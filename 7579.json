[
  {"content":"\r\n\r\nزندگانى محمد ( ص )\r\nپيامبر اسلام\r\nترجمه سيرة النبويه تأليف ابن هشام\r\nمتوفى سنة 213 يا 218 هجرى\r\nمترجم : سيد هاشم رسولى\r\nنام كتاب : زندگانى حضرت محمد ( ص ) ترجمهء سيرهء ابن هشام جلد 1 و 2\r\nمترجم : حجة الاسلام حاج سيد هاشم رسولى\r\nتيراژ : 2550 جلد قطع وزيرى 870 صفحه\r\nتاريخ چاپ : چاپ پنجم تابستان 1375\r\nچاپ : چاپخانه آسيا قيمت دوره 2000 تومان\r\nناشر : انتشارات كتابچى خيابان پمنار تلفن 395205\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\n\r\nمقدمه مترجم\r\nبسم الله و له الحمد\r\nكتابى كه اكنون در دست شما است نخستين كتابى است كه در بارهء زندگى پيامبر عظيم الشأن اسلام نگاشته شده و در قرون متمادى و ادوار مختلفه مورد اعتماد شيعه و سنى بوده و از نظر قدمت تاريخى اصل آن كه از محمّد بن اسحاق است از تمام كتابهاى سيرهء كه تا كنون بدست ما رسيده سابقه دارتر و قديم‌تر است .\r\nو تا آنجايى كه اين بنده اطلاع دارم اين كتاب تا كنون به زبان فارسى ترجمه نشده بود و جز قسمتهائى كه مورخين پارسى زبان در تأليفات خود از آن نقل كرده‌اند ما بقى به همان صورت اوليه به زبان عربى بود و پارسىزبانان از استفادهء آن محروم بودند .\r\nتا اينكه دوست محترم ما جناب آقاى حاج سيد اسماعيل كتابچى در اين فكر افتاده و پيشنهاد ترجمهء آن را بحقير كردند ، گرفتاريهاى زياد و مشاغل گوناگون مانع از اين بود كه جواب صريح و مثبتى بايشان بدهم و آن را موكول بفرصت و مطالعهء بيشترى كردم و بالاخره روى علاقهء كه به اين سنخ خدمات داشتم پيشنهاد ايشان را پذيرفته و تدريجا دست به كار ترجمه آن شدم و خداى تعالى نيز چنانچه تا كنون بامثال اين گونه خدمات موفقم داشته در اين مورد نيز توفيق خود را از اين حقير دريغ نفرمود و به حمد اللّه توانستم در مدتى كمتر از هشت ماه هر دو جلد آن را ترجمه و آمادهء چاپ كنم .\r\nاينك براى اينكه بأهميت كتاب و وضع مؤلف آن بهتر آشنا شويد لازم است\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nتوضيح بيشترى در مورد كتاب و مؤلف بدهيم :\r\n\r\nشرح حال مؤلف و معرفى كتاب بطور اختصار :\r\nاين كتاب كه به « سيرهء ابن هشام » معروف است همان كتاب سيرهء محمد بن اسحاق مدنى است كه عبد الملك بن هشام حميرى آن را جمع آورى و تهذيب كرده و چنانچه در آغاز كتاب تذكر ميدهد بجز برخى از مطالب آن كه دخالتى در زندگى رسول خدا صلى اللّه عليه و آله يا اجداد آن بزرگوار نداشته ما بقى را هر چه بوده در اين كتاب آورده است و در بسيارى از موارد دنبال گفتهء ابن اسحاق خود او نيز تذكراتى داده و در ردّ يا اثبات گفتهء او مطالبى بيان داشته است .\r\n\r\nمحمد بن اسحاق . . .\r\nمحمّد بن اسحاق مكناى به ابو عبد اللّه در سال 85 هجرى در شهر مدينه به دنيا آمد و ما بين سال 150 و 153 هجرى در بغداد از دنيا رفت و در مقبرهء « خيزران » به خاك سپرده شد .\r\nابن اسحاق دوران كودكى و مقدارى از ايام جوانى خود را در مدينه گذراند و در سال 115 باسكندريه رفت و در آنجا از اساتيد فن حديث و تاريخ آن شهر و كشور مصر چون : عبيد اللّه بن مغيرة ، و يزيد بن حبيب ، و عبيد اللّه بن ابى جعفر ، و قاسم بن قزمان و غيره استفاده‌هاى زيادى كرد ، و سپس بكوفه ، و جزيرة ، و رى ، و حيرة ، و بغداد مسافرت كرد و چون ببغداد رسيد بديدار منصور عباسى ( خليفهء وقت ) رفت ، و همان ملاقات سبب توقف او در بغداد و بگفتهء جمعى سبب تأليف كتاب سيره گرديد .\r\nاينان گفته‌اند : در اين ملاقات منصور عباسى از احاطهء محمّد بن اسحاق بتاريخ در شگفت شد و پسرش مهدى را كه پيش او نشسته بود بمحمّد بن اسحاق نشان داده گفت : اين پسر را مىشناسى ؟ محمّد بن اسحاق پاسخ داد : نه . مهدى گفت : اين پسر من مهدى است اكنون برو و كتابى كه شامل تاريخ اولاد آدم از روز خلقت تا بامروز باشد براى او بنويس .\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nابن اسحاق بدنبال انجام اين كار رفت و كتاب مفصلى در تاريخ نگاشت و بنزد منصور برد ، منصور پس از اينكه آن را ديد گفت : اين كتاب خيلى طولانى و مفصل است آن را مختصر كن ، ابن اسحاق از روى آن ، كتاب سيره را مختصر كرد و هر دو را بنزد منصور برد ، منصور دستور داد نسخهء اصل را در خزينه بگذارند و مختصر آن را به پسرش مهدى بدهند [ ( 1 ) 
  ] .\r\nولى در مقابل اين عقيده جمعى ديگر معتقدند كه ابن اسحاق كتاب سيره را پيش از ورود ببغداد و توقف در نزد خلفاى عباسى در مدينه نوشت ، و دليلشان نيز بر اين عقيده آنست كه گويند : تمام راويانى كه ابن اسحاق در اين كتاب از آنها حديث نقل كرده اهل مدينه و يا از اهل مصر و اسكندريه هستند ، و از هيچيك از راويان عراق نامى در آن نيست ، و كسى هم كه اين كتاب را از محمّد بن اسحاق نقل كرده شاگردش ابراهيم بن سعد است كه او نيز از اهل مدينه است ، و از اين مطلب هم كه بگذريم در داستان جنگ بدر مطالبى به چشم مىخورد كه مخالف با چيزهائى بود كه خلفاى عباسى دربارهء ( جدّ خود ) عباس بن عبد المطلب انتشار داده بودند .\r\nزيرا محمّد بن اسحاق در اين كتاب جريان شركت كردن عباس را در لشكر قريش ذكر كرده و همچنين جريان اسارت او را بدست مسلمانان و ساير مطالبى كه عباسيين راضى بانتشار آنها نبوده‌اند نقل مىكند [ ( 2 ) 
  ] و بهر صورت پس از تدوين كتاب سيرة انظار دانشمندان و محدثين از آن زمان\r\n\r\n\r\n","description":"","footnote":"\r\n[ ( 1 ) 
  ] و برخى گفته‌اند : نسخه اصلى اكنون در كتاب خانهء كوبريلى در آستانه موجود است .\r\n[ ( 2 ) 
  ] ولى در همان جريان جنگ بدر از آغاز تا انجام آن مطالبى ديده مىشود كه عقيدهء دستهء پيشين را تأييد مىكند مانند مذاكرهء عباس و ابو جهل درباره خواب عاتكة و داستان رسيدن خبر شكست قريش به مكه و حديث ابو رافع و گفتار او با ابو لهب و ساير چيزهائى كه گفته ما را تأىيد مىكند .\r\n","page_name":" مقدمه 4 ","page_number":4},
  {"content":"\r\n\r\nبه بعد متوجه اين اثر نفيس گشت و البته ضمن اينكه كتاب مزبور مورد استفاده دانشمندان قرار گرفت و جمع بسيارى او را ستوده‌اند برخى نيز زبان بطعن مؤلف گشوده و او را بنقل از غير ثقات و يا خطاى در انساب و تدليس و امثال آن متهم ساخته‌اند كه در مقدمه سيره [ ( 1 ) 
  ] از اتهامات مزبور بتفصيل پاسخ داده شده . و برخى از رجال نويسان سنى مذهب كه ديده‌اند ابن اسحاق در نقل اخبار و احاديث تا حدودى بىطرفى را مراعات كرده و از اعمال تعصبات مذهبى احتراز داشته است او را شيعه ميدانند و از نظر خود بشيعه‌گرى متهم ساخته‌اند كه بگفتهء نويسندهء مقدمه سيرة بر فرض صحت ، اين مطلب موجب ردّ كردن و نپذيرفتن احاديث او نمىشود .\r\nپس از محمّد بن اسحاق عبد الملك بن هشام ( كه اين كتاب بنام او به سيرهء ابن هشام معروف شده ) آن را بصورتيكه اكنون مىبينيد جمع آورى و تهذيب كرد .\r\n\r\nابن هشام . . .\r\nابو محمّد عبد الملك بن هشام در شهر بصره نشو و نما كرد و سال ولادت او را مورخين ضبط نكرده‌اند و در سال وفات او نيز اختلاف زيادى ديده مىشود و بطور قطع بين سالهاى 213 تا 218 وفاتش اتفاق افتاده است .\r\nابن هشام پس از اينكه سالهاى زيادى در بصرة سكونت داشت و از دانشمندان آن شهر استفاده كرد بمملكت مصر مسافرت كرد و در آنجا نيز بملاقات شافعى و ديگران رفت و از آنها نيز احاديث و اشعار زيادى ياد گرفت .\r\nابن هشام به غير از اين كتاب تأليفات ديگرى هم دارد كه برخى از آنها مانند : كتاب « تيجان الملوك » و « معرفة ملوك الزمان » در مصر بطبع رسيده .\r\n\r\nشرحهائى كه بر سيرة نگاشته‌اند :\r\nگروهى از دانشمندان كه پس از ابن هشام سيرة را مورد مطالعه قرار دادند و بأهميت اين كتاب تاريخى پى بردند در صدد شرح و توضيح احاديث و اشعار آن\r\n\r\n\r\n","description":"","footnote":"\r\n[ ( 1 ) 
  ] مقدمه سيرة چاپ مصر سال 1375 صفحه 15 - 17 .\r\n","page_name":" مقدمه 5 ","page_number":5},
  {"content":"\r\n\r\nبرآمده و حقا كه بعضى از آنها زحمات زيادى در اين راه متحمل شدند و از شروحى كه بر سيرة نوشته‌اند احاطه و اطلاع وسيع آنها بر تاريخ و لغت و ساير علوم مشهود مىگردد .\r\nاز كسانى را كه ميتوان در اين مورد نام برد ابو القاسم عبد الرحمن بن عبد اللّه معروف به « سهيلى » است كه شرح مفصلى بر سيره نگاشت و « سهيل » كه سهيلى را بدانجا منسوب داشته‌اند نام بلوكى است در اندلس و شامل قراء و قصباتى است كه در يكى از قراء مزبور سهيلى به دنيا آمد .\r\nسهيلى در سال 508 هجرى متولد شد و چون بسنين جوانى رسيد براى تحصيل علم و كمال باندلس رفت و در آنجا در محضر اساتيد آن زمان بكسب علم همت گماشت و تدريجا در زمرهء دانشمندان نامى در آمد و آوازهء علم و دانشش به گوش والى مراكش رسيد تا جائى كه شيفته ديدارش گرديد و به همين مناسبت او را بمراكش دعوت كرد و چون سهيلى بنزد او رفت مقدمش را گرامى داشته منصب قضاوت آن ناحيه را به او واگذار كرد و چون سه سال از توقف سهيلى در مراكش گذشت مرگش فرا رسيد و در سال 581 در همانجا از دنيا رفت .\r\nديگر از كسانى كه كتاب سيرة را شرح كرده‌اند : ابو ذر خشنى متولد سال 533 و متوفاى 604 هجرى است كه او نيز در اندلس به دنيا آمده و « خشن » كه او را بدانجا منسوب كرده‌اند نام قريه‌اى است در اندلس كه مركز نشو و نماى ابو ذر بوده .\r\nو از آن جمله محمّد بن احمد حنفى است كه چنانچه گويند شرحى بر سيرة نگاشته و آن را « كشف اللثام » ناميده ولى اكنون نسخه‌اى از كتاب مزبور در دست نيست .\r\nگروهى از دانشمندان نيز كتاب سيرة را مختصر كرده‌اند از آن جمله : ابراهيم بن محمّد شافعى است كه آن را در هيجده مجلس مختصر كرده و نام آن را « الذخيرة في مختصر السيرة » نهاده است .\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\nو ديگر عماد الدين واسطى است كه اقدام به اين كار كرد و در سال 711 از كار اختصار سيرة فراغت جست و آن را در كتابى بنام « مختصر سيرة ابن هشام » منتشر ساخت .\r\nو گروه ديگرى نيز كتاب سيرة را بنظم درآورده و آن را در قالب شعر ريخته‌اند كه از آن جمله : عبد العزيز بن محمّد دميرى متوفاى سال 607 ، و فتح بن موسى خضرا وى متوفاى سال 663 و محمّد بن ابراهيم نابلسى متوفاى سال 793 را مىتوان نام برد .\r\nاين بود آنچه براى معرفى كتاب و مؤلف آن بطور اختصار جمع آورى كرده براى اطلاع شما آن را بپارسى ترجمه كرديم .\r\n\r\nو اينك چند تذكر لازم :\r\n1 - نسخهء كه ما براى ترجمه از آن استفاده كرديم نسخه‌اى است كه در سال 1375 ه - و 1955 ميلادى بسرمايهء شركت مكتبهء حلبى در مصر بطبع رسيده و در دو جلد منتشر شده كه جلد اول آن بذكر كشتگان بدر خاتمه يافته و جلد دوم بذكر اسراى بدر آغاز مىشود ، و ما نمىتوانيم ادعا كنيم كه از نظر تصحيح نسخه مزبور از تمامى نسخ مطبوع و غير مطبوع سيرة بهتر است ولى ميتوانيم ادعا كنيم كه در تصحيح آن بيش از ساير نسخ مطبوعى كه در دست است دقت به كار رفته و شايد از نظر اعتبار هم از ساير نسخ موجود معتبرتر باشد .\r\n2 - با اينكه ما به مقدار زيادى سعى كرديم تا جنبهء اختصار در ترجمه الفاظ رعايت شود ولى در بسيارى از موارد ناچار شديم براى توضيح مطلب جملاتى را اضافه و يا پس و پيش كنيم تا در روانى ترجمه اخلالى پيدا نشود يا رشتهء بحث بخاطر برخى تذكرات استطرادى بريده نشود ، كه البته براى اينكه متن كتاب هم از تصرف محفوظ مانده باشد توضيحات در ما بين پرانتز قرار گرفته و يا در پاورقى ذكر شده است .\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\n3 - كتاب سيرة ابن هشام صرف نظر از جنبه تاريخى از نظر تفسير و ادبيات هم حائز اهميت است و آيات بسيارى از قرآن كريم در آن تفسير شده و اشعار زيادى نيز كه مربوط بجنگها و يا ساير وقايع زمان رسول خدا صلى اللّه عليه و آله و يا پيش از آن حضرت است مورد استشهاد قرار گرفته و يا نقل شده است ، ولى از آنجا كه ترجمه قسمتهاى تفسيرى و يا شرح برخى از لغات عربى و يا ترجمه اشعار زيادى كه در اين كتاب ذكر شده براى خوانندگان پارسى زبان خسته كننده و ملال آور بود و ميتوان گفت اكثر قريب باتفاق خوانندگان از ترجمه آن استفاده‌اى عايدشان نمىشد از اين رو از ترجمه آن قسمتها خوددارى شد و بجز برخى از موارد كه دخالتى در مطلب داشت و يا بتشخيص مترجم ترجمه آن لازم و يا مستحسن بود در موارد ديگر با نشان دادن جاى آن از كتاب سيرة در پاورقى اكتفا نموده و از ترجمه آن بطور كلى خوددارى شد .\r\n4 - در برخى از جاها چنانچه معمول مورخين قديم بوده يك داستان را از دو طريق يا بيشتر نقل كرده و يا ضميمه‌هائى كه فقط از جنبهء حديثى نقل آنها لازم به نظر ميرسيده بدان ضميمه كرده و يا طريق خود را در نقل حديث بطور مشروح ذكر كرده و اسامى روات را با نام پدرانشان در سند آورده است و گاهى نسب اعلام را تا هفت الى هشت واسطه ذكر كرده است كه در تمام اين گونه موارد قسمتهاى اضافى را كه دخالتى در اصل تاريخ و حديث نداشت حذف كرديم و براى اينكه خواننده هم دچار اشتباه نشود و اين گونه موارد مشخص باشد در هر جا تلخيصى شده و يا قسمتهائى حذف و يا جملاتى را پيش و پس نقل كرديم در پاورقى تذكر داده‌ايم .\r\n5 - براى ترجمه اين كتاب گذشته از متن عربى آن كتابهاى زياد ديگرى نيز چه فارسى و چه عربى مورد استفادهء ما قرار گرفت كه در پايان مقدمه قسمت عمدهء آن را ذكر خواهيم كرد .\r\nو در ميان نوشته‌هاى پارسى ببرخى از كتابها برخورد كرديم كه با اينكه مكرر\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\nچاپ شده اشتباهات بسيارى از نظر ترجمه و مطالب ديگر تاريخى در آن ديده شد و از آن گذشته با اينكه مؤلف باصطلاح شيعه بوده است در برخى از موارد از اهل سنت نيز جلو افتاده و بقول معروف « كاتوليكتر از پاپ شده » و از اين رو نتوانستيم بنوشته‌هاى آن اعتماد كنيم و بطور كلى از مطالعه و استفادهء از آن كتاب صرف نظر كرديم .\r\nدر خاتمه از خداى متعال سپاسگزارم كه توفيق اين خدمت ناچيز را به اين بندهء بى بضاعت عنايت فرمود و اميدوارم چنانچه تا كنون باينگونه خدمات موفقم داشته از اين پس نيز توفيقات خويش را از اين حقير ناتوان سلب نفرمايد .\r\nو از خوانندگان ارجمند تقاضا دارم كه چنانچه باشتباهى برخوردند بوسيله ناشر محترم بما تذكر دهند تا در چاپهاى بعدى اصلاح گردد و ضمنا بدين وسيله ما را سپاسگزار خود سازند . و الحمد للّه اولا و آخرا .\r\n17 ذى حجة الحرام 1388 قمرى مطابق 15 / 12 / 47 شميران : سيد هاشم رسولى محلاتى\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\n\r\nجلد اول\r\n( 1 )\r\n\r\nدر ذكر نسب رسول خدا صلى اللّه عليه و آله تا آدم ابو البشر\r\nبِسْمِ اللَّهِ الرَّحْمنِ الرَّحِيمِ\r\nالحمد للّه رب العالمين و صلواته على سيدنا محمّد و آله أجمعين ابن هشام گويد : نسب آن بزرگوار بر طبق آنچه از محمّد بن اسحاق براى ما نقل كرده‌اند بدين ترتيب است :\r\nمحمّد بن عبد اللّه بن عبد المطلب - و نام عبد المطلب شيبة است - بن هاشم - و نام هاشم عمرو است - بن عبد مناف - و نام عبد مناف مغيرة است - بن قصى - و نام قصى زيد است - بن كلاب بن مرة بن كعب بن لوى بن غالب بن فهر بن مالك ابن نضر بن كنانة بن خزيمة بن مدركة - و نام مدركة عامر است - بن الياس بن مضر بن نزار بن معد بن عدنان بن ادّ - و برخى بجاى أدّ أدد گفته‌اند - بن مقوم بن ناحور بن تيرح بن يعرب بن يشجب بن نابت بن اسماعيل بن إبراهيم - خليل الرحمان - بن تارح - كه همان آزر است [ ( 1 ) 
  ] - بن ناحور بن ساروغ بن راعو بن\r\n\r\n\r\n","description":"","footnote":"\r\n[ ( 1 ) 
  ] از مطالبى كه نزد علماى شيعه مسلم است و اجماع بر آن دارند اين است كه اجداد رسول خدا ( ص ) از عبد اللّه تا آدم ابو البشر همگى مؤمن بوده و در ميان آنها كافر وجود نداشته است ، و در جاى خود ثابت كرده‌اند كه « آزر » يا عموى ابراهيم بوده كه چون ابراهيم در تحت سرپرستى او بزرگ شده به او پدر خطاب ميكرد و يا جد مادرى او بوده است و براى توضيح بيشتر بكتاب مجمع البيان ج 4 : 322 و بحار الانوار ج 12 ( چاپ جديد ) ص 48 و ج 15 ص 117 - 122 مراجعه شود .\r\n","page_name":" 1 ","page_number":10},
  {"content":"\r\n\r\n( 1 ) فالخ بن عيبر بن شالخ بن ارفخشد بن سام بن نوح بن لمك بن متوشلخ بن اخنوخ كه چنانچه گويند ادريس پيغمبر است كه اولين پيغمبرى بود كه با قلم نوشت - بن يرد بن مهليل بن قينن بن يانش بن شيث بن آدم عليه السلام . اين بود آنچه بدون كم و زياد از محمّد بن اسحاق نقل شده .\r\nولى مطابق نقل قتاده نسب مزبور از اسماعيل به بالا بدين ترتيب است :\r\nإسماعيل بن إبراهيم - خليل الرحمان - بن تارح - كه همان آزر است - بن ناحور بن اسرغ بن ارغو بن فالخ بن عابر بن شالخ بن ارفخشد بن سام بن نوح ابن لمك بن متوشلخ بن اخنوخ بن يرد بن مهلائيل بن قائن بن انوش بن شيث بن آدم عليه السلام .\r\nو ما بخواست خداى تعالى در اين كتاب از حضرت اسماعيل شروع كرده شرح حال يك يك از فرزندان إسماعيل كه پدران رسول خدا صلى اللّه عليه و آله هستند بطور اختصار بيان كرده و از ذكر مطالب ديگرى كه بتاريخ زندگى پدران آن حضرت و يا خود آن بزرگوار مربوط نيست خوددارى ميكنيم .\r\n\r\nفرزندان حضرت اسماعيل ( ع ) :\r\nإسماعيل عليه السلام - بنا بنقل محمّد بن اسحاق - داراى دوازده پسر بنامهاى ذيل بود :\r\nثابت - كه از همه بزرگتر بود - قيذر ، أذبل ، مبشا ، مسمعا ، ماشى ، دما ، أذر ، طيما ، يطور ، نبش ، قيذما .\r\nو مادر ايشان زنى بود بنام رحلة دختر مضاض بن عمر و جرهمى ، و اين جرهم فرزند قحطان است و قحطان كسى است كه نسب قبائل يمن به دو منتهى مىشود ، و نسب قحطان تا نوح بدين ترتيب است :\r\nقحطان بن عامر بن شالخ بن ارفخشد بن سام بن نوح .\r\n\r\nعمر حضرت اسماعيل و محل دفن او :\r\nو بنا بر نقل فوق حضرت اسماعيل عليه السلام صد و سى سال در اين جهان زندگى كرد و سپس بدرود حيات گفته و در حجر اسماعيل « كنار خانه كعبه » با مادرش هاجر به خاك سپرده شد .\r\n\r\n","description":"","footnote":"","page_name":" 2 ","page_number":11},
  {"content":"\r\n\r\n( 1 ) هاجر مادر آن جناب ، كه بنا برسم عرب كه هاء را بألف نيز تبديل ميكنند [ ( 1 ) 
  ] « آجر » نيز گفته‌اند ، از اهل مصر بوده است .\r\nو به همين جهت بود كه رسول خدا صلى اللّه عليه و آله دربارهء مصريان سفارش به نيكى كرده فرمود : با آنان خوشرفتارى كنيد زيرا اينان هم از نظر حسب و هم از نظر نسب با ما بستگى دارند ، و منظور آن حضرت از بستگى نسبى همين جهت است كه هاجر از اهل مصر بوده و از نظر حسب نيز بدان جهت بود كه يكى از كنيزان او يعنى ماريه مصرى بوده است .\r\nو بنا بگفتهء ابن لهيعه موطن اصلى هاجر مادر اسماعيل قريه‌ايست بنام « امّ العرب » كه در نزديكى شهر « فرما » [ ( 2 ) 
  ] بوده ، و موطن ماريه قبطيه مادر ابراهيم فرزند رسول خدا صلى اللّه عليه و آله كه مقوقس « پادشاه اسكندريه » آن را براى حضرت هديه فرستاد اهل « حفن » مصر بوده است .\r\nو در حديث ديگر ابن اسحاق از زهرى از عبد الرحمن سلمى نقل كند كه رسول خدا صلى اللّه عليه و آله فرمود : هر گاه مصر را فتح كرديد با مردم آنجا به نيكى رفتار كنيد چون ايشان را حق ذمه و خويشى است ! ابن اسحاق گويد : بزهرى گفتم : مقصود از اين خويشى كه رسول خدا صلى اللّه عليه و آله فرمود چه بوده ؟ گفت : چون هاجر مادر اسماعيل از اهل مصر بوده است .\r\n\r\nاصل و ريشهء عرب :\r\nنسب تمامى عرب به حضرت اسماعيل و قحطان ميرسد ، و برخى از اهل يمن گويند : قحطان از فرزندان اسماعيل است و بنابر اين نسب تمامى عرب به حضرت اسماعيل منتهى مىشود .\r\nولى بگفته ابن اسحاق : عاد بن عوض . . . و ثمود و جديس پسران عابر . . .\r\nو طسم و عملاق و اميم پسران لاوذ ، كه تمامى آنها نسبشان بسام بن نوح ميرسد همگى از عرب بوده‌اند .\r\n\r\n\r\n","description":"","footnote":"\r\n[ ( 1 ) 
  ] چنانچه « هراق الماء » و « اراق الماء » هر دو ميگويند .\r\n[ ( 2 ) 
  ] « فرما » از شهرهاى شرقى مصر است .\r\n","page_name":" 3 ","page_number":12},
  {"content":"\r\n\r\n( 1 ) و بهر حال نابت فرزند اسماعيل داراى پسرى بنام يشجب شد ، و يشجب فرزندش يعرب ، و يعرب فرزندش تيرح ، و تيرح فرزندش ناحور ، و ناحور فرزندش مقوم ، و مقوم فرزندش ادد ، و ادد فرزندش عدنان مىباشد و برخى بجاى أدد « أدّ » گفته‌اند .\r\nو قبائلى كه از تيرهء اسماعيل هستند از عدنان جدا ميشوند . و عدنان داراى دو پسر بود يكى بنام « معد » و ديگرى بنام « عكّ » .\r\nو اما « عك » با اشعريان كه نسبشان از طريق اشعر بن نبت به يعرب بن قحطان ميرسد ازدواج نمود و در ميان همانها كه در يمن بودند سكونت كرد .\r\nو اما معد بن عدنان داراى چهار پسر بود بنامهاى : نزار ، و قضاعة ، و قنص و إياد ، و بزرگتر از همه قضاعة بود كه او خود را بقبيلهء حمير ملحق ساخت و از اين رو برخى او را فرزند حمير دانند و قضاعة بن حمير گويند .\r\nو اما فرزندان قنص بن معد كه از آن جمله است نعمان بن منذر پادشاه حيرة از بين رفته و نابود شدند .\r\nابن اسحاق از مردى از انصار نقل كند كه چون شمشير نعمان بن منذر را بنزد عمر بن خطاب آوردند او جبير بن مطعم را كه از همه كس بنسب قريش داناتر بود پيش خوانده و آن شمشير را به دو داد و از او پرسيد : نعمان بن منذر از چه قبيلهء بود ؟ جبير گفت : از باقيماندگان قنص بن معد بوده است .\r\nو البته در مقابل آنچه گفته شد گروهى را عقيده بر آن است كه نعمان بن منذر از قبيلهء لخم است و لخم از دودمان ربيعة بن نصر بوده .\r\nو برخى نسب لخم را چنين ذكر كرده‌اند : لخم بن عدى بن عمر و بن سبأ ولى نسب لخم بدين ترتيب است :\r\nلخم بن عدى بن حارث بن مرة بن ادد بن زيد بن هميسع بن عمرو بن عريب بن يشجب بن زيد بن كهلان بن سبأ .\r\nو اما نسب ربيعة بن نصر را چنين گفته‌اند : ربيعة بن نصر بن أبى حارثة بن\r\n\r\n","description":"","footnote":"","page_name":" 4 ","page_number":13},
  {"content":"\r\n\r\n( 1 ) عمرو بن عامر . و اين ربيعة كسى است كه پس از اينكه عمرو بن عامر از مملكت يمن بيرون رفت او در آنجا بحكومت رسيد .\r\n\r\nجريان بيرون رفتن عمرو بن عامر از يمن و داستان سد مارب :\r\nو اما سبب خروج عمرو بن عامر از يمن - بنا بنا بنقل ابو زيد انصارى - اين بود كه روزى مشاهده كرد سد مارب كه بوسيلهء آن آب نگهدارى شده بود و بهر نحو ميخواستند در زراعت و غيره مورد استفاده قرار ميدادند ، نوعى از موشها بنام « جرذ » آن را سوراخ ميكنند ، عمرو دانست كه با اين جريان سد مزبور دوام نخواهد كرد و بدين جهت تصميم گرفت از يمن كوچ كند ، ولى چون قوم و قبيله‌اش مانع بودند فكرى كرده به فرزند كوچكش دستور داد همين كه ديدى من بر تو خشم كرده و سيلى بصورتت زدم تو نيز به من سيلى بزن ، فرزند مزبور بدستور پدر عمل كرد ، عمرو پس از اين جريان اعلام كرد : كه از اين پس من در جائى كه پسر كوچكم سيلى بصورتم بزند درنگ نخواهم كرد و با اين جريان براى كوچ كردن اموال و ثروت خويش را در معرض فروش قرار داد ، بزرگان يمن گفتند : اين پيش آمدى را كه منجر بخشم عمرو بن عامر شده مغتنم بشمريد ( و اموالش را بخريد ) و بدين ترتيب اموال او را خريدارى كردند ، عمرو بن عامر با فرزندان و نوه‌هاى خويش از يمن كوچ كرد .\r\nقبيلهء أزد كه چنان ديدند با هم گفتند : ما نيز از عمرو بن عامر جدا نخواهيم شد ، و با اين سخن آنان نيز هر چه داشتند فروخته و دنبال عمرو از يمن بيرون رفتند ، اينان هم چنان آمدند تا بشهرهاى قبيلهء « عك » رسيدند ، و ( با اينكه بطور عبورى از ميان شهرها ميگذشتند و قصد توقف و تصرف جائى را نداشتند ) قبيلهء عك با آنان بجنگ پرداختند ، و اين جنگ ميان دو قبيله چندى ادامه داشت\r\n\r\n","description":"","footnote":"","page_name":" 5 ","page_number":14},
  {"content":"\r\n\r\n( 1 ) كه گاهى اينان و گاهى آن ديگرى پيروز ميشد تا بالاخره از بلاد مزبور نيز كوچ كرده و در ساير شهرها پراكنده شدند .\r\nآل جفنه - يك تيره از فرزندان عمرو - بشام آمدند ، و اوس و خزرج در يثرب منزل گرفتند ، و خزاعة در « مرّا » [ ( 1 ) 
  ] سكونت اختيار كردند ، و أزد ( دو دسته شدند جمعى كه به ازد ) سراة ( معروف شدند ) در سراة مسكن گرفتند ، و دسته ديگر بنام أزد عمان بعمان آمدند ، و پس از اين جريان خداوند سيل را فرستاد و سد مأرب را ويران ساخت ، و در اين باره ( آيهء ذيل ) بر پيغمبر خدا صلى اللّه عليه و آله نازل شد :\r\n« و همانا براى سبأ در مسكنشان آيتى بود ، دو باغ از راست و چپ ، ( بديشان گفته شد : ) بخوريد از روزى پروردگار خويش و سپاسگزارى او را بكنيد شهرى پاكيزه و پروردگارى آمرزنده ، پس روى برتافتند و ما هم فرستاديم بر ايشان سيل عرم را . . . » [ ( 2 ) 
  ] .\r\nو « عرم » بنا بگفتهء ابو عبيدة به معناى سدّ است ، و شاهد بر گفتهء او شعر اعشى بنى قيس بن ثعلبة است كه در ضمن قصيدهء طولانى گويد :\r\n و في ذاك للمؤتسى اسوة * و مأرب عفى عليها العرم \r\nو نيز شعر امية بن ابى صلت است كه در ضمن قصيدهء طولانى گويد :\r\n من سبأ الحاضرين مأرب اذ * يبنون من دون سيله العرم \r\nو برخى اين شعر را بنابغهء جعدى نسبت داده‌اند .\r\nتذكر : ابن هشام در اينجا بمناسبت نسب اعشى و امية و نابغه را ذكر كرده است هر كه خواهد مراجعه كند ( سيرة ج 1 : 14 )\r\n\r\n\r\n","description":"","footnote":"\r\n[ ( 1 ) 
  ] و اكنون آن را « مر الظهران » گويند .\r\n[ ( 2 ) 
  ] سورهء سبا آيهء 15 - 16 .\r\n","page_name":" 6 ","page_number":15},
  {"content":"\r\n\r\n( 1 )\r\n\r\nسرگذشت ربيعة بن نصر پادشاه يمن و داستان « شق » و « سطيح » دو تن از كاهنان آن زمان :\r\nابن اسحاق گويد : ربيعة بن نصر كه يكى از پادشاهان تبع يمن بود خواب وحشتناكى ديد كه موجب پريشانى خاطرش گرديد ، و براى اينكه تعبير آن را بداند تمام كاهنان و ساحران و منجمان را بدربار خويش احضار كرده بدانان گفت : من خواب وحشتناكى ديده‌ام كه خاطرم را پريشان ساخته بگوييد آن خواب و تعبيرش چيست ؟\r\nگفتند : خوابت را بيان كن تا ما تعبير آن را بگوييم .\r\nگفت : من اگر خواب را بيان كنم بتعبيرى كه شما از آن كنيد اطمينان ندارم ، ولى هر كداميك از شما تعبير آن را پيش از گفتن و نقل من بگويد تعبير او صحيح است ! يكى از آن ميان گفت : چنين كسى را كه سلطان ميخواهد جز « سطيح » « وشق » نيست ، آن دو را در اينجا حاضر سازيد ، زيرا كسى بچنين خواب و تعبيرى داناتر از آن دو نيست [ ( 1 ) 
  ] ربيعة كه اين سخن را شنيد كس بنزد آن دو فرستاد ، و « سطيح » پيش از « شقّ » بدربار او رسيد ، پادشاه به دو گفت : اى سطيح من خوابى وحشتناك ديده‌ام كه موجب پريشانى خاطرم شده به من خبر ده كه اين خواب چه بوده ؟ و اگر از آن خبر دهى تعبيرى هم كه از آن ميكنى درست خواهد بود ! سطيح گفت : گلولهء آتشى را در خواب ديدى كه از تاريكى بيرون آمد و در\r\n\r\n\r\n","description":"","footnote":"\r\n[ ( 1 ) 
  ] ابن هشام در اينجا نسب سطيح و شق را بيان داشته كه هر كه خواهد بسيرة ص 15 مراجعه كند .\r\n","page_name":" 7 ","page_number":16},
  {"content":"\r\n\r\n( 1 ) سرزمين تهامة در افتاد و هر جاندارى را در كام خود فرو برد ! پادشاه گفت : اى سطيح كلامى پس و پيش نگفتى ( و آنچه بود بدون كم و زياد بيان داشتى ) اكنون بگو معناى آن چيست ؟ سطيح گفت : سوگند بهر جاندارى كه در ما بين دو حرة [ ( 1 ) 
  ] زندگى ميكنند كه مردم حبشه بسر زمين شما فرود آيند و تمام زمينهاى ما بين « أبين » و « جرش » [ ( 2 ) 
  ] را بگيرند ! سلطان گفت : اى سطيح بجان پدرت سوگند اينكه گفتى خبرى دهشت‌انگيز بود پس بگو اين جريان در چه زمانى است ؟ آيا در زمان سلطنت من صورت پذيرد و يا پس از آن ؟\r\nسطيح گفت : در زمان تو نخواهد بود بلكه روزگارى پس از اين زمان كه زياده از شصت و هفتاد سال است اين واقعه اتفاق خواهد افتاد .\r\nسلطان گفت : آيا سلطنت ايشان دوام خواهد يافت و يا اينكه پس از چندى منقطع خواهد گشت ؟\r\nسطيح گفت : دوام نخواهد داشت بلكه پس از گذشتن هفتاد و أندى سلطنتشان منقطع خواهد شد ! و پس از آن مدت آنها كشته و پراكنده ميشوند .\r\nسلطان گفت : آن كس كه آنان را مقتول و پراكنده ميسازد كيست ؟\r\nگفت : ( مردى است بنام ) ارم بن ذى يزن كه از مملكت عدن بيرون آيد و أحدى از آنان را در يمن بجاى نگذارد .\r\nسلطان گفت : آيا سلطنت ارم بن ذى يزن دوام خواهد يافت ؟\r\n\r\n\r\n","description":"","footnote":"\r\n[ ( 1 ) 
  ] « حرة » در لغت عرب بهر زمينى گويند كه سنگهاى سياه در آن زياد باشد بطورى كه گويا از سنگ سياه فرش شده باشد و در سرزمين حجاز از اين نوع زمينها زياد ديده مىشود مانند اطراف شهر مدينه طيبه ، و در ساير بلاد عربى مانند يمن و اردن و شام نيز از اين نوع زمين‌ها زياد ديده مىشود كه هر كدام بنامى مىشود مانند حره و اقم و حره بنى هلال و حره رجلاء و غيره و مقصود سطيح از دو حره در اينجا روشن نيست و اللّه اعلم\r\n[ ( 2 ) 
  ] أبين نام و قسمتى از مملكت عدن است ، و جرش بقسمتى از كشور يمن گويند\r\n","page_name":" 8 ","page_number":17},
  {"content":"\r\n\r\n( 1 ) سطيح گفت : نه آن هم منقرض گردد .\r\nسلطان پرسيد : چه كسى سلطنت او را از بين مىبرد ؟\r\nگفت : پيغمبرى پاكيزه كه از جانب خداى بزرگ به دو وحى شود ! سلطان پرسيد : آن پيغمبر از چه قبيله‌اى است ؟\r\nسطيح پاسخ داد : مردى از فرزندان غالب بن فهر بن مالك بن نضر است كه تا پايان اين جهان سلطنت در ميان پيروان او باشد .\r\nسلطان پرسيد : مگر اين جهان پايان دارد ؟\r\nسطيح گفت : آرى ( پايان جهان ) آن روزى ( است ) كه اولين و آخرين در آن روز گردآيند ، و آنان كه نيكوكار و خوش كردارند بسعادت رسند ، و بدكاران بشقاوت و بدبختى درآيند .\r\nسلطان گفت : آيا آنچه گفتى خواهد شد ؟\r\nگفت : آرى ، سوگند بصبح و شام كه آنچه گفتم خواهد شد ! اين جريان گذشت و پس از آن « شقّ » بدر بار ربيعه بن نصر رسيد ، ربيعة همان سخنانى را كه ( دربارهء خواب خويش ) بسطيح گفته بود بشقّ نيز گفت و سخنانى كه سطيح گفته بود براى « شق » اظهار نكرد تا ببيند آيا اين هر دو در تعبير آن خواب و پيش بينيهاى خود متفقند يا نه .\r\nشق در پاسخ سلطان گفت : آرى تو در خواب گلوله آتشى بر افروخته ديدى كه از تاريكى بدر آمد و در ميان باغها و تپه‌ها در افتاد و هر جاندارى را در كام خود فرو برد ، چون سلطان اين سخنان را از او شنيد مشاهده كرد كه با اندك تفاوتى مانند سخنانى است كه سطيح در اين باره گفته است .\r\nپس به دو گفت : اى شق سخن درست گفتى اكنون به نظر تو معناى آن چيست شق گفت : سوگند بهر انسانى كه در ما بين دو حرة [ ( 1 ) 
  ] زندگى كند هر آينه سياهان ( حبشه ) بسرزمين شما در آيند ، و بر نازپروردگان شما غالب شوند ، و ما بين « أبين »\r\n\r\n\r\n","description":"","footnote":"\r\n[ ( 1 ) 
  ] معناى حرة در صفحهء قبل گذشت .\r\n","page_name":" 9 ","page_number":18},
  {"content":"\r\n\r\n( 1 ) تا « نجران » [ ( 1 ) 
  ] را مالك گردند .\r\nسلطان گفت : بجان پدرت سوگند اين جريان براى ما دشوار و دردناك است ! آيا در چه زمانى اتفاق افتد ؟ آيا در زمان من و يا پس از آن ؟\r\nشق گفت : نه ، در اين زمان نيست بلكه سالها پس از آن خواهد بود ، و بدنبال آن مردى بزرگ و مقتدر شما را از چنگال آنان رها ساخته و بدترين عقوبت و خوارى را بدانها خواهد داد ! سلطان پرسيد : آن مرد بزرگ و مقتدر كيست ؟\r\nپاسخ داد : جوانى است بزرگوار كه در كارها سستى به خود راه ندهد و از خانوادهء ذى يزن خواهد بود .\r\nسلطان پرسيد : آيا سلطنت او پايدار خواهد ماند يا از بين خواهد رفت ؟\r\nشق گفت : سلطنتش بدست پيامبر مرسلى كه حق و عدالت را براى اهل دين و فضيلت بأرمغان آورد زوال پذيرد ، و پادشاهى در ميان قوم او تا روز قيامت بماند .\r\nسلطان پرسيد : روز قيامت كدام است ؟\r\nشق گفت : روزى كه زمامداران در آن روز بسزاى كردارشان رسند ، و از آسمان صداهائى بلند گردد كه مردگان و زندگان بشنوند ، و در آن روز مردم را يكسره گرد آورند ، و رستگارى در آنجا از آن پرهيزكاران است .\r\nسلطان گفت : آيا آنچه گفتى راست و درست است ؟\r\nشق گفت : آرى سوگند بپروردگار آسمان و زمين و هر پست و بلندى كه در ما بين آن دو است كه آنچه گفتم راست است و ترديدى در آن نيست ! سخنان سطيح و شق ( كه هر دو مانند هم بود ) ترسى در دل ربيعة بن نصر ( براى فرزندان و دودمان خود ) انداخت و از اين رو فرزندان و خانوادهء خويش را گرد آورده و براى سفر بعراق آماده شان كرد ، و براى سكونت ايشان در جائى شايسته\r\n\r\n\r\n","description":"","footnote":"\r\n[ ( 1 ) 
  ] معناى « أبين » در صفحهء ( 8 ) گذشت و « نجران » نام شهرى است در يمن و بقسمت سر حد ميان شام و حجاز و يمن نيز گويند .\r\n","page_name":" 10 ","page_number":19},
  {"content":"\r\n\r\n( 1 ) نامهء بپادشاه فارس كه نامش شاپور و فرزند خرزاذ بود نوشت و او نيز آنها را در حيرة [ ( 1 ) 
  ] سكونت داد .\r\nو نعمان بن منذر آن پادشاه مشهور از فرزندان ربيعة بن نصر است ، و نسب او تا ربيعة بدين ترتيب است : نعمان بن منذر بن نعمان بن منذر بن عمرو بن عدى بن ربيعة بن نصر .\r\nو برخى نعمان بن منذر بن منذر گفته‌اند .\r\n\r\nداستان استيلاى « تبان أسعد » معروف به تبع بر مملكت يمن و لشكر كشى او به شهر يثرب :\r\nچون ربيعة بن نصر از دنيا رفت پادشاهى تمامى يمن بدست حسان فرزند تبان اسعد كه كنيه‌اش ابو كرب بود افتاد ، و اين تبان اسعد همان « تبع » آخرين است ، و پدرش كلى كرب است ، و او پسر زيد است كه زيد را تبع اول\r\n\r\n\r\n","description":"","footnote":"\r\n[ ( 1 ) 
  ] حيرة : از شهرهاى آباد و زيبائى بوده كه در زمان قديم ( قبل از اسلام ) در پنج كيلومترى شهر كوفه در قسمت جنوبى آن قرار داشته و پادشاهان لخمى كه يكى از آنان نعمان بن منذر است در آنجا سلطنت داشتند ، بناى اوليهء اين شهر چنانچه مورخين گويند در سال 195 ميلادى بود و پادشاهان لخمى چهارصد سال در آنجا حكومت داشتند و پس از اينكه دولت پادشاهان ساسانى بدست اعراب منقرض شد شهر حيره نيز در سال 633 ميلادى بدست خالد بن وليد فتح گرديد و حوادث روزگار كم‌كم آنجا را به صورت تل خاكى در آورد و در زواياى تاريخ دفن گرديد ، و بهر حال از اشعارى كه شعراى عرب در وصف شهر حيره و قصور زيباى آن گفته‌اند بدست مىآيد كه شهر مزبور از زيباترين شهرهاى مشرق زمين بوده است ، و در سبب تسميهء آنجا بحيره گويند : كه چون حسان بن تبع كه شرح حالش بيايد بسوى خراسان ميرفت و بدانجا رسيد به آن دسته از لشكريانش كه از راه رفتن درمانده شده بودند گفت : « حيروا به » يعنى در اين جا اقامت كنيد .\r\n","page_name":" 11 ","page_number":20},
  {"content":"\r\n\r\n( 1 ) گويند [ ( 1 ) 
  ] و نسب او به پنج واسطه به سبأ كوچك و به بيست و دو واسطه به سبأ بزرگ و به بيست و سه واسطه به يعرب بن قحطان ميرسد .\r\nو تبان اسعد « پدر حسان » همان كسى است كه بمدينه آمد و دو تن از أحبار يهود را كه در مدينه سكونت داشتند بيمن برد ، و خانهء كعبه را تعمير كرده و پردهء بر آن پوشانيد ، و پادشاهيش پيش از ربيعة بن نصر بود .\r\nو سبب خشم تبان اسعد بر اهل مدينه اين بود كه چون به سمت مشرق ميرفت از مدينه عبور كرد ، و بى آنكه بمردم آن كارى داشته باشد از آنجا بگذشت و يكى از فرزندان خويش را بجانشينى خود در ميان آنان بجاى نهاد ، و چون او برفت مردم مدينه كمين كرده و در جائى پسر تبع را غافلگير كرده گشتند ، تبع كه جريان را دانست در مراجعت از سفر مشرق بدانجا آمده و تصميم بر خرابى آنجا و نابودى مردم آن سرزمين و بريدن نخلستانهاى آنان گرفت ، پس گروهى از مردم - كه از تيرهء آنان انصار مدينه با ديد آمدند - گرد آمده و رئيس آنها عمرو بن طلّة بود كه برادرزادگان طائفهء بنى النجار بودند ، و طلة نام مادرش بود و نام پدرش معاوية بن عمرو . . . است .\r\nو نيز رئيس ديگرى داشتند كه او از فرزندان عمرو بن مبذول بود - و مبذول نامش عامر است - و عامر فرزند مالك بن نجار است - و نجار نامش تيم اللّه بوده - و تيم اللّه فرزند ثعلبة بن عمرو بن خزرج . . . است ، و بالجمله اينان براى جنگ با تبع آماده شدند .\r\nدر همين احوال ( جريان ديگرى اتفاق افتاد كه بيشتر موجب خشم تبع شد و آن اين بود كه ) روزى مردى از تيرهء عدى بن نجار بنام « أحمر » يكى از همراهان تبع را بقتل رسانيد ، و سبب قتلش اين بود كه مرد مزبور را ديد مشغول بريدن خوشهء از درخت خرماى اوست ، پس احمر با همان داسى كه براى اصلاح درخت\r\n\r\n\r\n","description":"","footnote":"\r\n[ ( 1 ) 
  ] در اين جا ابن هشام نسب حسان بن تبع را تا به يعرب بن قحطان كه حدود بيست و شش نفر هستند ذكر كرده كه هر كه خواهد بصفحه 19 - 20 سيرة مراجعه كند .\r\n","page_name":" 12 ","page_number":21},
  {"content":"\r\n\r\n( 1 ) خرما در دست داشت به آن مرد زد و او را بقتل رسانيد و گفت : خرما از آن كسى است كه آن را تربيت و اصلاح كرده ! اين جريان موجب شد كه خشم تبع نسبت بمردم مدينه افزون گردد ، و بهر صورت جنگ ميانهء آنان درگير شد .\r\nو چنانچه در نزد انصار معروف است اينان روزها با تبع جنگ ميكردند و چون شب ميشد ( با فرستادن خرما و آذوقه ) از تبع و لشگريانش ( بخاطر اينكه ميهمان و وارد بر آنان بودند و آذوقه‌شان تمام شده بود ) پذيرائى ميكردند ، اين رفتار تبع را بشگفت واداشت و گفت : راستى به خدا سوگند كه اينان مردمى بزرگوار و كريم هستند .\r\nدر همين گير و دار كه تبّع سرگرم جنگ با مردم مدينه بود دو تن از أحبار ( و دانشمندان ) يهود كه از بنى قريظه بودند - و اين قريظه و همچنين نضير و نجّام و عمرو كه به هدل معروف است همگى فرزندان خزرج بن صريح . . . بودند كه نسبشان به قاهث بن لاوى پسر يعقوب عليه السلام ميرسد و يعقوب فرزند اسحق بن ابراهيم خليل الرحمن است ، و بالجمله اين دو تن كه از دانشمندان بزرگ يهود بودند - چون شنيدند كه تبع تصميم بر ويران كردن شهر مدينه و نابودى مردم آن دارد بنزدش رفته و به دو گفتند : پادشاها از اين تصميم انصراف حاصل نما ، و اين انديشه را از سر بيرون كن ، زيرا اگر در اين كار پافشارى كرده و اصرار بورزى نيروى غيبى تو را از اين كار جلوگيرى كند و ما ترس آن داريم كه بعقوبت اين عمل گرفتار شوى ! تبع پرسيد : چرا ؟\r\nگفتند : براى آنكه اين شهر هجرتگاه پيغمبرى است كه در آخر الزمان از حرم قريش ( مكه معظمه ) بيرون خواهد آمد ، و اين شهر منزلگاه و خانهء او خواهد بود ! تبع از سخن ايشان در شگفت شده دانست كه ايشان از روى علم و دانشى كه دارند اين خبر را ميدهند ، و از اين رو از خراب كردن مدينه منصرف شده گفتهء\r\n\r\n","description":"","footnote":"","page_name":" 13 ","page_number":22},
  {"content":"\r\n\r\n( 1 ) آن دو دانشمند يهود را پذيرفت و بدين آن دو در آمد [ ( 1 ) 
  ] .\r\nو دربارهء همين جنگ خالد بن عبد العزى كه يكى از شعراى انصار مدينه است اشعارى سروده و در آن اشعار بوجود عمرو بن طلة افتخار مىكند [ ( 2 ) 
  ] .\r\nو اين تيره از انصار ( كه عمرو بن طلة از آنها است ) معتقدند كه تبع به يهوديانى كه در مدينه بودند خشمگين بود و در صدد بود آنان را نابود كند و اينان ( يعنى انصار ) او را از اين كار بازداشته و منصرف كردند ، و اشعارى نيز در اين باره از آنان نقل كنند كه از يكى از آن اشعار اين مطلب استفاده شده ولى ابن هشام گويد :\r\nشعر مزبور ساختگى است و از اين رو بقيه را نقل نميكند .\r\n\r\nپذيرفتن تبع دين يهود را و هديه كردن پرده براى خانه كعبه و احترامى كه نسبت بدانجا مبذول داشت\r\nابن اسحاق گويد : تبع و قوم او مردمانى بت‌پرست بودند ، و پس از اينكه از ويران كردن شهر مدينه ( به ترتيبى كه گفته شد ) انصراف حاصل نمود بسوى شهر مكه كه سر راهش بيمن بود متوجه شده و هم چنان بيامد تا بما بين قريه « أمج » و « عسفان » رسيد [ ( 3 ) 
  ] .\r\n\r\n\r\n","description":"","footnote":"\r\n[ ( 1 ) 
  ] و در برخى از تواريخ است كه چون تبع سخن آن دو عالم يهود را شنيد به پيغمبر اسلام ايمان آورده و اشعارى نيز در اين باره گفت كه از آن جمله اين دو شعر است :\r\n شهدت على احمد انه * رسول من اللّه بارى النسم\r\nفلو مد عمرى الى عمره * لكنت و زيرا له و ابن عم \r\nيعنى گواهى دهم كه احمد از جانب آن خدائى كه آفرينندهء جنبندگان است پيامبر و فرستاده است ، و اگر عمر من تا زمان او طول كشد هر آينه وزير و عموزادهء او خواهم بود ( يعنى مانند وزير و عمو زاده او را يارى خواهم كرد ) .\r\n[ ( 2 ) 
  ] براى اطلاع از متن عربى اشعار مزبور بصفحه 22 - 23 سيره مراجعه شود .\r\n[ ( 3 ) 
  ] « أمج » قريه‌ايست در سمت مدينه ، و « عسفان » قريه‌ايست در سى و شش ميلى مكه ، و برخى گويند ما بين جحفه و مكه است .\r\n","page_name":" 14 ","page_number":23},
  {"content":"\r\n\r\n( 1 ) در آنجا چند تن از قبيله هذيل بن مدركة بن الياس . . . نزد او آمده به دو گفتند : پادشاها ، آيا تو را بخانهء پر از گنج و ثروتى كه سلاطين پيشين از آن بى اطلاع بوده‌اند راهنمائى نكنيم ؟ خانه كه ( انواع جواهرات قيمتى چون ) درّ و زبرجد و ياقوت و طلا و نقره در آن ( بطور وفور ) موجود است ؟\r\nتبع گفت : چرا .\r\nگفتند : آن خانه در مكه است ، و همان جائى است كه مردم مكه آن را پرستش كرده در كنار آن نماز ميخوانند ! و البته مقصود اين چند تن مرد هذلى با گفتن اين سخنان اين بود كه تبع را هلاك و نابود كنند ، زيرا ميدانستند كه هر پادشاهى قصد تخريب خانهء كعبه كند نابود گردد ، و مىخواستند با گفتن اين سخنان او را مصمم بدين كار نموده و از ميانش بردارند .\r\nتبع با شنيدن سخنان آنان آمادهء اين كار شد و براى مشورت نزد آن دو مرد دانشمند و عالم يهود فرستاد و از آن دو صلاحديد كرد ؟ آنان گفتند : اين مردم قصد نابودى تو و لشگريانت را كرده‌اند ، زيرا ما سراغ نداريم خداوند جز اينجا خانهء ديگرى را در روى زمين براى خود اختيار فرموده باشد ، و اگر بخواهى آنچه را اينان گفته‌اند انجام دهى خود و تمام همراهانت نابود خواهيد شد .\r\nتبع گفت : با اين وضع كه ميگوئيد من در هنگام ورود به مكه چگونه رفتارى نسبت بدان خانه انجام دهم ؟\r\nگفتند : همان رفتارى كه مردم مكه انجام ميدهند ، يعنى بدور آن طواف ميكنى و آنچه لازمهء تعظيم و تكريم است بجاى مىآورى ، و سر خود را ميتراشى و هم چنان خود را در برابر آن خانه كوچك كرده و تواضع ميكنى تا هنگامى كه از مكه خارج شوى ! تبع گفت : پس چرا شما آنچه گفتيد خودتان انجام نميدهيد و به مكه نمى - آئيد ؟ گفتند : آگاه باش به خدا سوگند آنجا خانه‌ايست كه پدرمان ابراهيم آنجا را بنا كرده و ( از نظر اهميت و احترام ) همانطورى است كه به تو گفتيم ، ولى مردم\r\n\r\n","description":"","footnote":"","page_name":" 15 ","page_number":24},
  {"content":"\r\n\r\n( 1 ) آنجا با رفتارى كه انجام ميدهند مانع زيارت ما از آن خانه ميگردند ، چه آنكه اينان به تنهائى در اطراف آن نصب كرده ، و خونهائى بعنوان قربانى در كنار آن خانه ميريزند و خود آنان مشرك و نجس هستند .\r\nو امثال اين سخنان را گفتند كه تبع دانست اينان راست ميگويند و جز خير انديشى منظورى ندارند . پس دستور داد آن چند نفر مرد هذلى را حاضر كنند و دست و پايشان را قطع كنند ، سپس بيامد تا وارد مكه شد و خانهء كعبه را طواف كرده ، و قربانى نمود و سر را تراشيد و چنان كه گويد : شش روز در شهر مكه بماند و هر روزه گوسفند و شتر ميكشت و اهل مكه را اطعام مينمود ، و عسل بدانها ميداد .\r\nتا اينكه در خواب ديد بر خانهء كعبه جامه پوشانده است ، همين كه بيدار شد دستور داد از ليف خرما خانه كعبه را پوشاندند .\r\nدوباره در خواب ديد كه با پارچه بهترى خانه را پوشانده است ، پس از اين خواب دستور داد مجددا آن را با پارچه معافرى ( كه يك نوع پارچه‌اى بوده كه در يمن مىبافته‌اند ) پوشاندند .\r\nبار سوم در خواب ديد كه با پارچه بهتر از آن نيز خانه را پوشانده ، پس دستور داد با پارچه « ملا » و « وصائل » ( كه هر دو از بهترين پارچه‌هاى بافت يمن در آن زمان بوده است ) خانه را پوشاندند .\r\nو چنانچه گويند : او نخستين كسى است كه خانه كعبه را جامه پوشانده است و بهر حال پس از اين كار سفارش آن خانه را بواليان خود كه از قبيلهء جرهم بودند كرده به آنها دستور داد آنجا را تطهير نمايند ، خون و مردار و كهنهء آلوده به خون حيض و زنان حائض بدان نزديك نشوند ، و براى آن خانه در و كليدى ساخت و سبيعة دختر أحبّ بن زبينة . . . كه در نزد عبد مناف بن كعب . . . [ ( 1 ) 
  ] بود\r\n\r\n\r\n","description":"","footnote":"\r\n[ ( 1 ) 
  ] ابن هشام نسب سبيعة را تا قيس بن عيلان ، و نسب عبد مناف را تا نضر بن كنانة در اينجا نقل كرده هر كه خواهد به جلد اول سيرة صفحهء 25 مراجعه كند .\r\n","page_name":" 16 ","page_number":25},
  {"content":"\r\n\r\n( 1 ) به فرزند خود كه خالد نام داشت دربارهء احترام و تعظيم خانهء كعبه سخنانى به صورت شعر گفته است كه در اين اشعار از تبع و فروتنى او و كردارى كه نسبت بخانهء كعبه انجام داد نام مىبرد [ ( 1 ) 
  ] .\r\n\r\nآمدن تبع بيمن و خواندن مردم را بدين يهود . . .\r\nتبع پس از انجام اين كار با لشگريان خود و آن دو تن دانشمند يهودى كه همراهش بودند بسوى يمن رهسپار گرديد و هم چنان بيامد تا وارد يمن شد و چون بدانجا در آمد مردم را بدين يهود كه خود بدان در آمده بود دعوت كرد آنان نپذيرفتند تا بالاخره قرار شد بوسيلهء آن آتشى كه براى اثبات حقانيت معمول بود در يمن مىافروختند هر يك از طرفين حقانيت مذهب خويش را روشن سازند .\r\nو چنانچه ابن اسحاق نقل كرده : همين كه تبع خواست وارد مملكت يمن شود قبيلهء حمير از ورود او بيمن جلوگيرى كرده و به دو گفتند : چون از دين و آئين ما بيرون رفته‌اى نبايد بدينجا وارد شوى ! تبع بديشان پيشنهاد كرد به همان دينى كه او پذيرفته است درآيند ، و بدانها گفت : اين دين بهتر از دين شما است ! مردم گفتند : براى اثبات اينكه كدام دين بهتر است محاكمه بنزد آتش مىبريم ! تبع اين پيشنهاد را پذيرفت .\r\nو بنا بگفتهء اهل يمن جريان آتش چنان بود كه در آن مملكت آتشى بود و هر گاه مردم آن سرزمين دربارهء مطلبى اختلاف ميكردند بدان آتش پناه مىبردند ، و آتش مزبور هر كس ظلم كرده و ستم روا داشته بود در كام خود فرو مىبرد ، و بمظلوم و ستمديده زيانى نميرسانيد .\r\nپس مردم يمن بتهاى خويش و ساير چيزهائى كه در نظرشان مقدس بود برداشته و بجايگاه آتش رفتند ، آن دو تن مرد دانشمند يهودى نيز كتاب آسمانى خويش را به گردن آويخته بيامدند تا در جائى كه آتش از آنجا بيرون مىآمد\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار بصفحهء 25 - 26 - سيره مراجعه شود .\r\n","page_name":" 17 ","page_number":26},
  {"content":"\r\n\r\n( 1 ) نشستند ، پس آتش از جايگاه خود به طرف مردم يمن بيرون آمد ، آنان كه آتش را روبروى خود ديدند واپس كشيده بترسيدند ، ولى مردم ديگرى كه در آنجا حاضر و نگران بودند آنان را دلدارى داده دستور بصبر و پايدارى دادند ، آنان نيز در برابر آتش پايدارى كرده تا اينكه آتش آنان را فرا گرفت و تمامى بتها و چيزهاى ديگرى كه همراه آورده بودند با خودشان همگى را در كام خود فرو برده بسوزاند ، و آن دو تن عالم يهودى با كتابهاى آسمانى خود كه به گردن آويخته بودند عرق‌ريزان از آن مكان خارج شدند ، و اين جريان سبب شد كه قبيلهء حمير دين تبع را بپذيرند ، و ريشهء يهود نيز در يمن از اينجا پيدا شد .\r\nابن اسحاق گويد : در نقل ديگرى اينطور گفته‌اند : كه آن دو مرد يهودى با مردمى كه از قبيله حمير بيرون آمده بودند قرار گذاردند كه بسوى آتش بروند تا آن را باز گردانند و گفتند : هر كس بتواند آتش را بجاى خود باز گرداند سخن او حق است ، پس دسته از قبيله حمير با بتهائى كه همراه آورده بودند نزديك آتش شدند كه آن را بازگردانند ، و چون ديدند آتش زبانه كشيده مىخواهد آنان را در كام خود فرو برد خود را عقب كشيده نتوانستند آن را باز گردانند ، آن دو مرد عالم يهودى نزديك آتش رفته شروع به خواندن توراة كردند ديدند آتش عقب رفت آن دو نيز جلو رفتند تا جائى كه آتش بجايگاه خود بازگشت ، قبيلهء حمير كه چنان ديدند دين تبع را پذيرفتند ، و اللّه اعلم .\r\n\r\nجريان خانه رئام و خرابى آن . . .\r\nابن اسحاق گويد : در يمن خانهء بود بنام رئام كه مردم در زمانى كه بت‌پرست بودند آنجا را محترم دانسته و بزرگ ميشمردند ، و در آنجا قربانى ميكردند و از آنجا صدائى بيرون ميآمد كه با مردم سخن ميگفت آن دو مرد عالم يهودى به تبع گفتند : حتما اين صدا از شيطان است و او است كه مردم را بدين وسيله بگمراهى كشانده بما اجازه ده تا آنچه دانيم نسبت بدين خانه انجام دهيم ، تبع گفت : خود دانيد هر چه خواهيد انجام دهيد ، و بنا بگفتهء مردم يمن آن دو نفر از\r\n\r\n","description":"","footnote":"","page_name":" 18 ","page_number":27},
  {"content":"\r\n\r\n( 1 ) ميان آن خانه سگ سياهى را بيرون آورده كشتند ، و سپس آنجا را خراب كردند و چنانچه گويند بقاياى آن خانه كه آثار خون قربانى در آن ديده شده هم اكنون موجود است .\r\n\r\nسلطنت حسان فرزند تبع در يمن و كشته شدن او بدست برادرش عمرو\r\nپس از تبع فرزندش حسان بسلطنت رسيد ، و مردم يمن را همراه خود برداشته بسوى حجاز و ايران حركت كرد ، و هم چنان بيامد تا بسرزمين عراق يا بگفتهء برخى ببحرين رسيد ، و در آنجا قبيلهء حمير و ساير قبائل از رفتن خسته شده قصد مراجعت به شهر و ديار خويش كردند ، و در اين باره با برادر حسان كه نامش عمرو و همراه لشگر حسان بود مذاكره كردند و به او پيشنهاد دادند كه برادرت حسان را بكش تا ما سر بفرمان تو در آورده تو را سلطنت دهيم و تو ما را بشهرهاى خويش باز گردان ! عمرو اين پيشنهاد را پذيرفت و آنها نيز بر اين مطلب همدست شده تصميم بر اين كار گرفتند ، تنها مردى بنام ذو رعين حميرى با اين كار مخالفت كرده عمرو را از آن عمل بر حذر داشت ولى او نپذيرفت ، ذو رعين كه چنان ديد دو شعر دربارهء مخالفت خود و عذرى كه بدرگاه پروردگار دارد گفت [ ( 1 ) 
  ] و آن را در رقعه‌اى نوشته مهر كرد و بنزد عمرو آمده از او خواهش كرد آن را برسم امانت نزد خود نگهدارد عمرو پذيرفت ، و پس از آن حسان را كشت و قبائل مزبور را برداشته بيمن بازگشت .\r\n\r\nپشيمان شدن عمرو از كشتن برادرش حسان و هلاكت او :\r\nابن اسحاق گويد : چون عمرو بكشور يمن بازگشت به مرض بىخوابى دچار شد و چون اين بيمارى او را بستوه آورده و بى طاقت كرد از اطباء و منجمان و كاهنان\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن آن بصفحهء 28 سيرة مراجعه شود .\r\n","page_name":" 19 ","page_number":28},
  {"content":"\r\n\r\n( 1 ) سبب آن را پرسيد ، يكى از آنان در پاسخ گفت : به خدا هر كس برادر و يا يكى از خويشان خود را مانند تو بكشد خواب از چشم او برود و به مرض بىخوابى دچار گردد ، عمرو كه اين سخن را شنيد شروع كرد بكشتن آن دسته از اشراف و بزرگان قبائل كه او را بكشتن حسان وادار كرده بودند ، تا اينكه نوبت به ذو رعين رسيد همين كه خواست او را بكشد ذو رعين گفت : من عذر خويش خواسته‌ام و بدين كار رضايت نداشتم ، و مدرك آن در نزد خودت موجود است عمرو گفت : آن مدرك كدام است ؟ ذو رعين گفت : همان نامه كه به تو دادم ، چون نامه را بياوردند و آن دو شعر را در آن ديد ذو رعين را رها كرد و عمرو دانست كه او در آن روز نصيحت خود را كرده ولى پذيرفته نشده است ، و بهر صورت عمرو پس از اين جريان به هلاكت رسيد ، و پس از او شيرازهء قبائل حمير از هم گسيخت و همگى پراكنده شدند .\r\n\r\nسلطنت لخنيعه معروف به ذو شناتر در مملكت يمن\r\nپس مردى از قبيلهء حمير كه از مردم آن مملكت نبود بنام لخنيعة بر ايشان مسلط گشت و بزرگان و نيكان ايشان را بكشت و مردمان يمن را بيازرد تا يكى از مردم حمير نيز در مذمت او اشعارى گفت [ ( 1 ) 
  ] ( ولى او همچنان بظلم و طغيان خويش ادامه ميداد ) .\r\nذو شناتر صرف نظر از ظلم و ستمى كه ميكرد مردى زشت كردار و بد عمل بود كه كار قوم لوط را انجام ميداد ، و بخصوص بدنبال پادشاه‌زادگان ميفرستاد و براى اينكه اينان در بزرگى بسلطنت نرسند در غرفهء كه مخصوص اين عمل ساخته بود با آنان عمل زشت انجام ميداد ، و پس از فراغت از كار خويش از درگاهى كه در آن غرفه بود سرميكشيد و مسواكى در دهان خود ميگذارد تا بدين وسيله فراغت خود را از آن كار بمستحفظان و لشگريانش كه در پائين غرفه بودند بفهماند .\r\nتا اينكه روزى به همين منظور بدنبال ذو نواس فرزند تبع و برادر حسان فرستاد ،\r\n\r\n\r\n","description":"","footnote":"\r\n[ ( 1 ) 
  ] بصفحهء 30 سيرة مراجعه شود .\r\n","page_name":" 20 ","page_number":29},
  {"content":"\r\n\r\n( 1 ) و او در آن هنگام كه برادرش حسان كشته شد كودكى بيش نبود ، و كم‌كم بزرگ شده و جوانى نورس و خوش سيما و خردمند گشته بود ، همين كه فرستادهء لخنيعة بنزد او آمد ذو نواس دانست كه او را براى چه كار خواسته است ، از اين رو كارد برنده و نازكى همراه برداشته و در ميان كفش خود پنهان كرده بنزد لخنيعه آمد ، و چون با براى انجام آن كردار زشت خلوت كرد ذو نواس بر او حمله كرده سر او را بريد و در همان درگاهى كه خود او سر ميكشيد گذارد و مسواكش را نيز در دهانش نهاده از آنجا به زير آمده بيرون رفت .\r\nمردم كه او را ديدند بكنايه از او جريان را پرسيدند ، او نيز در پاسخشان بكنايه گفت : جريان را از سر بريده بپرسيد [ ( 1 ) 
  ] ، چون به آن درگاه نگاه كردند متوجه سر بريدهء لخنيعه شدند پس بدنبال ذو نواس بيامدند تا به او رسيده به دو گفتند : راستى تنها تو سزاوار سلطنت و پادشاهى هستى كه ما را از شرّ اين مرد خبيث آسوده ساختى !\r\n\r\nسلطنت ذو نواس در يمن\r\nبدين ترتيب مردم يمن ذو نواس را كه نامش يوسف بود بسلطنت و پادشاهى برگزيدند ، و تمامى قبائل يمن و حمير سر بفرمان او درآوردند ، و او آخرين پادشاه حمير بود ، و هم او صاحب داستان اخدود ( كه خداوند در قرآن بيان فرموده ) مىباشد كه سلطنتش دير زمانى در يمن دوام يافت .\r\n\r\n\r\n","description":"","footnote":"\r\n[ ( 1 ) 
  ] عبارت سيرة و تاريخ طبرى در اينجا مجمل و مبهم است ولى مطابق آنچه از اغانى نقل شده عبارت چنين است : « فلما خرج ذو نواس و ركب ناقة له يقال لها السراب ، قالوا : أرطب ام يباس ؟ فقال : ستعلم الاحراس ، است ذى نواس ، است رطبان ام يباس » .\r\n","page_name":" 21 ","page_number":30},
  {"content":"\r\n\r\n( 1 )\r\n\r\nدين مسيح در شهر نجران : [ ( 1 ) 
  ]\r\nدر نجران جمعى بودند كه متدين بدين حضرت مسيح و پيرو انجيل و مردمانى با كمال و با استقامت در دين بودند ، بزرگ ايشان مردى بود بنام عبد اللّه بن ثامر و جريان پذيرفتن دين مسيح از طرف اين عده از مردم نجران با اينكه قبل از آن همگى آن مردم و همچنين ساير مردم عرب آن سرزمين بت‌پرست بودند اين بود كه مردى مسيحى بنام « فيميون » در ميان ايشان آمد و آنان را بدين حضرت مسيح دعوت كرده و در اثر تبليغات او مردم بدين مزبور گرويدند .\r\nآغاز كار فيميون و صالح و انتشار دين مسيح در نجران و داستان اصحاب اخدود مطابق نقل وهب بن منبه :\r\nابن اسحاق از وهب بن منبه حديث كند كه سبب انتشار دين مسيح در شهر نجران اين شد كه مردى مسيحى بنام فيميون كه مردى صالح و زاهد و مستجاب الدعوة بود بجهانگردى و سياحت در شهرها روزگار ميگذرانيد ، و چون در مكانى شناخته ميشد از آنجا بجاى ديگرى كه ناشناس بود كوچ ميكرد ، و رسم او اين بود كه جز از دسترنج خود براى مخارج روزانه پولى نميپذيرفت ، و كارش بنايى و گلكارى بود ، و چون روز يكشنبه ميشد دست از كار ميكشيد و ببيابان رفته تا شام به نماز و عبادت مشغول بود .\r\nتا اينكه در يكى از قراء و دهات شام هم چنان كه بطور خفاء و پنهانى بدين منوال روزگار خويش ميگذرانيد مردى از اهل آن ده بنام صالح از جريان كار او مطلع شده و بسيار به او علاقه‌مند گرديد ، و بهر كجا كه فيميون ميرفت صالح نيز بطورى كه او نفهمد دنبالش ميرفت و خود را از او پنهان ميداشت .\r\nروز يكشنبه‌اى كه فيميون طبق معمول براى عبادت از ده خارج شد صالح نيز مخفيانه بدنبال او بيرون آمد ، و همين كه فيميون به نماز و عبادت مشغول گشت\r\n\r\n\r\n","description":"","footnote":"\r\n[ ( 1 ) 
  ] نجران نام شهرى بوده در قسمت شمالى كوهستان يمن بفاصلهء ده منزلى شهر صنعاء ( پايتخت فعلى يمن )\r\n","page_name":" 22 ","page_number":31},
  {"content":"\r\n\r\n( 1 ) صالح در گوشهء مخفيانه بتماشاى او مشغول شد ، در اين اثناء مارى عظيم كه هفت سر ( يا هفت شاخ ) داشت به طرف فيميون حمله‌ور شد ، فيميون براى دفع مار بدرگاه خداى تعالى دعا كرد و آن مار در جا بمرد .\r\nصالح كه مار را ديده بود ولى از سرنوشت بعدى آن مار كه بدعاى فيميون از پا درآمده بود اطلاعى نداشت ، روى علاقهء بفيميون خود را از خفاگاه ظاهر كرده فرياد زد : فيميون ! مار ! مار ! . . .\r\nفيميون بصداى او توجهى نكرده تا نمازش را بپايان رسانيد آنگاه بسوى او متوجه شده و دانست كه صالح از وضع او مطلع گشته است ، صالح به دو گفت :\r\nبه خدا سوگند من چيزى را در اين جهان بأندازهء تو دوست ندارم و تصميم گرفته‌ام كه از تو جدا نشوم و بهر كجا ميروى من نيز بدنبال تو باشم ! فيميون گفت :\r\nاين كار بدين آسانى صورت نگيرد ، نيك بنگر اگر نيروى مقاومت و استقامت ( در برابر مشكلات را ) دارى آنگاه همراه من بيا ! صالح پذيرفت و ملازم او گشت ، و اهل آن ده كم و بيش از كار او بوئى برده بودند .\r\nو رسم فيميون چنان بود كه هر مريض و بيمارى كه نزد او ميرفت براى او دعا ميكرد شفا مييافت ولى اگر مىخواستند او را ببالين مريضى ببرند نميرفت .\r\nتا اينكه مردى از اهل ده كه پسرش بيمار و يا نابينا بود بسراغ فيميون رفت كه او را براى شفاى پسرش به خانه ببرد ، به دو گفتند : فيميون كسى نيست كه با دعوت مردم به جائى برود بلكه او مردى است كه بنايى مىكند و مزد ميگيرد و بدين وسيله امرار معاش خود مىكند ، مرد مزبور كه چنان ديد به خانه خويش آمده پسر خود را در اطاق جاى داد و پارچه‌اى روى او انداخته آنگاه بنزد فيميون رفت و از او خواهش كرد براى ساختن اطاق و بنايى منزلش بهمراه او به خانه برود و از نزديك اطاق را ببيند ، فيميون بدنبال آن مرد به راه افتاد همين كه وارد اطاق شد از صاحب خانه پرسيد : چه عملى ميخواهى در ساختمان اين اطاق انجام دهى ؟ گفت : چنين و چنان ! سپس پارچه از روى پسرش كه در اطاق خوابانده بود برداشته گفت : اى\r\n\r\n","description":"","footnote":"","page_name":" 23 ","page_number":32},
  {"content":"\r\n\r\n( 1 ) فيميون اين پسرك يكى از بندگان خدا است و چنانچه مىبينى بيمار و نزار ( و يا نابينا ) گشته است دربارهء سلامتى او بدرگاه خداوند دعا كن تا شفا يابد ! فيميون دعا كرد پسرك خوب شد ، پس از اين جريان دانست كه مردم از كار او مطلع شده‌اند بدين جهت از آن ده بيرون رفت و صالح نيز بهمراه او از ده خارج شد ، و هم چنان در سرزمين شام سير ميكردند تا اينكه گذرشان بدرخت كهن و عظيمى افتاد ، مردى از ميان درخت فرياد زد : فيميون ! فيميون پاسخش داده ايستاد .\r\nمرد گفت : دير زمانى است كه من چشم به راه تو هستم و هر روز با خود ميگويم : آيا چه وقت مىآيد ؟ تا اينكه هم اكنون آواز تو بگوشم خورد و دانستم تو هستى اينك خواهش من آن است كه از اين جا نروى تا به كار من سرانجامى دهى آنگاه بهر جا كه خواستى برو ، زيرا هم اكنون من خواهم مرد ! اين را گفت و از دنيا رفت ، فيميون آنجا توقف كرده تا او را به خاك سپرد آنگاه بهمراهى صالح به راه افتاد .\r\nگذر آن دو بقسمتى از سر زمينهاى عرب افتاد و اعراب آنان را تعقيب كرده تا اينكه كاروانى از آنها آن دو نفر را دستگير نموده به شهر نجران آوردند ، و در آنجا هر دو را به صورت بردگى فروختند ، مردم نجران در آن زمان بدين و آئين ساير اعراب بودند ، و در ميان ايشان درخت خرمائى بود كه او را پرستش ميكردند ، و هر ساله عيدى داشتند كه در آن روز بپاى آن درخت خرما مىآمدند و پارچه‌هاى قيمتى و زر و زيور زنان خويش را به آن درخت مىآويختند و آن روز را تا بشام در آنجا مىماندند .\r\nفيميون را مردى از اعيان و اشراف نجران خريد ، و صالح نيز به صورت بردگى در خانهء مرد ديگرى قرار گرفت ، فيميون در اطاقى كه صاحبش او را جاى داده بود هر شب براى عبادت برمىخاست و آن اطاق تا صبح بدون چراغ\r\n\r\n","description":"","footnote":"","page_name":" 24 ","page_number":33},
  {"content":"\r\n\r\n( 1 ) روشن ميشد ، صاحب او اين جريان را مشاهده كرد و در شگفت شد از اين رو از مذهب و آئين فيميون پرسيد و فيميون مذهب خود را برايش گفت و سپس به دو گفت : شما ( كه اين درخت خرما را مىپرستيد ) به راه باطل ميرويد زيرا اين درخت نه زيانى به كسى مىرساند و نه سودى ، و اگر من خدائى را كه پرستش ميكنم بخوانم آن درخت را نابود خواهد كرد ، و خداى من آن خدائى است كه شريك و انبازى ندارد ، مرد مزبور ( كه اين سخن را شنيد ) از او خواست كه اين كار را انجام دهد و به او گفت : اگر اين كار را كردى من داخل در دين تو خواهم شده و از دين خود دست ميكشم .\r\nفيميون برخاست و وضو ساخته و دو ركعت نماز خواند و پس از نماز دربارهء آن درخت نفرين كرد ، خداوند باد را مأمور ساخته آن درخت را از بيخ و بن بركند و به زمين انداخت ، مردم نجران كه چنان ديدند دين نصرانيت و شريعت حضرت عيسى عليه السلام را پذيرفتند ، و بدنبال آن جرياناتى كه براى دين مسيح در ساير شهرها پيش آمد كرد آنان را نيز فرا گرفت .\r\nاين بود جريان نفوذ دين مسيح در سرزمين‌هاى عربى مطابق آنچه ابن اسحاق از وهب بن منبه حديث كرده است .\r\n\r\nو اما سرگذشت عبد الله بن ثامر و اصحاب اخدود مطابق نقل ديگران :\r\nابن اسحاق در حديث ديگرى كه از محمّد بن كعب قرظى و برخى از مردم نجران نقل كرده جريان نفوذ دين مسيح را در نجران بدين شرح بيان مىكند كه پيش از آنكه فيميون به شهر نجران بيايد ، مردم نجران در شرك و بت‌پرستى روزگار ميگذراندند ، در يكى از دهات نجران كه نجران نسبت بدان دهات جنبه مركزيت داشت ساحرى بود كه به بچهاى اهل نجران علم سحر مىآموخت ، تا اينكه فيميون بطور ناشناس بدان شهر در آمد و ( چون از جريان مطلع شد ) سر راه نجران بده مزبور سرا پردهء بزد و بعبادت مشغول شد .\r\nاز جمله كسانى كه پسرش را براى آموختن علم سحر به آن ده ميفرستاد\r\n\r\n","description":"","footnote":"","page_name":" 25 ","page_number":34},
  {"content":"\r\n\r\n( 1 ) مردى بود بنام ثامر و پسرش نيز عبد اللّه نام داشت ، عبد اللّه كه مانند ساير بچهاى نجران هر روز بده ميرفت همين - كه بخيمهء فيميون ميرسيد كمى مكث ميكرد و بتماشاى فيميون و نماز و عبادت او سرگرم ميشد تا اينكه به دو علاقه‌مند شده و روزها پيش او مىنشست و بسخنان او گوش ميداد و رفته رفته دين مسيح را پذيرفت و شروع بپرستش و عبادت خداى يگانه كرده ، و تدريجا احكام شريعت مسيح را از فيميون ياد گرفت و در مسائل آن دين عالم و دانا گرديد .\r\nتا اينكه روزى از او خواهش كرد اسم اعظم را به او بياموزد ، فيميون از تعليم آن اسم خوددارى كرده به او گفت : تو تاب تحمل آن را ندارى و ترس اين را دارم كه در نگهدارى آن كوتاهى و سستى كنى ، پدر عبد اللّه يعنى ثامر از اين جرياناتى كه در خفاء ميگذشت هيچگونه اطلاعى نداشت و خيال ميكرد پسرش مانند ساير بچها هر روز بنزد ساحر ميرود و مشغول فرا گرفتن علم سحر است .\r\nعبد اللّه كه ديد فيميون از ياد دادن اسم اعظم به او خوددارى مىكند و از سستى او در حفاظت و نگهدارى آن اسم بيمناك است اصرارى براى ياد دادن آن بفيميون نكرده و فكر ديگرى بنظرش رسيد ، و آن اين بود كه بعدد آنچه از اسامى خداى تعالى كه فيميون به او ياد داده بود چوبهء تير تهيه كرد ، و بهر كدام يكى از آن اسامى را نوشت سپس آتشى برافروخت و يكى يكى آن تيرها را در آتش ميانداخت تا رسيد بيكى از تيرها ، همين كه آن تير را در آتش انداخت از آتش بيرون افتاد و شعله‌هاى آتش در آن تأثير نكرد ، عبد اللّه دانست كه همان اسم اعظم است از اين رو آن اسم را ياد داشت كرده بنزد فيميون آمد و به او گفت :\r\nاسم اعظمى را كه از من پنهان ميكردى ياد گرفتم ! فيميون گفت : كدام است ؟\r\nعبد اللّه اسم مزبور را گفت .\r\nفيميون پرسيد : چگونه به اين اسم دانا شدى ؟\r\nعبد اللّه جريان تيرها و آتش را برايش شرح داد .\r\n\r\n","description":"","footnote":"","page_name":" 26 ","page_number":35},
  {"content":"\r\n\r\n( 1 ) فيميون گفت : اى فرزند بدان اسم رسيدى ولى در محافظت آن بكوش و خويش را واپاى و گمان ندارم طاقت اين كار را داشته باشى !\r\n\r\nدعوت عبد اللّه بن ثامر مردم نجران را بدين مسيح :\r\nپس از اين جريان هر گاه عبد اللّه بن ثامر به شهر نجران وارد ميشد نزد بيماران و دردمندان ميرفت و به آنان ميگفت : اگر من دعا كنم تو از اين بيمارى بهبودى حاصل كنى آيا دين مرا مىپذيرى ؟ بيمار مىپذيرفت ، او هم دعا ميكرد و چون بيمار بهبودى مىيافت مسيح را مىپذيرفت و بدين ترتيب هر بيمار و دردمندى در نجران بود نزد عبد اللّه آمده و بدعاى او بهبودى مىيافت ، و پس از بهبودى بدين مسيح در مىآمد .\r\nجريان به گوش پادشاه نجران رسيده عبد اللّه را طلبيد و به او گفت : اين چه ناستوده كردارى است كه پيشهء خود ساخته‌اى ؟ مردم شهر ما را بفساد كشانده‌اى و با آئين ما و پدران خويش بمخالفت برخاسته‌اى ؟ آگاه باش كه بجرم اين كار تو را قطعه قطعه خواهم كرد ! عبد اللّه گفت : تو نيروى اين كار را ندارى و نمىتوانى چنين كنى ! پادشاه نجران دستور داد او را بالاى كوهى برده و از بالاى كوه بسر بينداختند ، چون عبد اللّه در پائين كوه قرار گرفت بدون هيچگونه صدمه و ناراحتى از جا برخاست و به راه خويش رفت .\r\nشاه دستور داد او را بميان درياها و آبهائى كه هر كه در آنها ميافتاد به هلاكت ميرسيد بيندازند ولى عبد اللّه صحيح و سالم از ميان آب بيرون آمده و هم چنان بتبليغ دين مسيح اشتغال ورزيد .\r\nآخر الامر عبد اللّه بسلطان گفت : به خدا سوگند تو به هيچ وسيله نمىتوانى مرا بقتل در آورى مگر آنكه بدين من درآئى و خداى بزرگ را بيگانگى پرستش كنى آنگاه تو بر من مسلط خواهى شد و در آن حال ميتوانى مرا بكشى ! پادشاه كه اين سخن را شنيد خداپرست شد و بوحدانيت خداى تعالى گواهى داد ، سپس\r\n\r\n","description":"","footnote":"","page_name":" 27 ","page_number":36},
  {"content":"\r\n\r\n( 1 ) با عصائى كه در دست داشت بسر عبد اللّه زد عصا سر عبد اللّه را شكست و با اينكه شكستگى مزبور چندان مهم و كارى نبود عبد اللّه با همان زخم كشته شد ، و بدنبال كشته شدن عبد اللّه پادشاه نيز در همانساعت بمرد .\r\nمردم نجران كه چنان ديدند همگى بدين عبد اللّه بن ثامر در آمدند و قانون انجيل و شريعت حضرت عيسى عليه السلام را پذيرفتند ، و بدين ترتيب مردم شهر نجران بدين نصرانيت در آمدند .\r\nابن اسحاق گويد : اين بود جريان نفوذ دين مسيح در شهر نجران مطابق نقل محمد بن كعب قرظى و برخى از مردم نجران ، و اللّه اعلم .\r\n\r\nآمدن ذو نواس به شهر نجران و كندن حفيره‌هاى آتش براى پيروان دين مسيح :\r\nپس از اين جريان ذو نواس با لشگرى گران به شهر نجران آمد و آنان را بدين يهود و دست كشيدن از دين نصارى دعوت كرد ، و به آنها اخطار كرد كه يا دين يهود را بپذيرند و يا آماده كشته شدن گردند ؟ مردم نجران كشته شدن را پذيرفتند ولى دين يهود را نپذيرفتند .\r\nذو نواس دستور داد براى ايشان حفره‌هائى دراز به صورت نهر بكندند و در آنها آتش افروختند مردم را در كنار آنها بياوردند پس جمعى را بوسيلهء آتش بسوزاند و گروهى را با شمشير كشته و يا دست و پا و گوش و بينى آنها را بريد و بدين وسيله آنان را بقتل رساندند ، و رويهمرفته بيست هزار نفر از آن مردم را كشتند .\r\nو دربارهء همين ذو نواس و لشگرش خداى تعالى اين آيات را به پيغمبر اكرم صلى اللّه عليه و آله نازل فرمود :\r\n« كشته شدند اصحاب حفيره‌ها ، آن آتش فروزان ، كه ايشان در كنارش نشسته بودند ، و آنان گواه بودند بر آنچه نسبت بمؤمنان انجام دادند ، و خشم نكردند برايشان جز براى اينكه آنان بخداى عزيز و ستوده ايمان آوردند » [ ( 1 ) 
  ]\r\n\r\n\r\n","description":"","footnote":"\r\n[ ( 1 ) 
  ] سورهء بروج آيه‌هاى 4 الى 8 .\r\n","page_name":" 28 ","page_number":37},
  {"content":"\r\n\r\n( 1 ) و برخى گفته‌اند كه عبد اللّه بن ثامر نيز بدست ذو نواس كشته شد .\r\n\r\nكشف شدن جسد عبد اللّه بن ثامر در زمان خلافت عمر :\r\nابن اسحاق نقل كند كه در زمان خلافت عمر بن خطاب مردى از اهل نجران در يكى از ويرانه‌هاى آن شهر زمين حفر ميكرد بناگاه بجنازهء عبد اللّه بن ثامر برخورد كه هم چنان نشسته و دست خود را روى زخم سر گذارده و از دنيا رفته است و چون دست او را از روى آن زخم بر ميداشتند خون فوران ميكرد ، و چون دست را رها ميكردند دوباره به روى همان زخم بر ميگشت و خون ميايستاد ، و در دست او انگشترى بود كه روى نگين آن نوشته شده بود : « ربىّ اللّه » ( يعنى پروردگار من خداى يگانه است ) .\r\nپس در اين باره نامهء بعمر بن خطاب نوشتند و او در جواب نوشت : او را به همان حالى كه هست در همان جائى كه بوده دفن كنيد و روى بدنش را بپوشانيد .\r\n\r\nاستيلاى لشگر حبشه بر مملكت يمن و كشته شدن ذو نواس\r\nذو نواس چنانچه گفته شد مردم نجران را بجرم خداپرستى طعمهء آتش سوزان و شمشير برّان كرد ، از آن ميان مردى از نصاراى نجران از قبيلهء سبأ بنام « دوس ذو ثعلبان » بر اسب خود سوار شده بگريخت ، لشگريان ذو نواس او را تعقيب كردند ، او كه چنان ديد راه ريگستان و بيابان را در پيش گرفت ، و آنان كه از تعقيب او عاجز و خسته شدند رهايش كرده باز گشتند .\r\nذو ثعلبان كه از خشم ذو نواس و لشگريانش او آسوده خاطر شد و جانى بدر برد راه روم را در پيش گرفت و هم چنان بيامد تا بدربار قيصر پادشاه روم رسيد و شكايت ذو نواس و لشگر او را بقيصر كرد ، و براى انتقام كشته‌گان نجران از او استمداد نمود .\r\n\r\n","description":"","footnote":"","page_name":" 29 ","page_number":38},
  {"content":"\r\n\r\n( 1 ) قيصر گفت : سرزمين شما از من دور است و من نمىتوانم مستقيما بشما كمك كنم ولى من نامه‌اى بپادشاه حبشه مىنويسم و او را كه هم مسيحى است و هم بشما نزديك و همسايه است بنصرت و يارى شما ميخوانم .\r\nبدين منظور نامهء بپادشاه حبشه نوشت و او را به يارى نصاراى نجران خوانده دستور داد انتقام خون آنان را از ذو نواس بستاند .\r\n« دوس » نامهء قيصر را بگرفت و بسوى حبشه رهسپار شد و چون بدربار نجاشى پادشاه حبشه رسيد نامهء قيصر را بداد و مظالم ذو نواس را براى او شرح داد ، نجاشى هفتاد هزار از مردم حبشه را كه از آن جمله ابرهة بود براى جنگ با ذو نواس بسركردگى مردى بنام « ارياط » بسوى يمن گسيل داشت .\r\nارياط بدستور نجاشى لشگر حبشه را برداشته ، و « دوس » نيز بهمراه ايشان حركت كرده از راه دريا بيامدند و در ساحل كشور يمن از كشتيها پياده شدند ، از آن سو ذو انواس نيز با لشگرى مركب از حمير و ساير قبائل يمن كه مطيع و تحت فرمان او بودند بجنگ ارياط آمد ، و چون جنگ شروع شد ذو نواس و لشگريانش در مقابل لشگر حبشه تاب مقاومت نياورده گريختند ، و ذو نواس كه تاب ديدار اين شكست را براى خود و لشگريانش نداشت با اسب خويش به دريا زد ، و در امواج خروشان دريا غرق شد ، و بدين ترتيب ارياط بر مملكت يمن مستولى گشت .\r\nو در اين باره شعراى يمن و ديگران مانند ذو جدن و ابن ذئبة و عمرو بن معديكرب اشعارى نيز گفته‌اند [ ( 1 ) 
  ] ابن اسحاق گويد : با اين جريان صدق گفتار « سطيح كاهن » و « شقّ » كه خبر از آمدن مردم حبشه بمملكت يمن داده بودند آشكار گرديد . [ ( 2 ) 
  ]\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار بصفحات 38 - 40 مراجعه شود .\r\n[ ( 2 ) 
  ] سخنان ايشان در ص 7 و 9 و 10 گذشت .\r\n","page_name":" 30 ","page_number":39},
  {"content":"\r\n\r\n( 1 )\r\n\r\nكشته شدن ارياط بدست ابرهة و سلطنت ابرهة در يمن :\r\n« أرياط » چنانچه گفته شد بر سرزمين يمن استيلا يافت و سالها در آنجا سلطنت كرد تا اينكه « أبرهة » كه يكى از مردم حبشه و در لشگريان او بود بمخالفت با او برخاسته و در صدد برآمد تا سلطنت را از او بگيرد ، مردم حبشه كه در يمن بودند دو دسته شده گروهى بطرفدارى ابرهة ، و گروه ديگر به هوا خواهى ارياط قيام كردند ، ابرهه بدستيارى طرفداران خويش بجنگ ارياط آمد ، و ارياط نيز براى سركوبى ابرهة هواخواهان خويش را برداشته بميدان جنگ حاضر شد .\r\nدو لشگر كه در برابر يك ديگر صف كشيدند ابرهة كس بنزد ارياط فرستاد و براى او پيغام داد : تو راضى مشو بخاطر جنگ ميان ما دو نفر مردم حبشه بجان هم بيفتند و در نتيجه از بين بروند ، بهتر آن است كه من و تو هر دو بميدان آمده و با هم نبرد كنيم هر كداميك غالب آمديم سلطنت يمن از آن او باشد و لشگريان همگى پيروى او كنند ؟ .\r\nارياط گفت : اين پيشنهاد منصفانه است و هر دو بميدان آمدند ، ابرهة مردى كوتاه قد و چاق بود ، و ارياط مردى بلند قامت و خوش صورت .\r\nابرهة غلامى داشت بنام « عتوده » كه چون خواست بميدان جنگ برود او را همراه خود برداشت تا از پشت سر ابرهة را محافظت كند .\r\nهمين كه ارياط در برابر ابرهة قرار گرفت سر او را در نظر آورد و حربهء كه در دست داشت به طرف سر أبرهة فرود آورد ، ولى آن حربه به صورت ابرهة خورد و ابرو و بينى و لب او را بريد و از اين رو او را به « أشرم » ( بينى بريده ) ملقب ساختند ، « عتوده » از پشت سر ابرهة بارياط حمله كرده او را بكشت ، و بدين ترتيب ابرهة لشگر را تحت فرمان خويش در آورده بسلطنت يمن رسيد .\r\nچون اين خبر به گوش نجاشى رسيد سخت در خشم شده گفت : ابرهة بدون اجازه و دستور من بر امير و فرمانده لشگر شوريده و او را بقتل رسانيده ! و سوگند ياد كرد كه بيمن برود و ابرهة را گرفته موى سرش را بچيند ( و بدين وضع او را\r\n\r\n","description":"","footnote":"","page_name":" 31 ","page_number":40},
  {"content":"\r\n\r\n( 1 ) تنبيه كند ) .\r\nابرهة كه چنين دانست موى سر خويش بتراشيد و انبانى از خاك يمن پر كرده براى نجاشى فرستاد و براى او نوشت :\r\n« پادشاها ! همانا أرياط يكى از بندگان تو بود ، و من نيز يكى از بندگان درگاهم ، ما هر دو در طرز اجراى فرامين و دستورات سلطان اختلاف نظر پيدا كرديم ، و هيچكدام قصد مخالفت اوامر ملوكانه را نداشتيم ، ولى چون من در ادارهء لشگر حبشه از او نيرومندتر و سياستمدارتر بودم او را از ميان برداشته و خود بجاى او ادارهء امور را بدست گرفتم ، و چون شنيدم پادشاه سوگند خورده كه خاك يمن را لگد كوب كرده و موى سر مرا بتراشد من خود سرم را بتمامى تراشيدم ، و خاك يمن را نيز بدرگاه فرستادم تا زير پاهاى مبارك گذارده لگد كوب كنيد و بدين ترتيب سوگند پادشاه درست درآيد ! » .\r\nهمين كه نامه و انبان خاك بدست نجاشى رسيد از انتقام ابرهة درگذشت و از او خشنود شده او را بپادشاهى يمن منصوب كرد ، و به او نوشت در آنجا باش تا دستور بعدى من بيايد ، و بدين ترتيب ابرهة در يمن بماند .\r\n\r\nداستان اصحاب فيل و سرگذشت مرد كنانى\r\nپس از اينكه ابرهه فرمانرواى مطلق العنان يمن شد اقدام بساختن معبد ( و كليسائى ) در شهر صنعاء كرد كه در جهان آن روز بى نظير بود و نام آن را « قليس » نهاد ، و بنجاشى نوشت :\r\nاى پادشاه ! من در اينجا براى شما معبدى ساخته‌ام كه هيچ پادشاهى پيش از آن نتوانسته است نظير آن را بنا كند ، و قصد من اين است كه بهر وسيله شده است آن را بدان پايه از عظمت برسانم كه اعراب براى مراسم حج خويش بدينجا بيايند و از مكه ايشان را منصرف سازم .\r\nاعراب كه از جريان اين نامه مطلع شدند ( كينهء ابرهه را بدل گرفته ) و\r\n\r\n","description":"","footnote":"","page_name":" 32 ","page_number":41},
  {"content":"\r\n\r\n( 1 ) مردى از نسأة [ ( 1 ) 
  ] از قبيله كنانه خشم كرده از شهر و ديار خويش بسوى صنعاء بيرون آمد و يكسره بمعبد قليس رفت و آنجا را بتمامت آلوده ساخت ، و از آن جا بيرون آمده بسر زمين خويش فرار كرد .\r\nجريان را بأبرهة گزارش دادند ، پرسيد : آن كس كه اين عمل را انجام داده كيست ؟ گفتند : مردى از عرب و از طرفداران معبدى است كه در مكه قرار دارد و هر ساله اعراب در كنار آن حج بجا مىآورند ، و او چون شنيده است كه تو گفته‌اى من قصد دارم حج عرب را بمعبد صنعا انتقال دهم خشمناك شده و اين عمل را در معبد صنعاء انجام داده است ! ابرهة كه از ماجرا مطلع شد سخت برآشفت و قسم ياد كرد كه به مكه برود و خانهء كعبه را ويران سازد ، و براى اين منظور لشگر حبشه را برداشته و با چند فيل بسوى مكه حركت كرد ، اعراب كه اين خبر را شنيدند برايشان گران آمد كه ابرهة براى ويران كردن خانه خدا « كعبه » اقدام كند و جهاد با او را فرض و لازم دانستند ، از اين رو مردى از بزرگان و اشراف يمن بنام « ذو نفر » بپاخاست و قوم و قبيلهء خود را بجنگ با ابرهة فرا خواند و ديگر قبائل و سائر اعراب را نيز تحريك كرده حميت آنان را در دفاع از خانه خدا و جنگ با كسى\r\n\r\n\r\n","description":"","footnote":"\r\n[ ( 1 ) 
  ] ابن هشام در اينجا شرحى راجع بلقب نسأة ذكر كرده كه چون دخالتى در داستان ابرهة نداشت و براى عموم خوانندگان ملال آور بود از نقل آن خوددارى شد و خلاصهء آن را كه ما انتخاب كرديم اين است كه نسأة : كسانى بودند كه در زمان جاهليت ماهها را روى نظر خويش بتأخير مىانداختند و حرمت ماه‌هاى حرام را كه سه ماه متوالى بود گاهى بماههاى ديگر مىانداختند و آنچه در اين ماهها بر آنها حرام بود بر خويش مباح ميساختند و بجاى آن يكى از ماه‌هاى حلال را قرار ميدادند مثلا حرمت محرم را كه جزء ماه‌هاى حرام بود به ماه صفر كه جزء ماه‌هاى حلال بود مىانداختند و بدين ترتيب هر عملى كه ميخواستند در ماه محرم انجام ميدادند و آيهء شريفه : « انما النسىء زيادة فى الكفر . . . » ( سوره برائه آيه 37 ) نيز به همين منظور بر پيغمبر اكرم نازل شد\r\n","page_name":" 33 ","page_number":42},
  {"content":"\r\n\r\n( 1 ) كه تصميم ويران كردن آن را گرفته است برانگيخت و جمعى را با خود همراه كرده بجنگ ابرهة آمد .\r\nولى در مقابل لشگر بيكران ابرهة نتوانست مقاومت بياورد و شكست خورده خود ذو نفر نيز باسارت سپاهيان ابرهة درآمد ، و او را پيش ابرهة آوردند ابرهة دستور قتل ذو نفر را صادر كرد ، ولى چون خواستند او را بكشند گفت پادشاها مرا مكش شايد در آينده نفعى به تو برسانم كه سودش براى تو بيش از كشتن من باشد ، ابرهة كه مرد بردبارى بود از كشتن او صرف نظر كرده دستور داد او را در بند كنند .\r\n\r\nنفيل و ابرهة :\r\nأبرهة پس از شكست دادن ذو نفر و اسارت او هم چنان بسوى مكه بيامد تا بسرزمين خثعم رسيد ، در آنجا نفيل بن حبيب خثعمى بسركردگى قبائل خثعم يعنى دو قبيله « شهران » و « ناهس » و ساير قبائلى كه بهمراهى او آمدند بجنگ أبرهة آمد ولى ابرهة او را نيز شكست داد و لشگريانش و نفيل را باسارت گرفته بنزد أبرهه آوردند ، و چون خواست او را بكشد گفت : اى پادشاه مرا زنده بگذار تا من دليل و راهنماى تو در سرزمين عرب باشم ، و از سوى ديگر من فرمانرواى دو قبيلهء خثعم : « شهران » و « ناهس » هستم ، و چون من از تو اطاعت كنم آنان نيز تحت فرمان تو در آيند ؟ ابرهة از كشتن او نيز صرف نظر كرد .\r\n\r\nابن معتب و ابرهة :\r\nابرهة هم چنان براهنمائى نفيل به طرف مكه پيش ميرفت تا بطائف رسيد ، در آنجا مسعود بن معتب با بزرگان قبيلهء ثقيف كه نسب بمعد بن عدنان ميرسانند [ ( 1 ) 
  ] سر راه ابرهة آمده گفتند : پادشاها ! ما همگى بندگان فرمان برداريم ، و اين معبدى كه در شهر ما است غير از آن معبدى است كه تو به قصد ويرانى آن آمده‌اى\r\n\r\n\r\n","description":"","footnote":"\r\n[ ( 1 ) 
  ] در اين جا ابن هشام نسب مسعود بن معتب و ثقيف را تا بمعد بن عدنان نقل كرده است بصفحه 46 سيرة مراجعه شود .\r\n","page_name":" 34 ","page_number":43},
  {"content":"\r\n\r\n( 1 ) و مقصودشان معبد « لات » بود كه در شهر طائف بنا كردند و همانند خانه كعبه نزد آنان مقدس و محترم بود ، و ما براى وصول خانه راهنما و دليلى نيز بهمراه تو ميفرستيم ! ابرهة از آنان گذشت ، و آنها نيز مردى را بنام ابو رغال بهمراه ابرهه فرستادند تا او را به شهر مكه راهنمائى كند ، أبو رغال در موكب ابرهة روان شد تا اينكه او را در سرزمينى بنام « مغمس » [ ( 1 ) 
  ] وارد ساخت ، و چون بدانجا رسيدند ابو رغال بمرد و او را در همان جا دفن كردند ، و اكنون مردم بدانجا كه ميرسند بقبر ابو رغال سنگ ميزنند .\r\n\r\nغارت شدن اموال مردم مكه بدست اسود بن مقصود :\r\nچون ابرهة بمغمس وارد شد به مردى از سرداران حبشه بنام اسود بن مقصود دستور داد به مكه برود و اموال و مواشى مردم تهامه [ ( 2 ) 
  ] را از قريش و ديگران بيغما گرفته بنزد او بياورد .\r\nاسود بن مقصود بدستور ابرهة بتهامه آمده اموال قريش و از جمله دويست شتر را كه متعلق بعبد المطلب بن هاشم بود بسوى ابرهة برد .\r\nعبد المطلب در آن زمان بزرگ و مهتر قريش بود ، از اين رو طوائف قريش و كنانه و هذيل و ديگر مردمانى كه در مكه بودند در صدد جنگ با ابرهة برآمدند ولى چون از كثرت سپاهيان او مطلع شدند از اين فكر منصرف شده و به اين ستم تن دادند\r\n\r\nحناطه و عبد المطلب :\r\nابرهة شخصى را بنام حناطة حميرى به مكه فرستاد و به او گفت : از پيشواى\r\n\r\n\r\n","description":"","footnote":"\r\n[ ( 1 ) 
  ] « مغمس » نام جائى است در چهار كيلومترى مكه .\r\n[ ( 2 ) 
  ] تهامه بقسمتى از سرزمين عربستان گويند كه شامل مكه و برخى از قراء و قصبات ديگر است ، و جهت اينكه آنجا را بدين نام مىخوانند شدت گرما و راكد بودن هواى آن محوطه است چون تهامة در لغت از تهم گرفته شده و تهم به معناى شدت حرارت و ركود هوا است .\r\n","page_name":" 35 ","page_number":44},
  {"content":"\r\n\r\n( 1 ) مردم مكه و بزرگ آنان سراغ بگير و چون او را شناختى به او بگو : من براى جنگ با شما نيامده‌ام و فقط به قصد خراب كردن كعبه بدينجا آمده‌ام ، پس اگر شما در انجام مقصودم مانع من نشويد مرا با ريختن خون شما كارى نيست ، و اگر ديدى كه تصميم جنگ مرا ندارد او را پيش من آر .\r\nحناطه به مكه آمد و پرسيد : بزرگ مكه كيست ؟ گفتند : عبد المطلب بن هاشم ، پس بنزد او آمد و آنچه ابرهة گفته بود بعبد المطلب گفت ، عبد المطلب در جواب گفت : به خدا سوگند : ما سر جنگ با أبرهة نداريم و نيروى مقاومت در برابر او نيز در ما نيست اينجا بيت اللّه الحرام و خانه ابراهيم خليل الرحمن است پس اگر خداى تعالى اراده فرمايد از ويرانى خانه و حرمش بدست ابرهة جلو گيرى كند كرده است و گر نه به خدا سوگند ما قادر بدفع أبرهة نيستيم .\r\nحناطه گفت : پس برخيز تا بنزد او برويم چون او به من دستور داده است تو را پيش او ببرم .\r\nعبد المطلب با برخى از فرزندانش به راه افتاد تا بلشگرگاه ابرهة رسيد و چون با ذو نفر از قديم سابقهء رفاقتى داشت سراغ او را گرفت و او را كه به صورت اسيرى زندانى در محلى نگه داشته بودند ملاقات كرده به دو گفت : اى ذو نفر آيا در دفع اين بليه‌اى كه بما نازل شده مىتوانى كمكى بكنى ؟ ذو نفر گفت :\r\nكسى چون من كه در دست پادشاهى مقتدر مانند ابرهة اسير و گرفتار است و هر صبح و شام انتظار كشتن خود را ميبرد چگونه كمكى ميتواند به تو بكند ، تنها كارى كه من ميتوانم درباره‌ات انجام دهم اين است كه من با فيل بان ابرهة كه نامش « انيس » است دوستى و رفاقت دارم ، پس من كسى را بنزد او مىفرستم و شخصيت و مقام تو را به اطلاع او ميرسانم ، و از او ميخواهم كه معرفى مقام و بزرگوارى تو را نزد ابرهة بكند و بهر طور ميتواند براى انجام مقصود تو پيش ابرهة وساطت كند ! عبد المطلب فرمود : همين مقدار كافى است .\r\nپس ذو نفر كسى را بنزد أنيس فرستاده پيغام داد كه عبد المطلب پيشواى\r\n\r\n","description":"","footnote":"","page_name":" 36 ","page_number":45},
  {"content":"\r\n\r\n( 1 ) قريش و بزرگ اين سر زمين است ، و مردى است كه مردم اين سامان را در خانه و وحوش بيابان را در كوهها اطعام مىكند . و اينك دويست شتر او را بغارت گرفته‌اند تو از أبرهة برايش اجازهء ملاقات بگير و بهر نحو ممكن است شخصيت او را بهتر معرفى كن و او را كامروا ساز .\r\nانيس به پيغام آور وعدهء همه گونه مساعدت داد ، سپس بنزد أبرهة رفته گفت : اين مرد پيشواى قريش و بزرگ اين سرزمين است كه بدرگاه تو آمده ، و او كسى است كه مردم اين سامان و وحوش بيابان را در كوهها اطعام مىكند ، و اينك اجازه ملاقات ميخواهد ، خواهش من اين است كه او را كامروا ساخته حرمت او را بدارى ! ابرهة اجازه داد و عبد المطلب وارد شد .\r\n\r\nعبد المطلب و ابرهة :\r\nعبد المطلب مردى خوش سيما و زيبا روى و با وقار بود ، همين كه چشم أبرهة بسيماى او افتاد و هيبت و وقارش را بديد او را احترام و تجليل كرده روا نداشت كه پائين تخت خود بنشاند ، و از طرفى نميخواست در انظار لشگر حبشه او را روى تخت در كنار خويش جاى دهد از اين رو خود از تخت به زير آمده و در كنار عبد المطلب روى زمين نشست ، سپس بمترجم گفت : از او بپرس : حاجتت چيست ؟ و چون مترجم پرسيد بأبرهة گفت : ميگويد حاجت من آن است كه دستور دهى دويست شترى كه از من بغارت برده‌اند به من بازگردانند ! أبرهة بمترجم گفت : به او بگو : تماشاى سيماى نيكو و هيبت و وقارت در اولين ديدار مرا مجذوب كرد ولى اين خواهش كوچكى كه كردى از آن هيبت فرو كاست ! در چنين موقعيت حساس و خطرناكى دربارهء شترانت با من سخن ميگوئى ، ولى دربارهء خانه كه عبادتگاه تو و نياكانت بوده و اكنون در معرض انهدام است سخنى بميان نياوردى ؟ ! عبد المطلب در پاسخ او گفت : من صاحب اين اشترانم و كعبه نيز صاحبى دارد ، كه آن را محافظت خواهد كرد !\r\n\r\n","description":"","footnote":"","page_name":" 37 ","page_number":46},
  {"content":"\r\n\r\n( 1 ) أبرهة گفت : هيچ قدرتى امروز نمىتواند جلوى مرا از انهدام كعبه بگيرد ! عبد المطلب پاسخ داد اينك اين تو و اين كعبه ! و برخى گفته‌اند : بهمراه عبد المطلب دو تن از بزرگان عرب بنزد ابرهة رفتند كه يكى يعمر بن نفاثة بزرگ قبيله بنى بكر ، و ديگرى خويلد بن واثلة رئيس طايفهء هذيل بود ، و اين هر دو بأبرهة پيشنهاد دادند : ثلث اموال تمامى سرزمين تهامة را مأخوذ دارد ، و از انهدام كعبه صرف نظر كرده بيمن بازگردد ، ولى أبرهة نپذيرفت . و اللّه اعلم .\r\nو بهر صورت ابرهة دستور داد شتران عبد المطلب را به او پس دهند ، و عبد المطلب نيز برخاسته بنزد قريش آمد و جريان را بقريش گفت و به آنان دستور داد همگى از مكه خارج شوند و بكوهها و درّه‌ها پناه برند تا جان خود را از خطر لشگر حبشه محفوظ دارند .\r\nسپس عبد المطلب با چند تن از قريش بسوى كعبه آمد و حلقهء در كعبه را بگرفت و با همراهان بدعا و تضرع پرداختند ، و با سينه‌اى سوزان و چشمى گريان از خدا خواستند كه ابرهة و سپاهش را هزيمت دهد [ ( 1 ) 
  ] ، سپس مانند ديگران بسوى كوه رهسپار شدند ، و در آنجا با اهل مكه در انتظار ماندند تا ببينند ابرهة با مكه و خانهء كعبه چه مىكند .\r\n\r\nورود ابرهة بمكة و سرنوشتى كه دچار خود و فيل و لشگريانش شد :\r\nچون روز ديگر شد ابرهة آمادهء ورود بمكة شد و تصميم داشت كعبه را ويران كرده سپس بيمن باز گردد ، و دستور داد فيل را كه نامش « محمود » بود آمادهء حركت كنند و لشگر مهياى حمله شوند .\r\nچون فيل را بسوى مكة حركت دادند نفيل بن حبيب خثعمى ( كه در ميان\r\n\r\n\r\n","description":"","footnote":"\r\n[ ( 1 ) 
  ] در اين جا اشعارى نيز ابن هشام از عبد المطلب ، و عكرمة بن عامر بن هاشم بن عبد مناف كه درباره اسود بن مقصود گفته است نقل مىكند كه هر كه خواهد بصفحهء 51 مراجعه كند .\r\n","page_name":" 38 ","page_number":47},
  {"content":"\r\n\r\n( 1 ) لشگر ابرهة بود و پيش از اين داستانش را بيان داشتيم ) بنزديك فيل آمده و گوشش را بدست گرفت و به او گفت : اى محمود زانو بزن ( و پيش مرو ) يا بسلامت از همانجا كه آمده‌اى باز گرد كه اينجا خانهء خدا است ، اين را گفت و گوش فيل را رها كرد ناگاه ديدند فيل زانو زد و نشست .\r\nاز آن سو نفيل بن حبيب روان شده خود را به بالاى كوه رسانيد ، لشگريان ابرهة فيل را كه خوابيده بود بزدند تا برخيزد ولى فيل برنخاست ، طبرزينى آوردند و با آن بسرش زدند ولى باز هم برنخاست ، با عصاهاى نوك تيز به زير شكمش زدند باز هم برنخاست ، او را بسوى يمن برگرداندند برخاسته شروع بدويدن كرد بسوى مغرب منحرفش كردند شروع برفتن و دويدن كرد ، بسوى مشرقش گرداندند هم چنان دويد ، ولى همين كه به طرف مكه متوجهش مىكردند به زمين ميخوابيد و از رفتن خوددارى ميكرد .\r\nدر همين احوال خداوند پرندگانى از طرف دريا بر إيشان فرستاد كه شبيه بچلچله و پرستو بودند ، و هر كدام از آنها سه سنگ همراه داشتند باندازهء نخود و عدس ، يكى را در منقار و دو تا را در چنگالهاى خود نگهداشته بودند .\r\nآن سنگريزه‌ها را بسرشان فرو ريختند ، و بهر كس كه اين سنگها اصابت كرد هلاك شد ، سپاه ابرهة كه چنان ديدند پا بفرار گذارده از راهى كه آمده بودند بازگشتند ، و چون راه را نميدانستند بدنبال نفيل گشتند تا ايشان را به طرف يمن راهنمائى كند ، نفيل نيز كه متوجه شد عذاب خداوند بر ايشان فرود آمده اشعارى در مذمت آنان و سپاسگزارى خداوند از نصرتى كه فرموده بود [ ( 1 ) 
  ] گفت و از راهنمائيشان خوددارى كرد ، آنها نيز سرگردان شده هر كدام بسوئى گريخته و يا در گودالى به خاك هلاكت افتاد ، ابرهة نيز از اين عذاب و خشم الهى در أمان نماند و سنگريزه‌اى به او اصابت كرد ، پس او را برداشته به سمت يمن روان شدند ، ولى در اثر اصابت همان سنگريزه تدريجا گوشت بدنش ميريخت و از جاى آن چرك و خون\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار نفيل بصفحه 53 سيره مراجعه شود .\r\n","page_name":" 39 ","page_number":48},
  {"content":"\r\n\r\n( 1 ) ميآمد تا بدين حال او را بصنعاء رساندند ، و هنگامى كه او را بدانجا رساندند از شدت لاغرى و ضعف همانند جوجهء مرغى شده بود ، و چنانچه گويند قلبش در سينه شكافت و بدين وضع جان سپرد .\r\nابن اسحاق نقل مىكند كه تا بدان سال در سرزمين عرب مرض آبله و سرخجه و همچنين درختهاى تلخ مانند : اسپند و هندوانه بو جهل ، ديده نشده بود و در آن سال براى اولين بار تمامى آنها ديده شد .\r\nو چون خداى تعالى پيغمبر اكرم صلى اللّه عليه و آله را بنبوت مبعوث فرمود از جمله نعمتهائى كه بر قريش عنايت كرده و در قرآن ذكر فرمايد همين جريان پراكنده ساختن لشگر حبشه و دفع آنان است كه براى دوام زندگى و وضع ايشان لازم بود و در اين باره سورهء فيل نازل شد ، ( و ديگر اينكه چون شهر مكه محصولى نداشت و سرزمينى خشك بود ناچار بودند ساليانه دو بار براى تأمين زندگى بيمن و شام مسافرت كنند تا بوسيلهء تجارت با اين دو مملكت سودى ببرند و وضع زندگى خويش را تأمين نمايند و چون هواى يمن گرم بود زمستانها بيمن ميرفتند و تابستانها بشام سفر مىكردند ) و ادامهء اين ترتيب زندگى مستلزم اين بود كه از نظر خانه و وضع داخلى مكه تأمين داشته باشند و با حملهء ابرهة به شهر مكه اين امنيت بخطر افتاد و خداوند بوسيلهء دفع و انهزام آنها اين امنيت را براى ايشان تأمين كرد كه وضع زندگى ايشان بهم نخورد ، و براى تذكر اين مطلب نيز سورهء « لايلاف » [ ( 1 ) 
  ] را نازل فرمود .\r\nو از عايشه نقل شده است كه گويد : من در شهر مكه آن دو نفرى كه متصدى فيل لشگر حبشه بودند ديدم كه نابينا شده بودند و بوسيلهء گدائى امرار معاش مىنمودند .\r\n\r\n\r\n","description":"","footnote":"\r\n[ ( 1 ) 
  ] ابن هشام در اين جا پس از ذكر اين مطلب شرح و تفسيرى براى لغات اين دو سورهء مباركه ذكر مىكند و گاهى باشعار برخى از شعراى عرب استشهاد مينمايد كه چون دخالتى در ترجمهء ما نداشت از نقل آن خوددارى شد .\r\n","page_name":" 40 ","page_number":49},
  {"content":"\r\n\r\n( 1 )\r\n\r\nعظمت قريش در نظر عرب پس از اين واقعه :\r\nچون خداوند لشگر ابرهة را تار و مار كرد ، و به آن بليه و عذاب دچار ساخت قريش در نظر اعراب عظمت زيادى پيدا كردند ، و گفتند : اينان أهل اللّه هستند چه آنكه خداوند از ايشان دفاع نموده و دشمنشان را نابود ساخت و در اين باره اشعار زيادى گفتند .\r\nاز آن جمله ابن زبعرى گويد :\r\n تنكلوا عن بطن مكه انها * كانت قديما لا يرام حريمها \r\nتا به آخر اشعار [ ( 1 ) 
  ] .\r\nو ابن أسلت در اين باره گويد :\r\n و من صنعه يوم فيل الجيو * ش اذ كلما بعثوه رزم . تا به آخر . \r\nو برخى اشعار مزبور را بأمية بن ابى الصلت نسبت داده‌اند .\r\nو نيز ابن اسلت گويد :\r\n فقوموا فصلّوا ربكم و تمسّحوا * باركان هذا البيت بين الاخاشب \r\nتا به آخر .\r\nو طالب بن ابى طالب گفته است :\r\n ألم تعلموا ما كان للّه في حرب داحس * و جيش أبى يكسوم اذ ملئوا الشعبا \r\nتا به آخر .\r\nو أبو الصلت گويد :\r\n ان آيات ربنا ثاقبات * لا يمارى فيهن الا الكفور \r\nتا به آخر .\r\nو فرزدق شاعر در مذمت حجاج بن يوسف اشعارى گويد و از آن جمله است :\r\n فلما طغى الحجاج حين طغى به * غنى قال انى مرتق في السلالم \r\nتا آنكه گويد :\r\n\r\n\r\n","description":"","footnote":"\r\n[ ( 1 ) 
  ] براى اطلاع از تمامى اشعار شعراى مزبور و نسب ايشان بصفحات 57 - 61 سيرة مراجعه شود .\r\n","page_name":" 41 ","page_number":50},
  {"content":"\r\n\r\n( 1 )\r\n رمى اللّه في جثمانه مثل ما رمى * عن القبلة البيضاء ذات المحارم\r\nجنودا تسوق الفيل حتى اعادهم * هباءا و كانوا مطرخمى الطراخم \r\nتا به آخر .\r\nو ابن رقيات در اين باره گويد :\r\n كاده الاشرم الذي جاء بالفيل * فولى و جيشه مهزوم تا به آخر . \r\n\r\nسلطنت يكسوم و مسروق در يمن و خروج سيف بن ذى يزن و آمدن « وهرز »\r\nپس از اينكه ابرهة به هلاكت رسيد فرزندش يكسوم بسلطنت رسيد ، و پس از او نيز برادرش مسروق بن ابرهة پادشاه يمن شد .\r\nمردم يمن در تمام اين احوال تحت تسلط لشگريان حبشه به سختى روزگار مىگذراندند و چون دوران سلطنت اينان هم چنان بدرازا كشيد سيف بن ذى يزن كه از قبيلهء حمير و كنيه‌اش ابو مرة بود از يمن بروم آمده و بدربار قيصر پادشاه روم رفت و از وضع رقت بار مردم يمن و مظالم حكمرانان حبشى بقيصر شكايت كرده در خواست نمود لشگرى بيمن فرستاده حبشيان را از آنجا بيرون براند و سپس سلطنت آنجا را بهر كس كه خواست واگذار كند ، قيصر بگفتهء او وقعى ننهاد و سيف بن ذى يزن كوفته خاطر از نزد او بيرون آمد .\r\n\r\nاستمداد سيف بن ذى يزن از نعمان بن منذر و وساطت نعمان براى او در پيش انوشيروان پادشاه ايران :\r\nسيف بن ذى يزن از نزد قيصر بيرون آمده و يكسره بسرزمين حيره و بنزد نعمان بن منذر كه از طرف انوشيروان پادشاه ايران در آنجا سلطنت ميكرد برفت ، و از مظالم حبشيان به دو شكايت برد ، نعمان گفت : من هر ساله يك بار بنزد پادشاه ايران ميروم ، و تو در نزد من بمان تا هنگام رفتن من بدرگاه او تو را با خود ببرم و از او براى تو استمداد جويم ، سيف اين پيشنهاد را پذيرفت ،\r\n\r\n","description":"","footnote":"","page_name":" 42 ","page_number":51},
  {"content":"\r\n\r\n( 1 ) و چون هنگام حركت نعمان فرا رسيد سيف را با خود برداشته بدربار پادشاه ايران آورد .\r\nرسم پادشاه ايران چنان بود كه براى ديدار مردم در قصر خويش در ايوانى مينشست ، و تاجى كه مرصع بانواع جواهرات بود بر سر ميگذارد و باندازه‌اى سنگين بود كه گردنش تاب تحمل آن را نداشت از اين رو بالاى تختى كه روى آن جلوس ميكرد تاج مزبور را بوسيلهء زنجيرى از طلا بسقف آويزان كرده بودند و روى آن را بوسيلهء پارچه پوشانده بودند . انوشيروان مىآمد . و روى تخت مينشست و سر خود را در تاج ميكرد آن گاه پارچه‌ها بكنارى ميرفت و هر كس وارد آن قصر ميشد چنان هيبتى از او در دل ميگرفت كه بىاختيار به خاك مىافتاد ، همين كه سيف بن ذى يزن وارد شد و او را بديد به خاك افتاد .\r\n\r\nسيف بن ذى يزن در حضور انوشيروان :\r\nابو عبيدة نقل كند كه چون سيف از در قصر وارد شد سر خود را خم كرد انوشيروان گفت : اين مرد احمق كيست كه هنگام ورود از اين در بلند بىجهت سر خويش را خم كرد ؟ سيف گفت : خم شدن من بواسطهء اندوهى است كه دارم و آن باندازه‌اى است كه همه چيز را در نظرم تاريك و كوچك كرده است .\r\nسيف گفت : پادشاها زاغان سياه بر ما مسلط شده و سرزمين ما را گرفته‌اند انوشيروان پرسيد : مقصودت مردم حبشه‌اند يا مردم سند ؟\r\nگفت : همان مردم حبشه ، و اكنون بدرگاه تو آمده‌ام تا مرا بر ايشان يارى دهى و سرزمين يمن را از ايشان بازستانيم و سپس سلطنت آنجا از آن تو باشد .\r\nانوشيروان گفت : گذشته از اينكه سرزمين تو دور دست است چندان سودى و درآمدى هم در آن نيست ، و من نمىتوانم بخاطر تو لشگر فارس را در ورطهء هلاكت انداخته بسرزمين عرب فرستم ، مرا بدان سرزمين نيازى نيست آنگاه دستور داد هزار درهم به او دادند و جامهء نيكو به او پوشانيد و او را\r\n\r\n","description":"","footnote":"","page_name":" 43 ","page_number":52},
  {"content":"\r\n\r\n( 1 ) رخصت خروج داد .\r\nسيف پولها را بگرفت و از قصر كه بيرون آمد همه را بمردم بخش كرده و بدامان آنان ريخت ، اين خبر به گوش انوشيروان رسيد با خود گفت : در اين كار رمزى است .\r\nآنگاه كسى بنزد سيف فرستاده او را احضار كرد و به او گفت : عطاى پادشاه را پست شمردى و آن را بمردم بخش كردى و بدامان اين و آن ريختى ؟\r\nجواب داد : من از سرزمينى آمده‌ام كه كوههاى آن طلا و نقره و زر و سيم است مرا با اين درهم‌ها چكار ! انوشيروان كه اين سخن را شنيد وزرا و بزرگان مملكت را گرد آورده دربارهء پيشنهاد سيف با آنان بشور پرداخت . يكى از آنان بعرض رسانيد كه اى پادشاه در ميان زندان‌هاى شما زندانيانى هستند كه محكوم باعدام و مرگ شده‌اند صواب آنست كه اينان را بهمراه اين مرد بيمن بفرستى پس اگر به هلاكت رسيدند مقصود پادشاه انجام شده ، و اگر پيروز گشتند و بر يمن استيلا يافتند سرزمينى بقلمرو مملكت افزوده گشته است ؟\r\nانوشيروان اين رأى را پسنديد ، و زندانيان محكوم باعدام را كه هشتصد نفر بودند از زندان خارج كرده بهمراه سيف بيمن گسيل داشت .\r\nدر ميان زندانيان مردى بود بنام « وهرز » كه از ديگران سالمندتر و از نظر خانوادگى شريف‌تر بود ، انوشيروان او را فرمانرواى ايشان نمود و بوسيلهء هشت كشتى از راه دريا بسوى يمن حركت كردند .\r\nدو كشتى ايشان در راه غرق شد و شش كشتى ديگر بسلامت وارد ساحل عدن گرديد .\r\nسيف بن ذى يزن تا آنجا كه قدرت داشت مردان جنگى از ميان قوم و قبيلهء خود براى كمك « وهرز » تهيه كرده به دو گفت : من همه جا پا بپاى تو هستم تا بالاخره پيروز شويم يا هر دو با همديگر از پا درآئيم ! وهرز گفت راستى\r\n\r\n","description":"","footnote":"","page_name":" 44 ","page_number":53},
  {"content":"\r\n\r\n( 1 ) انصاف دادى .\r\nاز آن سو مسروق ( پادشاه يمن ) لشگر خويش را فراهم ساخته بجنگ ايشان آمد ، وهرز فرزند خود را بجنگ آنان فرستاد تا جنگجوئى آنان را بيازمايد ، اتفاقا فرزند او بدست لشگريان كشته شد ، و اين موجب شد كه آتش خشم وهرز شعله‌ور گردد و چون دو لشگر در برابر هم صف كشيدند وهرز گفت :\r\nمسروق پادشاه ايشان را به من نشان دهيد ، به دو گفتند : همان است كه بر فيل سوار است ، و تاجى بر سر دارد ، و ميان دو چشم او ياقوت سرخى است ! وهرز چون او را ديد گفت : او را به حال خود واگذاريد .\r\nزمانى بگذشت آنگاه دوباره پرسيد : اكنون در چه حالى و بر چه مركبى است ؟ گفتند : مركب خود را تبديل بأسب كرد ! گفت : او را به حال خود واگذاريد .\r\nپس از لختى بار سوم پرسيد : اكنون بر چه مركبى است ؟ گفتند : بر أستر سوار شده ! وهرز گفت : استر دخت الاغ است ، مسروق خوار شد و سلطنتش از دست رفت ! آنگاه گفت : من تيرى بسوى او پرتاب ميكنم پس اگر ديديد لشگريانش به همان حال ايستاده و جنبش نكردند ، شما نيز از جاى خود جنبش نكنيد تا من بشما دستور دهم ، زيرا معلوم شود كه تير بخطا رفته ، و اگر ديديد لشگريانش در گرد او حلقه زدند و اطرافش را گرفتند بدانيد كه تير بهدف خورده و شما بر ايشان حمله كنيد .\r\nاين را گفت و زه خود را كه جز او كسى نيروى كشيدن آن را نداشت بكشيد و تير را رها كرد ، و تير به همان ياقوت اصابت كرده آن را شكست و در سر مسروق وارد شده از قفاى سر بيرون آمد ، مسروق با همان تير از مركب به خاك افتاد و لشگر حبشه اطراف او را گرفتند ، لشگر فارس بر ايشان حمله‌ور شده آنان را منهزم ساختند ، پس جمعى از آنها كشته شده و گروهى به اين سو و آن سو فرار كردند\r\n\r\n","description":"","footnote":"","page_name":" 45 ","page_number":54},
  {"content":"\r\n\r\n( 1 ) و وهرز بسوى صنعاء حركت كرد همين كه بدروازهء صنعاء رسيد گفت : من هرگز پرچم خود را براى ورود خم نمىكنم دروازه را خراب كنيد پس آن دروازه را خراب كرده وهرز داخل شهر شد .\r\nو سيف بن ذى يزن در اين باره اشعارى گفت و همچنين امية بن ابى الصلت و عدىّ بن زيد در اين داستان اشعارى سرودند [ ( 1 ) 
  ] و اين همان بود كه سطيح كاهن و شق خبر داده بودند كه خلاصهء سخنان هر دو اين بود كه از خاندان ذى يزن مردى از سوى عدن بيايد و آنان را از بين ببرد .\r\n\r\nاستيلاى ايرانيان بر يمن و سلطنت وهرز و فرزندان او :\r\nابن اسحاق گويد : پس از اين جريان وهرز و پارسيان در يمن ماندند و هم اكنون از نژاد همان پارسيان در يمن افرادى ديده ميشوند .\r\nمدت سلطنت مردم حبشه از روزى كه ارياط بدانجا وارد شد تا روزى كه مسروق كشته شد هفتاد و دو سال طول كشيد كه در اين مدت چهار تن از آنان به ترتيب در يمن پادشاهى كردند : ارياط ، ابرهة ، يكسوم بن ابرهة ، مسروق بن ابرهة .\r\nابن هشام گويد : پس از اينكه وهرز از اين جهان رخت بربست پادشاه ايران فرزند او مرزبان را در يمن بپادشاهى منصوب كرد ، و پس از مرگ مرزبان فرزندش تينجان و پس از مرگ تينجان پسرش را سلطنت داد ، آنگاه او را معزول ساخته مردى را بنام باذان بحكومت يمن منصوب كرد ، تا اينكه در زمان حكومت باذان خداى تعالى پيغمبر اكرم صلى اللّه عليه و آله را بنبوت مبعوث فرمود .\r\n\r\nنامهء پادشاه ايران بباذان دربارهء رسول خدا صلى اللّه عليه و آله :\r\nاز زهرى نقل كنند كه پادشاه ايران نامهء بدين مضمون بباذان نوشت كه :\r\nشنيده‌ام مردى از قريش در مكه ادعاى پيغمبرى كرده ، تو بايد پس از رسيدن\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار و نسب شاعران به جلد اول سيرة ص 65 - 67 مراجعه شود .\r\n","page_name":" 46 ","page_number":55},
  {"content":"\r\n\r\n( 1 ) اين نامه بنزد او به روى و او را توبه دهى ، پس اگر توبه كرد او را به حال خود واگذار و اگر توبه نكرد سرش را براى من بفرست .\r\nباذن عين نامه را بنزد رسول خدا صلى اللّه عليه و آله فرستاد ، و حضرت در پاسخ براى باذن نوشت : « پروردگار من به من خبر داده كه پادشاه ايران در فلان ماه و در فلان روز كشته مىشود ! » .\r\nهمين كه نامهء رسول خدا صلى اللّه عليه و آله بباذان رسيد چشم به راه آن ماه و روز كه حضرت خبر داده بود شده و گفت : اگر براستى اين مرد پيغمبر باشد آنچه گفته است خواهد شد ، و چون آن روز معين رسيد پادشاه ايران بدست فرندش شيرويه كشته شد [ ( 1 ) 
  ] .\r\n\r\nاسلام بباذان :\r\nچون خبر كشته شدن پادشاه ايران بباذان رسيد مسلمان شد و پارسيانى هم كه در يمن بودند اسلام اختيار كردند ، سپس خبر مسلمان شدن خود و پارسيان ساكن يمن را بوسيلهء چند تن به اطلاع پيغمبر اكرم رسانيد ، فرستادگان كه بحضور آن حضرت شرفياب شدند خدمتش معروض داشتند : اى رسول خدا سرانجام ما پارسيان بنزد چه كسى خواهد بود ؟ حضرت فرمود : شما از ما هستيد و سرانجامتان بسوى ما خاندان خواهد بود ؟\r\nزهرى گويد : و به همين مناسبت بود كه رسول خدا صلى اللّه عليه و آله فرمود : « سلمان از ما خاندان است » .\r\nو بدين ترتيب يكى ديگر از گفته‌هاى سطيح و شق كه خبر از آمدن پيغمبر الهى داده بودند ، بوقوع پيوست . و أعشى نيز دربارهء بوقوع پيوستن اين خبرى كه داده بود اين شعر را گفته است :\r\n\r\n\r\n","description":"","footnote":"\r\n[ ( 1 ) 
  ] خالد بن حق شيبانى يكى از شعراى عرب درباره كشته شدن پادشاه ايران دو شعر گفته است كه براى اطلاع از متن آنها به جلد اول سيرة صفحه 69 مراجعه شود .\r\n","page_name":" 47 ","page_number":56},
  {"content":"\r\n\r\n( 1 )\r\n ما نظرت ذات اشفار كنظرتها * حقا كما صدق الذئبى إذ سجعا [ ( 1 ) 
  ] \r\n\r\nسرگذشت پادشاه حضر\r\nدر كنار شط فرات شهرى بود بنام « حضر » كه برج و باروى محكمى داشت و در آنجا شخصى بنام « ساطرون » حكومت مىكرد كه نعمان بن منذر سلطان حيرة از فرزندان او است .\r\nو « حضر » همان جائى است كه عدى بن زيد ، و أبو داود ايادى در وصفش اشعار و قصائدى گفته‌اند [ ( 2 ) 
  ]\r\n\r\nكشته شدن ساطرون بدست شاپور ذو الأكتاف :\r\nشاپور ذو الأكتاف كه پادشاه ايران بود براى جنگ با ساطرون بكنار قلعهء حضر آمد و دو سال آنجا را محاصره كرد ( ولى نتوانست فتح كند ) تا اينكه روزى دختر ساطرون از بالاى ديوار قلعه چشمش بشاپور كه جامهء ديبائى بر تن و تاجى مرصع بانواع جواهرات بر سر داشت بيفتاد و چون مرد زيبا صورتى نيز بود دل بهواى او داد و براى او پيغام فرستاد اگر مرا بهمسرى خويش درآورى من در قلعهء حضر را به روى تو بگشايم ! شاپور قبول كرد ، چون شام شد ساطرون كه عادت داشت هر شب شراب بنوشد آن شب نيز شراب خورده و چون مست شد و بخوابيد ، دخترش بيامد و كليدهاى قلعه را از زير سرش برداشته بوسيلهء يكى از غلامان خود براى شاپور فرستاد ، شاپور بدان وسيله وارد حضر شده ساطرون را بكشت و هر چه در آنجا بود غارت كرده شهر را ويران كرد و دختر ساطرون را نيز با خود برداشته بهمسرى خويش درآورد .\r\n\r\n\r\n","description":"","footnote":"\r\n[ ( 1 ) 
  ] ذات اشفار زنى بوده است در عرب كه بسيار تيز چشم بوده بدانسان كه گويند : از سه روز راه اشخاص را در بيابان مىديده ، و بزرقاء يمامة مشهور است ، و مقصود از ذئبى سطيح كاهن است زيرا كه جد چهارم او مردى بوده بنام « ذئب »\r\n[ ( 2 ) 
  ] براى اطلاع بيشتر بسيرة ج 1 ص 71 مراجعه شود .\r\n","page_name":" 48 ","page_number":57},
  {"content":"\r\n\r\n( 1 ) در يكى از شبها شاپور ديد دختر ساطرون به پهلوى چپ و راست ميغلطد و ديدگانش بخواب نميرود ، براى تفحص از ماجرا دستور داد چراغى حاضر كنند و چون چراغ را آوردند شاپور ميان بستر آن زن را جستجو كرده برگ گلى در ميان بستر او ديد .\r\nبه دو گفت : آيا اين برگ گل خواب را از چشم تو ربوده است ؟\r\nپاسخ داد : آرى اين برگ گل تنم را ميآزارد و نمىگذارد خواب بچشمم بيايد .\r\nشاپور پرسيد : مگر پدرت ساطرون چگونه تو را تربيت كرده ؟\r\nجواب داد : فرش مرا از ديبا ترتيب داده بود ، و لباس حرير بتن من مىپوشانيد ، و از مغز سر گوسفند به من غذا ميداد ، و نوشيدنى من شراب بود ! شاپور گفت : در صورتى كه با آن پدر كه اين گونه تو را بزرگ كرده بدينسان رفتار كردى با من چگونه رفتار خواهى كرد ؟\r\nسپس دستور داد گيسوان او را بدم اسبى بسته و آن اسب را در بيابان رها كردند تا اينكه آن زن را بقتل رسانيد .\r\nو در اين باره نيز اعشى و عدى بن زيد اشعارى گفته‌اند كه ابن هشام در سيرة نقل مىكند .\r\n\r\nفرزندان نزار بن معد\r\nپيش از اين گفتيم كه : معد بن عدنان داراى چهار پسر بود بنامهاى زير :\r\nقضاعة ، قنص ، أياد ، نزار .\r\nراجع بقضاعة و قنص و أياد و فرزندان ايشان شمه‌اى از احوالشان را بيان داشتيم و اما نزار بن معد بگفتهء ابن اسحاق داراى سه پسر بود بنامهاى : مضر ربيعة ، انمار . ولى ابن هشام معتقد است كه فرزند ديگرى نيز بنام أياد داشته است كه حارث بن دوس إيادى و يا ابى داود إيادى كه نامش جارية بن حجاج است در بارهء فرزندان أياد گويد :\r\n\r\n","description":"","footnote":"","page_name":" 49 ","page_number":58},
  {"content":"\r\n\r\n( 1 )\r\n و فتوّ حسن أوجههم * من أياد بن نزار بن معد \r\nمادر مضر و اياد زنى بوده بنام : سودة دختر عكّ بن عدنان ، و مادر ربيعة و أنمار : شقيقة و يا جمعة نام داشته كه او نيز دختر عكّ بن عدنان است .\r\n\r\nاولاد انمار :\r\nابن اسحاق گويد : دو قبيلهء خثعم و بجيلة نسبشان بأنمار ميرسد ، و جرير بن عبد اللّه بجلى كه بزرگ قبيلهء بجيله است اين معنى را در شعر خويش بيان كرده [ ( 1 ) 
  ] و اين جرير همان كسى است كه درباره‌اش گفته‌اند :\r\n لولا جرير هلكت بجيلة * نعم الفتى و بئست القبيلة \r\nو قبيلهء بجيله خود را بقبائل يمن ملحق ساختند و از اين رو آنان را يمانى ميخوانند\r\n\r\nاولاد مضر بن نزار :\r\nمضر بن نزار دو پسر داشت بنامهاى : الياس و عيلان ، و مادرشان زنى بود از قبيلهء جرهم .\r\n\r\nاولاد الياس :\r\nو الياس بن نزار داراى سه پسر شد : مدركة بن الياس ، و طابخة بن الياس و قمعه بن الياس ، و مادر ايشان زنى بود از اهل يمن بنام « خندف » [ ( 2 ) 
  ] و خندف دختر عمران بن إلحاف بن قضاعة است .\r\nنام مدركة عامر بود ، و نام طابخة عمرو . و گويند : روزى آن دو شتران خويش را بچراگاه برده بودند و در آن حال صيدى بدست آوردند ، و براى طبخ آن صيد در كنارى نشستند ، در اين ميان راهزنى براى ربودن شتران بدانها حمله كرد ، عامر بعمرو گفت : تو شتران را باز ميگردانى و يا غذا طبخ ميكنى ؟\r\n\r\n\r\n","description":"","footnote":"\r\n[ ( 1 ) 
  ] به جلد اول سيرة ص 74 - 75 مراجعه شود .\r\n[ ( 2 ) 
  ] و مقصود يزيد بن معاويه در شعر خود كه هنگام مشاهدهء سر مقدس حضرت سيد الشهداء عليه السلام گفت همين زن است كه ميگويد :\r\n « لست من خندف ان لم انتقم * من بنى احمد ما كان فعل » . \r\n","page_name":" 50 ","page_number":59},
  {"content":"\r\n\r\n( 1 ) عمرو گفت : من غذا را طبخ ميكنم ، پس عامر بيامد تا بشتران رسيده آنان را باز گرداند و چون بنزد پدر باز گشتند سر گذشت خود را بيان كردند ، پدرشان بعامر گفت : تو « مدركه » [ ( 1 ) 
  ] هستى ، و بعمرو گفت : تو هم « طابخة » مىباشى ، و چون خبر ربودن شتران بمادرشان رسيد آن زن نيز با سرعت دوان دوان بسراغ آنان رفت ، شوهرش به دو گفت : ميدوى ؟ او نيز بخندف ناميده شد . و دانشمندان علم أنساب قبيله مضر معتقدند كه خزاعه ( بزرگ قبيله خزاعه ) از فرزندان عمرو ابن لحى بن قمعة بن الياس است .\r\n\r\nداستان عمرو بن لحى پسر قمعة بن الياس :\r\nابن اسحاق از رسول خدا صلى اللّه عليه و آله حديث كند كه فرمود : عمرو بن لحى را در جهنم ديدم كه امعاء خود را در آتش ميكشيد ، از او راجع بمردمى كه ما بين من و او بودند پرسيدم ؟ گفت : همگى هلاك شدند ( و روى سعادت و نيكبختى را نديدند ) .\r\nو نيز بسند ديگر از أبو هريرة - كه اسمش عبد اللّه بن عامر و يا عبد الرحمن ابن صخر است - حديث كرده كه گفت : شنيدم از رسول خدا صلى اللّه عليه و آله كه بأكثم بن جون خزاعى ميفرمود : من عمرو بن لحى بن قمعه بن خندف را در جهنم ديدم كه امعاء خويش را در آتش مىكشيد ، و كسى را از تو شبيه‌تر به او و از او شبيه‌تر به تو نديدم ، اكثم عرض كرد : آيا اين شباهت زياد به من زيان مىرساند ؟ فرمود : نه چون تو مؤمن هستى ولى او كافر بود ، و او نخستين كسى بود كه دين حضرت اسماعيل را تغيير داد و مردم را وادار به بت‌پرستى نمود ، و بحيرة و سائبه و وصيلة و حامى [ ( 2 ) 
  ] را وضع كرد .\r\n\r\nآوردن عمرو بن لحى بت هبل را از شام به مكه و وادار كردن مردم مكه را به بت‌پرستى :\r\n\r\n\r\n","description":"","footnote":"\r\n[ ( 1 ) 
  ] مدركة يعنى درك كنندهء شتران ، و طابخة يعنى طبخ كننده غذا ، و خندف به معناى راه رفتن سريع است .\r\n[ ( 2 ) 
  ] معناى بحيرة و سائبة و وصيلة و حامى در پايان بحث بتها و معابد عرب خواهد آمد .\r\n","page_name":" 51 ","page_number":60},
  {"content":"\r\n\r\n( 1 ) چنانچه برخى از مورخين نقل كنند : زمانى عمرو بن لحى براى انجام كارى از مكه بشام رفت و چون بسر زمين بلقاء و شهر « مآب » رسيد ، مردم آنجا را كه از عمالقه و اولاد عملاق - يا عمليق - بن لاوذ بن سام بن نوح بودند بديد كه بتهائى را مىپرستند ، پرسيد : اينها چيست كه شما آنها را مىپرستيد ؟ گفتند :\r\nاينها بتهائى است كه ما هر گاه باران بخواهيم از آنها در خواست ميكنيم و اينها براى ما باران مىفرستند ، و هر گاه كمك بخواهيم آنها را بمدد مىطلبيم و ياريمان ميكنند ! عمرو بن لحى گفت : اگر ممكن است يكى از آنها را به من بدهيد تا بسر زمين عرب ببرم و آنان نيز مانند شما آن را پرستش كنند .\r\nعمالقه بت هبل را به او دادند ، و عمرو آن را به مكه آورده مردم را بپرستش و تعظيم آن وادار كرد .\r\n\r\nفرزندان اسماعيل اولين كسى بودند كه سنگها را مورد پرستش قرار دادند :\r\nابن اسحاق نقل كند كه : پرستش سنگها و احجار از ميان فرزندان اسماعيل شروع شد ، بدين ترتيب كه هر گاه بواسطهء سختى معيشت و زندگى و تهيه آب و نان از ساير بلاد و نقاط يكى از ايشان از مكه بيرون ميرفت بهمراه خود سنگى از سنگهاى حرم برمىداشت تا بدين وسيله حرمت حرم را نگاه داشته باشد ، و رسمشان اين بود كه چون در منزلى فرود مىآمدند به همان طور كه دور خانه كعبه طواف ميكردند بدور آن سنگ ميچرخيدند ، و اين عمل موجب شد كه تدريجا پرستش سنگهاى حرم براى آنان عادتى شود و نسلهاى بعدى كه آمدند بدون اطلاع از رفتار پدران و منظور اصلى از طواف بدور سنگهاى حرم بتهاى سنگى بتراشند و آنها را پرستش كنند ، و در دين حضرت ابراهيم و اسماعيل چيزهائى كه سابقه نداشت بيفزايند ، و مانند امتهاى پيشين بگمراهى دچار شوند ، و قسمتى از آنچه حضرت ابراهيم مقرر فرموده بود مانند احترام خانه كعبه ، و طواف و حج و عمرة ، و وقوف در عرفات و مزدلفة ، و قربانى ، و انجام اعمال حج و عمرة را\r\n\r\n","description":"","footnote":"","page_name":" 52 ","page_number":61},
  {"content":"\r\n\r\n( 1 ) بجاى آورند ، و چيزهاى ديگرى هم كه در آئين او نبود بدان بيفزايند .\r\nتا بدانجا كه قبيله‌هاى كنانه و قريش تلبيه را بدين صورت ميگفتند :\r\n« لبيك اللهم لبيك ، لبيك لا شريك لك ، الا شريك هو لك ، تملكه و ما ملك » كه خلاصه معناى آن اين بود كه در ابتداء بوسيله تلبيه بيگانگى خدا اقرار ميكردند و ميگفتند : شريكى ندارى ، ولى بدنبال آن ميگفتند : مگر آن بتهائى كه شريك تو هستند و ملكيت آنها بدست تو است ، و از اين رو خداى تعالى در قرآن فرمايد : « و ايمان نياورند بيشتر ايشان به خدا مگر آنكه شرك ورزند » [ ( 1 ) 
  ] يعنى آن طور كه بايد بيگانگى من اقرار نكنند جز اينكه از مخلوق من شريكى برايم قرار دهند .\r\n\r\nبتهاى قوم نوح و قبايل عرب :\r\nقوم نوح بتهائى داشتند كه آنها را مورد پرستش قرار داده بودند و خداى تعالى داستانش را برسول خدا صلى اللّه عليه و آله خبر داده فرمود : « و گفتند رها نكنيد خدايان خويش را و رها نكنيد ودّ را و نه سواع را و نه يغوث و يعوق و نسر را و براستى گمراه كردند مردم بسيارى را » [ ( 2 ) 
  ] و از جمله قبايل عرب از فرزندان اسماعيل كه بتهائى بنام بتهاى مزبور ساخته و پرستش كردند ، و از آئين اسماعيل دست كشيدند يكى قبيله هذيل بن مدركة ابن الياس بود كه سواع را در شهر « رباط » [ ( 3 ) 
  ] قرار داده بودند و آن را ميپرستيدند و ديگر دودمان كلب بن وبرة از قبيله قضاعه بود كه بت « ودّ » را در « دومه الجندل » [ ( 4 ) 
  ] نهاده و پرستش ميكردند و نسب كلب بن وبرة بدين شرح است :\r\n« كلب بن وبرة بن تغلب بن حلوان بن عمران بن الحاف بن قضاعة » .\r\nو قبيله أنعم كه نسب به طى ميرسانند ، و اهل جرش [ ( 5 ) 
  ] كه از قبيله مذحج\r\n\r\n\r\n","description":"","footnote":"\r\n[ ( 1 ) 
  ] سورهء يوسف آيه 106 .\r\n[ ( 2 ) 
  ] سورهء نوح آيه 23\r\n[ ( 3 ) 
  ] نام جائى است در سرزمين ينبع .\r\n[ ( 4 ) 
  ] نام جائى است در اطراف مدينه .\r\n[ ( 5 ) 
  ] جرش نام جائى است در سرزمين يمن .\r\n","page_name":" 53 ","page_number":62},
  {"content":"\r\n\r\n( 1 ) بودند بت « يغوث » را كه در جرش بود پرستش ميكردند [ ( 1 ) 
  ] .\r\nو مردم خيوان [ ( 2 ) 
  ] كه تيره‌اى از قبيله همدان بودند « يعوق » را كه در سرزمين همدان در يمن بود پرستش ميكردند .\r\nو قبيله ذو الكلاع كه از حمير بودند « نسر » را كه در سرزمين حمير بود ميپرستيدند .\r\n\r\nبت عميانس و پيروان او :\r\nدر ميان قبيلهء خولان [ ( 3 ) 
  ] بتى بود بنام « عميانس » كه در سرزمين خولان قرار داشت ، و اينان در زراعت و شتر و گاو و گوسفند خودشان سهمى براى عميانس قرار داده بودند ، و سهمى براى خداى تعالى ، پس هر گاه از سهم خداوند چيزى داخل در سهم عميانس ميشد آن را بيرون نميآوردند و به حال خود ميگذاردند ولى اگر از سهم عميانس چيزى داخل در سهم خدا مىشد آن را خارج كرده داخل در سهم عميانس ميكردند ( و عذرى هم كه براى اين كار مىآوردند اين بود كه خداوند بى نياز است ) .\r\nپرستش كنندگان بت مزبور تيره‌اى از قبيلهء خولان بودند بنام « اديم » و دربارهء همانها خداى تعالى اين آيه را نازل فرمود :\r\n« و قرار دادند براى خدا از آنچه آفريده است از كشت و چهار پايان ( دامها ) را پس گفتند اين براى خدا است به گمان خودشان و اين براى شريكان ما ، پس آنچه براى شريكان است نرسد به خدا و آنچه براى خدا است برسد بشريكان ايشان ، چه زشت است آنچه حكم ميكنند » [ ( 4 ) 
  ] .\r\n\r\n\r\n","description":"","footnote":"\r\n[ ( 1 ) 
  ] در اينجا ابن هشام نسب أنعم و طى و همدان را بيان مىكند كه هر كه خواهد به جلد اول سيره ص 79 - 80 مراجعه كند .\r\n[ ( 2 ) 
  ] خيوان نيز از شهرهاى يمن بوده است .\r\n[ ( 3 ) 
  ] براى اطلاع از نسب خولان نيز بصفحه 81 سيرة مراجعه شود .\r\n[ ( 4 ) 
  ] سورهء انعام آيه 136 .\r\n","page_name":" 54 ","page_number":63},
  {"content":"\r\n\r\n( 1 )\r\n\r\nبت سعد و پيروان او :\r\nابن اسحاق گويد : در قبيله بنى ملكان كه ملكان فرزند كنانة بن خزيمة بن مدركة بن الياس بود بتى بود بنام سعد ، و آن سنك درازى بود كه در ميان بيابان قرار داده بودند ، روزى مردى از قبيله مزبور شتران خود را بنزد آن بت آورد تا به خيال خود با اين عمل بركتى در آنها پيدا شود ، ولى همين كه شتران مزبور كه هميشه در صحرا بچريدن مشغول بودند ، بت مزبور را كه خونهاى قربانى روى آن ريخته بود ديدند تمامى آنها رم كرده و پراكنده شدند ، و هر كدام بسوئى گريختند ، مرد ملكانى از اين جريان ناراحت و خشمگين شد ، سنگى از زمين برداشت بسر بت سعد كوبيد و گفت : خدايت خير ندهد كه شتران مرا پراكنده ساختى ، آنگاه بدنبال شتران رفته با زحمت زياد آنها را جمع كرد ، و سپس دو شعر ذيل را گفت :\r\n أتينا الى سعد ليجمع شملنا * فشتّتنا سعد فلا نحن من سعد\r\nو هل سعد الاصخرة بتنوقه * من الارض لا تدعو لغىّ و لا رشد [ ( 1 ) 
  ] \r\n\r\nبت دوس :\r\nو در ميان قبيله دوس [ ( 2 ) 
  ] بتى بود متعلق بعمرو بن حممة دوسى . كه ما داستان او را در جاى خود مذكور خواهيم داشت .\r\n\r\nبت هبل :\r\nو براى قريش بتى بود بنام هبل كه آن را در ميان چاهى در ميان خانه كعبه گذارده بودند و شرح آن نيز پس از اين خواهد آمد .\r\n\r\n\r\n","description":"","footnote":"\r\n[ ( 1 ) 
  ] و خلاصه معناى دو شعر مزبور اين است كه : ما بنزد بت سعد آمديم تا ما را از پراكندگى نجات بخشد ولى ديديم كه بر عكس هم او سبب پراكندگى ما شد ، و اين سعد قطعه سنگى بيش نيست كه در بيابانى خشك افتاده و هيچ سود و زيانى ندارد و نفع و ضررى به كسى نميرساند .\r\n[ ( 2 ) 
  ] براى اطلاع از نسب دوس بصفحهء 82 ج 1 سيره مراجعه شود .\r\n","page_name":" 55 ","page_number":64},
  {"content":"\r\n\r\n( 1 )\r\n\r\nاساف و نائلة :\r\nابن اسحاق گويد : دو بت ديگر بنام اساف و نائله بودند كه قريش آنها را در كنار چاه زمزم گذارده بودند و در پيش آنها قربانى ميكردند ، و اين اساف و نائلة زن و مردى بودند از قبيله جرهم - بنامهاى اساف بن بغى و نائلة بنت ديك - كه چون اساف در خانه كعبه با نائله زنا كرد خداوند آن دو را به صورت دو قطعه سنگ مسخ نمود .\r\nو از عايشه نيز حديث شده كه ما همچنان از مردم مىشنيديم كه اساف و نائله مرد و زنى بودند كه در خانه كعبه با هم زنا كردند و خداوند آن دو را به صورت سنگ مسخ فرمود . و اللّه اعلم .\r\nو ابو طالب نيز در يكى از اشعار خود از اساف و نائل نام برده است [ ( 1 ) 
  ]\r\n\r\nرفتار اعراب نسبت ببتها :\r\nابن اسحاق گويد : قريش در هر خانه بتى را نگهدارى كرده بودند و آن را پرستش ميكردند ، و هر گاه مردى ميخواست بسفرى برود در وقت سوار شدن آخرين كارى كه در خانه انجام ميداد اين بود كه دستى بسر و روى بت ميكشيد سپس بدانجا كه تصميم گرفته بود رهسپار ميشد ، و چون از سفر باز ميگشت نخستين كارى كه انجام ميداد اين بود كه بنزد بت مىآمد و دستى به آن ميكشيد سپس بنزد زن و فرزند خود ميآمد ، و چون رسول خدا صلى اللّه عليه و آله بنبوت مبعوث شد و مردم را بتوحيد دعوت كرد قريش گفتند : آيا همه خدايان را يك خدا قرار داده ؟ براستى اين چيزى شگفت است ! بت‌پرستان قريش در برابر كعبه نيز خانه‌هائى را بعنوان عبادتگاه ساخته بودند كه همانند خانه كعبه از آنها احترام و تعظيم ميكردند .\r\nخانه‌هاى مزبور خدام و مستحفظينى داشت و براى آنها همانند خانه كعبه هدايا و نذورات ميآوردند ، و گرد آنها مانند كعبه طواف ميكردند ، و براى آنها\r\n\r\n\r\n","description":"","footnote":"\r\n[ ( 1 ) 
  ] براى اطلاع از شعر مزبور به جلد اول سيره ص 83 مراجعه شود .\r\n","page_name":" 56 ","page_number":65},
  {"content":"\r\n\r\n( 1 ) قربانى مينمودند و البته خانه كعبه را برتر از آنها ميدانستند و فضيلت آن را منكر نبودند چون ميدانستند كه آنجا خانه‌اى است كه ابراهيم خليل بنا كرده و عبادتگاه او بوده .\r\n\r\nعزى و نگهبانان آن :\r\nقريش و بنى كنانه عبادتگاهشان عزى بود كه در مكان نخله [ ( 1 ) 
  ] بنا شده بود ، و خدام و مستحفظين آن بنو شيبان از قبيله سليم و بگفته ابن اسحاق هم سوگندان قبيله بنى هاشم بودند ، ولى بعقيده ابن هشام تنها با فرزندان ابو طالب هم سوگند بودند نه با تمامى بنى هاشم ، و يكى از شعراى عرب كه بگفته ابن هشام ابو خراش هذلى است دو شعر گفته كه در آن اشاره بعزى و قربانى آن مىكند [ ( 2 ) 
  ]\r\n\r\nلات و نگهبانان آن :\r\nلات در طائف بود و مخصوص طائفه ثقيف بود ، و نگهبانان و خدام آن نيز قبيلة بنو معتب بودند كه آنان نيز از ثقيف بودند ، و ما انشاء اللّه در جاى خود شرح آن را خواهيم داد .\r\n\r\nمناة و نگهبانان آن :\r\nدو قبيله اوس و خزرج كه در مدينه سكونت داشتند و ديگرانى كه پيرو آئين آنان بودند و در سواحل درياى احمر در ناحيهء « مشلل قديد » بودند مناة را مىپرستيدند ، و كميت بن زيد نيز در شعر خود ذكرى از آن كرده است .\r\nابن هشام گويد : رسول خدا صلى اللّه عليه و آله ابو سفيان را و برخى گفته‌اند على بن ابى طالب عليه السلام را [ ( 3 ) 
  ] فرستاده آن را ويران كرد .\r\n\r\n\r\n","description":"","footnote":"\r\n[ ( 1 ) 
  ] نخله نام وادى است در اطراف مكه .\r\n[ ( 2 ) 
  ] بصفحهء 84 ج 1 سيرة مراجعه شود .\r\n[ ( 3 ) 
  ] و اين رأى دوم را كلبى در كتاب اصنام اختيار كرده و به صحت مقرون است ، زيرا چنان كه ميدانيم ابو سفيان تا اين اواخر يعنى تا سال فتح مكه مسلمان نشده و جزء مشركين بود ، و مناة نيز در قديد سر راه مدينه بود ، حموى در معجم البلدان گويد : چون رسول خدا ( ص ) در سال هشتم هجرت از مدينه بيرون آمد على بن ابى طالب را فرستاد تا مناة را ويران\r\n","page_name":" 57 ","page_number":66},
  {"content":"\r\n\r\n( 1 )\r\n\r\nذو الخلصة و نگهبانان آن :\r\nذو الخلصه نيز مخصوص بقبائل دوس و خثعم و بجيله و اعراب ديگرى بود كه در سرزمين ايشان زندگى ميكردند ، و آن را در « تباله » [ ( 1 ) 
  ] گذارده بودند .\r\nگويند : مرد عربى كه پدرش را كشته بردند بنزد ذو الخلصة آمد و بوسيلهء تيرهائى كه در آنجا بود براى گرفتن انتقام خون پدر از كشندگان او قرعه زد و تيرى كه نشانهء نهى او ازين كار بود بيرون آمد ، مرد عرب كه چنان ديد ابيات زير را گفت :\r\n لو كنت يا ذا الخلص الموتورا * مثلى و كان شيخك المقبورا\r\nلم تنه عن قتل العداة زورا \r\nيعنى اى ذو الخلصه اگر تو هم مانند من پدرت را كشته بودند و بدون اينكه انتقامش را گرفته باشى او را دفن كرده بودند بى جهت از كشتن قاتلين او نهى و جلوگيرى نمىكردى ؟ ! و برخى ابيات مزبور و داستان فوق را بامرئ القيس نسبت دهند .\r\nو بهر حال رسول خدا صلى اللّه عليه و آله جرير بن عبد اللّه بجلى را فرستاده ذو الخلصه را ويران ساخت .\r\n\r\n\r\n","description":"","footnote":"\r\n[ ( ) 
  ] كرده و آنچه در آنجا بود برگرفته بنزد رسول خدا ( ص ) آورد ، و از آن جمله دو شمشير بود كه حارث بن ابى شمر غسانى براى مناة هديه برده بود ، يكى بنام مخذم بود و ديگرى بنام رسوب ، و رسول خدا ( ص ) آن دو شمشير را بعلى عليه السلام بخشيد . . . . تا به آخر كه داستانش بيايد .\r\nولى برخى معتقدند كه دو شمشيرى كه رسول خدا ( ص ) بعلى عليه السلام بخشيد شمشيرهائى بود كه على بن ابى طالب از معبد « فلس » بنزد آن حضرت ( ص ) آورد چنانچه ابن هشام نيز از برخى نقل مىكند .\r\n[ ( 1 ) 
  ] تباله جائى است در هفت منزلى مكه .\r\n","page_name":" 58 ","page_number":67},
  {"content":"\r\n\r\n( 1 )\r\n\r\nفلس و نگهبانان آن :\r\n« فلس » نام يكى ديگر از معابدى بود كه مخصوص بقبيله طىّ و مجاورين آنان يعنى « سلمى » و « أجأ » بود . و چنانچه برخى گفته‌اند : رسول خدا صلى اللّه عليه و آله على بن ابى طالب عليه السلام را فرستاده آن را ويران كرد ، و در آنجا دو شمشير يافت كه نام يكى از آنها رسوب و ديگرى مخذم بود پس آن دو را بنزد رسول خدا صلى اللّه عليه و آله آورد و آن حضرت هر دو را به دو بخشيد .\r\n\r\nرئام :\r\nقبائل حمير و مردم يمن نيز معبدى بنام « رئام » در شهر صنعاء داشتند كه ما شرح آن را پيش از اين بيان كرديم [ ( 1 ) 
  ]\r\n\r\nرضاء و خدام آن :\r\nقبيلهء بنى ربيعة نيز جائى را بنام رضاء عبادتگاه خويش قرار داده بودند ، و هنگامى كه پس از ظهور اسلام آن را ويران كردند مستوغر بن ربيعه در اين باره گفت :\r\n و لقد شددت على رضاء شدة * فتركتها قفرا بقاع اسحما \r\nو اين مستوغر يكى از معمرين عالم است ، كه سيصد و سى سال در اين جهان زندگى كرد ، و در ميان طائفه مضر كسى نيامد كه از او عمرش زيادتر باشد و هم او است كه گويد :\r\n و لقد سئمت من الحياة و طولها * و عمرت من عدد السنين مئينا\r\nمائة حدتها بعدها مأتان لى * و ازددت من عدد الشهور سنينا\r\nهل ما بقى الا كما قد فاتنا * يوم يمرّ و ليلة تحدونا [ ( 2 ) 
  ] \r\n\r\n\r\n","description":"","footnote":"\r\n[ ( 1 ) 
  ] بصفحهء 18 مراجعه شود .\r\n[ ( 2 ) 
  ] يعنى براستى من كه از زندگى و ادامهء آن خسته شدم ، و صدها سال است كه در اين دنيا عمر كرده‌ام ، صد سال اوليه گذشت و دويست سال ديگر نيز بدنبال آن آمد ، و پس از آن نيز سالها است كه زنده‌ام ، آيا آنچه از عمر من مانده چيزى غير از همانى است كه گذشته ! روز و شبى است كه پشت سر هم ميآيند و ميروند و ما را ( بسوى مرگ ) سوق ميدهند .\r\n","page_name":" 59 ","page_number":68},
  {"content":"\r\n\r\n( 1 ) و برخى اشعار فوق را بزهير بن جناب كلبى ( كه او هم از معمرين است ) نسبت دهند .\r\n\r\nذو الكعبات و خدام و نگهبانان آن :\r\nابن اسحاق گويد : در سنداد [ ( 1 ) 
  ] نيز معبدى بود بنام ذو الكعبات كه مخصوص بود بطوائف بكر و تغلب ، و اينان از فرزندان وائل و اياد بودند . و در اين باره اعشى شاعر گويد :\r\n بين الخورنق و السدير و بارق * و البيت ذى الكعبات من سنداد \r\nولى ابن هشام معتقد است كه اين شعر را اسود بن يعفر نهشلى در ضمن قصيده‌اى گفته است [ ( 2 ) 
  ] .\r\n\r\nبحيرة و سائبه و وصيله و حامى و معناى آنها :\r\n( در ذيل مطالب گذشته اشاره شد كه در پايان اين بحث معنائى از بحيرة و سائبة و وصيله و حامى ذكر خواهد شد ، و اينك ميگوئيم ) :\r\nابن اسحاق گويد : بحيرة بچهء مادهء سائبة است ، و سائبة بشترى گويند :\r\nكه ده شكم متوالى بچهء ماده بزايد و در ميان آنها هيچ بچهء نرى نباشد ، و پس از اينكه شترى ده شكم متوالى بچهء ماده ميزائيد سوار آن نمىشدند و پشم و كرك آن را نمىچيدند ، و شير آن را جز براى ميهمان نمىدوشيدند ، و اگر پس از آن باز بچهء مادهء ميزائيد آن را بحيرة ميناميدند ، گوش آن بچه را ميشكافتند و بدنبال مادرش\r\n\r\n\r\n","description":"","footnote":"\r\n[ ( ) 
  ] گويند : مستوغر را در بازار عكاظ ديدند كه دست نوهء خود را كه پيرى فرتوت بود گرفته و راه مىبرد ، مردى كه او را نمىشناخت به دو رسيده گفت : با اين پير مرد فرتوت مدارا كن زيرا زحمت تو را بسيار كشيده ! مستوغر گفت : اين پير مرد به نظر تو كيست ؟ گفت : پدر و يا جد تو است ! مستوغر گفت : او نوهء من است ! مرد گفت : براستى چنين چيز شگفت انگيزى تا بامروز نديده‌ام ، مستوغر هم مانند تو نيست ! گفت : من همان مستوغر هستم .\r\n[ ( 1 ) 
  ] سنداد نام جائى است در اطراف كوفه .\r\n[ ( 2 ) 
  ] براى توضيح بيشتر به جلد اول سيرة و پاورقى آن ص 88 - 79 مراجعه شود .\r\n","page_name":" 60 ","page_number":69},
  {"content":"\r\n\r\n( 1 ) رها ميكردند ، و به همان نحو كه با مادرش رفتار ميكردند با او نيز رفتار ميشد ، يعنى نه سوارش ميشدند و نه مو و كركش را ميچيدند و نه از شيرش ميآشاميدند .\r\nو وصيلة بگوسفندى مىگفتند كه در پنج شكم متوالى ده بچهء ماده بزايد ، يعنى هر بار دو برهء ماده دو قلو بزايد و ميان آنها برهء نرى فاصله نشود ، كه آن را وصيلة ميناميدند ، و اگر پس از آن برهء ميزائيد استفاده از گوشت آن بره مخصوص افراد ذكور بود و زنان و دختران حق استفادهء از آن را نداشتند ، مگر اينكه در اين ميان يكى از آن ده برهء مادهء قبلى بميرد كه در اين صورت همگان در استفادهء از گوشت آن شريك بودند .\r\nو ابن هشام گويد : برخى در اينجا گفته‌اند : آنچه پس از اين ميزائيد مخصوص بفرزندان ذكورشان بود و دختران را در آن سهمى نبود .\r\nو حامى : بشتر نرى ميگفتند كه ده بچه ماده پشت سر هم پيدا كند كه سوار شدن آن را نيز بر خود حرام ميدانستند و از كركش نيز استفاده نمينمودند و آن را در ميان شتران رها ميكردند تا فقط در مواقع لزوم او را روى شتران ماده بكشند ، و هيچگونه انتفاع ديگرى از آن حيوان نمىبردند ، اين بود معنائى كه ابن اسحاق براى بحيرة و غيره كرده است .\r\nولى ابن هشام گويد : آنچه ابن اسحاق در معناى اين لغات گفته است جز حامى ما بقى درست نبوده ، و موافق با نظر اعراب نيست ، زيرا بحيرة نزد ايشان بشترى ميگفتند كه براى خدايان خود اختصاص داده و بدين منظور گوشش را مىشكافتند و سوار آن نمىشدند و از كرك آن استفاده نمىكردند ، و شيرش را نمىدوشيدند مگر براى ميهمان و در غير اين صورت اگر ميدوختند صدقه ميدادند و خود از آن نمىخوردند .\r\nو سائبة بدان شترى مىگفتند كه اشخاص نذر مىكردند چنانچه از بيمارى بهبودى يابند يا اگر مطلوبى كه داشتند حاصل گردد آن را رها كنند ، و هيچگونه انتفاعى از آن نبرند .\r\n\r\n","description":"","footnote":"","page_name":" 61 ","page_number":70},
  {"content":"\r\n\r\n( 1 ) و وصيلة آن دامى را ميگفتند كه مادرش در يك شكم دو بچه نر و ماده بزايد كه در اين صورت هر دوى آنها را بر خود حرام ميدانستند و از هيچكدام انتفاع نمى - بردند ، چون رسمشان اين بود كه اگر بچهء ماده ميزائيد آن را براى خدايان قرار ميدادند ، و اگر نر بود براى خود ميگذاردند ، و چون در يك شكم دو بچهء نر و ماده ميزائيد مىگفتند : اين بچهء ماده ببرادرش وصل شده پس آن را نيز بايد مانند خواهر رها كرد ، و از اين رو از آن بچه نر نيز استفاده نمىكردند .\r\nو اين بود رويهمرفته آنچه ابن هشام از يونس بن حبيب نحوى و ديگران در اينجا نقل كرده است .\r\nو چون خداى تعالى پيامبر گراميش محمّد صلى اللّه عليه و آله را مبعوث كرد آيات ذيل را بر آن حضرت نازل فرمود :\r\n1 -  « ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ ، وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ »  [ ( 1 ) 
  ] 2 -  « وَ قالُوا ما فِي بُطُونِ هذِهِ الْأَنْعامِ خالِصَةٌ لِذُكُورِنا وَ مُحَرَّمٌ عَلى أَزْواجِنا وَ إِنْ يَكُنْ مَيْتَةً فَهُمْ فِيهِ شُرَكاءُ - سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ »  [ ( 2 ) 
  ] 3 -  « قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا ، قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ »  [ ( 3 ) 
  ] 4 -  « ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ قُلْ آلذَّكَرَيْنِ حَرَّمَ أَمِ \r\n\r\n\r\n","description":"","footnote":"\r\n[ ( 1 ) 
  ] يعنى قرار نداده است خدا بحيرة و نه سائبة و نه وصيلة و نه حامى را ، و لكن آنان كه كفر ورزيدند بر خدا دروغ مىبندند و بيشترشان تعقل نمىكنند ( سورهء مائده آيه 103 )\r\n[ ( 2 ) 
  ] و گفتند آنچه در شكمهاى اين دامها است مخصوص مردان ما است و حرام است بز زنان ما و اگر مردارى باشد آنان در آن شريكند ، به زودى كيفرشان دهد اين وصفى كه كردند ، همانا خداوند حكيم و دانا است ( سوره انعام آيه 139 ) .\r\n[ ( 3 ) 
  ] بگو آيا ديديد آنچه را خدا از روزى براى شما فرستاد پس قرار داديد از آن حرامى و حلالى ، بگو آيا خدا بشما اجازه داده است پا شما بر خدا دروغ مىبنديد . ( سورهء يونس آيهء 59 ) .\r\n","page_name":" 62 ","page_number":71},
  {"content":"\r\n\r\n( 1 )   الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ نَبِّئُونِي بِعِلْمٍ إِنْ كُنْتُمْ صادِقِينَ ، وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ أَمْ كُنْتُمْ شُهَداءَ إِذْ وَصَّاكُمُ اللَّهُ بِهذا فَمَنْ أَظْلَمُ مِمَّنِ افْتَرى عَلَى اللَّهِ كَذِباً لِيُضِلَّ النَّاسَ بِغَيْرِ عِلْمٍ إِنَّ اللَّهَ لا يَهْدِي الْقَوْمَ الظَّالِمِينَ »   [ ( 1 ) 
  ] ابن هشام در اينجا پس از استشهاد بيكى دو شعر از شعراى عرب درباره بحيرة و وصيلة گويد : و جمع بحيرة بحائر و بحر آيد و وصيلة بوصائل و وصل ، و سائبه بسوائب و سيب ، و حام بحوم جمع بسته شود .\r\n\r\nدنبالهء بحث از نسب خزاعة\r\nما در ضمن بحث از فرزندان قمعة بن الياس بمناسبت نام عمرو بن لحى را برديم ، و چون عمرو بن لحى چنانچه گفته شد بت‌پرستى را در جزيرة العرب معمول داشت بدان سبب شرحى از بتها و معابد بت‌پرستان مذكور داشتيم اينك بدنبالهء بحث پيشين برگرديم :\r\nابن اسحاق گويد : قبيلهء خزاعه معتقدند كه از فرزندان عمرو بن عامر و اهل يمن هستند ، و ابن هشام از آنها نقل كند كه گويند : ما از فرزندان عمرو بن ربيعة بن حارثة بن عمرو بن عامر و يا حارثة بن عمرو بن عامر هستيم ، و جهت اينكه به آنان خزاعه گويند بدان واسطه بود كه اينان هنگامى كه بهمراه ساير فرزندان عمرو بن عامر از يمن بسوى شام كوچ ميكردند چون بمر الظهران ( يك منزلى مكه )\r\n\r\n\r\n","description":"","footnote":"\r\n[ ( 1 ) 
  ] هفت جفت ، از ميش دو ، و از بزغاله دو ، بگو آيا دو نر را حرام كرده است يا دو ماده را يا آنچه فرا گرفته است رحمهاى دو ماده ؟ آگهى دهيد مرا بدانائى اگر راست گوئيد و از شتر دو و از گاو دو ، بگو آيا دو نر را حرام كرد يا دو ماده را يا آنچه را فرا گرفت رحمهاى دو ماده يا بوديد شما گواهان هنگامى كه اندرز داد شما را خدا بدين پس كيست ستمگرتر از آنكه ببندد بر خدا دروغى را تا گمراه كند مردم را بنادانى همانا خدا هدايت نكند گروه ستمكاران را . ( سورهء انعام آيه 144 ) .\r\n","page_name":" 63 ","page_number":72},
  {"content":"\r\n\r\n( 1 ) رسيدند از آنان جدا شده و در آنجا سكونت اختيار كردند ، و خزاعه در لغت عرب بقطعهء بريدهء از چيزى گويند [ ( 1 ) 
  ]\r\n\r\nاولاد مدركة بن الياس :\r\nو مدركه بن الياس دو پسر داشت : خزيمة بن مدركة ، و هزيل بن مدركة و مادرشان زنى بود از طائفهء قضاعة .\r\nخزيمة بن مدركة نيز داراى چهار پسر بود : كنانة بن خزيمة ، اسد بن خزيمه ، اسدة بن خزيمة ، هون بن خزيمة . و مادر كنانه زنى بود بنام عوانة دختر سعد .\r\n\r\nاولاد كنانة بن خزيمة بن مدركة :\r\nكنانة بن خزيمه نيز داراى چهار پسر بود : نضر بن كنانه ، مالك بن كنانة عبد مناة بن كنانه ، ملكان بن كنانه .\r\nابن اسحاق گويد : مادر نضر زنى بود بنام برّه دختر مرّ بن ادّ بن طابخه بن الياس و فرزندان ديگر كنانة از زنان ديگر بودند . ولى ابن هشام معتقد است كه برة مادر نضر و مالك هر دو بود [ ( 2 ) 
  ] .\r\n\r\nقرشى كسى است كه نسبش بنضر بن كنانة برسد :\r\nابن هشام گويد : نضر همان قريش است كه هر كه از فرزندان اوست قرشى است ، و كسى كه نسبش به او نرسد قرشى نيست ، و برخى گفته‌اند : قريش لقب فهر بن مالك است و قرشى كسى است كه نسبش به او برسد [ ( 3 ) 
  ] .\r\n\r\n\r\n","description":"","footnote":"\r\n[ ( 1 ) 
  ] در اينجا ابن هشام باشعارى از عون بن ايوب ، و اسماعيل بن رافع نيز استشهاد نموده كه هر كه خواهد به جلد اول ص 92 مراجعه كند .\r\n[ ( 2 ) 
  ] در اينجا نيز نسب مادر عبد مناة را كه از ازد شنوءة بود با نسب شنوءة و معناى آن در صفحهء 93 ذكر مىكند\r\n[ ( 3 ) 
  ] ترجمه فهر بن مالك پس از اين بيايد ، ضمنا ابن هشام در اينجا باشعار جرير كه در مدح هشام بن عبد الملك گفته ، و نيز بشعر رؤبة بن حجاج كه قروش را به معناى تجارت استعمال كرده و بشعر ابو جلدة استشهاد مىكند .\r\n","page_name":" 64 ","page_number":73},
  {"content":"\r\n\r\n( 1 ) و قريش در لغت از تقرش است كه به معناى كسب و تجارت مىباشد ، و ابن اسحاق گويد : قريش از تقرش به معناى تجمع است و بدان جهت بنضر قريش گفتند كه پس از تفرقه كه ميان قبيلهء آنان افتاده بود آنان را گرد هم جمع كرد .\r\n\r\nاولاد نضر بن كنانة :\r\nنضر بن كنانه داراى دو پسر بود بنام : مالك بن نضر و يخلد بن نضر ، مادر مالك : عاتكة دختر عدوان بن عمرو است كه ممكن است مادر يخلد نيز باشد .\r\nو ابن هشام از ابو عمرو مدنى نقل كند كه نضر داراى پسر ديگرى نيز بنام صلت بوده و گويد : مادر اين هر سه زنى بوده كه دختر سعد بن ظرب عدوانى است و سپس شعر كثير بن عبد الرحمن معروف بكثير عزة را كه از قبيلهء خزاعه است شاهد اين مطلب ذكر مىكند [ ( 1 ) 
  ] .\r\n\r\nاولاد مالك بن نضر :\r\nو مالك بن نضر داراى پسرى شد بنام فهر بن مالك ، و مادر فهر جندلة دختر حارث بن مضاض است .\r\n\r\nاولاد فهر بن مالك :\r\nو فهر بن مالك داراى چهار پسر بود : غالب ، محارب ، حارث ، اسد ، و مادر اين چهار پسر ليلى دختر سعد بن هذيل بن مدركه است .\r\nابن هشام گويد فهر از همين زن دخترى نيز بنام جندله داشت ، و سپس شعر جرير را كه از او نام برده است ذكر مىكند .\r\n\r\nاولاد غالب بن فهر :\r\nغالب بن فهر داراى دو پسر بود : لوى بن غالب ، تيم بن غالب ، و مادر آن دو سلمى دختر عمرو خزاعى است ، و تيم بن غالب همان كسى است كه بفرزندان او بنو أدرم گويند .\r\n\r\n\r\n","description":"","footnote":"\r\n[ ( 1 ) 
  ] سيرة ج 1 : 93 - 94 .\r\n","page_name":" 65 ","page_number":74},
  {"content":"\r\n\r\n( 1 ) و ابن هشام فرزند ديگرى نيز از همان زن يعنى سلمى دختر عمرو خزاعى بنام قيس بن غالب ذكر مىكند .\r\n\r\nاولاد لوى بن غالب :\r\nلوى بن غالب چهار پسر داشت : كعب ، عامر ، سامه ، عوف ، مادر كعب و عامر و سامة زنى بود از قبيلهء قضاعة بنام ماويه دختر كعب بن قين .\r\nو ابن هشام نام سه فرزند ديگر نيز بنامهاى حارث و سعد و خزيمه براى لوى بن غالب نقل كرده ، و شرحى نيز راجع بقبائل ايشان ذكر مىكند [ ( 1 ) 
  ] و در پايان گويد : و مادر تمامى فرزندان لوى بجز عامر بن لوى : ماويه دختر كعب بن قين است ، و مادر عامر بن لوى مخشيه - يا ليلى - دختر شيبان بن محارب بن فهر مىباشد .\r\n\r\nداستانى از سامة بن لوى :\r\nابن اسحاق گويد : اما سامة بن لوى از حجاز بسوى عمان رهسپار گرديد و برخى گويند : برادرش عامر بن لوى او را ناچار بهجرت بعمان كرد ، و سببش نيز اين بود كه بين آن دو نزاعى رخ داد و سامة چشم عامر را در آن نزاع از حدقه بيرون آورد ، پس عامر او را تهديد بقتل كرد ، سامه بناچار بسوى عمان رهسپار شد ، و بهر صورت گويند : همچنان كه سامه سوار بر شتر خويش بود و راه مىپيمود ناگاه شتر او پوزهء خود را به طرف زمين دراز كرد تا علفى را از زمين بكند ، مارى پوزهء آن شتر را نيش زد ، زهر مار شديد بود و شتر از پاى در آمد و بپهلو به زمين افتاد ، پس نيش ديگرى نيز بسامه زد و سامه نيز به همان نيش مار كشته شد ، و گويند :\r\nهمين كه مرگ خويش را احساس كرد اشعارى گفت كه از آن جمله است :\r\n « ربّ كأس هرقت يا بن لوى * حذر الموت لم تكن مهراقه » \r\n[ ( 2 ) 
  ] ابن هشام گويد : نقل كنند كه برخى از فرزندان سامة بن لوى به خدمت\r\n\r\n\r\n","description":"","footnote":"\r\n[ ( 1 ) 
  ] سيره ج 1 : 96 - 97 .\r\n[ ( 2 ) 
  ] براى اطلاع از تمامى اشعار بسيرة ج 1 : 98 مراجعه شود .\r\n","page_name":" 66 ","page_number":75},
  {"content":"\r\n\r\n( 1 ) رسول خدا صلى اللّه عليه و آله شرفياب شد و نسب خويش را تا بسامة بيان كرد ، حضرت فرمود :\r\nسامه شاعر را گوئى ؟ برخى از اصحاب عرض كردند : گويا مقصود شما اين شعر اوست : « ربّ كأس . . » ؟ فرمود : آرى .\r\n\r\nسرگذشت عوف بن لوى و سبب انتساب او به بنى ذبيان :\r\nگويند : عوف بن لوى با جمعى از قريش از مكه بيرون شدند ، و چون بسر زمين غطفان رسيد شترش از رفتن كندى كرده از همراهان عقب ماند ، و آنان نيز انتظار او را نكشيده رفتند ، پس ثعلبة بن سعد بن ذبيان [ ( 1 ) 
  ] نزد او آمده و عوف را بنزد خويش برده از او نگهدارى كرد ، و تدريجا زنى از آن قبيله براى او گرفت و او را برادر خويش خواند و بقبيلهء خود منضم ساخت ، و نسب او در قبيلهء بنى ذبيان بدين شرح شايع شد : « عوف بن سعد بن ذبيان . . . » و اين شعر را نيز بثعلبة نسبت دهند كه در اين باره بعوف گفت :\r\n أحبس على ابن لوىّ جملك * تركك القوم و لا منزل لك \r\nو به همين ترتيب فرزند عوف كه مرة نام داشت نسبش را در بنى ذبيان ذكر كنند ، و بني مرة نيز اظهار كدورتى از اين انتساب نمىكردند جز حارث بن ظالم يكى از طائفهء بنى مرة بن عوف كه چون از نزد نعمان بن منذر گريخت خود را در ضمن اشعارى كه گويد بقريش منتسب ساخته ، و انتساب بنى ذبيان را از خود و قبيله‌اش سلب مىكند .\r\nو حصين بن حمام يكى ديگر از بنى مرة پاسخ او را گفته انتساب خويش و قبيلهء خود را از لوى بن غالب سلب كرده است ، ولى پس از اين كار پشيمان شده و دربارهء پشيمانى خويش از گفتهء سابق نيز اشعارى گفت [ ( 2 ) 
  ] .\r\nابن اسحاق از بعضى نقل كرده كه عمر بن خطاب بجمعى از بنى مرة گفت :\r\n\r\n\r\n","description":"","footnote":"\r\n[ ( 1 ) 
  ] ظاهرا ثعلبة در آن روز رئيس قبيلهء بنو ذبيان بوده .\r\n[ ( 2 ) 
  ] براى اطلاع از متن اشعار حارث و حصين به جلد اول سيرة ص 99 - 100 مراجعه شود .\r\n","page_name":" 67 ","page_number":76},
  {"content":"\r\n\r\n( 1 ) اگر مايل باشيد بنسب اصلى خود ( يعنى قريش ) باز گرديد .\r\nو نيز گويد : و اولاد عوف بزرگان و اشراف قبيلهء غطفان بودند كه از آن جمله بود ، هرم بن سنان ، و خارجة بن سنان ، و حارث بن عوف ، و حصين بن حمام و هاشم بن حرمله [ ( 1 ) 
  ] .\r\nو اينان مردمى بودند كه در قبيلهء غطفان و قيس شهرت و مقامى داشتند و جريان « بسل » در ميان همينها بوده است .\r\nو « بسل » چنانچه گويند : هشت ماه حرام بود كه اينان در ميان عرب براى خود اختيار كرده بودند و تمامى اعراب نيز اين مطلب را ميدانستند ، و اينان در اين هشت ماه بهر كجا كه ميخواستند ميرفتند و كسى از ايشان ترسى نداشت [ ( 2 ) 
  ]\r\n\r\nاولاد كعب بن لوى :\r\nكعب بن لوى داراى سه پسر بود : مرة بن كعب ، عدى بن كعب ، هصيص بن كعب ، و مادر اين هر سه زنى است بنام : وحشيه دختر شيبان بن محارب بن فهر بن مالك .\r\n\r\nاولاد مرة بن كعب :\r\nمرة بن كعب نيز داراى سه پسر بود بنامهاى : كلاب ، قيم ، يقظه . و مادر كلاب هند دختر سرير بن ثعلبه است ، و مادر يقظه زنى بود با رقيه از طائفهء بارق [ ( 3 ) 
  ] و راجع به تيم اختلاف است كه آيا از مادر كلاب بوده يا از مادر يقظه .\r\n\r\nاولاد كلاب بن مرة :\r\nكلاب بن مرة داراى دو پسر بود : قصى بن كلاب ، زهرة بن كلاب . و مادر\r\n\r\n\r\n","description":"","footnote":"\r\n[ ( 1 ) 
  ] در اينجا ابن هشام شعرى در مدح هاشم بن حرملة از يكى از شعراى عرب ذكر كرده و سپس داستانى از شاعر و هاشم بن حرملة نقل كند كه براى اطلاع بصفحهء 101 مراجعه شود .\r\n[ ( 2 ) 
  ] ابن هشام براى معناى بسل در اينجا استشهاد بشعر زهير بن ابى سلمى و اعشى بن قيس نموده و در ضمن نسب زهير را نيز بيان مىكند سيرة ج 1 : 102 - 103 .\r\n[ ( 3 ) 
  ] براى اطلاع از نسب بارق و وجه تسميهء به آن بصفحه 104 سيرة مراجعه شود .\r\n","page_name":" 68 ","page_number":77},
  {"content":"\r\n\r\n( 1 ) اين هر دو فاطمه دختر سعد بن سيل است كه او يكى از بنى جدرة و جعثمه [ ( 1 ) 
  ] از طائفهء ازد يمن مىباشد .\r\nابن هشام گويد : كلاب دخترى نيز بنام نعم داشت كه مادرش همان فاطمه دختر سعد بن سيل است .\r\n\r\nاولاد قصى بن كلاب :\r\nقصى بن كلاب داراى شش فرزند بود چهار پسر بنامهاى : عبد مناف ، عبد الدار عبد العزى ، عبد قصى ، و دو دختر بنامهاى : تخمر ، و برة . و مادر همهء آنان زنى بود بنام حبّى دختر حليل بن حبشيه .\r\n\r\nاولاد عبد مناف بن قصى :\r\nابن اسحاق گويد : عبد مناف - كه نامش مغيرة بود - چهار پسر داشت :\r\nهاشم ، عبد شمس ، مطلب ، و مادر اين هر سه عاتكة دختر مرة بن هلال . . . بود و نوفل ، كه مادرش واقدة دختر عمرو مازنية بود .\r\nو ابن هشام فرزندان ديگرى نيز براى عبد مناف ذكر مىكند بنامهاى زير :\r\nابو عمرو ، تماضر ، قلابة ، حية ، ريطه ، ام اخثم ، ام سفيان . و تنها ريطة مادرش زنى از طائفه ثقيف بوده ، و ما بقى مادرشان همان عاتكه است ، و مادر عاتكة صفيه دختر حوزة بن عمرو . . . است ، و مادر صفيه دختر عائذ اللّه بن سعد العشيرة است .\r\n\r\nاولاد هاشم بن عبد مناف :\r\nهاشم بن عبد مناف داراى نه فرزند بود ، چهار پسر بنامهاى : عبد المطلب أسد ، أبو صيفى ، نضلة ، و پنج دختر بنامهاى : شفاء ، خالدة ، ضعيفة ، رقية ، حية مادر عبد المطلب و رقية : سلمى دختر عمرو بن زيد . . . است . و مادر اسد :\r\nقيلة دختر عامر بن مالك خزاعى است . و مادر أبو صيفى و حية : هند دختر عمرو\r\n\r\n\r\n","description":"","footnote":"\r\n[ ( 1 ) 
  ] نسب جعثمة و وجه تسميهء به « جدرة » را ابن هشام در صفحهء 105 سيرة نقل كرده بدانجا مراجعه شود .\r\n","page_name":" 69 ","page_number":78},
  {"content":"\r\n\r\n( 1 ) ابن ثعلبة است . و مادر نضلة و شفاء زنى از طائفه قضاعة ، و مادر خالدة و ضعيفة واقدة دختر أبى عدى مازنى است .\r\n\r\nاولاد عبد المطلب بن هاشم :\r\nو عبد المطلب بن هاشم داراى ده پسر بود بنامهاى : عبد اللّه ، حمزة ، عباس ابو طالب - كه نامش عبد مناف بود - زبير ، حارث ، حجل - كه بواسطه مال بسيار و سخاوت زيادى كه داشت او را غيداق [ ( 1 ) 
  ] مىناميدند - مقوم ، ضرار ، ابو لهب ، كه نامش عبد العزى بود .\r\nو شش دختر داشت بنامهاى : صفية ، ام حكيم ، عاتكه ، أميمة ، أروى هيرة . مادر عباس و ضرار : نتيلة دختر جناب بن كليب . . . . . بود .\r\nو مادر حمزة و مقوم و حجل و صفيه : هاله دختر وهيب بن عبد مناة بود .\r\nو مادر عبد اللّه و ابو طالب و زبير و ساير دختران او : فاطمه دختر عمرو بن عائذ بن عمران بن مخزوم . . . بود كه نسب به مالك بن نضر رساند .\r\nو مادر فاطمه : صخرة دختر عبد بن عمران بن مخزوم . . . بوده .\r\nو مادر صخرة : تخمر دختر عبد قصى بن كلاب بن مرة . . . بود .\r\nو اما مادر حارث بن عبد المطلب : سمراء دختر جندب بن حجير بن رئاب . . .\r\nمىباشد و مادر ابو لهب : لبنى دختر هاجر بن عبد مناف بن ضاطر . . . است .\r\n\r\nعبد اللّه پدر رسول خدا ( ص ) :\r\nعبد اللّه نيز يك فرزند داشت كه همان رسول خدا صلى اللّه عليه و آله و سيد اولاد آدم :\r\nحضرت محمّد بن عبد اللّه صلوات اللّه و سلامه و رحمته و بركاته عليه و آله بود .\r\nو مادر آن حضرت : آمنة دختر وهب بن عبد مناف بن زهرة بن كلاب بن مرة بن كعب بن لوى . . . بود .\r\nو مادر آمنة : برة دختر عبد العزى بن عثمان بن عبد الدار بن قصى بن كلاب\r\n\r\n\r\n","description":"","footnote":"\r\n[ ( 1 ) 
  ] غيداق در لغت به معناى جوانمرد است ، و نيز بهر چيز پر خيز و بركتى عرب غيداق ميگويد .\r\n","page_name":" 70 ","page_number":79},
  {"content":"\r\n\r\n( 1 ) بن مرة . . . بود .\r\nو مادر برة : ام حبيب دختر اسد بن عبد العزى بن قصى بن كلاب . . . بوده و مادر ام حبيب : برة دختر عوف بن عبيد بن عويج بن عدى بن كعب بن لوى . . . بود .\r\nابن هشام گويد : پس بنابر آنچه تا كنون گفته شد : رسول خدا صلى اللّه عليه و آله شريف ترين فرزندان آدم بود ، و از جهت نسب چه از طرف پدر و چه از طرف مادر برترين مردمان بود . صلوات اللّه عليه و آله .\r\n\r\nچاه زمزم و حفر آن بدست عبد المطلب\r\nروزى هم چنان كه عبد المطلب در حجر اسماعيل بخواب رفته بود ، در خواب ديد كه به او دستور دادند چاه زمزم را كه قبيلهء جرهم در ما بين اساف و نائله [ ( 1 ) 
  ] پر كرده بودند حفر كند . ( و چون اين داستان احتياج بتوضيح بيشترى دارد ابتداء ما تاريخچهء اجمالى چاه زمزم و پر شدن آن بدست جرهميان و ساير مطالب لازمه را به ترتيب ذكر نموده آنگاه بسر داستان خواب عبد المطلب باز ميگرديم )\r\n\r\nسابقهء تاريخى زمزم :\r\nزمزم همان چاهى است كه خداى تعالى اسماعيل را از آن سيراب كرد .\r\nآن زمانى كه اسماعيل كودكى خرد سال بود ، و تشنگى در آن بيابان خشك بر او غلبه كرده ، مادرش بدنبال آب به اين سو و آن سو ميرفت و آبى در آن بيابان ديده نميشد ، آن زن براى يافتن آب به بالاى صفا رفته و در آنجا بدرگاه خداى تعالى دعا كرده براى اسماعيل استغاثه نمود . و از آنجا بمروه آمده همين جريان را تكرار كرد ، تا اينكه خداى تعالى جبرئيل را فرستاد و پاشنهء پاى اسماعيل را\r\n\r\n\r\n","description":"","footnote":"\r\n[ ( 1 ) 
  ] اساف و نائله نام دو سنگ بود كه در خانه كعبه قرار داشت و مشركين در نزد آنها قربانى ميكردند و پيش از اين داستان آنها را در ص 56 نيز نقل كرديم مراجعه شود .\r\n","page_name":" 71 ","page_number":80},
  {"content":"\r\n\r\n( 1 ) ( كه مادرش او را در ميان درّه گذارده بود ) به زمين فشرد و از آنجا آب زمزم ظاهر گرديد .\r\nناگاه صداى درندگان به گوش مادرش كه بجستجوى آب رفته بود رسيد و بر جان اسماعيل ترسيده بسوى او دويد ، و هنگامى كه بنزد او آمد ديد اسماعيل با دستهاى كوچك خود ريگها را از مظهر آب بالا مىزند و از آن ميآشامد ، پس هاجر آن را به صورت گودالى در آورد .\r\n\r\nپر شدن چاه زمزم بدست قبيلهء جرهم :\r\nو اما جريان آمدن قبيلهء جرهم به مكه و رياست نابت بن اسماعيل بر مكه و پس از او مضاض بن عمرو جرهمى و پر شدن چاه زمزم بوسيلهء قبيلهء جرهم ، و كوچ كردن آنان از شهر مكه ، و كسانى كه پس از ايشان در آن شهر حكومت كردند بدين شرح است :\r\nپس از آنى كه آب زمزم ظاهر شد اسماعيل و مادرش در آنجا سكونت اختيار كردند .\r\nدر مملكت يمن دو قبيله بودند بنام جرهم و قطورا كه با هم عموزاده بودند رئيس قبيلهء جرهم مردى بود بنام مضاض بن عمرو ، و رئيس قبيلهء قطورا شخصى بود بنام سميدع ، اين دو قبيله با رؤساى خود از يمن خارج شدند و هم چنان در بيابانها عبور ميدادند تا بسر زمين مكه رسيدند ، در آنجا چشمشان به آب و درخت افتاده هواى توقف در آن سرزمين بسرشان افتاد و ( بناچار براى توقف در آنجا از مادر اسماعيل اجازه گرفتند و پس از تحصيل اجازهء او ) در آنجا سكونت اختيار كردند .\r\nمضاض با قبيلهء خود كه فرزندان اسماعيل و نابت هم در ميان ايشان بود در بالاى مكه منزل كردند ، و سميدع با قطورا در قسمت جنوبى آن سكونت كردند .\r\n( اسماعيل پس از اينكه بحدّ رشد و بلوغ رسيد دختر مضاض بن عمرو را بزنى\r\n\r\n","description":"","footnote":"","page_name":" 72 ","page_number":81},
  {"content":"\r\n\r\n( 1 ) بگرفت و از او اولادهائى پيدا كرد كه يكى از آنها نامش نابت بود ) [ ( 1 ) 
  ] و پس از اينكه از دنيا رفت ، نابت بجاى پدر رياست مردم مكه را به عهده گرفت و پس از نابت جد مادرى او مضاض سرپرستى خانهء كعبه و رياست فرزندان نابت و اسماعيل و جرهم را به عهده گرفت .\r\nمضاض كه با قبيلهء جرهم قسمت بالاى مكه را در تصرف داشتند از كسانى كه از آن قسمت وارد مكه ميشدند عشريهء ( يك دهم ) از اموالشان را ميگرفتند ، و سميدع كه رئيس قبيلهء قطورا بود و در قسمت جنوبى مكه سكونت داشتند همين كار را نسبت بكسانيكه از سمت جنوب وارد ميشدند انجام ميدادند .\r\nاين دو قبيله به همين ترتيب زندگى ميكردند و هيچكداميك از افراد آنها متعرض يك ديگر نمىشدند تا اينكه ميان آنان اختلاف و نزاع پديد آمده دربارهء رياست تمامى شهر مكه بجدال پرداختند .\r\nمضاض كه در آن روز توليت خانه كعبه را نيز عهده‌دار بود با كسانى كه تحت فرمان او بودند از قبيلهء جرهم و فرزندان ثابت و اسماعيل براى جنگ آماده شده از سمت كوه قعيقعان [ ( 2 ) 
  ] حركت كردند ، و صداى نيزه‌ها و شمشيرها و سپرهاى ايشان كه بهم مىخورد در آن فضا طنين انداز بود ، و چنانچه گويند از آن روز بدان كوه قعيقعان گفتند ، زيرا قعيقعان به معناى صداى بهم خوردن اسلحه است .\r\n\r\n\r\n","description":"","footnote":"\r\n[ ( 1 ) 
  ] با اينكه ما در ترجمهء اين قسمت از سيرة ابن هشام قدرى مطالب را پس و پيش ترجمه كرديم و چون عبارات نارسا و مجمل بود توضيحاتى نيز بر آن افزوديم باز هم ناچار شديم براى اينكه رشته داستان از دست خوانندگان خارج نشود و ارتباطى ميان مطالب برقرار باشد از تاريخ طبرى و يعقوبى استفاده كنيم ، و از اين رو تذكر ميدهيم قسمت‌هائى كه در ما بين پرانتز قرار گرفته اضافاتى است كه از تاريخ طبرى و غيره استفاده شده و در سيرة ابن هشام موجود نيست .\r\n[ ( 2 ) 
  ] نام كوهى در سمت شمالى مكه و چنان است كه اگر كسى در آنجا بايستد و بناهاى مكه مانع نشود مشرف بركن عراقى است .\r\n","page_name":" 73 ","page_number":82},
  {"content":"\r\n\r\n( 1 ) و سميدع نيز از سمت أجياد [ ( 1 ) 
  ] با اسبان تند روى كه داشت بهمراه قبيلهء قطورا بجنگ مضاض آمد ، و چنانچه گويند : اجياد از آن روز بدين نام خوانده شد ، زيرا جياد به معناى اسبان تندرو است .\r\nدو لشگر در فاضح [ ( 2 ) 
  ] بهم رسيدند و جنگ سختى كردند سرانجام سميدع كشته شد و منجر بشكست قبيلهء قطورا گشت ، و گويند : آنجا را به همين مناسبت فاضح نام نهادند ، چون فاضح از فضيحت و رسوائى است . پس از اين جريان پيشنهاد صلح داده شد و طرفين پذيرفتند ، و بدين منظور هر دو قبيله به سمت مطابخ - كه نام دره‌اى است در بالاى مكه - روان شدند ، و در آنجا قرار داد صلح منعقد شد و همگى تحت فرمان مضاض درآمدند .\r\nمضاض كه با اين جريان همه مردم آنجا را تحت سلطهء خويش درآورده بود شترهائى كشته و گوشت آنها را طبخ كرده همه را اطعام كرد ، و گويند : به همين مناسبت نام آنجا را مطابخ گذاردند چون مطابخ جمع مطبخ است .\r\nو برخى گفته‌اند : تسميهء آنجا بمطابخ براى آن است كه تبع چون به مكه آمد در آنجا منزل كرد و دستور داد شترهائى در آنجا كشتند و مردم را از گوشت آنها اطعام كرد .\r\nو بهر حال چنانچه گويند : نخستين جنگ و خونريزى كه در مكه اتفاق افتاد همين جريانى بود كه ميان مضاض و سميدع واقع شد .\r\nسپس خداوند اولاد اسماعيل و فرزندان مضاض را كه دائىزاده‌هاى ايشان ميشدند در مكه حكومت داده نسل ايشان رو بازدياد رفت ، و كسى دربارهء حكومت مكه با ايشان نزاع و مخالفتى نداشت ، پيوند خويشى و دائىزادگى روابط ايشان را محكم كرده بوده ، و از طرفى حرمت خانهء خدا را نگاه ميداشتند كه مبادا جنگ و خونريزى در آنجا روى دهد .\r\n\r\n\r\n","description":"","footnote":"\r\n[ ( 1 ) 
  ] اجياد نام كوهى است كه در سمت صفا واقع شده .\r\n[ ( 2 ) 
  ] فاضح نام جائى است در نزديكى كوه ابو قبيس .\r\n","page_name":" 74 ","page_number":83},
  {"content":"\r\n\r\n( 1 ) و چون نسل ايشان زياد شد رفته رفته شهر مكه بر آنها تنگ شد ، شروع بهجرت بساير بلاد كردند ، و بهر كجا قدم نهادند دين خود را در آنجا منتشر ساخته و حكومت مردم آنجا را بدست گرفتند .\r\n\r\nاستيلاى قبيلهء كنانة و خزاعة بر شهر مكة و راندن جرهم را از آن شهر\r\nقوم جرهم رفته رفته در شهر مكه دست بظلم و تعدى زده و قسمتى از آنچه بر ايشان حرام بود حلال دانسته ، و واردين به آن مكان مقدس را ميآزردند ، و هدايائى كه مردم براى خانه كعبه ميآوردند بيغما مىبردند . اين جريانات موجب شد كه از صولت و قدرتشان كاسته شود ، ( و ساير قبائل عرب كه آرزوى حكومت مكه را در سر مىپروراندند بر آنان حمله كنند ) و به همين جهت دو قبيله از قبائل عرب بنامهاى بنو بكر بن كنانة ، و غبشان كه از طائفه خزاعة بودند بر آنان حمله كردند ، و پس از جنگى كه با جرهم كردند بر آنان غالب شده و آنان را از شهر مكه بيرون راندند .\r\nمكه در زمان قديم چنان بود كه كسى نمىتوانست در آنجا ستم و ظلمى كند و كسى در آنجا ستمى نميكرد جز اينكه از آنجا آواره ميشد و از اين رو مكه را « ناسة » [ ( 1 ) 
  ] ناميده بودند . و هيچ سلطانى قصد از بين بردن حرمت آن شهر را نميكرد جز اينكه به هلاكت ميرسيد ، و از اين رو گفته‌اند آن را بكّة ناميدند ، زيرا « بكّ » به معناى شكستن است ، و مكه چنان بود كه جبّاران و گردنكشانى را كه ميخواستند آنجا را ويران كنند يا كارى كه موجب هتك حرمت آنجا بود انجام دهند خداوند مهلتشان نميداد و نابودشان ميكرد . ( اين بود كلام ابن اسحاق ) .\r\n\r\n\r\n","description":"","footnote":"\r\n[ ( 1 ) 
  ] ناسة از « نس » به معناى طرد كردن و سوق دادن است . و مقصود اين است كه مكه چنان بود كه هر كه در آنجا ظلمى ميكرد او را طرد ميكرد .\r\n","page_name":" 75 ","page_number":84},
  {"content":"\r\n\r\n( 1 ) ابن هشام از ابو عبيده نقل كند كه : « بكّة » نام همان گودى درهء مكه است يعنى همانجا كه خانه كعبه و مسجد در آنجا است و وجه تسميه ببكّة براى آنست كه مردم در آنجا ازدحام ميكنند ، و سپس شعر زير را نيز كه عامان بن كعب گفته است براى شاهد مطلب ذكر كرده :\r\n اذ الشريب اخذته أكة * فخلّه حتى يبكّ بكة \r\n( يعنى هنگامى كه گرماى شديد شتران مردمى را كه با شتران شما آب ميخورند فرا گرفت از آنها جلوگيرى نكنيد و آزادشان بگذاريد تا بر سر آب جمع شوند ، و ازدحام كنند ) .\r\nو ( بالجملة ابن اسحاق دنبال گفتار پيشين خود گويد : پس از اينكه جرهم ديدند قبيله كنانة و خزاعة در آنجا مسلط شدند ) عمرو بن حارث بن مضاض جرهمى دو آهوى طلائى كعبه را برداشت و حجر الاسود را از ركن بر كند و همه را در چاه زمزم دفن كرد ، آنگاه با قبيلهء جرهم بيمن رفتند ، و از اينكه دستشان از شهر مكه و حكومت آنجا كوتاه شده به سختى كوفته خاطر شدند و عمرو بن حارث در اين باره اشعارى گفت ( كه شعر اول آن اين است ) :\r\n و قائلة و الدمع سكب مبادر * و قد شرقت بالدمع منا المحاجر [ ( 1 ) 
  ] \r\nو نيز دربارهء بنى بكر و غبشان كه پس از ايشان در شهر مكه حكومت كردند اشعار زير را گفته است :\r\n يا ايها الناس سيروا ان قصركم * ان تصبحوا ذات يوم لا تسرّونا\r\nحثّوا المطى و أرخوا من أزمّتها * قبل الممات و قضّوا ما تقضّونا\r\nكنا اناساً كما كنتم فغيّرنا * دهر فأنتم كما كنا تكونونا \r\nو برخى گويند : اشعار فوق نخستين شعرى است كه در عرب گفته شده ، و گويندهء آن نيز معلوم نيست . و در قطعه سنگى كه در يمن يافتند كنده شده بود .\r\n\r\n\r\n","description":"","footnote":"\r\n[ ( 1 ) 
  ] براى اطلاع از تمامى اشعار بصفحه 115 و 116 سيرة مراجعه شود .\r\n","page_name":" 76 ","page_number":85},
  {"content":"\r\n\r\n( 1 )\r\n\r\nحكومت طائفهء خزاعة در شهر مكة\r\nطائفه غبشان كه از قبيلهء خزاعة بودند پس از جرهم حكومت شهر مكه را بدست گرفته متولى خانهء كعبه شدند ، و رئيسشان مردى بود بنام عمرو بن حارث غبشانى ، مردم قريش نيز به صورت پراكنده در محله‌هاى مختلف مكه سكونت داشتند ، قبيلهء خزاعة هم چنان حكومت خود را بر آن شهر حفظ ميكرد و آخرين كسى كه از ايشان بحكومت رسيد : حليل بن حبشية . . . . بود .\r\n\r\nازدواج قصى بن كلاب با دختر حليل بن حبشية :\r\nدر همان خلالى كه حليل بن حبشية در مكه حكومت ميكرد قصى بن كلاب دخترش « حبى » را براى خويش خواستگارى كرد . حليل اين وصلت را پسنديد و « حبى » را بهمسرى او داد ، و قصى بن كلاب ( چنانچه پيش از اين نيز گفتيم ) از آن زن داراى چهار پسر شد بنامهاى : عبد الدار ، عبد مناف ، عبد العزى ، عبد .\r\nو رفته رفته كار قصى بن كلاب در مكه بالا گرفت ، و اموالش بسيار ، و فرزندان او زياد شد ، و در چنين هنگامى حليل بن حبشية از دنيا رفت .\r\nقصى كه خود را برياست مكه و تصدى كارهاى خانهء كعبه از قبيلهء خزاعة و بنى بكر شايسته‌تر ميديد ، و قريش را ( كه خود نيز از آنها بود ) برترين فرزندان اسماعيل ميدانست ، از اين رو انديشهء خود را براى رياست شهر مكه با گروهى از قريش و بنى كنانة در ميان گذارد ، و از ايشان خواست تا با او يارى كنند و خزاعة و بنى بكر را از مكه بيرون برانند ، آنان نيز سخن قصى را پذيرفته بكمك او برخاستند .\r\nاز آن سو قصى رزاح بن ربيعة را كه از طرف مادر با او برادر بود بوسيلهء نامهء كه به او نوشت بكمك خويش طلبيد ، و جريان ازدواج ربيعة ( پدر زراح ) با فاطمه ( مادر قصى ) اين بود كه چون كلاب ( پدر قصى ) از دنيا رفت ، ربيعة كه از قبيلهء عذرة بن سعد بود به مكه آمد ، و با فاطمه كه شوهرش ( كلاب ) مرده بود ازدواج كرد\r\n\r\n","description":"","footnote":"","page_name":" 77 ","page_number":86},
  {"content":"\r\n\r\n( 1 ) و فاطمة را بسوى بلاد خويش حركت داد ، قصى در آن زمان كودكى خردسال بود ولى زهرة بن كلاب ( برادر قصى ) مردى شده بود ، از اين رو زهرة را در مكه گذارد و قصى را كه خردسال بود بهمراه مادرش بميان قبيلهء خود برد ، فاطمه پس از ازدواج با ربيعة رزاح را بزائيد ، و قصى پس از اينكه به حد بلوغ و رشد رسيد و بزرگ شد بمكة آمد و در آنجا بماند ( و چنان كه گفتيم دختر حليل را بزنى بگرفت و در اين هنگام رزاح بن ربيعة را نيز به يارى خويش دعوت كرد ) زراح دعوت او را پذيرفته و با برادران ديگر خود كه از زنان ديگر ربيعة غير از فاطمه بودند بنامهاى :\r\nحنّ بن ربيعة ، و محمود بن ربيعة ، و حلهمة بن ربيعة ، و جمعى از قبيلهء فضاعة بهمراهى حاجيان عرب بمكة آمدند .\r\nو خزاعة معتقدند كه حليل دربارهء توليت خانهء كعبه بقصى وصيت كرده و به او گفته بود : تو بدين كار سزاوارتر از ديگران هستى ! .\r\nو در اينكه آيا قصى خود بفكر گرفتن حكومت مكه از دست خزاعة افتاد چنانچه ما گفتيم ، يا چنانچه قبيلهء خزاعة معتقدند حليل چنين وصيتى كرده دليلى در دست نيست . و اللّه اعلم .\r\n\r\nداستان غوث بن مرو اجازه دادن او براى انجام حج :\r\n( از جمله چيزهائى كه اطلاع از آن در جريان استيلاى قصى بن كلاب بر مكة لازم است داستان طائفه صوفة و فرزندان غوث بن مر است ، و جريان چنان بود كه ) غوث و فرزندانش كه بصوفة معروف شدند در مكه قدرتى بهم زدند بدانسان كه حركت حجاج از عرفة و منى و همچنين رمى جمرات همه ميبايستى با اجازهء اينان صورت گيرد .\r\nو آغاز كار ايشان چنان بود كه مادر غوث بن مرّ كه زنى بود از قبيلهء جرهم بچه دار نمىشد ، پس نذر كرد كه اگر فرزند پسرى زائيد او را به صورت بندگى بخانهء كعبه هديه كند تا آن فرزند در دوران زندگى خود خدمتكارى خانهء كعبه را انجام دهد . پس از اين نذر عوث به دنيا آمد و در ابتداء با دائيهاى خود از قبيلهء\r\n\r\n","description":"","footnote":"","page_name":" 78 ","page_number":87},
  {"content":"\r\n\r\n( 1 ) جرهم به كار خدمتكارى كعبه اقدام نمود ، سپس در اثر همين خصوصيتى كه نسبت بخانهء كعبه پيدا كرده بود كار رفت و آمد و حركت حجاج را از عرفة بدست گرفت و پس از آن فرزندان او اين سمت را پيدا كردند . و مرّ بن ادّ و غوث بن مر نيز هر كدام در اين باره شعرى گفتند [ ( 1 ) 
  ] .\r\nاين جريان هم چنان ادامه پيدا كرد كه « صوفة » مردم را از عرفان بمشعر و منى ميبردند و هنگامى كه ميخواستند از منى كوچ كنند ميبايستى آنان اجازهء كوچ بدهند ، و بدون اجازهء آنان نميتوانستند از آنجا بيرون روند ، و به همين جهت چون روز آخر توقف در منى ميشد و مردم ميخواستند بيرون بروند براى رمي جمرهء عقبه بپاى سنگ ميآمدند ، ولى ميبايستى صبر كنند تا يكى از مردم « صوفه » بيايد و او رمى جمره كند آنگاه ديگران شروع بدين كار كنند ، و به همين جهت مردمى كه براى بيرون رفتن از مني تعجيل داشتند و يا كار و شغلى در خارج داشتند بنزد صوفه ميآمدند و ميگفتند : برخيزيد و جمره را رمى كنيد تا ما هم با شما رمى كنيم ، آنان ميگفتند : تا ظهر نشود ما اين كار را نخواهيم كرد ، و هم چنان مردمى كه تعجيل داشتند تا ظهر بر سر آنان اجتماع ميكردند ، و آنان نيز پيش از زوال اقدام بدين كار نميكردند ، و چون ظهر ميشد ابتداء آنان و سپس مردم رمى جمره ميكردند .\r\nو پس از رمى جمره همين كه مردم ميخواستند از درهء عقبه بگذرند و به مكه بيايند مردان طائفه « صوفه » پيش آمده دو طرف درهء عقبه را ميگرفتند و ميگفتند :\r\nتا تمامى افراد طائفه « صوفه » از منى خارج نشوند كسى حق ندارد از اينجا بگذرد ، و چون افراد « صوفه » ميرفتند آنگاه جلوى مردم را رها ميكردند .\r\nاين جريان هم چنان در « صوفه » بود تا اينكه منقرض شدند ، و پس از ايشان اين منصب بخويشان نزديكشان بنى سعد بن زيد مناة رسيد ، و از جملهء همين بنى سعد صفوان بود [ ( 2 ) 
  ] كه بدين منصب رسيد ، و پس از او نيز پسرانش يكى\r\n\r\n\r\n","description":"","footnote":"\r\n[ ( 1 ) 
  ] بصفحه 119 سيرة مراجعه شود .\r\n[ ( 2 ) 
  ] براى اطلاع از نسب صفوان 120 مراجعه شود .\r\n","page_name":" 79 ","page_number":88},
  {"content":"\r\n\r\n( 1 ) پس از ديگرى اين منصب را دارا بودند تا در زمان آخرين فرزند او كه كرب بن صفوان نام داشت اسلام ظهور كرد و اين منصب را از ميان برد . و اوس بن تميم در همين باره گويد :\r\n لا يبرح الناس ما حجّوا معرّفهم * حتى يقال أجيزوا آل صفوانا \r\nو امّا شعر ذو الاصبع عدوانى و نامش حرثان بود - كه در مدح قبيلهء عدوان گويد :\r\n عذير الحىّ من عدو * ان كانوا حيّة الارض\r\nبغي بعضهم ظلماً فلم * يرع على بعض\r\nو منهم كانت السادات * و الموفون بالقرض\r\nو منهم من يجيز الناس * بالسنة و الفرض\r\nو منهم حكم يقضي * فلا ينقض ما يقضي [ ( 1 ) 
  ] \r\n\r\n\r\n","description":"","footnote":"\r\n[ ( 1 ) 
  ] خلاصه ترجمه اين است كه قبيله عدوان بزرگان و سخاوتمندان روى زمين بودند چه آنان كه پاداش نيك بمردم ميدادند ، و چه آنان كه براى انجام اعمال حج بمردم اجازه ميدادند ، و چه آن كس كه حاكم در ميان مردم شده و قضاوت ميكرد ، و آنچه او حكم كرده بود كسى آن را رد نميكرد .\r\nو منظورش از شعر اخير : عامر بن ظرب عدوانى داور و قاضى معروف عرب است كه بنقل محمد بن اسحاق در زمان او هر اختلاف و نزاعى كه در ميان عرب رخ ميداد براى حكميت بنزد او ميآمدند ، و هر چه او حكم ميكرد همگى تن در داده و راضى ميشدند .\r\nتا اينكه شخص خنثائى را نزد او آورده گفتند : آيا او را بمردان ملحق سازيم يا بزنان ؟ عامر كه تا بآنروز بچنين مشكلى دچار نشده بود ، براى اين حكم مهلت خواست و چون شب به خانه رفت از انديشه اين حكم بخواب نرفت و همچنان در فكر و اضطراب ميگذرانيد ، كنيزى داشت بنام سخيله كه چون بى قرارى و ناراحتى عامر را ديد سبب آن را پرسيد ولى عامر ابتداء از گفتن خوددارى كرد و بالاخره پس از اصرار كنيز جريان را گفت ، كنيزك بدون تأمل گفت : از بول كردن او ميتوان تشخيص داد كه مرد است يا زن پس اگر از آلت مرد بول او آمد او را بمردان ملحق ساز ، و اگر از آلت زن بول كرد\r\n","page_name":" 80 ","page_number":89},
  {"content":"\r\n\r\n( 1 ) بدين جهت بود كه منصب افاضه از مشعر بمنى - بنام بنقل زياد بن عبد اللّه كنانى كه از محمّد بن اسحاق نقل كرده - در قبيلهء عدوان بود ، و اين منصب هم چنان در فرزندان ايشان بود ، تا رسيد بأبو سيارة كه در زمان او دين اسلام مكه را گرفت و منصب مزبور از ميان رفت .\r\n\r\nاستيلاى قصى بن كلاب بر شهر مكه و گرد آوردن قريش :\r\nسالى كه قصى بن كلاب در تهيهء لشگر و در فكر فرمان روائى بر مكه و قريش بود طائفهء صوفه مانند هر سال در عرفات و مشعر و منى جلودار حجاج بودند و هنگامى كه حجاج ميخواستند از عقبه بگذرند به عادت هر ساله صوفه جلوى ايشان را گرفته و گفتند : تا تمامى افراد صوفه نگذرند كسى حق عبور ندارد ، در اين ميان قصى بن كلاب با مردم قريش و قبائل كنانه و قضاعه نزديك آمده بمردم صوفه گفتند : ما سزاوارتريم كه اين كار را انجام دهيم ( و پيش از ديگران برويم ) و در نتيجه جنگ سختى ميان طائفهء صوفه و قصى بن كلاب درگير شد ، و پس از زد و خوردهاى بسيار طائفه صوفه منهزم گشتند ، و اين منصب بدست قصي بن كلاب افتاد .\r\n\r\nجنگ قصى بن كلاب با قبائل خزاعة و بنى بكر و قضاوت يعمر بن عوف :\r\nجريان فوق سبب شد كه خزاعه و بنى بكر از قصى كناره جويند ، زيرا دانستند كه همچنانكه قصى آن منصب را از صوفه گرفت ديرى نميگذرد كه منصب كليد دارى و ساير مناصب كعبه و مكه را نيز از اينان خواهد گرفت ، قصي نيز هنگامى\r\n\r\n\r\n","description":"","footnote":"\r\n[ ( ) 
  ] بزنان ملحقش كن ! عامر خوشحال شده به دو گفت : اى سخيلة به خدا مشكل مرا حل كردى ، و چون بامداد شد به همان نحو كه كنيزك گفته بود دربارهء آن شخص قضاوت كرد .\r\n( اين بود خلاصهء از آنچه ابن هشام بدنبال اشعار ذو الاصبع از ابن اسحاق نقل كرده كه ما بخاطر اينكه ترتيب مطالب بهم نخورد ترجمه آن را خلاصه كرده و در پاورقى قرار داديم ) .\r\n","page_name":" 81 ","page_number":90},
  {"content":"\r\n\r\n( 1 ) كه ديد اينان از او كناره گرفتند در صدد جنگ با ايشان بر آمده و برادرش زراح بن ربيعه نيز با قبيلهء قضاعه در يارى او وفادارى كرده بجنگ خزاعه و بنى بكر آمدند ، و در ابطح [ ( 1 ) 
  ] جنگ سختى ميان آنها واقع شد ، و از طرفين جمع زيادى كشته شدند ، و چون چنان ديدند هر دو طرف با هم صلح كرده و قرار گذاردند كه مردى از عرب ميان ايشان حاكم شود و هر چه او حكم كرد همگان بپذيرند .\r\nطرفين براى حكميت يعمر بن عوف . . . ( كنانى ) را انتخاب كردند ، و يعمر بن عوف نيز حكم كرد كه قصى بن كلاب به كار كعبه و مكة سزاوارتر از خزاعة است و افرادى نيز كه در اين جنگ كشته شده‌اند آنچه از خزاعة و بنى بكر بدست قصى بن كلاب كشته شده‌اند خونشان هدر است ، و آنچه خزاعة و بنى بكر از قريش و كنانة و قضاعة كشته‌اند بايد خونبهاى آنها را بپردازند ، و پس از آن نيز فرمانروائى مكه و تصدى كارهاى خانه كعبه بدست قصى باشد . و از آن پس يعمر بن عوف را شداخ ناميدند كه به معناى هدر كنندهء خون است .\r\n\r\nفرمانروائى قصى بر مكة و ناميدن قريش او را بمجمع :\r\nو بدين ترتيب قصى متصدى كارهاى خانهء كعبه و فرمانرواى شهر مكه شد و مردم پراكندهء قوم خود قريش را جمع كرد . و از اين رو او را مجّمع خواندند و تمامى قريش و اهل مكه بفرمانروائى او گردن نهادند ، و او نيز مناصبى را كه قبائل صفوان ، و عدوان ، و نسأة ، و مرة بن عوف داشتند بهمانها واگذار كرد ، زيرا آنها را آئينى پنداشت كه تغيير آن جايز نيست ، تا اينكه اسلام آمد و تمامى آن مناصب را از بين برد .\r\nقصى در ميان فرزندان كعب بن لوى نخستين كسى بود كه قريش را تحت فرمان خويش در آورد ، و مناصب مهم مكه مانند منصب : كليد دارى خانهء كعبه ، و سقايت حاجيان به آب زمزم ، و اطعام آنان [ ( 2 ) 
  ] ، و رياست دار الندوة ( خانهء مشورت )\r\n\r\n\r\n","description":"","footnote":"\r\n[ ( 1 ) 
  ] ابطح نام مسيل دره‌هاى مكه است .\r\n[ ( 2 ) 
  ] به تفصيلى كه پس از اين بيايد .\r\n","page_name":" 82 ","page_number":91},
  {"content":"\r\n\r\n( 1 ) و پرچمدارى ، همه بدست او افتاد .\r\nقصى بن كلاب مكه را در ميان قريش چهار قسمت كرد و هر قسمت را بدست گروهى از آنان واگذار كرد و گويند : قريش تا بآنروز از كندن درختان در خانه‌هاى خويش وحشت داشتند ولى قصى با اعوانش اين كار را بدست خويش كردند و خوف ايشان را از اين كار بر طرف نمودند .\r\nو بالجملة كار قصى در ميان قريش بالا گرفت تا جائى كه هر زنى ميخواست شوهر كند و يا هر مردى ميخواست زن بگيرد ، و در هر كارى كه قريش ميخواستند مشورت كنند ، تمامى در خانهء قصى انجام ميشد ، و هر گاه ميخواستند براى جنگى پرچم ببندند در خانهء قصى و بدست يكى از پسران او بسته ميشد ، و هر دخترى كه ميخواست لباس مخصوص خود را كه در سنين معينى ميپوشيد بپوشد در خانه او ميپوشيد و آنگاه بخانهء خويش ميرفت ، و فرامينى كه او صادر كرده بود چه در زمان حيات و چه پس از مرگ او انجام آن در ميان قريش چون احكام دين لازم و واجب بود .\r\nقصى براى مشورتهاى خود خانهء بساخت و در آن را به مسجد الحرام باز كرد و قريش نيز براى مشورت در كارهاى خويش در آنجا گرد هم جمع ميشدند .\r\nو اين شعر را نيز شاعر عرب در وصف او گويد :\r\n قصى لعمرى كان يدعى مجمّعا * به جمع اللّه القبائل من فهر \r\n\r\nبازگشت رزاح بديار خود :\r\nپس از آنى كه قصى از جنگ با خزاعة و بنى بكر فراغت حاصل كرد و فرمانرواى مكه شد رزاح با همراهان خود كه به يارى قصى آمده بودند ببلاد خويش بازگشتند و رزاح در اين باره اشعارى نيز گفت ( كه شعر اول آن اين است ) :\r\n لما اتي فى قصى رسول * فقال الرسول أجيبوا الخليلا [ ( 1 ) 
  ] \r\n\r\n\r\n","description":"","footnote":"\r\n[ ( 1 ) 
  ] براى اطلاع از تمامى اشعار رزاح و ثعلبة و قصى بصفحات 126 - 128 سيره مراجعه شود .\r\n","page_name":" 83 ","page_number":92},
  {"content":"\r\n\r\n( 1 ) ( تا به آخر ) و ثعلبهء قضاعى نيز دربارهء كمكى كه بقصى در اين باره كردند گويد :\r\n جلبنا انخيل مضمرة تعالى * من الاعراف اعراف الجناب ( تا به آخر ) \r\nو قصى بن كلاب نيز در پاسخ رزاح گويد :\r\n انا ابن العاصمين بني لوى * بمكة منزلى و بهار بيت ( تا به آخر ) \r\nو چون رزاح بديار خود بازگشت خداوند فرزندان او و برادرش حسن بن ربيعة را زياد كرد و آن دو امروزه بنام قبيله‌هاى عذرة ( عذرة بن رفيدة ، و عذرة بن سعد ) خوانده ميشوند .\r\nو از اتفاقاتى كه در زمان رزاح اتفاق افتاد اين بود كه در ميان رزاح و ميان نهد بن زيد ، و حوتكة بن اسلم كه دو طائفه از طوائف قضاعة بودند اختلاف و كدورتى پيدا شد ، و بدنبال آن رزاح آنان را تهديد كرد و آنان نيز از ترس رزاح بيمن گريختند و از ديار قضاعة جلاى وطن كردند ، و اكنون نيز در يمن سكونت دارند ، و چون قصى بن كلاب در ميان قبيلهء قضاعة بزرگ شده بود و با آنان بوسيلهء رزاح پيوند خويشى داشت و گذشته در جريان استيلاى بر مكه او را يارى كرده بودند به آنان علاقه‌مند بود ، و زيادتى آنها و اجتماعشان را در آن بلاد دوست داشت بدان جهت از اين كارى كه رزاح نسبت به آن دو طائفه انجام داده بود خوشش نيامده و بوسيلهء اشعار زير او را در اين كار ملامت كرده گفت :\r\n الا من مبلغ عنى رزاحا * فانى قد لحيتك في اثنتين\r\nلحيتك في بنى نهد بن زيد * كما فرّقت بينهم و بينى\r\nو حوتكة بن اسلم ان قوما * عنوهم بالمساءة قد عنونى [ ( 1 ) 
  ] \r\nابن هشام گويد : و برخى ابيات فوق را بزهير بن جناب كلبى نسبت داده‌اند .\r\n\r\n\r\n","description":"","footnote":"\r\n[ ( 1 ) 
  ] از من برزاح بگوييد : من در دو كار تو را سرزنش ميكنم : يكى درباره بنى نهد بن زيد ، كه ميان من و ايشان جدائى انداختى ، و ديگر دربارهء حوتكة بن اسلم كه هر كس قصد آزار ايشان كند قصد آزار مرا كرده .\r\n","page_name":" 84 ","page_number":93},
  {"content":"\r\n\r\n( 1 )\r\n\r\nواگذاردن قصى بن كلاب مناصب خود را بفرزندش عبد الدار :\r\nپيش از اين گفتيم كه قصى بن كلاب داراى چهار پسر بود بنامهاى : عبد الدار عبد العزى ، عبد مناف ، عبد .\r\nعبد مناف و عبد العزى و عبد هر كدام داراى شخصيت و مقامى شدند ، و عبد الدار با اينكه از همهء آنها بزرگتر بود بپايهء آنان نميرسيد .\r\nهمين كه قصى بن كلاب بسن كهولت و پيرى رسيد بعبد الدار گفت : اى فرزند گر چه برادران اكنون در شخصيت و مقام از تو پيش افتاده‌اند ولى من نيز مقامى را به تو تفويض ميكنم كه هيچيك از قريش بدون اجازهء تو وارد كعبه نشود ، و هيچ پرچمى جز بدست تو در قريش براى جنگ بسته نشود ، و منصب سقايت حجاج در دست تو قرار گيرد ، و جز از طعام تو كسى در ايام حج طعام نخورد ، و جز در خانهء تو قريش در كارها تصميم نگيرند ، و بدين ترتيب دار الندوة و همچنين منصبهاى كليد دارى ، پرچمدارى ، سقايت ، و پذيرائى حجاج ، همه را بعبد الدار تفويض نمود .\r\nو جريان پذيرائى حجاج و اطعام آنان بدين ترتيب بود كه قريش هر ساله در موسم حج اموال و آذوقه جمع كرده بنزد قصى بن كلاب ميآوردند ، و او نيز بوسيلهء آنها طعامى براى حجاج بى بضاعت فراهم ميساخت ، و از آنان پذيرائى ميكرد . و اين كار را قصى بن كلاب بر قريش فرض و لازم كرده بود ، و در آن دستورى كه در اين باره به آنان ميداد چنين گفت :\r\n« اى گروه قريش شما همسايگان خدا و اهل حرم و خانهء اوئيد ، حاجيانى كه بدينجا ميآيند ميهمانان خدا و زائران خانهء اويند ، و سزاوارترين ميهمانان باكرام و احترام هستند پس بيائيد و در ايام حج براى آنان آب و غذائى تهيه سازيد و تا هنگامى كه اينجا هستند از آنان پذيرائى كنيد » .\r\nبدنبال اين دستور قريش هر ساله از اموال خود مقدارى را كنار گذارده و بقصى ميدادند ، و او نيز بوسيلهء آنها در مني طعامى آماده ميكرد و از حجاج\r\n\r\n","description":"","footnote":"","page_name":" 85 ","page_number":94},
  {"content":"\r\n\r\n( 1 ) پذيرائى مينمود .\r\nو اين رسم هم چنان پس از او در ميان قريش بماند تا اينكه اسلام ظهور كرد ، و پس از ظهور اسلام نيز تا كنون مرسوم سلاطين چنان است كه هر ساله در منى طعامى آماده كنند و تا انقضاء حج بدان وسيله از حاجيان پذيرائى كنند .\r\n\r\nاختلاف و نزاعى كه دربارهء اين مناصب ميان فرزندان عبد الدار و فرزندان عبد مناف پديدار شد :\r\nقصى بن كلاب از دنيا رفت ، و قريش و فرزندان او هم چنان بر طبق دستورات او روزگار ميگذراندند ، و مطابق تقسيمى كه او كرده بود شهر مكه به چهار قسمت منقسم شده بود ، و هر قسمتى بدست گروهى از قريش و هم سوگندان آنها اداره ميشد ، و آنان در ميان خود آن قسمتها را از همديگر خريد و فروش كرده و ساير تصرفات را معمول ميداشتند ، و چون دوران فرزندان عبد مناف بن قصى يعنى :\r\nعبد شمس و هاشم و مطلب و نوفل فرا رسيد آنان كه خود را برتر از فرزندان عبد الدار ميدانستند ، و در ميان قريش شريف‌تر از ديگران بودند تصميم گرفتند منصبهاى :\r\nكليد دارى خانهء كعبه و پرچمدارى ، و سقايت حجاج و اطعام آنان را از فرزندان عبد الدار بگيرند ، در اين هنگام بود كه در ميان قريش اختلاف و نزاع پديد آمد و گروهى بطرفدارى فرزندان عبد مناف ، و گروه ديگر به يارى فرزندان عبد الدار برخاستند .\r\nدستهء اول ميگفتند : فرزندان عبد مناف بواسطهء شرافت و بزرگى كه دارند به اين منصبها سزاوارترند .\r\nدستهء دوم ميگفتند : مقامى است كه قصى بفرزندان عبد الدار واگذار كرده و نبايد از آنها گرفته شود .\r\nطرفداران هر دو دسته :\r\nرياست فرزندان عبد مناف با عبد شمس بود زيرا او سالمندتر و بزرگتر از ديگران بود ، و رياست فرزندان عبد الدار با عامر بن هاشم بن عبد مناف بن\r\n\r\n","description":"","footnote":"","page_name":" 86 ","page_number":95},
  {"content":"\r\n\r\n( 1 ) عبد الدار بود ، پس ( قبائلى كه در مكه و اطراف بودند سه دسته شدند ) : بنو اسد بن عبد العزى ، و بنو زهرة بن كلاب ، و بنو تيم بن مرة ، و بنو الحارث بن فهر ، بطرفدارى فرزندان عبد مناف برخاسته و بنو مخزوم ، و بنو سهم بن عمرو ، و بنو جمح بن عمرو ، و بنو عدى بن كعب بطرفدارى فرزندان عبد الدار قيام كرده ، و قبائل عامر بن لوى و محارب بن فهر نيز بى طرفى را اختيار كرده از معركه خود را بكنارى بردند .\r\nهر دو دسته در برابر هم صف آرائى كرده سوگندهاى محكم خوردند كه تا آخرين نفس دست از يارى همديگر بر ندارند .\r\n\r\nسوگند قبائل و جريان « حلف المطيبين » و « حلف الاحلاف » و « حلف الفضول »\r\n\r\nحلف المطيبين :\r\nفرزندان عبد مناف ظرفى پر از عطر كردند - و برخى گويند : برخى زنان آنها آن ظرف را آوردند - و در كنار خانه كعبه نهادند ، و تمامى قبائل هم سوگند ايشان دست‌هاى خويش را در آن فرو برده و سپس به ديوار كعبه ماليدند ، و بدين ترتيب وفادارى خود را نسبت بفرزندان عبد مناف ابراز داشتند ، و طرفدارى از آنان را بر خود لازم كردند و آنان را مطيبين [ ( 1 ) 
  ] خواندند .\r\n\r\nحلف الاحلاف :\r\nفرزندان عبد الدار نيز در كنار خانه كعبه اجتماع كرده سوگندهاى محكمى براى وفا دارى و پايدارى خوردند ، و آنان را « أحلاف » ناميدند .\r\nهر دو قبيله از قبائل طرفين در برابر هم صف بندى كردند ، فرزندان عبد مناف جنگ با قبيله بنى سهم را به عهده گرفتند ، و بنى اسد خود را آمادهء جنگ با فرزندان عبد الدار ، و زهرة با بنى جمح ، و بنو تيم در مقابل بنى مخزوم ، و بنو الحارث بن فهر در برابر بنى عدى بن كعب قرار گرفته و قرار شد هر كدام از قبائل\r\n\r\n\r\n","description":"","footnote":"\r\n[ ( 1 ) 
  ] يعنى « عطر آلودگان »\r\n","page_name":" 87 ","page_number":96},
  {"content":"\r\n\r\n( 1 ) مزبور قبيلهء مقابل خود را از ميان ببرند .\r\nدر اين گير و دار كه مشغول صف آرائى براى جنگ بودند ، جمعى ميانجى شده پيشنهاد صلح دادند بدين ترتيب كه منصب سقايت و اطعام بفرزندان عبد مناف واگذار گردد ، و ساير مناصب يعنى كليد دارى و پرچمدارى و دار الندوة همچنان در دست فرزندان عبد الدار بماند ، اين پيشنهاد را طرفين پذيرفتند و بدان راضى گشتند ، و بدين ترتيب آتشى كه در حال اشتعال بود خاموش شده و قبائل مزبور دست از جنگ كشيدند ، و به همين منوال بود تا اسلام ظهور كرد . آنگاه رسول خدا صلى اللّه عليه و آله فرمود : « هر سوگندى كه در جاهليت بوده اسلام آن را محكمتر مىكند » [ ( 1 ) 
  ] .\r\n\r\nحلف الفضول :\r\nو اما جريان حلف الفضول چنان بود كه قبائل : بنى هاشم ، و بنى مطلب ، و اسد بن عبد العزى ، و زهرة بن كلاب ، و تيم بن مرة ، در خانهء عبد اللّه بن جدعان - كه از سايرين سالمندتر و شريف‌تر بود - اجتماع كرده ، و سوگند ياد كردند كه بهر كس در شهر مكه ستم و ظلمى شد چه از اهل شهر مكه باشد و چه از غير آن شهر به پشتيبانى او قيام كرده از پاى ننشيند تا حق او را از ستمگرى كه به او ظلم كرده بگيرند و به او باز گردانند ، و اين سوگند را قريش « حلف الفضول » [ ( 2 ) 
  ] ناميدند .\r\n\r\n\r\n","description":"","footnote":"\r\n[ ( 1 ) 
  ] برخى گويند : اين حديث بحديث ديگرى كه از آن حضرت نقل شده كه فرمود : « لا حلف فى الاسلام » يعنى در اسلام سوگندى نيست نسخ شده و اين حديث پيش از فتح مكه صادر شده ولى چون مكه فتح شد و اسلام نيرو گرفت سوگندهاى جاهليت را باطل كرد .\r\n[ ( 2 ) 
  ] و در سبب تسميه آن بحلف الفضول گويند چون نظير چنين سوگندى پيش از آن در زمان جرهميان بسته شده بود ، و كسانى كه در آن زمان اقدام بچنين سوگندى كردند چند تن بودند كه نام تمامى آنها فضل بود : نضل بن فضاله - يا قضاعة - و فضل بن وداعة و فضل بن حارث - يا شراعة - از اين رو قريش آن را حلف الفضول ( يعنى سوگند فضل‌ها ) ناميدند .\r\n","page_name":" 88 ","page_number":97},
  {"content":"\r\n\r\n( 1 )\r\n\r\nحديثى از رسول خدا صلى اللّه عليه و آله دربارهء حلف الفضول و داستانى از حضرت ابا عبد اللّه الحسين عليه السلام :\r\nمحمّد بن اسحاق از طلحة بن عبد اللّه نقل كند كه رسول خدا صلى اللّه عليه و آله فرمود : من آن روز در خانه عبد اللّه بن جدعان هنگام انعقاد آن سوگندى كه نزد من از قطار شتران سرخ مو محبوبتر بود حاضر بودم ، و اگر در اسلام نيز بچنين سوگندى مرا بخوانند من آن را ميپذيرم .\r\nو نيز ابن اسحاق از محمّد بن ابراهيم حديث كند كه ميان حضرت ابا عبد اللّه الحسين عليه السلام و وليد بن عتبة كه از طرف عمويش معاويه در مدينه حكومت داشت دربارهء مالى كه آن حضرت در ذى مرة [ ( 1 ) 
  ] داشت نزاعى روى داد ، و وليد بن عتبه خواست از قدرت خود بر عليه آن جناب استفاده كند و حق او را پايمال سازد ، حسين عليه السلام فرمود : حق مرا به من باز گردان و گر نه شمشيرم را بدست خواهم گرفت ، و در مسجد رسول خدا بپاى ايستاده مردم را بحلف الفضول دعوت ميكنم عبد اللّه بن زبير كه در همانساعت در مجلس وليد حضور داشت گفت : به خدا سوگند اگر او چنين دعوتى كند من نيز شمشيرم را بدست خواهم گرفت و بدفاع از او قيام خواهم نمود تا حق او را از تو بگيرم يا جان در سر اين كار گذارم .\r\nاين خبر به گوش مسور بن مخزمة رسيد او نيز همين سخن را گفت .\r\n\r\n\r\n","description":"","footnote":"\r\n[ ( ) 
  ] و در سبب اقدام قريش به اين كار گويند : سبب آن اين بود كه مردى از قبيلهء زبيد بمكة آمد ، و چيزى كه براى فروش همراه خود آورده بود بعاص بن وائل فروخت و عاص بن وائل كه مردى زورمند و متنفذ بود از دادن پول آن بمرد زبيدى خوددارى كرد ، مرد زبيدى براى استمداد بنزد « احلاف » رفت ولى آنان از گرفتن حق او خوددارى كردند و او را از نزد خويش براندند مرد زبيدى بالاى كوه ابو قبيس آمده بوسيلهء چند شعر جريان ظلمى را كه به او شده بود گوشزد مردم مكه كرد و از آنان استمداد كرد پس زبير بن عبد المطلب بپاخاسته و قبائل مذكور را در خانه عبد اللّه بن جدعان گرد آورده سوگند مزبور را با آنان بست ، و اين جريان بيست سال قبل از بعثت بود .\r\n[ ( 1 ) 
  ] ذو مرة جائى است در وادى القرى ميان مدينه و شام .\r\n","page_name":" 89 ","page_number":98},
  {"content":"\r\n\r\n( 1 ) عبد الرحمن بن عثمان تيمى نيز جريان را مطلع شد سخنى مانند سخنان ايشان گفت .\r\nوليد بن عتبة كه كار را بدين منوال ديد حق آن حضرت را به دو مسترد داشت [ ( 1 ) 
  ]\r\n\r\nتفويض منصب سقايت و اطعام حجاج ، بهاشم بن عبد مناف ، و شمه‌اى از احوال او :\r\nو بالجمله به ترتيبى كه گفتيم منصب سقايت و اطعام حجاج بهاشم بن عبد مناف رسيد ، و جهت اينكه عبد شمس با اينكه بزرگتر و سالمندتر از هاشم بود متصدى اين دو منصب نگشت اين بود كه عبد شمس بسيار مسافرت ميكرد ، و بندرت اتفاق مىافتاد كه در موطن خويش مكه باشد ، و گذشته مرد عيالمند و بىبضاعتى بود و هاشم بن عبد مناف مرد دارا و ثروتمندى بود ، و چنانچه گويند : چون هنگام حج ميشد در ميان قريش بپاخاسته و خطابهء زير را ايراد ميكرد :\r\n« اى گروه قريش ! شما همسايگان خدا و اهل خانه او هستيد ، و اين هنگام موسمى است كه زائران خدا و حجاج خانه‌اش كه ميهمانان اويند ، بسوى شما آيند ، و سزاوارترين ميهمانان باكرام و پذيرائى ميهمانان اويند ، پس براى آنان چيزى گرد آوريد كه بوسيلهء آن بتوان براى ايام توقف و اقامتشان در اين شهر طعام و غذائى آماده ساخت ، و به خدا سوگند اگر دارائى من كفاف به اين كار ميداد بشما تكليف نميكردم ! » قريش كه سخنان او را مىشنيدند هر كدام باندازهء توانائى اموالى نزد او ميبردند ، و او بوسيلهء آن اموال طعامى آماده كرده حجاج را اطعام ميكرد .\r\nچنانچه گويند : هاشم بن عبد مناف نخستين كسى بود كه براى قريش دو رحلت شتاء و صيف را [ ( 2 ) 
  ] را ( سفر تجارتى تابستانى و زمستانى ) مقرر داشت ، و نام\r\n\r\n\r\n","description":"","footnote":"\r\n[ ( 1 ) 
  ] ابن هشام داستان كوچكى نيز در اين باره از عبد الملك بن مروان و محمد بن جبير نقل كند كه براى رعايت اختصار و دخالت نداشتن آن در منظور ما از ذكر آن خوددارى شد بصفحه 135 مراجعه شود .\r\n[ ( 2 ) 
  ] در ذيل داستان اصحاب فيل شرحى بر اين مطلب داده شده بدانجا مراجعه شود .\r\n","page_name":" 90 ","page_number":99},
  {"content":"\r\n\r\n( 1 ) او عمرو بود ، و جهت ناميده شدنش بهاشم اين بود كه براى اطعام قبيله خود در مكه در كاسه‌هاى بزرگ نان تريد ميكرد ، و از اين جهت او را هاشم ناميدند ( چون هاشم از مادهء هشم است و به معناى شكننده است يعنى شكنندهء نان و تريد ) و به همين مناسبت يكى از شعراى قريش و يا شعراى عرب است كه ميگويد :\r\n عمرو الذى هشم الثريد لقومه * قوم بمكة مستنين عجاف\r\nسنّت اليه الرحلتان كلاهما * سفر الشتاء و رحلة الاصياف \r\n\r\nوفات هاشم و رسيدن مناصب او ببرادرش مطلب بن عبد مناف :\r\nهاشم بن عبد مناف در يكى از سفرهائى كه براى تجارت بشام رفته بود در قريهء غزة از دنيا رفت ، و پس از او منصبهاى سقايت و اطعام ببرادرش مطلب كه كوچكتر از عبد شمس و هاشم بود رسيد ، و او مردى محترم و با شخصيت و سخاوتمند بود و بواسطهء كرم وجودى كه داشت قريش او را « فيض » لقب داده بودند .\r\n\r\nولادت عبد المطلب و سبب ناميدنش بدين نام :\r\nدر يكى از سفرهائى كه هاشم بن عبد مناف بمدينه رفت در آنجا سلمى دختر عمرو را كه از بنى النجار بود بزنى بگرفت ، و اين زن قبلا شوهرى بنام احيحة ابن جلاح كرده كه از او پسرى داشت بنام عمرو بن احيحة ، و پس از جدائى از آن شوهر بهمسرى هاشم درآمد ، و در ابتداء بواسطهء عزت و مقامى كه اين زن در ميان قبيله خود داشت شوهر اختيار نميكرد تا با او شرط كردند كه كار طلاق او به اختيار خودش باشد و هر گاه مايل نبود با مردى زندگى كند از او جدا شود و بهر صورت پس از اينكه بهمسرى هاشم بن عبد مناف درآمد داراى پسرى شد و او را شيبة ناميد ، و هاشم بن عبد مناف آن فرزند را نزد مادر خويش گذارد تا بزرگ شود ، و چون شيبة بزرگ شد ( و هاشم از دنيا رفت ) عمويش مطلب بمدينه رفت تا او را از مادرش گرفته به شهر و ديار خود و در پيش قوم و قبيله‌اش ببرد سلمى حاضر نشد فرزندش را بمطلب بسپارد ، مطلب نيز گفت : من از اينجا نميروم تا شيبة را با خود به مكه ببرم ، زيرا فرزند برادر من در اينجا بيگانه و غريب و در\r\n\r\n","description":"","footnote":"","page_name":" 91 ","page_number":100},
  {"content":"\r\n\r\n( 1 ) غير فاميل و تبار خويش است ، ولى در مكه قبيله ما قبيلهء محترمى است ، و بسيارى از كارهاى آنها بدست ما و زير نظر ما اداره مىشود ، و زندگانى كردن براى او در شهرى چون مكه و در ميان فاميل و قبيله خودش براى او بهتر از توقف در ميان بيگانگان است ، و امثال اين سخنان را گفت .\r\nاز آن سو شيبة نيز بعمويش گفت : تا مادرم سلمى اجازه ندهد من از او جدا نخواهم شد ، و بالاخره بهر ترتيبى بود رضايت سلمى جلب شد و شيبه را همراه مطلب به مكه روانه كرد .\r\nمطلب او را برداشته و پشت سر خويش سوار بر شتر كرده وارد شهر مكه شد قريش كه از جريان اطلاع نداشتند او را بندهء مطلب پنداشتند و گفتند : مطلب او را خريده و با خويش به مكه آورده و از اين رو او را « عبد المطلب » ناميدند ، مطلب گفت : اين سخن نابجا را نگوئيد اين پسر برادر من هاشم است كه من او را از مدينه بدين شهر آورده‌ام .\r\n\r\nمرگ مطلب و رسيدن مناصب او بعبد المطلب :\r\nمطلب در سرزمين يمن در جائى بنام « ردمان » از دنيا رفت ، و مطرود بن كعب و ديگران نيز در مرثيهء او اشعارى گفته‌اند . [ ( 1 ) 
  ] و پس از او عبد المطلب متصدى منصب سقايت و اطعام حجاج گرديد ، و آنچه پدرانش انجام ميدادند او نيز به همان نحو انجام ميداد و رفته رفته شخصيت و محبوبيت زيادى در ميان مردم پيدا كرد .\r\nاينك برگرديم بدنبالهء داستان حفر چاه زمزم و خواب عبد المطلب :\r\n( قريش از وجود چاهى بنام زمزم در نزديكى خانهء كعبه و پر شدن آن بدست جرهميان اطلاع داشتند ، ولى جاى آن را نميدانستند ، و هميشه مترصد بودند بلكه اثرى از اين چاه بدست آوردند ، اما اثرى در دست نبود ، و براى تأمين آب مورد نياز چاههائى در مكه كندند كه پس از اين نام آنها را ذكر خواهيم\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار بصفحه 138 - 142 سيرة مراجعه شود .\r\n","page_name":" 92 ","page_number":101},
  {"content":"\r\n\r\n( 1 ) كرد ، و كار بدين منوال بود تا اينكه ) چنانچه پيش از اين اشاره كرديم هم چنان كه عبد المطلب در حجر اسماعيل خفته بود كسى بخواب او آمد و به او دستور داد چاه زمزم را حفر كند ، و جاى آن را نيز به دو نشان داد .\r\nو در حديثى كه ابن اسحاق از على بن ابى طالب عليه السلام روايت كرده خواب مزبور بدين گونه بود كه خود عبد المطلب گويد :\r\nهنگامى كه در حجر خفته بودم كسى در خواب نزد من آمده گفت : « طيبة » را حفر كن ! من گفتم : طيبه كجاست ؟ گوينده رفت ( و من او را نديدم ) .\r\nچون روز ديگر شد به همان مكان رفته و خوابيدم ، در خواب ديدم همان شخص آمده گفت : « برّة » را حفر كن ! گفتم : برة چيست ؟ گوينده ناپديد شد .\r\nروز سوم شد و من باز بهمانجا رفتم و چون خوابيدم گويندهء مزبور آمده گفت :\r\n« مضنونة » را حفر كن ! گفتم : مضنونة چيست ؟ گوينده ناپديد شد .\r\nروز چهارم به همان ترتيب آمد و گفت : زمزم را حفر كن ، گفتم : زمزم چيست گفت : آنى كه نه آبش پايان ميپذيرد و نه نقصان ، انبوه حجاج را سيراب كند جايش از خون و سرگين پوشيده است ، در آنجا كه كلاغ سپيد و سياهى منقار بر زمين زند جائى كه لانهء مورچگان است .\r\nعبد المطلب از اين اوصاف جاى چاهى كه به او دستور حفر آن را دانند فهميد و دانست كه خواب او درست است و رؤياى صادقه بوده ، و چون روز بعد شد كلنك را بدست گرفت و با حارث بن عبد المطلب يگانه فرزندش كه در آن روز داشت بدنبال انجام مأموريت رفته و شروع بحفر چاه كرد ، و چون مقدارى كند و سنگ در چاه پديدار شد تكبير گفت ، قريش از آواز تكبير او دانستند كه به مقصود خويش نائل گشته پس همگان برخاسته بنزد او آمده گفتند : اى عبد المطلب اين چاه از آن پدر ما حضرت اسماعيل است ، و ما را نيز با خود در اين چاه شريك ساز ! عبد المطلب گفت : اين چاهى است كه تنها من مأمور حفر آن گشته‌ام و شما را\r\n\r\n","description":"","footnote":"","page_name":" 93 ","page_number":102},
  {"content":"\r\n\r\n( 1 ) در آن شريك نخواهم كرد ! قريش گفتند : ما بدين سخن قانع نشويم و بايد حجتى قوى براى اين كار بياورى و گر نه ما دست بردار نيستيم .\r\nعبد المطلب گفت : شخصى را در ما بين ، قاضى و حكم قرار دهيد تا هر چه او حكم كرد به همان نحو رفتار كنيم ؟\r\nگفتند : ما حكميت زن كاهنهء بنى سعد هذيم را مىپذيريم ، عبد المطلب نيز پذيرفت ، و براى رفتن بسوى آن زن كه در كوهسارهاى شام مسكن داشت آماده شدند .\r\nچون روز ديگر شد از هر قبيله يك نفر حركت كردند ، و عبد المطلب نيز با چند تن از اولاد عبد مناف به راه افتاد ، هم چنان كه در راه ميرفتند در يكى از منازل آبى كه همراه عبد المطلب و همراهان بود تمام شد ، و چنان تشنه شدند كه يقين به هلاكت خويش نمودند ، از ساير همراهان قرشى خود - كه آب داشتند - آب خواستند ، آنان نيز از دادن آب بدانها خوددارى كرده گفتند : ما خود بذخيرهء آب نيازمنديم ، و خوف آن داريم كه در اين بيابان خشك و سوزان بسرنوشت شما دچار شويم .\r\nعبد المطلب كه چنان ديد رو بهمراهان خود كرده گفت : اينك چه بايد كرد ؟ گفتند : هر چه شما دستور دهى ! گفت : من معتقدم تا نيروئى در بدن ما هست هر كدام بدست خود گور خود را بكند و بالاى آن بنشيند ، تا هر كدام مرد رفقاى ديگر او كه زنده هستند او را در آن گودى دفن كنند تا آخرين كسى كه ميماند تنها بدن او روى خاك بماند ، زيرا ضايع ماندن يك بدن بهتر از اين است كه ابدان همگى ما در اين بيابان ضايع شود ! اين سخن را پسنديدند و هر كدام برخاسته گودالى براى خود حفر كردند آنگاه در بالاى آنها نشسته از شدت عطشى كه بر آنها غلبه كرده بود چشم به راه\r\n\r\n","description":"","footnote":"","page_name":" 94 ","page_number":103},
  {"content":"\r\n\r\n( 1 ) مرگ دقيقه شمارى ميكردند ، ساير افراد قرشى نيز كه همراه آنان بودند در تمام اين احوال ناظر اعمال و نگران رفتار آنان بودند .\r\nدر اين ميان عبد المطلب رو بهمراهان خويش كرده گفت : به خدا سوگند اين كمال عجز و ناتوانى است كه ما تلاشى براى پيدا كردن آب نكنيم و هم چنان دست روى دست گذارده باستقبال مرگ برويم ، برخيزيد تا بسوئى برويم شايد خداوند در نقطهء از اين زمين آبى روزى شما گرداند ! همگى برخاسته و هم چنان كه تمام افراد كاروان ناظر اعمال و حركات آنان بودند عبد المطلب سوار بر شتر خويش گشته و نهيب زد تا شتر برخيزد ، و چون برخاست از زير پاى آن شتر چشمهء آب صاف و گوارائى پديدار گشت .\r\nعبد المطلب كه چشمش به آن آب صاف افتاد بانگ خويش را بتكبير بلند كرد و همراهانش نيز تكبير گفتند ، آنگاه از شتر به زير آمده از آن آب بياشاميد تا سيراب شد ، همراهان او نيز بيامدند و همگان خود را سيراب كردند ، سپس رو - بساير كاروانيان قرشى كه ناظر كارهاى آنان بودند كرده گفت : شما نيز بيائيد و خود را سيراب كنيد ، پس همگان از آن آب نوشيدند آنگاه گفتند : اى عبد المطلب خداوند دربارهء تو به خوبى داورى كرد ، و ما از اين پس دربارهء چاه زمزم با تو ستيزه نخواهيم كرد ، و آن كس كه در اين بيابان خشك و بى آب تو را سيراب كرد همانكس آب زمزم را به تو ارزانى داشت ، و با خيالى آسوده بسر كار سقايت خويش باز گرد .\r\nو بدين ترتيب عبد المطلب با كاروانيان قريش بسوى مكه باز گشتند و از رفتن بسوى كاهنهء بنى سعد منصرف شدند .\r\nاين بود آنچه ابن اسحاق در حديث خود از على بن ابى طالب عليه السلام روايت كرده .\r\nو در حديث ديگرى داستان حفر زمزم را چنين نقل مىكند كه عبد المطلب گويد :\r\nهنگامى كه دستور كندن چاه را به من دادند بدنبال آن به من گفته شد :\r\n\r\n","description":"","footnote":"","page_name":" 95 ","page_number":104},
  {"content":"\r\n\r\n( 1 )\r\n ثم ادع بالماء الروى غير الكدر * يسقى حجيج اللّه في كل مبر\r\nليس يخاف منه شىء ما عمر [ ( 1 ) 
  ] \r\nعبد المطلب كه اين سخنان را شنيد بنزد قريش رفته گفت : آگاه باشيد كه من ( در خواب ) مأموريت يافته‌ام تا چاه زمزم را حفر كنم ! قريش گفتند :\r\nآيا جاى آن را نيز به تو نشان داده‌اند ؟ گفت : نه ، گفتند : پس بهمانجا كه اين خواب را ديده‌اى بازگرد و بخواب ، اگر اين دستور از جانب خداوند باشد جاى آن را نيز به تو نشان خواهند داد ، و اگر خواب شيطانى باشد ديگر كسى بنزدت نخواهد آمد ، عبد المطلب بدانجا بازگشت و در آنجا بخفت ديد دوباره بنزد او آمده گفتند : « زمزم را بكن ، كه پشيمان نخواهى شد ، و آن ميراث پدر ( محترم و ) بزرگ تو است ، نه هرگز آبش پايان پذيرد و نه نقصان ، انبوه حجاج را از آن سيراب كنى . . . [ ( 2 ) 
  ] در آنجا براى خداى منعم نذر كنند ، چاهى كه ميراث و عقدى است محكم ، و مانند آنچه تو ميدانى نيست ، جاى آن در ميان سرگين و خون است » گويند : عبد المطلب پرسيد : جاى آن كجاست ؟ به دو گفتند : در جاى لانهء مورچگان ، و آنجايى كه فردا كلاغ نوك به زمين زند .\r\nپس عبد المطلب حارث يگانه فرزندش را كه در آن روز داشت همراه خود برداشته بهمانجا آمد و لانهء مورچگان را كه ميان اساف و نائلة [ ( 3 ) 
  ] بود و قريش در آنجا قربانى ميكردند پيدا كرده كلاغى را نيز مشاهده كرد كه در آنجا نشست و منقار خود را به زمين زد ، پس كلنك را بدست گرفت و شروع بكندن كرد .\r\nقريش كه چنان ديدند نزديك آمده گفتند : ما اجازه نميدهيم در ميان دو بتى كه ما در كنارشان قربانى ميكنيم چاه بكنى ! عبد المطلب بفرزندش حارث گفت : تو اينان را از من دور كن تا من هم\r\n\r\n\r\n","description":"","footnote":"\r\n[ ( 1 ) 
  ] يعنى ( با كندن چاه زمزم ) آبى را بطلب كه هم بسيار صاف و هم زلال است و هنگام مراسم حج حجاج را سيراب كند و تا باقى است كسى را نيازارد .\r\n[ ( 2 ) 
  ] عبارت سيرة در اين جا مفهوم نشد .\r\n[ ( 3 ) 
  ] معناى اساف و نائلة در ص 56 گذشت مراجعه شود .\r\n","page_name":" 96 ","page_number":105},
  {"content":"\r\n\r\n( 1 ) چنان به كار خود مشغول باشم ، چون به خدا سوگند من دست از مأموريتى كه دارم بر نخواهم داشت ، قريش كه تصميم عبد المطلب را بر اين كار ديدند او را وا گذارده بدنبال كار خود رفتند .\r\nهنوز چندان زمين را نكنده بود كه سنگ روى چاه ظاهر شد ، عبد المطلب با ديدن سنگ تكبير گفت و مردم دانستند كه آنچه به دو دربارهء زمزم گفته شده راست بوده است و چون كار حفر چاه بپايان رسيد دو آهوى طلائى - كه جرهم در آنجا دفن كرده بودند [ ( 1 ) 
  ] - و چند شمشير قلعى [ ( 2 ) 
  ] و چند رزه نيز از آنجا بدست آمد ، قريش گفتند : ما هم در اين گنجى كه بدست آمده با تو شريك هستيم ؟ عبد المطلب گفت :\r\nمن شما را در اينها با خود شريك ندانم ولى بيك كار حاضرم ، و آن اين است كه بوسيلهء تيرهائى كه براى قرعه زدن در كعبه موجود است صاحب اين گنجها را معلوم مىكنيم ! قريش گفتند : چگونه ؟\r\nعبد المطلب گفت : دو تير براى كعبه ، و دو تير براى من ، و دو تير براى شما پس بنام هر كه تيرها درآمد گنجها از آن او باشد .\r\nقريش پذيرفتند ، و دو تير زرد را براى كعبه ، و سياه را براى عبد المطلب و سفيد را براى قريش معين كردند ، آنگاه تيرها را بدست مأمور قرعه كه آنها را پيش هبل مىبرد دادند - و هبل همان بت بزرگى بود كه در ميان خانهء كعبه گذارده بودند ، و در جنگ احد ابو سفيان آن را همراه خود آورده بود و به او ميگفت :\r\n« اعلُ هبل » يعنى اى هبل دين خود را آشكار كن .\r\nعبد المطلب بدرگاه خداى عز وجل دست بدعا برداشت ، و مأمور قرعه نيز بوسيلهء تيرها قرعه زد پس دو آهوى طلائى بنام كعبه در آمد ، و شمشير و زرهها\r\n\r\n\r\n","description":"","footnote":"\r\n[ ( 1 ) 
  ] شرح آن در ص 76 گذشت\r\n[ ( 2 ) 
  ] منسوب بقلعه كه كوهى است در شام و يا قلعه‌اى است در هند كه شمشيرهاى ساخت آنجا بسيار محكم و قيمتى است .\r\n","page_name":" 97 ","page_number":106},
  {"content":"\r\n\r\n( 1 ) بنام عبد المطلب ، و تيرهاى سفيد - كه بنام قريش بود - بيرون نيامد .\r\nعبد المطلب شمشيرها را كه بنام او درآمده بود بكعبه بخشيد و بوسيلهء آنها درى براى كعبه ساختند ، و طلاى آن دو آهوى طلائى را در دو لنگهء در به كار بردند و چنانچه گويند : اين نخستين بار بود كه بوسيلهء طلا كعبه را زينت كردند .\r\nو عبد المطلب هم چنان به كار سقايت حجاج مشغول شد .\r\n\r\nچاههائى كه قبائل قريش در مكه حفر كرده بودند :\r\nپيش از آنكه زمزم بدست عبد المطلب حفر شود قريش چاههاى زيادى در محله‌هاى مختلف مكة حفر كرده بودند كه از آن جمله بود :\r\n« چاه طوى » كه بدست عبد شمس بن عبد مناف در بالاى مكه در بيضاء نزديكى خانه محمّد بن يوسف حفر شده بود .\r\n« چاه بذر » كه هاشم بن عبد مناف در مستنذر جلوى « خندمه » در دهانهء شعب ابى طالب حفر كرد ، و آب آن را براى عموم وقف نمود .\r\n« چاه سجلة » كه آن را نيز هاشم بن عبد مناف حفر كرد و امروزه چاه قبيله مطعم بن عدى بن نوفل است كه از آب آن استفاده ميكنند ، و فرزندان نوفل معتقدند كه مطعم آن را از اسد بن هاشم خريدارى كرد ، ولى بنى هاشم گويند : كه چون چاه زمزم ظاهر شد از آب اين چاه بىنياز شدند و اسد بن هاشم آن را بمطعم ابن عدى بخشيد .\r\n« چاه حفر » كه امية بن عبد شمس براى استفاده شخصى حفر كرده بود .\r\n« چاه سقيّه » كه فرزندان اسد بن عبد الغرى حفر كرده بودند و بچاه بنى اسد معروف شد .\r\n« چاه ام احراد » كه فرزندان عبد الدار حفر كردند .\r\n« چاه سنبلة » كه فرزندان جمح حفر كردند ، و آن را چاه خلف بن وهب نيز مينامند .\r\n« چاه غمر » - يا چاه بنى سهم - كه بدست طائفه بنى سهم حفر شد .\r\n\r\n","description":"","footnote":"","page_name":" 98 ","page_number":107},
  {"content":"\r\n\r\n( 1 ) چاههاى ديگرى نيز در اطراف مكه بود كه از روزگار مرة بن كعب و كلاب ابن مرة در زمانهاى قديم حفر شده بود و مورد استفاده بزرگان قريش قرار داشت مانند « چاه رمّ » كه از فرزندان مرة بن كعب بود ، و « چاه خمّ » و « حفر » كه از طائفه بنى كلاب بن مرة بود .\r\nو چون چاه زمزم حفر شد چاههاى قبلى كه مورد استفاده براى سقايت حجاج واقع ميشد از استفاده خارج شد و مردم بسوى آن چاه متوجه شدند ، زيرا اين چاه امتيازاتى داشت كه چاههاى قبلى فاقد آن بود : كه از آن جمله وجود آن در مسجد الحرام بود ، و گذشته آبش بهتر از آب چاههاى ديگر بود ، و نيز چاهى بود كه بوسيلهء اسماعيل فرزند حضرت خليل الرحمن كنده شده بود .\r\nاينها جهاتى بود كه براى فرزندان عبد مناف بر ساير قبائل قريش و عرب موجبات افتخار و سر بلندى را فراهم ميساخت ، و در همين باره مسافر بن ابى عمرو بن امية ، و حذيفة بن غانم اشعارى گفته‌اند كه افتخارات بنى هاشم را در مورد سقايت از زمزم و غيره تذكر داده‌اند [ ( 1 ) 
  ] .\r\n\r\nنذرى كه عبد المطلب براى ذبح فرزند خود كرد\r\nگويند : عبد المطلب كه هنگام حفر چاه زمزم از دست قريش آن اعتراضات و خرده گيريهاى نابجا را نسبت به خود شنيده بود با خود نذر كرد كه اگر خداوند ده پسر به او داد تا در مواقع لزوم از وجود آنها براى دفاع از خويش استفاده كند يكى از آنها را در كنار خانهء كعبه قربانى كند ، و چون فرزندانش بده تن رسيد به ياد نذر خويش افتاد و آنان را گرد آورد و جريان نذرى كه كرده بود به اطلاع آنان رسانيد و از ايشان خواست كه براى وفاء نذرش آماده شوند .\r\nفرزندان آمادگى خود را ابراز داشته گفتند : هر چه بگويى در اين باره انجام دهيم ؟ گفت : هر كدامتان تيرى برگيريد و نام خود را بر آن بنويسيد و نزد\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار بصفحه 151 سيرة مراجعه شود .\r\n","page_name":" 99 ","page_number":108},
  {"content":"\r\n\r\n( 1 ) من آريد ، پسران عبد المطلب دستور او را انجام داده هر كدام با تيرى كه نام خود را بر آن نوشته بودند بنزد عبد المطلب آمدند ، عبد المطلب آنان را با خود برداشته بدرون خانه كعبه در همانجا كه بت هبل قرار داشت آمد ، و هبل در بالاى چاهى در خانهء كعبه قرار داشت كه در آن چاه هداياى كعبه را ميريختند .\r\nو رسم عرب در زدن قرعه چنان بود كه بنزد هبل ميآمدند و در آنجا هفت تير بود كه بهر كدام چيزى نوشته بود بيكى نوشته بود : « ديه » ( خونبها ) كه هر گاه در خونبهاى كشته‌اى اختلاف ميكردند بدرون خانهء كعبه ميآمدند و بنام هر كس تير « ديه » بيرون ميآمد ، ديهء آن كشته را از او مطالبه ميكردند .\r\nو بر يكى ديگر از تيرها نوشته بودند : « آرى » و بر ديگرى نوشته بودند « نه » كه هر گاه ميخواستند كارى انجام دهند آن دو را بهم ميزدند و سپس يكى را بيرون ميآوردند اگر « آرى » بيرون ميآمد آن كار را انجام ميدادند و اگر « نه » خارج ميشد از انجام آن خوددارى ميكردند .\r\nو در سه تير ديگر به ترتيب نوشته بودند : « از شما است » ، « از ديگران است » ، « چسبيده است » كه هر گاه در نسب كسى ترديد ميكردند تيرهاى مزبور را بهم زده و يكى را بيرون ميآوردند ، اگر تير اولى بيرون ميآمد او را بدون ترديد به خود منسوب ساخته و از خود ميدانستند ، و اگر دومى بيرون ميآمد او را بيگانه و حليف خود ميشمردند ، و اگر سومى بيرون ميآمد نه نسب با آنها داشت و نه حليف آنان بود .\r\nو بر يكى از تيرها هم لفظ « آبها » نوشته بودند كه هر گاه ميخواستند چاهى حفر كنند تيرها را بر هم ميزدند و چنانچه آن تير خارج ميشد چاه را حفر ميكردند .\r\nو رسم آنها اين بود كه هنگامى كه براى ازدواج ، يا ختنهء فرزندان ، يا دفن اموات در جائى ، و يا ترديد در نسب كسى و يا غير اينها ميخواستند بوسيلهء آن تيرها قرعه بزنند شخص مورد نظر را با يك شتر و صد درهم پول بنزد هبل ميبردند . و آن\r\n\r\n","description":"","footnote":"","page_name":" 100 ","page_number":109},
  {"content":"\r\n\r\n( 1 ) شتر و پول را بمتصدى قرعه و تيرها ميدادند سپس شخص مورد قرعه را پيش مىبردند و ميگفتند : بارالها اين فلان پسر فلان است كه ما دربارهء او قصد انجام فلان كار را كرده‌ايم اكنون آنچه حق و مصلحت است آن را بيرون آر ، اين سخن را ميگفتند سپس بمتصدى تيرها ( و اقداح ) ميگفتند : اكنون قرعه بزن ، او نيز به همان ترتيب كه گفته شد قرعه ميزد و هر چه بيرون ميآمد بدان عمل ميكردند .\r\nبالجملة عبد المطلب بدان شخص كه متصدى تيرها بود جريان نذر خويش را اطلاع داده آنگاه به دو گفت : اكنون قرعه بزن ! فرزندان عبد المطلب هر كدام تير خود را به آن مرد دادند . و در اين ميان عبد اللّه نيز كه كوچكترين فرزندان عبد المطلب بود و با زبير و ابو طالب از يك مادر بود - و مادرشان فاطمة دختر عمرو بن عائذ بود - تير خود را بدان مرد سپرد ، و چنانچه گويند : عبد المطلب او را از ساير فرزندان بيشتر دوست ميداشت و گمان نميكرد قرعه به دو اصابت كند چون ميدانست كه او پدر رسول خدا صلى اللّه عليه و آله است .\r\n\r\nاصابت قرعه بنام عبد الله و جلوگيرى قريش از كشتن او :\r\nمردى كه متصدى تيرها بود آنها را بهم زده ، و عبد المطلب نيز دست دعا بدرگاه خداى تعالى بلند كرده و در انتظار نتيجهء قرعه بود كه ناگاه مرد پيش آمده و نام عبد اللّه را بر زبان جارى كرد ، عبد المطلب بدون درنگ از جا برخاست و دست عبد اللّه را در يك دست ، و خنجر را در دست ديگر گرفت و يكسر بسوى « اساف » و « نائلة » [ ( 1 ) 
  ] آمد تا عبد اللّه را در آنجا ذبح كند ، قريش كه چنان ديدند از اطراف بسوى عبد المطلب هجوم آورده بعبد المطلب گفتند : چه اراده دارى ؟\r\nگفت : تصميم دارم عبد اللّه را ذبح كنم ، گفتند : به خدا تا جاى عذر در اين كار باقى است نبايد او را بكشى ، زيرا اگر تو امروز اين كار را انجام دهى از اين پس مردم فرزندان خويش را بدينجا آورده و ذبح ميكنند ، و با اين وضع كسى بجاى نخواهد ماند ! مغيرة بن عبد اللّه مخزومى كه با فاطمه مادر عبد اللّه از يك طائفه بود ، و عبد اللّه\r\n\r\n\r\n","description":"","footnote":"\r\n[ ( 1 ) 
  ] معنى آن در صفحهء 56 گذشت .\r\n","page_name":" 101 ","page_number":110},
  {"content":"\r\n\r\n( 1 ) خواهرزادهء آنان ميشد پيش آمده گفت : اى عبد المطلب به خدا سوگند تا جاى عذرى باقى است نبايد عبد اللّه را ذبح كنى . و اگر فداء خواهد ما حاضريم تمامى اموال خود را فداى عبد اللّه بنماييم ، ساير قريش و فرزندان ديگر عبد المطلب ميگفتند او را بحجاز و بنزد غيبگوئى كه در آنجا هست ببر و هر چه او گفت همان را انجام بده .\r\nاين پيشنهاد پذيرفته شد و بجستجوى آن زن بمدينه آمدند و چون جستجو كردند بدانها گفتند : كه آن زن در خيبر است ، آنان راه خيبر را در پيش گرفتند و چون بدانجا رسيدند بنزد آن زن رفته و جريان را باز گفتند ، زن گفت امروز را به من مهلت دهيد تا آن جنى كه تحت فرمان من است بيايد و من كار شما را از او بپرسم ، اينان از نزد آن زن برفتند ، و عبد المطلب آن روز را هم چنان بدعاى بدرگاه خداوند بىهمتا گذرانيد و چون روز ديگر شد بنزد آن زن آمدند زن گفت : به شهر و ديار خويش باز گرديد و عبد اللّه را با ده شتر برابر كنيد آنگاه ميان آنها قرعه بزنيد ، پس اگر بنام شتران در آمد كه عبد اللّه نجات يافته و شتران را بكشيد ، و اگر بنام عبد اللّه در آمد ده شتر ديگر اضافه كنيد و قرعه بزنيد ، و هم چنان بر شتران بيفزائيد تا اينكه پروردگار شما راضى شود و قرعه بنام شتران درآيد .\r\nعبد المطلب و همراهان به مكه باز گشتند و عبد اللّه را با شتران حاضر ساختند آنگاه عبد المطلب برخاسته و مشغول دعا بدرگاه پروردگار شد و صاحب اقداح و تيرها هم دست به كار قرعه شد ، قرعه بنام عبد اللّه درآمد ، ده شتر ديگر افزودند و قرعه زدند باز بنام عبد اللّه درآمد ، ده شتر ديگر اضافه كردند و عددشان بسى شتر رسيد سپس قرعه زدند ولى باز هم بنام عبد اللّه درآمد ، عدد شتران را اضافه كرده عددشان بچهل شتر رسيد آنگاه قرعه زدند باز هم بنام عبد اللّه درآمد ، عدد شتران به پنجاه رسيد ولى باز هم قرعه بنام عبد اللّه درآمد ، و هم چنان هر بار ده شتر افزودند و قرعه زدند تا چون عدد آنها به صد شتر رسيد و قرعه زدند اين بار قرعه بنام شتران درآمد ، و در تمام اين احوال در هر بارى كه قرعه ميزدند عبد المطلب دعا ميكرد ،\r\n\r\n","description":"","footnote":"","page_name":" 102 ","page_number":111},
  {"content":"\r\n\r\n( 1 ) و چون قرعه بنام شتران درآمد قريش و ديگر كسانى كه حاضر بودند برخاسته گفتند : اى عبد المطلب خدا از تو خوشنود شد ، ولى عبد المطلب نپذيرفته گفت : نه به خدا من دست بر ندارم تا سه بار قرعه زنم ، پس سه بار ديگر قرعه زدند و هر سه بار بنام شتران درآمد ، در اينجا بود كه شتران را كشتند و گوشتشان را روى زمين گذاردند تا هر كه خواهد ببرد . و بدين ترتيب عبد اللّه از كشته شدن نجات يافت .\r\n\r\nداستان آن زنى كه خود را بعبد الله عرضه كرد و از او خواست تا با او ازدواج كند :\r\nعبد المطلب پس از آنى كه از كار كشتن شتران فارغ شد دست عبد اللّه را گرفته بسوى خانه به راه افتاد . گويند : زنى از قبيله بنى اسد بن عبد العزى كه خواهر ورقة بن نوفل بود او را در كنار كعبه ديدار كرد و چون چهره درخشان عبد اللّه را بديد به دو گفت : اى عبد اللّه بكجا ميروى ؟ گفت : بدنبال پدرم ميروم ، زن گفت من به همان اندازه شترى كه براى تو قربانى كردند به تو مىدهم كه با من هم بستر شوى ؟ عبد اللّه گفت : من بدون اذن پدرم كارى انجام نخواهم داد ، و از او نيز جدا نخواهم شد !\r\n\r\nازدواج عبد اللّه با آمنه دختر وهب :\r\nعبد المطلب پس از اين جريان عبد اللّه را بنزد وهب بن عبد مناف بن زهرة كه بزرگ قبيلهء بنى زهرة بود آورده و دخترش آمنه را كه بزرگترين زنان قريش آن زمان در نسب و مقام بود براى او بزنى بگرفت [ ( 1 ) 
  ] ، و در همان منزل آمنه با او هم بستر شد و آن زن برسول خدا صلى اللّه عليه و آله حامله گشت آنگاه عبد اللّه از نزد آمنه خارج شده به آن زنى كه پيش از آن خود را بعبد اللّه عرضه كرده بود برخورد ، ولى با تعجب مشاهده كرد كه ديگر اظهار تمايلى به او نمىكند ! عبد اللّه پرسيد : چه شد كه خواهش ديروز را تكرار نكردى ؟\r\n\r\n\r\n","description":"","footnote":"\r\n[ ( 1 ) 
  ] نسب آمنه از طرف مادر در ص 70 گذشت مراجعه شود .\r\n","page_name":" 103 ","page_number":112},
  {"content":"\r\n\r\n( 1 ) گفت : آن نورى كه ديروز در چهرهء تو بود از تو زائل گشته و از اين رو ديگر مرا در تو نيازى نيست ، و آن زن از برادرش ورقة بن نوفل كه بدين مسيح بود و كتابهاى آسمانى را خوانده بود شنيده بود كه به زودى در ميان امت عرب پيغمبرى ظاهر خواهد شد .\r\nو در حديث ديگرى است كه عبد اللّه با آمنه دختر وهب به منزل زن ديگرى كه عبد اللّه داشت رفتند ، و دستهاى آن زن به گل آلوده بود ، از عبد اللّه خواست كه با او هم بستر شود ولى عبد اللّه كه دستهاى آلوده به گل او را ديد رو درهم كشيد و خواهش او را رد كرد ، زن كه چنان ديد برخاست و دست و روى خود را شسته و پاكيزه كرده بجاى خويش باز گشت عبد اللّه نيز به قصد رفتن پيش آمنه از جا برخاست و گذرش بدان زن افتاد ، دوباره آن زن خواهش خود را به زبان آورد ولى عبد اللّه ترتيب اثرى بسخن او نداده پيش آمنه رفت و با او هم بستر شد ، و آمنه در همان حال برسول خدا حامله گشت .\r\nعبد اللّه از نزد آمنه باز گشت و بنزد آن زن ديگرش رفت و به دو گفت :\r\nاكنون حاضرى ؟ گفت : نه ، زيرا آن هنگام كه پيش من آمدى در ميان ديدگانت نورى روشن درخشش داشت ، و من خواستم آن نور را بربايم ، ولى تو خواهش مرا نپذيرفته و بنزد آمنه رفتى و او آن نور درخشان را ربود .\r\n\r\nحديث آمنة در دوران حمل بدان حضرت :\r\nآمنه بنت وهب مادر رسول خدا صلى اللّه عليه و آله گويد : هنگامى كه من بدان حضرت حامله بودم كسى بنزد من آمده گفت : بدانكه همانا تو ببزرگ و سيد اين امت حامله شده‌اى ، و چون او را بزائى بگو : « من اين فرزند را از شرّ هر حسودى بخداى يگانه ميسپارم » آنگاه او را محمّد نام گذار .\r\nو گويد : در آن هنگام كه من به دو حامله بودم نورى از من جدا شد كه در ميان آن نور قصرهاى شهر بصرى را در شام ديدم .\r\n\r\n","description":"","footnote":"","page_name":" 104 ","page_number":113},
  {"content":"\r\n\r\n( 1 )\r\n\r\nوفات عبد اللّه :\r\nهنگامى كه آمنه برسول خدا صلى اللّه عليه و آله حامله بود پيش از آنكه آن حضرت به دنيا بيايد عبد اللّه از دنيا رفت [ ( 1 ) 
  ] .\r\n\r\nولادت رسول خدا صلى اللّه عليه و آله\r\nابن اسحاق گويد : رسول خدا صلى اللّه عليه و آله در روز دو شنبه دوازدهم ربيع الاول در عام الفيل ( يعنى سالى كه ابرهة براى خرابى خانه كعبه آمد و ما داستانش را پيش از اين نقل كرده‌ايم ) [ ( 2 ) 
  ] به دنيا آمد .\r\nو حسان بن ثابت گويد : به خدا من پسرى نورس بسن هفت يا هشت سالگى بودم و آنچه مىشنيدم به خوبى درك ميكردم كه ديدم مردى يهودى در بالاى قلعه‌اى در شهر مدينه با صداى بلند فرياد ميزد : اى يهوديان ! و چون بپاى قلعهء گرد آمدند گفتند : چه ميگوئى ؟ گفت : بدانيد ستارهء كه با طلوع آن احمد به دنيا مىآيد ديشب طلوع كرد .\r\nو چون رسول خدا صلى اللّه عليه و آله به دنيا آمد مادرش آمنه كسى را بنزد عبد المطلب جد بزرگوار او فرستاد كه خداوند به تو پسرى داده ، عبد المطلب كه اين مژده را شنيد به منزل آمنه آمد ، و آمنة آنچه در دوران حمل دربارهء او شنيده بود و آن چه هنگام وضع حمل به چشم خود ديده بود براى عبد المطلب نقل كرد .\r\nعبد المطلب آن كودك را بدست گرفت و بدرون كعبه آورده مراسم شكر گذارى را از اين مولودى كه خداوند به دو عنايت فرموده بجاى آورد ، سپس او\r\n\r\n\r\n","description":"","footnote":"\r\n[ ( 1 ) 
  ] در اينكه آيا عبد اللّه پيش از ولادت رسول خدا صلى اللّه عليه و آله از دنيا رفت يا بعد از آن اختلاف است و بسيارى معتقدند كه هنگام فوت عبد اللّه رسول خدا صلى اللّه عليه و آله در گهواره بود و دو ماه يا بيشتر از عمر شريفش گذشته بود .\r\n[ ( 2 ) 
  ] و مشهور در نزد علماى شيعه رضوان اللّه عليهم اين است كه آن حضرت در روز جمعه هفدهم ربيع الاول به دنيا آمد .\r\n","page_name":" 105 ","page_number":114},
  {"content":"\r\n\r\n( 1 ) را بنزد مادرش آمنه باز گرداند و بجستجوى دايهء براى شير دادن او برآمد .\r\n\r\nحليمه سعديه و نسب او و شوهرش :\r\nپس زنى را بنام حليمه دختر ابى ذويب كه از قبيله بنى سعد بن بكر بود براى او اجير كردند . ( و ابو ذويب كنيهء عبد اللّه بن حارث بن شجنة . . . است كه نسب بقيس بن عيلان رساند ) [ ( 1 ) 
  ] و شوهر حليمه : حارث بن عبد العزى بن رفاعة . . .\r\nبود ( كه نسب ببكر بن هوازن رساند ) [ ( 2 ) 
  ] و برادر رضاعى آن حضرت : عبد اللّه نام داشت و خواهرانش انيسه ، و حذافة نام داشتند و حذافة بشيماء معروف بود ، و اين هر سه فرزندان حليمهء سعديه بودند .\r\nو گويند : در مدتى كه آن حضرت در ميان قبيله بنى سعد بود شيماء بكمك مادرش حليمه از آن حضرت نگهدارى ميكرد .\r\n\r\nداستانى كه حليمه درباره آن حضرت نقل كند :\r\nعبد اللّه بن جعفر از حليمة سعدية نقل كند كه گفت : سالى كه ما دچار قحطى و خشكسالى شده بوديم بهمراه شوهر و كودك شير خوارى كه داشتم با زنان بنى سعد به شهر مكه رفتيم تا هر كدام كودكى از قريش گرفته براى شير دادن و بزرگ كردن آنان را بميان قبيله آوريم [ ( 3 ) 
  ] ، مركب ما الاغ خاكسترى رنگى بود و شتر پيرى نيز بهمراه داشتيم كه به خدا قسم قطرهء شير نداشت .\r\n\r\n\r\n","description":"","footnote":"\r\n[ ( 1 ، 2 ) 
  ] سيرة 160 - 161 .\r\n[ ( 3 ) 
  ] براى اين عمل قريش و اشراف عرب كه بچهاى نوزاد خود را براى شير دادن و بزرگ كردن بزنان قبايل باديه‌نشين مىسپردند علل و جهاتى ذكر كرده‌اند كه از آن جمله است :\r\n1 - هواى آزاد و محيط بىسر و صداى صحرا موجب محكم شدن استخوان و رشد و تربيت سالم جسم و جان بچه ميشد و افرادى كه در آن هواى آزاد تربيت ميشدند روحشان نيز همانند هواى آزاد بيابان پرورش مىيافت .\r\n2 - زنانى كه بچهاى خود را بصحرا و زنان باديه‌نشين مىسپردند فرصت بهتر و بيشترى براى شوهردارى و جلب خاطر او پيدا ميكردند و جلب رضايت شوهر در زندگى داخلى و محيط خانه آنان بسيار مؤثر بود .\r\n","page_name":" 106 ","page_number":115},
  {"content":"\r\n\r\n( 1 ) شبى را كه در راه مكه بوديم از بس كودك گرسنهء ما گريه كرد خواب نرفتيم نه در پستان من شيرى بود كه او را سير كند و نه در پستان شتر ، تنها اميد بآينده بود كه ما را بسوى مكه ميراند ، الاغ ما بقدرى لاغر و وامانده بود كه كندى راه آن حيوان قافلهء بني سعد را خسته كرد .\r\nو بهر ترتيبى بود خود را به شهر مكه رسانديم و بدنبال بچه‌هاى شير خوار قريش رفتيم ، بهر زنى از زنان بنى سعد كه رسول خدا صلى اللّه عليه و آله را ميسپردند همين كه مىفهميد آن كودك يتيم است از نگهدارى و پذيرفتن او خوددارى كرده و ميگفت : كودكى كه پدرش مرده و در تحت كفالت مادر و جد خود زندگى مىكند آيا اين مادر و جد دربارهء او چه ميخواهند بكنند ؟ هر يك از زنان بنى سعد كودكى براى شير دادن گرفتند ، و تنها من بودم كه دسترسى به كسى پيدا نكردم و از قبول كردن رسول خدا صلى اللّه عليه و آله نيز روى همان جهت كه يتيم بود خوددارى ميكردم .\r\nولى چون بالاخره ديدم زنان بنى سعد قصد مراجعت دارند بشوهرم گفتم :\r\n\r\n\r\n","description":"","footnote":"\r\n[ ( 3 - ) 
  ] عرب بيابانى كه در زندگى اجتماعى تابع مقررات قبيله و در زندگى شخصى تابع عادتهاى خويش بود بگرسنگى و تشنگى - كه يكى از خصوصيات زندگى فردى آنها بود - خو ميگرفت و گاهى براى اينكه گرسنگى را احساس نكنند بشكمهاى خود سنگ مىبستند ، و مثلى ميان آنان معروف بود كه عرب بيابانى ممكن است از سيرى بميرد ولى از گرسنگى نخواهد مرد ، بر عكس اعراب شهرنشين كه بناز و نعمت و سايه‌پرورى و استراحت پرورش مىيافتند . در كوچكترين پيش آمد ناگوار و گرسنگى و تشنگى در آن بيابانهاى خشك و سوزان از پا در مىآمدند ، از اين رو پرورش در محيط صحرا و خو گرفتن با گرسنگى و تشنگى و ساير ناملايمات براى آينده زندگى آنها بسيار مؤثر و مفيد بود .\r\n4 - اعراب صحرا عموما زبانشان فصيح‌تر از شهرنشينان بود ، و اين يا بخاطر اين بود كه زبان مردم شهر در اثر رفت و آمد كاروانيان مختلف و اختلاط و آميزش با افراد گوناگون اصالت خود را از دست ميداد ، و لهجه صحرانشينان كه آميزشى با كسى نداشتند باصالت و فصاحت خود باقى بود ، و يا هواى آزاد بيابان در اين جريان مؤثر بود و يا جهات ديگرى در كار بوده كه موجب اين اختلاف در لهجه ميگشت .\r\n","page_name":" 107 ","page_number":116},
  {"content":"\r\n\r\n( 1 ) خوش ندارم كه در ميان تمام اين زنان تنها من بدون آنكه بچهء را پذيرفته باشم بميان قبيله باز گردم ، و به خدا اكنون ميروم و همان بچهء يتيم را گرفته با خود ميآورم ! شوهرم نيز پيشنهاد مرا پذيرفته گفت : اميد است خداوند در او بركتى براى ما قرار دهد .\r\nحليمه گويد : پس من بنزد عبد المطلب رفته و آن حضرت را گرفتم ، و تنها چيزى كه مرا بگرفتن او واداشت همان بود كه جز او كودكى نيافتم ، و چون او را براى شير دادن در دامان خود نهادم دو پستان من چنان پر شد كه او خورد و كودك خودم نيز كه از گرسنگى نميخوابيد خورده هر دو سير شده و بخواب رفتند از آن طرف شوهرم نيز برخاسته به طرف شتر رفت و متوجه شد كه دو پستان شتر نيز پر از شير شده ، پس به مقدارى كه من و او را سير ميكرد دوشيد و خورديم و آن شب را با كمال راحتى و آسودگى بسر برديم .\r\nچون صبح شد شوهرم گفت : اى حليمه به خدا كودك با بركتى نصيب تو شده ! گفتم : آرى من نيز چنين خيال ميكنم ، پس من بر الاغ خويش سوار شده و آن جناب را نيز با خود برداشتم ، به خدا سوگند ديدم همان الاغى كه به زحمت راه ميرفت چنان بتندى به راه افتاد كه هيچكداميك از الاغهاى زنان بنى سعد بتندى او نمى - توانستند بروند ، تا بدانجا كه زنان مزبور ميگفتند : اى دختر أبى ذؤيب آهسته‌تر بران ! مگر اين همان الاغ وامانده‌اى نيست كه هنگام آمدن بر آن سوار بودى ؟ ميگفتم : چرا همان است . زنان با تعجب ميگفتند : به خدا اتفاق تازه‌اى برايش افتاده ! و چون بسر زمين بنى سعد و خانه و ديار خود رسيديم در آن سرزمينى كه من جائى را مانند آنجا بى آب و علف سراغ نداشتم از آن روز هنگامى كه گوسفندان ما از چراگاه باز ميگشتند شكمشان سير و پستانشان پر از شير بود ، و با اينكه هيچيك از گوسفندان افراد قبيلهء بنى سعد يك قطره شير در پستانشان نبود ما هم چنان از شير بسيار گوسفندانمان استفاده ميكرديم .\r\n\r\n","description":"","footnote":"","page_name":" 108 ","page_number":117},
  {"content":"\r\n\r\n( 1 ) ( اين جريان موجب شگفت افراد قبيلهء ما شده بود و ) آنان بچوپانان خود ميگفتند : شما هم گوسفندان را بچراگاه گوسفندان حليمه ببريد ، ولى با اين حال گوسفندان آنها گرسنه با پستانهاى خشك از صحرا باز ميگشتند ، ولى از ما سير و پر شير بودند .\r\nو به همين ترتيب هر روزه خير و بركت در خانهء ما رو بتزايد بود تا آن حضرت دو ساله شد و من او را از شير گرفتم . و رشد آن كودك با ديگران تفاوت داشت بطورى كه در سن دو سالگى كودكى درشت اندام و نيرومند گشته بود . و پس از اين كه دو ساله شد او را بنزد مادرش آمنة باز گردانديم ولى بواسطهء آن خير و بركتى كه در مدت توقف او در زندگى خود ديده بوديم بسيار مايل بودم تا بهر ترتيبى هست او را از مادرش باز گرفته بميان قبيله ببريم ، از اين رو بآمنه گفتم : خوبست اين فرزند را نزد ما بگذارى تا بزرگ شود زيرا من از وباى مكة ( و هواى ناسازگار اين شهر ) بر او انديشناكم ؟ و در اين باره اصرار ورزيده تا بالاخره آمنة راضى شد و او را بهمراه ما باز گرداند .\r\n\r\nداستان دو فرشته‌اى كه شكم آن حضرت را شكافتند :\r\nحليمه گويد : پس از اينكه آن حضرت را بميان قبيله باز گردانديم هنوز چند ماهى نگذشته بود كه روزى او هم چنان كه مانند هر روز با يكى از فرزندانم در پشت خانه‌هاى ما بهمراه بزغاله‌ها رفته بودند ، ناگاه فرزندم را ديدم سراسيمه دوان دوان بنزد ما آمده گفت :\r\nبرادر قرشى ما را دريابيد كه دو مرد سفيد پوش او را گرفته به زمين خواباندند و شكمش را بشكافتند ! حليمه گويد : من و شوهرم بسوى او روان شديم ديديم با رنگى پريده سر پا ايستاده است . او را در بر گرفته و به او گفتم : پسر جان چه پيش آمدى كرده ؟ گفت : دو مرد سفيد پوش بنزد من آمده مرا خواباندند و شكمم را شكافته چيزى از ميان آن بيرون آوردند كه من ندانستم چيست ، و سپس رفتند .\r\nحليمه گويد : پس ما آن جناب برداشته و بچادرهاى خويش باز گردانديم .\r\n\r\n","description":"","footnote":"","page_name":" 109 ","page_number":118},
  {"content":"\r\n\r\n( 1 )\r\n\r\nآوردن حليمه آن حضرت را بنزد مادرش آمنة\r\nحليمه گويد : پس از اين جريان شوهرم به من گفت : اى حليمه من ميترسم به اين كودك آسيبى برسد و تا پيش آمد ناگوارى براى او نكرده تو او را بنزد كسانش باز گردان ! من او را برداشته بنزد مادرش آمنة بردم ، آمنة گفت : اى زن چه شد كه با آن همه پافشارى و اصرارى كه در نگهدارى او داشتى او را آوردى ؟ گفتم اينك فرزندم بزرگ شده و آنچه من دربارهء نگهدارى او وظيفه داشتم انجام دادم و از اين پس از پيش آمدهاى ناگوار بر او انديشناك بودم ، از اين رو او را بنزد تو آوردم ! آمنة گفت : سبب اينها نيست ، حقيقت را بازگوى ؟ ! حليمه گويد : هم چنان اصرار كرد تا من داستان دو مرد سفيد پوش را براى او شرح دادم ، آمنة گفت : آيا از شيطان بر او انديشناك و خائفى ؟ گفتم : آرى ، آمنة گفت : نه به خدا سوگند شيطان را در او راهى نيست ، ولى فرزند مرا داستانى دگر است ، آيا سرگذشت او را براى تو باز نگويم ؟ گفتم : چرا .\r\nآمنة گفت : هنگامى كه من بدين فرزند حامله بودم نورى از من ظاهر گرديد كه قصرهاى بصراى شام را در آن ديدم ، و در تمام دوران حاملگى طفلى به اين آسانى و سادگى مانند او حمل نكرده بودم ، و هنگامى كه به دنيا آمد دستهاى خويش را بر زمين نهاد و سر را بسوى آسمان بلند كرد .\r\nو بهر صورت او را بگذار و بسلامت باز گرد . [ ( 1 ) 
  ]\r\n\r\nحديثى از خود آن حضرت ( ص ) در اين باره :\r\nابن اسحاق بسندش روايت كند كه برخى از اصحاب بآنحضرت عرض كردند :\r\nيا رسول اللّه تاريخچهء دوران كودكى خويش را براى ما بيان فرمائيد ؟ فرمود :\r\n\r\n\r\n","description":"","footnote":"\r\n[ ( 1 ) 
  ] و سبب ديگرى نيز براى بازگرداندن حليمه آن حضرت را بنزد مادرش آمنه ذكر كرده‌اند كه در صفحات آينده خواهد آمد .\r\n","page_name":" 110 ","page_number":119},
  {"content":"\r\n\r\n( 1 ) آرى من دعاى پدرم ابراهيم و مژدهء برادرم عيسى هستم [ ( 1 ) 
  ] ، در هنگامى كه مادرم به من حامله بود نورى از او خارج شد كه قصرهاى شام را در آن ديد ، دوران شيرخوارگى را در ميان قبيلهء بنى سعد گذراندم ، و پس از آن روزى با يكى از برادران رضاعى خود در پشت خانه بزغاله ميچرانديم كه ناگاه من ديدم دو مرد سفيد پوش بنزد من آمده و طشتى طلائى مملو از برف در دست دارند آنگاه مرا گرفته شكمم را شكافتند و قلبم را بيرون آورده آن را نيز بشكافتند و لختهء سياهى كه در آن بود بيرون آورده بينداختند سپس قلبم را شستشو داده و پاك كردند ، آنگاه يكى از آنها به ديگرى گفت : او را با ده نفر از امتش موازنه كن ، و چون موازنه كردند من افزون شدم ، گفت : با صد نفر از امتش موازنه كن ، و چون موازنه كردند باز هم من افزون شدم ، گفت : با هزار كس از آنها موازنه كن ، بر آنها هم افزون شدم گفت : او را واگذار كه به خدا اگر با تمامى امتش نيز موازنه كنى بر تمامى آنها فزون آيد .\r\n\r\nگوسفندچرانى پيمبران الهى :\r\nو نيز ابن اسحاق روايت كرده كه رسول خدا صلى اللّه عليه و آله فرمود : هيچ پيغمبرى نبوده جز آنكه در ابتداء گوسفندچرانى كرده است ، به آن حضرت عرض كردند :\r\nشما نيز ؟ فرمود : آرى من نيز .\r\n\r\n\r\n","description":"","footnote":"\r\n[ ( 1 ) 
  ] چنانچه ابن اثير و ديگران در معناى اين حديث گفته‌اند :\r\nمقصود از دعاى ابراهيم عليه السلام دعائى است در قرآن از او حكايت شده كه گفت : « بار پروردگارا برانگيز در ايشان پيغمبرى از آنها كه تلاوت كند بر ايشان آيتهاى ترا . . . »\r\n( سورهء بقرة آيه 129 ) و مقصود از بشارت عيسى عليه السلام نيز آنست كه در جاى ديگر از آن حضرت حكايت كند كه بنى اسرائيل فرمود : « اى بنى اسرائيل من فرستاده خداوند بسوى شما هستم و تصديق كننده توراة هستم ، و مژده دهنده‌ام به پيامبرى كه پس از من بيايد و نام او احمد است » . ( سورهء صف آيهء 6 )\r\n","page_name":" 111 ","page_number":120},
  {"content":"\r\n\r\n( 1 )\r\n\r\nافتخار آن حضرت باينكه در قبيلهء بنى سعد بزرگ شده :\r\nو نيز ابن اسحاق روايت كرده كه رسول خدا صلى اللّه عليه و آله فرمود : « من فصيح‌ترين شما هستم ، زيرا من در نسب قرشى هستم ، و در ميان طائفهء بنى سعد بن بكر نيز دوران شيرخوارگى و طفوليت را گذرانده‌ام » [ ( 1 ) 
  ]\r\n\r\nداستان گم شدن رسول خدا صلى اللّه عليه و آله :\r\nگويند : هنگامى كه حليمهء سعديه آن حضرت را به مكه آورد تا بآمنة بسپارد در ميان مردم شهر مكه او را گم كرد ، و هر چه اين طرف و آن طرف جستجو كرد آن جناب را نيافت ، بنزد عبد المطلب آمده جريان را به او اطلاع داد ، عبد المطلب از جا برخاسته بكنار خانهء كعبه آمد و براى پيدا شدن محمّد صلى اللّه عليه و آله بدرگاه خداى تعالى بتضرع و دعا پرداخت ، در اين حال ورقة بن نوفل و مرد ديگرى از قريش كه آن حضرت را پيدا كرده بودند بنزد عبد المطلب آورده گفتند : ما اين فرزند تو را كه در بالاى شهر مكه گم شده بود بنزدت آورديم ، عبد المطلب او را بر دوش خود سوار كرده بدور خانهء كعبه گرداند و حفظ و حراست او را از خداى بزرگ درخواست كرده و درباره‌اش دعا كرد آنگاه او را بنزد مادرش آمنة آورد .\r\nو برخى گفته‌اند : سبب اينكه حليمه سعديه آن حضرت را بنزد مادرش آمنة باز گرداند اين بود كه بآمنة گفت : هنگامى كه من براى بار دوم او را بسوى چادرهاى خود مىبردم در راه چند تن از نصاراى حبشه او را ديدند و از وضع او سؤال كرده از نزديك اندام او را بررسى كردند سپس به من گفتند : ما او را از دست تو ربوده و به شهر و ديار خود خواهيم برد ، چون ما ميدانيم كه اين كودك آيندهء مهمى در پيش دارد ، و از آن روز كه حليمه اين سخن را شنيد مراقب آن حضرت بود و او را از حبشيان پنهان ميداشت .\r\n\r\n\r\n","description":"","footnote":"\r\n[ ( 1 ) 
  ] در ميان قبائل شهرنشين قريش ، و در ميان اعراب باديه قبيلهء بنى سعد بشجاعت و فصاحت معروف بوده‌اند .\r\n","page_name":" 112 ","page_number":121},
  {"content":"\r\n\r\n( 1 )\r\n\r\nوفات آمنة\r\nحليمه سعديه رسول خدا صلى اللّه عليه و آله را بنزد مادرش آمنة آورد و به او سپرده بديار خويش بازگشت ، از آن پس محمد صلى اللّه عليه و آله در كنار مادر و جد خود عبد المطلب زندگى ميكرد تا اينكه شش سال از عمر شريفش گذشت ، در آن هنگام مادرش آمنة او را براى ديدار دائيهاى پدرى كه آن حضرت در مدينه از قبيلهء بنى النجار داشت [ ( 1 ) 
  ] با خود برداشته بمدينه آورد ، و آمنة در مراجعت بسوى مكه در منزلى بنام ابواء [ ( 2 ) 
  ] بيمار شده و همانجا از دنيا رفت .\r\nپس از آن رسول خدا صلى اللّه عليه و آله در تحت تكفل و سرپرستى جدش عبد المطلب در آمد ، و رسم چنان بود كه روزها براى عبد المطلب در كنار كعبه فراشى ميگسترانيدند و فرزندان او ميآمدند و اطراف آن فراش روى زمين مىنشستند تا عبد المطلب بيايد و روى آن بنشيند ، و هيچيك از آنان چه پيش از آمدن پدر و چه پس از آن باحترام او روى آن فراش نمىنشستند ولى رسول خدا صلى اللّه عليه و آله كه كودكى نورس بود ميآمد و يكسره روى آن فرش ميرفت ، گاهى عموهاى آن حضرت او را ميگرفتند تا از روى فراش عبد المطلب دور سازند ، ولى عبد المطلب مانع از اين كار ميشد و بدانها ميگفت :\r\nفرزندم را واگذاريد كه به خدا سوگند داراى مقامى ارجمند خواهد شد ، سپس او را ميگرفت و در كنار خويش روى فراش مىنشاند و دست بر پشت او ميكشيد ، و رفتار آن كودك موجب مسرت خاطر عبد المطلب ميگرديد .\r\n\r\n\r\n","description":"","footnote":"\r\n[ ( 1 ) 
  ] چنانچه پيش از اين گفتيم مادر عبد المطلب زنى بود بنام ام سلمى دختر عمرو كه هاشم بن عبد مناف در سفرى كه بمدينه رفت با آن زن ازدواج نمود . و عمرو پدر سلمى از قبيلهء بنى النجار بود . از اين رو رسول خدا صلى اللّه عليه و آله با قبيلهء بنى النجار بستگى و خويشاوندى داشت .\r\n[ ( 2 ) 
  ] ابواء نام جائى است ميان جحفة و مدينه ، و گويند : از آنجا تا مدينه 30 ميل و تا جحفة 23 ميل است .\r\n","page_name":" 113 ","page_number":122},
  {"content":"\r\n\r\n( 1 )\r\n\r\nوفات عبد المطلب\r\nچون رسول خدا صلى اللّه عليه و آله بسن هشت سالگى رسيد عبد المطلب از دنيا رفت .\r\nابن اسحاق از سعيد بن مسيب روايت كند كه چون هنگام وفات عبد المطلب شد و دانست كه مرگش فرا رسيده دختران خود را كه شش تن بودند بنامهاى :\r\nصفية ، برة ، عاتكة ، ام حكيم بيضاء ، أميمة ، أروى ، همه را گرد آورده بدانها گفت : پيش از مرگ بر من گريه كنيد و مرثيه گوئيد تا آنچه پس از مردنم ميخواهيد بگوييد من پيش از مرگم آن را بشنوم .\r\nپس هر كدام مرثيهء دربارهء پدر گفتند و گريستند [ ( 1 ) 
  ] .\r\nو حذيفة بن غانم و مطرود بن كعب خزاعى نيز هر كدام شعرى در مرثيهء عبد المطلب گفتند .\r\nو بهر صورت پس از اينكه عبد المطلب از دنيا رفت كار سرپرستى چاه زمزم و منصب سقايت حجاج بدست عباس بن عبد المطلب كه در آن روز كوچكترين فرزندان عبد المطلب بود افتاد ، و هم چنان تا ظهور اسلام در دست او بود ، و پيغمبر اكرم صلى اللّه عليه و آله نيز هم چنان او را بدان منصب مستقر فرمود ، و تا بامروز نيز در دست فرزندان عباس است .\r\n\r\nكفالت ابو طالب از رسول خدا صلى اللّه عليه و آله\r\nپس از اينكه عبد المطلب از دنيا رفت ابو طالب عموى رسول خدا صلى اللّه عليه و آله كفالت آن حضرت را به عهده گرفت ، و چنانچه گويند : عبد المطلب در اين باره بابو طالب سفارش و وصيت كرد ، زيرا ابو طالب با عبد اللّه پدر رسول خدا صلى اللّه عليه و آله برادر پدر و مادرى بودند و مادر هر دوى آنها فاطمة دختر عمرو بن عائذ مخزومى بوده است .\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار دختران عبد المطلب و حذيفة و مطرود بصفحات 169 ( الى ) 178 ج اسيرة مراجعه شود .\r\n","page_name":" 114 ","page_number":123},
  {"content":"\r\n\r\n( 1 ) ابن اسحاق گويد : مردى از لهب از طائفه از دشنوءة كه قيافه شناس بود و از روى قيافه اشخاص خبر از ضمير آنان و آيندهء ايشان ميداد ، و هر گاه به مكه ميآمد قرشيان بچهاى خود را بنزد او ميآوردند و او چهره آنها را ميديد و از آيندهء آنها خبرهائى ميداد ، در يكى از سفرهائى كه به مكه آمد ابو طالب رسول خدا صلى اللّه عليه و آله را پيش او برد ، چشم آن مرد برسول خدا صلى اللّه عليه و آله افتاد و سپس بكارى مشغول شد پس از آن دوباره متوجه ابو طالب شده گفت : آن كودك چه شد ؟ او را پيش من آريد ! ابو طالب كه حرص او را براى ديدار آن حضرت بديد رسول خدا صلى اللّه عليه و آله را از نظر آن مرد پنهان كرد ، قيافه شناس چندين بار تكرار كرد : آن پسرك چه شد ! آن كودكى را كه من ديدم بنزد من آريد كه به خدا داستانى دارد ! ابو طالب كه چنان ديد از نزد آن مرد برخاسته و رفت .\r\n\r\nداستان بحيراى راهب :\r\nقرشيان هر ساله براى تجارت بشام ميرفتند ، شهر بصرى در آن زمان يكى از شهرهاى بزرگ شام و از مهمترين مراكز تجارتى آن عصر بشمار ميرفت ، در نزديكى اين شهر صومعه و كليسائى وجود داشت و مردى ديرنشين و ترسائى گوشه گير بنام بحيرا در آن كليسا زندگى ميكرد ، مسيحيان معتقد بودند كه كتابها و علومى كه در پيش دانشمندان گذشتهء آنان بوده دست بدست و سينه به سينه به بحيراء منتقل گشته است .\r\nكاروان قريش هر ساله از كنار صومعه بحيرا عبور ميكرد و گاهى در آنجا منزل ميكردند و هيچگاه بحيراء با آنان سخنى نگفته بود ، ولى اين بار همين كه كاروان قريش در نزديكى صومعه او منزل كردند غذاى زيادى براى آنان تهيه كرده و از ايشان پذيرائى كرد و اين كار بحيراء بدان جهت بود كه هم چنان كه در صومعهء خويش جاى داشت كاروان قريش و رسول خدا صلى اللّه عليه و آله را كه در ميانشان بود ديده بود كه لكهء ابرى بالاى سر رسول خدا صلى اللّه عليه و آله در آن بيابان سايه افكنده و هم چنان بيامد تا زير آن درختى كه كاروان فرود شدند بالاى آن درخت بايستاد\r\n\r\n","description":"","footnote":"","page_name":" 115 ","page_number":124},
  {"content":"\r\n\r\n( 1 ) بحيرا كه چنان ديد از صومعه خود به زير آمده و بنزد كاروانيان فرستاد كه من براى شما طعامى فراهم كرده‌ام و دوست دارم امروز تمامى شما كوچك و بزرگ و آزاد و بنده هر كه در كاروان است بر سر سفره من حاضر شويد ، يكى از كاروانيان گفت : اى بحيرا به خدا امروز براى تو داستان تازهء اتفاق افتاده زيرا چندين بار تا كنون ما از اينجا گذشته‌ايم و هيچگاه مانند امروز از ما پذيرائى نكرده‌اى ؟\r\nبحيرا گفت : راست است ، لكن نه اين است كه شما ميهمانيد ، من دوست دارم امروز نسبت بشما اكرامى كرده باشم و از اين رو طعامى آماده كرده و ميل دارم تمامى شما از آن بخوريد ! قرشيان بسوى صومعه راهب به راه افتادند ، تنها رسول خدا صلى اللّه عليه و آله را بخاطر اينكه سنش از همه كمتر بود در زير همان درخت پهلوى اثاثيه خود بجاى گذاردند همين كه افراد كاروان يكى پس از ديگرى بصومعه راهب درآمدند ، بحيرا نگاهى بچهرهء يكايك آنان كرد و آن اوصافى كه از رسول خدا صلى اللّه عليه و آله در كتابها ديده بود در آنان مشاهده نكرد از اين رو پرسيد : كسى از شما بجاى نمانده ؟ گفتند : اى بحيرا كسانى كه شايستگى آمدن سر سفره تو را داشتند آمدند و جز كودكى كه از نظر سن كوچكترين افراد كاروان است كسى بجاى نمانده ، بحيرا گفت : اين كار را نكنيد او را نيز بدينجا بياوريد ، مردى از قريش گفت : بلات و عزى سوگند آيا براى ما سرافكندگى است كه پسر عبد اللّه بن عبد المطلب در ميان ما باشد ! ؟\r\nاين را گفت و سپس برخاسته حضرت را با خود بدان انجمن برده و در كنار خويش نشانيد ، بحيرا بدقت بچهرهء آن حضرت خيره شد و يك يك اعضاء بدن او را كه اوصافش را در كتابها ديده بود از زير نظر خود گذرانيد .\r\nميهمانان راهب كه همان كاروانيان بودند غذا را خورده و سفره بر چيده شد و دسته دسته از دير خارج شدند ، بحيرا كه در تمام اين احوال محو تماشاى محمد صلى اللّه عليه و آله و حركات او بود برخاسته بنزدش آمد و گفت : اى پسر ! تو را بلات و عزى سوگند مىدهم كه پرسشهاى مرا پاسخ گوئى ، بحيرا در سوگندى كه بلات\r\n\r\n","description":"","footnote":"","page_name":" 116 ","page_number":125},
  {"content":"\r\n\r\n( 1 ) و عزى خورد منظورى نداشت جز اينكه ديده بود اهل كاروان بدانها سوگند مىخورند ، ولى رسول خدا صلى اللّه عليه و آله كه نام لات و عزى را شنيد فرمود : مرا بلات و عزى سوگند مده زيرا چيزى در نظر من از آن دو مبغوض‌تر نيست ! بحيرا گفت : پس تو را به خدا سوگند دهم كه آنچه از تو ميپرسم پاسخم را بدهى ! حضرت فرمود : هر چه ميخواهى بپرس ! بحيرا از زندگى خصوصى آن حضرت و خواب و بيدارى و ساير امورات شخصى او سؤالاتى كرد ، و رسول خدا صلى اللّه عليه و آله يك يك را پاسخ ميفرمود ، و راهب آنها را با اوصافى كه در كتابها راجع بآنحضرت ديده بود مطابق ميديد ، سپس به پشت سر آن جناب نظر كرده مهر نبوت را ميان دو كتف او چنانچه ميدانست مشاهده كرد .\r\nسؤالات ديرنشين تمام شد ، آنگاه رو بابو طالب كرده گفت : اين پسر چه نسبتى با تو دارد ؟ ابو طالب گفت : فرزندم مىباشد ، بحيرا گفت : او فرزند تو نيست و نبايد پدرش زنده باشد ، ابو طالب گفت : فرزند برادرم مىباشد ، بحيرا گفت : پدرش چه شد ؟ ابو طالب گفت : هنگامى كه مادرش به او حامله بود پدرش از دنيا رفت ، بحيرا گفت : راست گفتى اكنون اين برادرزاده‌ات را به شهر و ديار خود باز گردان و از يهوديان او را محافظت كن كه به خدا اگر آنچه من نسبت به اين فرزند ديدم و اطلاع دارم آنان نيز بدانها اطلاع پيدا كنند به دو آسيبى ميرسانند ، و بدانكه كار اين برادرزاده‌ات بزرگ شود ! پس هر چه زودتر او را بديار خويش باز گردان .\r\nابو طالب بواسطهء سخنى كه از بحيرا شنيده بود پس از اينكه از كار تجارت خويش فارغ گشت رسول خدا صلى اللّه عليه و آله را برداشته بسرعت به شهر مكه بازگشت .\r\n\r\nداستان زرير و تمام و دريس :\r\nو گويند : چند تن از اهل كتاب [ ( 1 ) 
  ] بنامهاى « زرير » و « تمّام » و « دريس » در همين سفرى كه آن حضرت با عمويش ابو طالب بشام آمده بود مانند بحيرا اوصاف\r\n\r\n\r\n","description":"","footnote":"\r\n[ ( 1 ) 
  ] و در برخى از تواريخ نقل شده كه آنان از يهود بودند .\r\n","page_name":" 117 ","page_number":126},
  {"content":"\r\n\r\n( 1 ) نبوت را در او مشاهده كرده و در صدد آسيب رساندن بآنحضرت برآمدند ، بحيرا كه از جريان مطلع شد آنان را از اين كار جلوگيرى كرده و متذكر شد كه كسى را دسترسى به او نخواهد بود ، و چندان در اين باره به آنان گفت تا ايشان را منصرف ساخته باز گرداند .\r\nو بالجمله رسول خدا صلى اللّه عليه و آله از آن پس در شهر مكه ميزيست و خداى تعالى در تمام احوال او را از پليديها و عادات زشت زمان جاهليت حفظ فرمود تا بدانجا كه چون بزرگ شد در تمام قريش مردى خوش خلق‌تر و بردبارتر و راستگوتر و در حفظ امانت و مروت و حسب و رفاقت ، و دورى كردن از فحش و بدگوئى بهتر از آن حضرت نبود ، و مردم مكه آن حضرت را بمحمد امين ملقب ساختند .\r\nو دربارهء محافظتى كه خداوند از آن حضرت در مورد عادات زشت ميفرمود حديثى از رسول خدا صلى اللّه عليه و آله روايت شده كه فرمود : من با بچهاى قريش براى نوعى بازى از اين طرف و آن طرف سنگ تهيه ميكرديم ، بچها براى حمل سنگ لباسهاى خود را از بدن بيرون آورده به گردن بسته بودند و سنگها را روى آن ميگذاردند ، من نيز خواستم با آنها كمك كنم و چون خواستم لباسم را بيرون آورم ناگاه شخصى را ديدم كه نزديك من آمده سيلى محكمى به من زد و گفت : لباست را بپوش ، من فورا لباسم را پوشيده و با لباس سنگ ميبردم ولى بچهاى ديگر همگى عريان و برهنه بودند .\r\n\r\nاز جمله خاطرات دوران كودكى آن حضرت داستان جنگ فجار بود :\r\nاين جنگ در ميان قريش و هم سوگندان كنانى ايشان از يك طرف و قيس عيلان از طرف ديگر رخ داد و سبب آن اين بود كه عروة بن عتبة شترانى چند كه حامل اموال تجارتى و از آن نعمان بن منذر پادشاه حيرة بود ببازار عكاظ برد [ ( 1 ) 
  ] براض بن قيس كه يكى از افراد كنانة بود بعروة اعتراض كرد كه اين كار تو\r\n\r\n\r\n","description":"","footnote":"\r\n[ ( 1 ) 
  ] رسم پادشاه حيرة اين بود كه هر ساله شترانى را با اموال تجارتى ببازار عكاظ مىفرستاد تا با فروش آنها براى او پوست و چرم طائف بخرند و بحيرة بفرستند و البته يكى از اشراف قريش و عرب اين كار را به عهده مىگرفت كه ديگران متعرض شتران نعمان نگردند و در آن سال عروة بن عتبة اين كار را براى نعمان به عهده گرفت .\r\n","page_name":" 118 ","page_number":127},
  {"content":"\r\n\r\n( 1 ) بزيان قبيلهء كنانة است ؟ عروة گفت : اگر چه بزيان تمامى مردم هم باشد من خواهم كرد ! عروة شتران را بسوى مقصد حركت داد ، براض هم در صدد قتل عروة برآمد و در سر راه او كمين كرد تا هنگامى كه عروة به « تيمن ذى طلال » كه جائى است در بالاى نجد رسيد براض او را غافلگير كرده و با اينكه يكى از ماه‌هاى حرام بود و خونريزى را در آن ماه جايز نميدانستند او را بكشت و اشعارى نيز در اين باره گفت [ ( 1 ) 
  ] و لبيد بن ربيعه نيز در اين باره اشعارى گفت و به همين سبب كه در ماه حرام اين قتل اتفاق افتاد آن را « فجار » ناميدند ( چون فجار از فجر و فجور و به معناى گناه است ) .\r\nاين خبر به گوش قريش كه در عكاظ بودند رسيد آنان پيش از اينكه هوازن از جريان قتل اطلاع يابند از عكاظ بسوى مكه كوچ كردند و چون هوازن مطلع شدند بدنبال آنان براى انتقام خون عروة حركت كردند و پيش از آنكه داخل در حرم ( كه جنگ را در آنجا جايز نمىدانستند ) گردند هوازن بدانها رسيدند و جنگ ميانهء هر دو دسته درگير شد و تا شب هم چنان جنگ كردند و چون شب شد قريش داخل حرم شده و هوازن نيز كه چنان ديدند از تعقيب و جنگ آنان صرف نظر كردند ، و از آن پس نيز بدنبال آن روز جنگهاى ديگرى ما بين قريش و هوازن اتفاق افتاد كه در برخى از آنها رسول خدا صلى اللّه عليه و آله نيز كه در آن وقت چهارده و يا پانزده سال از عمر شريفش گذشته بود حضور داشت كه عموهاى آن حضرت او را با خود بجنگ ميبردند ، و از خود آن حضرت روايت كنند كه فرمود : من در آن جنگها تير براى عموهايم ميآوردم ، يعنى تيرهائى كه دشمن بسوى آنان پرتاب ميكردند ولى بهدف اصابت نميكرد ، ( و يا تيرهائى كه آنان بسوى دشمن پرتاب ميكردند ) من از ميدان جمع آورى كرده ( و براى استفادهء مجدد ) آنها را براى عموهايم ميآوردم .\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار بصفحهء 185 سيرة مراجعه شود .\r\n","page_name":" 119 ","page_number":128},
  {"content":"\r\n\r\n( 1 ) و در جنگ فجار رئيس قريش حرب بن امية بن عبد شمس بود و در آن روز در ابتداى كار قبيلهء هوازن و قيس بن عيلان بر كنانة ظفر يافتند ولى از اواسط روز به بعد كنانة بر قيس پيروز گشت .\r\nابن هشام گويد : داستان جنگ فجار طولانىتر از اين است ولى ما به همين اندازه اكتفا ميكنيم .\r\n\r\nازدواج رسول خدا صلى اللّه عليه و آله با خديجة عليها السلام\r\nرسول خدا صلى اللّه عليه و آله بيست و پنج سال از عمر شريفش گذشت ، خديجه دختر خويلد كه زنى ثروتمند و محترم بود ، و روزگار بتجارت ميگذرانيد ، مردان را براى تجارت اجير ميكرد و براى انجام كارهاى تجارتى قراردادهائى با ايشان مىبست و آنها را بتجارت ميفرستاد .\r\nقريش نيز چنان كه پيش از اين تذكر داده‌ايم زندگانى خويش را از تجارت ميگذراندند ( و هر ساله دو بار بشام و بيمن مسافرت تجارتى انجام ميدادند ) راستگوئى و امانت و خوش خلقى رسول خدا صلى اللّه عليه و آله كه زبانزد همگان شده بود به گوش خديجه نيز رسيد ، و همين موجب شد كه خديجه بنزد آن حضرت فرستاد و به او پيشنهاد كرد براى تجارت بشام برود ، و در برابر بيش از مزدى را كه به ديگران پرداخت مىكند به او بدهد ، و غلامى را نيز كه ميسرة نام داشت بهمراه خويش ببرد ، رسول خدا صلى اللّه عليه و آله پيشنهاد او را پذيرفت ، و مال التجارهء خديجه را برداشته با ميسرة بشام رفت .\r\nدر يكى از منازل محمد صلى اللّه عليه و آله در سايهء درختى نزديك دير راهبى [ ( 1 ) 
  ] فرود آمد راهب كه آن حضرت را ديده بود بسوى ميسرة سر كشيده پرسيد :\r\nاين مردى كه در زير درخت فرود آمد كيست\r\n\r\n\r\n","description":"","footnote":"\r\n[ ( 1 ) 
  ] گويند نام اين راهب « نسطورا » بوده و اين غير از بحيرا است كه پيش از اين نامش گذشت .\r\n","page_name":" 120 ","page_number":129},
  {"content":"\r\n\r\n( 1 ) ؟ ميسرة گفت : مردى قرشى از اهل مكه است .\r\nراهب گفت : زير اين درخت جز پيغمبر فرود نيايد .\r\nبهر صورت رسول خدا صلى اللّه عليه و آله اموالى را كه از خديجه بشام آورده بود بفروخت و در عوض آنچه ميخواست خريدارى كرده و با كاروان قريش به مكه مراجعت كرد در راه كه ميآمدند ميسرة ميديد هنگام ظهر و شدت گرما كه مىشود همانطور كه رسول خدا صلى اللّه عليه و آله سوار بر شتر بود دو فرشته در بالاى سر آن حضرت ظاهر ميشوند و براى اينكه آفتاب به او صدمه نرساند از او سايبانى ميكنند .\r\nچون رسول خدا صلى اللّه عليه و آله به مكه آمد خديجه آن اموالى را كه حضرت خريدارى كرده بود به دو برابر يا بيشتر از مال التجارة خويش فروخت و سود بسيارى از اين تجارت عائد او شد ، ميسرة نيز سخن راهب و همچنين سايبانى فرشتگان را از آن حضرت براى خديجه تعريف كرد .\r\nخديجه زنى محترم و شريف و دانا بود و از طرفى ارادهء حضرت بارى تعالى تعلق گرفته بود تا شخصيت و عظمت بيشترى بدان زن پاكدامن عنايت فرمايد ، سخنانى هم كه ميسرة بازگو كرد بدين جريان كمك كرده ( و خلاصه شورى در دل خديجه افكند ، و شوق ازدواج و همسرى محمّد امين صلى اللّه عليه و آله را بسر او انداخت ) و از اين رو بنزد آن حضرت فرستاد و با اينكه بخاطر ثروت بسيار و شخصيت خانوادگى و فاميلى و عفت و پاكدامنى و ساير جهاتى كه در خديجه جمع بود همه مردان قريش آرزوى همسرى او را داشتند ، به دو عرضه داشت : پسر عموى عزيز [ ( 1 ) 
  ] من\r\n\r\n\r\n","description":"","footnote":"\r\n[ ( 1 ) 
  ] نسب خديجه چنانچه ابن هشام و ديگران گفته‌اند بدين ترتيب است :\r\nخديجه دختر خويلد بن عبد العزى بن قصى بن كلاب . . . و مادرش فاطمه دختر زائد بن الاصم است و مادر فاطمه هاله دختر عبد مناف بن عبد الحارث . . . است ، و مادر هالة : قلابة دختر سعيد بن سعد بن سهم . . . است . و خويلد از طرف پدر با رسول خدا صلى اللّه عليه و آله عموزاده است ، چون نسب هر دو پس از سه واسطه بقصى بن كلاب ميرسد . و ابن هشام نسب خديجه را بتفصيل در صفحات 187 و 189 نگاشته و ما بطور اختصار در اينجا بيان داشتيم هر كه تفصيل آن را خواهد بصفحات مزبور مراجعه نمايد .\r\n","page_name":" 121 ","page_number":130},
  {"content":"\r\n\r\n( 1 ) بواسطه خويشاوندى و شرافتى كه تو در ميان قريش دارى و همچنين امانت و راستى و خوش خلقى كه بدانها ممتاز گشته‌اى مايل بشما شده و ميخواهم بهمسرى شما درآيم ، و بدين ترتيب علاقه و اشتياق خود را در ازدواج با آن حضرت بسمع مبارك او رسانيد .\r\nرسول خدا صلى اللّه عليه و آله مطلب را بعموهاى خويش اطلاع داد ، و حمزة بن عبد المطلب رضى اللّه عنه بنزد خويلد آمده او را خواستگارى كرد و به ازدواج آن حضرت درآمد و مهريهء خديجه بيست شتر بود ، و خديجه نخستين زنى بود كه رسول خدا صلى اللّه عليه و آله گرفت و تا او زنده بود زن ديگرى اختيار نفرمود .\r\n\r\nفرزندان رسول خدا صلى اللّه عليه و آله از خديجه :\r\nتمامى فرزندان رسول خدا صلى اللّه عليه و آله بجز ابراهيم كه مادرش مارية قبطيه و از اهل « حفن » مصر بود - و مقوقس پادشاه اسكندريه او را براى آن حضرت هديه فرستاده بود - ما بقي فرزندان آن حضرت از خديجة به دنيا آمدند ، و آنها به ترتيب سن عبارت بودند از :\r\nقاسم - كه بواسطهء او حضرت مكنى بابو القاسم شد - طيّب ، طاهر ، رقية زينب ، ام كلثوم ، و فاطمه عليهم السلام .\r\nپسران آن حضرت يعنى قاسم و طيب و طاهر هر سه قبل از بعثت از دنيا رفتند و اما دختران همگى تا زمان بعثت زنده ماندند و اسلام اختيار كرده با آن حضرت بمدينه مهاجرت كردند .\r\n\r\nداستان خديجة و ورقة بن نوفل :\r\nورقة بن نوفل پسر عموى خديجة بود ، كتابهاى بسيارى خوانده بود و بكيش نصرانيت روزگار ميگذرانيد خديجة بنزد او رفت و سخن راهب را كه در راه شام بميسرة گفته بود ، و همچنين داستان سايه افكندن فرشتگان را كه خود ميسرة ديده بود براى ورقه نقل كرد ، ورقة گفت : اگر اينها كه ميسرة گفته راست باشد همانا محمّد پيغمبر اين امت است ، و من در كتابها خوانده‌ام كه اين امت را پيامبرى است\r\n\r\n","description":"","footnote":"","page_name":" 122 ","page_number":131},
  {"content":"\r\n\r\n( 1 ) كه اكنون زمان آمدنش فرا رسيده سپس از دورى و انتظارى كه براى آن زمان كشيده بود با خود سخن ميگفت و تكرار ميكرد : كه تا كى ؟ آنگاه اشعارى نيز در اين باره گفت [ ( 1 ) 
  ]\r\n\r\nبناى كعبه و حكميت رسول خدا صلى اللّه عليه و آله\r\nسى و پنج سال از عمر شريف پيغمبر گرامى اسلام گذشته بود كه قريش در صدد برآمدند خانهء كعبه را از نو بسازند و روى آن را سقف بزنند ، سبب اين تصميم آن بود كه خانهء كعبه تا به آن زمان سقف نداشت [ ( 2 ) 
  ] و ارتفاع آن نيز كمى بيش از قامت يك انسان بود و همين موجب آن شد كه سرقتى در خانهء كعبه واقع شود و جواهرات و اموال كعبه را كه در چاهى درون كعبه بود بدزدند ، خبر اين سرقت كه در مكه پراكنده شد قريش بتعقيب سارق پرداخته و پس از جستجو اموال مسروقه را در خانهء غلامى از طائفهء بنى مليح بن عمرو بنام « دويك » يافتند و شايع شد كه دزدان اموال مزبور را بخانهء دويك برده‌اند ، و بهر صورت دست « دويك » را قطع كردند .\r\nچيزى كه به اين تصميم كمك كرد اين بود كه يكى از كشتيهاى تجار رومى در جدّه به سنگ خورد و شكست ، و صاحب آن از كشتى خود صرف نظر كرد قريش نيز تخته‌هاى آن را براى سقف كعبه به شهر مكه آوردند ، در شهر مكه نيز نجارى قبطى بود كه او نيز برخى از مصالح كار را آماده كرد ، و اين جريانات دست بهم داده تصميم قريش را بر اين كار محكم كرد ، ولى هنگامى كه خواستند شروع به كار كنند و بناى سابق را ويران سازند ترس و وحشتى آنان را گرفت ، و چيزى كه اين ترس را افزون كرد اين بود كه مار سياهى از چاه درون كعبه - همانجا كه\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار ورقه بصفحه 191 - 192 ج 1 سيرة مراجعه شود .\r\n[ ( 2 ) 
  ] برخى گفته‌اند سبب اينكه قريش درصدد تجديد بناى كعبه برآمدند اين بود كه سيلى بنيان كن شهر مكه را گرفت و قسمتى از خانه كعبه را نيز ويران كرد .\r\n","page_name":" 123 ","page_number":132},
  {"content":"\r\n\r\n( 1 ) هدايا را ميريختند - بيرون آمده روى ديوار خانهء كعبه چنبره زد ، و هر كه بكعبه نزديك ميشد آن مار به دو حمله كرده دهان باز ميكرد و صدائى از پوست او شنيده ميشد و همين باعث شد كه كسى بكعبه نزديك نشود .\r\nچند روز اين جريان ادامه داشت و هر روز ميخواستند اين كار را انجام دهند ترس و بيم و وجود مار سياه مانع از خراب كردن كعبه ميشد تا روزى خداى تعالى پرندهء را مأمور ساخت تا بيامد و مار را با نوك خويش از ديوار كعبه بربود و در آسمان مكه ناپديد شد ، قريش كه چنان ديدند گفتند : چنين معلوم مىشود كه خداوند از ما خوشنود شده ، و بكارى كه ما ميخواهيم انجام دهيم رضايت دارد ، چوب كه داريم نجار ماهرى هم كه در ميان ما هست ، شرّ اين مار سياه را نيز خداوند از سر ما دور كرد ديگر تأمل جايز نيست .\r\nپس مردى بنام ابو وهب بن عمرو بن عائذ مخزومى كه دائى عبد اللّه [ ( 1 ) 
  ] پدر رسول خدا صلى اللّه عليه و آله بود جلوتر از ديگران كلنگى بزد و سنگى را از ديوار كعبه كند ولى ناگهان ديد سنگ از دستش رها شده و بجاى خويش باز گشت . ابو وهب فرياد زد : اى گروه قريش پولى كه ميخواهيد در اين ساختمان مصرف كنيد بايد پاكيزه و حلال باشد ! مهريه و اجرت زن زناكار ، و پولى كه از ربا بدست آمده و نيز اموالى كه از مردم به زور و ستم بدست آورده‌ايد نبايد در بناى اين خانه صرف شود [ ( 2 ) 
  ] .\r\nو برخى اين كلام را بوليد بن مغيرة نسبت دهند .\r\n\r\nتقسيم كردن قريش كار خرابى و بناى كعبه را در ميان خود :\r\nقريش كار خرابى و بناى خانه را در ميان خود تقسيم كردند : قسمتى كه درب\r\n\r\n\r\n","description":"","footnote":"\r\n[ ( 1 ) 
  ] پيش از اين در احوالات عبد المطلب و عبد اللّه گفتيم كه مادر عبد اللّه فاطمه دختر عمرو بن عائذ مخزومى بود .\r\n[ ( 2 ) 
  ] و يكى از شعراى عرب نيز درباره ابو وهب اشعارى سرود كه ابن هشام در سيرة ج 1 : ص 194 آنها را نقل كرده است .\r\n","page_name":" 124 ","page_number":133},
  {"content":"\r\n\r\n( 1 ) كعبه در آن قسمت بود بفرزندان عبد مناف و بنى زهرة واگذار شد ، ما بين ركن اسود و ركن يمانى را ببنى مخزوم و قبائل ديگرى كه بدانها منضم شدند واگذاردند بناى قسمت پشت ديوار كعبه را بنى جمح و بنى سهم بن عمرو به عهده گرفتند ، و آن قسمت كه حجر الاسود در آن قرار داشت و آن را حطيم مينامند بفرزندان عبد الدار و بنى اسد بن عبد العزى ، و بنى عدى بن كعب ، واگذار گرديد .\r\nمجددا هنگامى كه خواستند كلنگ به ديوار كعبه بزنند ترس و وحشت آنان را فرا گرفت ، وليد بن مغيرة پيش آمده گفت : نخست من اقدام به اين كار ميكنم سپس كلنگ را بدست گرفته گفت : بار پروردگارا تو ميدانى كه ما از دين تو بيرون نرفته و منظورى جز انجام كارى خير و نيك نداريم ، آنگاه كلنگ خود را فرود آورده و قسمتى از ناحيهء دو ركن را خراب كرد ، آن روز نيز مردم دست به كار خرابى نشدند و گفتند : ما امشب را صبر ميكنيم اگر بلائى براى وليد نازل نشد معلوم خواهد شد كه خداوند به كار ما راضى است و اگر وليد ببليه‌اى دچار شد دست بدان نخواهيم زد و آن قسمت را هم كه وليد خراب كرده تعمير خواهيم كرد .\r\nچون روز ديگر شد وليد بسر كار خويش آمد و شروع به خرابى كرد مردم نيز كه چنان ديدند با او دست به كار خرابى شدند و هم چنان تا اساس خانه كه بدست حضرت ابراهيم عليه السلام پايه گذارى شده بود كندند ، در آنجا به سنگ سبز رنگى بر خوردند كه مانند استخوانهاى مهرهء كمر درهم فرو رفته و محكم شده بود . مردى از قريش ديلم آهنى خود را كه در دست داشت بما بين يكى از آن سنگها فرو برد كه آن را از جا بركند ، چون آن سنگ را از جاى خود حركت داد تمام شهر مكه بلرزيد ، پس از خرابى آن قسمت دست كشيده و از همانجا شروع بساختمان كردند .\r\nو گويند : قريش در زير ركن نوشتهء يافتند كه بسريانى كلماتى در آن بود و آنها نتوانستند آن كلمات را بخوانند پس مردى از يهود كلمات مزبور را بشرح زير ترجمه كرد :\r\n« منم خداى صاحب مكة ، روزى كه آسمانها و زمين را آفريدم و خورشيد\r\n\r\n","description":"","footnote":"","page_name":" 125 ","page_number":134},
  {"content":"\r\n\r\n( 1 ) و ماه را بدين صورت در آوردم آنجا را خلق كردم و بوسيلهء هفت تن از پادشاهان . . . [ ( 1 ) 
  ]\r\nاز ميان نرود تا دو كوه « اخشبان » [ ( 2 ) 
  ] از جا كنده شود ، در آب و شير براى اهل آن بركت است » .\r\nو در مقام ابراهيم لوحى يافتند كه در آن نوشته بود :\r\n« مكه خانهء خدا ( بيت اللّه الحرام ) است كه روزى آن از سه راه ميرسد برخى از اهل آن حرمت آن شهر را به درد » [ ( 3 ) 
  ] .\r\nو نيز گويند : چهل سال پيش از بعثت رسول خدا صلى اللّه عليه و آله در خانهء كعبه سنگى يافتند كه در آن نوشته بود : هر كس در دنيا كار نيك كند در آخرت غبطه خورد و هر كس تخم كار بد بكارد حاصل ندامت بچيند ، اعمال زشت و گناهان را مرتكب شويد و پاداش نيك خواهيد ؟ ! آرى ، هرگز از درخت خار انگور نچينند .\r\n\r\nاختلاف قريش دربارهء نصب حجر الاسود :\r\nقريش براى بناى كعبه سنگ ميآوردند و هر دسته از آنها سنگها را بقسمتى كه سهم خودشان بود حمل ميكردند ، ديوار كعبه از چهار طرف بالا آمد تا به جائى رسيد كه ميبايستى حجر الاسود را در آنجا نصب كنند ، در اينجا اختلاف ميان سران قبائل افتاد ، زيرا هر قبيلهء ميخواستند افتخار نصب آن سنگ نصيب آنان گردد ، دسته بندى قبائل شروع شد ، هر تيره از تيره‌هاى قريش جداگانه مسلح شده و مهياى جنگ گشتند ، فرزندان عبد الدار طشتى پر از خون كرده دستهاى خود را در آن فرو بردند و با يك ديگر هم پيمان شدند كه تا جان در بدن دارند نگذارند ديگرى آن سنگ را بجاى خود نصب كند ، بنو عدى هم با آنان هم سوگند شدند .\r\nكار ساختمان تعطيل شد و سه چهار روز به همين منوال گذشت و بالاخره روز چهارم يا پنجم در مسجد الحرام جمع شده و براى پيدا كردن راه حلى كه بزد و خورد منجر نشود پرداختند . سرانجام رأى ابا امية بن مغيرة را كه سالمندترين\r\n\r\n\r\n","description":"","footnote":"\r\n[ ( 1 ) 
  ] عبارت سيرة در اينجا مفهوم نشد .\r\n[ ( 2 ) 
  ] نام دو كوه در مكه است .\r\n[ ( 3 ) 
  ] گويند اشاره بداستان جنگ عبد اللّه بن زبير و حجاج و ديگران است .\r\n","page_name":" 126 ","page_number":135},
  {"content":"\r\n\r\n( 1 ) افراد قريش بود پذيرفتند . او رأى داد : نخستين شخصى كه از در مسجد [ ( 1 ) 
  ] وارد شد در اين كار حكميت كند و هر چه او گفت همگى بپذيرند ؟ قريش اين رأى را پذيرفته و چشمها بدر مسجد دوخته شد .\r\nناگاه ديدند رسول خدا صلى اللّه عليه و آله از در وارد شد ، همگى فرياد زدند : اين امين است كه ميآيد ، اين محمّد است ، ما همگى به حكم او راضى هستيم ، همين كه آن حضرت جلو آمد و جريان را به او گفتند فرمود : پارچه‌اى بياوريد ، چون آوردند حضرت آن را پهن كرد و حجر الاسود را در ميان آن نهاد سپس فرمود : هر يك از شما گوشهء آن را بگيريد و بلند كنيد ، بدين ترتيب همگى در بلند كردن آن سنگ شركت جستند و همين كه سنگ را محاذى جايگاه اصلى آوردند خود آن حضرت پيش آمده و آن را از ميان پارچه بلند كرد و در جاى خود گذارد ، و روى آن ديوار كعبه بالا رفت . و پس از اتمام كار زبير بن عبد المطلب دربارهء آن مار سياه و بناى كعبه اشعارى سرود [ ( 2 ) 
  ]\r\n\r\nنخستين كسى كه كعبه را پارچه ديبا پوشانيد :\r\nارتفاع كعبه در زمان رسول خدا صلى اللّه عليه و آله هيجده متر شد ، و هر ساله آن را با پارچه‌هاى سفيد مصرى بنام « قباطى » ميپوشاندند ، سپس بوسيلهء برد يمانى آن را پوشاندند و نخستين كسى كه پارچهء ديبا بر آن پوشانيد حجاج بن يوسف بود .\r\n\r\n\r\n","description":"","footnote":"\r\n[ ( 1 ) 
  ] مقصود باب بنى شيبة بوده كه در پشت مقام واقع بود و اخيرا آن را خراب كرده‌اند و برخى گفته‌اند : مقصود درى بوده كه به طرف صفا باز ميشد .\r\n[ ( 2 ) 
  ] بسيرة ابن هشام ج 1 : 198 مراجعه شود .\r\n","page_name":" 127 ","page_number":136},
  {"content":"\r\n\r\n( 1 )\r\n\r\nجريان « حمس » و بدعتهائى كه قريش گذارده بودند\r\nپيش از داستان اصحاب فيل بود يا بعد از آن كه قريش بدعتى در كار حج گذارده و امتيازى براى خود قائل شدند ، جريان اين بود كه گفتند : ما فرزندان ابراهيم و اهل حرم خدا و ساكنين شهر مقدس مكه‌ايم و خود را « حمس » ناميدند ( كه به معناى اهل حرم است ) و گفتند : مقام و منزلتى كه ما داريم ديگران ندارند ، و از اين رو ما بايد تنها حرمت حرم را نگاه داريم و حرمت حل ( خارج حرم ) بر ما لازم نيست .\r\nزيرا اگر ما نيز مانند ديگران براى حل حرمتى نگاه داريم اعراب حرمت ما را نگاه ندارند ، و روى اين منطق وقوف به عرفات را ( كه خارج از حرم بود ) ترك كرده ، و با اينكه آنجا را جزء مشاعر و وقوف در آنجا را جزء اعمال حج و دستور حضرت ابراهيم عليه السلام ميدانستند بدانجا نميرفتند ، و ميگفتند : ما اهل حرم هستيم و نبايد از حرم خارج شويم ، و حرمت حل ( خارج از حرم ) براى ما كه اهل حرم هستيم مانند ديگران لازم نيست ، و به همين سبب آنها بجاى وقوف در عرفات در مزدلفة ( مشعر ) وقوف ميكردند ، و از آنجا بمنى ميرفتند ، و رفته رفته اين حكم را براى هر كه در حرم به دنيا ميآمد اگر چه از قريش نباشد قرار دادند ، و قبائل كنانة نيز از ايشان پيروى كرده آنان نيز خود را اهل « حمس » دانستند [ ( 1 ) 
  ] .\r\nقريش پا را فراتر گذارده بدعتهاى ديگرى نيز گذاردند از آن جمله اينكه\r\n\r\n\r\n","description":"","footnote":"\r\n[ ( 1 ) 
  ] در اين جا ابن هشام بمناسبتى ذكرى از داستان روزهاى « جبله » و « ذى نجب » بميان آورده و اشعارى از عمرو بن معديكرب ، و لقيط بن زرارة ، و جرير و فرزدق ذكر كرده كه چون در ترجمه ما دخالتى نداشت از ذكر آن خوددارى شد . سيره ج 1 :\r\n200 - 201 .\r\n","page_name":" 128 ","page_number":137},
  {"content":"\r\n\r\n( 1 ) گفتند : اهل حمس در حال احرام نبايد از دوغ كشك بسازند ، و يا از كره روغن بگيرند ، و جايز نيست زير خيمهء موئى بروند ، و اگر بخواهند زير سايه بروند جز در خيمه‌اى كه از چرم ساخته شده باشد نروند .\r\nديگر آنكه گفتند : مردمانى كه از خارج داخل در حرم ميشوند و قصد حج يا عمره دارند از غذائى كه با خويش بحرم آورده‌اند نبايد بخورند ، و در نخستين طوافى كه هنگام ورود بمكة ميخواهند انجام دهند بايد آن را در لباس اهل « حمس » بجاى آورند ، و نبايد در لباسهاى خويش كه با خود آورده‌اند طواف كنند و اگر لباسى از مردم « حمس » بدست نياوردند برهنه طواف كنند ، و چنانچه نخواستند برهنه طواف كنند و بناچار در لباسى كه از حلّ همراه آورده‌اند طواف كردند ، پس از طواف بايد آن لباس را از تن بيرون كنند و از آن پس كسى حق استفاده از آن لباس را ندارد .\r\nو بالجمله اينها قوانينى بود كه قريش براى خويش و ديگران مقرر كرده بودند ، و اعراب را وادار باطاعت از اين قوانين كردند و از اين رو اعراب ( غير از حمس ) در عرفات وقوف كرده ، و مردان هنگام طواف چنانچه لباسى بدست نميآوردند برهنه ميشدند ، و زنان لباسهاى رو را از تن بيرون ميآوردند و با لباس زيرين خود كه گاهى از جلو و عقب شكافى داشت طواف ميكردند ، و يكى از زنان عرب كه با چنين لباسى طواف ميكرد اين شعر را گفت :\r\n اليوم يبدو بعضه او كله * و ما بدامنه فلا احلّه \r\nو نيز مردى از اعراب كه در لباس خويش طواف كرده بود ، با اينكه آن لباس را بسيار دوست ميداشت روى قانون « حمس » ناچار بود آن را بدور اندازد در اين باره گفت :\r\n كفى حزنا كرى عليها كانها * لفى بين ايدى الطائفين حريم \r\n\r\n","description":"","footnote":"","page_name":" 129 ","page_number":138},
  {"content":"\r\n\r\n( 1 )\r\n\r\nظهور اسلام و بهمزدن بدعتهاى حمس و قريش :\r\nقريش به همين نحو اين عادات نادرست را بر اعراب تحميل كرده بودند تا اينكه پيغمبر گرامى اسلام بنبوت مبعوث شد ، و خداى تعالى آيات ذيل را دربارهء بدعتهاى « حمس » بدان حضرت نازل فرمود :\r\n« سپس كوچ كنيد ( يعنى از عرفات و مشعر ) بدانسان كه مردم كوچ كنند و استغفار كنيد از خدا ، كه همانا خداوند آمرزنده و مهربان است » [ ( 1 ) 
  ] كه در اين آيه بقريش دستور فرموده از همانجا كه مردم يعنى عرب كوچ كنند شما نيز بهمانسان كوچ كنيد ، و به عرفات و مشعر و منى مانند سايرين برويد .\r\nو نيز دربارهء غذاى اهل حلّ و لباسشان اين آيات نازل گرديد :\r\n« اى فرزندان آدم برگيريد زينتهاى خود را نزد هر مسجدى و بخوريد و بياشاميد ولى اسراف نكنيد كه خدا اسراف كنندگانرا دوست ندارد ، بگو چه كسى زينت خدا را كه براى بندگانش بيرون آورده است و همچنين روزيهاى پاكيزه را حرام كرده است ، بگو آنها از آن كسانى كه در زندگى دنيا ايمان آورده‌اند مخصوص بديشان است در روز رستاخيز ، و چنين تفصيل دهيم آيتها را براى گروهى كه ميدانند » [ ( 2 ) 
  ] .\r\nو بدين ترتيب خداوند بدعتهاى قريش را دربارهء خوراك و لباس اهل حل باطل فرمود .\r\nو در حديث از جبير بن مطعم نقل شده كه گويد : پيش از نزول وحى بر رسول خدا صلى اللّه عليه و آله من آن حضرت را سوار بر شتر در عرفات مشاهده كردم كه با اينكه از « حمس » بود با مردم ديگر براى درك فضيلت حج در عرفات وقوف كرده و هنگامى كه ديگران كوچ كردند او هم با آنان حركت فرمود .\r\n\r\n\r\n","description":"","footnote":"\r\n[ ( 1 ) 
  ] سوره بقرة آيه 199 .\r\n[ ( 2 ) 
  ] سوره اعراف آيه 31 - 32\r\n","page_name":" 130 ","page_number":139},
  {"content":"\r\n\r\n( 1 )\r\n\r\nخبرهاى كاهنان عرب ، و أحبار يهود ، و رهبانان نصارى ، از آمدن رسول خدا صلى اللّه عليه و آله\r\nرفته رفته زمان بعثت پيغمبر اسلام صلى اللّه عليه و آله نزديك ميشد ، احبار يهود ، رهبانان نصارى ، كاهنان عرب خبر آمدن و ظهور آن حضرت را در آن نزديكى بمردم گوشزد ميكردند .\r\nامّا أحبار و رهبانان از روى كتابهائى كه داشتند اوصاف آن حضرت و زمان ظهورش را دانسته بودند .\r\nو امّا كاهنان عرب بوسيلهء اجنّه‌اى كه در آسمانها از فرشتگان استراق سمع اخبار را ميكردند ، و ستارگان شهاب نيز در آن زمان از صعود آنها جلوگيرى نمىكردند از اين جريان اطلاع يافته بودند ، و سالهاى زيادى بود كه زنان كاهنه و مردان كاهن از آمدن آن حضرت خبر ميدادند ولى اعراب به اين اخبار اهميتى نميدادند تا هنگامى كه رسول خدا صلى اللّه عليه و آله مبعوث شد دانستند كه مقصود كاهنان آن حضرت بوده است .\r\nو چون زمان بعثت فرا رسيد و از استراق سمع شياطين و صعودشان بآسمانها بوسيلهء ستارگان شهاب جلوگيرى شد ، جنيان دانستند كه پيش آمدى از جانب خداى تعالى در زمين رخ داده است .\r\nو دربارهء منع شياطين و جنيان از صعود بآسمانها خداوند آيات ذيل را برسول خود صلى اللّه عليه و آله نازل فرمود :\r\n« بگو ( اى محمّد ) به من وحى شد كه گوش فرا داشتند تنى چند از جن و گفتند :\r\nهمانا ما شنيديم قرآنى شگفت را ، كه رهبرى كند بسوى راستى پس ما بدان ايمان آورديم . و هرگز بخداى خويش شرك نورزيم ، و آنكه مقام و مرتبه پروردگار ما بلند شد كه نگرفت همسر و نه فرزندى ، و مردم كم خرد ما بر خدا بدروغ و بيهوده\r\n\r\n","description":"","footnote":"","page_name":" 131 ","page_number":140},
  {"content":"\r\n\r\n( 1 ) سخن ميگفت ، و ما گمان ميكرديم هرگز انس و جنى بر خدا دروغ نگويند . . . »\r\nتا آنجا كه گويد : « و ما پيش از اين جاهائى براى شنيدن داشتيم ، ولى اكنون تيرهاى شهاب در كمين ما است ، و ما نميدانيم آيا شرّى دربارهء اهل زمين اراده شده و يا پروردگارشان ارادهء نيكى دربارهء آنان نموده است » [ ( 1 ) 
  ] و چون جنيان قرآن را شنيدند دانستند كه منع ايشان از شنيدن خبرهاى آسمان به همين جهت بوده كه وحى بخبرهاى ديگر آسمانى مشتبه نشود ، و حجت دربارهء اهل زمين تمام شود از اين رو ايمان آورده و تصديق كردند ، و پس از آن بسوى قوم خويش باز گشته آنان را انذار نموده و هشدار داده گفتند : اى قوم ما كتابى را شنيده‌ايم كه پس از موسى نازل گشته و تصديق كنندهء تورات است ، و بسوى حق و راه راست راهنمائى كند .\r\nو اينكه خداوند ( در آيهء 6 از همان سورهء جن ) فرمايد : « و بودند مردانى از آدميان كه پناه ميبردند بمردانى از جن پس بيفزودشان گناه را » سببش اين بود كه هر گاه اعراب - قريش و غير قريش - مسافرت ميكردند و قصد داشتند شب را در درّه‌اى بمانند با خود مىگفتند : من امشب ببزرگ جنيان اين وادى از شرورى كه در آن هست پناه ميبرم . . .\r\n\r\nنگرانى طائفه ثقيف از مشاهده تيرهاى شهاب :\r\nنخستين مردمى كه از ديدن تيرهاى شهاب نگران و بيمناك شدند طائفهء از قبيلهء ثقيف بودند كه چون تيرهاى شهاب را در آسمان ديدند بنزد مردى از آن طائفه كه نامش عمرو بن امية و زيرك‌ترين مردم آن زمان بود رفته و گفتند : آيا چه پيش آمدى كرده كه اين ستارگان به اين طرف و آن طرف ميروند ؟ عمرو گفت :\r\nبنگريد اگر آنها ستارگانى است كه مردم بوسيلهء آنها در خشكى و دريا راه را پيدا ميكنند و يا آن ستارگانى است كه با طلوع و غروب آنها در زمستان و تابستان باد و باران ميآيد ، پس به خدا سوگند بدانيد كه عمر دنيا به آخر رسيده و مقدمهء\r\n\r\n\r\n","description":"","footnote":"\r\n[ ( 1 ) 
  ] سوره جن آيه‌هاى 1 - 10\r\n","page_name":" 132 ","page_number":141},
  {"content":"\r\n\r\n( 1 ) نابودى مردم روى زمين است ، و اگر ستارگان ديگرى است چنين معلوم مىشود كه خداوند دربارهء مردم روى زمين كار تازهء اراده فرموده كه بايد ديد چيست ؟\r\n\r\nحديثى از رسول خدا صلى اللّه عليه و آله دربارهء تيرهاى شهاب :\r\nابن اسحاق در حديثى نقل كند كه جمعى از انصار خدمت رسول خدا صلى اللّه عليه و آله شرفياب بودند حضرت بدانها فرمود : شما دربارهء اين ستارگان شهاب چه ميگوئيد ؟\r\nگفتند : اى رسول خدا ما هر گاه يكى از آنها را ببينيم ميگوئيم : پادشاهى مرده يا كسى بسلطنت رسيده ، يا مولودى به دنيا آمده ، يا كسى مرده است ! . . .\r\nحضرت فرمود : نه ، اينطور نيست ، بلكه هر گاه خداى تعالى اراده فرمايد در روى زمين كارى نسبت بخلق انجام دهد حاملين عرش آن را بشنوند و تسبيح گويند ، سپس آنان كه در زير پاى ايشان قرار دارند بشنوند و تسبيح گويند و به همين ترتيب تا به آسمان دنيا كه چون صداى تسبيح باهل آن رسد آنان نيز تسبيح گويند سپس برخى از آنها به ديگرى گويد : براى چه تسبيح گفتيد ؟ گويند : چون كسانى كه بالاتر از ما بودند تسبيح گفتند ما نيز گفتيم ! گويند : آيا از آنها نپرسيديد براى چه تسبيح گفتند ؟ پس از آنها ميپرسند و آنان نيز همان پاسخ را دهند و هم چنان تا بحاملين عرش رسد ، آنان گويند : براى اينكه خداوند اراده فرمود فلان كار را در زمين انجام دهد و چنين و چنان كند ، اين خبر هم چنان بيايد تا به آسمان دنيا رسد ، در آنجا شياطين آن را بطور درهم و برهم و اختلاف بشنوند و بكاهنانى كه در روى زمين هستند آن خبر را گزارش دهند آنان نيز آنچه شنيده‌اند بمردم گويند ، و گاهى است كه راست و درست درآيد ، و گاهى نيز در خبرى كه گفته‌اند خطا كنند .\r\nاين چنين بود تا اينكه خداوند بوسيلهء اين ستارگان از آمدن آنها به آسمان جلوگيرى كرد و از آن پس علم كهانت ( و خبر دادن از آينده ) قطع شد و امروز ديگر اين علم از بين رفته است [ ( 1 ) 
  ] .\r\n\r\n\r\n","description":"","footnote":"\r\n[ ( 1 ) 
  ] آنچه امروز مشاهده مىشود كه برخى بوسيله ارتباط با اجنه و شياطين خبر\r\n","page_name":" 133 ","page_number":142},
  {"content":"\r\n\r\n( 1 )\r\n\r\nداستان غيطله كاهنة :\r\nدر قبيله بنى سهم زنى بود بنام غيطله كه پيش از نبوت و بعثت رسول خدا صلى اللّه عليه و آله بكهانت معروف بود - و فرزندان اين زن را غياطل گويند ، كه ابو طالب نيز در يكى از اشعار خود آنان را بنام غياطل خوانده - شبى از شبها رفيقى كه در ميان جنيان داشت و اخبار را به او ميگفت نزدش آمده و پيش روى او به زمين افتاد و گفت :\r\nميدانم و چه ميدانم ؟ روز قطعه قطعه شدن و سر بريدن است ! قريش كه اين خبر را شنيدند با خود گفتند : آيا از اين سخن چه منظورى دارد ؟\r\nدوباره شب ديگر آمده و پيش روى او به زمين افتاد و گفت : دره‌ّها و چه دره‌هائى كه ( فرزندان ) كعب [ ( 1 ) 
  ] در آنجا به خاك افتند ! قريش كه اين خبر را شنيدند گفتند : اين جريان خواهد شد ! نگران باشيد تا چيست ؟ و پس از جنگ بدر و احد - كه هر دو در درّه اتفاق افتاد - معناى آن سخن را دانستند .\r\n\r\nسخن كاهن « جنب » دربارهء رسول خدا صلى اللّه عليه و آله\r\nدر سرزمين يمن قبيله‌اى بود بنام « جنب » و ايشان را كاهنى بود كه پيشگوئيهاى ميكرد ، و چون رسول خدا صلى اللّه عليه و آله برسالت مبعوث شد و خبر بعثت آن حضرت در ميان قبائل عرب پراكنده گشت قبيله جنب بنزد كاهن خويش كه در بالاى كوهى مسكن داشت رفتند و در پاى آن كوه اجتماع كرده از او دربارهء صحت دعواى\r\n\r\n\r\n","description":"","footnote":"\r\n[ ( ) 
  ] هائى ميدهند آنها چيزهائى است كه در روى همين زمين ما مشاهده مىشود مانند اينكه فلان مالى كه دزديده شده در كجاست ، يا فلان دفينه در چه مكانى دفن شده و يا امثال اينها و اما در اخبارى كه از آينده ميدهند و پيش بينىهائى كه ميكنند غالبا اشتباه ميكنند و آن قسمت چيزهائى را هم كه اشتباه نمىكنند اخبارى است كه فرشتگان بدانها تكلم ميكنند ( ملخص از پاورقى سيره ابن هشام )\r\n[ ( 1 ) 
  ] مقصود فرزندان كعب بن لوى است .\r\n","page_name":" 134 ","page_number":143},
  {"content":"\r\n\r\n( 1 ) رسول خدا صلى اللّه عليه و آله جويا شدند ، كاهن هنگام طلوع خورشيد از بالاى كوه سرازير شده بنزد ايشان آمد و بكمانى كه همراه داشت تكيه زده آنگاه سر بسوى آسمان بلند كرد و مدتى چشمان خود را بر آسمان دوخت سپس حركتى به خود داد ، گفت : اى مردم خداوند محمّد صلى اللّه عليه و آله را گرامى داشته و او را برگزيد و دل او را پاك و پاكيزه فرمود ، و بدانيد كه مدت اقامت او در ميان شما اندك است . اين را گفت و از همان راهى كه آمده بود دوباره بالا رفت .\r\n\r\nسخن سواد بن قارب كاهن بعمر بن خطاب :\r\nگويند روزى عمر بن خطاب در مسجد مدينه نشسته بود ، مرد عربى [ ( 1 ) 
  ] به مسجد درآمد و سراغ عمر را گرفت ، عمر كه او را ديد گفت : اين مرد در زمان جاهليت كاهن بوده و هنوز به حال شرك و بت‌پرستى بسر ميبرد ! پس آن مرد نزديك آمده سلام كرد و نشست ، عمر گفت : آيا مسلمان شده‌اى گفت : آرى : پرسيد : آيا تو در جاهليت كاهن نبودى ؟ گفت : سبحان اللّه اى عمر دربارهء من گمان بدى بردى ، و چيزى به من نسبت دادى كه گمان ندارم از روزى كه بخلافت رسيده‌اى تا كنون به كسى گفته باشى ، عمر گفت : پوزش ميطلبم ، من و تو در زمان جاهليت بكارى بدتر از كهانت آلوده بوديم و آن بت‌پرستى بود ، كه با بتها دست بگريبان بوديم تا اينكه خداوند ما را بوسيله رسول خدا صلى اللّه عليه و آله گرامى داشت مرد گفت : آرى اى عمر به خدا سوگند من در زمان جاهليت كاهن بودم ، عمر گفت : بگو همزاد جنى تو چه خبرى به تو داد ؟ گفت : يك ماه يا كمتر پيش از اسلام بنزد من آمده گفت : آيا بجنيان و نا اميدى و نكبت بارى ايشان ، و پناه آوردنشان به پشت اشتران ننگرى ؟ .\r\nعمر گفت : آرى من نيز در آن زمان با چند تن از قريش در كنار بتى بوديم مردى از عرب گوسالهء بپاى آن بت آورد كه قربانى كند ، ما هم بانتظار نشستيم كه كار كشتن گوساله به آخر رسد و هنگام تقسيم آن سهمى هم بما بدهند ، ناگاه\r\n\r\n\r\n","description":"","footnote":"\r\n[ ( 1 ) 
  ] نام اين مرد چنانچه گويند : سواد بن قارب بوده است .\r\n","page_name":" 135 ","page_number":144},
  {"content":"\r\n\r\n( 1 ) از سينه گوساله صدائى شنيدم كه نافذتر از آن تاكنون نشنيده‌ام ، آن صدا اين بود كه ميگفت :\r\nاى ذريح كار صوابى پيش آمده ، مردى فرياد مىزند و ميگويد : معبودى جز خداى يگانه نيست .\r\nاين بود شمه‌اى از اخبار كاهنان .\r\n\r\nو اما اخبار يهود از آمدن آن حضرت صلى اللّه عليه و آله :\r\nعمر بن قتاده از مردان قبيله خود نقل كند كه گفتند : سبب مسلمان شدن ما صرف نظر از توفيق ربانى اين بود كه در آن زمان كه ما مشرك و بت‌پرست بوديم يهوديان كه اهل كتاب بودند و علومى در نزد آنان بود كه ما آنها را نداشتيم در هنگام نزاع و جنگ هر گاه ما بر آنان پيروز ميشديم بما ميگفتند : همانا زمان بعثت آن پيغمبرى كه ( در آخر الزمان ) مبعوث مىشود نزديك شده ، و ما در ركاب او شما را مانند عاد و ارم مىكشيم ! و اين سخنى بود كه ما بسيار از يهوديان مىشنيديم چون رسول خدا صلى اللّه عليه و آله بنبوت مبعوث شد و دانستيم كه آن پيغمبرى كه يهوديان بآمدن او ما را تهديد ميكردند همين پيغمبر است ، روى اين جهت ما پيش دستى كرده و بدان حضرت ايمان آورديم ولى يهود كفر ورزيدند و ايمان نياوردند ، و در همين باره اين آيات نازل گشت :\r\n« و چون كتابى از نزد خدا براى ايشان بيامد كه تصديق كننده بود آنچه را كه با ايشان هست و پيش از آن نيز پيروزى ميجستند بر آنان كه كفر ورزيدند تا گاهى كه بيامد اينان را آنچه آن را بشناختند بدان كافر شدند پس لعنت خدا بر كافران باد » [ ( 1 ) 
  ]\r\n\r\nداستان سلمة و يهودى :\r\nسلمة بن سلامة - از كسانى است كه در جنگ بدر بود - گويد : ما همسايهء\r\n\r\n\r\n","description":"","footnote":"\r\n[ ( 1 ) 
  ] سوره بقرة آيه 89 . و در ذيل آيه تفسيرى نيز ابن هشام از « يستفتحون » كرده است سيرة ج 1 : 212 .\r\n","page_name":" 136 ","page_number":145},
  {"content":"\r\n\r\n( 1 ) يهودى داشتيم كه در ميان قبيله بنى عبد الاشهل زندگى ميكرد ، روزى او را ديدم كه از خانه خويش بيرون آمده و پيش روى قبيله بنى عبد الاشهل ايستاد - و سن من در آن روز از تمام افراد قبيله مزبور كمتر بود و خود را در ميان پارچه پيچيده بودم و در پشت ديوار خوابيده بودم - سپس بحثى را از قيامت و حساب و كتاب و بهشت و دوزخ براى مردمى بت‌پرست كه هيچگونه عقيده‌اى بقيامت نداشتند پيش كشيد و كلماتى در اين باره گفت .\r\nآنان گفتند : آرام باش اى مرد ! مگر چنين چيزى هست كه مردم پس از مردن برانگيخته شوند و ببهشت يا دوزخ روند ؟\r\nمرد يهودى گفت : آرى سوگند بدانكه بنامش قسم خورند در دوزخ آتشى است كه كسى كه در اينجا داخل داغ‌ترين و بزرگترين تنورهاى داغ گردد دوست دارد كه از آن آتش نجات يابد .\r\nمردم گفتند : نشانه‌اش چيست ؟ گفت : پيغمبرى كه در اين سرزمين مبعوث گردد . - و با دست اشاره بسوى مكه و يمن كرد - به دو گفتند : او در چه زمانى بيايد ؟ نگاهى به من كرده و گفت : اگر اين پسر زنده بماند او را خواهد ديد .\r\nسلمة گويد : به خدا سوگند چيزى نگذشت كه رسول خدا صلى اللّه عليه و آله برسالت مبعوث شد و ما به دو ايمان آورديم ، ولى همان مرد يهودى از روى كينه و حسدى كه داشت ايمان نياورد ، و چون ما به دو گفتيم : واى بر تو اى مرد ! مگر تو همان نبودى كه دربارهء پيغمبر چنان گفتى ؟ گفت : چرا ، ولى اين مرد آن پيغمبرى نيست كه من گفتم .\r\n\r\nاسلام ثعلبة و اسيد پسران سعيه :\r\nمردى از بزرگان يهود بنى قريظه حديث كند كه ثعلبة بن سعيه و اسيد بن سعيه دو برادر بودند كه با اسد بن عبيد همگى جزء يهود بنى قريظه بودند و در جريان جنگ و محاصرهء بنى قريظة اسلام اختيار كردند و سبب اسلام ايشان آن\r\n\r\n","description":"","footnote":"","page_name":" 137 ","page_number":146},
  {"content":"\r\n\r\n( 1 ) بود كه مردى از يهوديان شام بنام « ابن هيّبان » چند سال پيش از ظهور اسلام از شام بمدينه آمد و در ميان ما رحل اقامت افكنده بماند ، و به خدا سوگند ما مردى را مانند او مواظب عبادات و نماز خويش نديده بوديم . هر گاه خشكسالى و قحطى بما رو مىآورد به او ميگفتند اى پسر هيبان بيا بصحرا رويم و از خدا براى ما طلب باران كن ، او ميگفت : تا صدقه‌اى ندهيد من نخواهم آمد ، به او ميگفتيم چه مقدار صدقه بايد داد ؟ ميگفت : يا يك صاع خرما و يا دو « مدّ » جو [ ( 1 ) 
  ] .\r\nپس ما همان مقدار صدقه ميداديم آنگاه بهمراه ما بصحرا مىآمد و از خدا طلب باران ميكرد ، و به خدا هنوز از جاى خويش برنخاسته بود كه ابرها ظاهر ميشد و بر ما باران مىباريد ، و اين جريان نه يك بار و دو بار و سه بار بلكه بارها اتفاق افتاد .\r\nتا اينكه هنگام مرگ او شد و چون دانست مرگش فرا رسيده گفت : اى گروه يهود هيچ ميدانيد براى چه من از سرزمين پر بركت شام دست كشيده به اين زمين خشك و سوزان آمدم ؟ گفتيم : تو خود داناترى ، گفت : من در اين سرزمين چشم به راه آمدن پيغمبرى بودم كه زمان ظهورش نزديك شده و اين شهر محل مهاجرت او خواهد بود ، و انتظار آمدن او را ميكشيدم كه به دو ايمان آورده و پيرويش كنم .\r\nاى گروه يهود بدانيد كه زمان آمدنش نزديك شده مبادا كسى در ايمان آوردن به او بر شما سبقت جويد ، چون او دستور دارد تا هر كس با او مخالفت كند خونش بريزد و زن و بچه او را باسارت گيرد ، مبادا اين كار او مانع ايمان شما گردد .\r\nو چون پيغمبر اسلام صلى اللّه عليه و آله برسالت مبعوث شد و جريان محاصره كردن يهود بنى قريظة پيش آمد اين سه نفر كه در سنين جوانى بودند به ديگران گفتند :\r\nاى بنى قريظة به خدا اين همان پيغمبرى است كه ابن هيّبان بشما خبر داد ! گفتند :\r\n\r\n\r\n","description":"","footnote":"\r\n[ ( 1 ) 
  ] صاع سه كيلو ، و « مد » ده سير است .\r\n","page_name":" 138 ","page_number":147},
  {"content":"\r\n\r\n( 1 ) او نيست آنها گفتند : چرا به خدا سوگند اين همان پيغمبرى است ، اين سخن را گفته و از قلعه فرود آمدند و اسلام اختيار كردند و بدان وسيله درباره جان و مال و زن و فرزند خويش مصونيت پيدا كردند .\r\nاين بود قسمتى از اخبار يهوديان كه بشارت بآمدن پيغمبر صلى اللّه عليه و آله داده بودند و اما آنچه از رهبانان نصارى در اين باره بما رسيده است از آن جمله است حديث سلمان :\r\n\r\nجريان اسلام سلمان فارسى رضى الله عنه\r\nابن عباس گويد : سلمان براى من حديث كرد كه من مردى پارسى زبان و از اهل اطراف اصفهان از دهى بنام « جى » [ ( 1 ) 
  ] بودم و پدر من دهقان ( يعنى بزرگ ) آن قريه بود و پدرم مرا از هر كس بيشتر دوست ميداشت . و اين علاقه هم چنان زياد شد تا به حدى كه مانند زنان مرا در خانه زندانى كرد و نمىگذارد از او جدا شوم ، كيش من كيش مجوس بود ، و در آن كيش كوشش بسيارى داشتم تا بدانجا كه بخدمتكارى آتشكده مجوسيان درآمدم .\r\nپدرم مزرعهء بزرگى داشت ( كه هر روزه براى سركشى كارها و زراعت بدان جا ميرفت ) روزى بخاطر ساختمانى كه داشت نتوانست بدانجا رود و به من گفت :\r\nمن امروز بواسطه اين ساختمان نمىتوانم بمزرعه بروم ، تو امروز بجاى من براى سركشى مزرعه برو و دستوراتى هم به من داد و بدنبال آن دستورات گفت :\r\nولى مبادا در جائى بمانى و باز نيائى كه دورى تو بر من ناگوارتر از نابودى مزرعه است ، و خواب و خوراك مرا خواهى گرفت ، و فكرم را به خود مشغول خواهى ساخت .\r\nمن بسوى مزرعه به راه افتادم ، و عبورم بكليسايى كه متعلق بنصارى بود افتاد ، صداى آنان را كه مشغول به نماز بودند شنيدم و بواسطه اينكه پدرم مرا در خانه حبس كرده بود از وضع مردم خارج از خانه اطلاعى نداشتم ، چون آواز\r\n\r\n\r\n","description":"","footnote":"\r\n[ ( 1 ) 
  ] ياقوت حموى گويد « جى » از قراى اطراف اصفهان بوده و اكنون بنام « شهرستان » معروف است .\r\n","page_name":" 139 ","page_number":148},
  {"content":"\r\n\r\n( 1 ) دسته جمعى آنان را شنيدم بر آنان در آمدم تا از نزديك اعمال ايشان را ببينم ، و چون مشاهده كار ايشان را كردم بدين آنان مايل شده پيش خود گفتم : به خدا دين ايشان بهتر از دين ما است آن روز را تا غروب نزد ايشان ماندم و بمزرعه پدرم نرفتم پس از آنها پرسيدم : اصل اين دين در كجاست ؟ گفتند : در شام است .\r\nشب هنگام بنزد پدرم بازگشتم و ديدم از نيامدن من پريشان شده و دست از كارهاى خويش كشيده و چند تن را بدنبال من فرستاده است ، چون بنزد او آمدم و مرا ديد گفت : پسر كجا بودى ؟ مگر من با تو شرط نكرده بودم كه بمزرعه به روى و زود باز گردى ؟ گفتم : پدر جان من در راه مزرعه بكليسايى برخورد كردم و از رفتار دينى و اعمال مذهبى كسانى كه در آنجا بودند خوشم آمد و هم چنان تا غروب نزد ايشان ماندم .\r\nپدرم گفت : پسر در دين آنها خيرى نيست و دين تو و دين پدرانت بهتر از دين آنها است ! من گفتم : به خدا سوگند دين آنها بهتر از دين ما است .\r\nپدرم كه اين سخنان را شنيد از تزلزل عقيدهء كه پيدا كرده بودم بيمناك شده قيد و بندى بپايم بست و مرا در خانه زندانى كرد .\r\n\r\nگريختن سلمان بشام :\r\nسلمان گويد : من براى نصارى پيغام دادم كه ( من دين شما را پذيرفته‌ام ) و هر گاه كاروانى از شام بدينجا آمد مرا خبر كنيد ، روزى به من خبر دادند كه كاروانى از تجار نصارى بدين شهر آمده‌اند ، پيغام دادم كه هر زمان كارشان تمام شد و خواستند بشام برگردند به من اطلاع دهيد ، تا اينكه روزى مراجعت آنها را بشام به من خبر دادند .\r\nمن بهر طور بود قيد و بند را از پاى خود باز كرده بدانها ملحق شدم و با آنها بشام رفتم ، در آنجا بجستجو پرداخته پرسيدم : داناترين شخص در اين دين كيست ؟ گفتند : كشيش بزرگ كليسا .\r\n\r\n","description":"","footnote":"","page_name":" 140 ","page_number":149},
  {"content":"\r\n\r\n( 1 )\r\n\r\nسلمان در خدمت كشيش بزرگ كليسا و سرانجام كار او :\r\nگويد : پس بنزد او رفته به دو گفتم : من بدين تو مايل شده ، و رغبتى پيدا كرده‌ام و ميل دارم در اين كليسا پيش تو بمانم و خدمت تو را انجام دهم ، و از تو درس دين بياموزم و با تو نماز گذارم ؟ كشيش پذيرفت و من بكليسا در آمده نزد او ماندم ، ولى پس از چندى متوجه شدم كه او مرد ريا كار و پستى است ، مردم را به دادن صدقه و خيرات وادار ميكرد ولى چون پولهاى صدقه را بنزد او ميآوردند آنها را براى خود برمىداشت و دينارى به فقراء نميداد و چندان جمع آورى كرد كه مجموع پول و طلاى او بهفت خم سر بسته رسيد .\r\nسلمان گويد : من از اين رفتار او بسيار بدم آمدم ، تا اينكه مرگش فرا رسيد و پس از مرگ او نصارى جمع شدند تا او را دفن كنند ، من بدانها گفتم : اين مرد بدى بود بشما دستور ميداد صدقه بدهيد و چون پولهاى صدقه را نزد او ميآورديد همه را براى خود نگه ميداشت و دينارى از آنها بمستمندان و فقرا نميداد ! گفتند :\r\nاز كجا اين مطلب را دانستى ؟ گفتم : من از پولهائى كه او روى هم انباشته است خبر دارم و حاضرم جاى آن را بشما هم نشان دهم ، گفتند : كجاست ؟ من جاى آنها را به آنان نشان دادم ، و آنها آن هفت خم سربسته پر از پول و طلا را از آنجا بيرون آورده و گفتند : با اين وضع ما هرگز بدن او را دفن نخواهيم كرد ، پس جسد او را بردارى كشيده و سنگسارش كردند . سپس مرد روحانى ديگرى را آورده و بجايش در كليسا گذاردند .\r\nسلمان گويد : پس من به خدمت او اقدام كردم و او مردى پارسا و زاهد بود و كسى را از او پرهيزكارتر و زاهدتر نديده بودم ، نمازهاى پنجگانه را از همه كس بهتر مىخواند ، و شب و روزش بعبادت مىگذشت .\r\nمن بسيار به او علاقه‌مند شدم و بدرجه‌اى او را دوست داشتم كه تا به آن روز به كسى بدان اندازه محبت پيدا نكرده بودم ، روزگار درازى با او بسر بردم تا اينكه مرگ او نيز فرا رسيد ، به دو گفتم : من ساليان درازى را در خدمت تو گذراندم و چندان\r\n\r\n","description":"","footnote":"","page_name":" 141 ","page_number":150},
  {"content":"\r\n\r\n( 1 ) به تو علاقه‌مند شدم كه چيزى را تا كنون به اين اندازه دوست نداشته‌ام اكنون كه مرگ تو فرا رسيده مرا بكه وا ميگذارى كه در خدمت او باشم ؟ و چه دستورى به من ميدهى ؟ گفت : اى فرزند ! مردم عوض شده‌اند و بسيارى از دستورات دينى را از دست داده‌اند ، من كسى را سراغ ندارم كه بر طبق وظائف مذهبى عمل كند جز مردى كه در موصل است و نام او را گفت ، پس تو بنزد او برو .\r\nچون از دنيا رفت من بموصل بنزد همان كس كه گفته بود رفتم و به دو گفتم :\r\nفلان كشيش شامى از دنيا رفت و به من سفارش كرده بنزد تو بيايم و تو را به من معرفى كرده تا در خدمت تو باشم ، پس او به من اجازه داد نزدش بمانم و براستى او را نيز مرد خوبى ديدم و بدانچه رفيق شاميش عمل مىكرد او نيز بدانها مواظبت داشت .\r\nچندان طول نكشيد كه مرك او هم فرا رسيد ، به دو گفتم : فلان كشيش مرا بنزد تو فرستاد و به من دستور داد بنزد تو بيايم و اكنون مرك تو فرا رسيده به من بگو پس از تو بكجا و بنزد كه بروم ؟ او گفت : اى فرزند به خدا من جز مردى كه در « نصيبين » [ ( 1 ) 
  ] است كسى را سراغ ندارم .\r\nپس من بنصيبين آمدم و بنزد آن كس كه معرفى كرده بود رفتم و جريان را به دو گفته نزد او ماندم و او را نيز مرد نيكى يافتم ، چيزى نگذشت كه مرك او هم فرا رسيد به دو گفتم : تو ميدانى كه من بسفارش كشيش موصلى بنزد تو آمدم اكنون تو چه دستور دهى و مرا بكه وامىگذارى ؟ گفت : اى فرزند به خدا من كسى را سراغ ندارم كه تو را به او بسپارم جز مردى كه در عمورية [ ( 2 ) 
  ] است اگر مايل بودى بنزد او برو كه تنها او است كه به راه و روش ما زندگى مىكند .\r\n\r\n\r\n","description":"","footnote":"\r\n[ ( 1 ) 
  ] نصيبين نام شهرى است در عراق كه سر راه موصل بشام قرار گرفته است .\r\n[ ( 2 ) 
  ] عموريه نام شهرى بوده در تركيه و در زمان معتصم مسلمانان آنجا را فتح كردند و چنانچه حاجى نورى گويد : همان شهر بورساى كنونى است كه يكى از شهرهاى آباد و خرم تركيه است .\r\n","page_name":" 142 ","page_number":151},
  {"content":"\r\n\r\n( 1 ) چون او از دنيا رفت من بعمورية رفتم و سرگذشت خود را براى او گفتم اجازه داد نزدش بمانم ، و راستى او مرد نيكى بود و بروش كشيشان پيشين روزگار مىگذرانيد ، و من در آنجا در نتيجه كسب و كارى كه داشتم چند رأس گاو و گوسفند نيز پيدا كرده بودم ، پس مرك او نيز فرا رسيد به دو گفتم : با اين سرگذشتى كه از من ميدانى اكنون تو به من چه دستور دهى و بكه سفارشم كنى ؟ گفت : اى فرزند به خدا من أحدى را سراغ ندارم كه تو را بسوى او روانه كنم ولى همين اندازه به تو بگويم : زمان بعثت آن پيغمبرى كه بدين ابراهيم عليه السلام مبعوث شود نزديك شده آن پيغمبرى كه در ميان عرب ظهور كند ، و بسرزمينى مهاجرت كند كه اطرافش را زمينهائى كه پر از سنگهاى سياه است فرا گرفته ، و آن سرزمين نخلهاى خرماى بسيارى دارد .\r\nآن پيغمبر داراى علائم و نشانه‌هائى است : هديه را مىپذيرد ، از صدقه نمىخورد ، ميان دو كتفش مهر نبوت است . اگر بتوانى بدان سرزمين به روى زود برو .\r\n\r\nآمدن سلمان بمدينهء طيبه :\r\nسلمان گويد : كشيش عموريه نيز از دنيا رفت ، و پس از او مدتى در عموريه ماندم تا بكاروانى از تجار عرب از قبيلهء كلب برخوردم بدانها گفتم : مرا بسرزمين عرب ببريد و من در عوض اين گاو و گوسفندها را بشما مىدهم ؟ آنها پذيرفتند و مرا با خود بردند ، ولى چون بسرزمين وادى القرى رسيديم به من ستم كرده و مرا بعنوان برده و غلامى به مردى يهودى فروختند . در آنجا چشم من بدرختهاى خرمائى افتاد گمان كردم اين همان سرزمينى است كه رفيقم به من نشانى آن را داده ولى يقين نداشتم ، تا اينكه پسر عموى آن مرد يهودى كه از يهود بنى قريظة بود بدانجا آمد و مرا از او خريده بمدينه آورد ، و به خدا سوگند تا چشمم به آن شهر خورد نشانيها را دريافتم و دانستم كه اينجا همان سرزمينى است كه رفيق نصرانى من خبر داده بود .\r\n\r\n","description":"","footnote":"","page_name":" 143 ","page_number":152},
  {"content":"\r\n\r\n( 1 ) پس نزد او ماندم و در اين خلال رسول خدا صلى اللّه عليه و آله در مكه مبعوث شده بود و من كه به صورت بردگى زندگى ميكردم هيچگونه اطلاعى از بعثت آن حضرت نداشتم ، تا اينكه آن حضرت بمدينه هجرت فرمود ، روزى هم چنان كه در نخلستان اربابم بالاى درخت خرما اصلاح آن درخت را مىكردم و اربابم نيز پاى درخت نشسته بود ناگاه ديدم پسر عموى او با عجله وارد باغ شده و نزد او آمده گفت :\r\nخدا طائفهء بني قيله [ ( 1 ) 
  ] را بكشد ! اينها در قباء [ ( 2 ) 
  ] دور مردى را كه امروز از مكه آمده گرفته‌اند و مىگويند : اين مرد پيغمبر است ! سلمان گويد : همين كه من اين سخن را شنيدم لرزه بر اندامم افتاد بطورى كه نزديك بود از بالاى درخت به روى اربابم بيفتم ، پس از درخت پائين آمده به آن مرد گفتم : چه گفتى ؟ از اين سؤال من اربابم خشمگين شده سيلى محكمى بگوشم زده گفت : اين كارها به تو چه ! به كار خودت مشغول باش ! گفتم : چيزى نبود خواستم بدانم سخنش چه بود .\r\n\r\nنخستين ديدار :\r\nسلمان گويد : من مقدارى آذوقه براى خود جمع كرده بودم چون شام آن روز شد آن را برداشته بنزد رسول خدا صلى اللّه عليه و آله صلى اللّه عليه و آله كه در قباء بود آمدم و خدمتش شرفياب شده و به دو عرضه داشتم : من شنيده‌ام شما مرد صالحى هستى و همراهانت نيز مردمانى غريب و نيازمند بكمك و همراهى هستند ، و اينك مقدارى صدقه نزد\r\n\r\n\r\n","description":"","footnote":"\r\n[ ( 1 ) 
  ] قيله : نام زنى است كه نسب اوس و خزرج بدان زن ميرسد ، و ابن هشام در ضمن بيان نسب اين زن دو شعر نيز از نعمان بن بشير كه در مدح اوس و خزرج گفته نقل مىكند . سيرة ج 1 ، 218 - 219 .\r\n[ ( 2 ) 
  ] قباء نام جائى است در دو ميلى قسمت جنوبى مدينه سر راه مكه كه رسول خدا صلى اللّه عليه و آله هنگام هجرت بمدينه نخست بدانجا وارد شده و چند روز در آنجا توقف كرد تا على عليه السلام با زنان بدان حضرت ملحق شدند آنگاه بمدينه آمد . و در آنجا مسجدى نيز بنا كردند كه اكنون موجود است .\r\n","page_name":" 144 ","page_number":153},
  {"content":"\r\n\r\n( 1 ) من بود كه چون ديدم شما بدان سزاوارتريد آن را بنزد شما آوردم اين را گفتم و آنچه همراه داشتم پيش آن حضرت نهادم ، ديدم آن جناب باصحاب خود رو كرده فرمود : بخوريد ولى خودش دست بدان دراز نكرد . من پيش خود گفتم : اين يك نشانه ! پس برفتم و چند روزى گذشت تا رسول خدا صلى اللّه عليه و آله وارد مدينه شد و من نيز دوباره چيزى تهيه كرده بنزد آن حضرت آمدم و به او گفتم : من چون ديدم كه شما از صدقه چيزى نمىخورى اينك هديه‌اى بنزدت آورده‌ام تا از آن ميل فرمائى ديدم رسول خدا صلى اللّه عليه و آله خودش خورده و باصحاب نيز دستور داد بخورند . من پيش خود گفتم : اين دو نشانه ! سپس روزى بنزد آن حضرت كه در قبرستان بقيع بتشييع جنازهء يكى از اصحاب خود رفته بود آمدم ، من دو جامهء خشن زمخت بر تن داشتم و آن حضرت در ميان اصحاب نشسته بود ، پس من پيش رفته سلام كردم و به پشت سرش پيچيدم تا شايد مهر نبوت را در ميان دو شانهء آن حضرت ببينم ، رسول خدا صلى اللّه عليه و آله كه متوجه رفتار من شده بود مقصود مرا دانست ، و رداى خويش را پس كرد و چشم من به مهر نبوت افتاد .\r\nمن خود را به روى شانه‌هاى حضرت انداخته آن را مىبوسيدم و اشك ميريختم رسول خدا صلى اللّه عليه و آله به من فرمود : بازگرد ، من پيش روى او آمده در برابرش نشستم و سرگذشت خويش را تا به آخر براى او شرح دادم ، رسول خدا بشگفت فرو رفت و از اينكه اصحابش اين جريان را مىشنيدند خوشحال گشت .\r\nسلمان از آن پس به صورت بردگى در خانه آن مرد يهودى ميزيست ، و همين گرفتارى مانع از اين شد كه بتواند در جنگ بدر و احد شركت جويد .\r\n\r\nكمكى كه رسول خدا صلى اللّه عليه و آله در آزادى سلمان فرمود :\r\nسلمان گويد : روزى رسول خدا صلى اللّه عليه و آله به من فرمود اى سلمان براى آزادى خود با اربابت قرار دادى ببند و چيزى بنويسيد ، پس من با اربابم براى آزادى\r\n\r\n","description":"","footnote":"","page_name":" 145 ","page_number":154},
  {"content":"\r\n\r\n( 1 ) خود قرار دادى بستم به اين شرح كه : سيصد نخله خرما براى او بكارم ، و چهل وقيه [ ( 1 ) 
  ] ( طلا به او بدهم ) پس رسول خدا صلى اللّه عليه و آله باصحاب خود فرمود : به برادر دينى خود كمك كنيد ! و راستى اصحاب كه اين سخن را شنيدند كمك خوبى به من كردند يكى سى نخلهء جوان ( نشاء ) خرما داد ، ديگرى بيست نخله داد ، آن ديگر پانزده نخله ، آن يكى ده نخله داد ، و خلاصه هر كه هر چه ميتوانست كمك كرد تا اينكه سيصد نخله ( نشاء ) فراهم شد .\r\nپس رسول خدا صلى اللّه عليه و آله فرمود : اى سلمان برو و جاى نشاءها را گود كن و چون همه را كندى مرا خبر كن تا من بيايم و آنها بنشانم .\r\nسلمان گويد : من بدنبال كندن جاى درختهاى خرما رفتم و اصحاب آن حضرت نيز با من كمك كردند تا تمامى سيصد گودال را كنديم آنگاه بنزد رسول خدا صلى اللّه عليه و آله آمده عرض كردم : گودها كنده شد ، حضرت برخاسته با من بدان زمين آمد ، پس ما يك يك نشاءها را بدست آن حضرت ميداديم و او مىنشاند تا اينكه تمام شد و سوگند بدانكه جان سلمان بدست او است ( با اينكه معمولا نشاى درخت كه جابجا مىشود به سختى مىگيرد و بسيار خشك مىشود ) تمامى آنها گرفت ، و حتى يكى از آنها هم خشك نشد [ ( 2 ) 
  ] .\r\n\r\n\r\n","description":"","footnote":"\r\n[ ( 1 ) 
  ] وقيه - چنانچه جوهرى و كازرونى گفته‌اند - در آن زمان معادل چهل درهم بوده كه هر درهمى نيم مثقال و يك پنجم مثقال است و هر ده درهم هفت مثقال است و مثقال شرعى سه چهارم مثقال صيرفى است و بنابر اين هر وقيه 22 مثقال صيرفى است و چهل وقيه كه در قرار داد سلمان بوده جمعا 880 مثقال طلاى صيرفى كه برابر با 1100 دينار بوده است . و اينكه برخى از نويسندگان وقيه را نقره فرض كرده و نيز آن را يك كيلو معنى كرده‌اند اشتباه است . و براى تحقيق بيشترى دربارهء شرح اين حديث بنفس الرحمن حاجى نورى مراجعه شود .\r\n[ ( 2 ) 
  ] و در برخى از روايات و تواريخ است كه يكى را سلمان غرس كرد و ما بقى را رسول خدا صلى الله عليه و آله و تنها همان يكى كه سلمان غرس كرده بود خشك شد و ما بقى كه رسول خدا صلى اللّه عليه و آله كاشته بود همه آنها گرفت ، و هيچكدام خشك نشد .\r\n","page_name":" 146 ","page_number":155},
  {"content":"\r\n\r\n( 1 ) بدين ترتيب يك قسمت از قرارداد كه موضوع غرس نخله‌ها بود تمام شد ولى پرداخت آن مال هنگفت باقى ماند تا اينكه روزى قطعه‌اى طلاى ناب كه باندازهء تخم مرغى بود از يكى از معادن براى رسول خدا صلى اللّه عليه و آله آوردند ، حضرت فرمود : اين مرد پارسى كه براى آزادى خود قرارداد بسته بود چه شد ؟ به من اطلاع دادند و بنزد آن حضرت رفتم ، رسول خدا صلى اللّه عليه و آله آن قطعه طلا را به من داده فرمود : اين را بگير و بقيهء تعهدى كه با يهودى كرده‌اى بوسيلهء آن انجام ده من عرض كردم : اى رسول خدا اين قطعه طلا كجا ميتواند پاسخ بدهى مرا بدهد ؟ فرمود :\r\nبگير كه خداوند بوسيلهء آن بدهى تو را خواهد پرداخت .\r\nسلمان گويد : بخدائى كه جان من بدست او است من آن را گرفته و وزن كردم چهل وقيه تمام درآمد ، و با پرداخت آن خود را از بردگى نجات دادم .\r\n( اين بود سرگذشت آزادى سلمان ) و از آن پس در جنگ خندق و ساير جنگها بهمراه رسول خدا صلى اللّه عليه و آله بود [ ( 1 ) 
  ] .\r\n\r\nداستان ورقة بن نوفل و رفقاى او :\r\nقريش هر ساله عيدى داشتند كه در آن روز در كنار يكى از بتها گرد هم جمع ميشدند و قربانيها مىكردند و تا بشام روز خود را بشادمانى و خضوع در برابر آن بت مىگذراندند .\r\nدر يكى از سالها كه طبق معمول همه ساله در كنار بت مزبور اجتماع كردند چهار تن از ميان ايشان بكنارى رفته و دربارهء رفتار و حركات آن روز و خضوعى كه در برابر بت ميكردند بگفتگو پرداختند ، اين چهار تن عبارت بودند از :\r\n1 - ورقة بن نوفل . . . كه نسبش بكعب بن لوى ميرسيد .\r\n2 - عبيد اللّه بن جحش . . . كه از خزيمة بود و مادرش اميمة دختر عبد المطلب است .\r\n\r\n\r\n","description":"","footnote":"\r\n[ ( 1 ) 
  ] ابن هشام پس از نقل حديث برخى اختلافاتى هم كه در آن بوده نقل كند . سيرة ج 1 : 221\r\n","page_name":" 147 ","page_number":156},
  {"content":"\r\n\r\n( 1 ) 3 - عثمان بن حويرث . . . كه نسبش بقصى بن كلاب جد رسول خدا صلى اللّه عليه و آله ميرسيد .\r\n4 - زيد بن عمرو بن نفيل . . . كه او نيز با هشت واسطه نسبش بكعب بن لوى ميرسد [ ( 1 ) 
  ] اين چهار نفر آهسته بكنارى رفتند و شروع بسخن كرده نخست قرار شد سخنانى كه در آن جلسه گفتگو مىشود تمامى مكتوم بماند ، سپس يكى از آنها گفت : رفقا ! بدانيد كه به خدا اين مردم كار نادرستى مىكنند دين پدرشان حضرت ابراهيم اين نبوده ! آخر اين چه كارى است كه ما بدور يك سنگى كه نه مىشنود و نه مىبيند و نه سود و زيانى دارد بچرخيم و اين حركات را انجام دهيم ، بيائيد هر كدام بسوئى رويم و دين و آئينى براى خود انتخاب كنيم ، زيرا اين كه اكنون بدان پاى بند هستيم دين نيست ؟ ! روى اين سخن تصميم گرفته و هر كدام براى دست يافتن بدين حق بسوئى رفتند .\r\nامّا ورقة بن نوفل بدين نصرانيت درآمد و اعتقادش در آن باره محكم شد و علومى را نيز دربارهء آن دين كسب كرد .\r\nو امّا عبيد اللّه بن جحش در حال ترديد مانده آئينى براى خود اختيار نكرد تا اينكه پس از ظهور دين اسلام مسلمان شد ، و هنگامى كه مسلمانان بحبشه هجرت كردند او نيز با زنش ام حبيبة دختر ابو سفيان بحبشه هجرت كرد ، ولى در آنجا بدين نصارى درآمد و از آئين اسلام دست كشيد و در همان كشور بود تا از دنيا برفت .\r\nمحمّد بن جعفر بن زبير گويد : پس از اينكه عبيد اللّه بن جحش بكيش نصرانيت درآمد گاهى كه به مسلمانان مهاجرين بحبشه گذر ميكرد بدانها مىگفت : ما هدايت شديم و شما هنوز در جستجوى هدايت و دين حق هستيد ! و بالجملة پس از اينكه عبيد اللّه از دنيا رفت رسول خدا صلى اللّه عليه و آله عمرو بن امية\r\n\r\n\r\n","description":"","footnote":"\r\n[ ( 1 ) 
  ] براى اطلاع از تفصيل نسب اين چهار تن بسيرة ج 1 : 222 - 223 مراجعه شود .\r\n","page_name":" 148 ","page_number":157},
  {"content":"\r\n\r\n( 1 ) ضمرى را بحبشه به پيش نجاشى فرستاده و بوسيلهء او از ام حبيبة خواستگارى فرمود و نجاشى آن زن را بمهريهء چهار صد دينار در همانجا به عقد رسول خدا صلى اللّه عليه و آله در آورد ، و خالد بن سعيد بن عاص او را بنزد آن حضرت صلى اللّه عليه و آله آورد . و اينكه عبد الملك مروان عقد زنان را چهارصد درهم قرار داد بخاطر همين جريان بود .\r\nو امّا عثمان بن حويرث از آن مجلس كه برخاست بنزد پادشاه روم آمد و در آنجا بدين نصرانيت درآمد و در پيش پادشاه روم نيز مقام و منزلتى پيدا كرد و داستانى نيز با او دارد كه ما برعايت اختصار از نقل آن خوددارى مىكنيم .\r\nو اما زيد بن عمرو بن نفيل در حال توقف و ترديد ماند ، از بت‌پرستى و آئين مردم قريش دست كشيد ، از گوشت مردار و خون و گوشت قربانيهائى كه براى بتها مىكردند نمىخورد ، از كشتن دخترها جلوگيرى ميكرد ، ولى دين يهود و نصارى را هم نپذيرفت ، و سخنش اين بود كه من بر كيش ابراهيم هستم ، و بر كارهاى قريش عيب مىگرفت .\r\nاسماء گويد : من زيد بن عمرو را كه مردى سالمند و پير شده بود ديدم كه بخانهء كعبه تكيه كرده و مىگفت : اى گروه قريش سوگند بدانكه جان زيد بن عمرو بدست او است هيچكداميك از شما جز من بدين ابراهيم نيستيد ، سپس ميگفت :\r\nبار پروردگارا اگر من ميدانستم چه راهى نزد تو محبوبتر است از آن راه تو را عبادت و پرستش مىكردم ولى چنين راهى را من سراغ ندارم سپس به روى دست خود سجده مىكرد .\r\nو در حديث است كه پسرش سعيد بن زيد و عمر بن خطاب كه پسر عموى زيد بن عمرو بود برسول خدا صلى اللّه عليه و آله عرض كردند : آيا براى زيد استغفار كنيم ؟ فرمود :\r\nآرى او به صورت امتى جداگانه محشور مىگردد [ ( 1 ) 
  ]\r\n\r\n\r\n","description":"","footnote":"\r\n[ ( 1 ) 
  ] ابن هشام در سيرة ج 1 : 226 - 230 اشعارى نيز از زيد دربارهء مفارقتش از دين قريش و آزارى كه به او ميكردند و خصوصا آزار عمويش خطاب بن نفيل ( پدر عمر ) و زنش صفية دختر حضرمى نقل كرده كه هر كه خواهد بدانجا مراجعه كند .\r\n","page_name":" 149 ","page_number":158},
  {"content":"\r\n\r\n( 1 ) زيد چند بار تصميم گرفت براى دست يافتن بدين حق از شهر مكه خارج شود ولى عمويش خطّاب بن نفيل ( پدر عمر ) زن او را كه صفية دختر حضرمى بود بر او موكل كرده بود كه به او اطلاع دهد و از اين رو هر گاه زيد بدين كار تصميم ميگرفت صفية خطاب را خبر مىكرد و او با آزارها و سرزنشهائى كه از او مىكرد مانع از اين كار ميشد .\r\nآزار خطاب بن نفيل نسبت بزيد تا بدان حد رسيد كه زيد ناچار شد از مكه بكوه حراء پناه ببرد ، ولى باز هم خطاب دست از آزار او برنداشت و گروهى از أوباش و اراذل و بچهاى قريش را وادار كرد تا مانع دخول زيد بن عمرو بمكة شوند ، زيد كه چنان ديد گاهگاهى بطور مخفيانه به مكه ميآمد ، و بمحض اينكه آنان از ورود او مطلع ميشدند بخطاب گزارش ميدادند ، او هم براى آنكه كيش و آئين مردم را برايشان تباه نسازد ، و كسى از او پيروى نكند با همان دسته اوباش بسراغش ميآمدند و از مكه بيرونش كرده و انواع صدمات را به او ميزدند .\r\nولى او بهر ترتيب بود از مكه خارج شد و بدنبال دين حضرت ابراهيم عليه السلام رنج سفر بيابان را بر خود هموار ساخت ، و براى دسترسى بهدف خود بنزد رهبانان نصارى و احبار يهود رفت ، قسمت عربستان و موصل ( عراق ) را گردش كرد ، سپس بشام رفت و آنجا را نيز سير كرد تا بدير راهبى كه در كوهى در سرزمين بلقاء [ ( 1 ) 
  ] بود رسيد ، و نصارى عقيده داشتند كه اخبار و علوم دين نصرانيت به او رسيده و تمامى آنها نزد اوست .\r\nپس بنزد او رفته از او دين حق و آئين حضرت ابراهيم عليه السلام را پرسش كرد ، راهب گفت : تو بدنبال چيزى آمده‌اى كه دست يا بى بدان ندارى ، ولى آنچه ميتوانم به تو بگويم آن است كه زمان ظهور آن پيغمبرى كه از سرزمين شما بيرون آيد نزديك شده و او است كه بدين حنيف حضرت ابراهيم مبعوث مىگردد و تو خود را به او برسان كه زمان بعثت او رسيده است .\r\n\r\n\r\n","description":"","footnote":"\r\n[ ( 1 ) 
  ] بلقاء نام ناحيه جنوب شرقى كشور اردن است .\r\n","page_name":" 150 ","page_number":159},
  {"content":"\r\n\r\n( 1 ) زيد كه تحقيقاتى دربارهء مذهب يهود و مسيح كرده بود ولى بهيچيك از آنها تمايل پيدا نكرده بود پس از شنيدن اين سخن با سرعت بسوى مكه رهسپار شد ولى چون بسرزمين طائفهء لخم رسيد در آنجا بدست ايشان كشته شد [ ( 1 ) 
  ] و توفيق آمدن به مكه و احيانا تشرف به خدمت رسول خدا را پيدا نكرد .\r\n\r\nآنچه « يحنس » حوارى از حضرت مسيح ( ع ) دربارهء رسول خدا صلى اللّه عليه و آله نقل كرده :\r\nابن اسحاق گويد : « يحنس » يكى از حواريين عيسى هنگامى كه انجيل عهد آن حضرت را براى مسيحيان استنساخ ميكرد اين جملات را از زبان حضرت مسيح دربارهء پيغمبر گرامى اسلام نقل كرده : هر كه مرا مبغوض دارد پروردگار را مبغوض داشته ، و اگر من كارهائى را كه كسى پيش از من انجام نداده بود در حضورشان انجام نميدادم سبب خطا و گناه ايشان نمىشد ، و ايشان گناهى نداشتند ، ولى از اين پس تكبر ورزيده و پنداشتند كه بر من و همچنين بر پروردگار خويش پيروز گردند ، لكن بناچار بايد آن كلمهء كه در ناموس است پايان پذيرد كه اينان بى جهت مرا مبغوض دارند ، پس هر گاه « منحمنا » بيايد ، همانكسى كه خداوند او را بسوى شما ميفرستد ، و روح القدسى كه از نزد پروردگار خارج شد ، پس او بر من و شما گواه است ، چون شما از زمان قديم در اين جريان با من بوديد ، اين را گفتم تا شك نورزيد .\r\nو « منحمنا » كه در اين حديث است معنايش به زبان سريانى : محمّد ، و به زبان رومى برقليطس است صلى اللّه عليه و آله .\r\n\r\n\r\n","description":"","footnote":"\r\n[ ( 1 ) 
  ] ورقة بن نوفل در مرثيه زيد اشعارى سروده كه ابن هشام در سيرة ج 1 : 232 آنها را نقل كرده است .\r\n","page_name":" 151 ","page_number":160},
  {"content":"\r\n\r\n( 1 )\r\n\r\nبعثت رسول خدا صلى اللّه عليه و آله\r\nو چون حضرت محمّد صلى اللّه عليه و آله بسن چهل سالگى رسيد بنبوت مبعوث گشت ، و خداى تعالى از هر پيغمبرى كه پيش از او بنبوت رسيد عهد و پيمانى بگرفت ، كه بدان حضرت ايمان آورده و او را تصديق كنند و با دشمنانش بجنگند ، و جريان بعثت و پيمبرى او را به پيروان خود و آنان كه بدانها ايمان آورده‌اند بگويند .\r\nو در قرآن مجيد نيز آن را براى پيغمبرش محمّد صلى اللّه عليه و آله نقل كند و به دو فرمايد :\r\n« و چون خداوند از پيمبران پيمان گرفت آنگاه كه بشما كتاب و حكمت بخشيد پس براى هدايت شما رسولى از جانب خدا آمد كه گواهى براستى كتاب و دين شما ميداد تا ايمان آورده و از او يارى كنيد ، خداوند فرمود آيا بدان ( يعنى رسول و قرآن ) اقرار داريد و از پيمان من پيروى خواهيد كرد ؟ همه گفتند آرى اقرار داريم خداوند فرمود شما ( بر خود و امت خويش ) گواه باشيد و من نيز با شما گواه خواهم بود » [ ( 1 ) 
  ] و بدين ترتيب خداوند عهد و پيمانى از پيمبران خود بدانچه گفته شد گرفت .\r\nابتداى كار نبوت : از عايشه نقل كنند كه گفت : در ابتداى كار نبوت رسول خدا صلى اللّه عليه و آله خوابهائى ميديد كه در خارج تحقق مىيافت ، و كم‌كم خداوند او را علاقه‌مند به تنهائى و گوشه گيرى كرد ، و چيزى براى آن حضرت محبوبتر از تنهائى نبود .\r\nو برخى گويند : هنگام بعثت رسول خدا صلى اللّه عليه و آله چنان بود كه هر گاه براى قضاى حاجت بيرون ميرفت از خانه‌هاى مكه دور ميشد و در ميان دره‌ها و كوهها ميرفت و چون تنها مىشد ميديد كه سنگها و درختها با او سخن گفته و بر او سلام كرده ميگويند :\r\n« السلام عليك يا رسول اللّه » محمد صلى اللّه عليه و آله بهر طرف نگاه ميكرد جز سنگ و درخت چيزى اطراف خود نميديد ، و چندى كه از اين جريان گذشت جبرئيل بر او\r\n\r\n\r\n","description":"","footnote":"\r\n[ ( 1 ) 
  ] سوره آل عمران آيه 81 .\r\n","page_name":" 152 ","page_number":161},
  {"content":"\r\n\r\n( 1 ) نازل شد .\r\n\r\nنخستين بارى كه جبرئيل بر آن حضرت نازل گشت :\r\nعبيد بن عمير گويد : رسول خدا صلى اللّه عليه و آله را رسم چنان بود كه هر سال يك ماه در غار كوه حرا معتكف ميشد و اين كار را قرشيان آنان كه اهل عبادت خداوند بودند در زمان جاهليت انجام ميدادند .\r\nدر اين يك ماه آن حضرت مجاورت كوه حرا را اختيار ميكرد و مستمندان و مساكينى كه در آنجا بنزدش ميرفتند اطعام ميفرمود ، و چون آن يك ماه بپايان ميرسيد به شهر مكه باز ميگشت ، و نخست بكنار كعبه ميرفت و هفت بار يا بيشتر بدور آن طواف ميكرد ، سپس بخانهء خويش ميرفت .\r\nتا سالى كه حضرت در آن سال برسالت مبعوث شد طبق معمول همه ساله ماه رمضان بود كه براى اعتكاف و عبادت با اهل خانهء خود بسوى حراء كوچ كرد و هم چنان تا آن شبى كه خداى تعالى او را برسالت گرامى داشت بعبادت مشغول بود در آن شب جبرئيل بر او نازل گشت [ ( 1 ) 
  ] .\r\nدر اينجا خود رسول خدا صلى اللّه عليه و آله دنبالهء داستان را چنين نقل فرمايد :\r\nهنگامى كه من خوابيده بودم ديدم جبرئيل پارچهء از ديبا كه در آن كتابى ( و يا نامه‌اى ) بود بنزد من آورده گفت : بخوان ! گفتم : چه بخوانم ؟ جبرئيل مرا گرفت و چنان فشارى داد كه پنداشتم مرگم فرا رسيده سپس مرا رها ساخته گفت :\r\nبخوان ، گفتم : چه بخوانم ؟ دوباره مرا فشارى داد . . . ( و هم چنان تا سه بار ) و هر بار من ميگفتم : چه بخوانم كه بلكه او دست از من بدارد ، در اين بار گفت :\r\n« بخوان بنام پروردگارت كه آفريد ، آفريد انسان را از خون بسته ( يا\r\n\r\n\r\n","description":"","footnote":"\r\n[ ( 1 ) 
  ] معروف نزد شيعه و جمعى ديگر از مورخين آن است كه بعثت آن حضرت در شب بيست و هفتم ماه رجب اتفاق افتاد ولى جمعى از مورخين مانند ابن هشام و ديگران آن را در ماه رمضان دانسته‌اند .\r\n","page_name":" 153 ","page_number":162},
  {"content":"\r\n\r\n( 1 ) موجود زندهء خونخوار مانند زالو ) بخوان و خداى تو است مهتر ، آنكه قلم را بياموخت ، به انسان آموخت آنچه را نميدانست » [ ( 1 ) 
  ] .\r\nرسول خدا فرمايد : پس من اين آيات را خواندم و جبرئيل برفت ، من از خواب برخاسته ديدم گويا در قلبم كتابى نقش بسته ، پس از غار بيرون آمدم تا بوسط كوه رسيدم آوازى از بالاى سرم شنيدم كه ميگفت : اى محمّد تو پيغمبر خدائى و من جبرئيلم ، من سرم را بلند كرده جبرئيل را ديدم كه در صورت مردى است كه هر دو پاى خود را جفت كرده و در طرف افق ايستاده است و به من ميگويد : اى محمّد تو رسول خدائى و من جبرئيلم ، پس من بىآنكه گامى بجلو يا عقب بردارم ايستاده به دو نظر ميكردم و بهر سوى آسمان نيز كه نظر ميكردم او را به همان شكل مشاهده مينمودم ، پس هم چنان ايستاده بودم نه بجلو ميرفتم و نه به پشت سر برميگشتم ، خديجه ( كه از دورى من نگران شده بود ) كسى بدنبال من فرستاده بود و آنان تا بالاى شهر مكه هم رفته و بنزدش باز گشته بودند و در تمام اين مدت من در همان جا ايستاده بودم تا بالاخره جبرئيل از نظرم پنهان شد .\r\nدر اين هنگام من بنزد خديجة باز گشته پيش او نشستم ، خديجة گفت : اى محمّد كجا بودى ؟ به خدا من كسانى را بدنبال تو فرستادم و آنان تا بالاى شهر مكه نيز بدنبال تو رفتند و بازگشتند و تو را ديدار ننمودند ؟ من جريانى را كه ديده بودم بخديجة گفتم گفت : اى عمو زاده مژده‌گير و ثابت قدم باش ، سوگند بدان خدائى كه جان خديجة در دست او است من اميد آن دارم كه تو پيغمبر اين امت باشى !\r\n\r\nخديجة در خانه عموزاده‌اش ورقة بن نوفل :\r\nسخنان رسول خدا صلى اللّه عليه و آله بپايان رسيد ، خديجة از جا برخاست و جامه‌هاى خويش را پوشيده از جاى خود بيرون آمد تا به مكه رسيده و هم چنان بدر خانهء ورقة بن نوفل پسر عمويش رفت ، ورقة ( چنانچه پيش از اين گفتيم ) بدين نصرانيت در آمده و كتابهاى ايشان را خوانده بود ، و علاوه شفاها نيز سخنانى از يهود\r\n\r\n\r\n","description":"","footnote":"\r\n[ ( 1 ) 
  ] سوره علق آيه 1 - 5 .\r\n","page_name":" 154 ","page_number":163},
  {"content":"\r\n\r\n( 1 ) و نصارى شنيده بود .\r\nبهر صورت خديجة بنزد ورقه آمد و آنچه از رسول خدا صلى اللّه عليه و آله شنيده بود براى ورقة نقل كرد . ورقه بىاختيار گفت : « قدوس ، قدوس » [ ( 1 ) 
  ] سوگند بدانكه جان ورقة بدست او است اى خديجه اگر راست بگويى همان « ناموس اكبر » كه بنزد موسى ميآمد بنزد او آمده ، و همانا او پيغمبر اين امت است ! به او بگو در كار خود ثابت قدم و محكم باش .\r\nخديجه از پيش ورقة بازگشت و بنزد رسول خدا صلى اللّه عليه و آله آمده گفتار ورقة را به دو گفت ( و با اين سخنان روح شوهرش را تقويت و تسلى داد ) .\r\nمدت اعتكاف و غارنشينى رسول خدا صلى اللّه عليه و آله بپايان رسيده به شهر مكه بازگشت و طبق معمول همه ساله ابتدا براى طواف كعبه به مسجد در آمد ، ورقة بن نوفل نيز كه تصادفا براى طواف آمده بود بدان حضرت برخورد ( فرصت را مغتنم دانسته ) گفت : اى عموزاده آنچه ديدى و شنيدى براى من نقل كن ! رسول خدا صلى اللّه عليه و آله مشاهدات خود و همچنين سخنانى را كه از جبرئيل شنيده بود براى ورقة بيان فرمود .\r\nورقه گفت : سوگند بدان خدائى كه جان ورقه در دست او است تو پيغمبر اين امت هستى ، و همان ناموس اكبرى كه بنزد موسى مىآمد بنزد تو آمده ، و بدان كه ( مردم ) تو را تكذيب خواهند كرد ، و آزارت دهند ، از شهرت بيرون كنند ، با تو ستيزه و جنگ كنند ، و اگر من آن روز را دريابم بدانسان كه خدا مىداند او را يارى خواهم كرد . ( اين سخنان را گفت ) آنگاه سرش را پيش آورده جلوى سر رسول خدا صلى اللّه عليه و آله را بوسيد ، پس آن حضرت از او گذشته طواف خود را به آخر رسانده به خانه بازگشت .\r\nو از خديجه روايت شده كه برسول خدا صلى اللّه عليه و آله عرض كرد : اى عموزاده ممكن است هر گاه آن كس كه ميگوئى بنزد من ميآيد بنزدت آمد مرا خبر كنى ؟ فرمود آرى ، و چون جبرئيل بر آن حضرت نازل گشت حضرت بخديجه فرمود : اى\r\n\r\n\r\n","description":"","footnote":"\r\n[ ( 1 ) 
  ] يعنى : « پاكيزه است ، پاكيزه است » چون قدوس از تقديس به معناى تطهير است\r\n","page_name":" 155 ","page_number":164},
  {"content":"\r\n\r\n( 1 ) خديجه جبرئيل آمد ، خديجه عرض كرد : برخيز و در طرف چپ در كنار من بنشين حضرت چنان كرد ، خديجه عرض كرد : او را مىبينى ؟ فرمود : آرى ، عرض كرد : برخيز و در طرف راست در كنار من بنشين ، رسول خدا صلى اللّه عليه و آله چنان كرد باز پرسيد : او را مىبينى ؟ فرمود : آرى عرض كرد : در دامنم بنشين ، نشست عرض كرد : باز او را مىبينى ؟ فرمود : آرى ، خديجه روپوش از سر و صورت برداشت و عرض كرد : اكنون نيز او را مىبينى ؟ فرمود : نه . عرض كرد : ثابت قدم باش و مژده باد تو را كه او فرشته است و شيطان نيست .\r\n\r\nابتداى نزول قرآن :\r\nابن اسحاق گويد : پس ابتداى نزول قرآن در ماه رمضان بود چنانچه خداى تعالى فرمايد :\r\n« ماه رمضان كه نازل شد در آن ماه قرآن ، راهنمائى است براى مردم و نشانه‌هائى است از هدايت و فرقان » [ ( 1 ) 
  ] .\r\nو نيز فرمايد : « ما آن را در شب قدر نازل كرديم . . . ، تا به آخر سورهء قدر » و نيز فرمايد : « . . . سوگند بكتاب آشكار ، كه ما آن را در شب فرخنده‌اى نازل كرديم و ما هر آينه بيم دهنده بوديم ، و در آن جدا گردد هر كارى استوار ، كارى است از نزد ما و همانا ما فرستنده آن هستيم » [ ( 2 ) 
  ] .\r\nو نيز فرمايد : « . . . اگر ايمان آورده‌ايد به خدا و آنچه فرستاديم بر بنده خود روز جدا شدن و روزى كه دو سپاه روبرو شدند . . . » [ ( 3 ) 
  ] و مقصود از روز ملاقات دو سپاه روزى است كه سپاه رسول خدا صلى اللّه عليه و آله با مشركين در بدر روبرو شدند . و آن روز مطابق آنچه حضرت محمّد بن على باقر براى من حديث كرده روز جمعه هفدهم رمضان بوده است .\r\n\r\n\r\n","description":"","footnote":"\r\n[ ( 1 ) 
  ] سوره بقرة آيه 185\r\n[ ( 2 ) 
  ] سوره دخان آيهء 1 - 5\r\n[ ( 3 ) 
  ] سورة انفال آيه 41 .\r\n","page_name":" 156 ","page_number":165},
  {"content":"\r\n\r\n( 1 ) و بالجمله رسول خدا صلى اللّه عليه و آله با عزمى راسخ و ايمانى كامل بانجام فرمان خداى تعالى قيام فرمود ، و بار سنگين نبوت و همچنين ، اذيت و آزارهاى بىشمارى را كه جز مردان قوى دل و راسخى چون انبياء و رسل تاب تحمل آن را ندارند بجان و دل پذيرفت .\r\n\r\nاسلام خديجه\r\nنخستين كسى كه بدان حضرت ايمان آورد ، و تصديق نبوت آن جناب را نمود و در پيشرفت هدف او همه گونه مساعدت كرد خديجه دختر خويلد ( همسر با وفاى آن بزرگوار ) بود ، و اسلام اين بانوى محترم تقويت روحى عجيبى براى رسول خدا صلى اللّه عليه و آله نيز بود ، زيرا مشركين كه آن جناب در خارج از خانه مىآزردند و سخنان ناهنجار بر زبان آورده و نبوتش را تكذيب ميكردند چون به خانه مىآمد فقط خديجه يعنى همان زن با ايمان بود كه او را تسلى ميداد و ناراحتيهاى درونى او را بهر ترتيبى بود بر طرف ساخته او را قوى دل ميساخت ، و اندوه او را بنشاط و شادى مبدل ميكرد - خدايش پاداش نيك عنايت فرمايد - .\r\n\r\nبشارت رسول خدا صلى الله عليه و إله بخديجه ، و سلام جبرئيل :\r\nابن اسحاق از عبد اللّه بن جعفر بن ابى طالب حديث كرده كه گفت : رسول خدا صلى اللّه عليه و آله فرمود : من مأمور شدم تا خديجه را بخانهء از درّ و لؤلؤ ( در بهشت ) بشارت دهم ، كه فرياد و دشنامى و تعب و رنجى در آن نيست .\r\nو از ديگرى روايت كرده كه جبرئيل بنزد رسول خدا صلى اللّه عليه و آله آمده عرض كرد : خديجه را از جانب خداى تعالى سلام برسان ، رسول خدا صلى اللّه عليه و آله فرمود :\r\nاى خديجه اين جبرئيل است كه از جانب خداى تعالى تو را سلام مىرساند ، خديجه گفت : خداى تعالى خود سلام است و سلام از او است و بر جبرئيل نيز سلام باد .\r\n\r\nتأخير وحى و نزول سورهء و الضحى :\r\nابن اسحاق گويد : پس هنگامى شد كه چند روز وحى از رسول خدا صلى اللّه عليه و آله\r\n\r\n","description":"","footnote":"","page_name":" 157 ","page_number":166},
  {"content":"\r\n\r\n( 1 ) منقطع گشت و جبرئيل نزد او نيامد ، پيغمبر اكرم از اين جريان محزون گشته و از اين پيش آمد گرفته خاطر شد پس جبرئيل سورهء « و الضحى » [ ( 1 ) 
  ] را بر آن جناب نازل كرده و خداوندى كه او را بنبوت گرامى داشته در اين سوره سوگند ياد فرمود كه او را وانگذارده و بر او خشم نكرده است . و چنين فرمود :\r\n« سوگند بروز ، و سوگند بشب هنگامى كه تاريكى خود را بيفكند ، كه خدا از تو نبريد ( وانگذارد ) و ( از هنگامى كه دوستت داشته ) بر تو خشم نكرده و همانا انجام ( يعنى آنچه در آخرت نزد من ذخيره دارى ) براى تو بهتر است از آغاز ( يعنى از آن كرامتى كه در دنيا به تو نمودم ) و هر آينه خداوند به زودى ( پيروزى را در اين جهان و پاداش نيك را در آن جهان ) به تو بدهد تا خشنود شوى ، آيا تو يتيم نبودى پس جاى دادت ؟ و گم شده بودى پس تو را راهنمائى كرد ؟ و عيالمند بودى پس تو را بىنياز كرد ؟ ( و در همه جا برحمت خويش تو را نجات داد ) پس بر يتيم خشم ميار ، و پرسش كننده ( و حاجتخواه ) را نران ( و نهيب مزن ) - ( يعنى خشمناك و متكبر ، و بد زبان و سخت دل بر ناتوانان مباش ) - و اما بنعمت پروردگارت پس زبان بگشا ( و بيان كن ) ( يعنى بدانچه خداوند به تو عنايت فرموده از نعمت و گرامى داشتن بنبوت ( و جريان پيامبريت را ) بمردم گوشزد كن و مردم را بسوى حق دعوت نما ) » .\r\nپس رسول خدا صلى اللّه عليه و آله بدين دستور اقدام فرموده نعمتهاى خداوند را گوشزد مردم ميكرد ، و جريان نبوت خويش را بطور پنهانى و مخفيانه به اطلاع نزديكان خويش - آنان كه مورد اطمينان او بودند - مىرساند .\r\n\r\n\r\n","description":"","footnote":"\r\n[ ( 1 ) 
  ] ابن هشام در اينجا پس از نقل كلام ابن اسحاق تفسيرى براى لغات اين سوره نموده است كه هر كه خواهد بسيرة ج 1 : 242 مراجعه كند .\r\n","page_name":" 158 ","page_number":167},
  {"content":"\r\n\r\n( 1 )\r\n\r\nدستور خواندن نماز\r\nسپس دستور نماز برسول خدا صلى اللّه عليه و آله داده شده ، و نخست كه نماز بر او واجب شد هر نمازى دو ركعت بود ، و پس از آن خداى تعالى ( قسمتى از آنها را ) براى كسى كه مسافر نيست چهار ركعت مقرر داشت ، و براى مسافر به همان سان كه در نخست بود دو ركعت مقرر فرمود .\r\nو جريان از اين قرار بود كه روزى رسول خدا صلى اللّه عليه و آله در بالاى شهر مكه رفته بود كه جبرئيل بر او نازل شد و با پاشنهء پاى خود بكنار كوه زده چشمهء آبى ظاهر شد ، جبرئيل در حالى كه رسول خدا صلى اللّه عليه و آله نگاه ميكرد وضو ساخت سپس رسول خدا صلى اللّه عليه و آله نيز به همان ترتيب وضوء گرفت ، آنگاه جبرئيل نماز خوانده پيغمبر اكرم صلى اللّه عليه و آله نيز به همان نحو نماز خواند .\r\nپس رسول خدا صلى اللّه عليه و آله بنزد خديجه آمد و وضوء را همانطور كه جبرئيل به او تعليم كرده بود بخديجه تعليم فرمود ، پس خديجه به همان ترتيب وضوء گرفت سپس رسول خدا ايستاد و بخديجه نيز دستور داد بايستد و همانطور كه او نماز ميخواند او نيز به همان نحو نماز بگذارد .\r\nابن عباس گويد سپس جبرئيل آمده و نماز ظهر را در هنگام تمايل خورشيد ( از دائره نصف النهار ) خواند ، و نماز عصر را پس از رفتن سايه به اندازه او ، و نماز مغرب را هنگام غروب خورشيد ، و نماز عشاء را پس از رفتن شفق و نماز صبح را پس از طلوع فجر خواند ، و روز ديگر آمده نماز ظهر را باندازهء رفتن سايه او و نماز عصر را هنگامى كه سايه دو مقابل آن شد خواند و نماز مغرب را هنگام غروب خورشيد ، و عشاء را پس از گذشتن ثلث اول شب بخواند و نماز صبح را هنگامى كه هوا روشن شده بود و هنوز آفتاب نزده بود بخواند و گفت : نماز را در ميان اين اوقات بايد خواند [ ( 1 ) 
  ] .\r\n\r\n\r\n","description":"","footnote":"\r\n[ ( 1 ) 
  ] لازم بتذكر نيست كه براى اطلاع از احكام اسلامى چه در عبادات و چه در\r\n","page_name":" 159 ","page_number":168},
  {"content":"\r\n\r\n( 1 )\r\n\r\nنخستين مردى كه برسول خدا صلى اللّه عليه و آله ايمان آورد على بن ابى طالب عليه السلام بود\r\nابن اسحاق گويد : پس از خديجه نخستين كسى كه از جنس مردان برسول خدا صلى اللّه عليه و آله ايمان آورد و با او نماز گذارد و نبوت او را تصديق كرد على بن ابى طالب ابن عبد المطلب بن هاشم رضوان الله و سلامه عليه بود ، و آن جناب در آن روز ده ساله بود .\r\nو از نعمتهاى بزرگى كه خداوند بعلى بن ابى طالب عليه السلام داد اين بود كه پيش از اسلام در دامن تربيت رسول خدا صلى اللّه عليه و آله نشو و نما كرد .\r\nمجاهد حديث كرده گفت : از جمله نعمتهاى خداوند و كرامتهاى او نسبت بعلى بن ابى طالب عليه السلام اين بود كه قريش دچار قحطى سختى شدند ، و ابو طالب مردى عيالمند بود كه نان خور زيادى داشت ، پس رسول خدا صلى اللّه عليه و آله بعباس بن عبد المطلب عموى خود كه دارائى و ثروتش بيش از ساير بنى هاشم بود فرمود :\r\nاى عباس نانخوران برادرت ابو طالب زيادند ، و چنانچه مىبينى مردم به اين قحطى سخت دچار گشته‌اند بيا با هم بنزد او برويم و بوسيله‌اى نان‌خوران او را كم كنيم من يكى از پسران او را بنزد خود ميبرم و تو هم يكى را ببر ؟\r\nعباس بن عبد المطلب اين پيشنهاد را پذيرفت ، و هر دو بنزد ابو طالب آمده\r\n\r\n\r\n","description":"","footnote":"\r\n[ ( ) 
  ] معاملات بايد بكتب فقهى دانشمندان و فقها مراجعه كرد ، و حديثى را كه يك نفر مورخ چون ابن اسحاق يا ديگرى نقل مىكند نمىتوان بدون مراجعه بكتب فقهى و اطلاع از ساير احاديث و أدله ميزان حكم قرار داد ، و در فصول آينده كتاب نيز خوانندگان محترم متذكر اين نكته باشند كه در هر جا بحديثى برخوردند كه تا حدودى ارتباطى با دستورات دينى داشت و يا دربارهء يكى از احكام مذهبى بود تنها از نظر تاريخى بدان نگاه كنند و بدون مراجعه بساير كتابهاى حديثى و فقهى آن را دليل عمل خويش قرار ندهند .\r\n","page_name":" 160 ","page_number":169},
  {"content":"\r\n\r\n( 1 ) و منظور خويش را اظهار كردند ، ابو طالب گفت : عقيل را براى من بگذاريد - و برخى گويند : گفت : عقيل و طالب را براى من بگذاريد و هر كدام خواهيد ببريد . پس رسول خدا صلى اللّه عليه و آله على عليه السلام را برداشت و عباس نيز جعفر را برداشته و به خانه بردند .\r\nو بدين ترتيب على عليه السلام در تمام موارد با رسول خدا صلى اللّه عليه و آله بود تا هنگامى كه آن بزرگوار برسالت مبعوث شد پس على به دو ايمان آورد و نبوتش را تصديق كرده پيروى او را بر خود لازم شمرد ، جعفر نيز در خانه عباس بود تا هنگامى كه اسلام اختيار كرده و از خانه عباس بيرون رفت .\r\n\r\nرفتن على عليه السلام بدنبال رسول خدا صلى اللّه عليه و آله در دره‌هاى مكه براى خواندن نماز :\r\nابن اسحاق گويد : چون هنگام نماز ميشد رسول خدا صلى اللّه عليه و آله بسوى دره‌هاى شهر مكه ميرفت و على بن ابى طالب نيز در خفا و پنهانى از پدرش ابو طالب و ساير عموها و قريش بهمراه رسول خدا صلى اللّه عليه و آله ميرفت و نمازهاى خود را در آن جا ميخواندند و چون شام ميشد به خانه باز ميگشتند .\r\nمدتى بر اين منوال گذشت تا اينكه روزى هم چنان كه آن دو مشغول نماز بودند ابو طالب سر رسيد پس برسول خدا صلى اللّه عليه و آله عرض كرد : اى برادر زاده اين دين چيست كه اختيار كرده‌اى ؟ فرمود : عمو جان اين همان دين خدا و فرشتگان و پيمبران او است . و همان آئينى است كه پدر ما ابراهيم آورده ، خداى تعالى مرا بدان بسوى مردم فرستاده و تو اى عمو از ديگران بخير خواهى و نصيحت من سزاوارترى و من خير تو را خواسته و تو را بهدايت ميخوانم و شايستگى تو نيز در اجابت دعوت و يارى و كمك به من بيش از ديگران است ؟\r\nابو طالب گفت : اى برادرزاده من نمىتوانم از كيش پدران خود دست بكشم .\r\n\r\n","description":"","footnote":"","page_name":" 161 ","page_number":170},
  {"content":"\r\n\r\n( 1 ) ولى بدان كه تا من زنده هستم از سوى من به تو بدى نخواهد رسيد [ ( 1 ) 
  ] .\r\nو گويند : بعلى گفت : اى فرزند اين چه دينى است كه تو بر آنى ؟ فرمود :\r\nپدر جان به خدا و رسولش ايمان آورده و در آنچه از جانب خدا آورده او را تصديق نموده و با او براى خدا نماز بجا آورم ! ابو طالب به او گفت : اى فرزند بدان كه او جز خير و نيكى تو را نخواهد ملازم او باش ( و با اين سخن او را به كار خويش دلگرم ساخت ) .\r\n\r\nاسلام زيد بن حارثة غلام رسول خدا صلى اللّه عليه و آله :\r\nدومين مردى كه پس از على بن ابى طالب عليه السلام برسول خدا صلى اللّه عليه و آله ايمان آورد و با آن حضرت نماز خواند زيد بن حارثه بود .\r\nوزيد بن حارثه مردى از قبيلهء كلب است [ ( 2 ) 
  ] كه حكيم بن حزام - برادرزادهء خديجه در سفرى كه از شام برمىگشت او را در زمرهء چند تن ديگر به صورت بردگى خريده بود و به مكه آورد - و زيد در آن هنگام كودكى بود نابالغ - پس خديجه بديدن حكيم بن حزام آمد - و اين در وقتى بود كه بهمسرى رسول خدا صلى اللّه عليه و آله درآمده بود - حكيم به دو گفت : عمه جان هر يك از اين پسرها را كه مىخواهى براى خود برگير ، خديجه زيد را انتخاب كرده از او گرفت ، رسول خدا صلى اللّه عليه و آله كه زيد را ديد از خديجه خواست تا او را بدان حضرت ببخشد ، خديجه نيز پذيرفته او را به آن حضرت بخشيد پيغمبر اكرم نيز آزادش كرده پسر خود خواند ، و اين جريان قبل از بعثت بود .\r\nحارثه پدر زيد در فقدان فرزند خويش بسيار ميگريست و بيتابى مىكرد و اشعارى نيز در اين باره گفت [ ( 3 ) 
  ] تا اينكه مطلع شد كه او در مكه و در خدمت آن\r\n\r\n\r\n","description":"","footnote":"\r\n[ ( 1 ) 
  ] ما دربارهء ايمان ابو طالب در پاورقى صفحات آينده در جريان مرگ او بحثى داريم كه خوانندهء محترم بايد بدانجا مراجعه كند .\r\n[ ( 2 ) 
  ] ابن هشام نسب او را تا بكلب بن وبرة نقل كرده است مراجعه شود ج 1 : 247\r\n[ ( 3 ) 
  ] سيرة ج 1 : 248 .\r\n","page_name":" 162 ","page_number":171},
  {"content":"\r\n\r\n( 1 ) حضرت است پس بنزد رسول خدا صلى اللّه عليه و آله آمد ( تا او را بنزد خويش باز گرداند ) پيغمبر صلى اللّه عليه و آله بزيد فرمود : اگر مىخواهى پيش ما بمان و اگر مايلى بنزد پدرت برو ؟ زيد گفت : نزد شما ميمانم ، پس هم چنان در خدمت رسول خدا صلى اللّه عليه و آله بود تا هنگامى كه آن حضرت مبعوث برسالت شد ، زيد بدان جناب ايمان آورده و چنان كه گفتيم دومين مردى بود كه اسلام اختيار كرد و با آن حضرت نماز خواند .\r\nو هم چنان او را زيد بن محمّد مىگفتند تا چون آيهء كريمه نازل شد : « . . .\r\nو خداوند پسرخوانده‌هاى شما را فرزندان شما قرار نداده . . . و آنان را بنام پدرانشان بخوانيد . . . » [ ( 1 ) 
  ] زيد گفت : من پسر حارثه هستم و از آن پس او را زيد بن حارثه گفتند .\r\n\r\nاسلام ابو بكر و عبد الرحمن و زبير و ديگران :\r\nابن اسحاق گويد : سپس ابو بكر بن ابى قحافه كه نامش عتيق - و بقول ابن هشام : عبد اللّه - بود اسلام آورد .\r\nو او كه مردى بازرگان و تجارت پيشه بود ، و از طرفى انساب قريش را بهتر از ديگران ميدانست با مردم انس و رفت و آمدى داشت ، و پس از اينكه مسلمان شد اسلام خود را اظهار كرده مردمى را نيز كه با او سر و كار داشتند به اين دين دعوت مىنمود ، و گويند : عبد الرحمن و عثمان و طلحه و زبير و سعد بدعوت او مسلمان شدند .\r\nپس از اين چند تن كه گفتيم مردان و زنان زير به ترتيب مسلمان شدند [ ( 2 ) 
  ] : ابو عبيدة ، ابو سلمه ، أرقم ، عثمان و قدامه و عبد اللّه - كه هر سه پسران مظعون بن حبيب بودند - عبيدة بن حارث ، سعيد بن زيد و زنش : فاطمة دختر خطاب - خواهر\r\n\r\n\r\n","description":"","footnote":"\r\n[ ( 1 ) 
  ] سورهء احزاب آيهء 4 - 5 .\r\n[ ( 2 ) 
  ] ابن هشام در اينجا نسب ابو بكر و ديگرانى كه در ذيل نامشان مذكور است ذكر كرده و هر كه خواهد بسيرة ج 1 صفحات 249 - 262 مراجعه نمايد . و در پاورقى نيز گاهى مختصرى از تاريخچهء زندگى برخى از آنها مذكور است .\r\n","page_name":" 163 ","page_number":172},
  {"content":"\r\n\r\n( 1 ) عمر - اسماء ( ذات النطاقين ) و عايشه دختران ابو بكر ، خباب بن أرت ، عمير بن أبى وقاص - برادر سعد بن أبى وقاص - ، عبد اللّه بن مسعود ، مسعود بن القارى سليط بن عمرو و برادرش حاطب بن عمرو ، عياش بن ابى ربيعه و زنش اسماء دختر سلامه ، خنيس بن حذافه ، عامر بن ربيعه ، عبد اللّه بن جحش و برادرش ابو احمد بن جحش ، جعفر بن ابى طالب و زنش اسماء بنت عميس ، حاطب بن حارث و زنش فاطمه دختر مجلّل ، حطّاب بن حارث - برادر حاطب - و زنش فكيهه دختر يسار ، معمر بن حارث - برادر ديگر حاطب - سائب بن عثمان بن مظعون ، مطلب بن أزهر و زنش رمله دختر أبى عوف ، نحّام - كه نامش نعيم بن عبد اللّه بود - عامر بن فهيرة كه يكى از بردگان سياه پوست بود و ابو بكر او را خريد - خالد بن سعيد و زنش :\r\nامينة دختر خلف ، حاطب بن عمرو ، ابو حذيفه - و نامش مهشم بن عتبه است - واقد بن عبد اللّه ، خالد و عامر و عاقل و اياس - كه اين هر چهار نفر فرزندان بكير بن عبد ياليل بودند - عمار بن ياسر ، صهيب بن سنان ، كه از قبيلهء نمر بن قاسط بود ، و برخى گويند : صهيب غلام عبد اللّه بن جدعان بوده ، و برخى ديگر گفته‌اند : رومى بوده و او را از روم به مكه آورده بودند ، و در حديث است كه رسول خدا صلى اللّه عليه و آله فرمود : صهيب ( در ايمان ) پيشرو روميان است .\r\n\r\nاظهار دعوت رسول خدا صلى اللّه عليه و آله و آزار مشركين\r\nبا مسلمان شدن جماعتى كه نام برديم كم و بيش نام اسلام در مكه گوشزد مردم شده و دسته دسته زن و مرد باسلام ميگرويدند ، از آن سو پيغمبر اسلام نيز از جانب خداى عز وجل مأمور شد تا دعوت خويش را آشكار كرده ، و مردم را بطور علنى به اين دين مقدس دعوت كند ، و از روزى كه آن حضرت مبعوث برسالت شده بود تا اين هنگام كه مأمور باظهار دعوت خويش شد سه سال طول كشيد . و آيات ذيل در همين باره نازل گشت :\r\n« پس آنچه را بدان مأمور شده‌اى آشكار كن ( و چنانچه ابن هشام گويد :\r\n\r\n","description":"","footnote":"","page_name":" 164 ","page_number":173},
  {"content":"\r\n\r\n( 1 ) يعنى ميان حق و باطل را جدا ساز ) و از مشركان اعراض نما » [ ( 1 ) 
  ] و نيز فرموده است : « و بترسان خويشاوندان نزديك خويش را ، و فروتنى نما با كسانى كه پيرويت كنند از مؤمنان » [ ( 2 ) 
  ] .\r\nو نيز فرمايد : « و فروتنى كن براى مؤمنان . و بگو همانا من بيم دهندهء هستم آشكار » [ ( 3 ) 
  ] .\r\nدر اين مدت مسلمانان براى خواندن نماز بدرّه‌ها و كوهها ميرفتند و در خفاء و پنهانى نماز ميخواندند ، پس روزى همچنان كه سعد بن ابى وقاص با جمعى از مسلمانان مشغول نماز بودند چند تن از مشركان سر رسيدند ، و بدانها كه مشغول نماز بودند ناسزا گفته و بر اين كارشان آنها را ملامت و عيبجوئى كردند ، سخن دنباله پيدا كرد و كم كم كار بزد و خورد كشيد پس سعد بن ابى وقاص با استخوان فك شترى كه در آنجا افتاده بود بسر مردى از مشركين زده و سرش را بشكست ، و اين نخستين خونى بود كه بخاطر اسلام ريخته شد .\r\nرسول خدا صلى اللّه عليه و آله چنانچه گفته شد مأمور باظهار دعوت خود گشت ، و بدنبال انجام اين مأموريت بآشكار ساختن دعوت خود اقدام فرمود ، مردم مكه و قريش نيز مخالفتى با تبليغات او نمىكردند تا اينكه پيغمبر اكرم نام خدايان مشركين و بتها را بميان آورده از آنها عيبجوئى كرد . . .\r\nاين كار بر مردم مكه گران آمد و جز آنان كه مسلمان شده بودند و البته آنان مردم اندكى بودند ما بقى مردم كمر مخالفت او را بستند ، ابو طالب عموى آن حضرت كه چنان ديد بدفاع از آن جناب قيام فرموده مانع از آزار مشركان شد رسول خدا صلى اللّه عليه و آله نيز هم چنان بدنبال مأموريت خطيرى كه داشت رفته و علنا مردم را بپرستش خداى يگانه دعوت مينمود و بر بتهاى سنگ و چوبى و خدايان دروغى آنها عيبجوئى مىكرد .\r\nسران قريش كه ديدند او هم چنان به كار خود مشغول است ، و عمويش\r\n\r\n\r\n","description":"","footnote":"\r\n[ ( 1 ) 
  ] سورهء حجر آيه 94 .\r\n[ ( 2 ) 
  ] سورهء شعراء آيه 214 - 215 .\r\n[ ( 3 ) 
  ] سورهء حجر آيه 89 .\r\n","page_name":" 165 ","page_number":174},
  {"content":"\r\n\r\n( 1 ) ابو طالب نيز از مرام و تبليغات او دفاع مىكند و مانع از آن است كه كسى صدمهء به او بزند چند تن را براى اتمام حجت بنزد ابو طالب فرستادند و آنها عبارت بودند از :\r\nعتبة و شيبة پسران ربيعة ، أبوسفيان بن حرب - كه نامش صخر بوده - ابو البخترى كه نامش عاص بن هشام يا عاص بن هاشم است - اسود بن مطلب ، ابو جهل - كه نامش عمرو بوده ، و بأبو الحكم نيز مكنى بوده است - وليد بن مغيرة ، نبيه و منبه پسران حجاج بن عامر ، عاص بن وائل [ ( 1 ) 
  ] .\r\nاينان بنزد ابو طالب آمده گفتند : اى ابو طالب اين برادرزاده‌ات بخدايان ما ناسزا گويد ! از آئين ما عيبجوئى كند ، دانشمندان ما را بىخرد و سفيه ميخواند ، پدران ما را گمراه داند ! اينك يا خودت از او جلوگيرى كن و يا جلوگيرى او را بما واگذار ، زيرا تو نيز همانند ما هستى و ما كفايت او را خواهيم كرد ؟ ابو - طالب آن روز با خوشروئى و ملايمت آنان را ساكت كرده و از نزدش بيرون رفتند .\r\nرسول خدا صلى اللّه عليه و آله همچنان به كار تبليغ دين اشتغال داشت و مردم را بخداى يگانه دعوت مىنمود تا اينكه رفته رفته كار مخالفت قريش با آن حضرت بالا گرفت و نزاع و جدال ميان طرفداران آن جناب با مخالفين او شروع شد ، و قريش نيز مردم را بر عليه آن حضرت تحريك مىكردند .\r\nسران قريش براى بار دوم بنزد ابو طالب رفتند و به دو گفتند : اى ابو طالب تو در ميان ما مردى بزرگوار و شريف هستى و ما يك بار دربارهء برادرزاده‌ات بنزد تو آمديم و از تو خواستيم جلوى او را بگيرى ولى تو بسخن ما ترتيب اثرى ندادى و به خدا سوگند طاقت ما تمام شد و بيش از اين نمىتوانيم نسبت بپدران خود دشنام شنيده و ببزرگان ما بد بگويند ، بر خدايان ما عيب گيرند . اينك يا خود جلوى او را بگير يا ما با تو كارزار مىكنيم تا يكى از دو طرف از پاى درآيد و به هلاكت رسد و امثال اين سخنان را گفته و از نزدش بيرون رفتند ، اين جريان بر ابو طالب گران آمد زيرا دشمنى و جدا شدن قريش از او برايش سخت و مشكل بود و از آن سو\r\n\r\n\r\n","description":"","footnote":"\r\n[ ( 1 ) 
  ] ابن هشام نسب هر كدام را تا چند پشت بيان كرده است ، سيرة ج 1 : 264 - 265\r\n","page_name":" 166 ","page_number":175},
  {"content":"\r\n\r\n( 1 ) نمىتوانست رسول خدا صلى اللّه عليه و آله را نيز بدانان تسليم كند و يا دست از ياريش بكشد .\r\nاز اين رو بنزد آن حضرت فرستاده و چون پيش او بيامد به دو گفت : اى فرزند برادر اين قريشند كه بنزد من آمده و چنين و چنان گويند ، اكنون بر جان خود و جان من نگران باش و كارى كه از من ساخته نيست و طاقت آن را ندارم بر من تحميل مكن .\r\nرسول خدا صلى اللّه عليه و آله گمان كرد كه عمويش مىخواهد او را واگذارد و دست از يارى او بردارد از اين رو فرمود : به خدا اگر خورشيد را در دست راست من بگذارند و ماه را در دست چپ من قرار دهند من دست از اين كار نخواهم كشيد تا اينكه در اين راه هلاك گردم يا اينكه خداوند مرا نصرت داده و بر آنان غالب آيم ، سپس اشك در چشمان آن حضرت حلقه زد و گريست و از جا برخاسته به طرف در رفت ابو طالب او را صدا زده گفت : فرزند برادر باز گرد ، چون حضرت باز گشت ابو طالب گفت : برو و هر چه خواهى بگو كه به خدا هرگز دست از يارى تو بر نخواهم داشت .\r\nقريش كه ديدند ابو طالب دست از يارى رسول خدا صلى اللّه عليه و آله بر نميدارد و حاضر نيست او را بدست آنها بسپارد ، عمارة بن وليد مخزومى را كه زيباترين جوانان قريش و نيرومندترين آنها بود بنزد ابو طالب آورده گفتند : اى ابو طالب اين عمارة را كه در ميان جوانان قريش از همه نيرومندتر و زيباتر است بگير و بجاى او محمّد را بما بده ، آن محمدى كه با آئين تو و پدرانت بمخالفت برخاسته و ميان قريش اختلاف و جدائى انداخته ، و بدانشمندان و بزرگان ما نسبت سفاهت و نادانى ميدهد .\r\nمحمّد را بما واگذار تا ما او را بقتل برسانيم و در عوض عمارة را بفرزندى خود بگير ؟ ! ابو طالب گفت : به خدا پيشنهاد زشتى به من كرديد ! آيا پسر شما را بگيرم و بزرگ كنم و فرزند خويش را بشما بسپارم تا او را بكشيد ؟ ! به خدا هرگز اين كار را نخواهم كرد !\r\n\r\n","description":"","footnote":"","page_name":" 167 ","page_number":176},
  {"content":"\r\n\r\n( 1 ) مطعم بن عدى بن نوفل گفت : اى ابو طالب به خدا سوگند قوم تو از راه انصاف با تو سخن گفتند و تا جائى كه ميتوانستند سعى كردند تا آزارى به تو نرسانند ولى گويا تو نمىخواهى پيشنهاد دوستانه و سخن منصفانهء ايشان را بپذيرى ! ابو طالب گفت : اى مطعم به خدا سوگند سخنشان منصفانه نبود بلكه تو مىخواهى با اين سخن اينان را بدشمنى با من تحريك كنى ، حال كه چنين است پس هر چه مىخواهى بكن ! و بدين ترتيب كار دشمنى ميان ايشان سخت شد و نزاع و مخالفت آنها آشكار گرديد .\r\nو در اينجا بود كه ابو طالب اشعارى دربارهء دشمنى مطعم بن عدى و ساير قريش گفت [ ( 1 ) 
  ] .\r\n\r\nآزار مشركين به كسانى كه برسول خدا صلى اللّه عليه و آله ايمان آورده بودند :\r\nقريش از آن پس در مخالفت با رسول خدا صلى اللّه عليه و آله با يك ديگر هم عهد شده و تصميم گرفتند كه هر كدام در ميان قبيلهء خود بنگرند تا اگر كسى از آنها اسلام اختيار كرده است او را بيازارند ، و بدين ترتيب آزار و صدمهء مسلمانان شروع شد .\r\nابو طالب كه چنان ديد فرزندان هاشم و مطلب را طلبيده و از ايشان خواست تا با او در دفاع از رسول خدا صلى اللّه عليه و آله كمك كنند پس همگان سخنش را پذيرفته جز ابو لهب كه در دشمنى و عداوت خويش باقى ماند - خدايش لعنت كند .\r\nابو طالب كه آمادگى قبيلهء خود را در يارى رسول خدا صلى اللّه عليه و آله ديد خورسند شده و بوسيلهء اشعارى كه گفت [ ( 2 ) 
  ] آنان را مدح و ستايش كرده و فضيلت رسول خدا صلى اللّه عليه و آله را بر آنان متذكر شده از پشتيبانى ايشان سپاسگزارى نمود .\r\n\r\nسخن وليد بن مغيرة دربارهء رسول خدا صلى اللّه عليه و آله :\r\nايام حج نزديك شد و قريش نگران كار پيغمبر اكرم صلى اللّه عليه و آله بودند كه با آمدن حاجيان به مكه ممكن است تبليغات آن حضرت در ايشان اثر بخشد . از اين رو بنزد وليد بن مغيرة كه مرد سالمند و بزرگى در ميان قريش بود رفتند ، وليد گفت :\r\n\r\n\r\n","description":"","footnote":"\r\n[ ( 1 ) 
  ] سيرة ج 1 : 267 - 268\r\n[ ( 2 ) 
  ] براى اطلاع از متن اشعار بسيرة ابن هشام ج 1 : 269 مراجعه شود .\r\n","page_name":" 168 ","page_number":177},
  {"content":"\r\n\r\n( 1 ) شما ميدانيد كه آوازهء محمّد در اطراف پيچيده و اكنون نيز موسم حج نزديك شده و كاروانهائى از اعراب در اين ايام به شهر شما ميآيند ، دربارهء او سخن خود را يك جهت كنيد ، و همه بيك ترتيب درباره‌اش سخن بگوييد و چنان نباشد كه هر دسته بطورى سخن گويد ؟ ! گفتند : هر چه تو بگويى ما همگى همان را دربارهء محمد خواهيم گفت .\r\nوليد - شما سخنى را انتخاب كنيد تا من هم با شما همراهى كنم ! قريش - ما مىگوئيم : محمّد كاهن است ! وليد - نه به خدا او كاهن نيست ما كاهنان را ديده‌ايم ، ولى سخنان محمّد بزمزمهء كاهنان و اوراد آنان شباهت ندارد ! قريش - پس مىگوئيم : ديوانه است ! وليد - نه ديوانه هم نيست ، زيرا ما ديوانگان را ديده‌ايم حركات و سخنان محمّد بديوانگان نمىماند ! قريش - مىگوئيم : شاعر است .\r\nوليد - شاعر هم نيست زيرا ما انواع شعر را از رجز و هزج و مبسوط و غيره ديده و شنيده‌ايم ولى سخنان او شعر نيست .\r\nقريش - پس مىگوئيم : ساحر است ! وليد - ساحران و سحر آنها را نيز ما ديده‌ايم و محمّد ساحر هم نيست زيرا سخنان او به كار ساحران كه ريسمانى را گره ميزنند و سپس در آن ميدمند شباهت ندارد ! گفتند : پس چه بگوييم ؟\r\nوليد گفت : به خدا گفتارش با حلاوت است ، و اصل و ريشه‌اش محكم و پا بر جا است و ميوهء آن پاكيزه و نيكو است ، هر چه بگوييد مردم ميدانند كه سخن شما بيهوده و باطل است ، ولى باز هم از همه بهتر همان است كه بگوييد : ساحر است زيرا سخنانش سحر و جادو است كه بوسيلهء آنها ميان پدر و پسر و برادر و زن و شوهر\r\n\r\n","description":"","footnote":"","page_name":" 169 ","page_number":178},
  {"content":"\r\n\r\n( 1 ) و فاميل و عشيره جدائى ميأندازد .\r\nقريش از نزد وليد بيرون رفته و سر راه كاروانيان نشسته و بهر كه برخورد مىكردند او را از تماس گرفتن با رسول خدا صلى اللّه عليه و آله بر حذر داشته و از سحر و جادوى آن حضرت بيمناكش مىساختند . پس خداى تعالى آيات زير را دربارهء وليد بن مغيرة و سخن او نازل فرمود :\r\n« مرا واگذار با كسى كه او را تنها آفريدم ، و برايش مالى بسيار و پسرانى گواه ، قرار دادم و آماده ساختم برايش آمادگيها ، سپس آرزو دارد كه زيادتر گردانم ، نه چنان است او آيات ما را دشمن است زود است كه او را بعذابى سخت رسانيم ، همانا او انديشيد و سنجيد ، پس كشته شود كه چگونه سنجيد ، سپس كشته شود چگونه سنجيد ، پس نگريست سپس چهره درهم كشيد و روى درهم كرد آنگاه پشت كرده و كبر ورزيد ، و گفت اين نيست مگر سحرى كه در رسد و نيست آن مگر گفتار بشر » [ ( 1 ) 
  ] .\r\nو دربارهء قريشيان كه نزد وليد بن مغيرة آمدند نيز اين آيات نازل گشت « بدانسان كه فرستاديم بر قسمت كنندگان ، آنان كه قرآن را بخشهائى گردانيدند ، پس بپروردگارت سوگند كه از همكيشان بپرسيم از آنچه كه انجام ميدادند » [ ( 2 ) 
  ] .\r\nابو طالب كه چنان ديد قصيدهء معروف خود را دربارهء جلب محبت قريش و شخصيت خود در ميان ايشان سرود و در آن تذكر داده كه بهيچوجه رسول خدا صلى اللّه عليه و آله را به آنان تسليم نخواهد كرد ، و تا پاى جان از آن حضرت دفاع خواهد كرد .\r\nو از همين قصيده است شعر معروف ابو طالب كه در مدح رسول خدا صلى اللّه عليه و آله گويد :\r\n و ابيض يستسقى الغمام بوجهه * ثمال اليتامى عصمة للأرامل [ ( 3 ) 
  ] \r\n\r\n\r\n","description":"","footnote":"\r\n[ ( 1 ) 
  ] سورهء مدثر آيه‌هاى 11 - 25 .\r\n[ ( 2 ) 
  ] سورهء حجر آيه‌هاى 90 - 93 .\r\n[ ( 3 ) 
  ] براى اطلاع از تمامى قصيدة و پارهء توضيحات بسيرة ج 1 : 272 - 280 مراجعه شود .\r\n","page_name":" 170 ","page_number":179},
  {"content":"\r\n\r\n( 1 ) يعنى سفيد روئى كه مردم ببركت روى او طلب باران ميكنند ، و او فرياد رس يتيمان و پناه بيوه زنان است .\r\nو در حديث است كه پس از هجرت زمانى در مدينه قحطى شد مردم بنزد رسول خدا صلى اللّه عليه و آله آمده از خشكسالى شكايت كردند حضرت بمنبر رفته از خدا طلب باران كرد ، پس طولى نكشيد چندان باران آمد كه مردم بنزد آن حضرت آمده از زيادى باران و خوف آمدن سيل شكايت بردند ، رسول خدا صلى اللّه عليه و آله دست بدرگاه خداوند برداشته فرمود : بار خدايا اطراف ما ببار و بر ما مبار ! پس ابرها از هم باز شد و اطراف شهر را حلقه وار فرا گرفت رسول خدا صلى اللّه عليه و آله فرمود : اگر ابو طالب امروز زنده بود اين جريان او را مسرور ميساخت ، برخى از اصحاب عرض كردند : گويا اين شعر او را بخاطر آورديد كه گويد :\r\n و ابيض يستسقى الغمام بوجهه * ثمال اليتامى عصمة للارامل ؟ \r\nفرمود : آرى .\r\nو بهر حال آوازه رسول خدا صلى اللّه عليه و آله و جريان نبوت او در ميان قبائل عرب پيچيد و زبانزد مردم شهرها شد ، و دو قبيلهء اوس و خزرج كه در شهر مدينه ساكن بودند بواسطهء مجاورت با يهود - چنان كه پيش از اين نيز گفته شد - و سخنانى كه از آنها راجع بظهور پيغمبرى در ميان عرب شنيده بودند انتظار آمدن آن حضرت را داشتند و از وضع او مطلع بودند ، و چون خبر ظهور آن حضرت و اختلاف قريش دربارهء او بمدينه رسيد ابن اسلت كه بواسطهء زنى كه از قريش گرفته بود علاقه نسبت بدانها داشت و چند سال هم در ميان ايشان سكونت كرده بود اشعارى براى قريش گفت ، و در آن اشعار قريش را از اختلاف و نزاع و دو دستگى و مخالفت با رسول خدا صلى اللّه عليه و آله بر حذر داشت ، و نعمتهاى خداوند را بر ايشان و دفع اصحاب فيل و جريان جنگ داحس و حاطب را ( كه در زمان جاهليت اتفاق افتاده بود ) براى آنها متذكر شد .\r\nحكيم بن اميه نيز كه مردى شريف و محترم و از هم سوگندان بنى امية بود\r\n\r\n","description":"","footnote":"","page_name":" 171 ","page_number":180},
  {"content":"\r\n\r\n( 1 ) و ضمنا مسلمان شده بود اشعارى در اين باره گفت [ ( 1 ) 
  ] .\r\n\r\nآزار و صدماتى كه از مشركين برسول خدا صلى اللّه عليه و آله رسيد :\r\nقريش روى دشمنى و عداوتى كه در اثر تبليغات پيغمبر گرامى اسلام با آن حضرت پيدا كرده بودند كار را بر او و كسانى كه بدين اسلام گرويده بودند سخت كرده و مردمان نادان و اوباش را تحريك كرده تا در صدد تكذيب و آزار او برآيند ، و خود آنها نيز او را بشاعرى و جادوگرى و ديوانگى و امثال آن متهم ساختند ، ولى پيامبر بزرگوار اسلام ( بدون واهمه و ترس ، و بىآنكه در برابر آنها سستى از خود نشان دهد ) وظيفهء خطيرى كه از جانب خداوند به دو محول شده بود انجام داده و آشكارا بتبليغات خويش ادامه ميداد ، و هم چنان بواسطهء عيبجوئى در دين و مرام قريش و دورى كردن از بتها و مبارزهء با كفرشان موجبات ناراحتى بيشترى را براى آنان فراهم ميساخت .\r\nعبد اللّه پسر عمرو بن عاص گويد : بپدرم گفتم : بزرگترين آزارى كه از قريش نسبت برسول خدا صلى اللّه عليه و آله ديدى چه بود ؟ گفت : روزى نزد بزرگان و اشرافشان كه در حجر اسماعيل ( در مسجد الحرام ) گرد هم جمع شده بودند رفتم و مشاهده كردم كه سخن از آن حضرت بميان است و با هم مىگويند : هرگز نشده بود كه ما در هيچ جريان ناگوارى به اين اندازه كه در برابر اين مرد صبر و بردبارى كرده‌ايم شكيبائى و سكوت از خود نشان دهيم ، خردمندان ما را نادان خواند .\r\nپدران ما را ناسزا گويد ، بر دين و آئين ما عيب گيرد ، گروههاى متحد ما را پراكنده سازد ، بخدايان ما دشنام دهد ! راستى كه ما در برابر او بيش از حدّ بردبارى كرده‌ايم ! در اين گفتگو بودند كه رسول خدا صلى اللّه عليه و آله وارد شده و هم چنان بيامد تا ركن خانهء كعبه را استلام نمود و سپس بطواف مشغول شد و چون بر آنها گذشت زبان\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار ابن أسلت و حكيم و عم چنين شرح جنگ داحس و حاطب بسيرة ج 1 : 283 - 289 مراجعه شود .\r\n","page_name":" 172 ","page_number":181},
  {"content":"\r\n\r\n( 1 ) ببدگوئى آن حضرت باز كرده بر او طعن زدند ! من آثار ناراحتى در چهره پيغمبر صلى اللّه عليه و آله مشاهده كردم ولى ديدم آن حضرت توجهى نفرموده از نزدشان برفت ، بار دوم كه بر آنها عبور فرمود دوباره هم چنان زبان بطعن و دشنام گشودند و من اين بار نيز آثار ناراحتى در چهره حضرت مشاهده كردم ، و چون بار سوم شد و اينان بدگوئى و دشنام را از سر گرفتند آن جناب در برابر آنها ايستاد و فرمود :\r\nاى گروه قريش ! آگاه باشيد سوگند بدان خدائى كه جانم بدست او است من مأموريت جنگ ( و يا هلاكت ) شما را دارم ! اين سخن را كه فرمود آنان بطورى ساكت شدند كه گويا روى سرشان پرنده نشسته است ، و چنان در برابرش آرام شدند كه كسانى كه قبل از اين سخن از همه نسبت به آن حضرت خشمناكتر بودند و بيش از ديگران مردم را بر عليه او تحريك ميكردند با بهترين گفتارى پاسخ آن حضرت را داده و احترامات معموله را نسبت به دو بجاى آوردند ، بدان حدّ كه ميگفتند : اى ابا القاسم از ما بگذر ( و كردار بد ما را ناديده بگير ) به خدا تو مردى نيستى كه بى بهره از دانش باشى ( و مانند ما نادان نيستى ) .\r\nرسول خدا صلى اللّه عليه و آله از آنان گذشت و چون فرداى آن روز شد دوباره در همان مكان گرد آمده و من نيز با ايشان بودم ، يكى از آن ميان گفت : شما ديروز سخنانى دربارهء محمّد گفتيد و آنچه او نيز دربارهء شما گفته بود شنيديد ولى همين كه در برابر شما آن سخنان ناراحت كننده را اظهار كرد او را رها كرده پاسخش را نداديد ؟\r\nدر اين سخنان بودند كه رسول خدا صلى اللّه عليه و آله از دور پيدا شد ، اينان كه او را ديدند يكباره بطور دسته جمعى بسويش حمله‌ور شده اطرافش را حلقه‌وار گرفتند و شروع كردند بپرخاش كردن و اظهار داشتند : توئى كه دربارهء دين و آئين و خدايان ما چنين و چنان ميگوئى ؟\r\n\r\n","description":"","footnote":"","page_name":" 173 ","page_number":182},
  {"content":"\r\n\r\n( 1 ) پيغمبر صلى اللّه عليه و آله فرمود : آرى من گفتم ! عمرو بن عاص گويد : در اين هنگام يكى از آنان را ديدم كه دو طرف عباى آن حضرت را در دست گرفت ( و در صدد آزار او برآمد ) ابو بكر كه در آنجا بود و آن منظره را ديد گريان شده ( روى دلسوزى نسبت بآنجناب ) گفت :\r\nآيا مردى را بجرم اينكه ميگويد : پروردگار من خداى يگانه است ميكشيد ؟\r\nو بدين ترتيب آن جناب را رها كردند و بدنبال كار خويش رفتند ، و اين جريان سخت‌ترين چيزى بود كه من از قريش نسبت به آن حضرت ديدم .\r\nو از ام كلثوم دختر ابى بكر نقل كنند كه آن روز هنگامى كه ابو بكر به خانه بازگشت ديدم قريش سر او را شكسته‌اند .\r\nو نيز گفته‌اند : سخت‌ترين آزارى كه رسول خدا صلى اللّه عليه و آله از قريش ديد اين بود كه روزى از خانه خويش بيرون آمد ، و هر كه در آن روز آن حضرت را ديد چه آنان كه زر خريد و غلام بودند و چه آنان كه آزاد بودند ( بنوعى ) تكذيب او را كرده و اذيت و آزارش نمودند ، حضرت به خانه بازگشت و از كثرت صدماتى كه ديده بود خود را در پارچه ( و يا جامه ) پيچيده و بخفت ، پس اين آيه نازل شد « اى جامه به خود پيچيده برخيز و بترسان » [ ( 1 ) 
  ] .\r\n\r\nاسلام حمزة رضى الله عنه :\r\nمردى از قبيله اسلم نقل كند كه روزى ابو جهل در نزديكى كوه صفا برسول خدا صلى اللّه عليه و آله گذر كرد و آن جناب را آزار كرده و دشنام داد ، و سخنانى كه دلالت بر عيبجوئى از دين و آئين آن حضرت و تضعيف كار او بود بر زبان راند ، رسول خدا ( پاسخش را نداده و ) با او سخن نگفت - و به خانه بازگشت زنى از كنيزكان عبد اللّه بن جدعان ( اين جريان را ديد و ) سخنان ابو جهل را نسبت بآنحضرت شنيد .\r\nابو جهل از نزد رسول خدا صلى اللّه عليه و آله دور شده و بيامد تا در انجمنى از قريش كه در كنار خانه كعبه تشكيل شده بود نشست .\r\n\r\n\r\n","description":"","footnote":"\r\n[ ( 1 ) 
  ] سورهء مدثر آيه 1 - 2 .\r\n","page_name":" 174 ","page_number":183},
  {"content":"\r\n\r\n( 1 ) چيزى نگذشت كه حمزة بن عبد المطلب رضى اللّه عنه در حالى كه كمان خود را بر دوش داشت و از شكار برميگشت سر رسيد ، و رسم او چنان بود كه هر گاه از شكار برميگشت پيش از آنكه به خانه خود برود بدور خانه كعبه طوافى ميكرد ، و اگر بدسته از قريش كه دور هم جمع شده بودند برمىخورد نزد آنها ميايستاد و با آنها سخن ميگفت . پس بدان كنيزك برخورد ، كنيزك گفت : اى حمزه نبودى كه ببينى برادرزاده‌ات محمّد از دست ابو جهل چه كشيد و چه دشنامها شنيد ! و چه صدماتى بر او وارد كرد ولى محمّد در مقابل هيچ نگفته به خانه رفت .\r\nاز آنجايى كه خداوند اراده فرموده بود حمزه را بدين اسلام گرامى دارد اين سخن بر او گران آمده خشمناك شد و بجستجوى ابو جهل بيامد تا او را پيدا كند و سزاى جسارتش را كه برسول خدا كرده بود بدهد به همين منظور به مسجد الحرام آمده او را در ميان گروهى ديد كه نشسته است ، حمزة نزديك آمد و با كمانى كه در دست داشت چنان بر سر ابو جهل كوفت كه سرش به سختى شكست آنگاه گفت آيا محمّد را دشنام ميگوئى در صورتى كه من بدين او هستم ؟ اكنون اگر جرئت دارى آن دشنام را به من بده ؟\r\nجمعى از بنى مخزوم ( قبيله ابو جهل ) به طرف حمزه حمله‌ور شده خواستند تا بطرفدارى ابو جهل با حمزة جنگ كنند ، ابو جهل گفت : حمزة را واگذاريد زيرا من برادرزاده‌اش را بزشتى دشنام گفتم .\r\nپس از اين جريان حمزة در دين اسلام و پيروى از رسول خدا صلى اللّه عليه و آله ثابت قدم شد ، و پس از اسلام حمزة آزار قريش نسبت بدان حضرت تخفيف يافت و دانستند كه حمزه از آن جناب دفاع خواهد كرد .\r\n\r\nآمدن عتبة بن ربيعة بنزد رسول خدا ( ص ) و پيشنهادهائى كه بدان حضرت كرد :\r\nعتبة بن ربيعه كه از بزرگان قريش بود روزى در انجمنى از قريش در مسجد الحرام نشسته بود و رسول خدا صلى اللّه عليه و آله نيز در گوشهء ديگر نشسته بود قريش هم چنان از\r\n\r\n","description":"","footnote":"","page_name":" 175 ","page_number":184},
  {"content":"\r\n\r\n( 1 ) تبليغات رسول خدا صلى اللّه عليه و آله رنج مىبردند عتبة بحاضران گفت : اى گروه قريش خوبست من بنزد محمّد بروم و با او صحبت كنم و پيشنهاداتى به او بدهم شايد يكى را بپذيرد و دست از سخنان خود بردارد ؟ حاضران سخنش را پذيرفته و او را بنزد آن حضرت فرستادند عتبة برخاست و بنزد آن حضرت آمده پيش رويش نشست آنگاه عرض كرد اى فرزند برادر [ ( 1 ) 
  ] تو مقامت در ميان ما چنانست كه خود ميدانى چه از نظر شرافت فاميلى و چه از جهت شخصيت نسبى ، و اينك دست به كار بزرگى زده‌اى دو دستگى ميان مردم انداخته‌اى ، بزرگانشان را بنادانى و سفاهت نسبت دهى درباره خدايان ايشان و آئينشان عيبجوئى ميكنى ، پدران گذشتهء ايشان را بكفر و بيدينى نسبت دهى ! اكنون پيشنهادهاى مرا گوش كن شايد يكى از آنها را بپذيرى و از اين كارها دست باز دارى ؟\r\nرسول خدا صلى اللّه عليه و آله فرمود : اى عتبة پيشنهاداتت را بگو تا من گوش فرا دارم عتبه گفت : اى برادرزاده اگر منظورت از اين سخنان كه ميگوئى اندوختن ثروت و بدست آوردن مال است ، ما حاضريم آنقدر براى تو مال و ثروت جمع آورى كنيم تا آنجا كه ثروت تو به دارائى تمامى ما بچربد ! و اگر مقصودت آن است كه كسب شخصيتى كنى ما حاضريم ( بدون اين سخنان ) تو را بزرگ خود قرار داده و هيچكارى را بدون اذن تو انجام ندهيم ! و اگر هدفت سلطنت و رياست است ما تو را سلطان و رئيس خود قرار ميدهيم ، و اگر جنّ زده شده‌اى كه نمىتوانى آن را از خود دور سازى برايت طبيبى بياوريم تا تو را مداوا كند و هر چه مخارج مداواى تو شد ما از مال خود بپردازيم تا بهبودى يا بى و امثال اين سخنان كلماتى گفت و پيغمبر اكرم صلى اللّه عليه و آله نيز گوش ميداد تا چون سخنش بپايان رسيد فرمود :\r\nاى عتبه سخنت تمام شد ؟ گفت : آرى .\r\nحضرت فرمود : اكنون سخن مرا بشنو ! عتبة گفت : بگو .\r\n\r\n\r\n","description":"","footnote":"\r\n[ ( 1 ) 
  ] چون عتبة فرزند ربيعة بن عبد شمس بن عبد مناف بود و نسبش در عبد مناف بنسب رسول خدا ( ص ) ميرسيد از اين رو آن حضرت را برادر زاده خطاب مىكند .\r\n","page_name":" 176 ","page_number":185},
  {"content":"\r\n\r\n( 1 ) رسول خدا صلى اللّه عليه و آله شروع به خواندن سورهء « فصلت » كرد عتبة هم پنجه‌هاى خود را بر زمين نهاده و بدانها تكيه كرده و گوش ميداد ، رسول خدا صلى اللّه عليه و آله اين سورهء مباركه را هم چنان قرائت فرمود تا بآيهء سجده رسيده سجده كرد ، آنگاه برخاسته فرمود : پاسخ مرا شنيدى اكنون خود دانى ! عتبة از جا برخاست و بسوى رفقاى خويش به راه افتاد ، قريش از دور ديدند عتبه ميآيد نگاهى به دو كرده گفتند : عتبه عوض شده ، و آن عتبه كه رفت نيست چون نزديك شد و در انجمن ايشان نشست به دو گفتند : چه شد ؟ گفت : من سخنى شنيدم كه به خدا سوگند تاكنون نشنيده بودم ، به خدا نه شعر است ، نه سحر است نه كهانت و جادوگرى است .\r\nاى رفقاى قرشى من بشما سخنى گويم از من بشنويد : اين مرد را به حال خود واگذاريد زيرا اين سخنى كه من از او شنيدم سخن بزرگى بود و آيندهء مهمى دارد اكنون او را به حال خود واگذاريد تا اگر اعراب او را از بين بردند كه مقصود شما بدست ديگران انجام شده ، و اگر عرب را مطيع خود ساخت براى شما افتخارى است ، زيرا سلطنت و رياست او سلطنت شما است ، و عزت او عزت شما است ، و آن هنگام شما بوسيلهء او بمنصب بزرگى نائل خواهيد شد ؟\r\nحاضران به او گفتند : به خدا محمّد تو را با زبان خود سحر كرده ! عتبة گفت :\r\nرأى من اين است اكنون خود دانيد !\r\n\r\nاحتجاج رسول خدا صلى اللّه عليه و آله با رؤساى قريش\r\nپرتو آئين مقدس اسلام روز بروز در خانه‌هاى مكه و ميان قبائل قريش شعاع بيشترى را روشن مىكرد و نور آن به جاهاى تازه‌اى ميافتاد ، هر روزى كه مردم مكه از خواب برميخاستند با مرد مسلمان و يا زن مسلمان جديدى روبرو ميشدند ، مشركين مكه در برابر اين موفقيتهائى كه نصيب پيغمبر اسلام ميشد مانند كلافهء سردرگمى شده دست و پاى خود را گم كرده بودند ، مىخواستند بهر وسيلهء شده مردم را از\r\n\r\n","description":"","footnote":"","page_name":" 177 ","page_number":186},
  {"content":"\r\n\r\n( 1 ) گرويدن به اين دين باز دارند ، بهر مسلمانى دست ميافتند او را حبس كرده شكنجه مىكردند ، يا اگر از اين راه نمىشد با مال و ثروت او را تطميع ميكردند .\r\nتا بالاخره روزى پس از اينكه خورشيد غروب كرده بود سران قبائل قريش مانند : عتبة بن ربيعة ، ابو سفيان ، نضر بن حارث ، ابو البخترى ( برادر ابو جهل ) اسود بن مطلب ، زمعة بن اسود ، وليد بن مغيرة ، ابو جهل ، عبد اللّه بن امية ، عاص بن وائل ( پدر عمرو بن عاص ) نبيه ، منبه ، امية بن خلف . . . و ديگران در پشت خانه كعبه گرد هم جمع شده با هم گفتند : كسى را بنزد محمّد بفرستيد و او را بدينجا احضار كنيد و با او صحبت كنيد تا از اين پس اگر كارى نسبت به او انجام داديد معذور باشيد ؟\r\nپس كسى را بنزد آن حضرت فرستاده گفتند : بزرگان قبيلهء تو در اينجا اجتماع كرده تا با تو سخن گويند بنزد ايشان بيا ! رسول خدا صلى اللّه عليه و آله كه پيغام آنها را شنيد گمان كرد آنها دست از مخالفت با آن حضرت كشيده و فكر تازه‌اى بنظرشان رسيده است ، و چون بهدايت و رشد آنان كمال علاقه را داشت و گمراهى ايشان آن حضرت را رنج ميداد از اين رو با شتاب بانجمن آنان آمده در كنار ايشان نشست ، آنان بدان حضرت رو كرده گفتند : اى محمّد ما تو را در اينجا احضار كرده تا با تو راه عذر را ببنديم ، چون به خدا سوگند ما كسى را سراغ نداريم كه رفتارش با قوم خود مانند رفتار تو نسبت بما باشد : پدران ما را دشنام دهى ، از دين ما عيبجوئى كنى ، بخدايان ما ناسزاگوئى ، بزرگان و خردمندان را بسفاهت و نادانى نسبت دهى ، ميان مردم اختلاف انداخته‌اى ؟ و خلاصه آنچه كار ناشايست بوده است انجام داده‌اى آيا منظورت از اين كارها چيست ؟ اگر اين كارها را به منظور پيدا كردن مال و ثروتى انجام ميدهى ما حاضريم آن قدر مال و ثروت براى تو جمع كنيم كه داراترين ما شوى و اگر بدنبال شخصيت و رياستى مىگردى ما بدون آنكه اين سخنان را بگويى تو را بزرگ خود قرار ميدهيم ، و اگر طالب سلطنت و مقامى هستى ما تو را سلطان خويش گردانيم ، و اگر جن زده شده‌اى - چون ممكن است گرفتار جن\r\n\r\n","description":"","footnote":"","page_name":" 178 ","page_number":187},
  {"content":"\r\n\r\n( 1 ) شده باشى - ما اقدام بمداواى تو كنيم تا بهبودى يا بى ؟ ! رسول خدا صلى اللّه عليه و آله ساكت بود و چون سخنان ايشان بپايان رسيد فرمود : اينها نيست كه شما خيال مىكنيد ، نه آمده‌ام كه مال و ثروتى از شما بگيرم ، و نه مىخواهم شخصيتى در ميان شما كسب كنم ، نه سلطنت بر سر شما را مىجويم ، بلكه خداى تعالى مرا برسالت بسوى شما فرستاده و كتابى بر من نازل كرده ، و به من دستور داده تا شما را ( از عذاب او ) بترسانم و ( بنعمتها و لذائذ بىپايان آن جهان ) بشارت دهم ، من نيز بدين كار اقدام كرده رسالت خويش را بشما ابلاغ كردم ، پس اگر پذيرفتيد بهرهء دنيا و آخرت از آن شما است ، و اگر نپذيرفتيد من در برابر شما صبر ميكنم تا خداوند ميان من و شما حكم كند . . . ! .\r\nگفتند : اى محمّد حال كه هيچكداميك از پيشنهادات ما را نپذيرفتى پس تو ميدانى كه در ميان شهرها جائى تنگ‌تر و بىآب و علف‌تر از شهر ما نيست و مردمى تنگدست‌تر از ما نيستند ، اينك از آن خدائى كه تو را برسالت برانگيخته درخواست كن تا اين كوهها را از اطراف شهر ما دور سازد و زمين ما را مسطح كند و مانند سرزمين شام و عراق نهرها و چشمه‌ها در آن جارى سازد ، و پدران گذشتهء ما و بالخصوص قصى بن كلاب را كه مرد بزرگ راستگوئى بود زنده سازد تا ما از آنها بپرسيم : آيا سخنان تو حق است يا باطل ؟ پس اگر آنچه ما گفتيم انجام دادى و آنان را زنده كردى و تصديق تو را كردند ما نيز تو را تصديق خواهيم كرد و ميدانيم كه مقام و منزلت تو در نزد خدا زياد است ، و چنانچه مىگوئى تو را برسالت برانگيخته ؟ ! .\r\nرسول خدا صلى اللّه عليه و آله فرمود : من برانگيخته نشده‌ام تا كارهائى كه شما ميگوئيد انجام دهم بلكه من مأمورم تا آنچه خدا به من دستور داده بشما ابلاغ كنم پس اگر پذيرفتيد بهرهء دنيا و آخرت از آن شما است و گر نه صبر مىكنم تا خدا ميان من و شما حكم كند ! گفتند : پس از پروردگار خويش بخواه تا فرشته‌اى بهمراه تو بفرستد كه\r\n\r\n","description":"","footnote":"","page_name":" 179 ","page_number":188},
  {"content":"\r\n\r\n( 1 ) گفته‌هاى تو را تصديق كند و ما را از تو باز دارد ، و نيز از او بخواه براى تو باغها و قصرها و گنجهائى از طلا و نقره قرار دهد تا از تلاش روزى آسوده خاطر شوى و مانند ما براى امرار معاش به اين طرف و آن طرف نروى ؟ در اين صورت ما ميدانيم كه تو فرستادهء خداوند هستى و نزد او فضيلت و منزلتى دارى ! پيغمبر اكرم صلى اللّه عليه و آله فرمود : من چنين چيزى از خدا درخواست نمىكنم و براى امثال اينها مبعوث نشده‌ام ، ولى مبعوث گشته‌ام تا شما را ( از عذاب ) ترسانده و ( بنعمتهاى ابدى ) مژده دهم ، ( و همان است كه گفتم : ) اگر پذيرفتيد بهرهء دنيا و آخرت از آن شما است . . . و گر نه صبر مىكنم تا خدا ميان من و شما حكم كند ! گفتند : پس پاره‌هائى از آسمان را بر ما فرود آر ، چنانچه تو پندارى كه اگر خدا بخواهد اين كار را خواهد كرد چون تا تو اين كار را نكنى ما به تو ايمان نخواهيم آورد ! رسول خدا صلى اللّه عليه و آله فرمود : اين كار با خدا است ، اگر خواهد نسبت بشما انجام خواهد داد .\r\nگفتند : اى محمّد آيا خداى تو نميدانست كه ما چنين انجمنى خواهيم كرد و چنين درخواستهائى از تو خواهيم نمود ، پس چرا قبلا اين جريان را به تو اطلاع نداد و پاسخ سخنان ما را به تو نياموخت ، تا ما بدين ترتيب گفتار تو را بپذيريم زيرا ما با اين گفتارهاى تو سخنت را نميپذيريم . اى محمّد ما شنيده‌ايم تو از مردى كه در شهر يمامة است و نامش رحمان است تعليم مىگيرى ، و به خدا سوگند ما هرگز به رحمان ايمان نخواهيم آورد .\r\nاى محمّد ما راه عذر را بر تو بستيم و به خدا رهايت نخواهيم كرد تا اينكه يا تو را به هلاكت رسانيم يا تو ما را هلاك كنى ! يكى از آنها گفت : ما فرشتگان را كه دختران خدا هستند ميپرستيم ! ديگرى گفت : ما به تو ايمان نياوريم تا خدا و فرشتگان را رو در روى براى ما بياورى !\r\n\r\n","description":"","footnote":"","page_name":" 180 ","page_number":189},
  {"content":"\r\n\r\n( 1 ) سخن قريش بپايان رسيد و رسول خدا صلى اللّه عليه و آله از آن مجلس برخاست . عبد اللّه بن ابى امية كه عمه‌زادهء رسول خدا صلى اللّه عليه و آله و مادرش عاتكه دختر عبد المطلب بود بدنبال آن حضرت برخاسته گفت : اى محمد ! اين جماعت پيشنهاداتى به تو كردند و هيچكدام را نپذيرفتى ، سپس درخواستهائى كردند تا مقام و منزلت تو را در پيش خدا بدانند و در نتيجه به تو ايمان آورند آنها را هم انجام ندادى ، مجددا درخواست كردند براى خودت از خدا چيزى بخواه تا بدين وسيله برترى و فضيلت تو بر آنها معلوم گردد آن را هم انجام ندادى ، پس از همهء اينها از تو خواستند تا برخى از آن عذابى كه آنان را از آن ميترساندى بر ايشان فرود آرى ، اين كار را هم نكردى . . .\r\nبه خدا من هرگز به تو ايمان نخواهم آورد تا نردبانى بگذارى و به آسمان بالا روى سپس با چهار فرشته از آنجا بازگردى و آن فرشتگان گواهى دهند كه تو راست مىگوئى ، و به خدا اگر اين كار را هم انجام دهى من گمان ندارم به تو ايمان آورم ! [ ( 1 ) 
  ] .\r\nرسول خدا صلى اللّه عليه و آله از آن مجلس افسرده خاطر به منزل بازگشت و همين كه آن حضرت رفت ابو جهل رو بحاضرين كرده گفت : اى گروه قريش چنانچه مشاهده گرديد محمّد از كار مخالفت با شما و عيبجوئى بر دين ، و ناسزا گفتن بپدران ، و نسبت سفاهت ببزرگان و بدگوئى خدايان شما دست برنميدارد ، اينك من با خود عهد ميكنم كه فردا بزرگترين سنگى را كه قدرت حمل آن را دارم با خود بردارم و بدانجائى كه محمّد نماز ميخواند بروم و چون به سجده رفت بر سر او بزنم ، پس اگر من چنين كارى كردم آيا در مقابل بنى هاشم از من پشتيبانى ميكنيد يا مرا در برابر ايشان تنها ميگذاريد ؟ حاضرين گفتند : نه به خدا ما تو را تنها نخواهيم گذارد ، تصميمى كه گرفته‌اى انجام ده .\r\nفرداى آن شب ابو جهل سنگ بسيار بزرگى برداشته بهمانجا كه ميگفت آمد و در انتظار رسول خدا صلى اللّه عليه و آله نشست ، رسول خدا صلى اللّه عليه و آله نيز بر طبق عادت هر روز\r\n\r\n\r\n","description":"","footnote":"\r\n[ ( 1 ) 
  ] ولى همين ابن امية پيش از فتح مكه مسلمان شد و برسول خدا صلى اللّه عليه و آله ايمان آورد .\r\n","page_name":" 181 ","page_number":190},
  {"content":"\r\n\r\n( 1 ) براى نماز به مسجد الحرام آمد و آن حضرت نماز را رو بشام ( و بيت المقدس ) ميخواند پس در ما بين ركن يمانى و حجر الاسود رو به طرف بيت المقدس ايستاد بطورى كه كعبه روبروى آن حضرت قرار گرفته بود ، از آن سو قريش براى تماشاى كار ابو جهل به مسجد آمدند ، رسول خدا صلى اللّه عليه و آله مشغول نماز شد و چون به سجده رفت ابو جهل سنگ را برداشته بجانب آن حضرت آمد چون نزديك شد ناگاه مردم ديدند همانطور كه سنگ در دستش بود با رنگى پريده و بدنى لرزان وحشت‌زده به عقب برگشت و چون مقدارى آمد سنگ را از دست خود به زمين انداخت .\r\nچند تن از قريش بسوى او دويده گفتند : اى ابا حكم چه شد و اين چه حالى است ؟ گفت :\r\nمن همانطور كه ديشب بشما گفته بودم رفتم تا سنگ را بر سر او بيندازم ولى بمحض اينكه به او نزديك شدم شتر نرى غرّش كنان به من حمله كرد ، و به خدا تاكنون شترى به اين بزرگى با آن گردن و دندان‌هاى تيز نديده بودم ، و آن شتر دهان باز كرد كه سر مرا در دهان خود فرو برد ! و در حديث آمده كه رسول خدا صلى اللّه عليه و آله فرمود : آن جبرئيل بود و اگر ابو جهل نزديك شده بود او را از روى زمين ميربود .\r\nاين سخنان را كه ابو جهل گفت نضر بن حارث از جا برخاست ، و اين نضر از شياطين قريش و از دشمنان سر سخت پيغمبر صلى اللّه عليه و آله بود ، و چون به شهر حيرة مسافرت كرده بود در آنجا افسانه‌هاى شيرينى از پادشاهان ايران و داستانهائى از رزمجوئى رستم و اسفنديار شنيده بود و چون پيغمبر صلى اللّه عليه و آله در مجلسى مينشست و مردم را متذكر خداوند ميكرد و از عذابهائى كه دچار اقوام گذشته ( مانند قوم عاد و ثمود ) شده بود بر حذر ميداشت پس از رفتن آن حضرت نضر بجاى او مىنشست و ميگفت به خدا داستانهائى كه من مىگويم بهتر از قصه‌هائى است كه محمد براى شما ميگويد ، بيائيد تا من قصه‌هاى شيرين‌ترى برايتان بگويم ، مردم گرد او جمع ميشدند ، پس شروع ميكرد به گفتن داستانهاى رستم و اسفنديار\r\n\r\n","description":"","footnote":"","page_name":" 182 ","page_number":191},
  {"content":"\r\n\r\n( 1 ) و پادشاهان ايران ، سپس به آنها ميگفت : آيا محمّد بچه چيز از من بهتر داستان سرائى مىكند ؟ ! و چنانچه گويند : هم او بود كه ميگفت : « به زودى من هم مثل آنچه خدا نازل كرده نازل خواهم كرد » [ ( 1 ) 
  ] و ابن عباس گفته است : هشت آيه از قرآن در مذمت نضر بن حارث نازل گشته كه يكى اين آيه است : « هر گاه خوانده شود بر او آيتهاى ما گويد اين است افسانه‌هاى پيشينيان » [ ( 2 ) 
  ] و همچنين هر آيهء كه در آن « اساطير » ذكر شده در شأن او است .\r\nبالجمله پس از سخنان ابو جهل نضر برخاست و گفت : اى گروه قريش به خدا جريانى براى شما پيش آمده كه راههاى حيله در آن بسته شده ، اين محمّد از كودكى در ميان شما بود و از همه جهت از او خوشنود بوديد ، از همه راستگوتر و امانت‌دارتر بود تا هنگامى كه موهاى گونه‌اش متمايل بسفيدى شد و اين دين را براى شما آورد گفتيد : ساحر است ، در صورتى كه به خدا او ساحر نيست ، ساحران و گره و دم و فوتشان را ما ديده‌ايم سپس گفتيد : كاهن است ، ولى نه به خدا سوگند كاهن هم نيست ما كاهنان و خلجانهائى كه به آنان مىشود و گفتارهايشان را ديده‌ايم ! سپس گفتيد : شاعر است نه به خدا شاعر هم نيست ، ما انواع و اقسام شعر را ديده‌ايم ، آنگاه گفتيد : ديوانه است ، ولى نه به خدا سوگند ديوانه هم نيست ، حالات ديوانگان هيچكدام در او نيست ، اى گروه قريش اكنون در كار خود نيك بنگريد زيرا پيش آمد بزرگى براى شما كرده است !\r\n\r\nتصميم قريش و سؤالات يهود :\r\nاين سخنى كه نضر گفت موجب آن شد كه مشركين او را باتفاق عقبة بن ابى معيط بسوى احبار و علماى يهود كه در مدينه سكونت داشتند بفرستند و از آنها راجع برسول خدا صلى اللّه عليه و آله پرسش كنند ، و صفات او را براى آنان بيان دارند ، و گفته‌هاى\r\n\r\n\r\n","description":"","footnote":"\r\n[ ( 1 ) 
  ] اشاره بآيهء 93 از سورهء انعام است .\r\n[ ( 2 ) 
  ] سورهء مطففين آيهء 13 .\r\n","page_name":" 183 ","page_number":192},
  {"content":"\r\n\r\n( 1 ) آن حضرت را براى ايشان بازگو كنند و از ايشان كه اهل كتاب نخست ( توراة ) هستند و بهره‌هايى از علم دارند بپرسند كه آيا آن حضرت بر حق است يا نه ؟\r\nنضر و عقبة از مكه بمدينه آمده و بنزد احبار يهود رفته جريان كار خود را گزارش داده گفتند : شما اهل توراة هستيد و ما آمده‌ايم تا از شما بپرسيم آيا محمّد بر حق است يا نه ؟ احبار يهود گفتند : شما بنزد او باز گرديد و سه سؤال از او بكنيد اگر پاسخ سؤالات زير را بشما داد بدانيد كه او پيغمبرى است مرسل ، و گر نه دروغگو است و هر چه خواهيد نسبت به او انجام دهيد ، و آن سه سؤال اين است :\r\n1 - از او سرگذشت آن دسته جوانانى را كه در زمانهاى پيشين گذشته‌اند بپرسيد ؟ كه داستان شگفت انگيزى دارند .\r\n2 - از او بپرسيد : مردى كه شرق و غرب عالم را گردش كرد كه بود ؟ و سرگذشتش چه بود ؟\r\n3 - از او بپرسيد : روح چيست ؟\r\nاين سه چيز را از او بپرسيد ، پس اگر پاسخ شما را داد بدانيد كه او پيغمبر است و پيرويش كنيد ، و اگر پاسخ شما را نداد او مردى دروغگو است ، و هر چه خواهيد درباره‌اش انجام دهيد .\r\nنضر و عقبة به مكه باز گشتند و جريان را بمشركين مكه گفتند .\r\nآنان بنزد رسول خدا صلى اللّه عليه و آله آمده از آن سه موضوع پرسش كردند ، حضرت بدون آنكه انشاء اللّه بگويد ( و پاسخ را موكول بمشيت الهى نمايد ) فرمود : فردا بيائيد تا پاسخ شما را بگويم .\r\nآنان برفتند ، ( ولى بواسطهء همان كه انشاء اللّه نگفته بود ) پانزده روز وحى از او منقطع شد و جبرئيل بدان جناب نازل نگشت تا جائى كه مشركين مكه زبان بطعن و ايراد گشوده گفتند : محمد بما وعده فردا را داد و اكنون پانزده روز است كه ميگذرد و بما خبرى نداده ! خود آن حضرت نيز از اين جريان غمناك شده سخنان مشركين مكه بر او گران آمد ، تا اينكه جبرئيل بر او نازل شد و سورهء كهف را آورد و خداوند\r\n\r\n","description":"","footnote":"","page_name":" 184 ","page_number":193},
  {"content":"\r\n\r\n( 1 ) او را دربارهء حزنى كه نسبت بسخنان مشركين پيدا كرده بود عتاب فرموده و داستان اصحاب كهف و ذو القرنين ( كه پرسش دوم آنها بود ) و مسئله روح را برايش بيان فرمود .\r\nو هنگامى كه جبرئيل بر آن حضرت نازل گشت حضرت فرمود : اى جبرئيل آنقدر خود را از من پنهان كردى كه من بد گمان شدم ؟ جبرئيل گفت : « و ما فرود نيائيم جز بأمر پروردگار و براى اوست آنچه پيش روى ما است و آنچه پشت سر آن و ما بين آن دو است ، و پروردگار تو فراموش كننده نيست » [ ( 1 ) 
  ] سپس سوره كهف را فرو خواند و آغاز كرد آن را بسپاس خداى تعالى و نبوت پيغمبر خود كه مشركين منكر آن بودند و فرمود :\r\n« سپاس خدائى را كه فرستاد بر بندهء خويش » يعنى حضرت محمّد صلى اللّه عليه و آله « كتاب را و كجى براى آن قرار نداد » و راست است يعنى در حد اعتدال است و اختلافى در آن نيست « تا برساند آنچه سخت است از نزد او » يعنى عقوبت زود رس دنيائى و عذاب دردناك آن در آخرت « و مژده دهد بر مؤمنانى كه كردار شايسته كنند به آن كه براى ايشان است پاداشى نيكو كه هميشه در آن خواهند بود » يعنى منزل جاودانى كه مرگى در آن نيست ، و مقصود از مؤمنان همان كسانى هستند كه پيغمبر صلى اللّه عليه و آله را در آنچه آورده است تصديق كنند « و بترساند آنان را كه گويند خداوند فرزندى دارد » يعنى قريش كه ميگفتند : ما فرشتگان را مىپرستيم كه آنها دختران خدا هستند « نه ايشان را است بدان علمى و نه پدرانشان را » كه جدا شدن از روش آنان و عيبجوئى بر دينشان را بزرگ ميدانند « بزرگ سخنى كه از دهانشان بيرون آيد » كه ميگويند : فرشتگان دختران خدايند « و جز سخن دروغى نميگويند ، شايد تو » اى محمد خود را از روى تأسف از پى ايشان ببازى ( ابن هشام گويد : يعنى خود را هلاك سازى ) « اگر ايمان نمىآورند به اين داستان » يعنى خود را محزون مكن و دريغ مخور « همانا گردانيديم آنچه برابر زمين است\r\n\r\n\r\n","description":"","footnote":"\r\n[ ( 1 ) 
  ] سورهء مريم آيهء 64 .\r\n","page_name":" 185 ","page_number":194},
  {"content":"\r\n\r\n( 1 ) آرايشى براى آن تا بيازمائيم ايشان را كه كداميك در كردار نيكوترند » يعنى كداميك دستور مرا بهتر پيروى كنند و باطاعت من بهتر عمل كنند « و همانا گردانيده‌ايم آنچه را ( روى زمين است ) بيابانى خشكزار » و فانى و زوال‌پذير « و همانا بازگشت بسوى من است و هر كس را مطابق كردارش پاداش مىبخشم ، پس تو را محزون نسازد آنچه ميشنوى و مىبينى و بر آن افسوس مخور » [ ( 1 ) 
  ] .\r\nو پس از اين آيات بداستان اصحاب كهف و پرسشى كه كرده بودند شروع كرده فرمايد : « آيا پنداشتى كه اصحاب كهف و رقيم از آيتهاى ما شگفت بودند » يعنى حجتهائى كه بر مردم در آيات خود قرار دادم شگفت‌تر از اين است « هنگامى كه پناه بردند آن جوانان بغار پس گفتند پروردگارا از نزد خويش بما رحمتى بده و در كار ما برايمان هدايتى آماده فرما ، پس زديم بر گوشهاى آنان در غار ( يعنى خوابانيديم ايشان را ) ساليانى بشمار ، سپس برانگيختمشان تا بدانيم كدام از دو گروه شمارنده‌ترند در آن مدتى كه درنگ كردند ، ما داستان ايشان را به حق بر تو ميخوانيم همانا بودند جوانانى كه ايمان آوردند بپروردگار خويش و بيفزوديم بر ايشان هدايت را ، و محكم كرديم دلهاى ايشان را كه ( در برابر پادشاه جبار خود ) برخاستند و گفتند پروردگار ما پروردگار آسمانها و زمين است و ما خدائى را جز او نخوانيم و اگر خداى ديگرى را بخوانيم گفتار بيهوده‌اى گفته‌ايم » يعنى آنان مانند شما كه از روى نادانى شرك ورزيدند مشرك نشدند « اين مردم شهر ما » مردمانى هستند كه جز خداوند خدايانى براى خود گرفته‌اند بىآنكه حجتى آشكار داشته باشند ، پس كيست ستمكارتر از آنكه بر خدا دروغ بندد ، پس ( يكى از آنان به ديگران گفت ) اكنون كه كنار گرفتيد از ايشان و آنچه ميپرستيدند پس پناه بريد بغار تا بگستراند خداوند براى شما از رحمت خود و آماده كند براى شما از كارتان آسايشى را ، و مىبينى خورشيد را كه چون سرزند كج شود از غار ايشان بسوى راست و گاهيكه فرو رود ميبردشان بسوى\r\n\r\n\r\n","description":"","footnote":"\r\n[ ( 1 ) 
  ] در اينجا ابن هشام در برخى لغات آيه تفسيرى دارد كه هر كه خواهد بصفحهء 302 - 303 سيرة مراجعه كند .\r\n","page_name":" 186 ","page_number":195},
  {"content":"\r\n\r\n( 1 ) چپ و ايشان در پهناورى از آن غار هستند [ ( 1 ) 
  ] اين از آيات خدا است ، و هر كه او را خدا رهبرى كند او هدايت شده است و آن را كه گمراه كند براى او دوستى رهنما نخواهى يافت ، و پندارى كه ايشان بيدارند در صورتى كه خفته‌اند ، و ما ميگردانيمشان بسوى راست و چپ و سگشان دستهاى خود را در آستانهء غار باز كرده بطورى كه اگر بر آنان سركشى فرار كرده و ترس تو را فرا مىگرفت » . . . تا آنجا كه فرمايد :\r\n« و آنان كه دست يافتند بر ايشان » يعنى پادشاه مؤمنى كه اطلاع بر حال ايشان پيدا كرد « گفتند براى ايشان مسجدى بسازيم ، به زودى » احبار يهود و علماى ايشان كه قريش را وادار بپرستش از رسول خدا صلى اللّه عليه و آله كردند « گويند آنها سه تن بودند و چهارميشان سگشان بود ، و گويند پنج تن بودند ششميشان سگشان بود ( و اين سخنان ) از روى بىاطلاعى ( است ، يعنى يقين و علمى بدان ندارند ) و گويند هفت تن بودند و هشتميشان سگشان بود ، بگو پروردگار من داناتر است بشمارهء ايشان و نداندشان جز كمى ، پس بايشان جز به ظاهر مكابره و ستيزه مكن و نپرس دربارهء ايشان احدى را » زيرا كه ايشان علمى بدان ندارند « و البته نگو كه چيزى را من فردا كنندهء آن هستم جز اينكه ( بگويى ) اگر خدا خواهد ، و ياد كن پروردگار خويش را گاهى كه فراموش كردى ، و بگو اميد است كه هدايتم كند پروردگار من بنزديكتر از اين راه » يعنى از اين راهى كه شما آن را از من پرسيديد ، زيرا تو نميدانى من در اين باره چه عملى انجام خواهم داد « و ( به زودى همانها گويند : ) بماندند در غارشان سيصد و نه سال ، بگو خدا داناتر است به مقدارى كه ماندند و غيب آسمانها و زمين براى او است و چه بينا و چه شنوا است ! و جز او دوستى براى ايشان نيست ، و شريك نگرداند در حكم خويش كسى را » [ ( 2 ) 
  ] يعنى خوفى بر او در آنچه از تو پرسيدند نيست .\r\n\r\n\r\n","description":"","footnote":"\r\n[ ( 1 ) 
  ] برخى لغات آيه را ابن هشام تفسير كرده كه هر كه خواهد بصفحهء 304 - 305 سيرة مراجعه كند .\r\n[ ( 2 ) 
  ] سورهء كهف آيات 1 - 26 .\r\n","page_name":" 187 ","page_number":196},
  {"content":"\r\n\r\n( 1 ) پاسخى كه از پرسش دوم فرمود :\r\nو راجع بپرسش دوم فرمود : « و از ذو القرنين از تو ميپرسند بگو مىخوانم بر شما داستان او را ، همانا ما او را در زمين فرمانروا ساختيم و به او از هر چيز سبب و وسيله‌اى داديم [ ( 1 ) 
  ] . . . » تا به آخر داستان ذو القرنين كه ملخصش اين است كه :\r\nخداوند قدرتى به دو داد كه به ديگرى عنايت نفرموده بود و هر گونه وسيله‌اى براى او فراهم شده بود تا بدانجا كه به تمام شرق و غرب زمين رفته و همه را تحت فرمان خويش درآورد .\r\nو ابن اسحاق گويد : ذو القرنين مردى بود از اهل مصر و نامش مرزبان بن مرذبة يونانى و از فرزندان يونان بن يافث بن نوح بوده است ، ولى ابن هشام معتقد است كه نامش اسكندر بوده و همان كسى است كه اسكندريه را بنا كرد و بنام او منسوب شد .\r\nو در حديثى ابن اسحاق از مردى نقل كند كه شنيد از رسول خدا صلى اللّه عليه و آله كه چون راجع بذو القرنين پرسيدند ؟ حضرت فرمود : فرشتهء بود كه زمين را بوسيلهء اسباب از زير ذرع كرد .\r\nو اگر حديث صحيح باشد ذو القرنين فرشته بوده .\r\nو عمر نيز شنيد كه مردى را بنام ذو القرنين مىخوانند پس گفت : آيا بنام پيمبران در نامگذارى اكتفا نكرديد تا اينكه نام فرشتگان را بر خود گذارديد .\r\nپاسخ از پرسش سوم :\r\nو دربارهء روح خداى تعالى فرمود : « و از تو راجع بروح ميپرسند بگو روح از امر پروردگار من است و بشما داده نشده است از علم و دانش جز اندكى » [ ( 2 ) 
  ] و در حديث است كه چون رسول خدا صلى اللّه عليه و آله بمدينه آمد احبار و بزرگان يهود بنزد آن حضرت آمده گفتند : اى محمّد در اين آيه كه خوانده‌اى : « . . . و داده نشديد از علم جز اندكى » مقصود ما بوده‌ايم ، يا همان قريش كه قوم خودت\r\n\r\n\r\n","description":"","footnote":"\r\n[ ( 1 ) 
  ] سورهء كهف آيهء 83 .\r\n[ ( 2 ) 
  ] سورهء بنى اسرائيل آيهء 85 .\r\n","page_name":" 188 ","page_number":197},
  {"content":"\r\n\r\n( 1 ) ميباشند ؟ فرمود : همگى .\r\nگفتند : تو خود در آيهء ديگرى راجع بما خوانده‌اى كه خدا بما تورات داده و بيان و تفسير هر چيز در آن است پس چگونه اين آيه شامل ما هم مىشود ؟\r\nرسول خدا صلى اللّه عليه و آله فرمود : آن نيز در برابر علم خدا اندك است ، اگر چه براى شما از هر چه بخواهيد كافى است ، و خداى تعالى در اين باره اين آيه را نازل فرمود :\r\n« و اگر درختها قلم باشند و دريا مركب گردد و هم چنان هفت دريا بر آن افزون شود كلمات خدا ( كه مقصود همان معلومات پروردگار است ) پايان نپذيرد همانا خداوند عزيز و حكيم است » [ ( 1 ) 
  ] .\r\nاين بود آياتى كه راجع بپرسشهاى قريش نازل گشت ، راجع به پيشنهادها و گفتار ايشان نيز آياتى نازل شد از آن جمله راجع به اين سخنشان كه بدان حضرت گفتند : كوهها را براى ما از اطراف اين شهر دور ساز ، و زمين را مسطح گردان و مردگان ما را زنده گردان اين آيه نازل شد :\r\n« و اگر مىبود قرآنى كه جارى ميشدند بدان كوهها يا پاشيده ميشد بدان زمين يا سخن مىگفتند بدان مردگان بلكه براى خدا است همهء كارها » [ ( 2 ) 
  ] يعنى هر چه او خود بخواهد همان را انجام مىدهد .\r\nو راجع به اين سخنشان كه گفتند : از پروردگار خويش بخواه تا فرشتهء بهمراه تو بفرستد كه سخنانت را تصديق كند ، و باغها و قصرها و گنجهائى براى تو قرار دهد تا از تلاش روزى آسوده شوى . . . اين آيات نازل شد :\r\n« و گفتند چه شود اين پيمبر را كه طعام مىخورد و در بازارها راه ميرود چرا فرود نشود بر او فرشته‌اى تا بهمراه او ترساننده باشد ، يا به او گنجى داده شود يا باشد براى او باغى كه بخورد از آن و گفتند : ستمگران كه پيروى نمىكنند جز مردى جادو شده را ، بنگر چگونه براى تو مثلها زدند پس گمراه شدند و راهى را\r\n\r\n\r\n","description":"","footnote":"\r\n[ ( 1 ) 
  ] سورهء لقمان آيهء 28\r\n[ ( 2 ) 
  ] سورهء رعد آيهء 31 .\r\n","page_name":" 189 ","page_number":198},
  {"content":"\r\n\r\n( 1 ) نتوانند ، خجسته باد آن خدائى كه اگر بخواهد براى تو بهتر از اين قرار دهد ( يعنى بهتر از اينكه بدنبال تلاش روزى در بازار گردش كنى ) باغهائى كه روان است از زير آنها جويها و قرار دهد براى تو قصرهائى » [ ( 1 ) 
  ] .\r\nو نيز در اين باره نازل شد : « و ما نفرستاديم پيش از تو پيغمبران را جز اينكه نيز طعام مىخوردند و در بازارها راه ميرفتند و برخى را براى برخى ديگر آزمايش قرار داديم تا آيا شكيبائى ورزيد و پروردگار تو بينا است » [ ( 2 ) 
  ] يعنى برخى از شما را براى برخى بلا و آزمايش قرار دادم تا صبر كنيد و اگر مىخواستم دنيا را بهمراه پيمبرانم قرار دهم تا كسى با آنان مخالفت نكند اين كار را مىكردم .\r\nو دربارهء سخنان عبد اللّه بن ابى امية اين آيات نازل شد : « و گفتند ما به تو ايمان نياوريم تا بشكافى براى ما از زمين چشمه‌هائى يا با شدت باغى از خرما و انگور پس بشكافى ميان آن جويها را ، يا آسمان را چنان كه پندارى بر ما به صورت پاره‌هائى بيفكنى يا بياورى خدا و فرشتگان را روبرو ، يا خانه‌اى از زر داشته باشى با بالا روى در آسمان و هرگز باور نكنيم بالا رفتنت را تا نازل كنى بر ما كتابى را كه آن را بخوانيم ، بگو منزه است پروردگار من آيا هستم من جز بشرى فرستاده شده » [ ( 3 ) 
  ] و دربارهء سخنى كه گفتند : ما شنيده‌ايم اين گفته‌هاى تو را مردى بنام رحمان كه در يمامه است به تو ميآموزد و هرگز به او ايمان نميآوريم اين آيه نازل شد :\r\n« و ما بدينسان تو را در امتى فرستاديم كه امتهائى پيش از ايشان گذشته است تا بخوانى بر ايشان آنچه را وحى فرستاديم بسوى تو در صورتى كه ايشان بخداى رحمان كفر ميورزند ، بگو اوست پروردگار من كه نيست خدائى جز او بر او توكل\r\n\r\n\r\n","description":"","footnote":"\r\n[ ( 1 ) 
  ] سورهء فرقان آيه‌هاى 106 .\r\n[ ( 2 ) 
  ] سورهء فرقان آيه 20 .\r\n[ ( 3 ) 
  ] سورهء بنى اسرائيل آيه 90 - 93 و در ذيل آيه برخى لغات را نيز ابن هشام تفسير كرده است ، سيرة ج 1 : 309 - 310 .\r\n","page_name":" 190 ","page_number":199},
  {"content":"\r\n\r\n( 1 ) كردم و بسوى او است بازگشت من » [ ( 1 ) 
  ] .\r\nو دربارهء گفتار ابو جهل و كارى كه آهنگ انجام آن را كرد اين آيه نازل شد :\r\n« آيا ديدى آن كس را كه باز دارد بنده‌اى را هنگامى كه نماز گذارد ، آيا ديدى اگر بر هدايت بود يا دستور بتقوى داد ، آيا ديدى اگر تكذيب و پشت كرد آيا ندانست كه خدا مىبيند ، نه چنين است همانا اگر دست برنداشت او را به پيشانى بكشانيم ، پيشانى دروغگوى لغزش كار ، پس بخواند انجمنش را ، و زود است بخوانيم نگهبانان دوزخ را نه چنين است فرمانبرداريش مكن و سجده كن و نزديك شو ( يا چشم به راه باش ) » [ ( 2 ) 
  ] .\r\nو دربارهء پيشنهادى كه راجع بپرداخت اموال خود بدان حضرت كردند اين آيه نازل شد :\r\n« بگو هر چه از شما مزد رسالت خواهم از آن خود شما باشد و مزد من نيست جز بر خدا و او است كه بر هر چيز گواه است » [ ( 3 ) 
  ]\r\n\r\nرفتار قريش پس از شنيدن پاسخهاى رسول خدا صلى اللّه عليه و آله :\r\nپرسشهاى مشركان را رسول خدا صلى اللّه عليه و آله چنان كه گفتيم پاسخ داد ، ولى رشگ و حسد ايشان مانع از آن شد كه با اين نشانهء محكم و پاسخهائى كه دلالت بر رابطهء او با عالم غيب ميكرد نبوت او را تصديق كرده او از دستوراتش پيروى كنند و بكفر و عناد خود ادامه دادند ، و يكى از ايشان گفت :\r\n« گوش فرا ندهيد بدين قرآن و ياوه گوئيد در آن شايد چيره شويد » [ ( 4 ) 
  ] يعنى آن را لغو و باطل قرار دهيد و مسخره گيريد شايد بدين وسيله بر او غالب و چيره شويد ، زيرا اگر بخواهيد بمناظره و دشمنى با او برخيزيد او بر شما غالب\r\n\r\n\r\n","description":"","footnote":"\r\n[ ( 1 ) 
  ] سورهء رعد آيه 30 .\r\n[ ( 2 ) 
  ] سورهء علق آيهء 9 - 19 . و در لغات اين آيات تفسيرى نيز ابن هشام كرده است كه هر خواهد بصفحهء 311 - 312 مراجعه كند .\r\n[ ( 3 ) 
  ] سورهء سبا آيهء 47 .\r\n[ ( 4 ) 
  ] اشاره بآيهء 26 از سورهء فصلت است .\r\n","page_name":" 191 ","page_number":200},
  {"content":"\r\n\r\n( 1 ) و چيره گردد ، و بدين ترتيب بمسخره و استهزاء دست زدند .\r\nپس روزى ابو جهل سخنان رسول خدا صلى اللّه عليه و آله را بباد مسخره گرفته گفت : اى گروه قريش محمّد پندارد كه لشگريان خدا كه شما را در دوزخ عذاب و زندانى كنند نوزده نفرند در صورتى كه نيرو و عدهء شما بيش از آنها است ، آيا هر صد تن شما ناتوان است از برابرى با يكتن از آنان ؟\r\nپس خداى تعالى اين آيه را نازل فرمود :\r\n« و ما قرار نداديم اصحاب دوزخ را جز فرشتگان و نگردانيديم عدد آنان را جز آزمايشى براى آنان كه كفر ورزيدند . . . » [ ( 1 ) 
  ] .\r\nپس از اين جريان هر گاه رسول خدا صلى اللّه عليه و آله نماز خود را بلند ميخواند مشركين پراكنده شده و از شنيدن صداى آن حضرت خوددارى مىكردند ، و از اين رو هر گاه يكى از آنان ميخواست در حال نماز صداى آن جناب و آيات قرآنى را كه ميخواند بشنود بطور خفاء و پنهانى در جائى ميايستاد تا بشنود ، و هر گاه متوجه ميشد كه يكى از مشركين از حال او مطلع شده از ترس آزارشان مىگريخت و گاهى هم حضرت صداى خود را آهسته ميكرد و برخى خود را نزديك ميبردند تا آياتى را كه تلاوت ميكرد بشنوند .\r\nو از ابن عباس حديث شده كه اين آيه در همين باره نازل شد :\r\n« و نه بلند كن آواز خويش را به نماز و نه آهسته كن و ميانه رو باش » [ ( 2 ) 
  ] يعنى نه آن قدر بلند كن آوازت را كه پراكنده شوند و نه آنقدر آهسته بخوان كه آنان كه ميخواهند بشنوند نتوانند ، چون شايد چنين كسى آن را بشنود و از عناد و مخالفت خود دست باز دارد و بوسيلهء آن منتفع گردد .\r\n\r\nنخستين كسى كه پس از رسول خدا صلى اللّه عليه و آله قرآن را بلند خواند :\r\nعروة بن زبير گويد : نخستين كسى كه در مكه پس از رسول خدا صلى اللّه عليه و آله قرآن را بآواز بلند قرائت كرد عبد اللّه بن مسعود بود و جريان اين بود كه روزى گروهى\r\n\r\n\r\n","description":"","footnote":"\r\n[ ( 1 ) 
  ] سورهء مدثر آيه 31 .\r\n[ ( 2 ) 
  ] سورهء اسراء آيه 110 .\r\n","page_name":" 192 ","page_number":201},
  {"content":"\r\n\r\n( 1 ) از اصحاب پيغمبر اكرم صلى اللّه عليه و آله گرد هم نشسته بودند يكى از آنها گفت : به خدا هنوز قريش قرآن را بآواز بلند نشنيده‌اند اينك كداميك از شما حاضر است قرآن را بآواز بلند خوانده و به گوش آنها برساند ؟\r\nعبد اللّه بن مسعود گفت : من حاضرم .\r\nگفتند : ما ميترسيم آنان تو را بيازارند ، ما كسى را ميخواهيم كه داراى فاميل و عشيرة باشد كه بخاطر آنها قريش نتوانند به او صدمه و آزارى برسانند ! عبد اللّه گفت : بگذاريد من بدنبال اين كار بروم همانا خداوند مرا محافظت خواهد كرد ! پس روز ديگر هنگام ظهر در وقتى كه قرشيان در مجالس خويش انجمن كرده بودند در كنار مقام ايستاد و شروع كرد به خواندن سورهء مباركه « الرحمن » و با صداى بلند گفت :\r\n   بِسْمِ اللَّهِ الرَّحْمنِ الرَّحِيمِ ، الرَّحْمنُ عَلَّمَ الْقُرْآنَ . . . »    قريش گوش فرا داده و با هم گفتند : اين كنيز زاده چه ميگويد ؟ گفتند : از همان چيزهائى كه محمّد آورده ميخواند ، پس برخاسته بسوى او آمدند و با مشت به صورت ابن مسعود ميزدند و او نيز هم چنان ميخواند تا مقدارى كه خواند با روى خون آلود و مجروح بسوى اصحاب رسول خدا صلى اللّه عليه و آله بازگشت اصحاب كه او را ديدند گفتند : ما بر تو از همين وضع و حالت بيمناك بوديم ! ابن مسعود گفت : اينها در راه خدا سهل است اگر خواهيد فردا هم دوباره بنزدشان بروم و همين كار را مجددا انجام دهم ؟ گفتند نه ، كافى است زيرا تو كار خود را كردى و به گوش قريش آنچه را ناخوش داشتند رسانيدى .\r\n\r\nگوش فرا دادن قريش به قرآن رسول خدا صلى اللّه عليه و آله :\r\nزهرى حديث كرده است كه شبى ابو سفيان و ابو جهل و اخنس بن شريق بدون اطلاع همديگر از خانه خود بيرون آمده و در اطراف خانه رسول خدا صلى اللّه عليه و آله هر كدام در گوشه پنهان شدند تا بقرآنى كه آن حضرت صلى اللّه عليه و آله در نماز شب ميخواند گوش فرا دارند ، و هيچكدام از جاى ديگرى خبر نداشت چون صبح شد و فجر\r\n\r\n","description":"","footnote":"","page_name":" 193 ","page_number":202},
  {"content":"\r\n\r\n( 1 ) طلوع كرد متفرق شدند و تصادفا در راه بهم برخوردند و چون از مكان و منظور يك ديگر مطلع شدند همديگر را ملامت كرده گفتند : از اين پس بچنين كارى دست نزنيد زيرا اگر سفها و جهال از كار شما اطلاع پيدا كنند ، ممكن است خيالى دربارهء شما بكنند و آن روز را بدنبال كار خود رفتند .\r\nشب ديگر كه شد دوباره هر كدام بجاى ديشب آمده و تا صبح در آنجا بنشستند و به قرآن رسول خدا صلى اللّه عليه و آله گوش فرا دادند و چون صبح شد متفرق شدند و دوباره در راه بهم برخوردند و همان سخنان ديروز را تكرار كردند ، تا شب سوم شد باز هم چنان هر يك در اطراف خانه رسول خدا آمده و در جائى پنهان شد و تا صبح بماندند و چون صبح شد دوباره در راه بهم برخوردند و اين بار با هم پيمان بستند كه از اين پس دست بچنين كارى نزنند .\r\nاخنس بن شريق در آن روز به منزل رفت و عصاى خود را برداشته بدر خانهء ابو سفيان آمد و به او گفت : اى ابا حنظله رأى تو دربارهء آنچه از محمّد شنيدى چيست ؟\r\nابو سفيان گفت : به خدا برخى از آنچه شنيدم فهم كردم و مقصود آن را دانستم و معناى برخى را ندانستم و مقصود آن را نيز نفهميدم ، اخنس گفت : به خدا سوگند من هم مانند تو بودم .\r\nسپس بدر خانهء ابو جهل رفت و به او گفت : نظر تو دربارهء آنچه از محمّد شنيدى چيست ؟ ابو جهل با ناراحتى گفت : چه شنيدم ! ما و فرزندان عبد مناف دربارهء رسيدن بشرف و بزرگى مانند دو اسبى كه در ميدان مسابقه ميروند منازعه داشتيم ما مىخواستيم از آنها سبقت جوئيم و آنان قصد سبقت بر ما را داشتند ، آنان اطعام كردند ما نيز اطعام كرديم ، آنان بخشش كرده اموال بدر خانهء اين و آن بردند ما همچنين كرديم ، و چون ما هر دو در موازات همديگر قرار گرفتيم آنها گفتند :\r\nدر ميان ما پيغمبرى است كه از آسمان به دو وحى شود ! و ما چگونه ميتوانيم بچنين فضيلتى برسيم ! به خدا ما كه هرگز به دو ايمان نخواهيم آورد و او را تصديق نخواهيم كرد .\r\n\r\n","description":"","footnote":"","page_name":" 194 ","page_number":203},
  {"content":"\r\n\r\n( 1 )\r\n\r\nاستهزاء قريش از رسول خدا صلى اللّه عليه و آله و آياتى كه درباره ايشان نازل گشت :\r\nگاهى كه رسول خدا صلى اللّه عليه و آله قرآن را بر مشركين تلاوت ميفرمود و آنان را به خدا دعوت ميكرد آنها از روى استهزاء ميگفتند : « دلهاى ما در ميان پوششهائى است از آنچه ما را بسوى آن ميخوانيد » و ما نمىفهميم چه ميگوئى « و در گوشهاى ما سنگينى است » و سخنان تو را نمىشنويم « و ميان ما و تو حجاب و پرده‌اى است » كه حائل ميان ما و تو است « پس تو كار خويش را بكن و ما هم كار خود را » و ما چيزى از تو نخواهيم فهميد .\r\nپس خداى تعالى اين آيات را نازل فرمود : « و هنگامى كه بخوانى قرآن را قرار دهيم ميان تو و ميان آنان كه بآخرت ايمان نميآورند پرده‌اى پوشيده . . . »\r\nتا آنجا كه فرمايد : « و هر گاه ياد كنى خداى خود را در قرآن به تنهائى باز گردند بپشتهاى خويش و برمند » يعنى چگونه من بر دلهاى آنان پوششى گذارده‌ام و در گوششان سنگينى نهاده و ميان تو و ايشان پرده و حجابى است چنانچه ايشان پندارند در صورتى كه وحدانيت پروردگار تو را در قرآن فهم كنند ، يعنى من چنين كارى نكرده‌ام « و ما داناتريم بدانچه گوش ميدهند آن هنگامى كه گوش ميدهند و هنگامى كه به گوش همديگر سخن ميگويند ، زمانى كه ستمگران گويند شما پيروى نميكنيد جز مردى جادو شده را » يعنى اين سفارشى است كه به يكديگر مىكنند تا آنچه بدان مبعوث گشته‌اى ترك كنند « بنگر چگونه براى تو مثلها زدند پس گمراه شده و راهى را نمىتوانند » يعنى مثلى كه دربارهء تو زدند خطا است و بوسيلهء آن بهدايت نميرسند و گفتارشان از روى اعتدال نيست « و گفتند آيا هنگامى كه ما به صورت استخوانها و خاك درآمديم دوباره بخلقت جديدى برانگيخته خواهيم شد » يعنى برسول خدا صلى اللّه عليه و آله گفتند تو ميگوئى ما پس از مرگ هنگامى كه به صورت استخوانها و خاك در آمديم دوباره برانگيخته خواهيم شد ؟ اين چيزى است نشدنى ! « بگو به صورت سنگ باشيد يا آهن يا آفرينشى از آنچه بزرگ آيد در سينه‌هاى شما پس گويند كيست كه ما را باز گرداند بگو آن كس كه نخستين بار شما را\r\n\r\n","description":"","footnote":"","page_name":" 195 ","page_number":204},
  {"content":"\r\n\r\n( 1 ) آفريد » [ ( 1 ) 
  ] يعنى آن خدائى كه شما را از آنچه ميدانيد آفريد براى او آفريدن از خاك آسانتر است .\r\n\r\nشكنجهء مسلمانان\r\nفشار مشركين بافرادى كه مسلمان شده بودند زياد شد و افراد قبائل مأمور شدند هر كدام ميان قبيلهء خود هر كس را كه بدين اسلام درآمده بيازارند و زجر دهند تا از اين دين دست باز دارند از اين رو حبس و شكنجهء افراد مسلمان شروع شد ، انواع زجرها را نسبت بدانان روا ميداشتند ، برخى را ميزدند ، گروهى را بگرسنگى ميآزردند جمعى را هنگام داغ شدن ريگهاى مكه برهنه كرده و روى آن ريگهاى تفتيده مىخواباندند و بدين وسيله آنقدر شكنجه ميدادند تا از دين خود دست بردارد ، در اين ميان برخى بواسطهء كثرت صدمات وارده از دين خود بيزارى مىجست و بعضى هم استقامت ميورزيدند و هر گونه آزارى را بر خود هموار كرده ولى دست از دين خود بر نميداشتند .\r\n\r\nبلال حبشى :\r\nاز جمله كسانى كه در برابر شكنجهء مشركان پايدارى مىكرد بلال حبشى بود ، پدر او رباح و مادرش حمامة بود ، او در قبيلهء بنى جمح زندگى مىكرد ، دين اسلام را بجان و دل پذيرفته بود ، امية بن خلف كه از دشمنان سرسخت رسول خدا صلى اللّه عليه و آله و از همين قبيله بنى جمح بود روزها هنگام ظهر او را از خانه بيرون ميآورد و روى ريگهاى داغ مكه مىخواباند و سنگ بزرگى روى سينه‌اش ميگذارد سپس به او ميگفت : به خدا به همين حال خواهى بود تا بميرى و يا دست از خداى محمّد برداشته لات و عزى را پرستش كنى ! بلال در همان حال مىگفت : احد . . . أحد . . .\r\n( خداى من يكى است . . . )\r\nروزى ورقة بن نوفل ( عموى خديجة كه بدين نصرانيت ميزيست ) بر او\r\n\r\n\r\n","description":"","footnote":"\r\n[ ( 1 ) 
  ] سورهء اسراء آيات 45 - 51\r\n","page_name":" 196 ","page_number":205},
  {"content":"\r\n\r\n( 1 ) بگذشت و بلال را ديد كه شكنجه‌اش ميدهند و او در زير شكنجه مىگويد :\r\nأحد . . . أحد . . . ورقة نيز گفت : أحد . . . أحد . . . به خدا اى بلال خدا يكى است . . . آنگاه بامية بن خلف و ساير افراد قبيلهء بنى جمح كه او را شكنجه ميدادند رو كرده گفت : به خدا سوگند اگر او را بدين حال بكشيد من قبرش را زيارتگاه مقدسى قرار خواهم داد كه بدان تبرك جويم .\r\nابو بكر خانه‌اش در محلهء بنى جمح بود روزى از خانهء خود بيرون آمده تا بدنبال كار خود برود بلال را ديد كه امية بن خلف او را به همان نحو شكنجه مىكند پس رو بامية كرده گفت : آيا از خدا نمىترسى ؟ تا كى اين بدبخت را اينطور آزار و شكنجه مىكنى ؟ امية گفت : تو او را بفساد در عقيده كشاندى اكنون از اين بليه نجاتش بده ! ابو بكر گفت : آسوده‌اش ميسازم ، من در خانهء خود غلام سياهى دارم كه از بلال نيرومندتر و چابك‌تر است و گذشته با تو در دين هم عقيده است ، او را با بلال معاوضه مىكنم ! امية قبول كرد ، پس بلال را بگرفت و آزادش كرد .\r\n\r\nعمار و پدرش ياسر و مادرش ( سمية )\r\nعمار و پدر و مادرش همگى مسلمان شده بودند قبيلهء بنى مخزوم ( كه ابو جهل از همان قبيله بود ) اين خانوادهء مسلمان را ميآزردند ، چون هوا گرم ميشد آنها را روى ريگهاى داغ مكه ميآوردند و بانواع شكنجه‌ها آنها را مبتلا مىساختند . . .\r\nتا اينكه مادرش سمية بالاخره در اين راه تلف شد و براى اينكه دست از اسلام برنداشت مشركان او را كشتند ، ولى عمار و پدرش ياسر هم چنان بردبارى مىكردند گاهگاهى رسول خدا صلى اللّه عليه و آله بر آنان مىگذشت و آنان را با اين جملات دلدارى داده مىفرمود : اى خاندان ياسر بردبارى پيشه كنيد كه منزلگاه شما بهشت است .\r\nو بطور كلى ابو جهل با جمعى از مردمان قريش كارشان اين بود كه ببينند تا چه كسى مسلمان شده پس اگر مرد محترم و عشيره دارى بود ( كه نمى - توانستند او را صدمهء جانى بزنند ) شروع بسرزنش و ملامت او مىكردند و ميگفتند :\r\nدين پدرت را با اينكه بهتر از اين دين بود رها ساخته‌اى ! بدانكه ما تو را در نزد مردم\r\n\r\n","description":"","footnote":"","page_name":" 197 ","page_number":206},
  {"content":"\r\n\r\n( 1 ) به بى خردى معرفى خواهيم كرد ، و رأى و انديشه‌ات را بخطا و زشتى نسبت داده و از قدر و شوكتت خواهيم كاست ! و اگر مرد تاجرى مسلمان ميشد به دو مىگفتند :\r\nبه خدا بازارت را كساد خواهيم كرد ، و تو را بورشكستگى مىكشانيم ! و اگر از فقرا و بيچارگان بود او را ميزدند و بانواع صدمات دچار ميساختند .\r\nسعيد بن جبير گويد : بابن عباس گفتم : آيا شكنجه و آزار مشركان نسبت باصحاب رسول خدا صلى اللّه عليه و آله بدان حدّ بود كه ناچار شوند دست از دين خود بكشند ؟\r\nگفت : آرى به خدا سوگند گاهى چنان آنها را شكنجه ميدادند و كتك ميزدند و گرسنه و تشنه نگه ميداشتند كه قادر نبودند سرپا بايستند و بناچار سخن آنان را ميپذيرفتند ، و در پاسخ آنها كه مىگفتند : آيا لات و عزى خداى شما هستند ؟ مىگفتند : آرى ، حتى اينكه گاهى حشراتى چون « جعل » ( سرگين غلطان ) و غيره را كه روى زمين حركت مىكردند بدانها نشان داده مىگفتند : آيا اين جعل خداى تو است ؟ آنها براى خلاصى از دستشان مىگفتند : آرى .\r\n\r\nاسلام جوانان بنى مخزوم :\r\nدر ميان قبائل ، بنى مخزوم بكثرت افراد معروف بودند ، دين اسلام كه كم و بيش در تمام قبائل پيروانى پيدا كرده بود در اين قبيله نيز چند تن از جوانان را مسلمان كرده بود ، و آنها عبارت بودند از وليد بن وليد ( برادر خالد وليد ) سلمة بن هشام ( برادر ابو جهل ) و عياش بن أبى ربيعة ( پسر عموى خالد وليد ) افراد ديگر قبيله تصميم داشتند اين جوانان را دستگير كنند تا مبادا ساير افراد را بدين خود دعوت كنند ، از اين رو بنزد هشام بن وليد برادر وليد بن وليد رفته به او گفتند : ما تصميم گرفته‌ايم وليد و آن چند تن جوان ديگرى كه دين تازهء آورده‌اند تنبيه و سرزنش كنيم تا مبادا ساير افراد قبيلهء به آنان تأسى نمايند ! هشام گفت : من با سرزنش كردن وليد موافقم ولى مبادا به او دست دراز كنيد كه به خدا اگر او را بكشيد بزرگترين مرد شما را بجاى او خواهم كشت ! اين سخن را كه از هشام شنيدند با خود گفتند : با اين ترتيب ما چگونه ميتوانيم دست به او بزنيم\r\n\r\n","description":"","footnote":"","page_name":" 198 ","page_number":207},
  {"content":"\r\n\r\n( 1 ) و همين امر سبب شد كه دست از او باز دارند و خداى تعالى بدان وسيله او را از شرّ مشركان محافظت فرمود .\r\n\r\nهجرت مسلمانان بحبشه\r\n( يا نخستين بارى كه مسلمانان بجرم پيروى حق از وطن آواره شدند ) فشار مشركان نسبت به افرادى كه مسلمان شده بودند روز بروز زيادتر ميشد خود پيشواى بزرگ اسلام كم و بيش از اين فشارها در امان بود و سبب آن يكى نگهدارى خداى تعالى و محافظتى بود كه پروردگار بزرگ از او ميكرد ، و ديگر وجود عمويش ابو طالب كه شخصيت او در ميان قريش مانع از اين بود كه مشركين بتوانند بآنجناب گزندى برسانند ، ولى ساير افراد مسلمان كه در چنين شرائطى نبودند هم چنان گرفتار شكنجه و آزار دشمنان اسلام بودند و روز بروز كار بر ايشان سخت‌تر ميشد .\r\nپيشواى گرامى اسلام كه تاب ديدن آن مناظر رقت بار را نداشت و از طرفى نيروئى هم براى دفاع از آنان نداشت به آنها فرمود :\r\nخوبست شما بسرزمين حبشه كه سرزمين درستى و صداقت است برويد زيرا در آنجا پادشاهى است كه در سايهء حمايت او به كسى ظلم و تجاوز نمىشود و با هجرت بدان مرز و بوم موقتا خود را از چنگال اين مردمان آسوده سازيد ! بدنبال اين پيشنهاد دسته دسته مسلمانان عازم حبشه شدند و با كوچ كردن آنها نخستين هجرت در اسلام صورت گرفت .\r\n\r\nنخستين كاروان :\r\nكسانى كه براى نخستين بار آمادهء اين سفر شدند ده نفر بودند بنامهاى زير :\r\n1 - عثمان بن عفان ( از قبيلهء بنى امية ) با همسرش رقيه دختر رسول خدا صلى اللّه عليه و آله .\r\n2 - ابو حذيفة بن عتبة ( از بنى عبد شمس ) با همسرش سهلة دختر سهيل بن\r\n\r\n","description":"","footnote":"","page_name":" 199 ","page_number":208},
  {"content":"\r\n\r\n( 1 ) عمرو - كه خداوند فرزندى بنام محمّد بن ابى حذيفة در حبشه بدانها عنايت فرمود .\r\n3 - زبير بن عوام از طائفه بنى اسد .\r\n4 - مصعب بن عمير از بنى عبد الدار .\r\n5 - عبد الرحمن بن عوف - از بنى زهرة .\r\n6 - ابو سلمة - از طائفهء بنى مخزوم - كه با همسرش ام سلمة دختر أبى امية بود .\r\n7 - عثمان بن مظعون - از بنى جمح .\r\n8 - عامر بن ربيعة - از بنى عدى بن كعب - كه با همسرش ليلى دختر أبى حثمه بدين سفر رفت .\r\n9 - ابو سبرة - از بنى عامر بن لوى - و برخى ابو حاطب بن عمرو را بجاى ابو سبرة ذكر كرده‌اند ، و گفته‌اند : او نخستين كسى بود كه بحبشه رسيد .\r\n10 - سهيل بن بيضاء - از بنى حارث بن فهر [ ( 1 ) 
  ] .\r\nو اين ده نفر نخستين قافلهء مهاجرين بحبشه بودند ، و چنان كه نقل كنند ، عثمان بن مظعون امير بر آنها بود .\r\nو پس از ايشان جعفر بن ابى طالب و بدنبال او ساير مهاجرين بحبشه رفتند كه البته برخى تنها و برخى با همسران و فرزندان خود بدين مسافرت اقدام نمودند .\r\nو رويهمرفته اسامى افرادى كه بحبشه هجرت كردند روى دسته بندى قبائل بدين قرار بود :\r\n\r\nاز بنى هاشم :\r\nاز طائفهء بنى هاشم جعفر بن ابى طالب با همسرش اسماء دختر عميس . . . بحبشه رفتند و عبد اللّه بن جعفر در آن سرزمين به دنيا آمد .\r\n\r\n\r\n","description":"","footnote":"\r\n[ ( 1 ) 
  ] ابن هشام در اينجا نسب هر يك از اين ده تن را تا چند پشت ذكر كرده است . سيرة ج 1 : 322 .\r\n","page_name":" 200 ","page_number":209},
  {"content":"\r\n\r\n( 1 )\r\n\r\nاز بنى اميه :\r\nاز بنى امية رويهم سه نفر بحبشه هجرت كردند : عثمان بن عفان با همسرش رقيه دختر رسول خدا صلى اللّه عليه و آله . عمرو بن سعيد بن عاص با همسرش فاطمه دختر صفوان بن امية . . . [ ( 1 ) 
  ] و برادرش خالد بن سعيد بن عاص با همسرش امينة دختر خلف بن اسعد و او از قبيلهء خزاعة بود .\r\nو برخى بجاى امينة « همينة » گفته‌اند .\r\nخالد بن سعيد در حبشه از همسرش دو فرزند يك پسر و يك دختر پيدا كرد بنامهاى : سعيد و امة ، و امة همان زنى است كه بهمسرى زبير درآمد و دو پسر بنامهاى عمرو و خالد براى زبير آورد .\r\n\r\nاز بنى اسد بن خزيمه و هم‌سوگندانشان :\r\nمهاجرين قبيلهء مزبور عبارت بودند از : عبد اللّه بن جحش . . . و برادرش عبيد اللّه بن جحش . . . با همسرش ام حبيبة دختر ابو سفيان . و قيس بن عبد اللّه . . .\r\nبا همسرش بركة دختر يسار . . . كه كنيز ابو سفيان بود . و معيقيب بن ابى فاطمة كه از قبيلهء دوس بود .\r\n\r\nاز بنى عبد شمس :\r\nاز اين قبيله دو نفر بودند يكى : ابو حذيفة بن عتبة و ديگر ابو موسى اشعرى كه نامش عبد اللّه بن قيس و هم سوگند قبيلهء عتبة بن ربيعة است .\r\n\r\nاز بنى نوفل :\r\nاز اين قبيله فقط يك نفر بود و او عتبة بن غزوان . . . بود .\r\n\r\nاز بنى اسد بن عبد العزى :\r\nو از بنى اسد بن عبد العزى چهار نفر بحبشه هجرت كردند : زبير بن عوام ، اسود بن نوفل . . . يزيد بن زمعة . . . عمرو بن امية . . .\r\n\r\n\r\n","description":"","footnote":"\r\n[ ( 1 ) 
  ] قسمتهائى كه ما نقطه گذارده‌ايم جاهائى است كه ابن هشام نسب مذكورين در متن را ذكر كرده است .\r\n","page_name":" 201 ","page_number":210},
  {"content":"\r\n\r\n( 1 )\r\n\r\nاز بنى عبد بن قصى :\r\nو از اين قبيله يك نفر بود بنام : طليب بن عمير . . .\r\n\r\nاز بنى عبد الدار بن قصى :\r\nاز اين تيره پنج نفر هجرت كردند : مصعب بن عمير . . . سويبط بن سعد ابن حرملة . . . جهم بن قيس . . . با همسرش ام حرملة دختر عبد الاسود . . . -\r\nكه از قبيله خزاعة بود و دو فرزندش بنامهاى : عمرو بن جهم و خزيمة بن جهم ، ابو الروم بن عمير بن هاشم . . . فراس بن نضر بن حارث . . .\r\n\r\nاز بنى زهرة :\r\nو از بنى زهرة سه تن بحبشه رفتند : عبد الرحمن بن عوف . . . عامر بن أبى وقاص . . . مطلب بن ازهر . . . با همسرش رملة دختر أبى عوف كه در حبشه فرزندى بنام عبد اللّه زائيد .\r\n\r\nاز بنى هذيل :\r\nعبد اللّه بن مسعود . . . و برادرش عتبة بن مسعود ،\r\n\r\nاز قبيله بهراء :\r\nمقداد بن عمرو بن ثعلبة . . . كه او را مقداد بن اسود نيز گويند ، و اين بدان واسطه بود كه اسود بن عبد يغوث او را در زمان جاهليت بفرزندى خود خواند .\r\n\r\nاز بنى تيم بن مرة :\r\nاز اين قبيله دو تن هجرت كردند حارث بن خالد . . . با همسرش ريطه دختر حارث بن جبلة . . . كه در حبشه فرزندانى بنامهاى : موسى و عائشة و زينب و فاطمة بزائيد . عمرو بن عثمان . . .\r\n\r\nاز بنى مخزوم و هم‌سوگندانشان :\r\nابو سلمة . . . با همسرش ام سلمة دختر أبى امية . . . - و نام ام سلمة هند است\r\n\r\n","description":"","footnote":"","page_name":" 202 ","page_number":211},
  {"content":"\r\n\r\n( 1 ) شمّاس بن عثمان . . . - و اسم شماس عثمان بود - هبار بن سفيان . . . و برادرش عبد اللّه بن سفيان ، هشام بن ابى حذيفة . . . سلمة بن هشام . . . عياش بن ابى ربيعه . . . معتب بن عوف . . . و او همان كسى است كه به او عيهامة ميگفتند .\r\n\r\nاز بنى جمح :\r\nاز اين قبيله : عثمان بن مظعون . . . و پسرش سائب بن عثمان و دو برادرش قدامة و عبد اللّه فرزندان مظعون ، حاطب بن حارث . . . با همسرش فاطمة دختر مجلل . . . و دو فرزندش : محمّد بن حاطب و حارث بن حاطب كه مادرشان همان فاطمة دختر مجلل است ، و برادرش حطاب بن حارث با همسرش فكيهه دختر يسار ، سفيان بن معمر . . . با دو فرزندش جابر بن سفيان و جنادة بن سفيان و همسرش مادر جابر و جنادة : حسنة ، و فرزند ديگرى كه حسنه از شوهر ديگرش داشت بنام شرحبيل . . . عثمان بن ربيعه . . . كوچ كردند .\r\n\r\nاز بنى سهم بن عمرو :\r\nو از اين طائفه : خنيس بن حذافه . . . عبد اللّه بن حارث . . . هشام بن عاص قيس بن حذافه . . . ابو قيس بن حارث . . . عبد اللّه بن حذافه . . . حارث بن حارث معمر بن حارث . . . بشر بن حارث . . . و برادر مادرى خود بنام سعيد بن عمرو ، سعيد بن حارث . . . سائب بن حارث . . . عمير بن رئاب . . . محمية بن جزاء كه هم سوگند ايشان و از قبيلهء بنو زبيد بود ، و رويهمرفته چهارده نفر از اين قبيله بحبشه كوچ كردند .\r\n\r\nاز بنى عدى بن كعب :\r\nمعمر بن عبد اللّه . . . عروة بن عبد العزى . . . عدى بن نضلة . . . و پسرش نعمان بن عدى ، عامر بن ربيعة با همسرش ليلى دختر أبو حثمة بن غانم .\r\n\r\nاز بنى عامر بن لوى :\r\nابو سيرة . . . با همسرش ام كلثوم دختر سهيل بن عمرو . . . عبد اللّه بن مخرمه عبد اللّه بن سهيل . . . سليط بن عمرو . . . و برادرش سكران بن عمرو با همسرش\r\n\r\n","description":"","footnote":"","page_name":" 203 ","page_number":212},
  {"content":"\r\n\r\n( 1 ) سودة دختر زمعه . . . مالك بن زمعه ( برادر زن سكران ) با همسرش عمرة دختر سعد بن وقدان . . . حاطب بن عمرو . . . سعد بن خولة . . . كه از اهل يمن و هم سوگند با اين قبيله بود .\r\n\r\nاز بنى حارث بن فهر :\r\nابو عبيدة بن جراح . . . - كه نامش عامر بود - سهيل بن بيضاء . . . . - و بيضاء نام مادر اوست و پدرش بوهب موسوم است - عمرو بن ابى سرح . . . عياض بن زهير و برخى بجاى او ربيعة بن هلال . . . را ذكر كرده‌اند - عمرو بن حارث . . . عثمان بن عبد غنم . . . سعد بن عبد قيس . . . حارث بن عبد قيس . . . كه رويهم هشت نفر بودند .\r\nو شمارهء افرادى كه بحبشه هجرت كردند باستثناى كودكانى كه همراه خود بردند و يا در حبشه به دنيا آمدند مجموعا هشتاد و سه نفر بودند و اين در صورتى است كه عمار بن ياسر را هم به حساب بياوريم لكن هجرت او بحبشه مشكوك است .\r\nو از كسانى كه دربارهء مهاجرت بحبشه شعر گفت يكى عبد اللّه بن حارث . . .\r\nبود كه چند قطعه شعر در اين باره گفته است و ديگر عثمان بن مظعون است ( كه هر دو جزء مهاجرين بودند ) كه اشعارى در اين باره گويد و تعريضى هم در اشعار مزبور بأمية بن خلف پسر عموى خود كه او را در مكه ميآزرد دارد . . . [ ( 1 ) 
  ]\r\n\r\nفرستادگان قريش در دربار نجاشى\r\nمهاجرين مكه در حبشه منزل كردند و دور از شكنجهء مشركين و صدمات و آزار ايشان در محيط آسايش و امنى روزگار بسر ميبردند ، مشركين كه ديدند مسلمانان از چنگالشان فرار كرده و در حبشه بخوشى و آسايش بسر مىبرند براى استرداد آنها بمكة و آزار ايشان انجمنى تشكيل داده و قرار شد دو نفر از\r\n\r\n\r\n","description":"","footnote":"\r\n[ ( 1 ) 
  ] براى اطلاع از اشعار مزبور بسيرة ج 1 : 331 - 332 مراجعه شود .\r\n","page_name":" 204 ","page_number":213},
  {"content":"\r\n\r\n( 1 ) افراد سخنور و زيرك قريش را انتخاب كرده و بدربار نجاشى بحبشه بفرستند تا بوسيلهء او مهاجرين را از حبشه اخراج كرده و به مكه باز گردانند .\r\nبراى اين منظور عبد اللّه بن ابى ربيعة و عمرو بن عاص را ( كه در سلك مشركين ميزيستند ) انتخاب كرده و با هداياى بسيارى براى نجاشى و درباريان او بحبشه روانه كردند .\r\nاز آن سو ابو طالب كه از جريان مطلع شد اشعارى گفته و آنها را براى نجاشى فرستاد و در آن اشعار او را مدح كرده و تشويق بدفاع از مهاجرين نمود [ ( 1 ) 
  ] .\r\nدنبالهء داستان از زبان ام سلمة :\r\nام سلمة ( كه خود در زمرهء مهاجرين بود و بعدها بهمسرى رسول خدا صلى اللّه عليه و آله درآمد ) گويد : ما در كشور حبشه در كمال امنيت و آسايش زندگى ميكرديم و بدون هيچگونه واهمه و آزارى كه از مشركين بما برسد و يا سخنان ناهنجارى كه در مكه از آنان مىشنيديم بپرستش خداى يگانه اشتغال داشتيم ، قريش كه از وضع ما مطلع شدند تصميم گرفتند براى استرداد ما دو تن از مردان چالاك و زيرك خود را با هداياى بسيارى از اشياء نفيسى كه مخصوص مكه بود بدربار نجاشى بفرستند ، و از جمله چيزهاى نفيسى كه از مكه بخارج ميبردند پوستهاى قيمتى طائف بود كه از آنها مقدار زيادى براى نجاشى فرستادند ، و براى هر يك از سرلشگران و درباريان نجاشى نيز بفراخور حال او هديهء فرستادند .\r\nهدايا را بهمراهى عبد اللّه بن ابى ربيعة و عمرو بن عاص بحبشه ارسال داشتند و بدانها سفارش كردند كه پيش از آنكه بحضور نجاشى باريابيد و با او سخن گوئيد هداياى سرلشگران و درباريان را بدهيد و جريان را بايشان گفته آنان را با خود همراه كنيد آنگاه بنزد نجاشى رفته و هداياى او را بدهيد و پيش از آنكه نجاشى با مهاجرين سخن گويد از او درخواست كنيد آنان را بشما تسليم كند .\r\n\r\n\r\n","description":"","footnote":"\r\n[ ( 1 ) 
  ] سيرة ج 1 : 333 - 334 .\r\n","page_name":" 205 ","page_number":214},
  {"content":"\r\n\r\n( 1 ) فرستادگان قريش بحبشه آمدند و پيش از آنكه بحضور نجاشى بروند هداياى فرماندهان لشگر و درباريان را به صاحبانش رسانده و بهر يك از آنها جداگانه گفتند :\r\nجريان كار ما اين است كه گروهى از جوانان نابخرد و ابلهان قوم ما بتازگى از دين پدران ما دست كشيده و بدين تازه‌اى درآمده‌اند كه نه دين شما ( دين مسيح ) است و نه ما چنين دينى سراغ داشته‌ايم ، اينان بطور مخفيانه و فرارى از مكه گريخته و بسرزمين پادشاه حبشه نجاشى وارد شده‌اند اكنون سران قريش و بزرگان ايشان ما را بحضور پادشاه فرستاده‌اند تا آنها را بما تسليم كند و ما اينان را به مكه باز گردانيم ، و چون ما بحضور پادشاه بار يافتيم شما نيز در انجام اين منظور با ما مساعدت كنيد و نظر شاه را با ما موافق سازيد تا پيش از آنكه خود مهاجرين را بدربار احضار كند آنها را بما تسليم نمايد ، زيرا احتياجى بمذاكره و احضار آنها بدربار نيست و بزرگان قريش كه ما را براى استرداد آنان فرستاده‌اند به وضع و روحيهء آنها آشناتر و داناتر از شمايند .\r\nدرباريان نجاشى قول همه گونه مساعدتى را در حضور شاه بنمايندگان قريش دادند و بالاخره براى ملاقات و شرفيابى آنها بحضور شاه وقت گرفتند و شرفياب شدند ، نجاشى هداياى قريش را پذيرفته و از وضع ايشان پرسيد ! آنان در جواب گفتند : اعلىحضرتا ! جمعى از جوانان ابله و بىخرد ما بتازگى دست از دين خود كشيده و دينى آورده‌اند كه نه دين ما است و نه دين شما ، اينان ( كه از ترس ما نتوانستند در مكه بمانند ) بكشور شما گريخته و بدين سرزمين آمده‌اند اينك بزرگان آنها يعنى پدران و عموها و رؤساى عشيره و قبايل ايشان ما را بنزد شما فرستاده تا آنان را بنزد قريش كه داناتر به حال و وضع آنها هستند بازگردانيد ! سكوتى مجلس را فرا گرفت ، عبد اللّه و عمرو بن عاص نگرانند تا مبادا شاه دستور باحضار مهاجرين دهد ، زيرا چيزى براى بهم زدن نقشهء آنها بدتر از اين نبود كه شاه آنها را ببيند و سخنانشانرا بشنود ، فرماندهان سپاه و درباريان كه خود را آمادهء كمك بفرستادگان قريش كرده بودند لب گشوده گفتند :\r\n\r\n","description":"","footnote":"","page_name":" 206 ","page_number":215},
  {"content":"\r\n\r\n( 1 ) اعلىحضرتا ! اين فرستادگان سخن براستى و صدق گفتند : و بزرگان قوم ايشان به وضع حال اينها داناترند و زمام كارشان نيز بدست آنان است ، بهتر همان است كه اينان را بدست فرستادگان بسپارى تا به شهر و ديارشان باز گردانند و بدست بزرگانشان بسپارند ! نجاشى از اين سخنان خشمگين شده گفت : به خدا تا من ايشان را ديدار نكنم و سخنانشان را نشنوم به اين دو نفرشان نخواهم سپرد ، اينان در كنف حمايت منند و به من پناه آورده‌اند بايد نخست آنها را بدينجا بخوانم و از ايشان دربارهء مطالبى كه اين دو نفر اظهار ميكنند پرسش كنم اگر سخن اين دو نفر راست بود من ايشان را به اين دو نفر مىسپارم و گر نه از ايشان دفاع خواهم كرد و تا هر زمان كه خواسته باشند در سرزمين من در آسايش بسر برند !\r\n\r\nمهاجرين در حضور نجاشى :\r\nپادشاه حبشه بدنبال مهاجرين فرستاد و آنان را بمجلس خويش احضار كرد اينان انجمنى كردند و دربارهء اينكه با نجاشى چگونه سخن بگويند بمشورت پرداختند و بالاخره تصميم بر اين گرفتند كه جريان بهر جا بكشد اينان سخن از روى صدق و راستى بگويند و دستورات رسول خدا صلى اللّه عليه و آله را بى كم و كاست بيان كنند ، و با اين تصميم بمجلس نجاشى درآمدند .\r\nمجلسى بود آراسته ، كشيشها در اطراف پادشاه نشسته و انجيلها را پيش روى خود باز كرده بودند ، مهاجرين يك يك در جاى خود قرار گرفتند پادشاه رو به آنها كرده گفت : اين چه دينى است كه شما بدان گرويده‌ايد كه نه دين قوم و عشيرهء شما است و نه دين من است و نه دين هيچيك از اين ملتهاى ديگر است ؟\r\nجعفر بن ابى طالب از آن ميان لب گشوده گفت : پادشاها ! ما مردمى بوديم كه به وضع زمان جاهليت زندگى ميكرديم ، بت ( هاى سنگى و چوبى را ) ميپرستيديم گوشت مردار ميخورديم ، كارهاى زشت انجام ميداديم ، حشمت فاميل و ارحام خود را نگاه نميداشتيم ، با همسايگان بد رفتارى ميكرديم ، نيرومندان ما بضعفاء\r\n\r\n","description":"","footnote":"","page_name":" 207 ","page_number":216},
  {"content":"\r\n\r\n( 1 ) و ناتوانان زورگوئى ميكردند . . . و اين وضع ما بود تا اينكه خداى تعالى پيامبرى را از ميان ما برگزيد ، كسى كه ما نسب او را مىشناختيم ، راستى و امانت و پاكدامنى او مورد تصديق همهء ما بود ، اين پيامبر گرامى ما را بسوى خداى يگانه دعوت كرد و بپرستش و يگانگى او خواند ، بما گفت : دست از عبادت و پرستش بتهاى سنگى و آنچه پدرانتان مىپرستيدند برداريد ، و براستگوئى و امانت‌دارى و صلهء رحم ، و نيكى بهمسايه و خوددارى از محرمات و جلوگيرى از خونريزى و آدم كشى دستور فرمود ، از فحشاء و زورگوئى و خوردن اموال يتيمان و متهم ساختن زنان پاكدامن و . . . جلوگيرى فرمود ، بما دستور داد خداى يگانه را بپرستيم و چيزى را شريك او قرار ندهيم ، ما را به نماز و زكات و روزه أمر فرمود . . .\r\nو خلاصه يك يك دستورات اسلام را براى نجاشى شمرد .\r\nآنگاه جعفر دنباله سخن خود را چنين ادامه داد :\r\nپس ما او را تصديق كرده به او ايمان آورديم ، و او را در آنچه از جانب خداى تعالى آورده بود پيروى كرديم . خداى يگانه را پرستش كرديم ، از ارتكاب محرماتى كه بر ما حرام كرده بود خوددارى كرديم ، بجز آنچه را او حلال كرده بود چيزى را بر خود حلال نكرديم . . . و خلاصه دستورات او را يك يك بمرحلهء اجرا گذارديم ، قريش كه چنان ديدند بدشمنى با ما برخاسته ما را آزار و شكنجه دادند و جلوى ما را از پيروى اين دين گرفتند تا شايد دوباره ما را بپرستش بتان وادارند ، و كارهاى زشتى را كه پيش از آن حلال ميدانستيم مرتكب شويم ، ما كه با قهر و ستم و سخت گيرى اينان روبرو شديم و ديديم كه مانع از انجام دستورات دينى ما ميشوند بكشور شما آمديم و در ميان تمام سلاطين دنيا شما را انتخاب كرديم ، و به عدالت شما پناهنده شديم بدين اميد كه در جوار عدل و داد شما كسى بما ستم نكند ! جعفر بن ابى طالب ديگر سخنى نگفت و سكوت كرد ، نجاشى گفت : آيا از آنچه پيغمبر شما آورده چيزى بخاطر دارى ؟ جعفر گفت : آرى ، نجاشى گفت :\r\nبخوان ! جعفر شروع كرد به خواندن قسمتى از آغاز سورهء « كهيعص » ام سلمة\r\n\r\n","description":"","footnote":"","page_name":" 208 ","page_number":217},
  {"content":"\r\n\r\n( 1 ) ( راوى حديث ) گويد : نجاشى از شنيدن آيات قرآن چندان گريست كه قطرات اشك ريش انبوه و صورتش را فرا گرفت ، و كشيشهائى كه اطراف او بودند نيز چنان ميگريستند كه صفحات انجيلهائى كه در پيش رو داشتند از اشك چشمشان تر شد . . .\r\nسپس نجاشى رو بمهاجرين كرده گفت : آنچه پيغمبر شما آورده با آنچه عيسى ابن مريم آورده هر دو از يك جا سرچشمه گرفته است ، آسوده خاطر باشيد كه به خدا سوگند هرگز شما را به اين دو نفر تسليم نخواهم كرد .\r\nفرستادگان قريش ناكام از نزد نجاشى بيرون رفتند و بسيار افسرده و ناراحت به نظر ميرسيدند ، عمرو بن عاص رو برفيق خود عبد اللّه بن ابى اميه كرده گفت :\r\nبه خدا فردا مجددا بنزد نجاشى ميروم و ريشهء اينها را ميزنم ! عبد اللّه كه مرد رئوف و مهربانى بود گفت : نه ، اين كار را نخواهيم كرد اينان اگر چه در دين با ما مخالفت كرده‌اند ولى هر چه باشد با ما پيوند خويشاوندى و بستگى فاميلى دارند ، عمرو بن عاص گفت : من اين كار را خواهم كرد ، فردا بنزد او ميروم و به دو خبر مىدهم كه اينان معتقدند : عيسى بندهء خدا است ! چون روز ديگر شد عمرو بن عاص بنزد نجاشى آمده گفت : اعلىحضرتا ! اين بىخردان دربارهء عيسى سخن عجيبى گويند ، شما كسى را بنزد ايشان بفرستيد و سخن ايشان را دربارهء حضرت عيسى جويا شويد ! فرستادهء نجاشى بنزد مهاجرين آمد پيغام شاه را رسانيد ، آنها كه تازه خيالشان آسوده شده بود دوباره بفكر فرو رفتند و بگرد هم جمع شده با هم گفتند :\r\nدربارهء عيسى چه پاسخى به نجاشى بدهيم ؟\r\nهمگى گفتند : همان كه خداوند در قرآن فرموده است همان را ميگوئيم هر چه خواهد بشود ! چون بنزد نجاشى آمدند رو بديشان كرده گفت : شما دربارهء عيسى بن مريم چه ميگوئيد ؟\r\nجعفر بن ابى طالب گفت : ما همان را گوئيم كه پيامبرمان از جانب خداى\r\n\r\n","description":"","footnote":"","page_name":" 209 ","page_number":218},
  {"content":"\r\n\r\n( 1 ) تعالى براى ما آورده ، يعنى ما معتقديم كه حضرت عيسى بنده و پيامبر و روح خدا و كلمهء الهى است كه بمريم بتول فرستاده است .\r\nنجاشى دست خود را به طرف چوبى كه روى زمين بود دراز كرده آن را برداشت و گفت : به خدا سخنى كه تو دربارهء عيسى گفتى با آنچه حقيقت مطلب است از طول اين چوب تجاوز نميكند ( و سخن حق همين است كه تو گفتى ) ! اين سخن نجاشى بفرماندهان مسيحى حبشه كه در كنار او ايستاده بودند گران آمده نگاههاى تندى بهم كردند ، نجاشى كه متوجه نگاههاى آنها شده بود بدانها گفت : و اگر چه بر شما گران آيد ! سپس بمهاجرين گفت : شما با خيالى آسوده بهر جاى حبشه كه ميخواهيد برويد ، و بدانيد كه در أمان ما هستيد و كسى نتواند بشما گزندى رساند ! - و اين جمله را سه بار تكرار كرد : برويد كه اگر كوهى از طلا به من بدهند يكتن از شما را آزار نخواهم كرد .\r\nآنگاه بأطرافيان خود گفت : هداياى اين دو نفر را پس دهيد چون ما را نيازى به آنها نيست ، و خداوند براى باز گرداندن سلطنت من رشوه از من نگرفت كه من در اين باره رشوه بگيرم ، و مردم مرا در آغاز كار اطاعت نكردند تا من اطاعت اينان را بكنم .\r\nو بدين ترتيب فرستادگان قريش شرمنده و دست خالى بمكة باز گشتند ، و هداياى قريش را نيز پس آوردند .\r\n\r\nسرگذشت نجاشى پس از كشته شدن پدرش تا رسيدن بسلطنت :\r\nدر اينجا بد نيست سرگذشت نجاشى و جريان بسلطنت رسيدن او را بشنويد و منظورش را از اين سخن كه گفت : « خداوند براى بازگرداندن سلطنت من رشوه نگرفت . . . » بدانيد .\r\nبارى كشور حبشه سالها بود كه تحت حكومت و سلطنت پدر نجاشى اداره ميشد ، و او تنها همين يك پسر را داشت ولى برادرى داشت كه داراى دوازده پسر بود ، مردم كشور حبشه با خود گفتند : اگر ما پدر نجاشى را بكشيم و سلطنت را\r\n\r\n","description":"","footnote":"","page_name":" 210 ","page_number":219},
  {"content":"\r\n\r\n( 1 ) ببرادرش واگذار كنيم سالها اين دولت و سلطنت باقى بماند زيرا او داراى دوازده پسر است و هر كدام پس از ديگرى بسلطنت رسند ولى اگر او هم چنان پادشاه باشد پس از او يك پسر بيش نيست و سلطنت دوامى ندارد ، روى همين منظور او را كشته و سلطنت را ببرادرش - كه عموى نجاشى بود - منتقل كردند .\r\nسالها بر اين منوال گذشت ، نجاشى كم كم بزرگ شد و روى هوش و استعدادى كه داشت در دربار عموى خود منزلتى پيدا كرد و بسيارى از كارهاى سلطنتى را بدست گرفت ، مردم كه چنان ديدند دانستند كه دير يا زود نجاشى بسلطنت خواهد رسيد و كار را از دست عموى خود خواهد گرفت و در اين صورت است كه از كشندگان پدر انتقام ميگيرد و يك تن از ايشان را زنده نخواهد گذارد .\r\nاز اين رو بنزد عمويش آمده گفتند : يا اين جوان را بقتل رسان و يا او را از اين شهر بيرون كن ، چون ما از او بر خود بيمناكيم ! عموى نجاشى گفت : شما چگونه مردمى هستيد ! ديروز پدر او را كشتم و امروز به من پيشنهاد ميكنيد پسر را بكشم ! من چنين كارى نخواهم كرد ولى با پيشنهاد دوم شما موافقم و او را از اين شهر بيرون ميكنم .\r\nمردم حبشه نجاشى را ببازار آورده بمرد تاجرى بششصد درهم فروختند او نيز نجاشى را بسوى دريا آورده و همراه خود ببرد ، چون آن روز شام شد ابرى به آسمان آمد ، عموى نجاشى از قصر خويش خارج شده به زير آن ابر آمد تا از باران آن ابر چند قطره بر تن او بريزد كه ناگاه صاعقهء از ابر جدا شده بر او فرود آمد و او را بكشت ، مردم بسراغ پسران او رفتند كه يكى را بسلطنت انتخاب كنند ديدند هيچكدام قابليت اين كار را نداشته و از عقل چندان بهره‌اى ندارند بدين سبب كار مردم پريشان شده و نابسامانى و هرج و مرج و اختلاف درگرفت بناچار بفكر چاره افتادند و همگى گفتند : جز نجاشى كسى نمىتواند سر و صورتى به وضع آشفته ما بدهد زودتر بدنبال او برويد و بهر ترتيبى هست از همان كس كه او را به دو فروخته‌ايد پس گرفته و بياوريد .\r\n\r\n","description":"","footnote":"","page_name":" 211 ","page_number":220},
  {"content":"\r\n\r\n( 1 ) مردم بدنبال نجاشى به راه افتاده و به مردى كه او را خريده بود رسيده نجاشى را از او باز گرفتند و به شهر آورده تاج پادشاهى را بر سرش نهاده و او را بتخت سلطنت نشاندند .\r\nتاجرى كه او را خريده بود بدنبال آنان به شهر آمده گفت : يا ششصد درهم پول مرا بدهيد يا بنزد پادشاه ميروم و شكايت به دو ميبرم گفتند ؟ ما به تو چيزى نخواهيم داد تاجر گفت : پس من ناچارم بنزد او بروم و با او در اين باره سخن بگويم ! گفتند خود دانى ، مرد تاجر بنزد نجاشى آمده در جلوى تخت او روى زمين نشست و گفت :\r\nپادشاها ! من غلامى را از مردم در بازار بششصد درهم خريدارى كرده‌ام ، آنان پول را از من گرفته و غلام را به من تحويل دادند ، همين كه من غلام را بهمراه خود بردم آنان بدنبال من آمده غلام را از من گرفتند و پول مرا هم ندادند ! نجاشى رو بمردم كرده گفت : يا پولش را بدهيد و يا غلامش را تحويل او دهيد تا بهر جا ميخواهد ببرد ! مردم پذيرفتند كه پولش را بدهند ، و بدين ترتيب پول تاجر را دادند .\r\nو اين نخستين حكم بعدالتى بود كه از نجاشى ظاهر گرديد .\r\nو مقصود نجاشى از سخنى كه بفرستادگان قريش گفت : « خداوند براى بازگرداندن سلطنت من رشوه نگرفت كه من رشوه بگيرم . . . » همين جريان بود .\r\nدنباله داستان مهاجرين از زبان ام سلمة :\r\nام سلمة گويد : پس از اينكه فرستادگان قريش بمكة بازگشتند ما در كمال آسايش و امنيت زندگى ميكرديم تا اينكه اتفاق تازه‌اى خاطر ما را مشوش ساخت و چنان اندوهى ما را فرا گرفت كه نظيرش را تا آن روز دچار نشده بوديم .\r\nجريان از اين قرار بود كه دشمن سرسختى بمقابلهء با نجاشى برخاست و در صدد گرفتن سلطنت از او برآمد و ما ترس آن داشتيم كه نجاشى يعنى آن پادشاهى كه كاملا از وضع ما مطلع و پشتيبان ما بود از او شكست بخورد و كسى روى كار آيد كه بر عكس نجاشى از وضع ما به هيچ نحو مطلع نيست و در اين صورت آيا ما بچه سرنوشتى در مملكت غربت گرفتار خواهيم شد !\r\n\r\n","description":"","footnote":"","page_name":" 212 ","page_number":221},
  {"content":"\r\n\r\n( 1 ) بهر صورت نجاشى براى جنگ با دشمن از شهر بيرون آمد و ميان ما و ميدان جنگ رود نيل فاصله بود مهاجرين گفتند : كيست كه بتماشاى ميدان جنگ برود و گزارش آن را بما بدهد ؟ زبير بن عوام كه از ديگران جوانتر بود گفت : من اين كار را خواهم كرد ، پس مشگى را پر از باد كردند و زبير آن مشك را به سينه خود بست و خود را روى آن مشك انداخته و از رود نيل گذشت و بآنسوى رود رسيد ، و بتماشاى ميدان جنگ ايستاد ، ما نيز در اين سوى نيل براى پيروزى نجاشى دست بدعا برداشتيم و همچنان نگران كار او بوديم كه ناگاه ديديم زبير با عجله ميآيد و از دور جامهء خود را بعلامت مژده تكان ميداد و چون نزديك شد بشارت پيروزى نجاشى را بما داد و به خدا سوگند تا بآنروز چنان خوشحالى در خود مشاهده نكرده بوديم ، و بدين ترتيب نجاشى پيروزمندانه از جنگ باز گشت و تمامى كشور حبشه سر بفرمان او درآوردند ، و ما نيز در كمال آسايش در جوار او سكونت داشتيم تا روزى كه در مكه بنزد رسول خدا صلى اللّه عليه و آله بازگشتيم .\r\n\r\nداستانى ديگر از نجاشى و مهاجرين :\r\nمحمّد بن اسحاق از حضرت محمّد بن على باقر عليه السلام روايت كرده كه فرمود : ( پس از دفاعى كه نجاشى از سخن مهاجرين دربارهء حضرت عيسى كرد ) مردم حبشه بر عليه او قيام كردند و گفتند : تو از دين ما بيرون رفته‌اى ( و معتقد شده‌اى كه عيسى بنده خدا است ) ! نجاشى كس بدنبال جعفر بن ابى طالب و رفقاى او فرستاده گفت :\r\n( من براى مبارزه بسوى مردم ميروم و براى اينكه مبادا شما گرفتار شويد كشتيهائى برايتان آماده كرده‌ام پس ) شما سوار اين كشتيها شويد و هم چنان در كشتى بمانيد تا اگر ديديد من از برابر اين مردم گريختم و شكست خوردم شما بهر جا كه خواهيد با اين كشتيها برويد و اگر پيروز شدم پياده شويد و دوباره بجاى خود باز گرديد .\r\nاين دستور را بمهاجرين داده آنگاه نامهء را كه در آن نوشته بود : « گواهى دهم كه معبودى جز خداى يگانه نيست و اينكه محمّد بنده و رسول خدا است ، و گواهى دهم كه عيسى بن مريم بنده و رسول و روح خدا و كلمهء او است كه بمريم فرستاده است »\r\n\r\n","description":"","footnote":"","page_name":" 213 ","page_number":222},
  {"content":"\r\n\r\n( 1 ) در زير لباس خويش در طرف راست سينه پنهان كرد و بنزد مردم حبشه كه در برابرش صف كشيده بودند آمده بدانها گفت : اى مردم حبشه آيا من از ديگران نسبت بشما سزاوارتر نيستم ؟ گفتند : چرا ، گفت : رفتار من نسبت بشما تا بامروز چگونه بوده است ؟ گفتند : بسيار خوب بوده ، گفت : پس شما را چيست ( كه بر عليه من قيام كرده‌ايد ) ؟ گفتند : چون تو دست از دين و آئين ما كشيده‌اى و چنين پندارى كه عيسى بندهء خدا است ! نجاشى گفت : مگر شما دربارهء عيسى چه عقيده‌اى داريد ؟ گفتند : ما معتقديم كه عيسى پسر خدا است ، نجاشى دست خود را روى سينه‌اش - همانجائى كه نوشته را پنهان كرده بود - گذارد و گفت : من هم گواهى دهم كه عيسى بن مريم بيش از اين نيست - و مقصودش چيزى بود كه در نامه نوشته بود - .\r\nمردم از سخن او خوشحال شده از مخالفت با او دست كشيده به شهر باز گشتند ( و مهاجرين نيز بمنازل خود مراجعت كردند ) اين جريان بسمع مبارك رسول خدا صلى اللّه عليه و آله رسيد و چون نجاشى از دنيا رفت حضرت بر او نماز خوانده و برايش استغفار كرد .\r\nو از عايشه حديث شده كه گفت : پس از مرگ نجاشى هم چنان بالاى قبر او نورى مشاهده ميشد .\r\n\r\nاسلام عمر بن خطاب :\r\nام عبد اللّه دختر ابى حثمه گويد : ما آماده رفتن بحبشه بوديم و عامر ( شوهرم ) براى برخى كارهاى خارج از منزل بيرون رفته بود ناگاه عمر را كه هنوز مشرك بود ديدم كه بنزد من ميآيد - و ما در آن مدت كه مسلمان شده بوديم از او آزار و صدمهء بسيارى ديده بوديم - مرا كه آمادهء مسافرت ديد ايستاد و گفت : اى ام عبد اللّه ميخواهيد از مكه كوچ كنيد ؟ گفتم : آرى به خدا ، شما كه از ما قهر كرده و ما را آزار دهيد ما هم در زمين پهناور خدا سفر ميكنيم تا خداوند براى ما فرج و گشايشى فراهم سازد ، عمر گفت : خدا بهمراهتان ! از اين سخن احساس كردم كه در او رقّتى پيدا شده و دلش نرم شده ، سپس\r\n\r\n","description":"","footnote":"","page_name":" 214 ","page_number":223},
  {"content":"\r\n\r\n( 1 ) از پيش من رفت و به نظر من مسافرت ما او را غمناك كرده بود .\r\nبهر حال عامر بازگشت و من جريان رفت و اندوهى را كه از سيماى عمر مشاهده كرده بودم بعامر گفتم ، عامر گفت : آيا اميد آن دارى كه با اين وضع مسلمان شود ؟ گفتم : آرى ، عامر كه آن سنگدليها و بيرحمىهاى او را نسبت به مسلمانان مشاهده كرده بود و به كلى از مسلمان شدن او مأيوس بود گفت : او هرگز مسلمان نخواهد شد مگر آنكه الاغ خطاب ( پدرش ) مسلمان شود .\r\nابن اسحاق گويد : فاطمه دختر خطاب ( خواهر عمر ) همسر سعيد بن زيد بود ، و اين هر دو در خفاء مسلمان شده بودند و اسلام خود را از عمر پنهان ميداشتند ، نعيم بن عبد اللّه نيز كه از قوم و عشيرهء عمر بود مسلمان شده بود ولى از ترس قوم خود اسلامش را پنهان ميداشت خباب بن أرت ( يكى از مسلمانان ) گاهگاهى به خانه فاطمه ( خواهر عمر ) ميآمد و به دو قرآن تعليم ميكرد .\r\nروزى بعمر بن خطاب خبر دادند كه محمّد با گروهى از اصحاب و يارانش در خانه در نزديكى صفا اجتماع كرده‌اند ، و آنها كسانى بودند كه مانند عمويش حمزة و ابو بكر و على بن ابى طالب در مكه مانده بودند و بحبشه مهاجرت نكرده بودند و رويهمرفته آنان كه در مكه مانده بودند قريب بچهل نفر بودند عمر بن خطاب شمشير خود را برداشته و به قصد كشتن رسول خدا صلى اللّه عليه و آله حركت كرد نعيم بن عبد اللّه در راه به او برخورده گفت : اى عمر بكجا ميروى ؟ گفت : پيش محمّد ميروم ، اين مردى كه كار قريش را پراكنده كرده ، و دانشمندانشان را بىخرد خواند ، بر آئينشان عيبجوئى كند و خدايانشان را دشنام دهد ، ميروم تا او را بقتل رسانم نعيم گفت : اى عمر به خدا سوگند به خود مغرور شده‌اى ، آيا پس از كشتن محمّد فرزندان عبد مناف تو را رها ميكنند كه آسوده روى زمين راه به روى ! اگر راست ميگوئى خاندان خودت را نگهدارى كن ! عمر گفت : خاندان من كيستند ؟ نعيم گفت : شوهر خواهر و پسر عمويت سعيد بن زيد و همچنين خواهرت فاطمه كه به خدا سوگند هر دوى آنها مسلمان شده‌اند و از دين محمد پيروى ميكنند !\r\n\r\n","description":"","footnote":"","page_name":" 215 ","page_number":224},
  {"content":"\r\n\r\n( 1 ) عمر كه اين سخن را شنيد راه خود را به طرف خانهء خواهرش فاطمه كج كرد و هنگامى بدر خانه او رسيد كه خباب بن ارت براى فاطمة و سعيد سورهء طه را كه در صفحهء ( از كاغذ يا پوست ) نوشته بود قرائت ميكرد و بدانها ياد ميداد .\r\nهمين كه فهميدند عمر بدر خانه آمده خباب بن ارت ( از ترسى كه از عمر داشت ) به پستو رفته و در آنجا مخفى شد ، فاطمه نيز آن صفحه را برداشته زير پاى خود مخفى كرد ، عمر كه صداى خباب را شنيده بود وارد خانه شد و گفت : اين چه صدائى بود كه به گوش من خورد ؟ گفتند : چيزى نبود ، گفت : چرا به خدا صدائى را شنيدم ، و به من خبر داده‌اند كه شما از دين محمد پيروى ميكنيد ؟ - اين سخن را گفت - و به طرف سعيد بن زيد حمله كرد .\r\nفاطمه از جا برخاست كه از شوهرش دفاع كند عمر چنان سيلى محكمى به صورت خواهرش زد كه سرش ( به ديوار خورده ) بشكست ، سعيد و فاطمه كه اين وضع را مشاهده كردند گفتند : آرى اى عمر ما مسلمان شده‌ايم اكنون هر چه ميخواهى بكن .\r\nعمر كه جريان خون را به صورت خواهرش مشاهده كرد و از كردهء خود پشيمان شده بود گفت : اكنون آن صفحه كه همراه دارى به من بده تا ببينم محمّد چه آورده ؟ فاطمه گفت : ما از تو نسبت بدان بيمناكيم ، عمر سوگند ياد كرد كه پس از خواندن آن را به دو باز گرداند فاطمه كه اين سخن را شنيد دل بطمع اسلام او انداخت و گفت : آخر تو مشرك و نجس هستى ، و اين قرآنى است كه تنها اشخاص طاهر و پاكيزه مىتوانند بدان دست زنند ؟ عمر برخاسته غسل كرد آنگاه فاطمه آن صفحه قرآن را بدست او داد .\r\nعمر شروع كردن به خواندن سورهء مباركه « طه » مقدارى كه خواند سر برداشت و گفت : چه كلام زيبائى ! خباب بن ارت كه سخن عمر را شنيد از پستوى اطاق خارج شده گفت : اى عمر به خدا من انتظار دارم خداوند دعاى پيغمبر را كه اسلام تو را از خدا ميخواست باجابت\r\n\r\n","description":"","footnote":"","page_name":" 216 ","page_number":225},
  {"content":"\r\n\r\n( 1 ) رسانده باشد ، اينك خدا را نگران باش اى عمر ( شايد دين اسلام را بپذيرى ) ! عمر گفت ، اى خباب مرا بمحمد راهنمائى كن تا بنزدش بروم و دين اسلام را اختيار كنم ، خباب گفت : او با چند تن از اصحاب خود در خانهء نزديكى صفا اجتماع كرده‌اند عمر شمشير خود را به گردن انداخته بدر خانهء كه رسول خدا صلى اللّه عليه و آله و اصحاب در آن بودند آمد ، و در را بزد ، يكى از اصحاب برخاسته پشت در آمد و از روزنهء در نگاه كرد عمر را با شمشير بديد ، وحشت‌زده بنزد رسول خدا صلى اللّه عليه و آله بازگشت و بعرض رسانيد كه عمر بن خطاب است كه شمشير به گردن آويخته است ! حمزة بن عبد المطلب گفت : در را باز كنيد تا وارد شود ، اگر منظورش از آمدن بدينجا خير است كه ما مقصودش را بنيكى انجام خواهيم داد ، و اگر منظور شرّى دارد با همان شمشير خودش او را بقتل ميرسانيم ، رسول خدا صلى اللّه عليه و آله فرمود اجازه دهيد وارد شود .\r\nعمر بدرون خانه آمد رسول خدا صلى اللّه عليه و آله بسوى او برخاسته در كرياس خانه به او رسيد ، از پيش رو جامهء او را در دست گرفت و محكم او را حركت داده فرمود :\r\nاى پسر خطاب براى چه بدينجا آمده‌اى ؟ گويا تا خداوند بر تو بلا و مصيبتى نفرستد و خود را ببليه‌اى دچار نسازى ( از مخالفت با ما ) دست بردار نيستى ؟ عمر گفت :\r\nاى رسول خدا آمده‌ام تا به خدا و رسول او ايمان آورم ! رسول خدا صلى اللّه عليه و آله صدا را به تكبير بلند كرد ( و با صداى بلند « اللّه اكبر » گفت ) بدانسان كه حاضرين در خانه دانستند كه عمر مسلمان شده .\r\nدر حديث ديگر از خود عمر نقل شده است كه گفت : من در زمان جاهليت از اسلام دور بودم و بميخوارگى عادت داشته و شراب را دوست ميداشتم و ما در محلهء « حزورة » در مكه مجلسى داشتيم كه سران قريش در آنجا انجمن ميكردند ، شبى به قصد رفتن بدان مجلس از منزل بيرون آمدم و چون بدانجا رسيدم هيچيك از رفقاى خود را در آنجا نديدم ، با خود گفتم : حال كه رفقا نيستند بنزد فلان مىفروش ميروم شايد جامى از مى نزد او يافت شود و بنوشم ، بدكان او نيز آمدم و او را در\r\n\r\n","description":"","footnote":"","page_name":" 217 ","page_number":226},
  {"content":"\r\n\r\n( 1 ) دكان نديدم ، گفتم : بكنار كعبه ميروم و در آنجا چند دور طواف ميكنم ، چون به مسجد آمدم رسول خدا صلى اللّه عليه و آله را ديدم كه رو بكشور شام ( بيت المقدس ) در جلوى كعبه ايستاده و نماز ميخواند .\r\nو عادت آن حضرت چنان بود كه رو بشام ميايستاد و خانهء كعبه را روبروى خود قرار ميداد و جاى نمازش ما بين ركن اسود و ركن يمانى بود .\r\nبا خود گفتم : امشب بروم و گوش فرا دارم و آنچه را محمّد در نماز خود ميخواند استماع كنم ، ولى فكر كردم اگر براى اين منظور به دو نزديك شوم ترسى در او ايجاد خواهد شد ( و ممكن است آن حضرت آهسته بخواند ) بدين جهت از جانب حجر ( اسماعيل ) رفتم و در زير پردهء خانهء كعبه خود را پنهان كرده و آهسته آهسته جلو رفتم تا به جائى كه روبروى محمّد قرار گرفتم و ميان من و او چيزى جز همان پردهء كعبه فاصله نبود ، آنگاه بقرائت قرآن او كه در نماز ميخواند گوش فرا دادم .\r\nكم‌كم آيات قرآنى دل مرا نرم كرده گريان شدم و محبت دين اسلام در دل من داخل شد ، پس هم چنان در جاى خود ايستادم تا رسول خدا صلى اللّه عليه و آله نمازش را تمام كرد و از مسجد خارج شد .\r\nو مسير آن جناب تا خانهء خود بدين ترتيب بود كه از طرف خانهء ابن ابى حسين بيرون ميرفت و هم چنان ميرفت تا از محل سعى ( بين صفا و مروه ) بگذرد آنگاه از راهى كه ميان خانهء عباس بن عبد المطلب و خانهء ابن ازهر بن عبد عوف بود ميگذشت و هم چنان از كنار خانهء اخنس بن شريق ميرفت تا بخانهء خويش برسد - و مسكن آن حضرت در جائى بود كه اكنون بدست معاوية بن ابى سفيان است .\r\nبالجملة رسول خدا صلى اللّه عليه و آله كه از مسجد خارج شد من نيز بدنبالش برفتم تا چون به راه ميان خانهء عباس بن عبد المطلب و خانهء ابن ازهر رسيد من هم به دو رسيدم ، رسول خدا صلى اللّه عليه و آله كه صداى پاى مرا شنيد متوجه شده مرا شناخت ، و گمان كرد من رفته‌ام تا آزارى به او برسانم از اين رو نهيبى بر من زده فرمود : هان اى پسر خطاب در اين ساعت براى چه بدينجا آمده‌اى ؟ گفتم : آمده‌ام تا به خدا و رسولش\r\n\r\n","description":"","footnote":"","page_name":" 218 ","page_number":227},
  {"content":"\r\n\r\n( 1 ) ايمان بياورم ! رسول خدا صلى اللّه عليه و آله حمد خداى را بجا آورد آنگاه فرمود : اى عمر خدا ترا هدايت كرد ، سپس دست بر سينهء من نهاده دربارهء ثبات و استقامت من دعا كرد و بخانهء خويش رفت ، من نيز بدنبال كار خود رفتم .\r\nعبد اللّه پسر عمر گويد : چون پدرم مسلمان شد از مردم سؤال كرد : چه كسى در قريش بهتر از ديگران داستان سرائى مىكند ؟ به دو گفتند : جميل بن معمر جمحى ! پس عمر بنزد او آمد ، عبد اللّه گويد : من نيز بدنبالش آمدم تا ببينم چه ميخواهد بكند ، ديدم بنزد جميل آمده گفت : اى جميل هيچ ميدانى كه من مسلمان شده‌ام و بدين محمّد در آمده‌ام ؟ هنوز پدرم برنگشته بود كه جميل برخاست و با عجله روان شد ، پدرم نيز بدنبالش برفت ، و من نيز بدنبال پدرم رفتم .\r\nجميل آمده بر در مسجد الحرام ايستاد ، و با صداى بلند بقريش كه در مجالس خود در كنار كعبه نشسته بودند فرياد زد : اى گروه قريش آگاه باشيد كه عمر از دين بيرون رفت ! پدرم نيز پشت سرش فرياد ميزد : دروغ ميگويد ، من مسلمان شده‌ام و گواهى دهم كه معبودى جز خداى يگانه نيست و محمّد بنده و رسول او است ! قريش كه اين سخنان را شنيدند بسر پدرم عمر ريخته تا هنگامى كه خورشيد بالاى سرشان آمد زد و خورد ميكردند ، تا اينكه پدرم خسته شد و روى زمين نشست و گفت : هر چه ميخواهيد بكنيد . . .\r\nدر اين هنگام پير مردى از قريش كه جامه‌اى يمنى و پيراهنى حاشيه‌دار بر تن داشت سر رسيده گفت : چه خبر است ؟ گفتند : عمر از دين بيرون رفته ؟ گفت :\r\nدست بكشيد ، مردى براى خود راهى را انتخاب كرده چه از جان او ميخواهيد ؟\r\nآيا شما خيال ميكنيد فرزندان عدى بن كعب ( قبيلهء عمر ) آسوده مىنشينند كه شما نسبت به او هر چه ميخواهيد انجام دهيد ! او را به حال خود واگذاريد .\r\nعبد اللّه بن عمر گويد : به خدا اين سخنان پير مرد چنان تأثير كرد كه گويا اين مردم چون جامهء بودند كه از تن بيرون كنند از دور او برفتند ، و پس از اينكه پدرم بمدينه مهاجرت كرد از او پرسيدم : آن پير مرد كه بود كه در آن روز مردم را\r\n\r\n","description":"","footnote":"","page_name":" 219 ","page_number":228},
  {"content":"\r\n\r\n( 1 ) از دور تو پراكنده ساخت ؟ گفت : او عاص بن وائل سهمى بود .\r\nو از عمر نقل شده كه گفت : شبى كه من مسلمان شدم با خود فكر كردم چه كسى از اهل مكه عداوت و دشمنيش نسبت برسول خدا صلى اللّه عليه و آله بيش از ديگران است تا من بنزد او بروم و خبر مسلمان شدن خود را به او بدهم ، يادم افتاد كه ابو جهل از همه كس در دشمنى با رسول خدا صلى اللّه عليه و آله سخت‌تر است - و عمر پسر خواهر ابو جهل بود چون مادرش حنتمه دختر هشام بن مغيرة است - گويد : چون صبح شد بدر خانهء ابو جهل آمدم و در زدم ، ابو جهل بيرون آمده گفت : خوش آمدى اى خواهر زاده براى چه بدينجا آمده‌اى ؟ گفتم : آمده‌ام تا به تو اطلاع دهم كه من به خدا و پيامبرش محمّد ايمان آورده و مسلمان شده‌ام ! ابو جهل در را به روى من بست و گفت :\r\nخدا رويت را با آنچه آورده‌اى زشت گرداند !\r\n\r\nتعهد نامهء قريش بر عليه رسول خدا صلى اللّه عليه و آله\r\nچند سال از بعثت رسول خدا صلى اللّه عليه و آله گذشت كم‌كم قريش متوجه شدند گروه زيادى مانند حمزة بن عبد المطلب و عمر بن خطاب و غيره بدين پيغمبر اسلام درآمده و گروهى نيز بحبشه رفته ، و در پناه پادشاه حبشه در كمال آسايش و امنيت بسر مىبرند و از پشتيبانى كامل او برخوردار شده‌اند و در ميان قبائل عرب نيز كم و بيش اسلام پيروانى پيدا كرده است .\r\nبراى جلوگيرى از ادامهء كار و تبليغات پيغمبر اسلام انجمن كردند ، و قرار شد تعهد نامهء بنويسند و همگى امضاء كنند كه از آن پس معامله و داد و ستد را به كلى با بنى هاشم و فرزندان مطلب قطع كنند ، به آنان زن ندهند ، و از آنان زن نگيرند چيزى به آنان نفروشند ، و چيزى از آنان نخرند ، و اين تعهد نامه را در ميان خانهء كعبه بياويزند تا بيشتر پاى بند عمل به آن باشند .\r\nاين تصميم عملى شد و تعهد نامه را نوشته و امضاء كردند و در خانهء كعبه آويزان كردند .\r\n\r\n","description":"","footnote":"","page_name":" 220 ","page_number":229},
  {"content":"\r\n\r\n( 1 ) نويسندهء تعهد نامه مردى بود بنام منصور بن عكرمة - و برخى نامش را نضر بن حارث ضبط كرده‌اند كه پيغمبر صلى اللّه عليه و آله دربارهء او نفرين كرد و قسمتى از انگشتانش از كار افتاد .\r\nبنى هاشم و فرزندان مطلب كه چنان ديدند بنزد ابو طالب رفته و بجز ابو لهب همگى بدرّهء كه منسوب بابو طالب بود و بشعب ابو طالب معروف شده بود رفتند و ابو طالب در اين باره اشعارى نيز گفته است [ ( 1 ) 
  ] و بالجمله دو سال يا سه سال بر اين منوال گذشت ، در اين مدت قريش ديده‌بانانى گماشته بودند تا كسى بنزد ايشان نرود و آذوقه و خوراكى بديشان نرساند ، و از اين رو كسانى كه نسبت بايشان محبتى داشتند بطور خفاء و پنهانى آذوقه و خوراكى به آنها ميرساندند .\r\nو روزى چنان اتفاق افتاد كه ابو جهل بحكيم بن حزام - برادرزادهء خديجه برخورد و ديد كه او مقدارى گندم بهمراه غلام خود برداشته و براى عمه‌اش خديجة كه در شعب نزد رسول خدا صلى اللّه عليه و آله بود ميبرد ، ابو جهل به دو آويخته گفت : آيا آذوقه براى بنى هاشم ميبرى ؟ به خدا نمىگذارم از اينجا به روى تا تو را در مكه رسوا كنم .\r\nابو البخترى ( برادر ابو جهل ) سر رسيد و بابو جهل گفت : چه شده ؟ گفت :\r\nآذوقه براى بنى هاشم ميبرد ؟ ابو البخترى گفت : آذوقه مال عمه‌اش خديجة است كه در نزد او بوده و اكنون براى او ميبرد ، آيا ممانعت ميكنى از اينكه مال خديجه را بنزدش ببرند ؟ جلويش را رها كن ، ابو جهل دست بر نداشت و هم چنان ممانعت ميكرد .\r\nبالاخره ميان ابو جهل و برادرش جنگ در گرفت ، و ابو البخترى استخوان فك شترى را كه در آنجا افتاده بود برداشته چنان بر سر ابو جهل كوفت كه سرش بشكست و به سختى او را مضروب ساخت ، و آنچه در اين ماجرا براى ابو جهل ناگوار\r\n\r\n\r\n","description":"","footnote":"\r\n[ ( 1 ) 
  ] بسيرة ج 1 : 352 - 353 مراجعه شود .\r\n","page_name":" 221 ","page_number":230},
  {"content":"\r\n\r\n( 1 ) بود اين بود كه ميترسيد اين خبر به گوش رسول خدا صلى اللّه عليه و آله و اصحاب او برسد و موجب دلگرمى و شماتت آنها گردد ، از قضا حمزة بن عبد المطلب در آنجا بود و اين منظره را بديد .\r\nرسول خدا صلى اللّه عليه و آله نيز در اين مدت بدعوت مردم مشغول بود و بدون واهمه از مشركين آشكارا و پنهانى شب و روز مردم را بسوى خداى تعالى ميخواند .\r\n\r\nصدماتى كه از ناحيهء مشركين برسول خدا صلى اللّه عليه و آله رسيد و آياتى كه دربارهء آنان نازل گرديد :\r\nقريش كه ديدند هر چه بدان حضرت و قوم و قبيله‌اش سخت گيرى ميكنند باز هم بنى هاشم و بنى المطلب و بخصوص عمويش ابو طالب دست از يارى او بر نمى - دارند ، از آن پس شروع باستهزاء و مسخره كرده و در صدد عيبجوئى آن حضرت برآمدند ، و بآزار و ستيزه با او برخاستند ، خداى تعالى نيز دربارهء ايشان عموما و دربارهء برخى بالخصوص آياتى نازل فرمود .\r\nاز جمله كسانى كه بالخصوص درباره‌اش آياتى نازل گشت عمويش ابو لهب و همچنين زنش ام جميل دختر حرب بن امية بود كه خداوند او را « حمالة الحطب » ( هيزم كش ) خوانده و جهتش اين بود كه خارهاى بيابان را ميآورد و سر راه رسول خدا صلى اللّه عليه و آله ميريخت .\r\nو اين است آياتى كه دربارهء آن دو نازل گشته :\r\n« . . . بريده باد دستهاى ابو لهب . . . مال و ثروتى كه اندوخته بود بىنيازش نكرد ، زود است كه در آتشى شعله‌ور در افتد ، و همسرش هيزم كش است ، در گردن او است بندى از ليف خرما » [ ( 1 ) 
  ] ابن اسحاق حديث كند كه چون ام جميل اين آيات را شنيد بدنبال رسول خدا صلى اللّه عليه و آله آمد ، و آن حضرت در آن هنگام در مسجد الحرام نشسته بود و ابو بكر نيز در كنار او بود ، ام جميل كه سنگى در دست گرفته بود به مسجد آمد و چون در\r\n\r\n\r\n","description":"","footnote":"\r\n[ ( 1 ) 
  ] سورهء لهب .\r\n","page_name":" 222 ","page_number":231},
  {"content":"\r\n\r\n( 1 ) مقابل رسول خدا صلى اللّه عليه و آله رسيد خداى تعالى ميان او و آن حضرت حجابى قرار داد كه رسول خدا صلى اللّه عليه و آله را نديد از اين رو پيش ابو بكر آمده گفت : رفيقت كجاست ؟ شنيده‌ام مرا هجو كرده به خدا اگر او را ببينم همين سنگ را بر دهانش زنم ، او نميداند كه به خدا سوگند من نيز شاعر هستم ، سپس گفت :\r\n مذمّما عصينا * و أمره أبينا\r\nو دينه قلينا \r\n( يعنى مذمّم را كه مقصود رسول خدا صلى اللّه عليه و آله بود - نافرمانى كنيم ، و از پذيرفتن دستوراتش سرباز زنيم و دينش را دشمن داريم ) . و چون بازگشت ابو بكر برسول خدا صلى اللّه عليه و آله عرض كرد : اى رسول خدا چگونه او شما را نديد ؟ فرمود : خداوند ديد چشمش را از من گرفت ( و ميان من و او حجابى قرار داد ) .\r\n\r\nدربارهء امية بن خلف :\r\nامية بن خلف . . . از دشمنان سرسخت رسول خدا صلى اللّه عليه و آله بود كه هر گاه آن حضرت را ديدار ميكرد نكوهش و هرزگى و عيبجوئى ميكرد ، خداى تعالى در باره‌اش آيات ذيل را نازل فرمود :\r\n« واى بر هر نكوهش‌گر عيبجوئى ، آن كسى كه مالى جمع كرده و هميشه سرگرم شمارهء آن است ، پندارد كه مال و ثروتش عمر جاودانى به او خواهد بخشيد ، نه چنين است بلكه محققا به آتش سوزان دوزخ درافتد ، و چگونه تصور سختى آن آتش را خواهى كرد ؟ آتشى كه ( خشم ) خداى آن را افروخته ، شراره‌اش بر دلها شعله‌ور است ، و از هر سو ايشان را احاطه كرده ، و مانند ستونهاى بلند زبانه كشيده » [ ( 1 ) 
  ] .\r\n\r\nدربارهء عاص بن وائل :\r\nخباب بن ارت كه يكى از مسلمانان و نزديكان رسول خدا صلى اللّه عليه و آله بود شغل آهنگرى داشت و در شهر مكة بساختن شمشير ( و غيره ) روزگار خويش بسر ميبرد ، عاص بن وائل - ( يكى از سرشناسان قريش و پدر عمرو بن عاص ) -\r\n\r\n\r\n","description":"","footnote":"\r\n[ ( 1 ) 
  ] سورهء همزة .\r\n","page_name":" 223 ","page_number":232},
  {"content":"\r\n\r\n( 1 ) سفارش ساختن چند شمشير به دو داد ، خباب شمشيرها را ساخت و براى او فرستاد ، روزى براى مطالبهء پول آنها بعاص بن وائل مراجعه كرد ، عاص گفت : مگر اين محمّد كه تو پيرو دين او هستى نميگويد بهشت جائى است كه هر كس هر چه بخواهد از طلا و نقره و لباس و خدمتكار و غيره به او ميدهند ؟ خباب گفت :\r\nچرا ، عاص گفت : پس به من مهلت ده تا چون ببهشت رفتيم من در آنجا طلب تو را بپردازم چون تو و محمد پيش خدا بهتر و محبوبتر از من نيستند ( كه خدا شما را ببهشت ببرد و مرا از ورود بدانجا جلوگيرى كند ) ! خداى تعالى آيات ذيل را دربارهء عاص و سخنانش نازل فرمود ! « آيا ديدى آن كس را كه بآيات ما كافر شد و ( بخباب بن ارت ) گفت :\r\nالبته به من مال و فرزند بسيار ( در بهشت ) داده خواهد شد ، آيا او بر عالم غيب آگاهى يافته يا از خدا براى خود عهد گرفته ، هرگز چنين نيست ما البته آنچه گويد خواهيم نوشت و بر عذابش خواهيم افزود ، و آنچه ( از مال و متاع كه ) در گفتار داشت ما وارث آن شويم ، و او بىكس و تنها بجانب ما باز آيد » [ ( 1 ) 
  ]\r\n\r\nگفتار ابو جهل و آيه كه درباره او نازل شد :\r\nروزى ابو جهل رسول خدا صلى اللّه عليه و آله را ديدار كرده گفت : اى محمّد دست از دشنام دادن بخدايان ما بردار و گرنه ما نيز خداى تو را دشنام گوئيم ؟ پس اين آيه نازل شد :\r\n« دشنام مدهيد بدانانكه غير خدا را ميخوانند تا مبادا آنها نيز از روى جهالت و نادانى خدا را دشنام دهند » [ ( 2 ) 
  ] . از آن پس رسول خدا صلى اللّه عليه و آله از دشنام خدايانشان خوددارى فرمود و تنها بدعوت ايشان بخداى تعالى اكتفا كرد .\r\n\r\nنضر بن حارث و آنچه درباره‌اش نازل شد :\r\nنضر بن حارث - چنانچه پيش از اين نيز گفته شد [ ( 3 ) 
  ] - از شياطين قريش و از\r\n\r\n\r\n","description":"","footnote":"\r\n[ ( 1 ) 
  ] سورهء مريم آيات 77 - 80 .\r\n[ ( 2 ) 
  ] سورهء انعام آيهء 108 .\r\n[ ( 3 ) 
  ] صفحه 183 .\r\n","page_name":" 224 ","page_number":233},
  {"content":"\r\n\r\n( 1 ) دشمنان رسول خدا صلى اللّه عليه و آله بود و چون بمملكت حيره سفر كرده بود داستانها از سلاطين ايران و رستم و اسفنديار ياد گرفته بود و در هر مجلسى پيغمبر اكرم صلى اللّه عليه و آله مىنشست و مردم را به خدا دعوت ميكرد و آنها را از دچار شدن بعذابهاى اقوام گذشته ميترسانيد ، نضر بن حارث پس از آن حضرت در آنجا مىنشست و داستانهائى از پادشاهان ايران و رستم و اسفنديار نقل ميكرد سپس ميگفت : به خدا محمد بهتر از من داستان سرائى نميكند ، و داستان او چيزى جز افسانه‌هاى پيشينيان نيست كه آنها نوشته است چنانچه من نوشته‌ام پس اين آيات درباره‌اش نازل شد :\r\n« و باز گفتند كه اين كتاب افسانه‌هاى پيشينيان است كه بر خود نگاشته و هر صبح و شام بر او املا شود ، بگو اين كتاب را آن خدائى فرستاده كه از اسرار آسمانها و زمين آگاهست و او آمرزنده و مهربان است » [ ( 1 ) 
  ] .\r\n« و چون آيات ما بر او خوانده شود گويد اين افسانه‌هاى پيشينيان است » [ ( 2 ) 
  ] « و اى مردم دروغگوى بدكار ، آنكه آيات خدا را كه بر او تلاوت مىشود شنيده و بر تكبر و طغيان اصرار مىكند چنان كه گوئى آنها را نشنيده . . . چنين كسى را به عذاب دردناك بشارت ده » [ ( 3 ) 
  ] .\r\nگويند : روزى رسول خدا صلى اللّه عليه و آله با وليد بن مغيرة و چند تن ديگر در مسجد نشسته بود نضر بن حارث وارد مسجد شده بنزد آن حضرت آمد و نشست و رسول خدا صلى اللّه عليه و آله شروع بسخن كرد و نضر در مقام پاسخ سخنان آن حضرت بر آمده ايراد كرد ، بالاخره حضرت او را محكوم كرد سپس اين آيات را بر نضر و آنان كه حاضر بودند تلاوت فرمود :\r\n« همانا شما و آنچه كه غير از خدا ميپرستيد آتش افروز دوزخيد و در آن آتش وارد ميشويد ، اگر اين بتان كه ميپرستيد براستى خدايانى بودند وارد دوزخ\r\n\r\n\r\n","description":"","footnote":"\r\n[ ( 1 ) 
  ] سورهء فرقان آيهء 5 - 6 .\r\n[ ( 2 ) 
  ] سورهء قلم آيه 15 . و مطففين آيهء 13 .\r\n[ ( 3 ) 
  ] سورهء جاثية آيهء 7 .\r\n","page_name":" 225 ","page_number":234},
  {"content":"\r\n\r\n( 1 ) نميشدند در صورتى كه همگى در آن مخلد خواهيد بود ، كافران را در دوزخ زفير و نالهء دردناكيست و در آنجا هيچ سخنى ( كه مايهء اميدوارى باشد ) نخواهند شنيد » [ ( 1 ) 
  ] .\r\n\r\nگفتار ابن زبعرى و آياتى كه در پاسخ او نازل گشت :\r\nرسول خدا صلى اللّه عليه و آله از آن مجلس برخاست و به منزل رفت ، بدنبال رفتن آن حضرت عبد اللّه بن زبعرى سهمى به آن مجلس درآمد ، وليد بن مغيرة به او گفت : امروز محمّد اينجا بود و نضر بن حارث را در سخن مجاب كرد و چنين پندارد كه ما و آنچه ميپرستيم همگى آتش افروز دوزخيم ( و كلام رسول خدا صلى اللّه عليه و آله براى او نقل كرد ) .\r\nعبد اللّه بن زبعرى گفت : اگر من در اينجا بودم او را محكوم مىساختم آيا هر چه بجز خدا پرستش شود با پرستش كنندگانش بدوزخ روند ؟ ما فرشتگان را نيز ميپرستيم ، يهود عزير را مىپرستند ، نصارى عيسى را پرستش ميكنند ( و بنا بگفتهء محمّد بايد همه اينها بدوزخ روند ) ؟\r\nوليد و حاضران در مجلس از اين سخن در شگفت شدند و خيال كردند كه با اين سخن محمد محكوم خواهد شد .\r\nچون سخن ابن زبعرى را براى رسول خدا صلى اللّه عليه و آله نقل كردند حضرت فرمود هر كه دوست بدارد كه جز خدا عبادت شود چنين كسى با پرستش كنندگانش خواهد بود ، و اينان ( در پرستش فرشتگان و عزير و عيسى ) شياطين و كسانى را كه دستور پرستش آنان را داده‌اند پرستش ميكنند ( زيرا آنها خود دستور پرستش خويشتن را نداده و راضى بدين كار هم نيستند ) .\r\nاين آيه نيز از جانب خداى تعالى در اين باره نازل شد :\r\n« همانا كسانى كه وعدهء نيكوى ما ( در أزل ) بر آنان سبقت جسته از دوزخ بدور خواهند بود ، آنان هرگز آواز جهنم را نخواهند شنيد و در آنچه مشتاق\r\n\r\n\r\n","description":"","footnote":"\r\n[ ( 1 ) 
  ] سورهء انبياء آيه 98 - 100 .\r\n","page_name":" 226 ","page_number":235},
  {"content":"\r\n\r\n( 1 ) و مايل آنند ( در بهشت ) جاويدانند » [ ( 1 ) 
  ] يعنى عيسى بن مريم و عزير و ساير بزرگان دينى و پيشوايان مذهبى كه مردم گمراه آنان را خداى خويش خواندند .\r\nو دربارهء پرستش ايشان از فرشتگان و سخنشان كه ميگفتند : فرشتگان دختران خدايند اين آيات نازل شد : « و گفتند خداوند رحمان داراى فرزند است » ( چنين نيست ) خدا منزه و پاك از آنست ، بلكه ( آنهايى كه مشركان آنها را فرزند خدا ميدانند ) بندگان مقرب خدايند كه هرگز پيش از أمر او كارى نميكنند و هر چه كنند بفرمان اوست . . . » تا آنجا كه فرمايد : « و هر كه از آنها بگويد من خداى عالم هستم پس ما او را به آتش دوزخ كيفر خواهيم كرد و اين چنين ستمكاران را مجازات كنيم » [ ( 2 ) 
  ] و درباره سخن ابن زبعرى و تعجب وليد و حاضران در مجلس اين آيه نازل شد : « و چون بعيسى بن مريم مثل زده شود ( مقصود مثل ابن زبعرى است ) در اين هنگام قوم تو از آن مثل باز گردند » يعنى بواسطهء گفتار او از امر تو باز گردند .\r\nسپس درباره عيسى بن مريم فرمايد : « عيسى بن مريم نبود جز بندهء كه ما ( بوسيله رسالت ) او را نعمت داديم و بر بنى اسرائيل مثل ( و حجت ) قرار داديم و اگر ما بخواهيم بجاى شما آدميان فرشتگان را در زمين جانشين ميگردانيم ، و همانا عيسى نشانهء ساعت قيامت است و زنهار كه در آن ساعت شك و ريب روا مدارى و مرا پيروى كنى كه همان راه راست است » [ ( 3 ) 
  ]\r\n\r\nآنچه درباره اخنس بن شريق و وليد بن مغيرة نازل شد :\r\nاخنس بن شريق يكى از بزرگان قريش و اشراف ايشان و هم سوگند با قبيلهء بنى زهرة بود و نسبت برسول خدا صلى اللّه عليه و آله نيز عداوت و دشمنى داشت و درباره‌اش اين آيه نازل شد :\r\n\r\n\r\n","description":"","footnote":"\r\n[ ( 1 ) 
  ] سورهء انبياء آيهء 100 - 101 .\r\n[ ( 2 ) 
  ] سورهء انبياء آيه 26 - 29 .\r\n[ ( 3 ) 
  ] سورهء زخرف آيه 59 - 61 .\r\n","page_name":" 227 ","page_number":236},
  {"content":"\r\n\r\n( 1 ) « و تو هرگز پيروى مكن احدى از كافران را كه هميشه ( بدروغ ) سوگند ميخورند ، و دائم عيبجوئى و سخن‌چينى ميكنند و مردم را از خير و سعادت باز ميدارند و بظلم و بد كارى ميكوشند ، و با اين همه ( معايب باز ) متكبر و بى اصل و نسبند » [ ( 1 ) 
  ] وليد بن مغيرة كه يكى از بزرگان قريش بود بمردم ميگفت : چگونه بر محمّد وحى شود ولى بر من كه بزرگ قريش و سيد آنهايم و بر عمرو بن عمير بزرگ ثقيف نبايد وحى شود در صورتى كه ما هر دو بزرگ قريهء مكه و طائف هستيم ، پس اين آيه نازل شد :\r\n« و باز گفتند چرا اين قرآن بر يكى از دو نفر بزرگ قريه و مكه و طائف نازل نشد . . . » [ ( 2 ) 
  ] تا آنجا كه فرمايد : « و رحمت خدا بسى بهتر است از آنچه ( از مال دنيا ) جمع ميكنند » .\r\n\r\nابى بن خلف و عقبة بن ابى معيط :\r\nابىّ و عقبة از قديم با هم دوست بودند ، گاهى عقبة بمجلس رسول خدا ميآيد و بآيات قرآنى و سخنان آن حضرت گوش فرا ميداد ، اين خبر به گوش ابىّ بن خلف رسيد پس بنزد عقبة آمده به او گفت : شنيده‌ام با محمّد هم‌نشين شده‌اى و سخنانش را گوش ميدهى ! از اين پس اگر با او بنشينى و سخنانش را بشنوى و پس از آن آب دهان بر وى او نيندازى با تو سخن نخواهم گفت ، و در روى تو نگاه نخواهم كرد . . . - و سوگندهاى محكمى در اين باره خورد - عقبة بن ابى معيط نيز - كه خدايش لعنت كند - اين كار را به عهده گرفت و انجام داد ، پس خداى تعالى دربارهء آن دو اين آيه را نازل فرمود :\r\n« و روزى كه شخص ظالم پشت دست خود را ( از حسرت ) بدندان گزيده و گويد اى كاش من با رسول خدا راه دوستى و طاعت پيش ميگرفتم . . . » تا آنجا كه\r\n\r\n\r\n","description":"","footnote":"\r\n[ ( 1 ) 
  ] سورهء قلم آيه 10 - 13 . ضمنا در اينجا ابن اسحاق تحقيقى دربارهء لفظ « زنيم » دارد كه هر كه خواهد بسيرة ج 1 : 360 مراجعه كند .\r\n[ ( 2 ) 
  ] سورهء زخرف آيهء 31 - 32 .\r\n","page_name":" 228 ","page_number":237},
  {"content":"\r\n\r\n( 1 ) فرمايد : « . . . و شيطان خوار كننده و گمراه كنندهء انسان است » [ ( 1 ) 
  ] و همين ابىّ بن خلف كسى بود كه استخوان پوسيده را در دست گرفته و بنزد رسول خدا صلى اللّه عليه و آله آمد و گفت : اى محمّد تو چنين پندارى كه خداوند اين استخوان را پس از خاك شدن و پوسيده شدن دوباره زنده مىكند ؟ ( اين سخن را گفت ) سپس آن استخوان را در دست خود فشار داده نرم شد آنگاه با فوت دهان خويش آن را به طرف رسول خدا صلى اللّه عليه و آله بريخت .\r\nپيغمبر بزرگوار صلى اللّه عليه و آله فرمود : آرى من اين سخن را گويم ، خداوند اين استخوان را زنده گرداند و تو را نيز پس از آنكه به اين صورت درآمدى دوباره زنده كند و بدوزخت ببرد ، و درباره أبىّ اين آيه نازل شد :\r\n« و براى ما مثلى زده گفت : كه اين استخوانهاى پوسيده را زنده كند ؟\r\nبگو آن را همان خدائى زنده كند كه براى نخستين بار آن را آفريد و او بهر خلقتى دانا ( و قادر است ) است ، همان خدائى كه از درخت سبز ( وتر ) براى شما آتش قرار داده تا وقتى كه خواهيد برافروزيد » [ ( 2 ) 
  ] .\r\n\r\nسبب نزول سورهء مباركه « كافرون » :\r\nروزى رسول خدا صلى اللّه عليه و آله مشغول طواف بود چند تن از بزرگان قريش بنام اسود بن مطلب و وليد بن مغيرة و امية بن خلف و عاص بن وائل بدان حضرت برخوردند و گفتند : اى محمد بيا تا ما آنچه را تو ميپرستى بپرستيم و تو نيز آنچه را ما مىپرستيم بپرست تا در نتيجه اختلاف ما و تو از ميان برداشته شود ، و گذشته از اين اگر آنچه را تو مىپرستى بهتر از چيزى بود كه ما مىپرستيم ما بهرهء خود را از تو گرفته‌ايم و اگر به عكس بود تو بىنصيب نمانده‌اى ! پس اين سورهء مباركه نازل شد : « بگو اى كافران من هرگز نمىپرستم آنچه را شما مىپرستيد ، و شما نيز آن خداى يكتائى را كه من پرستش ميكنم\r\n\r\n\r\n","description":"","footnote":"\r\n[ ( 1 ) 
  ] سورهء فرقان آيهء 27 - 29 .\r\n[ ( 2 ) 
  ] سورهء يسن آيه 78 - 80 .\r\n","page_name":" 229 ","page_number":238},
  {"content":"\r\n\r\n( 1 ) پرستش نخواهيد كرد ، نه من خدايان باطل شما را عبادت ميكنم ، و نه شما خداى يكتاى مرا عبادت خواهيد كرد ، پس دين شما براى شما باشد و دين من هم براى من باشد » يعنى اگر بنا باشد كه شما خدا را نپرستيد مگر زمانى كه من خدايان شما را بپرستم من نيازى بدين پرستش شما ندارم ، دين شما براى خودتان و دين من براى خودم .\r\n\r\nگفتار ابو جهل و آيهء كه نازل شد :\r\nخداى تعالى دربارهء جهنم آياتى بر پيغمبر گرامى خود نازل فرمود و در ضمن آيات مزبور ذكرى از درخت زقوم بميان آمده بود ، ابو جهل ( كه هميشه دنبال فرصتى ميگشت تا بلكه تبليغات رسول خدا صلى اللّه عليه و آله را خنثى كند ) بمشركين گفت : اى گروه قريش هيچ ميدانيد اين درخت زقومى كه محمّد شما را از آن ميترساند چيست ؟ گفتند : نه ، گفت : زقوم خرماى عجوة [ ( 1 ) 
  ] است كه با كره و روغن مخلوط شده باشد ، و به خدا اگر بدست ما برسد با كمال اشتها و ميل آن را ميخوريم ! پس اين آيات نازل شد : « همانا درخت زقوم جهنم غذاى بدكاران و گنهكاران است ، و آن غذائى است كه در شكمهاشان چون مس گداخته ميجوشد » يعنى اين چنين نيست كه او پنداشته [ ( 2 ) 
  ] .\r\nو نيز در اين باره نازل شد : « و درختى كه در قرآن بلعن ياد شد و ما بذكر آن ايشان را ميترسانيم ولى بر آنها جز طغيان و انكار شديد چيزى نيفزايد » [ ( 3 ) 
  ]\r\n\r\nسبب نزول سورهء عبس :\r\nروزى رسول خدا صلى اللّه عليه و آله ايستاده بود و با وليد بن مغيرة سخن ميگفت و در\r\n\r\n\r\n","description":"","footnote":"\r\n[ ( 1 ) 
  ] عجوة نام خرمائى است كه در شهر مدينه به عمل آيد و بهترين نوع خرماى آن شهر است .\r\n[ ( 2 ) 
  ] سورهء دخان آيه 43 - 45 و ابن هشام در اينجا براى « مهل » نيز تفسيرى نقل كرده است سيرة ج 1 : 363 .\r\n[ ( 3 ) 
  ] سورهء اسرى آيهء 60 .\r\n","page_name":" 230 ","page_number":239},
  {"content":"\r\n\r\n( 1 ) مسلمان شدن وليد طمع بسته بود ، در همين حال ابن ام مكتوم كه نابينا بود برسيد و ( چون نميديد كه پيغمبر اكرم با چه كسى مشغول صحبت است و از طرفى اطلاع از هدف و مقصود رسول خدا صلى اللّه عليه و آله نداشت بدون مقدمه ) گفت : اى محمد قرآن به من تعليم كن .\r\nاين كار ابن ام مكتوم بر رسول خدا صلى اللّه عليه و آله گران آمد تا به جائى كه او را ناراحت كرد زيرا آن حضرت را از هدف خود كه مسلمان كردن وليد بن مغيرة بود باز ميداشت ، پيغمبر اكرم صلى اللّه عليه و آله سكوت كرد ، ابن ام مكتوم سخن خود را تكرار كرد و دو بار يا سه بار اين تقاضا را نمود رسول خدا صلى اللّه عليه و آله كه چنان ديد رو درهم كشيد و از آنجا بگذشت ، پس خداى تعالى اين سورهء مباركه را نازل فرمود :\r\n« روى درهم كشيد و رخ برتافت ، چون آن مرد نابينا حضورش آمد » . . .\r\nتا آنجا كه فرمايد : « آن آيات الهى در نامه‌هاى گرامى ( لوح محفوظ يا كتب آسمانى . . . ) نگاشته شده است ، و آن صفحات بلند مرتبه و پاك و منزه ( از دروغ و خطا ) است » [ ( 1 ) 
  ] .\r\nو مقصود اين است كه اى پيغمبر ما تو را مژده دهنده و ترساننده همهء مردم قرار داديم و تو را مخصوص به اين و آن نكرديم پس نبايد از آنكه جويا و مايل سخنان تو است ( يعنى اين ام مكتوم ) جلوگيرى كنى ، و سرگرم كسى كه مايل بدان نيست ( يعنى وليد ) گردى .\r\nابن هشام گويد : ابن ام مكتوم از قبيلهء بنى عامر بن لوى است و نامش عبد اللّه بوده و برخى گويند : نامش عمرو است .\r\n\r\n\r\n","description":"","footnote":"\r\n[ ( 1 ) 
  ] سورهء عبس آيهء 1 - 14 .\r\n","page_name":" 231 ","page_number":240},
  {"content":"\r\n\r\n( 1 )\r\n\r\nمراجعت گروهى از مهاجرين حبشه به شهر مكه\r\nمهاجرين مكه كه بحبشه هجرت كرده بودند چنانچه پيش از اين گفتيم در تحت حمايت نجاشى پادشاه حبشه در كمال آسايش و امنيت بسر ميبردند تا اينكه بدانها خبر رسيد كه مشركين مكه تمامى مسلمان شده‌اند ، اين شايعه دروغ موجب شد كه جمعى از مهاجرين پيش از آنكه صحت و سقم اين خبر را تحقيق كنند بار سفر مكه را ببندند و بسوى شهر و ديار اصلى خود مراجعت كنند و چون به نزديكى شهر مكه رسيدند متوجه شدند كه اين خبر شايعهء . دروغى بيش نبوده و مشركين مكه مسلمان نشده‌اند ، از اين رو جمعى از آنها ناچار شدند مخفيانه وارد شهر شوند ، و جمعى مجبور شدند ببزرگان قريش پناهنده گردند و در پناه و حمايت ايشان به شهر درآيند .\r\nو اينك اسامى كسانى كه به مكه مراجعت كردند به ترتيب قبائل قريش ذكر مىشود :\r\nو البته بايد دانست كه اين دسته از مهاجرين حبشه كه به مكه بازگشتند برخى از آنها در زمرهء مهاجرين مدينه هم درآمدند و برخى را در مكه حبس كردند بطورى كه در جنگ بدر و غيره نتوانستند حاضر شوند و برخى از آنها در مكه مانده و تا هنگام مرگ در آن شهر بودند و نتوانستند بمدينه هجرت كنند . و بهر حال از قبيلهء بنى عبد شمس و هم پيمانانشان افراد زير مراجعت كردند :\r\nعثمان بن عفان با همسرش رقية دختر رسول خدا صلى اللّه عليه و آله .\r\nابو حذيفة بن عتبة با همسرش سهلة دختر سهيل بن عمرو .\r\nعبد اللّه بن جحش بن رئاب - كه از هم پيمانان ايشان بود - از بنى نوفل : كسى باز نگشت ، فقط يكى از هم پيمانان ايشان بنام عتبة بن غزوان كه از تيرهء قيس بن عيلان بود از حبشه مراجعت كرد .\r\nاز بنى اسد : زبير بن عوام .\r\nاز بنى عبد الدار : مصعب بن عمير بن وهب .\r\n\r\n","description":"","footnote":"","page_name":" 232 ","page_number":241},
  {"content":"\r\n\r\n( 1 ) از بنى زهرة بن كلاب : عبد الرحمن بن عوف ، و مقداد بن عمرو ، و عبد اللّه بن مسعود كه اين هر دو جزء هم پيمانان ايشان بودند .\r\nاز بنى مخزوم : ابو سلمة با همسرش ام سلمة دختر ابو امية . و شماس بن عثمان ، و سلمة بن هشام - كه عمويش او را در مكه زندانى كرد و تا پس از جنگ خندق در مكه بود و نتوانست بمدينه رود - و عياش بن ابى ربيعة - كه بمدينه هجرت كرد ولى برادران مادرى او يعنى ابو جهل و حارث بدنبالش آمده و او را به مكه باز گرداندند و تا پس از جنگ خندق نتوانست بمدينه رود - و عمار بن ياسر - كه از هم پيمانان ايشان بود و البته در هجرت او بحبشه ترديد است - و معتب بن عوف كه او نيز در زمرهء هم پيمانان ايشان است - .\r\nو از بنى جمح : عثمان بن مظعون ، و پسرش سائب بن عثمان ، و برادرهايش قدامة بن مظعون ، و عبد اللّه بن مظعون .\r\nاز بنى سهم : خنيس بن حذافة ، و هشام بن عاص بن وائل - كه در مكه او را زندانى كردند و تا پس از جنگ خندق نتوانست خود را بمدينه برساند .\r\nاز بنى عدى : عامر بن ربيعة - كه در زمره هم پيمانان اين قبيله بود - با همسرش ليلى دختر أبى حثمة .\r\nاز بنى عامر : عبد اللّه بن مخرمة ، و عبد اللّه بن سهيل - كه در مكه زندانى شد تا در جنگ بدر برسول خدا صلى اللّه عليه و آله ملحق شد - و ابو سبرة بن ابى رهم با همسرش ام كلثوم دختر سهيل بن عمرو ، و سكران بن عمرو با همسرش سودة دختر زمعة - و سكران پس از مراجعت به مكه و قبل از هجرت بمدينه از دنيا رفت و رسول خدا صلى اللّه عليه و آله پس از مرگ او همسرش سودة را بزنى بگرفت - و سعد بن خولة كه در زمرهء هم پيمانان ايشان بود .\r\nاز بنى حارث بن فهر : ابو عبيدة بن جراح ، و عمرو بن حارث ، و سهيل بن بيضاء ، و عمرو بن أبى سرح .\r\nو رويهمرفته عدد مهاجرين حبشه كه در اين سفر به مكه باز گشتند بجز زنها :\r\n\r\n","description":"","footnote":"","page_name":" 233 ","page_number":242},
  {"content":"\r\n\r\n( 1 ) سى و سه نفر بودند كه اين جمله دو تن ببزرگان مكه پناهنده شدند يكى : عثمان بن مظعون بود كه بوليد بن مغيرة پناهنده شد ، و ديگر ابو سلمه بود كه چون مادرش برة دختر عبد المطلب بود بدائى خود ابو طالب پناهنده گشت .\r\n\r\nداستان عثمان بن مظعون كه منجر بخروج وى از پناهندگى وليد شد :\r\nعثمان بن مظعون در پناه وليد بن مغيرة در آرامش و امنيتى بسر ميبرد ولى ديدن مناظر رقت بار مسلمانان كه بواسطهء بىپناهى دچار زجر و شكنجه مشركين بودند او را به سختى رنج ميداد از اين رو با خود گفت : براى من عيب بزرگى است كه بخاطر پناهندگى بيك مرد مشركى آزادانه هر صبح و شام در كوچه‌هاى مكه رفت و آمد كنم ، اما هم‌كيشان و رفقاى من در راه خدا دچار اين همه صدمه و شكنجه باشند ! به همين منظور بنزد وليد بن مغيرة رفت و به او گفت : اى وليد پناه تو بپايان رسيد و از اين پس من در پناه تو نخواهم بود ! وليد گفت : براى چه ؟ مگر كسى تو را آزرده ؟ گفت : نه ، ولى من ميخواهم تنها در پناه خداى بزرگ باشم و پناهندگى به غير او را خوش ندارم ، وليد گفت : چون پناهندگى تو بطور علنى بوده و من در مسجد الحرام آن را اعلان كرده‌ام براى باز گرداندن آن نيز بايد به مسجد رويم و پايان آن را اعلان كنيم ! عثمان بن مظعون با وليد هر دو به طرف مسجد به راه افتادند ، و چون بدانجا رسيدند وليد در ميان قريش ايستاده گفت : عثمان بن مظعون از اين پس در پناه من نيست و خود او پناه مرا به من بازگرداند ، عثمان گفت : آرى راست ميگويد ، و من در اين مدت كه در پناه او بودم مردى وفادار و بزرگوار بود ولى چون من دوست ندارم به غير از خداى متعال به ديگرى پناهنده شوم از اين رو از پناه او خارج شدم ! آن مجلس بهم خورد و عثمان با لبيد بن ربيعه ( شاعر معروف ) بمجلس ديگرى درآمدند ، لبيد در آن مجلس اشعارى خواند كه از آن جمله بود اين شعر :\r\n\r\n","description":"","footnote":"","page_name":" 234 ","page_number":243},
  {"content":"\r\n\r\n( 1 )\r\n ألا كل شيء ما خلا اللّه باطل * و كل نعيم لا محالة زائل [ ( 1 ) 
  ] \r\nعثمان مصرع اول را كه شنيد بلبيد گفت : راست گفتى ، چنين است ! ولى مصرع دوم را كه شنيد گفت : دروغ گفتى ( همه نعمتها زوال‌پذير نيست ) زيرا نعمتهاى بهشتى فانى و زائل نمىشود ! لبيد گفت : اى گروه قريش به خدا تا بامروز كسى مرا در مجلس شما نميآزرد اين مرد كيست كه امروز در ميان شما پيدا شده ؟ مردى از ايشان گفت : اى لبيد تو سخن اين مرد را بر خود مگير ، او مردى ابله است كه با جمعى ديگر از ابلهان اين شهر از دين بيرون رفته و بكيش پدران خود پشت پا زده است ! عثمان پاسخ آن مرد را گفت ، و او نيز بعثمان پرخاش كرد و بالاخره سخن در ميان آن دو بالا گرفت و منجر بزد و خورد شد ، تا اينكه آن مرد برخاسته چنان سيلى محكمى به گوش عثمان نواخت كه يك چشمش كبود شد ، وليد بن مغيرة نيز كه در نزديكى او بود و اين جريان را مشاهده كرد رو بعثمان كرده گفت :\r\nاگر به چشم خود علاقه‌مند بودى از پناه محكمى كه بودى خود را خارج نميكردى ! عثمان گفت : به خدا آن چشم سالم من نيز نيازمند همان مصيبتى است كه آن ديگرى در راه خدا بدان دچار شده است ، و من به حمد اللّه در پناه آن خدائى هستم كه از تو نيرومندتر و قوىتر است ! وليد گفت : اكنون نيز اگر بخواهى ميتوانى دوباره در پناه من درآئى ؟ عثمان گفت : نه نيازى ندارم .\r\n\r\nابو سلمة در پناه ابو طالب :\r\nچون ابو سلمة در پناه ابو طالب درآمد جمعى از بنى مخزوم بنزد ابو طالب رفته گفتند : تو برادرزاده‌ات محمّد را در پناه خويش درآورده‌اى و بدين وسيله جلوى ما را از آزار او گرفته‌اى ، اكنون به اين اندازه اكتفا نكرده مردى از عشيرهء ما را نيز پناه داده‌اى ؟ ابو طالب گفت : او خواهرزاده من بود و به من پناه آورد و اگر من خواهرزاده‌ام را پناه ندهم نمىتوانم برادرزاده‌ام را در پناه خود گيرم ! ابو لهب\r\n\r\n\r\n","description":"","footnote":"\r\n[ ( 1 ) 
  ] يعنى آگاه باشيد هر چيزى جز خدا باطل است ، و هر نعمتى بالاخرة زوال‌پذير و فانى است .\r\n","page_name":" 235 ","page_number":244},
  {"content":"\r\n\r\n( 1 ) كه از جريان اعتراض بنى مخزوم بابو طالب اطلاع حاصل كرد بميان قريش آمده فرياد زد : اى گروه قريش به خدا نسبت به اين پير مرد گستاخى كرديد ، پيوسته دربارهء پناهندگان به او خرده ميگيرد ، به خدا اگر از اين رفتار دست برنداريد من هم بطرفدارى و پشتيبانى او قيام خواهم كرد تا بهتر بتواند از پناهندگان خود محافظت كند .\r\nقريش كه چنان ديدند گفتند : ما از اين پس بچنين كارهائى كه موجب ناراحتى تو گردد اقدام نخواهيم كرد ، و بدين وسيله ابو لهب را كه در دشمنى با رسول خدا صلى اللّه عليه و آله هم عقيدهء آنها بود ساكت كردند ، ابو طالب كه سخنان ابو لهب و دفاع او را از خويشتن دانست باميد آنكه شايد از مخالفت خويش با بنى هاشم در مورد دفاع رسول خدا صلى اللّه عليه و آله دست بردارد اشعارى گفت [ ( 1 ) 
  ] كه در آن اشعار ابو لهب را به يارى خود و دفاع از پيغمبر صلى اللّه عليه و آله دعوت نموده است ، ولى اشعار مزبور تأثيرى در ابو لهب نكرد و همچنان بمخالفت خويش ادامه داد .\r\n\r\nپناهندگى ابو بكر به مالك بن ذغته بزرگ قبائل أحابيش :\r\nابو بكر كه از شكنجه و آزار مشركين بتنگ آمده بود بنزد رسول خدا صلى اللّه عليه و آله آمده اجازه خواست تا از مكه مهاجرت كند ، حضرت به دو اجازه فرمود و ابو بكر از شهر مكه خارج شد چون يكى دو روز راه رفت به مالك بن ذعنة برخورد .\r\nمالك بن ذعنة در آن روز بزرگ قبائل أحابيش بود و آنها سه قبيله بودند بنامهاى بنو الحارث و هون بن خزيمة و بنو المصطلق كه چون اين سه قبيله در يكى از درّه‌هاى مكه بنام « أحبش » با يك ديگر پيمان بسته و هم سوگند شده بودند به آنان احابيش ميگفتند .\r\nمالك بن ذعنة بابو بكر گفت : بكجا ميروى ؟ ابو بكر گفت : مردم مرا آزرده‌اند و شهر مكه را بر من تنگ كردند و بالاخره مرا از شهر بيرون كرده‌اند ! ابن ذعنه گفت : بمكة باز گرد و در پناه من زندگى كن ، و بدين ترتيب ابو بكر را\r\n\r\n\r\n","description":"","footnote":"\r\n[ ( 1 ) 
  ] براى اطلاع از اشعار مزبور به جلد اول سيرة صفحه 371 - 372 مراجعه شود .\r\n","page_name":" 236 ","page_number":245},
  {"content":"\r\n\r\n( 1 ) به شهر باز گرداند و در ميان قريش اعلان كرد كه من ابو بكر را پناه داده‌ام و كسى حق آزار او را ندارد .\r\nابو بكر روزها بدر خانهء خويش ميآمد و مشغول خواندن قرآن ميشد ، كودكان و زنان كه از آنجا عبور ميكردند براى استماع قرآن و تماشاى او ميايستادند و همين مطلب سبب شد كه جمعى از بزرگان قريش بنزد مالك بن ذعنة رفته شكايت كنند .\r\nمالك بنزد ابو بكر آمده گفت : اى ابو بكر ما تو را پناه نداده‌ايم كه موجب آزار مردم شوى ، به داخل خانهء خويش برو و هر چه خواهى بكن ! همين جريان سبب شد كه ابو بكر از پناهندگى مالك بن ذعنة خارج شود و مجددا دچار آزار مشركين گردد .\r\n\r\nتصميم قريش بر دريدن آن تعهد نامهء ننگين :\r\nپيش از اين گفتيم كه قريش براى به زانو درآوردن رسول خدا صلى اللّه عليه و آله و خسته كردن ابو طالب و ساير بنى هاشم در دفاع از آن حضرت تعهد نامهء امضاء كرده و به ديوار كعبه آويختند كه از آن پس معامله و داد و ستد را با بنى هاشم قطع كنند ، نه به آنان زن بدهند و نه از آنها زن بگيرند ، نه به آنان چيزى بفروشند و نه از آنها چيزى بخرند . . .\r\nدو سال يا سه سال بر اين منوال گذشت و مواد تعهد نامه بشدت اجرا ميشد تا اينكه چند تن از قريش به حال بنى هاشم كه در اين مدت بسخت‌ترين بلاها دچار شده بودند رقّت كرده تصميم گرفتند آن ورق پارهء ميشوم را از بين ببرند و اين لكهء ننگ را از چهرهء خود دور سازند .\r\nكسى كه در اين باره بيش از ديگران كوشش كرد و زحمت كشيد هشام بن عمرو بن ربيعة بود ، و اين بدان خاطر بود كه از طرف مادر نسبش بهاشم بن عبد مناف ميرسيد ، و در ميان قريش داراى شخصيت و مقامى بود ، و كسى بود كه در مدت توقف بنى هاشم در شعب شبها در خفا و پنهانى ميآمد و خوار و بار و روغن و غذا بار شتر كرده و بدهانهء درّه ميآورد و در آنجا مهار شتر را بگردنش ميانداخت و بميان\r\n\r\n","description":"","footnote":"","page_name":" 237 ","page_number":246},
  {"content":"\r\n\r\n( 1 ) درّه رها ميكرد و بدين ترتيب به كسانى كه در شعب بودند غذا مىرساند .\r\nبالجملة هشام بن عمرو بنزد زهير بن ابى اميه كه مادرش عاتكه دختر عبد المطلب بود آمده گفت : اى زهير تا بكى تو شاهد اين منظرهء رقت بار هستى ! تو بآسودگى غذا مىخورى ، لباس ميپوشى ، با زنان ازدواج ميكنى ! ولى فاميل نزديك تو ( بنى هاشم كه دائى تو هستند ) بدان حال رقت بارى هستند كه خود ميدانى ، نه چيزى بدانان فروخته مىشود و نه چيزى از آنان خريدارى مىشود ، نه زن به آنها ميدهند و نه دختر از ايشان ميگيرند ( آيا تو بدين وضع راضى هستى ) ؟ ! به خدا اگر اينان فاميل ابو جهل بودند و تو او را دعوت ميكردى تا چنين عهد نامه‌اى را بر عليه آنها امضاء كند به خدا او هرگز نمىپذيرفت ! زهير گفت : اى هشام من يك نفر بيش نيستم آيا يك تنه چه كارى از من ساخته است ؟ به خدا اگر مرد ديگرى با من همراه بود اقدام بنقض آن عهد نامهء ننگين ميكردم ! هشام گفت : آن يك نفر من هستم كه با تو در اين كار همراهم ! زهير گفت : شخص ثالثى را نيز با ما همراه كن ! هشام بنزد مطعم بن عدى آمده گفت : اى مطعم آيا تو راضى هستى كه يك تيره از بنى هاشم نابود گردند و تو نظاره كنى ، و با ساير قريش موافقت در اين كار داشته باشى ؟ گفت : از من يك نفر كارى ساخته نيست ! من چه كارى ميتوانم انجام دهم ؟\r\nهشام گفت : ديگران هم با تو همراه هستند ، مطعم گفت : كيست ؟ گفت : من ، مطعم گفت : شخص ثالثى هم پيدا كن ، هشام گفت : پيدا كرده‌ام ، گفت : كيست ؟\r\nهشام گفت : زهير بن ابن اميه ، مطعم گفت : يك نفر ديگر را هم با ما همراه كن تا چهار نفر شويم .\r\nهشام بنزد ابو البخترى ( برادر ابو جهل ) رفته و او را نيز با خود همراه كرد و آمادگى زهير و مطعم را نيز به اطلاع او رسانيد ، ابو البخترى گفت : شخص ديگرى هم پيدا كن تا پنج نفر شويم .\r\nهشام بنزد زمعة بن اسود آمد و او را نيز با خود موافق كرد ، زمعة پرسيد :\r\n\r\n","description":"","footnote":"","page_name":" 238 ","page_number":247},
  {"content":"\r\n\r\n( 1 ) آيا ديگرى هم در اين كار با ما موافق است ؟ هشام گفت : آرى و نام آن چند تن را برد .\r\nاينان براى تصميم نهائى وعده گذاردند كه شب در دماغهء كوه « حجون » در بالاى مكه اجتماع كنند تا در آنجا روى انجام اين كار تصميم قطعى بگيرند و بالاخره پس از اينكه در آن مكان اجتماع كردند قرار شد كه فردا صبح در مسجد الحرام جمع شوند و زهير بن أبى امية عهده‌دار شد كه آغاز به كار كند و دربارهء شكستن پيمان و پاره كردن تعهد نامه ابتداى بسخن كند .\r\nچون صبح شد زهير بردى بر تن كرد و بكنار خانهء كعبه آمده هفت شوط طواف كرد آنگاه رو بمردم كرده گفت : اى مردم مكه آيا ما آزادانه غذا بخوريم و لباس بپوشيم ولى بنى هاشم از بىغذائى و بىلباسى نابود گردند ؟ ! به خدا من از پاى ننشينم تا اين ورق پارهء ننگين را كه متضمن قرار دادى متجاوزانه و ستمگرانه است از هم بدرم .\r\nابو جهل كه در گوشهء از مسجد ايستاده بود فرياد زد : به خدا دروغ گفتى و كسى نمىتواند آن را به درد ، زمعة بن اسود گفت : تو دروغ ميگوئى به خدا سوگند ما از همان روز اول حاضر بامضاى آن نبوديم ، ابو البخترى از گوشهء ديگر صدا زد : زمعة راست ميگويد ما از ابتداء راضى به نوشتن آن نبوديم ، مطعم بن عدى گفت : هر دوى شما راست ميگوئيد و هر كه جز اين بگويد دروغگو است ، ما از مضمون اين قرارداد و آنچه در آن نوشته است بيزاريم ، هشام بن عمرو نيز نظير اين سخنان را گفت ، ابو جهل گفت : اين سخنها با مشورت قبلى از دهان شما خارج مىشود ، و شما شبانه روى اين كار تصميم گرفته‌ايد .\r\nدر تمام اين احوال ابو طالب كه در گوشهء مسجد نشسته بود شاهد اين جريانات بود ، و بهر حال مطعم بن عدى از ديوار كعبه بالا رفت و تعهد نامه را به زير آورد كه پاره كند ديد تمامى آن را موريانه خورده است جز آن قسمتى كه در آن نوشته بود :\r\n« بسمك اللهم » كه فقط آن قسمت سالم مانده بود .\r\n\r\n","description":"","footnote":"","page_name":" 239 ","page_number":248},
  {"content":"\r\n\r\n( 1 ) و اين جريان را قبل از آن رسول خدا صلى اللّه عليه و آله خبر داده بود و بعمويش ابو طالب فرموده بود : همانا پروردگار من موريانه را مامور ساخته تا تعهد نامهء قريش را باستثناى قسمتهائى كه نام خدا در آن است بخورد ! ابو طالب كه اين سخن را از رسول خدا صلى اللّه عليه و آله شنيد بنزد قريش آمده گفت : برادرزادهء من چنين خبرى داده است اكنون آن تعهد نامه را بياوريد اگر راست گفته است دست از ستمگرى و قطع معاملهء با ما برداريد و اگر دروغ گفته است من او را بشما تحويل مىدهم ، قريش بدين پيشنهاد حاضر شدند و چون تعهد نامه را آوردند ديدند همانطور است كه آن حضرت صلى اللّه عليه و آله خبر داده ولى با اين حال دست از ستمگرى خويش برنداشته و بر طغيانشان افزودند ، اين جريان سبب شد كه پنج نفر ( كه گفته شد ) در صدد نقض پيمان و پاره كردن تعهد نامه برآيند .\r\nچون كار دريدن تعهد بپايان رسيد ابو طالب در مدح آن چند نفر كه اقدام بدين كار كردند قصيدهء گفت و در آن قصيده آنان را در اين كار ستايش بسيارى كرده است [ ( 1 ) 
  ] .\r\nو نيز حسان بن ثابت در مرگ مطعم بن عدى اشعارى گفته كه در آن اشعار اقدام او را در نقض صحيفهء ننگين ستوده است و در مدح هشام بن عمرو نيز اشعارى گفته است ، و از جمله اشعار اوست كه در مدح مطعم گويد :\r\n أجرت رسول اللّه منهم فأصبحوا * عبيدك ما لبّى مهل - و أحرما \r\nكه او را در پناه دادن رسول خدا صلى اللّه عليه و آله ستوده است .\r\nو جريان پناه دادن مطعم بن عدى برسول خدا صلى اللّه عليه و آله بدين گونه بود كه چون آن حضرت از سفر طائف مراجعت كرد - آن سفرى كه جز رنج و تعب براى آن حضرت چيزى نداشت و مردم طائف او را تكذيب كرده سخنانش را نپذيرفتند - پيش از آنكه بمكة درآيد بكوه حرا رفت ، از آنجا كسى را بنزد اخنس بن شريق\r\n\r\n\r\n","description":"","footnote":"\r\n[ ( 1 ) 
  ] براى اطلاع از قصيدهء مزبوره و همچنين اشعار حسان بصفحه 378 - 381 مراجعه شود .\r\n","page_name":" 240 ","page_number":249},
  {"content":"\r\n\r\n( 1 ) و سهيل بن عمرو فرستاد تا در حمايت آنها وارد شهر مكه شود .\r\nولى اولى جواب داد : من با قريش هم پيمان هستم و روى قاعدهء عرب هم پيمان نمىتواند كسى را در حمايت خود درآورد ، و دومى جواب داد : فرزندان عامر نمىتوانند بر ضد فرزندان كعب كسى را پناه دهند ، از اين رو رسول خدا صلى اللّه عليه و آله كسى را بنزد مطعم بن عدى فرستاد و از او خواست تا آن حضرت را براى ورود بمكة حمايت كند ، او پذيرفت و به مكه برگشته اسلحهء خويش را بر تن كرد و مردان قبيله را نيز مسلح كرد آنگاه با آنها به مسجد الحرام آمدند و كسى را بنزد رسول خدا صلى اللّه عليه و آله فرستاد كه اكنون به شهر درآى ، حضرت بدين ترتيب به شهر درآمده به مسجد رفت و در آنجا هفت بار طواف كرده و نماز خواند و به منزل خويش رفت .\r\n\r\nجريان مسلمان شدن طفيل بن عمرو دوسى :\r\nقريش كه نمىتوانستند برسول خدا صلى اللّه عليه و آله صدمهء بزنند مردم را از آن حضرت بر حذر ميداشتند و تا جائى كه ميتوانستند مانع ميشدند از اينكه اعراب با آن جناب تماس بگيرند .\r\nدر ميان اعراب مردى بود بنام طفيل بن عمرو از قبيلهء دوس و او مردى محترم و شاعر و خردمند بود . طفيل سفرى به مكه آمد ، چون قريش از ورود او به مكه مطلع شدند بنزدش رفته گفتند : تو مردى بزرگ و دانشمند هستى كه به شهر ما در آمده‌اى و ما براى اينكه خود و قوم و قبيله‌ات مانند ما دچار و گرفتار نشويد بنزدت آمده تا سفارشى به تو كنيم و آن سفارش اين است كه در شهر ما مردى فصيح و سخنور است كه با بيان سحرآميز خود كار را بر ما سخت و دشوار كرده ، اجتماعات ما را پراكنده ساخته و مردم را بدشمنى با هم واداشته ، نه برادر با برادر دوستى و رفاقت دارد و نه زن با شوهر ! اكنون خود را واپاى تا مبادا با او سخن گوئى و كلمات سحر آميزش در تو اثر بگذارد و تو و قوم و قبيله‌ات را دچار پراكندگى كند ! طفيل بن عمرو گويد : آنقدر با من از اين سخن كلمات گفتند كه من تصميم گرفتم با آن حضرت تماس نگيرم و هيچگونه تكلمى با او نكنم بطوريكه از ترس\r\n\r\n","description":"","footnote":"","page_name":" 241 ","page_number":250},
  {"content":"\r\n\r\n( 1 ) آنكه مبادا بطور عبورى سخنان او را بشنوم قدرى پنبه در گوشهاى خود نهاده و به مسجد الحرام رفتم ، در ضمن طواف كعبه چشمم بدان حضرت افتاد كه در نزديكى كعبه نماز ميخواند ، از آنجايى كه خداى تعالى هدايت مرا مقدر فرموده بود در نزديكى او رفتم و بسخنان دلپذيرش گوش فرا دادم . راستى كه چه كلام نيكو و چه بيان شيوائى داشت .\r\nبا خود گفتم : بايد مادر بعزاى من بگريد ، من كه مردى شاعر و خردمند هستم چرا نبايد آزادانه بنزد اين مرد بروم و سخنانش را بشنوم تا اگر حق و صدق است بپذيرم و اگر بنا حق و نادرست بود آن را واگذارم ! پس در آنجا ماندم تا هنگامى كه آن حضرت بخانهء خويش بازگشت من هم بدنبالش رفتم و به دو عرضه داشتم :\r\nاى محمّد همانا قوم و قبيلهء تو به من چنين و چنان گفتند ، و به خدا آنقدر در اين باره به من سفارش كردند و از تماس گرفتن و مكالمهء با تو مرا ترساندند كه من از خوف اينكه مبادا سخنانت در من تأثير كند پنبه در گوش خود نهادم ، ولى از آنجايى كه خداوند مقدر فرموده بود سخنان دلپذيرت به گوش من خورد ، اكنون آنچه از جانب خداى تعالى آورده‌اى بر من عرضه كن ، آن حضرت اسلام را بر من عرضه كرد و آياتى از قرآن برايم تلاوت فرمود كه به خدا سوگند تا بآنروز سخنى بهتر از آن نشنيده بودم و قانونى عادلانه‌تر از آنچه او فرمود بگوشم نخورده بود .\r\nبدون درنگ بدان حضرت ايمان آورده و مسلمان شدم سپس عرضه داشتم :\r\nاى رسول خدا من در ميان قوم و قبيلهء خود مقام و شخصيتى دارم و آنان پيرو و مطيع من هستند اكنون مىخواهم بنزد آنها باز گردم و ايشان را باسلام دعوت كنم از خدا بخواه تا نشانه و علامتى براى من قرار دهد تا آن نشانه در تبليغ دين و دعوت باسلام كمك‌كار من باشد ، آن حضرت دعا كرده فرمود بار خدايا براى طفيل نشانه و آيتى قرار ده ! من بسوى قبيلهء خود حركت كردم و چون به بالاى گردنه آن كوهى كه مشرف بر آنان بود رسيدم ناگاه ديدم نورى در پيشانى و ميان ديدگان من قرار گرفت كه\r\n\r\n","description":"","footnote":"","page_name":" 242 ","page_number":251},
  {"content":"\r\n\r\n( 1 ) چون چراغ روشنائى داشت ، گفتم : بار خدايا اين نور را از صورت من بجاى ديگرى منتقل كن چون ميترسم اينان بگويند : بخاطر اينكه دست از دين ما برداشته‌اى بپيسى دچار شده‌اى ، ناگاه ديدم آن نور در سر تازيانه‌ام افتاد ، و هر كه نگاه ميكرد آن نور را مانند چراغى آويزان در سر تازيانهء من مشاهده ميكرد ، بدين ترتيب از كوه فرود آمده و بخانهء خويش درآمدم .\r\nنخستين كسى كه بديدن من آمد پدرم بود كه پيرى فرتوت و سالمند بود به دو گفتم : پدر جان از نزد من دور شو كه ديگر ميانهء من و تو جدائى افتاده ! گفت : چرا ؟\r\nگفتم : براى آنكه من مسلمان شده‌ام و پيرو دين حضرت محمّد صلى اللّه عليه و آله گشته‌ام .\r\nگفت : من هم همان دين تو را اختيار ميكنم .\r\nگفتم : پس برو و غسل كن و جامهء پاكيزه بر تن كن و بنزد من بيا تا احكام دين را بر تو تعليم كنم .\r\nاو برفته غسل كرد و لباسهاى خود را پاكيزه كرده بنزد من آمد و من احكام اسلام را بر او عرضه داشتم و او مسلمان شد .\r\nپس از او همسرم آمد به دو گفتم : از من دور شو كه ميانهء من و تو جدائى افتاده .\r\nگفت : چرا ؟ - پدر و مادرم بفدايت - .\r\nگفتم : دين اسلام ميانهء من و تو را جدا ساخته و من بدين محمّد درآمده‌ام .\r\nگفت : من هم دين تو را اختيار ميكنم .\r\nگفتم : پس بنزد چشمه - همانجا كه بت ذو الشرى در آنجا است - برو و خود را شستشو ده و بازگرد .\r\nگفت : آيا از ذو الشرى بر من بيمناك نيستى ؟\r\nگفتم : نه ، هيچ ترسى بر تو نيست و من ضامن تو هستم .\r\nهمسرم بنزد چشمه مزبور رفت و بدن خود را شستشو داده بازگشت و من\r\n\r\n","description":"","footnote":"","page_name":" 243 ","page_number":252},
  {"content":"\r\n\r\n( 1 ) اسلام را بر او عرضه داشتم و او نيز مسلمان شد .\r\nاز آن پس بدعوت قبيلهء دوس بدين اسلام شروع كردم ولى سخنان من بندرت در گوش آنان فرو ميرفت ، و از اين رو بنزد رسول خدا صلى اللّه عليه و آله آمده عرض كردم :\r\nمردم قبيلهء دوس سخنان مرا نمىپذيرند و مظاهر سرگرم كننده دنيا مانع از نفوذ اسلام در دل ايشان است هدايت آنان را از خداى تعالى بخواه ، رسول خدا صلى اللّه عليه و آله دربارهء ايشان دعا كرده گفت : بار خدايا قبيلهء دوس را هدايت فرما ؟\r\nسپس به من فرمود : بسوى ايشان باز گرد و آنها را بدين اسلام دعوت كن ولى برفق و مدارا با ايشان رفتار نما .\r\nمن باز گشتم و هم چنان ايشان را باسلام دعوت ميكردم تا اينكه رسول خدا صلى اللّه عليه و آله بمدينه هجرت فرمود ، و سالها گذشت تا پس از جنگ خندق هنگامى كه آن حضرت بخيبر رفته بود ما نيز بمدينه مهاجرت كرديم .\r\nافرادى كه از قبيلهء دوس تا به آن روز مسلمان شده بودند و با من بمدينه مهاجرت كردند جمعا هفتاد يا هشتاد خانوار بودند كه در خيبر برسول خدا صلى اللّه عليه و آله ملحق شديم و آن حضرت ما را نيز مانند ساير مسلمانان در غنائم خيبر سهيم ساخت .\r\nاز آن پس هم چنان در مدينه بوديم تا هنگام فتح مكه كه من برسول خدا صلى اللّه عليه و آله عرض كردم : مرا بفرست تا ذى الكفين بت قبيلهء عمرو بن حممة را بسوزانم .\r\nاين پيشنهاد مورد قبول قرار گرفت و طفيل بن عمرو بنزد بت مزبور آمده آن را آتش زد و اين شعر را ميخواند :\r\n يا ذا الكفين لست من عبادكا * ميلادنا أقدم من ميلادكا\r\nانى حشوت النار في فؤادكا \r\nيعنى اى بت ذا الكفين من از پرستندگان تو نيستم و سابقهء ما پيش از تو است و هم اكنون دهانت را پر از آتش ميكنم .\r\nطفيل پس از اين جريان بنزد رسول خدا صلى اللّه عليه و آله بازگشت و هم چنان تا روز رحلت آن بزرگوار در مدينه بود و پس از رحلت نيز بهمراه مسلمانان با آنان كه از\r\n\r\n","description":"","footnote":"","page_name":" 244 ","page_number":253},
  {"content":"\r\n\r\n( 1 ) دين بيرون رفته و مرتد شدند جنگيد تا بجنگ يمامة رفت ، و پسرش عمرو بن طفيل نيز در آن جنگ همراه او بود ، در راه كه ميرفتند خواب ديد كه سرش را تراشيده و از دهانش پرندهء بيرون پريد و زنى او را بديده و در فرج خويش فرو برد ، و عمرو پسرش با شتاب بدنبال او آمد ولى به دو نرسيد ! اين خواب را براى همراهان خويش نقل كرده گفت : آن را تعبير كنيد ! همگى گفتند : خير است ، طفيل گفت : من خودم آن را تعبير كرده‌ام ، گفتند :\r\nچگونه ؟ گفت : سر تراشيدن به معناى بريده شدن آن است و پرندهء كه از دهانم بيرون رفت روح من است كه از بدنم خارج گردد ، و زنى كه مرا در فرج خويش فرو برد زمين است كه مرا در خود فرو خواهد برد ، و سعى عمرو براى رسيدن به من كوششى است كه او در اين راه مىكند كه شايد بشهادت رسد ولى كوشش او بىفائده است ! بهر صورت طفيل در اين جنگ كشته شد و پسرش عمرو به سختى مجروح شد ولى بقتل نرسيد و پس از مدتى بهبودى يافته و در جنگ يرموك در زمان خلافت عمر بقتل رسيد .\r\n\r\nداستان اعشى بنى قيس ( شاعر معروف ) :\r\nاعشى از شعراى معروف عرب بود كه به قصد ايمان آوردن برسول خدا صلى اللّه عليه و آله از ميان قبيلهء خود بسوى مكه حركت كرد و اشعارى نيز در مدح آن حضرت سرود [ ( 1 ) 
  ] و در راه زمزمه ميكرد .\r\nچون بنزديكيهاى مكه رسيد بيكى از مشركين برخورد ، شخص مزبور از اعشى پرسيد : قصد كجا دارى ؟ گفت : به مكه ميروم تا بمحمد ايمان آورم ! مرد مزبور ( از اين سخن يكه خورده و براى اينكه اعشى را منصرف كند ) گفت : محمّد زنا را حرام كرده ! اعشى گفت : به خدا مرا نيازى بدان عمل نيست ، گفت : نوشيدن مى را نيز جايز نداند ! اعشى فكرى كرده گفت : هنوز بطور كامل كام خود را از\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار مزبور بسيرة ج 1 : 386 - 387 مراجعه شود .\r\n","page_name":" 245 ","page_number":254},
  {"content":"\r\n\r\n( 1 ) مى نگرفته‌ام و با اين وضع امسال نيز به شهر خود باز ميگردم و تا سال ديگر كام دل را از باده‌گسارى ميگيرم سپس سال آينده بنزد او آمده مسلمان ميشوم .\r\nو بدين ترتيب از همان راهى كه آمده بود بازگشت و همان سال مرگش فرا رسيد و پيش از آنكه بنزد رسول خدا صلى اللّه عليه و آله آيد از دنيا رفت .\r\n\r\nداستان مردى كه چند شتر بابو جهل فروخت :\r\nابو جهل در دشمنى با رسول خدا صلى اللّه عليه و آله معروف بود و كسى بيش از او نسبت بدان حضرت عداوت نداشت ، ولى با اين حال خداى تعالى چنان أبهتى از آن حضرت در دل او افكنده بود كه هر كجا آن حضرت را ديدار ميكرد در برابرش خاضع مىگشت .\r\nقضا را چنان افتاد كه روزى مردى از قبيلهء أراش - يا إراشة - كه نسب بعمالقهء فرعون مىرساند چند شتر به مكه آورده و آنها را بابو جهل بفروخت و چون براى گرفتن پول شتران به دو مراجعه كرد ابو جهل بمماطلة گذراند و امروز و فردا كرده و تدريجا در صدد انكار حق او برآمد ، مرد أراشى بميان مسجد الحرام آمد و در مقابل انجمنى از قريش ايستاد و گفت : اى گروه قريش من مردى غريب هستم و ابو جهل حق مرا پايمال كرده ، آيا جوانمردى در ميان شما هست كه بتواند داد مظلومى را از ظالمى بستاند و حق مرا از ابو جهل بگيرد ؟ ! حاضران مجلس كه عداوت ابو جهل را با رسول خدا صلى اللّه عليه و آله ميدانستند بسوى آن حضرت كه در گوشهء مسجد نشسته بود اشاره كرده و از روى ريشخند و استهزاء بدان مرد گفتند : آن كس كه تو ميخواهى آن مرد است بنزد او برو تا حق تو را باز ستاند ! شخص أراشى بنزد رسول خدا صلى اللّه عليه و آله آمده گفت : اى بندهء خدا من مرد غريبى هستم و اين مرد يعنى ابو جهل حق مرا پايمال كرده و من بنزد اين گروه رفته پرسيدم :\r\nآيا كسى هست كه بتواند حق مرا بگيرد آنها شما را نشان داده‌اند ، اينك بنزد تو آمده‌ام تا بگويم : خدايت رحمت كند بهر وسيله مىتوانى حق مرا از ابو جهل بگير !\r\n\r\n","description":"","footnote":"","page_name":" 246 ","page_number":255},
  {"content":"\r\n\r\n( 1 ) رسول خدا صلى اللّه عليه و آله فرمود : بيا تا بنزد او برويم ، انجمن قريش كه نگران كار آن مرد بودند همين كه او را ديدند بهمراه حضرت از مسجد خارج شد كسى را بدنبال ايشان فرستادند تا ببينند سر انجام كار آن حضرت و ابو جهل بكجا ميأنجامد .\r\nپيغمبر اكرم صلى اللّه عليه و آله با آن مرد بدر خانهء ابو جهل آمده دق الباب كرد ، ابو جهل از ميان خانه فرياد زد : كيست ؟ فرمود : محمّد هستم بيرون بيا ، ابو جهل كه از ترس رنگ به صورت نداشت شتابانه در را باز كرد ، رسول خدا صلى اللّه عليه و آله فرمود : حق اين مرد را به او بده ! ابو جهل گفت : اطاعت ميكنم همين جا بايست تا حقش را بپردازم ، حضرت ايستاد و ابو جهل بدرون خانه رفته طولى نكشيد بيرون آمد و كيسه پولى كه تمامى پول شتران آن مرد در آن بود همراه خود آورده به آن مرد داد ، رسول خدا صلى اللّه عليه و آله بآنمرد فرمود : حق خود را بستان و بدنبال كار خويش روان شو .\r\nمرد أراشى پولها را گرفته به مسجد الحرام و بنزد قريشيان آمده گفت : خدا به اين مرد پاداش نيك دهد كه حق مرا بگرفت ! سخنان مرد اراشى براى قريش باور كردنى نبود ولى چون فرستادهء ايشان باز گشت از او پرسيدند : چه شد ؟ با يك دنيا تعجب گفت : راستى مطلبى باور نكردنى ديدم ، به خدا جز اين نبود كه محمد در خانه ابو جهل را زد كه من ابو جهل را ديدم مانند مجسمه‌اى بىروح از خانه بيرون آمد محمّد به او گفت : حق اين مرد را بده ، ابو جهل گفت : همين الساعة مىدهم ، از جاى خويش حركت نكن تا من پولش را بياورم ، اين را گفت و بدون معطلى بدرون خانه رفت و پول مرد اراشى را بى كم و كاست آورده به دو داد .\r\nدر اين خلال ابو جهل از در مسجد وارد شد و يك سر بنزد قريش رفت ، اينان كه در شگفت و بهت فرو رفته بودند بمحض اينكه چشمشان بابو جهل افتاد گفتند :\r\nواى بر تو ! چه شد ؟ . . . چه شد كه اين چنين خود را در برابر محمّد باختى ؟ ! گفت : خاموش باشيد به خدا در را كه زد ترس عجيبى مرا گرفت و چون در را باز كردم شتر نرى كه تا كنون مانندش را نديده‌ام در بالاى سر او ديدم كه دهان باز كرده\r\n\r\n","description":"","footnote":"","page_name":" 247 ","page_number":256},
  {"content":"\r\n\r\n( 1 ) و آماده است تا سر مرا در دهان خود فرو ببرد . و اگر كوچكترين تأملى كرده بودم مرا مىبلعيد .\r\n\r\nداستان ركانة و جريان كشتى گرفتن او با رسول خدا صلى اللّه عليه و آله :\r\nدر ميان قبيله بنى هاشم مردى بود بنام ركانة كه فرزند عبد يزيد بن هاشم بن عبد مناف بود و در نيروى بدنى و زور در ميان قريش بىنظير بود ، روزى رسول خدا صلى اللّه عليه و آله او را در يكى از دره‌هاى مكه بديد و به دو فرمود : اى ركانة آيا وقت آن نرسيده كه از خدا بترسى و دعوت مرا بپذيرى ؟ ! ركانة گفت : من اگر بدانم كه گفتار تو حق است بىشك پيروى تو را خواهم كرد ! رسول خدا صلى اللّه عليه و آله فرمود : اگر من با تو كشتى بگيرم و تو را بر زمين بزنم سخن مرا ميپذيرى ؟ گفت : آرى .\r\nفرمود : برخيز ركانة برخاست و مانند كسى كه هيچگونه اراده‌اى از خود نداشته باشد در زير بازوان آن حضرت مقاومتى نكرده محكم به زمين خورد .\r\nدوباره از جا برخاسته گفت : اى محمّد اين بار بيا تا تو را به زمين بزنم ، بار دوم نيز به زمين خورد ، و چون برخاست گفت : اى محمد به خدا چيز عجيبى است كه تو مرا به زمين ميزنى ! رسول خدا صلى اللّه عليه و آله فرمود :\r\nاگر اطاعت مرا بكنى از اين عجيب‌تر خواهى ديد ! ركانة گفت : چيست ؟\r\nفرمود : اين درخت را صدا ميزنم از جاى خود كنده مىشود و بنزدم ميآيد ! گفت : صدا بزن .\r\nرسول خدا صلى اللّه عليه و آله آن درخت را بخواند ، درخت از جا كنده شد و بنزد آن حضرت آمد ، دوباره به دو فرمود : بجاى باز گرد ، درخت به همان جاى نخستين بازگشت .\r\nركانة كه اين جريان را مشاهده كرد بنزد قوم و قبيله‌اش آمده گفت : اى فرزندان عبد مناف به خدا بوسيلهء اين مرد ميتوانيد تمام مردم روى زمين را سحر كنيد ، زيرا من مردى ساحرتر از او نديده‌ام .\r\n\r\n","description":"","footnote":"","page_name":" 248 ","page_number":257},
  {"content":"\r\n\r\n( 1 )\r\n\r\nجريان اسلام چند تن از نصاراى حبشه - يا نجران - :\r\nدر همان روزهائى كه رسول خدا صلى اللّه عليه و آله در مكه بود روزى بيست نفر و يا چيزى كمتر از نصاراى حبشه - و برخى گويند : از نصاراى نجران - كه جريان نبوت آن حضرت را شنيده بودند به مكه آمده و بجستجوى آن حضرت به مسجد الحرام وارد شدند ، در آنجا رسول خدا صلى اللّه عليه و آله را ديدار كرده و پيش رويش نشستند و سؤالاتى از آن جناب نموده و يكايك پاسخ شنيدند ، پس از اينكه پرسشهايشان تمام شد حضرت آنان را بدين اسلام دعوت كرده آياتى از قرآن برايشان تلاوت فرمود ، آن آيات مقدس كه به گوش آنان خورد چنان تحت تأثير قرار گرفتند كه اشك از ديدگانشان سرازير شده مسلمان شدند ، آنگاه از جاى خود برخاستند .\r\nقريش از دور ناظر تمام اين جريانات بودند در آن هنگام گروهى را بهمراهى ابو جهل سر راه ايشان فرستادند ، ابو جهل رو بدانها كرده گفت : شما عجب كاروان زيانكارى بوديد ! مردم حبشه شما را بدين شهر فرستادند تا از وضع اين مرد بررسى كرده و تحقيق كافى به عمل آوريد و به اطلاع آنان برسانيد ، ولى شما در همان ديدار نخست بدون تحقيق دست از دين خود برداشته به دو گرويديد و سخنان او را تصديق كرديد ! راستى ما تا كنون در حماقت و بىخردى مانند شما نديده‌ايم . . . !\r\nحبشيان در پاسخ او گفتند : ما سر ستيزه و بحث با شما را نداريم ، شما بدنبال دين خود رويد و ما هم بدنبال آنچه پذيرفته‌ايم ميرويم .\r\nو چنانچه گويند : آيات ذيل دربارهء ايشان نازل شد :\r\n« آنان كه ما پيش از اين بدانها كتاب داديم ( يعنى تورات و انجيل ) البته بدان كتاب ( يعنى قرآن ) ايمان آورند ، و چون بر آنها خوانده شود گويند ما ايمان آورديم كه اين قرآن به حق از جانب پروردگار ما نازل شده و ما پيش از اين نيز تسليم آن بوديم » . . . تا آنجا كه فرمايد : « . . . و چون سخن بيهوده‌اى ( از دشمنان دين ) بشنوند گويند اعمال ما براى خودمان و اعمال شما براى خودتان برويد بسلامت باشيد كه ما هرگز مردمان جاهل و نادان را نميطلبيم » [ ( 1 ) 
  ]\r\n\r\n\r\n","description":"","footnote":"\r\n[ ( 1 ) 
  ] سورهء قصص آيهء 52 - 55 .\r\n","page_name":" 249 ","page_number":258},
  {"content":"\r\n\r\n( 1 )\r\n\r\nسخن مشركان دربارهء اصحاب رسول خدا صلى اللّه عليه و آله و آياتى كه در اين باره نازل شد :\r\nپيغمبر گرامى اسلام هر گاه به مسجد الحرام ميآمد جمعى از اصحاب او كه عموما مانند خباب و عمار و صهيب و امثال اينان مردمانى بىبضاعت و تهى دست بودند اطرافش مىنشستند ، سران قريش كه آن منظره را مشاهده ميكردند بناى ريشخند و مسخره را گذارده بهم ميگفتند : اينهايند پيروان محمد ! اينهايند كسانى كه خدا از ميان ما براى هدايت و حق انتخاب كرده ! اگر براستى خيرى در دين محمّد بود اينان بر ما سبقت نمىجستند ، و خداوند آنان را بر ما ترجيح نميداد ! . . .\r\nو امثال اين سخنان را ميگفتند ، تا اينكه آيات ذيل در اين باره نازل شد :\r\n« . . . و كسانى را كه صبح و شام خدا را ميخوانند و مقصودشان فقط خدا است از خود مران كه نه از حساب آنها چيزى بر تو است و نه از حساب تو چيزى بر آنها است ، و اگر تو ايشان را برانى از ستمكاران خواهى بود ، و اين چنين ما برخى را ببرخى ديگر بيازموديم تا ( از روى مسخره ) بگويند : آيا اينانند كسانى كه خداوند از ميان ما بر ايشان برترى داده ؟ آيا خداوند از اينان داناتر باحوال سپاسگزاران نيست ؟ و هر گاه ايمان آورندگان بآيات ما نزد تو آيند بگو سلام بر شما باد خداوند بر خود رحمت و مهربانى را فرض نموده كه هر كه از شما كار زشتى بنادانى كرد و پس از آن توبه كند و اصلاح نمايد البته خداوند بخشنده و مهربان است » [ ( 1 ) 
  ] .\r\n\r\nياوه سرائى مشركين درباره رسول خدا صلى اللّه عليه و آله و پاسخى از قرآن :\r\nدر نزديكى مروة دكانى بود كه غالبا رسول خدا صلى اللّه عليه و آله روزها را ساعتى در آن دكان مىنشست ، اين دكان متعلق بمرد نصرانى زرخريدى بود بنام « جبر » .\r\n« جبر » كه بندهء زرخريد قبيلهء بنى حضر مىبود در آن دكان خريد و فروش ميكرد ، ارتباط رسول خدا صلى اللّه عليه و آله با آن مرد نصرانى بهانه‌اى بدست مشركين داد تا\r\n\r\n\r\n","description":"","footnote":"\r\n[ ( 1 ) 
  ] سورهء انعام آيه 52 - 54 .\r\n","page_name":" 250 ","page_number":259},
  {"content":"\r\n\r\n( 1 ) ياوهء تازهء سر دهند و بگويند : سخنانى كه محمّد ميگويد از جبر نصرانى ياد گرفته و او است كه آنها را بمحمد ياد ميدهد ! خداى تعالى در پاسخ ايشان نازل فرمود :\r\n« ما به خوبى ميدانيم كه كافران گويند آن كس كه قرآن را برسول ميآموزد بشرى است اعجمى غير فصيح ، و پيغمبر پس از آموختن آن را به زبان عربى فصيح درآورد . . . » [ ( 1 ) 
  ] .\r\n\r\nجريان نازل شدن سورهء كوثر :\r\nعاص بن وائل سهمى يكى از سركردگان و متنفذين قريش و از دشمنان رسول خدا صلى اللّه عليه و آله بود و هر گاه در مجلسى ذكرى از آن حضرت بميان ميآمد عاص ميگفت :\r\nاو را وا گذاريد . . . ( بگذاريد هر چه ميخواهد بگويد و هر چه ميخواهد انجام دهد ) كه او مردى مقطوع النسل است و عقب ندارد ، و پس از اينكه بميرد نامش محو شده و از او آسوده خواهيد شد ! خداى تعالى اين سوره مباركه را در پاسخ او نازل فرمود :\r\n« اى محمد ما به تو كوثر داديم كه آن كوثر ( يعنى نهر كوثر ) بهتر است از دنيا و آنچه در آن است » و كوثر به معناى عظيم ، و كثير نيز آمده است ، چنانچه در شعر لبيد و كميت و امية بن أبى عائذ بدين معنى آمده [ ( 2 ) 
  ] .\r\nو در حديثى انس بن مالك گويد : از رسول خدا صلى اللّه عليه و آله پرسيدند : اين كوثرى كه خدا بشما داده چيست ؟ فرمود : نهرى است كه وسعتش باندازهء وسعت ما بين صنعاء و ايلة [ ( 3 ) 
  ] است و قدحهائى در آن است كه بشمارهء ستارگان آسمان مىباشد پرندگانى بر سر آن فرود آيند كه گردنهائى چون گردن شتر دارند .\r\nعمر عرض كرد : اى رسول خدا آن پرندگان در كنار آن آب در كمال خوشى بسر برند ؟ حضرت فرمود : خورندگان آنها خوش‌تر از آنها هستند .\r\n\r\n\r\n","description":"","footnote":"\r\n[ ( 1 ) 
  ] سورهء نحل آيهء 103 .\r\n[ ( 2 ) 
  ] براى اطلاع از متن اشعار بسيرة ج 1 : 394 مراجعه شود .\r\n[ ( 3 ) 
  ] صنعاء نام پايتخت مملكت يمن است و ايلة نام شهرى است در شام .\r\n","page_name":" 251 ","page_number":260},
  {"content":"\r\n\r\n( 1 ) و در حديثى ديگر دنبالهء اين سخن فرمود : هر كه از آب آن بياشامد هرگز تشنه نشود .\r\n\r\nشأن نزول آيهء شريفه « و قالوا لو لا انزل عليه ملك » :\r\nپيامبر گرامى اسلام همچنان به كار تبليغ و دعوت مردم بسوى خداى تعالى مشغول بود مشركين مكه نيز هر روز سخنى ميگفتند ، و براى جلوگيرى از پيشرفت اسلام ايرادهاى تازه‌اى ميگرفتند ، از آن جمله اينكه زمعة بن اسود ، و نضر بن حارث ، و اسود بن عبد يغوث و ابى بن خلف ، و عاص بن وائل بدان حضرت گفتند :\r\nاى محمّد اگر تو براستى پيامبر مبعوث از جانب خداى تعالى بودى فرشته‌اى با تو ميآمد و با مردم سخن ميگفت ! ؟ خداى تعالى در اين باره آيات ذيل را نازل فرمود :\r\n« و گفتند چرا بر محمّد فرشته نازل نمىشود ، ولى اگر فرشته بفرستيم كار تمام است و لحظه‌اى بدانها مهلت داده نمىشود ( و زمان آزمايش بپايان رسد و مانند امتهاى گذشته هلاك خواهند شد ) و چنانچه فرشته‌اى نيز برسالت بفرستيم هم او را به صورت بشرى در آوريم و بر او همان لباسى را بپوشانيم كه مردان پوشند . . . » [ ( 1 ) 
  ]\r\n\r\nنزول آيهء : « و لقد استهزئ برسل من قبلك » :\r\nروزى هم چنان كه رسول خدا صلى اللّه عليه و آله در كوچه‌هاى مكه عبور ميفرمود بوليد بن مغيرة و امية بن خلف و ابو جهل برخورد كرد ، آنان كه آن حضرت را ديدند شروع بمسخره و استهزاء نمودند به حدى كه آن بزرگوار را بخشم آوردند پس خداى تعالى در اين باره اين آيه را نازل فرمود :\r\n« و پيش از تو نيز امتهاى گذشته پيمبران خود را استهزاء و مسخره ميكردند پس آنان را و بال كيفرشان دامنگير شد » [ ( 2 ) 
  ] .\r\n\r\n\r\n","description":"","footnote":"\r\n[ ( 1 ) 
  ] سوره انعام آيهء 8 - 9 .\r\n[ ( 2 ) 
  ] سورهء انعام آيهء 10 .\r\n","page_name":" 252 ","page_number":261},
  {"content":"\r\n\r\n( 1 )\r\n\r\nمعراج يا سير شبانه رسول خدا صلى اللّه عليه و آله\r\nدر ميان قبائل قريش و مردم مكه اسلام هم چنان پيشرفت ميكرد و هر روز گروه تازه و افراد جديدى به اين دين مقدس ميگرويدند ، در اين خلال داستان معراج رسول خدا صلى اللّه عليه و آله اتفاق افتاد ( كه تا چندى سر زبانهاى مشركين بود ) .\r\nو داستان مزبور مطابق آنچه عبد اللّه بن مسعود نقل كرده چنان بود كه گويد در آن شب براى رسول خدا صلى اللّه عليه و آله براق را آوردند - و براق همان مركبى بود كه پيمبران پيش از پيغمبر اسلام نيز بر او سوار شده بودند ، و او چنان بود كه سم خود را هنگام حركت مقابل چشمش ميآورد - بالجمله حضرت بر آن مركب سوار شد و حركت كرده تا بيت المقدس بيامد ، در آنجا حضرت ابراهيم و موسى و عيسى و جمعى ديگر از انبياء حضور داشتند رسول خدا صلى اللّه عليه و آله پيشاپيش آنها ايستاده و آنان پشت سرش نماز خواندند .\r\nپس از انجام نماز سه قدح آشاميدنى براى آن جناب آوردند ، در يكى از آنها شير بود و در دومى شراب و در سومى آب خالص .\r\nهنگامى كه خواست بدانها دست دراز كند گويندهء از پشت سر گفت :\r\nاگر آب را بگيرد خود و امّتش غرق شوند ، و اگر شراب را بگيرد خود و امتش گمراه گردند ، ولى اگر شير را بگيرد خود و امتش هدايت شوند .\r\nرسول خدا صلى اللّه عليه و آله فرمايد : من كه اين ندا را شنيدم شير را برداشته و نوشيدم جبرئيل گفت : تو هدايت شدى و امتت نيز هدايت شدند .\r\nو مطابق نقل حسن بصرى رسول خدا صلى اللّه عليه و آله فرمود : در حجر اسماعيل خفته بودم كه جبرئيل آمد و با سر انگشت پا مرا بيدار كرد و من برخاسته نشستم كسى را نديدم ، دوباره خوابيدم ، اين بار نيز آمده مرا بيدار كرد و من برخاسته كسى را نديدم تا سه بار و در بار سوم كه برخاستم شانهء مرا گرفت پس با او برخاسته بدر مسجد آمديم در آنجا مركبى سفيد رنگ ديدم كه بزرگتر از الاغ و كوچكتر\r\n\r\n","description":"","footnote":"","page_name":" 253 ","page_number":262},
  {"content":"\r\n\r\n( 1 ) از قاطر بود ، در دو طرف ران او دو بال قرار داشت كه بوسيلهء آن دو پاهاى خود را حركت ميداد و دستهاى خود را در بالاى چشم مىبرد ، جبرئيل مرا بر آن مركب سوار كرد و هم چنان با من آمد .\r\nو در حديث قتادة است كه رسول خدا صلى اللّه عليه و آله فرمود : چون من نزديك آن مركب رفتم تا سوار شوم چموشى كرد ، جبرئيل دست روى گردنش گذارده گفت : آيا شرم نمىكنى ! به خدا تا كنون شخصى كه مانند محمد بدرگاه خدا مقرب باشد بر تو سوار نشده در اين حال بود كه براق شرم كرد و عرقى بدنش فرا گرفت و آرام شده من بر او سوار شدم .\r\nدر اينجا احاديث متفاوت است ، حسن بصرى گويد : رسول خدا صلى اللّه عليه و آله پس از رفتن به بيت المقدس به مكه مراجعت كرد ، و بدنبال اين داستان آيهء ذيل نازل شد :\r\n« و ما رؤيائى كه به تو ارائه داديم نبود جز براى آزمايش و امتحان مردم و درختى كه بلعنت در قرآن ياد شد و ما آنها را بيم ميدهيم ولى بر آنها جز طغيان و كفر چيزى نيفزايد » [ ( 1 ) 
  ] و عايشه و معاويه نيز گفته‌اند كه اين جريان سير شبانهء آن حضرت در خواب بوده [ ( 2 ) 
  ] .\r\n\r\n\r\n","description":"","footnote":"\r\n[ ( 1 ) 
  ] سورهء اسرى آيه 60 .\r\n[ ( 2 ) 
  ] گفتار حسن بصرى و عايشه و معاويه براى ما هيچگونه سنديت و اعتبارى ندارد بخصوص كه گفتار ايشان مخالف با روايات متواترهء بسيارى است كه از طريق شيعه و سنى نقل شده و همچنين مخالف با ظاهر آيات قرآنى است زيرا خداى تعالى در قرآن كريم در سورهء اسرى داستان معراج را چنين نقل مىكند :\r\n« منزه است آن خدائى كه شبى بندهء خود را از مسجد الحرام تا به مسجد اقصى كه پيرامونش را مبارك ساخت سير داد تا آيات خود را به او بنمايد و خدا بحقيقت شنوا و بيناست . . . »\r\nو در اين آيه نخست خداى تعالى در مقام بزرگى و اهميت داستان مىفرمايد :\r\n« منزه است . . . »\r\n","page_name":" 254 ","page_number":263},
  {"content":"\r\n\r\n( 1 ) و بهر صورت مطابق حديث زهرى صلى اللّه عليه و آله دنبالهء داستان را در مورد توصيف حضرت ابراهيم و موسى و عيسى عليهم السلام چنين نقل فرمود :\r\nامّا ابراهيم شبيه‌ترين مردم به خود من بود و مردى را تا كنون شبيه‌تر از خود به او نديده‌ام ، و اما موسى مردى بود گندمگون و لاغر اندام ، موهايش مجعد و بينيش كشيده و برآمده بود و رويهمرفته مانند يكتن از مردان قبيلهء شنوءة بود ، و اما عيسى بن مريم مردى سرخ‌رو ميانه بالا و متوسط ، موهاى سر و صورتش خوابيده ، و خالهاى زيادى در صورت داشت ، گويا تازه از حمام بيرون آمده و با اينكه سرش خشك بود مانند اين بود كه آب از آن ميچكد ، و شبيه‌ترين مردم به دو عروة بن مسعود ثقفى است [ ( 1 ) 
  ] .\r\nو طبق حديث ديگرى ام هانى گويد : رسول خدا صلى اللّه عليه و آله آن شب را در خانهء من\r\n\r\n\r\n","description":"","footnote":"\r\n[ ( ) 
  ] و اين طرز بيان منافات دارد با اينكه سير رسول خدا صلى اللّه عليه و آله در خواب بوده باشد .\r\nو ثانيا دنبال آن فرمايد : « بعبده » ( بندهء خود را ) و لفظ « عبد » حقيقت در جسم و روح هر دو است . . . و همچنين لفظ « اسرى » ( سير داد ) و نيز در لفظ « لنريه » ( تا آيات خود را به او بنمايانيم ) كه اينها همگى ظاهر است و بلكه دلالت دارد بر اين كه اين جريانات تماما در بيدارى بوده و آن بزرگوار با جسم و روح سير فرموده است .\r\nو همچنين در سورهء نجم فرمايد :\r\n« . . . و يك بار ديگر هم او را مشاهده كرد ، در نزد سدرة المنتهى ، كه در آنجاست بهشتى كه مسكن متقيانست ، چون سدرة مىپوشاند آن چه را كه احدى از آن آگاه نيست و چشم محمد آن چه را بايد بنگرد مشاهده كرد . . . » و تمام اين آيات دليل است بر اين كه سير مزبور در بيدارى بوده . . .\r\nو اگر آيات فوق نيز دلالت نداشت باز هم گفتار امثال حسن . و عايشه و معاويه در برابر روايات صادره از ائمهء معصومين صلوات اللّه عليهم اجمعين و ساير احاديثى كه اهل سنت نقل كرده‌اند هيچگونه اعتبارى براى ما نداشت .\r\n[ ( 1 ) 
  ] در اينجا ابن هشام حديثى از امير المؤمنين عليه السلام دربارهء اوصاف و شمائل رسول خدا صلى اللّه عليه و آله حديث كرده كه چون نقل آن خارج از بحث بود از ذكر آن در اينجا خوددارى شد و انشاء اللّه در جاى خود مذكور خواهد شد .\r\n","page_name":" 255 ","page_number":264},
  {"content":"\r\n\r\n( 1 ) خوابيده بود ، او نماز عشاء را خواند و بخفت ما هم با او بخواب رفتيم ، نزديكيهاى صبح بود كه آن حضرت ما را بيدار كرد ، و چون نماز صبح را خواند و ما هم با او خوانديم رو به من كرده فرمود : اى ام هانى من امشب چنانچه ديديد نماز عشاء را با شما در اين سرزمين خواندم سپس ببيت المقدس رفته و چند نماز هم در آنجا خوانده و چنانچه مشاهده ميكنيد نماز صبح را نيز دوباره با شما خواندم ، اين سخن را فرموده برخاست كه برود من دست انداخته دامنش را گرفتم بطورى كه جامه‌اش پس رفت و پوست شكمش را ديدم ، و به دو گفتم : اى رسول خدا اين سخن را كه براى ما گفتى براى مردم باز مگو كه تو را تكذيب كرده و آزار خواهند كرد ! آن حضرت فرمود : به خدا سوگند براى آنان نيز خواهم گفت .\r\nام هانى گويد : من بكنيزك خود كه از اهل حبشه بود گفتم : دنبال رسول خدا برو و ببين كارش با مردم بكجا ميأنجامد و او بمردم چه خواهد گفت و مردم به او چه ميگويند .\r\nكنيزك گفت : چون آن حضرت جريان را براى مردم تعريف كرد آنان تعجب كرده گفتند نشانهء صدق گفتار تو چيست و ما از كجا بدانيم كه تو راست مىگوئى ؟ فرمود : نشانه‌اش فلان كاروان است كه من هنگام رفتن بشام در فلانجا ديدم و شترانشان در اثر صداى براق رم كرده يكى از آنها فرار كرد و من جايش را به آنها نشان دادم ، و در مراجعت نيز در منزل ضجنان ( بيست و پنج ميلى مكه ) بفلان كاروان برخوردم ديدم كاروانيان همگى بخواب رفته‌اند ، و ظرفى آب بالاى سر خود گذارده بودند و روى آن را بوسيلهء سرپوشى پوشانده بودند ، من آن سرپوش را برداشته آب را خوردم و دوباره سرپوش را روى آن گذاردم و هم اكنون اين كاروان از درهء تنعيم بسوى مكه سرازير ميشوند و پيشاپيش آنها شتر خاكسترى رنگى است كه روى آن دو لنگه بار است و يكى از آن دو لنگه سياه رنگ است .\r\nمردم كه اين سخن را شنيدند بسوى دره تنعيم رفتند و همانطور كه حضرت خبر داده بود كاروان پيدا شد و پيشاپيش آنها شترى به همان اوصاف مشاهده كردند\r\n\r\n","description":"","footnote":"","page_name":" 256 ","page_number":265},
  {"content":"\r\n\r\n( 1 ) و چون داستان ظرف آب را پرسيدند همانطور كه حضرت خبر داده بود گفتند :\r\nظرف را پر از آب با سرپوش روى آن گذارده بوديم و چون صبح برخاستيم سرپوش روى ظرف بود ولى آبى در آن نبود .\r\nو چون كاروان ديگر به مكه آمدند از جريان رم كردن شتران و گم شدن آن شتر پرسيدند و آنان گفتند : در فلان وادى شترانمان رم كرده و يكى از آنها گم شد پس صداى مردى را شنيديم كه جاى شتر را بما نشان داد و ما بدانجا رفته شتر را آورديم .\r\nدنبالهء داستان معراج مطابق نقل ابا سعيد خدرى :\r\nابو سعيد خدرى گويد : از رسول خدا صلى اللّه عليه و آله شنيدم كه فرمود چون كار خود را در بيت المقدس انجام دادم وسيلهء كه بدان به آسمان بالا روند براى من آوردند و من چيزى زيباتر از آن نديده بودم ، و آن همان چيزى است كه شخص محتضر هنگام مرگ آن را مىبيند .\r\nجبرئيل كه همراه من بود مرا بدان وسيله به آسمان بالا برد تا بدر آسمان كه « باب الحفظة » نام دارد رسيديم ، در آنجا فرشته‌اى بنام اسماعيل پاسبانى ميكرد كه دوازده هزار فرشته زير فرمان او بود ، و هر يك از آنها نيز دوازده هزار فرشته در زير فرمان داشت - و هيچكس عدد قشون خدا را جز خود او نميداند - .\r\nچون وارد شديم فرشته از جبرئيل پرسيد : اين شخص كيست ؟ جبرئيل جواب داد : محمّد است .\r\nفرشته گفت : برسالت مبعوث شده ؟ جبرئيل گفت : آرى . فرشته دعاى خير درباره‌ام كرده و گذشتيم .\r\nدر آنجا بهر فرشته‌اى برخورديم همگى با روى خندان من از ما استقبال كردند و دعاى خير دربارهء من ميكردند ، جز يكى از آنها كه دعا كرد ولى رويش خندان نبود ، از جبرئيل پرسيدم :\r\nاين كدام فرشته است كه هر چه فرشتگان ديگر گفتند او هم گفت ولى\r\n\r\n","description":"","footnote":"","page_name":" 257 ","page_number":266},
  {"content":"\r\n\r\n( 1 ) خندان نبود ؟\r\nجبرئيل گفت : اگر اين فرشته تا كنون خنديده بود و يا بعد از اين ميخنديد به تو هم روى خندان نشان ميداد ولى اين فرشته‌اى است كه هيچگاه نميخندد ، اين فرشته خازن و نگهبان دوزخ است .\r\nبجبرئيل گفتم : ممكن است به او فرمان دهى تا آتش را به من نشان دهد ؟\r\nجبرئيل گفت : آرى . آنگاه بفرشتهء مزبور گفت : آتش دوزخ را بمحمد نشان بده .\r\nفرشتهء مزبور سرپوش جهنم را برداشت بناگاه ديدم آتش زبانه كشيد و شعله‌هاى آن بارتفاع زيادى بالا رفت بطورى كه من گمان كردم كه ما را فرا خواهد گرفت ، بجبرئيل گفتم : به دو فرمان ده تا آتش را بجاى خود باز گرداند ، جبرئيل دستور داده فرشته آتش را بجاى خود باز گرداند و گويا با رفتن آتش سايهء جاى آن را گرفت ، و آتش هم چنان فرو نشست تا سرپوش را دوباره بجاى خود گذارد .\r\nو نيز در آسمان دنيا مردى را ديدم كه نشسته بود و ارواح بنى آدم را بر او عرضه ميكردند پس با ديدن برخى خوشحال ميشد و ميگفت :\r\n« روح پاكى است كه از جسدى پاك بيرون آمده » .\r\nو با ديدن برخى صورتش گرفته ميشد و ميگفت :\r\n« روح ناپاك و خبيثى است كه از جسدى ناپاك بيرون آمده » بجبرئيل گفتم : اين مرد كيست ؟ گفت : اين پدرت آدم است كه ارواح فرزندانش به دو عرضه مىشود ، و چون روح مرد مؤمنى را مىبيند خوشحال مىشود و ميگويد :\r\n« روح پاكى است كه از جسدى پاك بيرون آمده » و چون بروح كافرى بر مىخورد اندوهگين و ناراحت مىشود و ميگويد : « روح ناپاكى است كه از جسدى ناپاك بيرون آمده » .\r\n\r\n","description":"","footnote":"","page_name":" 258 ","page_number":267},
  {"content":"\r\n\r\n( 1 ) از آنجا هم گذشتيم بدسته‌اى رسيدم كه لبهاى كلفتى مانند لبهاى شتران داشتند و در دستشان قطعه‌هائى از آتش بود كه در دهانهاى خود ميگذاردند و فرو ميدادند بجبرئيل گفتم :\r\nاينها كيانند ؟\r\nجبرئيل گفت : اينها كسانى هستند كه اموال يتيمان را بستم خورده‌اند .\r\nپس از آن مردانى را ديدم كه شمكهاى بزرگى داشتند كه تاكنون مانند آنها را نديده بودم و مانند فرعونيان به عذاب سختى دچار بودند ، هر گاه آنان را بر آتش عرضه ميكردند زبانشان مانند شتران بسيار تشنه از كام بيرون ميآمد و قدرت آنكه از جاى برخيزند نداشتند . از جبرئيل پرسيدم :\r\nاينان كيستند ؟ گفت : رباخواران .\r\nسپس مردانى را ديدم كه در مقابلشان دو ظرف گوشت قرار دارد ، در يكى گوشت فربه و پاكيزهء بود ، و در ديگرى گوشت بد بو و گنديده‌اى قرار داشت ، و اينان بجاى گوشت فربه و پاكيزه از آن گوشت كثيف و متعفن ميخوردند ، از جبرئيل پرسيدم : اينها كيستند ؟\r\nگفت : اينها كسانى هستند كه زنان حلال خود را واگذارده و بسوى زنانى كه بر آنها حرامند ميروند .\r\nآنگاه زنانى را ديدم كه به پستان آويزانند ، پرسيدم : جبرئيل ! اينها كيانند ؟ جواب داد : اينها زنانى هستند كه ( بشوهران خود خيانت كرده و ) فرزندان ديگران را بشوهران خود بسته‌اند .\r\nو در اين باره قاسم بن محمّد حديثى از رسول خدا صلى اللّه عليه و آله نقل كرده كه آن حضرت فرمود : خشم خدا شدت مييابد بر آن زنى كه فرزندى را بقومى نسبت دهد كه از آنها نيست و بدين وسيله آن فرزند از مال آنها بخورد و بنواميس آنها ( با اينكه محرم نيست ) آگاه شود .\r\nو بهر صورت ابو سعيد خدرى دنباله حديث معراج را از قول رسول خدا صلى اللّه عليه و آله\r\n\r\n","description":"","footnote":"","page_name":" 259 ","page_number":268},
  {"content":"\r\n\r\n( 1 ) چنين ادامه ميدهد :\r\nپس از آن جبرئيل مرا به آسمان دوم برد و در آنجا عيسى بن مريم و يحيى بن زكريا را كه پسر خاله بودند بديدم .\r\nسپس به آسمان سوم رفتم و در آنجا مردى خوش صورت مانند ماه شب چهارده بديدم ، از جبرئيل پرسيدم : اين مرد كيست ؟ گفت : برادرت يوسف فرزند يعقوب است .\r\nاز آنجا به آسمان چهارم رفتيم در آنجا مرد ديگرى را ديدم و از جبرئيل پرسيدم : اين مرد كيست ؟ جواب داد : إدريس است ، - همان پيامبرى كه خدا درباره‌اش فرمود : « و او را بمقام رفيعى بالا برديم » - [ ( 1 ) 
  ] از آنجا جبرئيل مرا به آسمان پنجم برد ، در آنجا پير مردى ديدم كه ريش انبوهى داشت و تا بآنروز پير مردى به آن زيبائى نديده بودم كه تمامى موى سر صورتش سفيد بود ، پرسيدم : اين كيست ؟ جبرئيل گفت : اين محبوب قوم خود هارون فرزند عمران است .\r\nسپس به آسمان ششم رفتيم در آنجا مردى گندمگون ديدم كه بينى كشيده و بر آمده‌اى داشت و شبيه بمردان قبيلهء شنوءة بود ، از جبرئيل پرسيدم : اين مرد كيست ؟ جواب داد : برادرت موسى بن عمران است .\r\nاز آنجا به آسمان هفتم رفتيم در آنجا مردى سالمند ديدم كه بر در بيت المعمور روى كرسى نشسته بود ، و بيت المعمور همان خانه‌اى است كه روزى هفتاد هزار فرشته در آن داخل ميشوند و تا روز قيامت ديگر نوبت دخول بايشان نميرسد ، پير مرد مزبور شبيه‌ترين مردم به خود من بود ، بجبرئيل گفتم : اين كيست ؟ گفت :\r\nپدرت ابراهيم است .\r\nسپس مرا ببهشت وارد كرد در آنجا دختركى ديدم كه رنگ لبهايش قرمز تندى مايل بسياهى بود ، از ديدار او شادمان شدم و پرسيدم : تو از آن كيستى ؟\r\n\r\n\r\n","description":"","footnote":"\r\n[ ( 1 ) 
  ] سورهء مريم آيهء 57 .\r\n","page_name":" 260 ","page_number":269},
  {"content":"\r\n\r\n( 1 ) گفت : از آن زيد بن حارثة هستم . و چون پيغمبر اكرم مراجعت كرد اين مژده را بزيد بن حارثة داد .\r\nو در حديث عبد اللّه بن مسعود است كه رسول خدا صلى اللّه عليه و آله فرمود : بهر آسمانى كه رفتيم اهل آن آسمان از جبرئيل ميپرسيدند : اين كيست ؟ در جواب مىگفت : محمّد است ، ميپرسيدند : آيا بنبوت مبعوث گشته ؟ ميگفت : آرى ، آنان ميگفتند : خدايش نگهدارد كه چه برادر و پيمبر بزرگوارى است ! و هم چنان تا به آسمان هفتم كه در آنجا پنجاه نماز در هر روز واجب شد .\r\nسپس بسوى زمين باز گشتم و چون بموسى بن عمران گذشتم پرسيد : چند نماز بر تو واجب شد ؟ گفتم : پنجاه نماز در هر روز ! موسى گفت : نماز دستور سنگينى است و امت تو مردمان ضعيفى هستند ( و طاقت پنجاه نماز را در هر روز ندارند ) بسوى خداوند بازگرد و از او براى خود و امتت تخفيفى در نماز بخواه ! رسول خدا صلى اللّه عليه و آله فرمود : من باز گشتم و درخواست تخفيف كردم خداى تعالى ده نماز تخفيف داد ، پس باز گشتم و دوباره بموسى برخوردم و او همان سخن را گفت ، من نيز دوباره بازگشتم ده نماز ديگر تخفيف گرفتم ، بار سوم نيز موسى همان سخن را گفت و من بازگشته ده نماز ديگر تخفيف گرفتم و هم چنان تا اينكه در هر شبانه روز پنج نماز مقرر شد ، و چون در مرتبهء آخر موسى گفت : باز گرد و تخفيف بخواه ، من به او گفتم : آنقدر رفتم و تخفيف خواستم كه ديگر حيا ميكنم .\r\nآنگاه فرمود : هر يك از شما كه اين پنج نماز را از روى ايمان و باميد پاداش بخواند خداوند ثواب همان پنجاه نماز را به او خواهد داد .\r\n\r\nسرنوشت استهزاء كنندگان\r\nدر مدتى كه رسول خدا صلى اللّه عليه و آله در مكه مردم را به حق دعوت ميفرمود تدريجا دشمنان زيادى براى آن حضرت گرد آمده بود كه گاه و بيگاه دشمنى خود را اظهار ميكردند و آن بزرگوار نيز با استقامتى شگفت‌انگيز در برابرشان بردبارى ميكرد\r\n\r\n","description":"","footnote":"","page_name":" 261 ","page_number":270},
  {"content":"\r\n\r\n( 1 ) در ميان اين دشمنان عده‌اى بودند كه دشمنى خود را به صورت مسخره و استهزاء اظهار ميداشتند و سرشناسان آنها پنج نفر بودند كه هر يك در ميان قوم و قبيلهء خود شخصيت و مقامى داشتند .\r\nنام اين پنج نفر كه هر كدام از قبيلهء بودند بدين شرح بود :\r\nاز بنى اسد : اسود بن مطلب ، و او همان كسى است كه رسول خدا صلى اللّه عليه و آله درباره‌اش نفرين كرده گفت : « بار خدايا ديدگانش را كور كن و او را بداغ فرزند مبتلا گردان » .\r\nو از بنى زهرة : اسود بن عبد يغوث .\r\nو از بنى مخزوم : وليد بن مغيرة .\r\nو از بنى سهم : عاص بن وائل سهمى .\r\nو از بنى خزاعة : حارث بن طلاطلة .\r\nاينان از دشمنى و استهزاء كردن رسول خدا صلى اللّه عليه و آله دست بردار نبودند ، و هم چنان بعداوت خويش به آن حضرت ادامه ميدادند تا اينكه آيه نازل شد :\r\n« پس تو اى پيغمبر بصداى بلند آنچه مأمورى بخلق برسان و از مشركان روى بگردان ، همانا ما تو را از شرّ استهزاء كنندگان محفوظ ميداريم ، آنان كه با خداى يكتا خدائى ديگر گرفتند به زودى خواهند دانست » [ ( 1 ) 
  ] و سرنوشتى كه اين پنج نفر دچار شدند چنان بود كه : جبرئيل در هنگامى كه اينان در اطراف خانهء كعبه طواف ميكردند بنزد رسول خدا صلى اللّه عليه و آله آمد ، آن حضرت برخاست و در كنار جبرئيل بايستاد ، در اين هنگام اسود بن مطلب بر ايشان عبور كرد ، جبرئيل برگ سبزى به روى او انداخت و همان سبب شد كه دو چشمش نابينا گشت .\r\nپس از او اسود بن عبد يغوث بر ايشان عبور كرد ، جبرئيل بشكمش اشاره كرد ، و از آن پس به مرض استسقاء مبتلا گشت و همان سبب هلاكتش شد .\r\n\r\n\r\n","description":"","footnote":"\r\n[ ( 1 ) 
  ] سورهء حجر آيهء 94 - 96 .\r\n","page_name":" 262 ","page_number":271},
  {"content":"\r\n\r\n( 1 ) وليد بن مغيرة نيز كه در پائين پاى خود زخمى داشت چون از جلوى آنان عبور كرد جبرئيل به همان زخم پاى او اشاره كرد ، و زخم مزبور جاى زخم تيرى بود كه چند سال قبل از آن هنگام عبور در ميان قبيلهء خزاعة به پشت جامه‌اش چسبيده بود و سبب آن زخم گشته بود ، ولى چون زخم مهمى نبود وليد آن را به حال خود گذارده بود ، و آن روز بمحض اينكه جبرئيل بدان اشاره كرد ، آن زخم از نو دهان باز كرده و سبب هلاكت وليد شد و بعدا سبب نزاع ميان قبيلهء خزاعة و بنى مخزوم گشت چنانچه شرحش بيايد ، از پس ايشان عاص بن وائل بر آنها عبور كرد جبرئيل بگودى كف پايش اشاره كرد ، عاص طواف كرده از مسجد الحرام بيرون آمد و سوار بر الاغ شده بسوى طائف حركت كرد ، در راه الاغ او را بدرخت خارى زد و يكى از خارهاى آن درخت بپاى عاص فرو رفته او را كشت .\r\nحارث بن طلاطلة را نيز بسرش اشاره كرد ، و مغز سرش چرك كرده موجب هلاكتش گرديد .\r\nو بدين ترتيب تمامى آن پنج نفر به هلاكت رسيدند .\r\nدر اين ميان وليد بن مغيرة هنگام مرگش پسران خود را بنامهاى هشام و وليد و خالد جمع كرده گفت : مرگ من در رسيد ولى شما سه چيز را فراموش نكنيد :\r\n1 - گرفتن انتقام خون من از قبيلهء خزاعة ، زيرا اگر چه به خدا سوگند من ميدانم كه قبيلهء خزاعة سبب هلاكت من نشدند ولى ميترسم اگر مطالبه خون مرا از ايشان نكنيد مردم شما را مذمت كرده و دشنام گويند .\r\n2 - كابينى كه من براى دختر أبى أزيهر به او پرداختم و او از دادن دخترش به من امتناع كرد .\r\n3 - ربا و نزول پولى كه من از قبيلهء ثقيف طلبكارم كه بهر وسيله شده است آن را از ايشان بگيريد .\r\nهمين وصيت سبب شد كه قبيلهء بنى مخزوم در صدد انتقام از قبيله خزاعة\r\n\r\n","description":"","footnote":"","page_name":" 263 ","page_number":272},
  {"content":"\r\n\r\n( 1 ) برآيند و هر دو دسته اشعارى در اين باره بگويند [ ( 1 ) 
  ] ، و بالاخرة با دادن مقدارى از خونبهاى وليد بوسيله قبيله خزاعة نزاع فيصلة يافت .\r\nو از آن سو هشام پسر وليد در صدد قتل أبو ازيهر - كه مرد محترم و بزرگى از قبيلهء دوس بود و دخترش عاتكة همسر ابو سفيان بود برآمد و بالاخره در بازار ذى المجاز او را بكشت ، يزيد بن ابى سفيان در صدد انتقام برآمده فرزندان عبد مناف را جمع كرد و لباس جنگ بدانها پوشانيد و آمادهء جنگ با بنى مخزوم شد ، ولى چون اين خبر به گوش ابو سفيان كه در خارج مكه بود برسيد با عجله خود را به مكه رساند و مانع از اين جنگ شده بپسرش يزيد گفت : آيا بخاطر يكتن از مردان « دوس » ميخواهى ميان قريش دو دستگى و خونريزى ايجاد كنى و ما بين آنها دشمنى بيندازى . . . ؟ !\r\nولى كار باينجا پايان نيافت و قبيله دوس در صدد بودند تا انتقام خون أبى ازيهر را باز ستانند ، تا اينكه وقتى ضرار بن خطاب با جمعى از قريش بميان قبيله مزبور رفته و در خانه زنى بنام ام غيلان كه كارش آرايش كردن زنان بود وارد شدند قبيله دوس در صدد برآمدند ايشان را بجاى ابى ازيهر بقتل برسانند ولى ام غيلان با جمعى از زنان ديگر كه از آن جمله بود أم جميل - خواهر عمر بن خطاب - از اين كار مانع شده از ميهمانان قرشى خود دفاع كردند و نگذاردند ايشان را بقتل برسانند .\r\nو همين جريان سبب شد كه ضرار بن خطاب در جنگ احد هنگامى كه عمر را بديد و خواست او را بكشد به ياد دفاع زنان قبيله دوس افتاده از قتل عمر صرف نظر كند و با پهناى نيزه به دو زده گفت : اى پسر خطاب آسوده خاطر باش كه من تو را نخواهم كشت .\r\n\r\n\r\n","description":"","footnote":"\r\n[ ( 1 ) 
  ] براى اطلاع از اشعار مزبور بصفحات 411 - 412 ج 1 سيرة ابن هشام مراجعه شود .\r\n","page_name":" 264 ","page_number":273},
  {"content":"\r\n\r\n( 1 )\r\n\r\nوفات ابو طالب و خديجة\r\nچند تن از خويشان و همسايگان رسول خدا صلى اللّه عليه و آله بودند كه بيش از ديگران آن بزرگوار را ميآزردند ، از آن جمله بود : ابو لهب ( عموى پيغمبر ) حكم بن عاص ، عقبة بن ابى معيط ، عدى بن حمراء ثقفى ، ابن اصداء هذلى كه اين جمله همسايگان آن حضرت بودند .\r\nاينان انواع آزار و صدمات را نسبت به آن جناب روا ميداشتند تا به جائى كه برخى از آنها بچه‌دان گوسفند را كه ذبح كرده بودند و از شكمش بيرون آورده در هنگامى كه حضرت نماز ميخواند بياوردند و بر سر آن حضرت افكندند ، و ديگرى آن را در ديك غذاى آن حضرت ميانداخت ، و امثال اين گونه كارها كه در هر مرتبه رسول خدا صلى اللّه عليه و آله آن را با سر چوب بدست مبارك ميگرفت و بدر خانه ميآورد و در كوچه ميأفكند و ميفرمود : اى فرزندان عبد مناف اين چه همسايه آزارى است كه ميكنيد ؟ ! تا بالاخره آن حضرت ناچار شد ديوارى سنگى در گوشه از خانه خود بسازد و هنگام نماز پشت آن ديوار بايستد ، و بدين وسيله از شر ايشان آسوده باشد .\r\nدر اين ميان دست تقديرات دو مصيبت ناگوار براى پيغمبر گرامى اسلام پيش آورد كه يكى مرگ ابو طالب و ديگرى مرگ خديجه بود كه هر دو در يك سال بفاصله كوتاهى اتفاق افتاد .\r\nابو طالب و خديجة دو پشتيبان و كمك كار نيرومند و با وفائى براى پيشرفت اسلام بودند ، خديجة با دلدارى دادن رسول خدا صلى اللّه عليه و آله و ثروت مادى خود به پيشرفت اسلام و دلگرم كردن پيشواى بزرگوار آن كمك مىكرد ، و ابو طالب با نفوذ و سيادتى كه در قريش داشت او را از آزار دشمنان محافظت مينمود .\r\nدرست سه سال قبل از هجرت بود كه اين هر دو از دنيا رفتند و قريش را نسبت برسول خدا صلى اللّه عليه و آله بىباك ساخته ، و صدماتى را كه تا به آن روز بآنجناب نزده بودند\r\n\r\n","description":"","footnote":"","page_name":" 265 ","page_number":274},
  {"content":"\r\n\r\n( 1 ) بوجود محترمش وارد ساختند تا به جائى كه خاك بر سرش ريختند .\r\nعروة بن زبير گويد : روزى كه خاك بر سر آن حضرت ريختند ، رسول خدا صلى اللّه عليه و آله هم چنان كه خاك روى سرش بود به خانه آمد ، يكى از دخترانش برخاسته خاكها را از سر پدر پاك ميكرد و اشك ميريخت پيغمبر او را دلدارى داده مىفرمود : دختركم گريه مكن كه خداوند پدرت را محافظت خواهد فرمود .\r\nو گاهى نيز مىفرمود : تا ابو طالب زنده بود قريش نسبت به من چنين رفتار ناهنجارى نداشتند .\r\nبهر صورت هنگامى كه ابو طالب بسترى شد و قريش دانستند كه بيماريش سخت شده با هم گفتند : كار محمّد در ميان قبائل عرب بالا گرفته و از طرفى حمزه و عمر . . .\r\nنيز مسلمان شده‌اند ، اگر ابو طالب از ميان برود ترس آن هست كه محمّد بجنگ با ما اقدام كند و بر ما غالب شود خوب است تا ابو طالب زنده است بنزد او برويم و بوسيله او پيمانى از برادرزاده‌اش ( محمّد ) بگيريم كه با ما جنگ و ستيزه نكند .\r\nابن عباس گويد : بدنبال اين گفتگو چند تن از اشراف و بزرگان قريش مانند عتبة و شيبة و ابو جهل و امية بن خلف و ابو سفيان و ديگران به خانه ابو طالب آمده و پس از احوالپرسى گفتند :\r\nاى ابو طالب مقام و شخصيت تو در ميان ما چنان است كه خود ميدانى و اكنون بيمارى تو سخت شده و ترس آن هست كه تو را از پاى درآورد ، از طرفى اختلاف و نزاع ميان ما و برادرزاده‌ات را تو خود بهتر ميدانى ، اينك ما از تو ميخواهيم هم اكنون او را بدينجا دعوت كنى و از او پيمانى بگيرى كه دست از مخالفت با ما بردارد و ما هم دست از دشمنى با او برداريم ، او ما را به حال خود و پيروى از آئين خود بگذارد ما هم او را در پيروى از دينش آزاد ميگذاريم ! ابو طالب كسى را بنزد رسول خدا صلى اللّه عليه و آله فرستاد و چون حضرت بدان مجلس حاضر شد به دو گفت : اى برادر زاده اينان بزرگان و اشراف قوم تو هستند كه در اينجا گرد آمده‌اند تا از تو پيمان عدم مخالفت بگيرند ، و قول بگيرند تا تو كارى\r\n\r\n","description":"","footnote":"","page_name":" 266 ","page_number":275},
  {"content":"\r\n\r\n( 1 ) به كار آنها نداشته باشى ؟ ! رسول خدا صلى اللّه عليه و آله فرمود : من از ايشان چيزى نميخواهم جز اينكه يك كلمه بگويند و بدان وسيله بر تمام عرب سيادت كنند و عجم را نيز زير فرمان خويش درآورند ! ابو جهل گفت : به حق پدرت سوگند ما حاضريم بجاى يك كلمه ده كلمه بگوييم ، بگو آن يك كلمه چيست ؟\r\nفرمود : آن كلمه اين است كه بگوييد « لا إله الا اللّه » و پس از آن دست از بت‌پرستى برداريد .\r\nتا اين سخن از دهان رسول خدا صلى اللّه عليه و آله بيرون آمد آنان دستهاى خود را بهم زده گفتند : اى محمد ( تو كه باز اين حرفها را تكرار ميكنى ) آيا ميخواهى همه خدايان را بيك خدا تبديل كنى ؟ راستى كار تو شگفت‌انگيز است . . .\r\nاين را گفتند و بهم نگاهى كرده اظهار داشتند : به خدا سوگند اين مرد هيچگونه عهد و پيمانى با شما نمىبندد و هيچ قولى بشما نميدهد برخيزيد و بدنبال كار خود و آئين خود برويد تا خدا ميان ما و او قضاوت كند .\r\nآنان رفتند و رسول خدا صلى اللّه عليه و آله را با ابو طالب در اطاق تنها گذاردند .\r\nابو طالب برسول خدا گفت : اى فرزند برادر به خدا سوگند پيشنهادى كه تو بايشان كردى پيشنهاد بى جا و زورى نبود ! رسول خدا كه اين سخن را از ابو طالب شنيد در اسلام او طمع بست و فرمود : عمو جان آن كلمه را تو بگو تا تو را در روز قيامت شفاعت كنم ؟ ابو طالب كه اشتياق محمّد صلى اللّه عليه و آله را در اسلام او ديد گفت : اى برادر زاده به خدا اگر ترس آن نبود كه قريش تو و فاميلت را سرزنش كنند و بگويند : من از ترس مرگ اين كلمه را گفتم هر آينه آن را بر زبان جارى ميكردم ، و اكنون نيز فقط بخاطر اينكه تو خوشحال شوى آن را ميگويم و چون مرگش نزديك شد عباس بن عبد المطلب ديد لبان ابو طالب حركت مىكند ، گوش فرا داد و برسول خدا صلى اللّه عليه و آله گفت : اى فرزند برادر به خدا سوگند آن كلمه را كه تو ميخواستى\r\n\r\n","description":"","footnote":"","page_name":" 267 ","page_number":276},
  {"content":"\r\n\r\n( 1 ) گفت [ ( 1 ) 
  ] و بدين ترتيب ابو طالب از دنيا رفت .\r\nابن اسحاق گويد : آيات ذيل دربارهء جريان فوق و گفت و شنودهاى مشركين نازل گشت :\r\n« ص ، قسم به قرآن صاحب مقام ذكر ، ليكن كافران در مقام غرور و سركشى و عداوت حق هستند » تا آنجا كه فرمايد : « و ( كافران ) گفتند آيا ( محمّد ) چندين خداى ما را منحصر بيك خدا كرده اين بسيار تعجب‌آور و حيرت‌انگيز است ، و گروهى از سران ايشان رأى دادند كه بايد طريقهء خود را ادامه دهيد و در پرستش\r\n\r\n\r\n","description":"","footnote":"\r\n[ ( 1 ) 
  ] ميان دانشمندان و مورخين شيعه اختلافى نيست در اينكه ابو طالب پس از بعثت برسول خدا صلى اللّه عليه و آله ايمان آورد ، و بسيارى از مورخين سنى مذهب نيز با ايشان هم عقيده هستند ، و بلكه برخى از آنها معتقدند كه ابو طالب قبل از بعثت از نبوت آن حضرت اطلاع داشت و هنگامى كه رسول خدا صلى اللّه عليه و آله كودك شيرخواره بود آن جناب را روى دست گرفته و به مسجد الحرام آورد و خدا را به حق آن كودك سوگند داد كه خداوند باران بفرستد و به همين مناسبت آن شعر معروف را سروده :\r\n « و ابيض يستسقى الغمام بوجهه * ثمال اليتامى عصمة للارامل » \r\nو بهر صورت با آن همه فداكارى و پشتيبانى بيدريغى كه آن جناب از رسول خدا صلى اللّه عليه و آله و در راه او كرد ، و آن همه اشعار و سخنانى كه دربارهء نبوت آن حضرت گفت و اقرار برسالت او نمود بسيار جاى تعجب است كه كسى بگويد ابو طالب به حال كفر از دنيا رفت و يا مانند ابن هشام كسى معتقد باشد كه هنگام مرگ شهادتين را بر زبان جارى كرد و شگفت‌تر اين كه خود ابن هشام اشعار ابو طالب را كه اقرار بنبوت رسول خدا صلى اللّه عليه و آله كرده است پيش از اين نقل كرده ولى اينجا چنانچه مىبينيد تا دم مرگ او را كافر پنداشته است و ما براى مزيد اطلاع آن چند شعر را كه ابن هشام نقل كرده است ذكر نموده و سپس چند شعر ديگر نيز كه دلالت بر ايمان او مىكند از كتابهاى ديگر اهل سنت نقل مىكنيم و شرح بيشتر را بكتابهاى مفصلى كه در اين باره نوشته شده موكول مىداريم .\r\nو اما آن چه ابن هشام نقل كرده است اشعار ذيل است ( كه در ج 1 : 272 - 280 سيرة است ) :\r\n","page_name":" 268 ","page_number":277},
  {"content":"\r\n\r\n( 1 ) خدايان خود ثابت قدم باشيد ، و اين كاريست كه مراد و مقصود همگان است ، اين ( سخنى ) را ( كه محمّد ميگويد و ميخواهد همه را پيرو يك خدا و معبود گرداند ) ما در آخرين ملت نيز ( كه ملت مسيح باشد ) نشنيده‌ايم ( و آنان نيز بسه خدا معتقدند ) و اين سخن محمد جز بافته‌گى و دروغ چيزى نيست » .\r\n\r\nسفر رسول خدا صلى اللّه عليه و آله بطائف\r\nبا مرگ ابو طالب دشمنان پيغمبر اسلام جرئت بيشترى نسبت بآزار آن حضرت پيدا كردند از اين رو رسول خدا صلى اللّه عليه و آله در صدد استمداد از قبيلهء ثقيف ( كه در طائف\r\n\r\n\r\n","description":"","footnote":"\r\n[ ( ) 
  ]\r\n « و لما رايت القوم لا ود فيهم * و قد قطعوا كل العرا و الوسائل \r\nتا آن جا كه دربارهء رسول خدا صلى اللّه عليه و آله گويد :\r\n « فأيده رب العباد بنصره * و أظهر دنيا حقه غير باطل \r\nآنگاه ابن هشام دنبال قصيدة كه متجاوز از نود بيت است گويد : « هذا ما صح لى من هذه القصيدة » .\r\nو در صفحه 352 پس از نقل داستان صحيفه و پيمان نامهء مشركان اشعار ذيل را از ابو طالب نقل كند :\r\n « الا أبلغا عني على ذات بيننا * لويا و خصا من لوى بنى كعب\r\n« ألم تعلموا انا وجدنا محمدا * نبيا كموسى خط فى اول الكتب \r\nو از جمله اشعارى كه ديگران نقل كرده‌اند اشعار ذيل است كه ابن ابى الحديد در شرح نهج البلاغه ج 3 صفحه 313 از ابو طالب نقل كرده :\r\n « زعمتم با نا مسلمون محمدا * و لما نقاذف دونه و نزاحم » \r\nتا آنجا كه گويد :\r\n « نبى أتاه الوحى من عند ربه * و من قال لا يقرع بهاسن نادم \r\nو اشعار زياد ديگرى كه علامهء امينى در ج 7 الغدير ص 330 - 340 نقل كرده است و ذكر آنها در اينجا كلام را طولانى كند و از وضع ترجمه و پاورقى ما نيز خارج است ، و براى مزيد اطلاع خوانندگان محترم بكتاب مزبور و همچنين بكتاب ابو طالب مؤمن قريش - تأليف عبد اللّه خنيزى - و غيره مراجعه كنند .\r\n","page_name":" 269 ","page_number":278},
  {"content":"\r\n\r\n( 1 ) سكونت داشتند ) برآمده و خواست بلكه با جلب نظر آنها پشتيبان تازهء براى پيشرفت دين خويش بدست آورد ، از اين رو به تنهائى بسوى طائف حركت كرد .\r\nپس از ورود به شهر طائف يكسر بخانهء عبد ياليل و دو برادرش مسعود و جبيب كه در آن روز بزرگ و رئيس قبيلهء ثقيف بودند رفت ، و همسر يكى از آن سه برادر زنى بود از قريش از قبيلهء بنى جمح .\r\nرسول خدا صلى اللّه عليه و آله هدف خود را از رفتن بطائف براى ايشان شرح داد و از آنها خواست كه او را در پيشرفت هدفش يارى كنند ! يكى از ايشان گفت : من جامهء كعبه را پاره ميكنم اگر خدا تو را به پيامبرى فرستاده باشد ! ديگرى گفت : آيا خدا غير از تو كسى را نيافت كه به پيامبرى بفرستد .\r\nسومى گفت : به خدا من هرگز با تو گفتگو نخواهم كرد زيرا اگر تو چنانچه مىگوئى فرستادهء از جانب خداوند هستى و در اين ادعا راست مىگوئى كه بزرگتر از آنى كه من با تو گفتگو كنم و اگر دروغ مىگوئى و بر خدا دروغ مىبندى شايستگى آن را ندارى كه با تو طرف صحبت شوم .\r\nرسول خدا صلى اللّه عليه و آله مأيوسانه از نزد ايشان برخاست و هنگام بيرون رفتن تنها تقاضائى كه از آنها كرد اين بود كه آنچه در آن مجلس گذشته است پنهان دارند و مردم طائف را از سخنانى كه ميان ايشان ردّ و بدل شده بود آگاه نكنند و اين بدان خاطر بود كه دوست نداشت سخنان عبد ياليل و برادرانش به گوش مردم برسد و آنان را نسبت بدان حضرت جسور كند .\r\nولى آنان بتقاضاى آن بزرگوار ترتيب اثر نداده و جريان را باهل طائف گفتند و اوباش و اراذل شهر را واداشتند تا او را دشنام گفته و در انظار عموم استهزاء كنند .\r\nبدين ترتيب فرومايگان طائف آن جناب را احاطه كرده حضرتش را ناچار كردند تا بباغى كه از عتبة و شيبة بود پناهنده شود ، و چون حضرت بدان باغ پناه\r\n\r\n","description":"","footnote":"","page_name":" 270 ","page_number":279},
  {"content":"\r\n\r\n( 1 ) برد سفهاى قبيلهء ثقيف از دورش دور شدند ، رسول خدا صلى اللّه عليه و آله خود را به زير درخت انگورى رسانيد و در آنجا نشست ، در اين خلال كه عتبة و شيبة ناظر رفتار و حركات آن حضرت بودند زن قرشى كه همسر برادر عبد ياليل بود بر آن جناب گذشت رسول خدا صلى اللّه عليه و آله به دو فرمود : نگران باش كه ما از دست فاميل شوهرت چه مىكشيم ! و بهر صورت پيامبر گرامى اسلام در آن حال دست بدرگاه ( محبوب هميشگى و دوست خود يعنى ) پروردگار متعال بلند كرده گفت :\r\n« پروردگارا ! من شكايت ناتوانى و بىپناهى خود و استهزاء و بيزارى مردم را نسبت به خود پيش تو ميآورم اى مهربانترين مهربانها ! تو پروردگار ناتوانان و فقيران و خداى منى ، مرا در اين حال بدست كه ميسپارى ؟ بدست بيگانگانى كه با ترشروئى با من رفتار كنند ؟ يا دشمنى كه مالك سرنوشت من شود ؟\r\n« خداوندا ! اگر تو بر من خشمگين نباشى به تمام اين دشواريها تن در مىدهم و اگر تو از من خوشنود باشى بر من گوارا خواهد بود ! « پروردگارا ! من بنور روى تو پناه مىبرم ، همان نورى كه تمام تاريكيها را مىشكافد و كار دنيا و آخرت را اصلاح مىكند ! « پناه ميبرم از اينكه خشم تو بر من فرود آيد و سخط و غضب تو بر من نازل گردد ، ملامت كردن حق تو است تا آنگاه كه خوشنود شوى و قدرت و قوت تنها بوسيلهء تو بدست آيد »\r\n\r\nداستان عداس و گفتگوى او با رسول خدا صلى اللّه عليه و آله :\r\nعتبة و شيبه كه اين حال را مشاهده كردند ( دلشان به حال آن حضرت سوخته و ) عرق خويشاوندى ايشان تحريك شد ، از اين رو غلام نصرانى خود را كه « عداس » نام داشت پيش خوانده به او گفتند : خوشهء انگورى از اين درخت بكن و در طبق گذارده بنزد اين مرد ببر و به او بگو از آن بخورد .\r\nعداس بدستور آن دو عمل كرده و چون طبق را جلوى حضرت نهاد رسول\r\n\r\n","description":"","footnote":"","page_name":" 271 ","page_number":280},
  {"content":"\r\n\r\n( 1 ) خدا صلى اللّه عليه و آله دست به طرف انگور دراز كرد و براى برداشتن حبهء انگور « بسم اللّه » گفت .\r\nعداس كه براى اولين بار چنين سخنى را شنيده بود در چهرهء رسول خدا صلى اللّه عليه و آله خيره شد و گفت : اين جملهء كه تو گفتى در ميان مردم اين بلاد معمول نيست ؟\r\nپيغمبر صلى اللّه عليه و آله به دو فرمود : تو اهل چه شهرى هستى و دين تو چيست ؟\r\nعداس گفت : من مسيحى مذهب و از اهل شهر نينوى ميباشم .\r\nرسول خدا صلى اللّه عليه و آله فرمود : از شهر مرد شايسته : يونس بن متى ؟\r\nعداس با تعجب گفت : تو از كجا يونس بن متى را مىشناسى ؟\r\nرسول خدا صلى اللّه عليه و آله فرمود : او برادر من و پيغمبر خدا بود چنانچه من پيغمبر و فرستادهء خدا هستم .\r\nعداس كه اين سخن را شنيد پيش آمده سر آن حضرت را بوسيد و سپس خم شده به روى دست و پاى او افتاده شروع ببوسيدن كرد .\r\nعتبة و شيبة كه ناظر اين جريان بودند به يكديگر گفتند : اين مرد غلام ما را از راه بدر برد . و چون عداس بنزد ايشان بازگشت به دو گفتند : اى عداس چرا سر و دست و پاى اين مرد را بوسيدى ؟ عداس گفت : چيزى نزد من بهتر از آن نبود زيرا اين مرد از چيزهائى خبر داد كه جز پيمبران كسى بر آنها آگاهى ندارد ! عتبة و شيبة به دو گفتند : مواظب باش مبادا اين مرد تو را از دين خود بيرون برد و بدان كه دين تو بهتر از دين اوست .\r\n\r\nايمان جنيان برسول خدا صلى اللّه عليه و آله :\r\nهمين كه رسول خدا صلى اللّه عليه و آله از ايمان آوردن قبيلهء ثقيف مأيوس گشت بسوى وطن خويش بازگشت و راه مكه را در پيش گرفت ، و چون بنخلة ( كه تا مكه يك شب راه بود ) برسيد شب را در آنجا بماند و نيمهء شب به نماز برخاست .\r\nچند تن از جنيان شهر نصيبين - كه عددشان بهفت نفر ميرسيد - بر آن حضرت گذشتند و آواز تلاوت قرآن او را شنيدند ، آواى روح افزاى رسول خدا صلى اللّه عليه و آله و آيات دل‌نشين قرآن مجذوبشان كرده و مانع از حركت آنان شد و تا پايان تلاوت\r\n\r\n","description":"","footnote":"","page_name":" 272 ","page_number":281},
  {"content":"\r\n\r\n( 1 ) قرآن و نماز در جاى خود ايستادند و پس از اتمام آن و ايمان بدين مقدس اسلام بسوى قوم و قبيلهء خود بازگشته آنان را بدين اسلام دعوت كردند ، و خداى تعالى داستان ايشان را در قرآن بيان فرموده گويد :\r\n« و هنگامى كه ( اى رسول ما ) چند تن از جنيان را بسوى تو متوجه كرديم تا استماع آيات قرآن كنند ، و چون نزد رسول آمدند با هم گفتند گوش فرا داريد ( تا آيات قرآن را بشنويد ) و چون قرائت تمام شد ايمان آوردند و بسوى قومشان براى تبليغ و هدايت بازگشتند . . . » تا به آخر آيات [ ( 1 ) 
  ] .\r\nو نيز در اين باره نازل فرمود : « بگو ( اى رسول ما ) كه به من وحى رسيده كه گروهى از جنيان آيات قرآن را ( هنگام قرائت من ) استماع كردند . . . »\r\nتا به آخر داستان [ ( 2 ) 
  ] .\r\n\r\nدعوت رسول خدا صلى اللّه عليه و آله از قبائل عرب\r\nپيغمبر اسلام صلى اللّه عليه و آله بمكة بازگشت ، دشمنان اسلام نيز با سرسختى بيشترى مخالفت خود را با آن حضرت آغاز كردند .\r\nرسول خدا صلى اللّه عليه و آله نيز از پاى ننشست و در هر فرصتى براى پيشرفت اسلام تبليغ ميكرد .\r\nچند موسم بود كه قبائل عرب بمكة ميآمدند پيغمبر بزرگوار اسلام در هر يك از اين موسمها بنزد ايشان ميرفت و آنها را بخداى يگانه دعوت ميفرمود ، و از نبوت خويش آگاهشان ميساخت و مأموريت خود را بايشان ابلاغ ميكرد ، و از آنها ميخواست او را تصديق كرده تا علت بعثت خود را برايشان شرح دهد .\r\nربيعة بن عباد از پدرش حديث كند كه گفت : من در آن هنگام جوانى نورس بودم و در منى رسول خدا صلى اللّه عليه و آله را مشاهده كردم كه بنزد قبائل عرب ميآمد و در\r\n\r\n\r\n","description":"","footnote":"\r\n[ ( 1 ) 
  ] سورهء احقاف آيه‌هاى 29 - 31 .\r\n[ ( 2 ) 
  ] سورهء جن .\r\n","page_name":" 273 ","page_number":282},
  {"content":"\r\n\r\n( 1 ) برابر منازل ايشان ميايستاد و ميفرمود :\r\n« اى فرزندان قبيله . . .\r\n« من پيامبر خدا هستم كه بنزد شما آمده‌ام تا بشما بگويم : خداوند دستور داده تنها او را بپرستيد ، و چيزى را شريك او مسازيد ، و اين بتهائى را كه مىپرستيد بدور اندازيد ، و به من ايمان آوريد و گفته‌هايم را تصديق كنيد و ياريم كنيد تا خدا براى شما بيان كند كه مرا بچه چيز مأمور ساخته است » .\r\nاين جملاتى بود كه پيامبر گرامى اسلام بهر قبيله ميرسيد تكرار ميفرمود پشت سر آن حضرت مردى احول كه صورت درخشانى داشت و موهاى بافته‌اش از دو طرف صورتش سرازير شده بود و جامهء عدنى بر تن داشت نزد آن قبائل ميآمد و چون سخنان رسول خدا صلى اللّه عليه و آله بپايان ميرسيد ميگفت :\r\nاى فرزندان قبيله . . .\r\nمبادا گول اين مرد را بخوريد ، اين مرد شما را دعوت مىكند كه شما و هم پيمانانتان از جنيان « بنى اقيش » دست از پرستش لات و عزى برداريد و بدعتها و گمراهيهائى را كه او آورده است بپذيريد ! عباد گويد : من از پدرم پرسيدم : اين مرد كه دنبالش ميرود و گفته‌هاى او را ردّ مىكند كيست ؟ گفت : اين عمويش ابو لهب است .\r\nبدين ترتيب رسول خدا صلى اللّه عليه و آله بهر قبيله ميرسيد دعوت خويش را اظهار ميفرمود از آن جمله قبيله كنده بود كه بزرگشان مردى مليح نام بود و حضرت ايشان را بايمان بخداى عز وجل دعوت فرمود ولى جواب رد شنيد ، و ديگر تيرهء از قبيله « كلب » بودند بنام « بنى عبد اللّه » كه حضرت دعوت خويش را به آنان اظهار فرمود و از ايشان استمداد كرد حتى اينكه بديشان فرمود : خداوند نام نيكى براى پدرتان « عبد اللّه » انتخاب فرموده ( و بدين سبب خواست جلب نظرشان را بكند ) ولى بسخنان آن جناب ترتيب اثرى نداده دعوتش را رد كردند .\r\nو از آن جمله قبيله بنو حنيفه بودند كه با تندى جواب رد بدان حضرت داد\r\n\r\n","description":"","footnote":"","page_name":" 274 ","page_number":283},
  {"content":"\r\n\r\n( 1 ) و در ميان عرب هيچ قبيلهء در رد بدان حد گستاخانه با رسول خدا صلى اللّه عليه و آله رفتار نكردند .\r\nو ديگر قبيله بنى عامر بود كه چون پيغمبر اكرم صلى اللّه عليه و آله دعوت خويش را به آنان اظهار داشت مردى از ايشان بنام « بيحرة » گفت : به خدا اگر من اين جوان را از قريش بستانم بوسيلهء او ميتوانم عرب را تحت فرمان خويش درآورم ، آنگاه رو بدان حضرت كرده گفت : اگر ما فرمان‌پذير تو شويم و خدا تو را بر دشمنان پيروز گرداند آيا فرمانروائى را پس از خودت بما مىسپارى ؟ رسول خدا فرمود : اين كار بدست خدا است و هر كه را او بخواهد پس از من زمامدار مردم خواهد نمود ! « بيحرة » گفت : آيا روا است كه ما سينه‌هاى خود را هدف دشمنان تو قرار دهيم و چون بر آنها پيروز شدى كار را به ديگرى واگذار كنى ؟ ما را به تو و كار تو نيازى نيست و بدين ترتيب سخنان آن حضرت را نپذيرفتند .\r\nدر ميان قبيلهء بنى عامر پيرى سالخورده بود كه از شدت پيرى نمىتوانست همراه قبيله هنگام موسم بمكة بيايد ، و رسم افراد اين قبيله اين بود كه چون به محل خود باز ميگشتند بنزد پير مرد مزبور ميرفتند و آنچه ديده بودند براى او نقل ميكردند .\r\nاين بار كه مراجعت كردند براى او نقل كردند : كه جوانى قرشى از فرزندان عبد المطلب بنزد ما آمد كه مدعى نبوت بود و ما را بدين خود دعوت كرد و از ما خواست تا او را يارى كرده به محل خود بياوريم ! پير مرد دستهاى خود را بر سر گذارده فرياد زد : كار از كار گذشت و جبران نتوان كرد ! چرا دعوتش را نپذيرفتيد به خدا سوگند او بر حق بوده زيرا هيچيك از فرزندان اسماعيل بدروغ ادعاى نبوت نكند ، بيهوده سعادتى را از دست داديد !\r\n\r\nرسول خدا صلى اللّه عليه و آله با سويد بن صامت :\r\nپيغمبر اسلام صلى اللّه عليه و آله همچنان دعوت خويش را ادامه داد و در موسم آمدن قبائل به مكه بنزد آنها ميرفت و ايشان را بدين اسلام و يارى خويش ميطلبيد .\r\nبراى حركت آن حضرت كافى بود كه بشنود مرد محترمى از رؤساى قبائل\r\n\r\n","description":"","footnote":"","page_name":" 275 ","page_number":284},
  {"content":"\r\n\r\n( 1 ) يا ديگران به شهر مكه آمده است ، كه آن حضرت بمحض شنيدن برميخاست و بدنبال آن مرد ميرفت و او را بدين خود دعوت ميكرد و از او يارى ميطلبيد .\r\nروزى بحضرتش خبر دادند كه سويد بن صامت كه از بزرگان قبيلهء بنى عمرو بن عوف بود به مكه آمده ، و سويد كسى بود كه قبيله‌اش نام او را كامل گذارده بودند چون در شجاعت و سرودن شعر و شرف و نسب در حد كمال بود و در شجاعت او داستانها گويند و اشعارى نيز از او نقل كنند [ ( 1 ) 
  ] .\r\nبالجمله رسول خدا صلى اللّه عليه و آله برخاسته و بنزد او رفت و او را بدين اسلام دعوت فرمود .\r\nسويد گفت : شايد آنچه تو آورده‌اى و بابلاغ آن مأمور شده‌اى همان باشد كه پيش من موجود است ! رسول خدا صلى اللّه عليه و آله فرمود : مگر نزد تو چيست ؟ گفت : حكمت لقمان ، رسول خدا صلى اللّه عليه و آله فرمود : آن را بر من عرضه‌دار ! سويد آنچه از حكمت لقمان ميدانست به حضرت عرضه داشت ، رسول خدا صلى اللّه عليه و آله فرمود : كلام نيكوئى است ولى آنچه پيش من است برتر از اينها است ، و آن قرآنى است كه خداى تعالى بر من نازل فرموده و ( براى مردمان ) هدايت و نور است ، سپس مقدارى از قرآن را براى او تلاوت فرمود و اسلام را بر او عرضه داشت سويد در فكر فرو رفت آيات قرآن او را مجذوب ساخت ، از اين رو به پيغمبر گفت : اين گفتار نيكى است ! سپس بمدينه آمده بنزد قبيلهء خود بازگشت و چيزى نگذشت كه قبيله خزرج ( روى نزاع و خونريزى سابقه دارى كه ميان آنها بود ) او را كشتند ، و اين جريان قبل از جنگ معروفى بود كه در بعاث [ ( 2 ) 
  ] ميان دو قبيلهء اوس و خزرج واقع شد .\r\n\r\n\r\n","description":"","footnote":"\r\n[ ( 1 ) 
  ] براى اطلاع از دو قطعه شعر و داستانى از شجاعت سويد بصفحهء 426 ( ج 1 ) سيرة مراجعه شود .\r\n[ ( 2 ) 
  ] بعاث نام جائى است در اطراف مدينه كه جنگ ميان اوس و خزرج در آن جا اتفاق افتاد .\r\n","page_name":" 276 ","page_number":285},
  {"content":"\r\n\r\n( 1 ) و گروهى از قبيله سويد را عقيده بر آن بود كه او به حال اسلام كشته شد .\r\n\r\nاسلام اياس بن معاذ :\r\nدر مدينه دو قبيله بزرگ بنام اوس و خزرج بودند كه سالها ميان ايشان جنگ و خونريزى برقرار بود و جنگهاى پى در پى و اختلاف آنها را خسته كرده و شالودهء زندگيشان را از هم گسيخته بود و هر كدام از طرفين در صدد بودند تا بوسيله بر ديگرى پيروز شده و تفوق و برترى خود را حفظ كنند ، و به همين منظور جمعى از جوانان قبيلهء اوس از تيرهء بنى عبد الاشهل كه در رأس ايشان مردى بود بنام ابو الحيسر « انس بن رافع » به مكه آمد تا پيمانى بر عليه خزرجيان با قريش مكه ببندند ، و در ميان جوانان مزبور جوانى بود بنام اياس بن معاذ . . .\r\nرسول خدا صلى اللّه عليه و آله از ورود آنها به شهر مكه مطلع گرديد ، براى دعوت ايشان بدين مقدس اسلام بنزدشان رفته به آنها فرمود : من كارى را بشما پيشنهاد ميكنم كه بهتر است از آنچه بخاطر آن بدين شهر آمده‌ايد ! گفتند : آن چيست ؟ رسول خدا صلى اللّه عليه و آله پيشنهاد پذيرفتن اسلام را بر ايشان فرمود و جريان نبوت و رسالت خويش را گوشزد آنها كرد ، و سپس چند آيه از قرآن برايشان تلاوت فرمود .\r\nاياس بن معاذ كه جوان نورسى بود رو بهمراهان كرده گفت : اى قوم به خدا ( اين مرد راست ميگويد و ) اين كار بهتر از آنى است كه شما براى آن بدين شهر آمده‌ايد .\r\nانس بن رافع مشت خاكى برداشته به روى اياس زد و گفت : ساكت باش ! ما براى اين كار به مكه نيامده‌ايم ! اياس ساكت شد ولى از همان مجلس برسول خدا صلى اللّه عليه و آله و دين مقدس اسلام علاقه‌مند شد .\r\nپيامبر گرامى اسلام از مجلس ايشان برخاست ، آنان نيز پس از چند روز بمدينه بازگشتند و طولى نكشيد كه جنگ معروف « بعاث » در ميان اوس و خزرج اتفاق افتاد .\r\nاياس بن معاذ پس از جنگ بعاث چند روزى بيش زنده نبود و هنگامى كه\r\n\r\n","description":"","footnote":"","page_name":" 277 ","page_number":286},
  {"content":"\r\n\r\n( 1 ) مرگش فرا رسيد زبانش بذكر « لا إله الا اللّه » و « اللّه اكبر » و « الحمد للّه » مترنم بود و هم چنان اين اذكار را تكرار ميكرد تا از دنيا رفت ، و جاى ترديد باقى نماند كه از همان مجلس كه رسول خدا صلى اللّه عليه و آله را در مكه ديدار كرده بود اسلام را پذيرفته و هم چنان تا دم مرگش به اين دين مقدس باقى بود .\r\n\r\nاسلام انصار مدينه\r\nچندى بر اين منوال گذشت ، و پيامبر بزرگوار اسلام در موسم حج و ساير اجتماعات مكه قبائل عرب را بدين اسلام دعوت ميفرمود ، تا اينكه خداى تعالى اراده فرمود دين حق را آشكار سازد و پيامبر بزرگوار خود را عزت بخشد و او را طبق وعدهء كه فرموده بود بر دشمنان پيروز گرداند .\r\nدر يكى از اين اجتماعات كه قبائل به مكه آمدند گروهى از مردم مدينه از قبيلهء خزرج نيز مانند ساير قبائل بدان شهر آمده بودند و اينان رويهمرفته شش نفر بودند بدين ترتيب : از بنى النجار . . . اسعد بن زرارة ، و عوف بن حارث . . .\r\nكه نام مادرش عفراء دختر عبيد . . . است .\r\nو از بنى زريق . . . رافع بن مالك . . .\r\nو از بنى سلمة . . . . قطبة بن عامر . . .\r\nو از بنى حرام بن كعب . . . : عقبة بن عامر . . .\r\nو از بنى عبيد . . . : جابر بن عبد اللّه . . . [ ( 1 ) 
  ] .\r\nاين شش نفر همگى از قبيلهء خزرج و از تيره‌هاى مختلفى بودند .\r\nرسول خدا صلى اللّه عليه و آله ايشان را در « منى » در نزديكى « جمرهء عقبه » ديدار كرده بدانها فرمود :\r\nشما از كدام قبيله هستيد ؟\r\n\r\n\r\n","description":"","footnote":"\r\n[ ( 1 ) 
  ] ابن هشام در اينجا نسب اين شش نفر را تا پنج الى شش واسطه نقل كرده كه هر كه خواهد بصفحات 429 - 430 - ج 1 سيرة مراجعه كند .\r\n","page_name":" 278 ","page_number":287},
  {"content":"\r\n\r\n( 1 ) گفتند : از قبيله خزرج .\r\nفرمود : از دوستان يهود ؟\r\nگفتند : آرى .\r\nرسول خدا صلى اللّه عليه و آله بدانها فرمود : ممكن است قدرى در اينجا بنشينيد تا گفتگوئى با شما بكنم ؟ گفتند : آرى ، و بدنبال اين سخن همگى روى زمين نشستند .\r\nرسول گرامى اسلام آنان را بخداى عز وجل دعوت كرده اسلام را بر ايشان عرضه داشت و چند آيه از قرآن نيز براى آنها تلاوت فرمود .\r\nاز آنجايى كه خداى تعالى توفيق پيروى از حق و پذيرفتن دين اسلام را بديشان عنايت فرموده بود مانند ساير قبائل پاسخ ردّ برسول خدا صلى اللّه عليه و آله نداده در فكر فرو رفتند .\r\nو از جمله چيزهائى كه بگرويدن آنان بدين اسلام كمك كرد اين بود كه اينان مردمانى بت‌پرست بودند و يهوديانى كه در شهر ايشان ( مدينه ) سكونت داشتند پيرو كتاب و آئين آسمانى بودند ، و از روى كتابهاى خويش از ظهور پيغمبر اسلام آگاهى يافته بودند ، از اين رو هر گاه كه ميان ايشان و مردم مدينه نزاعى رخ ميداد بدانها ميگفتند : در اين زمان پيغمبرى از عرب ظهور خواهد كرد و ما از او پيروى خواهيم كرد ، و بوسيلهء او شما را نابود ميكنيم ! اين سخنانى كه از يهود شنيده بودند موجب شد كه بهمديگر نگاه كنند و برخى از آنها رو برفقاى خود كرده گفت : به خدا اين همان پيغمبرى است كه يهود از آمدنش خبر داده و به پيروى از او ما را تهديد ميكردند ، بيائيد تا ما در ايمان به او بر يهود سبقت جوئيم و نگذاريم آنان در اين سعادت بر ما پيشى بگيرند .\r\nاين سخن بدنبال آن حقيقتى كه در سيماى درخشان و سخنان دلپذير و محكم پيغمبر اسلام بر ايشان مشكوف شده بود ، آنان را مجذوب ساخت و در همان مجلس دعوت رسول خدا صلى اللّه عليه و آله را پذيرفته به او ايمان آوردند ، آنگاه چنين عرضه داشتند :\r\nما در وضعى در ميان قوم خود گرفتار شده‌ايم كه عداوت و دشمنى به كلى شالودهء\r\n\r\n","description":"","footnote":"","page_name":" 279 ","page_number":288},
  {"content":"\r\n\r\n( 1 ) زندگى ما را بهم ريخته و صفا و صميميت يكسره از ميان ما رخت بر بسته است و شايد اين جريان يعنى ايمان ما بدين اسلام وسيلهء باشد كه خداى تعالى بدان وسيله اختلافات ما را بر طرف سازد ، ما هم اكنون بنزد قوم و قبيلهء خود ميرويم و آنان را بپيروى از شما دعوت ميكنيم و بدين اسلام ميخوانيم و چنانچه آنان بپذيرند و متابعت از شما بنمايند بطور مسلم آن زمان هيچ مردى محترم‌تر و نيرومندتر از شما در ميان ما نخواهد بود .\r\nاينان به وطن خود - شهر مدينه - بازگشتند ، و براى قوم و قبيلهء خود جريان ملاقات با رسول خدا صلى اللّه عليه و آله و ايمان خود را بازگو كرده و آنان را بدين اسلام دعوت كردند ، اين خبر در شهر مدينه منتشر شد و به صورت خبر مهم روز در تمام خانه‌ها پيچيد .\r\n\r\nبيعت عقبهء اولى در سال دوم :\r\nآن سال گذشت ، و چون سال دوم موسم حج رسيد دوازده نفر از انصار مدينه به منظور تكميل بيعت سال گذشته بسوى مكه رهسپار شدند اسامى آنها بدين ترتيب بود :\r\nاز بنى النجار : اسعد بن زرارة ، و عوف و معاذ پسران حارث بن رفاعة . . .\r\nاز بنى رزيق : رافع بن مالك ، و ذكوان بن عبد قيس . . .\r\nاز بنى عوف : عبادة بن صامت ، و ابو عبد الرحمن يزيد بن ثعلبة . . .\r\nاز بنى سالم بن عوف . . . : عباس بن عبادة . . .\r\nاز بنى سلمة . . . : عقبة بن عامر . . .\r\nاز بنى سواد : قطبة بن عامر . . .\r\nاز قبيلهء اوس بن حارثة . . . : ابو الهيثم بن تيهان - كه نامش مالك بود - از بنى عمرو بن عوف . . . : عويم بن ساعدة .\r\nاين دوازده نفر كه ده نفرشان از قبيلهء خزرج و دو نفرشان از قبيلهء اوس بودند با رسول خدا صلى اللّه عليه و آله بيعت كردند .\r\nبيعت ايشان بيعت عقبه اولى معروف شد و نظير بيعتى بود كه پيغمبر خدا با\r\n\r\n","description":"","footnote":"","page_name":" 280 ","page_number":289},
  {"content":"\r\n\r\n( 1 ) زنان مىكرد . زيرا تا بآنروز رسول خدا صلى اللّه عليه و آله مأمور بجنگ با كفار و مشركين نشده بود و از اين رو در بيعت با آنها شرط جنگ نبود و تنها شروط زير وجود داشت :\r\n« براى خدا شريكى قائل نشويد ، دزدى نكنيد ، مرتكب زنا نشويد ، فرزندان خود را نكشيد ، بهتان و افترا نزنيد ، در كارهاى نيك نافرمانى رسول خدا صلى اللّه عليه و آله را نكنيد » .\r\nبدنبال اين پيمان پيغمبر صلى اللّه عليه و آله فرمود : اگر بمواد پيمان وفا كرديد پاداشتان بهشت است ، و اگر وفا نكنيد سر و كارتان با خدا است چنانچه بخواهد كيفر كند و عذاب دهد و چنانچه بخواهد بيامرزد .\r\nو در نقل ديگرى است كه فرمود : و اگر وفا نكرديد چنانچه حدّ آن عمل در دنيا بر شما جارى شد همان حدّ كفارهء آن گناه باشد و چنانچه مكتوم ماند و تا پايان عمر معلوم نشد سر و كارتان با خدا است كه عذاب كند يا بيامرزد .\r\nپس از انجام اين پيمان همين كه آن دوازده نفر خواستند بمدينه بازگردند رسول خدا صلى اللّه عليه و آله مصعب بن عمير بن هاشم بن عبد مناف . . . را بهمراه ايشان بمدينه فرستاد تا قرآن را تعليم آنها كند و دستورات اسلام را بديشان بياموزد .\r\nمصعب بن عمير بدستور پيامبر گرامى اسلام بهمراه آن دوازده نفر به شهر مدينه آمد و در خانهء اسعد بن زرارة ورود كرد . و هنگام نماز كه ميشد در جلو ميايستاد و مسلمانان مدينه پشت سرش نماز مىخواندند ، و جهت اين كار هم اين بود كه هر يك از افراد اوس يا خزرج به نماز ميايستادند افراد قبيلهء مقابل خوش نداشتند پشت سرش به نماز بايستند ، ولى بامامت مصعب ( چون از مردم مكه و قريش بود ) همگى راضى بودند .\r\n\r\nاسعد بن زرارة نخستين كسى بود كه در مدينه نماز جمعه خواند :\r\nكعب بن مالك از جمله كسانى بود كه در همان اوائل ورود اسلام به شهر مدينه مسلمان شد ، او در اواخر عمر از هر دو چشم نابينا شده بود و هنگام بيرون رفتن از خانه فرزندش عبد الرحمن دست او را ميگرفت و به مسجد و بازار ميبرد .\r\n\r\n","description":"","footnote":"","page_name":" 281 ","page_number":290},
  {"content":"\r\n\r\n( 1 ) عبد الرحمن گويد : روزهاى جمعه كه ميشد من براى اقامهء نماز جمعه دست پدرم را ميگرفتم و او را به مسجد ميبردم و چون صداى اذان نماز جمعه را مىشنيد بى اختيار بروح اسعد بن زرارة ( كه از دنيا رفته بود ) درود ميفرستاد و براى او استغفار ميكرد ، و اين كار را در هر جمعه تكرار ميكرد ، من تصميم گرفتم كه اين بار جهت آن را از او جويا شوم ، و چون روز جمعه شد از او پرسيدم :\r\nپدر جان چگونه است كه هر گاه صداى اذان نماز جمعه را ميشنوى به ياد اسعد بن زرارة افتاده و براى او طلب آمرزش ميكنى ؟\r\nگفت : اى فرزند نخستين كسى كه در « هزم النيت » در ناحيهء « حرة بنى بياضه » جائى كه موسم به « نقيع الخضمات » است براى ما نماز جمعه خواند اسعد بن زرارة بود و چون نماز جمعه بر پا مىشود من فورا به ياد او ميافتم . گفتم :\r\nدر آن روز شما چند نفر بوديد ؟\r\nگفت : چهل نفر مرد بوديم كه در نماز جمعه او حاضر شديم .\r\n\r\nجريان اسلام سعد بن معاذ و اسيد بن حضير :\r\nچنانچه گفتيم مصعب بن عمير به خانه اسعد بن زرارة وارد شد و بتعليم قرآن و تبليغ دين اسلام مشغول گشت .\r\nاسعد بن زرارة روزها مصعب را با خود بمحله‌هاى مختلف شهر مدينه مىبرد و در هر محله‌اى به كار دعوت مردم بدين اسلام مشغول ميشدند .\r\nتا روزى بمحله بنى عبد الاشهل و بنى ظفر آمد ، رئيس اين دو قبيله دو نفر بودند بنامهاى سعد بن معاذ و اسيد بن حضير ، سعد بن معاذ خاله‌زادهء اسعد بن زرارة بود ، اسعد و مصعب در باغى از باغهاى بنى ظفر فرود آمدند و گروهى از مسلمانان نيز به آنها پيوستند .\r\nسعد بن معاذ از آمدن آنها بمحلهء خود آگاه شد و خواست براى بيرون كردن ايشان بپاى خود بنزد آنها بيايد ولى روى خويشى با اسعد صرف نظر كرده بأسيد بن حضير گفت :\r\n\r\n","description":"","footnote":"","page_name":" 282 ","page_number":291},
  {"content":"\r\n\r\n( 1 ) بنزد اين دو مردى كه بمحلهء ما آمده‌اند تا ضعفا ( و پا برهنه‌هاى ) ما را از راه بدر كنند برو و با تندى و خشونت آن دو را از اين محله بيرون كن و اگر جريان خويشى من با اسعد در كار نبود من اين كار را به تو واگذار نمىكردم و خودم بدنبال آن ميرفتم .\r\nاسيد بن حضير شمشير خود را بدست گرفته بسوى آن دو حركت كرد .\r\nهمين كه اسعد از دور چشمش بأسيد افتاد و ديد كه با شمشير خود خشمناك به طرف ايشان ميآيد ، رو بمصعب كرده گفت : اين بزرگ قوم است كه بسوى تو ميآيد پس حق خدا را درباره‌اش بجاى آر ! مصعب گفت : اگر بنشيند با او گفتگو خواهم كرد .\r\nدر اين هنگام اسيد برسيد و با تندى بدانها پر خاش كرده گفت :\r\nبراى چه بدينجا آمده‌ايد ؟ مىخواهيد افراد كم فهم و ضعفاى ما را از راه بدر كنيد ؟ اكنون اگر بسلامتى خود علاقه‌مند هستيد از اينجا دور شويد ! مصعب گفت : چه خوب بود كه نخست مىنشستى و سخن ما را گوش ميكردى اگر مورد پسند تو بود آن را مىپذيرفتى و اگر نبود آنگاه در صدد دفع ما بر ميآمدى ؟\r\nاسيد گفت : از روى انصاف سخن گفتى .\r\nسپس نوك آن شمشيرى را كه در دست داشت به زمين گذارد و پهلوى آن دو نشست .\r\nمصعب شروع كرد به خواندن قرآن و بيان احكام اسلام ، اسعد نيز بچهرهء اسيد دقيق شده بود تا اثر سخنان مصعب را در او مشاهده كند ، كم كم اسيد تحت تأثير سخنان مصعب قرار گرفته گفت : چه سخن نيكو و زيبائى است ! آنگاه رو بمصعب كرده گفت :\r\nبراى داخل شدن در اين دين چه بايد كرد ؟\r\nمصعب گفت : بايد غسل كنى ( و بدنت را شستشو دهى ) و جامه‌ات را نيز بشوئى آنگاه شهادتين را بر زبان جارى سازى ، سپس نماز بخوانى ! اسيد برخاسته غسل كرد و لباسش را شست و شهادتين را بر زبان جارى كرده\r\n\r\n","description":"","footnote":"","page_name":" 283 ","page_number":292},
  {"content":"\r\n\r\n( 1 ) نماز بجاى آورد ، آنگاه باسعد و مصعب گفت :\r\nدر ميان اين قبيله مردى است كه اگر به پيروى شما در آيد هيچيك از افراد قبيله با او مخالفت نخواهند كرد و او سعد بن معاذ است كه هم اكنون من ميروم تا او را بنزد شما بفرستم .\r\nاين را گفت و از جاى خود برخاسته بنزد سعد كه با جمعى از افراد قبيله دور هم نشسته بودند آمد ، سعد بن معاذ كه از دور او را ديد گفت به خدا سوگند اين اسيد آن اسيدى نيست كه از نزد ما رفت ، قيافه‌اش به كلى عوض شده .\r\nچون مقابل آنها رسيد به دو گفت : چه كردى ؟\r\nاسيد گفت : من با آن دو گفتگو كردم و به خدا سوگند زيانى در بودنشان در محله نديدم ولى با اين حال بدستور شما رفتار كرده آنها را از ماندن در اينجا منع كردم ، و آن دو هم پذيرفتند كه بروند .\r\nامّا شنيده‌ام كه هم اكنون قبيلهء بنى حارثة كه دانسته‌اند اسعد بن زرارة پسر خالهء تو است ريخته‌اند و مىخواهند او را بقتل برسانند تا تو را در انظار سبك و كوچك كنند و بحيثيت و آبروى شما لطمه وارد سازند ! سعد كه اين سخن را شنيد خشمناك شده براى دفاع از اسعد بن زرارة برخاست و حربهء اسيد را از دستش بگرفت و به او گفت : به خدا كارى از تو ساخته نيست ، سپس بسوى اسعد و مصعب حركت كرد ، ولى هنگامى كه بنزد ايشان رسيد ديد هر دو سالم نشسته‌اند و خبرى از قبيلهء بنى حارثة نيست دانست كه اسيد حيلهء به كار برده تا بدين وسيله او را به آنجا بكشاند و سخن آن دو بگوشش بخورد .\r\nبهر صورت اسعد كه او را ديد بمصعب گفت : به خدا سوگند رئيس اين قبيله بنزدت ميآيد و كسى است كه اگر او به پيروى تو درآيد تمام افراد قبيله‌اش از او پيروى خواهند كرد و يك تن نيست كه با او مخالفت كند .\r\nدر اين موقع سعد در رسيد و رو به أسعد بن زرارة كرده با تندى و پرخاش گفت :\r\nاى ابا امامة اگر پيوند خويشاوندى ما نبود تو را جرئت اين نبود كه بمحلهء\r\n\r\n","description":"","footnote":"","page_name":" 284 ","page_number":293},
  {"content":"\r\n\r\n( 1 ) ما بيائى و بتبليغ و نشر مطالبى كه ما خوش نداريم اقدام كنى ! مصعب گفت : آيا ممكن است قدرى بنزد ما بنشينى و سخن ما را بشنوى اگر مطابق ميل و پسند تو بود آن را بپذيرى ، و اگر آن را خوش نداشتى هرطور دلخواه تو بود ما عمل كنيم .\r\nسعد - همانند اسيد - گفت : از روى انصاف سخن گفتى ، سپس حربه كه در دست داشت بر زمين نهاده نشست .\r\nمصعب اسلام را بر او عرضه داشت و چند فراز از آيات قرآن را بر او خواند .\r\nاسعد گويد : من و مصعب به صورت سعد نگاه مىكرديم و از اينكه ميديديم تدريجا صورتش باز و بشاش مىشود دانستيم كه اسلام در او اثر كرده و مجذوب گشته است .\r\nاز اين رو پرسيد : شما براى داخل شدن در اين دين چه مىكنيد ؟\r\nگفتند : بايد غسل كنى و خود را شستشو دهى و جامه‌ات را بشوئى و شهادتين را بر زبان جارى ساخته و نماز بخوانى .\r\nسعد برخاسته غسل كرد و خود را شستشو داد و شهادتين را بر زبان جارى ساخته نماز خواند . آنگاه حربهء خويش را بدست گرفته بسوى قوم خود برگشت و با اسيد بن حضير كه چشم به راه آمدن او بود برخاسته بميان قبيله آمدند .\r\nافراد قبيله كه سعد را ديدند با هم گفتند : به خدا سوگند قيافهء سعد تغيير كرده و آن سعدى نيست كه از اينجا رفت ، بهر صورت سعد بن معاذ بميان قبيلهء خود آمده گفت :\r\nاى بنى عبد الاشهل ! مقام من در ميان شما چگونه است ؟\r\nگفتند : به خدا سوگند تو بزرگ ما و در رأى از همه برتر و والاترى .\r\nسعد گفت : پس بدانيد كه تا به خدا و رسول او ايمان نياوريد با هيچيك از مرد و زن شما سخن نخواهم گفت .\r\n\r\n","description":"","footnote":"","page_name":" 285 ","page_number":294},
  {"content":"\r\n\r\n( 1 ) آن روز تمامى قبيلهء بنى عبد الاشهل به پيروى از سعد مسلمان شدند و هنوز شام نشده بود كه در ميان اين قبيله مرد يا زن غير مسلمان يافت نمىشد .\r\nشام كه شد اسعد و مصعب پيروزمندانه به خانه باز گشتند و روزهاى بعد نيز بساير محلات رفتند تا كم كم اسلام در تمام خانه‌هاى مدينه رسوخ كرد ، و خانهء نبود كه چند تن مرد يا زن مسلمان در آنجا نباشد .\r\nتنها چند محله بود كه اسلام در آنجا رسوخ نكرده بود ، و آنها عبارت بود از محله‌هاى بنى امية بن زيد ، و خطمة ، و وائل ، و واقف ، كه در اين محلات ابو قيس بن اسلت كه رئيس آنها و مردى شاعر بود - و نامش صيفى است - مانع از پذيرش آنان باسلام گشت ، و هم چنان بود تا رسول خدا صلى اللّه عليه و آله بمدينه هجرت كرد و جنگ بدر واحد و خندق نيز بگذشت ، و چون سخن مردم درباره‌اش زياد شد اشعارى در اين باره گفت ، ( ولى مسلمان نشد ) [ ( 1 ) 
  ] .\r\n\r\nپيمان دوم عقبة :\r\nمصعب كه موفقيت زيادى نصيبش شده بود پس از چندى به مكه باز گشت و چون موسم حج رسيد گروهى از مسلمانان نيز بهمراه كاروانهاى مدينه به شهر مكه آمدند .\r\nكعب بن مالك كه يكى از آن مسلمانان بود گويد :\r\nما در آن سال بهمراه براء بن معرور كه بزرگ و رئيس ما بود بسوى مكه رهسپار شديم ، و هيچيك از ما تا بآنروز رسول خدا صلى اللّه عليه و آله را نديده بوديم ، در راه كه ميرفتيم براء بن معرور كه بتازگى مسلمان شده بود . گفت : به نظر من چيزى رسيده است كه نميدانم آيا شما هم با من موافقيد يا نه ؟\r\nگفتيم : چيست ؟\r\nگفت : من معتقدم كه هنگام نماز نبايد اين خانه يعنى خانه كعبه را پشت سر قرار داد و بايد نماز را بسوى كعبه خواند !\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار بصفحهء 438 ج 1 سيرة مراجعه شود .\r\n","page_name":" 286 ","page_number":295},
  {"content":"\r\n\r\n( 1 ) ما در پاسخش گفتيم : به خدا ما شنيده‌ايم كه پيامبر گرامى ما بسوى شام ( و بيت المقدس ) نماز مىخواند و ما با او مخالفت نخواهيم كرد .\r\nبراء گفت : ولى من بسوى كعبه نماز مىخوانم .\r\nگفتيم : ما در اين باره از تو پيروى نخواهيم كرد . و بدين ترتيب هنگام نماز كه ميشد براء به سمت كعبه و ما به سمت بيت المقدس نماز مىخوانديم تا به مكه رسيديم .\r\nدر آنجا براء به من گفت : اى برادر زاده ما را پيش رسول خدا ببر تا از اين كارى كه من انجام داده‌ام از او بپرسيم ببينيم آيا صحيح بوده يا نه ، زيرا مخالفت شما مرا ناراحت كرده و ميترسم مخالف دين خدا رفتار كرده باشم .\r\nمن كه تا كنون رسول خدا صلى اللّه عليه و آله را نديده بودم باتفاق او از خانه بيرون رفته و از مكان و مأواى آن حضرت پرسش كرديم ، مردى از اهل مكه بما گفت :\r\nآيا تا كنون او را ديده‌ايد ؟ گفتيم : نه . گفت : آيا عباس بن عبد المطلب را ديده‌ايد ؟\r\nگفتيم آرى . - چون عباس گاهى براى تجارت بمدينه آمده بود و ما او را ديده بوديم .\r\nآن مرد گفت : چون به مسجد الحرام وارد شويد بنگريد آن كس كه پهلوى عباس بن عبد المطلب نشسته است همان كسى است كه شما مىخواهيد .\r\nما به مسجد الحرام آمديم و عباس بن عبد المطلب را كه در گوشه نشسته بود مشاهده كرديم و بنزد مردى كه در كنار عباس نشسته بود آمده سلام كرديم و همانجا نشستيم .\r\nرسول خدا صلى اللّه عليه و آله رو بعباس كرده فرمود : اين دو مرد را مىشناسى ؟\r\nگفت : آرى ، اين براء بن معرور بزرگ قبيلهء خود مىباشد ، و آن ديگرى كعب بن مالك است .\r\nكعب گويد : به خدا سوگند فراموش نمىكنم كه دنبال سخن عباس فرمود :\r\nهمان ( كعب ) شاعر ؟ عباس گفت : آرى .\r\nبراء عرض كرد : اى رسول خدا من كه بتازگى مسلمان شده‌ام در اين مسافرت\r\n\r\n","description":"","footnote":"","page_name":" 287 ","page_number":296},
  {"content":"\r\n\r\n( 1 ) به نظر خودم تمام نمازها را رو بكعبه خواندم و خوش نداشتم اين خانه را هنگام نماز پشت سر قرار دهم ، ولى رفقا و همراهان با من مخالفت كرده و رو به بيت المقدس نماز خواندند ، من كه از اين رفتار آنان در دل خود احساس ناراحتى كرده‌ام بنزد شما آمده تا ببينم نظر شما در اين باره چيست ؟\r\nفرمود : اگر صبر مىكردى رو به همان قبله نماز مىخواندى ! از آن روز براء بن معرور رو به همان قبلهء رسول خدا صلى اللّه عليه و آله يعنى بيت المقدس نماز مىخواند ، ولى نزديكان او گمان كرده‌اند كه تا هنگام مرگ هم چنان رو - بكعبه نماز خواند . و اين سخن صحيح نيست زيرا اطلاع ما به وضع زندگى او بيش از آنان بوده است .\r\nو عون بن ايوب انصارى دربارهء براء گويد :\r\n و منا المصلى أول الناس مقبلا * على كعبة الرحمن بين المشاعر \r\nيعنى از ما است آن كس كه براى نخستين بار بسوى كعبة نماز خواند ، و مقصودش براء بن معرور است .\r\nو بالجملة كعب گويد : ما بدنبال اعمال حج رفتيم و با رسول خدا صلى اللّه عليه و آله وعده گذارديم كه پس از اعمال حج در وسط ايام تشريق [ ( 1 ) 
  ] در عقبة بنزد او برويم و ملاقات ما نيز در شب انجام شود .\r\nچون شب موعود فرا رسيد بنزد يكى از بزرگان خود كه همراه ما آمده بود بنام ابو جابر - عبد اللّه بن عمرو - رفتيم ، و به او كه تا آن روز در حال شرك و كفر بسر ميبرد و ما از او و ديگر مشركان مدينه اسلام خود را مخفى ميداشتيم اظهار كرديم كه اى ابا جابر تو يكى از مردان بزرگ و محترم قبيلهء ما هستى و راستى براى ما ناگوار است كه تو در حال شرك بسر برى و فرداى قيامت نيز هيزم جهنم باشى ، سپس او را باسلام دعوت كرده و وعده‌اى كه براى ديدار رسول خدا صلى اللّه عليه و آله گذارده بوديم به اطلاع او رسانديم .\r\n\r\n\r\n","description":"","footnote":"\r\n[ ( 1 ) 
  ] ايام تشريق بروزهاى يازدهم و دوازدهم و سيزدهم ذى حجة گويند .\r\n","page_name":" 288 ","page_number":297},
  {"content":"\r\n\r\n( 1 ) ابو جابر دعوت ما را پذيرفته بدين اسلام در آمد و همراه ما براى ديدار رسول خدا صلى اللّه عليه و آله بعقبه آمد در آنجا تا ثلثى از شب در چادرهاى خود بسر برديم و پس از آن خيلى آهسته و آرام مانند راه رفتن مرغان قطا به راه افتاديم ، و تمامى افرادى كه در ميعادگاه حاضر شدند هفتاد و سه نفر مرد بوديم و دو زن نيز همراه ما بود ، يكى « نسيبة » دختر كعب و ديگرى « اسماء » دختر عمرو بن عدى . . .\r\nپس از لختى رسول خدا صلى اللّه عليه و آله با عمويش عباس بن عبد المطلب بنزد ما آمدند عباس در آن روز هنوز به حال كفر و شرك ميزيست ولى با اين حال دوست داشت در كار برادرزاده‌اش نظارتى داشته باشد و پيمانهاى او را محكم كند .\r\nپس از اينكه نشستند نخستين كسى كه لب بسخن گشود همان عباس بن عبد المطلب بود ، او ما را مخاطب قرار داده گفت :\r\nاى گروه خزرج [ ( 1 ) 
  ] شما مقام و شخصيت محمّد را در نزد ما ( كه فاميل و خويشان او هستيم ) ميدانيد ، و ما تا بامروز در مقابل قوم خود آنان كه مثل ما در بارهء او فكر مىكنند از او دفاع كرده‌ايم و از اين پس نيز در ميان قوم خود عزيز و محترم است ، و در كمال امنيت بسر ميبرد ، ولى خود او خواسته بشما به پيوندد و بشما ملحق گردد ، اگر براستى آمادگى و استعداد آن را داريد تا به آنچه ميگوئيد و پيمان مىبنديد وفا دارى كنيد و او را از آزار دشمنان و مخالفانش محافظت كنيد پيمان خود را ببنديد و آمادگى خود را اعلام داريد ، ولى اگر آمادگى نداريد و نمىتوانيد او را در برابر مشكلات و حملهء دشمنان محافظت كنيد و چون بنزد شما آيد او را تسليم دشمن خواهيد كرد هم اكنون او را به حال خود واگذاريد ، زيرا چنانچه تا به حال ما از او دفاع كرده‌ايم از اين پس نيز دفاع خواهيم كرد ؟ ! كعب گويد : سخن عباس كه بپايان رسيد ما در پاسخ گفتيم : سخن تو را شنيديم\r\n\r\n\r\n","description":"","footnote":"\r\n[ ( 1 ) 
  ] ابن هشام گويد : در آن روز لفظ خزرج بهر دو قبيلهء اوس و خزرج - آنان كه مسلمان شده بودند - اطلاق ميشد .\r\n","page_name":" 289 ","page_number":298},
  {"content":"\r\n\r\n( 1 ) آنگاه بسوى رسول خدا صلى اللّه عليه و آله متوجه شده عرض كرديم :\r\nاينك شما سخن بگو و هر عهد و پيمانى كه مىخواهى براى خود و خدايت از ما بگير ! پس رسول خدا صلى اللّه عليه و آله لب گشود و آياتى از قرآن تلاوت كرده ما را به خدا و اسلام ترغيب نموده سپس فرمود :\r\nپيمان من با شما اين است : كه بايد همانطور كه از زنان و فرزندان خود دفاع مىكنيد از من نيز دفاع كنيد ! براء بن معرور دست آن حضرت را گرفته گفت : سوگند بدانكه تو را به نبوت مبعوث فرموده ما همانطور كه از ناموس خود دفاع مىكنيم از شما نيز دفاع خواهيم كرد ، پيمانت را با ما ببند كه مات به خدا فرزند جنگ و اسلحه هستيم ، و جنگجوئى را از پدران خود پشت در پشت به ارث برده‌ايم . . .\r\nابو الهيثم بن تيهان سخن براء بن معرور را قطع كرده گفت : اى رسول خدا ميان ما و يهود پيمانها و رشته‌هائى بسته شده بود كه ما بدين ترتيب آنها را قطع و پاره خواهيم كرد ، چنان نباشد كه ما پيمانهاى خود ر با يهود قطع كنيم و شما نيز چون بر دشمنان خود پيروز شدى ما را رها كرده دوباره بسوى قوم خود باز گردى ؟ ! رسول خدا صلى اللّه عليه و آله تبسمى كرده فرمود : ( مطمئن باشيد كه ) خون من خون شما و گذشت من گذشت شما است [ ( 1 ) 
  ] من از شما هشتم و شما از منيد ، مىجنگم با هر كه شما بجنگيد ، و صلح مىكنم با هر كه شما صلح كنيد .\r\nسپس فرمود : اكنون دوازده نفر از ميان خود انتخاب كنيد كه آنها نقيب و مهتر و كفيل قوم شما نزد من باشند .\r\nدوازده نفر را كه نه تن از خزرج و سه تن از اوس بود انتخاب نمودند و برسول\r\n\r\n\r\n","description":"","footnote":"\r\n[ ( 1 ) 
  ] عبارت عربى « و الهدم الهدم » است كه به نظر ما مقصود هدم دم و عزت و شرف و پايمال ساختن آنها است كه بگذشت ترجمه شد ولى ابن هشام در تفسير آن گفته است :\r\nيعنى ذمهء من ذمهء شما و حرمت من حرمت شما است .\r\n","page_name":" 290 ","page_number":299},
  {"content":"\r\n\r\n( 1 ) خدا صلى اللّه عليه و آله آنها را معرفى كردند .\r\nنقباى خزرج عبارت بودند از :\r\nاسعد بن زرارة ، سعد بن ربيع ، عبد اللّه بن رواحة ، رافع بن مالك ، براء بن معرور ، عبد اللّه بن عمرو بن حرام ، عبادة بن صامت ، سعد بن عبادة ، منذر بن عمرو .\r\nو نقباى اوس افراد زير بودند :\r\nاسيد بن حضير ، سعد بن خيثمة ، رفاعة بن عبد المنذر [ ( 1 ) 
  ] و برخى بجاى رفاعة ابو الهيثم بن تيهان را ذكر كرده‌اند .\r\nپس از انتخاب اين دوازده نفر كعب بن مالك قصيده‌اى در اين باره سرود [ ( 2 ) 
  ] آنگاه رسول خدا صلى اللّه عليه و آله به آن دوازده نفر فرمود :\r\nشما نسبت بقوم خود كفيل هستيد مانند حواريين عيسى بن مريم ، و من نيز نسبت بقوم خود يعنى مسلمانان كفيل هستم .\r\n\r\nسخن عباس بن عبادة انصارى :\r\nاز كسانى كه پيش از بيعت عقبه سخن گفت عباس بن عبادة انصارى بود . او كه از قبيلهء بنى سالم بن عوف و در زمرهء همان 73 نفر بود چون ديد كه مردم مدينه مىخواهند با رسول خدا صلى اللّه عليه و آله بيعت كنند گفت :\r\nاى گروه خزرج [ ( 3 ) 
  ] آيا ميدانيد چگونه و بچه چيز با اين مرد بيعت مىكنيد ؟\r\nگفتند : آرى .\r\n\r\n\r\n","description":"","footnote":"\r\n[ ( 1 ) 
  ] ابن هشام نسب هر يك از اين دوازده نفر را تا هشت الى ده پشت ذكر كرده كه ما براى رعايت اختصار از ذكر آنها خوددارى كرديم هر كه خواهد به جلد اول سيرة ص 443 - 444 مراجعه كند .\r\n[ ( 2 ) 
  ] براى اطلاع از متن قصيدهء مزبور بصفحه 445 ج 1 مراجعه شود .\r\n[ ( 3 ) 
  ] پيش ا اين در پاورقى تذكر داديم كه خزرج در آن زمان به تمام انصار مدينه اطلاق مىشد .\r\n","page_name":" 291 ","page_number":300},
  {"content":"\r\n\r\n( 1 ) گفت : شما با جنگ و نبرد با سرخ و سياه مردم بيعت ميكنيد ، پس هم اكنون بنگريد اگر با رفتن اموال و كشته شدن اشراف و بزرگانتان او را تسليم دشمن مىكنيد از بيعت با او خوددارى كنيد و او را به حال خود واگذاريد ، زيرا به خدا سوگند اگر چنين كنيد ننگ دنيا و آخرت براى شما است ، و اگر با رفتن اموال و كشته شدن افراد بزرگ نيز از او پشتيبانى مىكنيد البته بيعت با او سعادت دنيا و آخرت است ؟ ! همراهانش در پاسخ او گفتند : به خدا سوگند ما با تمام اين پيش آمدها نيز از او حمايت خواهيم كرد - آنگاه برسول خدا صلى اللّه عليه و آله گفتند :\r\nاگر ما به پيمان خود با شما وفا كنيم پاداش ما چيست ؟\r\nفرمود : بهشت .\r\nگفتند : پس دست خود را باز كن تا با تو بيعت كنيم .\r\nرسول خدا صلى اللّه عليه و آله دست باز كرده و آنها با آن حضرت بيعت كردند .\r\nو در اينكه چرا عباس بن عبادة اين سخن را در آن موقع حساس گفت عقايد مختلفى است .\r\nعاصم بن عمر گفته است : به خدا عباس بن عبادة اين سخن را نگفت جز براى آنكه مردم را در پيمان خود محكم كند ، عبد اللّه بن ابى بكر گويد : منظور عباس اين بود كه بيعت را از آن شب بتأخير اندازد تا شايد عبد اللّه بن أبى بن سلول [ ( 1 ) 
  ] بمكة بيايد و اين بيعت در حضور او انجام شود ، و بدين وسيله كار بيعت محكمتر شود .\r\nو اللّه اعلم .\r\nبالجملة بيعت با آن حضرت شروع شد و تمام حاضران با رسول خدا صلى اللّه عليه و آله بيعت كردند .\r\nو در اينكه آيا نخستين كسى كه بيعت كرد نامش چه بود اختلاف است :\r\nبنو النجار معتقدند كه نخستين بيعت كننده اسعد بن زرارة بود ، و بنو عبد -\r\n\r\n\r\n","description":"","footnote":"\r\n[ ( 1 ) 
  ] سلول نام زنى است از خزاعة .\r\n","page_name":" 292 ","page_number":301},
  {"content":"\r\n\r\n( 1 ) الاشهل گويند : ابو الهيثم بن تيهان بود ، و كعب بن مالك گويد : براء بن معرور بود ، و پس از او ديگران بيعت كردند . و اللّه اعلم .\r\nپس از اينكه كار بيعت بپايان رسيد شيطان از بالاى كوه عقبة با صداى بلندى فرياد زد :\r\nاى چادرنشينان و خفتگان در منى چه آسوده خفته‌ايد آيا ميدانيد كه بد كردار و مذموم بزرگ با پيروان از دين بيرون رفته‌اش براى جنگ با شما اجتماع كرده‌اند ؟\r\nرسول خدا صلى اللّه عليه و آله فرمود : اين شيطان است ، ( بيم به خود راه ندهيد ) .\r\nسپس فرمود : بجايگاههاى خويش باز گرديد .\r\nعباس بن عبادة گفت سوگند بدان خدائى كه تو را بنبوت برانگيخته اگر مايل باشى ( و اجازه دهى ) فردا صبح با شمشيرهاى خود به « منى » حمله ببريم ؟\r\nرسول خدا صلى اللّه عليه و آله فرمود : مأموريت جنگ نداريم ، اكنون بمنازل و جايگاههاى خويش باز گرديد .\r\nطبق دستور آن حضرت ايشان بچادرهاى خويش باز گشته و آن شب را در آنجا بسر بردند .\r\n\r\nاطلاع قريش از بيعت انصار :\r\nكعب بن مالك گويد : چون صبح شد قريش بدنبال ما بدر چادرهاى ما آمده گفتند : اى گروه خزرج ! ما شنيده‌ايم شما بنزد محمد آمده و با او بر ضد ما پيمان بسته‌ايد و ميخواهيد او را از مكه بمدينه ببريد ، در صورتى كه ما با شما سر جنگ نداشته و چيزى نزد ما بدتر و مبغوض‌تر از جنگ با شما نيست ؟\r\nگروهى از همراهان ما كه مشرك بودند و هنوز مسلمان نشده بودند از جا برخاسته سوگند خوردند كه چنين چيزى نبوده و ما خبر نداريم - و راست هم ميگفتند چون اطلاع نداشتند - ولى ما بهم نگاه كرديم و چيزى نگفتيم .\r\nقريش كه چنان ديدند براى رفتن از جاى برخاستند ، حارث بن مغيرة كه\r\n\r\n","description":"","footnote":"","page_name":" 293 ","page_number":302},
  {"content":"\r\n\r\n( 1 ) يكى از قريش بود چون بر خاست نظر من بپاى او افتاد ديدم يك جفت نعلين نو به پا دارد من براى آنكه سخنى گفته باشم و باصطلاح با همراهان خود در سخن شركت كرده باشم بأبو جابر گفتم : تو يكى از بزرگان و اشراف ما هستى نمىتوانى نعلينى مانند نعلين اين جوان قرشى بپوشى ؟\r\nحارث بن مغيرة اين سخن را شنيد ، بلا درنگ نعلينها را از پاى خويش در آورده بنزد من انداخت و گفت : به خدا بايد اينها را بپوشى ! ابو جابر به من گفت : نه اى مالك ، تو اين جوان را بخشم آوردى ، نعلينش را به او پس بده ! گفتم : به خدا پس نخواهم داد ، زيرا من اين جريانرا بفال نيك گرفتم ، و اگر فال من راست بگويد خود او را هم ميربايم ! قريش از آنجا بنزد عبد اللّه بن ابى بن سلول ( كه مردم مدينه با ديدهء احترام و سيادت به او مىنگريستند ) آمده و جريان را از او پرسيدند ؟\r\nعبد اللّه گفت : اين كار مهمى است و هيچگاه قوم من بدون اطلاع من بچنين كارى اقدام نميكنند ، قريش كه چنان ديدند باز گشتند ولى چون بد گمان شده بودند بناى تحقيق و كنكاش را گذاردند .\r\nهنگامى مطلب براى قريش مسلم شد كه حاجيان از منى كوچ كرده بودند و بخصوص مردم مدينه از شهر مكه نيز خارج شده بودند ، از اين رو قريش بدنبال آنان بيرون آمده ولى از تعقيب كردن ايشان نتيجه نگرفته و بجز بسعد بن عبادة و منذر بن عمرو كه در اذاخر [ ( 1 ) 
  ] به آنها رسيدند به ديگرى دسترسى پيدا نكردند سعد و منذر هر دو از نقبا بودند ، اما منذر را نتوانستند دستگير كنند و بهر وسيله‌اى بود خود را از چنگ ايشان خارج ساخته فرار كرد ، ولى سعد بن عبادة را دستگير كرده و بوسيلهء نوار و تنگى كه پالان مركبش را با آن بسته بود دستهاى او را بگردنش محكم بستند ، و بدين ترتيب او را به شهر مكه آورده در آنجا تحت شكنجه‌اش قرار دادند\r\n\r\n\r\n","description":"","footnote":"\r\n[ ( 1 ) 
  ] « اداخر » نام جائى است در نزديكى مكه و گويند رسول خدا صلى اللّه عليه و آله هنگام فتح مكه از آنجا بمكة آمد .\r\n","page_name":" 294 ","page_number":303},
  {"content":"\r\n\r\n( 1 ) و موى سرش را كه بلند و زياد بود گرفته در كوچه‌هاى مكه ميكشيدند .\r\nسعد گويد : در همان حال كه مرا بدين وضع در كوچه‌هاى شهر ميگرداندند مردى خوش رو و بلند قامت را كه بعدها معلوم شد سهيل بن عمرو بود ديدم كه بنزد ما ميآيد ، با خود گفتم : اگر خير و نيكى نزد شخصى از اينها يافت شود نزد اين مرد خواهد بود ، ولى چون به من نزديك شد دست خود را بلند كرده و سيلى محكمى به صورت من نواخت ، من دانستم كه نزد هيچكداميك از ايشان خيرى يافت نخواهد شد .\r\nدر اين ميان مردى از آنها كه بعدها دانستم ابو البخترى بن هشام بود بر من ترحم كرده نزديك آمد و به من گفت : آيا تو با هيچيك از قريش پيمان و پناهى ندارى ؟ گفتم : چرا من دو تن از قريش را در مدينه پناه داده‌ام و آن دو يكى جبير بن مطعم است كه سوداگرانش كه مال التجارهء او را براى تجارت بدانجا آورده بودند و مردم ميخواستند به آنها ستم كنند من مانع شده آنها را پناه دادم و ديگرى حارث ابن حرب بن امية است . گفت : پس يكى از آن دو را بانگ زده پناه داده خود را به آنها ياد آورى كن تا آن دو نيز در اين حال تو را در پناه خود گيرند ! من بانك زده و آن دو را به يارى خواندم ، مرد مزبور بنزد آن دو كه در مسجد بودند رفت و به آنها گفت : قرشيان مردى از خزرج را دستگير كرده ميزنند و او شما را به يارى ميخواند و ميگويد : من آنها را پناه داده و ميان ما عهد و پيمانى است ؟\r\nگفتند : نامش چيست ؟\r\nابو البخترى گفت : نامش سعد بن عبادة است .\r\nآن دو گفتند : به خدا راست ميگويد و او سوداگران ما را در مدينه كه براى تجارت رفته بودند پناه داده مانع شد كه ظلم و ستمى در آنجا بدانها بشود .\r\nاين را گفته و از جا برخاستند و بنزد سعد آمده او را از چنگال قريش رها كرده بمدينه باز گرداندند .\r\nو ضرار بن خطاب بن مرداس در نكوهش جبير بن مطعم و حارث بن حرب كه\r\n\r\n","description":"","footnote":"","page_name":" 295 ","page_number":304},
  {"content":"\r\n\r\n( 1 ) سعد را از دست قريش رها ساختند دو شعر گفته كه حسان بن ثابت بدانها پاسخ گويد [ ( 1 ) 
  ] ، و اين دو شعر نخستين شعرى بود كه پيش از هجرت گفته شد .\r\n\r\nداستان بت عمرو بن جموح :\r\nكسانى كه در عقبه با رسول خدا صلى اللّه عليه و آله بيعت كردند عموما جوانهاى مدينه بودند ، و بسيارى از پير مردان قبائل مدينه به همان حال شرك و بت‌پرستى باقى بودند .\r\nاز آن جمله عمرو بن جموح . . . بود كه يكى از بزرگان و اشراف قبيلهء بنى سلمة است .\r\nعمرو بن جموح مانند بسيارى از شيوخ و بزرگان قبائل در خانهء خود بتى از چوب ساخته بود كه او را پرستش كرده و احترام مينمود ، و نام اين بت « مناة » بود .\r\nدر ميان جوانهاى بنى سلمة كه مسلمان شده بودند يكى هم پسر عمرو بن جموح « معاذ » بود ، اينان چون بمدينه باز گشتند شبها ميآمدند و بت عمرو بن جموح را از خانهء او دزديده و آن را از طرف سر در مزبلهء كه مملو از نجاست بود مىانداختند . چون بامداد ميشد عمرو بن جموح بدنبال بت خويش مىآمد و آن را از مزبله بيرون آورده شستشو ميداد و دوباره بجاى خويش مىبرد و به او ميگفت : به خدا اگر ميدانستم چه كسى نسبت به تو اين گونه بى ادبى و جسارت كرده او را تنبيه ميكردم .\r\nباز شب ديگر كه ميشد جوانان بنى سلمة به همان نحو بت را از خانه او ميدزديدند و بمزبله ميانداختند ، و اين كار چندين شب تكرار شد ، تا بالاخره روزى پس از آن كه عمرو او را شستشو داد و به خانه برد شمشيرى به گردن او آويخت و گفت : به خدا سوگند من كه نميدانم جسارت كنندهء به تو كيست ، اينك اين شمشير را بگردنت مىآويزم تا اگر راستى خيرى در تو هست اين بار كه بسراغت مىآيند يا آن از خود دفاع كنى .\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار مزبور بصفحات 450 - 452 ج 1 سيرة مراجعه شود\r\n","page_name":" 296 ","page_number":305},
  {"content":"\r\n\r\n( 1 ) آن شب جوانان بنى سلمة مناة را بيرون آورده شمشير را از گردنش باز كردند و بجاى آن سگ مرده‌اى را با ريسمان بگردنش بستند و در مزبلهء ديگرى انداختند چون صبح شد عمرو بن جموح بدنبال بت خويش بمزبلهء هميشگى آمد و او را در آنجا نديد ، بجستجوى او بيامد تا او را در مزبلهء ديگرى بيافت كه سگ مرده بگردنش بسته و وارونه در آنجا افتاده است .\r\nكمى در آن بت دقيق شد و از آن طرف مردمى از بنى سلمه كه مسلمان شده بودند او را در پرستش بت مزبور نكوهش كرده و باسلام دعوت كردند ، و بدين ترتيب عمرو بن جموح از آن پس مسلمان شده ايمانش بدين اسلام محكم شد . آنگاه دربارهء بت مزبور و دوران بت‌پرستى خود اشعار ذيل را سرود :\r\n و اللّه لو كنت الها لم تكن * انت و كلب وسط بئر فى قرن\r\nافّ لملقاك الها مستدن * الان فتشناك عن سوء الغبن\r\nالحمد للّه العلى ذى المنن * الواهب الرزاق ديان الدين\r\nهو الذى أنقذنى من قبل أن * اكون فى ظلمة قبر مرتهن\r\nبأحمد المهدى النبى المرتهن \r\nو ملخص ترجمه اين است كه گويد :\r\nبه خدا سوگند اگر تو خدا بودى هرگز با اين سگ مرده در يك ريسمان نبودى اكنون دانستم كه تو خدا نيستى و تا كنون از روى سفاهت و نادانى تو را پرستش كردم سپاس خداى بزرگ و بخشنده . . . و . . . را كه بوسيله پيامبر خود احمد مرا نجات بخشيد .\r\n\r\nاسامى كسانى كه در عقبه با رسول خدا صلى اللّه عليه و آله بيعت كردند :\r\nدر خاتمهء اين بحث بد نيست اسامى هفتاد و سه نفر مردى را كه در عقبة با رسول خدا صلى اللّه عليه و آله بيعت كردند به ترتيب قبائل و تيره‌هاى خود ذكر كنيم [ ( 1 ) 
  ] :\r\n\r\n\r\n","description":"","footnote":"\r\n[ ( 1 ) 
  ] ابن هشام نسب قبائل زير و همچنين نسب بيعت كنندگان را تا چند پشت ذكر كرده است هر كه خواهد به جلد اول ص 454 - 467 مراجعه كند .\r\n","page_name":" 297 ","page_number":306},
  {"content":"\r\n\r\n( 1 )\r\n\r\nاز اوس و بنى عبد الاشهل :\r\n( 1 ) اسيد بن حضير - كه در زمرهء نقبا است ولى در جنگ بدر نبود - ( 2 ) ابو الهيثم بن تيهان و نامش مالك بود - در جنگ بدر نيز بوده است - ( 3 ) سلمة بن سلامة - كه در جنگ بدر نيز حضور داشت - .\r\nاز بنى حارثة . . . ، ( 1 ) ظهير بن رافع ، ( 2 ) ابو بردة كه نامش هانى است و جنگ بدر را نيز درك كرد - ( 3 ) نهير بن هيثم .\r\nاز بنى عمرو بن عوف : ( 1 ) - سعد بن خيثمة - كه از نقبا بود و در جنگ بدر شهيد شد - ( 2 ) رفاعة بن منذر - او نيز از نقبا و حاضران در جنگ بدر بود - ( 3 ) عبد اللّه بن جبير . . . كه در جنگ بدر و احد حضور داشت و در جنگ أحد امير تير اندازان بود و در همان جنگ شهيد شد . ( 4 ) معن بن عدى كه در تمام جنگها حضور داشت و پس از رحلت رسول خدا صلى اللّه عليه و آله در جنگ يمامه كشته شد ( 5 ) عويم بن ساعدة كه در جنگ بدر و احد و خندق بود .\r\nاينها اسامى افرادى است كه از تيرهء اوس با رسول خدا صلى اللّه عليه و آله بيعت كردند و مجموعا يازده نفر بودند .\r\n\r\nو اما از تيرهء خزرج :\r\nاز بنى النجار : ( 1 ) ابو ايوب بن زيد ، كه نامش خالد است و در تمام غزوات حضور داشت و پس از رحلت رسول خدا صلى اللّه عليه و آله در زمان معاويه در سرزمين روم از دنيا رفت . ( 2 ) معاذ بن حارث . . . كه او نيز در تمام جنگها بود ( 3 ) برادرش :\r\nعوف بن حارث كه در جنگ بدر شهيد شد ( 4 ) برادر ديگرش : معوذ بن حارث كه او نيز پس از اينكه ابو جهل را بقتل رسانيد در همان جنگ بدر شهيد شد ( 5 ) عمارة بن حزم . . . كه در تمام جنگها حضور داشت و در زمان خلافت ابو بكر در جنگ يمامة كشته شد ( 6 ) اسعد بن زرارة ( ابو امامة ) كه از نقبا بود و هنگام بناى مسجد رسول خدا صلى اللّه عليه و آله پيش از شروع جنگ بدر از دنيا رفت .\r\nاز بنى عمرو بن مبذول : ( 1 ) سهيل بن عتيك . . . بود كه جنگ بدر را درك كرد\r\n\r\n","description":"","footnote":"","page_name":" 298 ","page_number":307},
  {"content":"\r\n\r\n( 1 ) از بنى عمرو بن مالك : ( 1 ) اوس بن ثابت . . . كه در جنگ بدر حضور داشت ( 2 ) ابو طلحة بن سهل كه نامش زيد است .\r\nاز بنى مازن بن نجار : ( 1 ) قيس بن أبى صعصعه كه رسول خدا صلى اللّه عليه و آله او را در جنگ بدر امير بر دنبالهء لشگر مسلمانان قرار داده بود ، ( 2 ) عمرو بن غزية .\r\nو از بنى النجار رويهم يازده نفر بودند .\r\nو از بلحارث بن خزرج : ( 1 ) سعد بن ربيع - كه از نقبا بود و در جنگ بدر نيز حضور داشت و در جنگ احد شهيد شد - ( 2 ) خارجة بن زيد - كه او نيز در جنگ بدر بود و در جنگ احد شهيد شد - ( 3 ) عبد اللّه بن رواحة كه از نقبا بود و جز جنگ فتح در تمامى غزوات حضور داشت و در جنگ موته رسول خدا صلى اللّه عليه و آله او را امير لشگر قرار داد و در همان جنگ بشهادت رسيد ( 4 ) بشير بن سعد - كه در جنگ بدر بود - ( 5 ) عبد اللّه بن زيد ، و او نيز در جنگ بدر بود ، و كسى بود كه دستور اذان نماز را در خواب ديد و نزد رسول خدا صلى اللّه عليه و آله شرفياب شده خواب خود را نقل كرد . و آن حضرت طبق خوابى كه او ديده بود به گفتن اذان براى نماز دستور فرمود [ ( 1 ) 
  ] .\r\n( 6 ) - خلاد بن سويد . . . كه در جنگ بدر و احد و خندق حضور داشت و در جنگ بنى قريظه بوسيله سنگى كه از بالاى قلعه بر سرش انداختند كشته شد و چنانچه گويند : رسول خدا صلى اللّه عليه و آله درباره‌اش فرمود : او را پاداش دو شهيد است ! ( 7 ) - عقبة بن عمرو بن ثعلبة ، و او جوانترين افرادى بود كه در عقبة با رسول خدا صلى اللّه عليه و آله بيعت كرد و در زمان معاويه از دنيا رفت .\r\nاز بنى بياضة بن عامر . . . ( 1 ) - زياد بن لبيد كه در جنگ بدر حضور داشت ( 2 ) فروة بن عمرو . . . كه او نيز در جنگ بدر بود . ( 3 ) - خالد بن قيس بن مالك كه او نيز جنگ بدر را درك كرد .\r\nاز بنى زريق بن عامر . . . : ( 1 ) رافع بن مالك . . . كه از نقباء بود ( 2 ) ذكوان بن عبد قيس كه از مدينه بعنوان هجرت به مكه رفت و با رسول خدا صلى اللّه عليه و آله بود تا زمانى\r\n\r\n\r\n","description":"","footnote":"\r\n[ ( 1 ) 
  ] اين مطلب به اين صورت صحيح نيست و در جاى خود در پاورقى تذكر داده‌ايم .\r\n","page_name":" 299 ","page_number":308},
  {"content":"\r\n\r\n( 1 ) كه آن حضرت بمدينه هجرت كرد او نيز بمدينه باز گشت و از اين رو او را مهاجرى و انصارى هر دو گويند . و ذكوان پس از اينكه در جنگ بدر شركت كرد در جنگ احد بشهادت رسيد .\r\n( 3 ) عباد بن قيس . . . كه در جنگ بدر حضور داشت ، ( 4 ) - حارث بن قيس كه او نيز در جنگ بدر بود .\r\nاز بنى سلمة بن سعد . . . ( 1 ) براء بن معرور . . . كه از نقباء بود و چنانچه بنى سلمه گويند : اولين كسى بود كه در عقبة با رسول خدا بيعت كرد ، و پيش از آن كه آن حضرت بمدينه هجرت كند از دنيا رفت . ( 2 ) پسرش : بشر بن براء بن معرور كه در جنگ بدر و احد و خندق در زمرهء لشگر مسلمانان بود ، و در جنگ خيبر از گوسفند بريان شده و زهر آلودى كه براى رسول خدا صلى اللّه عليه و آله هديه آوردند خورد و همان موجب هلاكت و مرگ او شد ، و او كسى است كه چون رسول خدا صلى اللّه عليه و آله از بنى سلمة پرسيد : بزرگ شما كيست ؟ گفتند : جدّ بن قيس رئيس ما است با اينكه او مردى بخيل است ، رسول خدا صلى اللّه عليه و آله فرمود : چه دردى براى انسان بدتر از بخل است ، رئيس بنى سلمة سفيد روى با سخاوت بشر بن براء بن معرور است .\r\n( 3 ) - سنان بن صيفى كه در جنگ بدر بود و در جنگ خندق بشهادت رسيد ( 4 ) طفيل بن نعمان كه او هم چون سنان جنگ بدر را درك كرد و در خندق شهيد شد ( 5 ) معقل بن منذر ( 6 ) برادرش يزيد بن منذر ( 7 ) مسعود بن يزيد ( 8 ) ضحاك بن حارثه ( 9 ) يزيد بن حرام . . . ( 10 ) جبار بن صخر بن امية . . . ( 11 ) طفيل بن مالك .\r\nكه بجز مسعود بن يزيد ديگران در جنگ بدر شركت داشتند .\r\nاز بنى سواد بن غنم . . . ( 1 ) كعب بن مالك . . .\r\nاز بنى غنم بن سواد . . . ( 1 ) سليم بن عمرو بن حديدة . . . ( 2 ) قطبة بن عامر . . .\r\n( 3 ) برادرش : يزيد بن عامر ( 4 ) ابو اليسر - كعب بن عمرو - ( 5 ) صيفى بن سواد . . .\r\nكه بجز صيفى ديگران در جنگ بدر حضور داشتند .\r\nاز بنى نابى بن عمرو . . . : ( 1 ) - ثعلبة بن غنمة كه در جنگ بدر بود و در\r\n\r\n","description":"","footnote":"","page_name":" 300 ","page_number":309},
  {"content":"\r\n\r\n( 1 ) خندق شهيد شد ( 2 ) عمرو بن غنمة كه او نيز در بدر حضور داشت ( 3 ) عبس بن عامر در بدر شركت داشت - ( 4 ) عبد اللّه بن انيس ( 5 ) - خالد بن عمرو . . .\r\nاز بنى حرام بن كعب . . . : ( 1 ) عبد اللّه بن عمرو . . . كه از نقبا بود و پس از اينكه در جنگ بدر شركت كرد در جنگ احد بشهادت رسيد . ( 2 ) پسرش جابر بن عبد اللّه : ( 3 ) معاذ بن عمرو بن جموح كه در جنگ بدر شركت داشت ( 4 ) ثابت بن حذع كه او هم در جنگ بدر حضور داشت و در جنگ طائف بشهادت رسيد ( 5 ) عمير بن حارث كه او نيز در بدر بود ( 6 ) - خديج بن سلامة . . . ( 7 ) معاذ بن جبل ، و برخى بجاى او اسد بن ساردة را ذكر كرده‌اند و او كسى بود كه در تمام غزوات حضور داشت و در زمان خلافت عمر در مرض وبائى كه در شام آمد او نيز در عمواس [ ( 1 ) 
  ] به همان مرض به هلاكت رسيد .\r\nاز بنى سالم بن عوف . . . ( 1 ) عبادة بن صامت كه از نقباء بود و تمامى غزوات را درك كرد ( 2 ) عباس بن عبادة . . . كه براى درك محضر رسول خدا صلى اللّه عليه و آله از مدينه به مكه هجرت كرد و تا آن حضرت در مكه بود او نيز در آنجا بماند و با آن حضرت مجددا بمدينه باز گشت و از اين رو او را مهاجرى انصارى گويند ، و او در جنگ احد بشهادت رسيد . ( 3 ) - يزيد بن ثعلبة - ابو عبد الرحمن - ( 4 ) عمرو بن حارث ابن لبدة . . .\r\nاز بنى سالم بن غنم . . . - كه به بنى حبلى نيز معروف بودند - ( 1 ) رفاعة بن عمرو ، كه در جنگ بدر شركت داشت ، ( 2 ) عقبة بن وهب . . . كه در جنگ بدر بود و او نيز مانند عباس بن عبادة به مكه هجرت كرد و با رسول خدا صلى اللّه عليه و آله بمدينه بازگشت و از اين جهت او را نيز مهاجرى انصارى گويند .\r\nاز بنى ساعدة بن كعب . . . : ( 1 ) سعد بن عبادة كه از نقباء بود ( 2 ) - منذر بن عمرو . . . كه در جنگ بدر و أحد بود و در جنگ بئر معونة رسول خدا صلى اللّه عليه و آله او را بامارت لشگر منصوب فرمود و در همان جنگ بشهادت رسيد .\r\n\r\n\r\n","description":"","footnote":"\r\n[ ( 1 ) 
  ] عمواس نام جائى است در نزديكى بيت المقدس .\r\n","page_name":" 301 ","page_number":310},
  {"content":"\r\n\r\n( 1 ) و اينها جمعا 73 نفر مرد بودند كه از دو قبيلهء اوس و خزرج در بيعت عقبة حضور داشتند ، و دو زن نيز در آن شب در بيعت مزبور حاضر بودند كه يكى نسيبة دختر كعب از قبيله بنى مازن بن نجار بود ، و در جنگهاى رسول خدا صلى اللّه عليه و آله شركت مىجست ، و خواهر و شوهر و دو فرزندش حبيب و عبد اللّه نيز با او بجنگ ميرفتند [ ( 1 ) 
  ] و پس از رسول خدا صلى اللّه عليه و آله نيز در جنگ يمامه - با مسيلمة كذاب - شركت كرد و در آن جنگ 12 جراحت برداشت .\r\nو ديگر : ام منيع كه نامش اسماء دختر عمرو بود .\r\nو جريان بيعت رسول خدا صلى اللّه عليه و آله با زنها به اين ترتيب بود كه بدون آنكه با آنان مصافحه كند شروط بيعت را براى آنها بيان مىفرمود و چون اقرار مىكردند بدانها مىفرمود : برويد من با شما بيعت كردم .\r\n\r\nدستور جنگ\r\nچنانچه پيش از اين گفتيم رسول خدا صلى اللّه عليه و آله تا قبل از بيعت دوم مردم مدينه در عقبه مأمور بجنگ با كفار و مشركين نبود ، و تنها دستور صبر و تحمل و دعا بدرگاه بارى تعالى داشت ، مشركين قريش نيز روز بروز بر فشار خود نسبت به مسلمانان ميافزودند تا جائى كه آنها را از دين بيرون كرده و يا مجبور بجلاى وطن و هجرت بحبشه و ساير بلاد كردند .\r\nمسلمانان در زير بار اين فشارها به چند دسته تقسيم شدند ، گروهى ناچار شده دست از دين بردارند ، جمعى كه توانائى و قدرت داشتند بحبشه و يا مدينه و يا ساير\r\n\r\n\r\n","description":"","footnote":"\r\n[ ( 1 ) 
  ] دربارهء حبيب فرزند نسيبه مينويسند كه لشگر مسيلمة كذاب او را دستگير كرده بنزد مسيلمة بردند ، مسيلمة به دو گفت : آيا گواهى دهى كه محمد پيامبر خدا بود ؟ گفت آرى ، گفت : آيا گواهى دهى كه من نيز پيامبر خدا هستم ؟ گفت : چنين چيزى بگوشم نخورده - يا سخنت را نمىشنوم - مسيلمة يك بيك اعضاى او را مىبريد و او همان سخن را تكرار مىكرد ، و به همين وضع در دست مسيلمة كشته شد .\r\n","page_name":" 302 ","page_number":311},
  {"content":"\r\n\r\n( 1 ) شهرها مهاجرت كردند ، دستهء كه در دين محكم ولى توانائى هجرت نيز نداشتند بناچار شكنجه و آزار مشركين را تحمل كرده و بهر نحوى كه بود بر تن خود هموار مىكردند .\r\nهمين كه طغيان و سركشى مشركان از حد گذشت ، و شكنجه و آزارشان نسبت به مسلمانان بسيار شد و انعام و اكرام خداى تعالى را باز گردانده و از قبول آن سرپيچى كردند دستور جنگ برسول خدا صلى اللّه عليه و آله رسيد ، و نخستين آيهء كه در اين باره نازل شد اين آيهء كريمة بود :\r\n« رخصت جنگ بجنگجويان اسلام داده شد زيرا آنها از دشمن ستم كشيدند و خدا بر يارى آنها قادر است ، آن مسلمانان كه بنا حق از خانه‌هاشان آواره شدند ( و جرمى نداشتند ) جز آنكه مىگفتند پروردگار ما خداى يكتاست و اگر خدا ( رخصت جنگ ندهد ) و دفع شر بعضى از مردم را ببرخى ديگر نكند همانا صومعه‌ها و ديرها و مساجدى كه در آن نماز و ذكر خدا بسيار مىشود همه خراب و ويران ميشد و هر كه خدا را يارى كند البته خدا او را يارى خواهد كرد ، و خدا را منتهاى نيرومندى و توانائى است ، ( آنان كه خدا را يارى ميكنند ) آنهايى هستند كه اگر در روى زمين آنان را اقتدار دهيم نماز بر پا ميدارند و بمستحقان زكات ميدهند و امر بمعروف و نهى از منكر مىكنند ، و عاقبت كارها بدست خدا است » [ ( 1 ) 
  ] .\r\nيعنى جنگ را بر ايشان جايز كرديم براى آنكه بديشان ستم شده و جرم و گناهى ندارند جز اينكه خدا را بيگانگى مىپرستند و نماز بر پا داشته و زكات ميدهند و امر بمعروف و نهى از منكر مىكنند ، و مقصود از « آنها » رسول خدا صلى اللّه عليه و آله و اصحاب آن حضرت صلى اللّه عليه و آله ميباشند .\r\nو پس از آن اين آيه نازل شد :\r\n« و با كافران جنگ كنيد تا فتنه و فساد از روى زمين برداشته شود » [ ( 2 ) 
  ] يعنى تا\r\n\r\n\r\n","description":"","footnote":"\r\n[ ( 1 ) 
  ] سورهء حج آيه 39 - 41 .\r\n[ ( 2 ) 
  ] سوره بقرة آيه 193 .\r\n","page_name":" 303 ","page_number":312},
  {"content":"\r\n\r\n( 1 ) مؤمنى در دين خود مفتون نشود « و همه را آئين دين خدا باشد » يعنى تا خداوند پرستش شود و ديگرى با او پرستش نشود .\r\n\r\nآغاز هجرت بمدينه\r\nدستور جنگ با مشركين مكه با بيعت انصار مدينه سبب شد كه رسول خدا صلى اللّه عليه و آله بمسلمانانى كه در مكه تحت شكنجه و آزار بودند دستور مهاجرت بمدينه و پيوستن به مسلمانان آن سرزمين را بدهد ، و در اين باره به آنان فرمود : « خداى عز وجل براى شما برادرانى كمك كار و خانه‌هاى امنى ( در مدينه ) قرار داده است » .\r\nبدنبال اين دستور مسلمانان مكه دسته دسته بسوى مدينه مهاجرت كردند و خود آن حضرت چشم به راه فرمان خداى تعالى در مكه ماند .\r\nنخستين كسى كه بدنبال دستور مزبور حركت كرد مردى از طائفهء بنى مخزوم بنام عبد اللّه مكنى بابى سلمة بود . او كه يك سال پيش از بيعت دوم عقبة از حبشه بمكة مراجعت كرده بود و جريان اسلام انصار مدينه را دانست و از طرفى شكنجه و آزار قريش را نسبت به خود ديد بمدينه هجرت كرد .\r\nام سلمة همسر او نقل كند : روزى كه شوهرم ابا سلمة خواست بمدينه هجرت كند شتر را آماده كرده مرا بر آن سوار نمود ، سپس فرزند خود سلمة را نيز با من سوار كرده به راه افتاديم .\r\nبنو مغيرة ( قبيلهء من ) كه چنان ديدند پيش آمده مانع حركت من شدند و پس از نزاعى كه با او كردند مرا از شتر پياده كردند و با فرزندم سلمة بنزد خود بردند . و خود ابو سلمة به تنهائى بمدينه رفت ، از آن سو تيرهء ابو سلمة بنو عبد الاسد كه چنان ديدند بنزد بنى مغيرة آمده مطالبه سلمة را كردند و گفتند : ما نميگذاريم سلمة كه از طرف پدر نسبش بما ميرسد نزد مادرش بماند و پس از كشمكش زيادى دست سلمة را گرفته و نزد خود بردند ، و بدين ترتيب ميان من و شوهر و فرزندم جدائى افتاد .\r\n\r\n","description":"","footnote":"","page_name":" 304 ","page_number":313},
  {"content":"\r\n\r\n( 1 ) اين جريان نزديك بيك سال طول كشيد ، و در اين مدت كار من اين بود كه هر روزه صبح از خانه بيرون ميآمدم و در محلهء ابطح مينشستم و تا غروب در فراق شوهر و فرزندم ميگريستم تا روزى يكى از عموزادگانم از آنجا گذشت و وضع رقت بار مرا مشاهده كرده بنزد بنى مغيرة رفت و بدانها گفت : اين چه رفتار ناهنجارى است ؟ چرا اين زن بيچاره را آزاد نميكنيد ؟ شما كه ميان او و شوهر و فرزندش جدائى افكنده‌ايد ؟ . . . اعتراض آن مرد موجب شد كه مرا آزاد كرده گفتند : اگر بخواهى بنزد شوهرت به روى آزادى .\r\nبنو عبد الاسد نيز پس از اين جريان فرزندم سلمه را به من پس دادند و من سلمة را برداشته سوار شتر شدم و بسوى مدينه حركت كردم .\r\nو چون احدى با من نبود اين مسافرت براى من بسيار دشوار بود ، ولى با خود گفتم : چاره نيست بهر كه در راه برخوردم خود را با او بمدينه ميرسانم بدين ترتيب تا تنعيم ( دو فرسنگى شهر مكه ) آمدم ، در آنجا عثمان بن طلحة را ديدار كردم .\r\nعثمان به من گفت : اى دختر أبا امية بكجا ميروى ؟\r\nگفتم : بمدينه نزد شوهرم ميروم ! پرسيد : آيا كسى با تو هست ؟\r\nگفتم : جز خداى بزرگ و اين فرزندم سلمة كسى همراه من نيست ! عثمان كه چنان ديد گفت : به خدا سوگند نمىشود تو را باينحال رها كرد و مهارشتر مرا گرفته بسوى مدينه به راه افتاد ، و به خدا تا بآنروز با مردى جوانمردتر و كريمتر از او مسافرت نكرده بودم ، زيرا بهر منزلى كه ميرسيديم شتر مرا ميخوابانيد و خود بكنارى ميرفت تا من پياده شوم ، آنگاه ميآمد و مهار شتر را گرفته بدرختى مىبست ، و سپس خود به زير درخت ديگرى استراحت ميكرد تا هنگام رفتن كه ميشد برميخاست و شتر را آماده ميكرد ، آنگاه بنزد من آمده شتر را ميخوابانيد و خود به يك سو ميرفت تا من سوار شوم ، و پس از اينكه سوار ميشدم\r\n\r\n","description":"","footnote":"","page_name":" 305 ","page_number":314},
  {"content":"\r\n\r\n( 1 ) نزديك آمده مهارش را ميگرفت و به راه ميافتاد ، و به همين ترتيب مرا تا مدينه آورد .\r\nو چون بقريهء « قباء » رسيديم به من گفت : بسلامتى وارد اين قريه شو كه شوهرت ابا سلمة در همين جا است ، آنگاه خود بسوى مكه بازگشت .\r\nام سلمة دنبال اين داستان ميگفت : به خدا سوگند هيچ خانواده‌اى را در اسلام سراغ ندارم كه باندازهء ما مصيبت ديده باشند ، و هيچ همسفرى را كريم‌تر از عثمان بن طلحة نديدم !\r\n\r\nهجرت عامر و همسرش ليلى و پسران جحش و ديگران :\r\nپس از ابو سلمة به ترتيب : عامر بن ربيعة - كه با بنى عدى بن كعب هم پيمان بود - با همسرش ليلى دختر أبى حثمة . . . بمدينه هجرت كردند ، و پس از ايشان :\r\nعبد اللّه بن جحش . . . - كه هم پيمان بنى امية بود - با خانوادهء خود و برادرش عبد بن جحش كه مردى شاعر و بابو احمد مكنى بود بمدينه آمدند ، و در حالات همين عبد بن جحش مينويسند : كه با اينكه نابينا بود تمام شهر مكه را خود به خود بدون راهنما به تنهائى ميرفت .\r\nهمسر ابو احمد فرعة دختر ابو سفيان و مادرش اميمة دختر عبد المطلب بود .\r\nو بهر صورت تمام ساكنين محلهء بنى جحش زن و مرد بمدينه هجرت كردند .\r\nروزى عتبة بن ربيعة و عباس بن عبد المطلب و ابو جهل بمحلهء مزبور كه امروزه خانه‌هاى ابن عثمان در آنجا بنا شده و بمحلهء « ردم » معروف است عبور كردند ، عتبة بن ربيعة بخانه‌هاى بنى جحش كه از سكنه خالى شده بود و به صورت جماداتى خموش در آمده بود نظر كرده آهى از دل كشيد و گفت :\r\n و كل دار و ان طالت سلامتها * يوما ستدركها النكباء و الحوب \r\n( يعنى هر خانه و مسكنى بهر اندازه هم كه آباد باشد بالاخره روزى دچار نكبت و ويرانى خواهد شد ) آنگاه گفت : خانه‌هاى بنى جحش به صورت ويرانه‌هائى خاموش درآمد ! ابو جهل گفت : به حال مردمان گمنام و بىارزشى گريه ميكنى !\r\n\r\n","description":"","footnote":"","page_name":" 306 ","page_number":315},
  {"content":"\r\n\r\n( 1 ) اين كار برادرزادهء عباس است كه ميان گروه ما جدائى انداخت و كار ما را پريشان ساخت و مردم را از هم دور كرد ! و بالجملة ابو سلمة و عامر بن ربيعة و عبد اللّه بن جحش و برادرش ابو احمد همگى در قباء بخانهء مبشر بن عبد المنذر . . . در قبيلهء بنى عمرو بن عوف درآمدند سپس دسته دسته بمهاجرين افزوده شد ، و بنو غنم بن دودان از كسانى بودند كه بيش از ديگران مرد و زن بمدينه فرستادند ، از جمله ايشان بودند :\r\nعبد اللّه بن جحش ، و برادرش ابو احمد بن جحش ، عكاشة بن محصن ، شجاع و عقبة پسران وهب ، اربد بن حميرة ، منقذ بن نباته ، سعيد بن رقيش ، محرز بن نضلة ، يزيد بن رقيش ، قيس بن جابر ، عمرو بن محصن ، مالك بن عمرو ، صفوان ابن عمرو ، ثقف بن عمرو ، ربيعة بن اكثم ، زبير بن عبيد ، تمام بن عبيدة ، سنجرة ابن عبيدة ، محمّد بن عبد اللّه بن جحش .\r\nو از زنانشان : زينب دختر جحش ، ام حبيب دختر ديگر جحش ، جذامة دختر جندل ، ام قيس دختر محصن ، ام حبيب دختر ثمامة ، آمنة دختر رقيش سنجرة دختر تميم ، حمنة دختر جحش .\r\nو ابو احمد بن جحش در داستان هجرتشان بمدينه اشعارى نيز سروده است [ ( 1 ) 
  ]\r\n\r\nهجرت عمر و عياش بن ابى ربيعه :\r\nسپس عمر بن خطاب و عياش بن أبى ربيعة و هشام بن عاصى براى هجرت بمدينه بهمراهى يك ديگر آماده شدند و محل « تناضب » را ( كه در ده ميلى شهر مكه واقع شده بود ) ميعادگاه قرار دادند روزى كه براى اين كار صحبت كردند قرار گذاردند كه فردا صبح هر سه در آنجا حاضر باشند و اگر دو نفر حاضر شدند و سومى نيامد بانتظار سومى نباشند ، زيرا بطور قطع قريش از آمدن او جلوگيرى كرده‌اند .\r\nعمر گويد : من و عياش در « تناضب » حاضر شديم و چون از آمدن هشام خبرى نشد دانستيم كه از آمدن او جلوگيرى شده از اين رو ما دو نفر راه مدينه\r\n\r\n\r\n","description":"","footnote":"\r\n[ ( 1 ) 
  ] به جلد اول سيرة صفحه 472 - 474 مراجعه شود .\r\n","page_name":" 307 ","page_number":316},
  {"content":"\r\n\r\n( 1 ) را در پيش گرفته بيامديم تا در قباء در محله بنى عمرو بن عوف وارد شديم .\r\nاز آن سو ابو جهل و حارث بن هشام بدنبال عياش بن ابى ربيعة كه برادر مادرى و پسر عموى ايشان بود بمدينه آمدند - و اين در وقتى بود كه هنوز رسول خدا صلى اللّه عليه و آله در مكه بود - و به او گفتند : مادرت نذر كرده تا تو را ديدار نكند سرش را شانه نزند و زير سايه نرود ! عياش كه اين سخن را شنيد دلش به حال مادر سوخت و آمادهء مراجعت به مكه شد عمر به دو گفت : اينها ميخواهند بدين وسيله تو را از دين خود خارج كنند و گر نه هر گاه شپش مادرت را آزار دهد سرش را شانه خواهد زد و هر گاه آفتاب او را ناراحت كند به زير سايه خواهد رفت ! عياش گوش نداده گفت : من به مكه ميروم تا هم مادرم از زير بار نذر و سوگند خويش بيرون آيد و هم مالى را كه در مكه دارم با خود برداشته بمدينه باز گردم .\r\nعمر به دو گفت : من مال بسيارى دارم آن را با تو نصف ميكنيم ؟ به اين سخن هم وقعى ننهاده تصميم برفتن گرفت ، عمر گفت : اكنون كه برفتن مصمم هستى اين شتر مرا كه شتر رهرو و رامى است سوار شو و اگر ديدى اينها براى بازگرداندن تو نقشهء طرح كرده‌اند و خواستند تو را دستگير سازند بوسيلهء اين شتر خود را نجات ده عياش اين سخن را پذيرفته و بر شتر عمر سوار شد و بهمراه ايشان بسوى مكه مراجعت كرد ، همين كه قدرى راه رفتند ابو جهل به او گفت : اى برادرزاده اين شتر من از راه بازمانده آيا ممكن است مرا پشت سر خود سوار كنى ، عياش پذيرفت و چون شتر را خواباند كه ابو جهل سوار شود هر دو بر او حمله كرده و او را دستگير ساختند و دست و پايش را بسته او را به مكه بردند ، و مخصوصا در روز او را به شهر مكه وارد كرده و هنگام ورودش فرياد ميزدند : اى مردم مكه با سفيهان و ابلهان خود اين گونه رفتار كنيد كه ما با اين سفيه خود كرديم .\r\nعمر گويد : هشام بن عاصى و عياش بن ابى ربيعة هم چنان در مكه ماندند و ما گمان ميكرديم كه چون بواسطهء فشار و شكنجه از دين اسلام دست كشيده‌اند توبهء آنها\r\n\r\n","description":"","footnote":"","page_name":" 308 ","page_number":317},
  {"content":"\r\n\r\n( 1 ) پذيرفته نخواهد شد تا پس از ورود رسول خدا صلى اللّه عليه و آله بمدينه اين آيه بر آن حضرت نازل شد .\r\n« اى رسول ما بدان بندگانم كه ( بواسطهء معصيت ) بر نفس خود اسراف كردند بگو از رحمت خداوند مأيوس نباشيد البته خداوند همه گناهان را مىآمرزد و او خدائى بسيار آمرزنده و مهربان است ، و بدرگاه خداى خود بتوبه و انابه باز گرديد و تسليم امر او شويد پيش از آنكه عذاب ( او ) فرا رسد و آن زمان يارى نشويد ( و نجاتى نيابيد ) ، و پيروى كنيد از بهترين دستورى كه از جانب خدا بر شما نازل گشته پيش از آنكه ناگهان عذاب بر شما فرود آيد و شما آگاه نباشيد » [ ( 1 ) 
  ] عمر اين آيات را در نامه‌اى نوشته براى هشام بن عاصى به مكه فرستاد هشام گويد : نامه عمر در ذى طوى [ ( 2 ) 
  ] بدست من رسيد و آيات را خواندم و هر چه بدانجا بالا رفتم فكر كردم شايد مقصود از آن را بفهمم ولى چيزى نفهميدم تا اينكه بدرگاه خدا عرض كردم : بار خدايا مقصود اين آيات را به من بفهمان ، پس در دلم افتاد كه مقصود از آنها ما هستيم و آنها دربارهء ما نازل شده .\r\nو همين سبب شد كه بر شتر خويش سوار شده و خود را بمدينه برسانم .\r\nو در حديث ديگرى است كه هنگامى كه رسول خدا صلى اللّه عليه و آله در مدينه بود روزى باصحاب فرمود : كيست كه عياش بن أبى ربيعة و هشام بن عاصى را پيش ما بياورد ؟\r\nوليد بن وليد گفت : من براى اين كار آماده هستم ، سپس برخاسته بسوى مكه حركت كرد ، و بطور خفاء و پنهانى وارد شهر شد ، در كوچه‌ها كه ميرفت زنى را ديد كه غذا با خود ميبرد پرسيد : اى زن بكجا ميروى ؟ گفت : بنزد اين دو نفر زندانى ميروم - و مقصودش همان دو نفر يعنى هشام و عياش بود - وليد ( كه بجستجوى ايشان بود ) دنبال آن زن برفت تا اينكه جاى آن دو را پيدا كرده ديد در جائى كه اصلا سقف ندارد آنها را زندانى كرده و بزنجير بسته‌اند .\r\n\r\n\r\n","description":"","footnote":"\r\n[ ( 1 ) 
  ] سورهء زمر آيه 53 - 55 .\r\n[ ( 2 ) 
  ] ذو طوى ، نام جائى است در پائين شهر مكه .\r\n","page_name":" 309 ","page_number":318},
  {"content":"\r\n\r\n( 1 ) شبانه وليد از ديوار بالا رفته و سنگى را برداشت و زير زنجيرى كه آنها را بدان بسته بودند نهاد و شمشير خود را بدان زنجير زده آن را بريد [ ( 1 ) 
  ] و آن دو را آزاد كرده بر شتر خويش سوار كرد و بمدينه آورد . و چون خود او پياده مهار شتر را ميكشيد پايش مجروح شد ، و در اين باره شعر ذيل را گفت :\r\n هل انت الا اصبع دميت * و فى سبيل اللّه ما لقيت \r\n( يعنى تو جز انگشتى نيستى كه خون آلود گشتى و باكى نيست زيرا آنچه به تو رسيده در راه خدا است ) .\r\n\r\nخانه‌هاى مهاجرين در شهر مدينه\r\nمسلمانانى كه از مكه بمدينه هجرت ميكردند بگروههاى مختلف و دسته‌هاى چداگانه‌اى تقسيم شده بودند و چنان نبود كه همگى در يك خانه و يا ميان يك قبيله سكونت كنند .\r\nاز آن جمله عمر بن خطاب و همراهان او : زيد بن خطاب - برادر عمر - عمرو و عبد اللّه فرزندان سراقة ، خنيس بن حذافة سهمى - داماد عمر ( شوهر حفصه كه پس از او رسول خدا صلى اللّه عليه و آله آن زن را بهمسرى خود درآورد ) - سعيد بن زيد . . .\r\nواقد بن عبد اللّه ، خولى و مالك پسران أبى خولى . . . ، و چهار فرزند بكير بنامهاى اياس و عاقل و عامر و خالد ، و هم پيمانهاى ايشان از قبيلهء بنى سعد همگى در قبيلهء بنى عمرو بن عوف در خانهء رفاعة بن عبد المنذر در محله قباء منزل كردند .\r\n\r\nخانهء صهيب و طلحة :\r\nو از آن جمله طلحة بن عبيد اللّه و صهيب بن سنان در محلهء سخ [ ( 2 ) 
  ] بر خبيب بن اساف كه از تيرهء بلحارث بن خزرج بود وارد شدند .\r\n\r\n\r\n","description":"","footnote":"\r\n[ ( 1 ) 
  ] و از همين جهت شمشير او بذى المروة معروف شد . و مروة به معناى سنگ است .\r\n[ ( 2 ) 
  ] محلهء سخ در اطراف شهر مدينه و فاصله‌اش با مسجد الرسول يك ميل راه است .\r\n","page_name":" 310 ","page_number":319},
  {"content":"\r\n\r\n( 1 ) و برخى گويند : طلحة بخانهء اسعد بن زرارة كه از تيرهء بنى النجار بود وارد شد .\r\nو در داستان هجرت صهيب نقل كنند كه چون خواست از مكه بيرون آيد قريش بنزد او آمده گفتند : تو هنگامى كه به اين شهر درآمدى مردى فقير و بينوا بودى ، و در اين شهر داراى ثروت و اندوختهء شدى و به اين پايه از ثروت رسيدى اكنون ميخواهى مالى را كه در اينجا بدست آورده و اندوخته‌اى از اين شهر خارج سازى ؟ به خدا ما از اين كار جلوگيرى خواهيم كرد ! صهيب گفت : اگر من از مال خود صرف نظر كنم رهايم ميكنيد ؟\r\nگفتند : آرى .\r\nگفت : آنچه دارم بشما واگذار كردم . و بدين ترتيب خود را از دست آنها رها كرده بمدينه هجرت كرد .\r\nو چون رسول خدا صلى اللّه عليه و آله داستان او را شنيد دو بار فرمود : صهيب ( در اين معامله ) سود برد !\r\n\r\nمنزل حمزة و زيد و ابن مرثد و ديگران :\r\nابن اسحاق گويد : حمزة بن عبد المطلب ، و زيد بن حارثة ، و ابو مرثد - كنّاز بن حصن ( يا حصين ) - و پسرش مرثد غنوى ، و أنسة ، و ابو كبشة - كه هر دو در زمرهء آزادشدگان رسول خدا صلى اللّه عليه و آله بودند - در محلهء قباء در خانهء كلثوم بن هدم كه از تيرهء بنى عمرو بن عوف بود منزل كردند .\r\nو برخى گفته‌اند : اينان بر سعد بن خيثمة وارد شدند .\r\nو گروهى گويند : حمزة بن عبد المطلب بخانهء اسعد بن زرارة رفت .\r\nو از آن جمله عبيدة بن حارث بن عبد المطلب ، و دو برادرش طفيل بن حارث و حصين بن حارث ، و مسطح بن اثاثه ، و سويبط بن سعد ( كه از تيرهء عبد الدار بود ) و طليب بن عمير ( كه از تيرهء عبد بن قصى بود ) و خباب ، همگى در قباء بخانهء عبد اللّه بن سلمة - از تيرهء بلعجلان - رفتند .\r\n\r\n","description":"","footnote":"","page_name":" 311 ","page_number":320},
  {"content":"\r\n\r\n( 1 ) و عبد الرحمن بن عوف با جمعى از مهاجرين در محلهء بلحارث بن خزرج بخانهء سعد بن ربيع وارد شدند .\r\nو زبير بن عوام ، و أبو سبرة بن أبى رهم در خانهء منذر بن محمّد منزل كردند .\r\nو مصعب بن عمير - كه از تيرهء عبد الدار بود - در ميان قبيلهء بنى الاشهل در خانهء سعد بن معاذ - كه از همان قبيله بود - منزل كرد .\r\nو ابو حذيفة بن عتبة ، و سالم - كه بسالم مولى ابو حذيفة معروف بود [ ( 1 ) 
  ] و عتبة بن غزوان نيز در همان قبيلهء بنى عبد الاشهل بر عباد بن بشر وارد شدند .\r\nو عثمان بن عفان بخانهء اوس بن ثابت - برادر حسان بن ثابت شاعر معروف در محله بنى النجار درآمد .\r\nو برخى گفته‌اند : مردان بى زن و عزبها بخانهء سعد بن خيثمة رفتند چون او نيز عزب بود . و اللّه اعلم .\r\n\r\nهجرت رسول خدا صلى اللّه عليه و آله\r\nمسلمانان مكه تدريجا بمدينه هجرت كردند ، و جز رسول خدا صلى اللّه عليه و آله و امير - المؤمنين على بن ابى طالب عليه السلام و ابو بكر و چند تن ديگر كه برخى بدست مشركين زندانى بودند و يا تحت تأثير سخنان ايشان قرار گرفته بودند كسى از آنها باقى نماند .\r\nابو بكر نيز چند بار خواست هجرت كند و از رسول خدا صلى اللّه عليه و آله استجازه كرد ولى حضرت ميفرمود : تعجيل مكن شايد رفيقى براى تو پيدا شود ! از آن سو قريش كه ديدند رسول خدا صلى اللّه عليه و آله پيروانى در شهر مدينه پيدا كرده و مسلمانان مكه نيز دسته دسته بدانها ميپيوندند و چيزى نميگذرد كه آن حضرت نيز ميرود و تحت رهبرى آن جناب لشگرى براى جنگ با ايشان آماده مىشود ، در\r\n\r\n\r\n","description":"","footnote":"\r\n[ ( 1 ) 
  ] ابن هشام در وجه آن مطالبى ذكر كرده كه خواهد بسيرة مراجعه كند ( ج 1 : 479 ) .\r\n","page_name":" 312 ","page_number":321},
  {"content":"\r\n\r\n( 1 ) دار الندوة - كه قصى بن كلاب آن را بنا كرده بود و قريش براى تصميم در هر كارى در آن خانه اجتماع ميكردند - جمع شده و دربارهء رسول خدا صلى اللّه عليه و آله بمشورت پرداختند .\r\nدر آن روز كه براى اين كار اجتماع كردند شيطان به صورت پيرى پشمينه پوش ، خوش قيافه و ظاهر الصلاح در آنجا حاضر شده دم در ايستاد .\r\nبزرگان قريش گفتند : پير مرد اهل كجائى ؟\r\nگفت : اهل نجد هستم و چون شنيدم شما براى كار مهمى در اينجا اجتماع كرده‌ايد آمدم تا سخنانتان را بشنوم و آنچه لازمهء نصيحت و خير انديشى است تذكر داده و در اين باره كوتاهى نكرده باشم ! قريش گفتند : خوش آمدى قدم به داخل خانه بگذار .\r\nپير مرد نجدى وارد شده در كنار بزرگان قريش بنشست و آنها به ترتيب قبائل عبارت بودند از :\r\nعتبة بن ربيعة ، برادرش شيبة ، ابو سفيان بن حرب - از بنى عبد شمس .\r\nو طعيمة بن عدى ، جبير بن مطعم ، حارث بن عامر بن نوفل - از تيرهء نوفل بن عبد مناف .\r\nو نضر بن حارث بن كلدة - از بنى عبد الدار بن قصى .\r\nو ابو البخترى بن هشام ، زمعة بن اسود بن مطلب ، حكيم بن حزام ، از بنى اسد بن عبد العزى .\r\nو ابو جهل بن هشام - از بنى مخزوم .\r\nو نبيه و منبه پسران حجاج - از بنى سهم .\r\nو امية بن خلف - از قبيله بنى جمح .\r\nو افراد ديگرى نيز از ساير قبائل قريش بودند كه البته چندان معروفيتى نداشتند .\r\nصحبت در بارهء محمّد صلى اللّه عليه و آله شروع شد و هر كس براى جلوگيرى از توسعهء تبليغات و دستگيرى و احيانا نابودى و قتل آن حضرت سخنى گفت .\r\n\r\n","description":"","footnote":"","page_name":" 313 ","page_number":322},
  {"content":"\r\n\r\n( 1 ) برخى گفتند : او را بزنجير كشيده زندانى كنيد ، و نگران باشيد تا بالاخره مرگش فرا رسد و بسرنوشت شعراى امثال خودش چون نابغة و زهير دچار شود و آنچه مردم دربارهء آنها قضاوت كردند دربارهء او نيز قضاوت خواهند كرد ! پير مرد نجدى گفت : نه به خدا اين رأى خوبى نيست ، زيرا چگونه پيروان او آسوده مىنشينند ، آنان بهر قيمتى شده او را از چنگال شما رها ساخته و ممكن است در اين گير و دار بر شما نيز غالب آمده همه را تحت قدرت خويش درآورند ! فكر ديگرى بكنيد كه اين كار صحيح نيست .\r\nديگرى گفت : او را از اين شهر بيرون كرده و خيال خود را از كارهاى او آسوده ميكنيم ، و از آن پس بهر كجا كه خواهد برود و هر چه خواهد انجام دهد زيرا با رفتن او ما سر و صورتى به كارهاى خود داده و از تبليغات او نيز در خارج مكه باكى نداريم ! پير مرد نجدى گفت : نه به خدا اين هم فكر خوبى نيست ، مگر آن بيان سحرآميز و منطق گرم و گيرا و جذابيت او را نديده‌ايد ! به خدا اگر چنين كارى انجام دهيد به زودى بميان قبيله‌اى از قبائل عرب خواهد رفت و با بيان شيرين و گفتار خويش آنان را پيرو خود ساخته بشما حمله‌ور خواهد شد و آن وقت است كه قدرت را از دست شما گرفته هر چه خواهد نسبت بشما انجام خواهد داد .\r\nابو جهل گفت : فكرى به نظر من رسيده كه گمان ندارم هيچكداميك از شما با آن مخالفت كنيد و بهتر از آن بينديشيد ؟\r\nهمگى گفتند : نظرت را بگو .\r\nگفت : به نظر من از هر قبيله يك جوان شجاع و نيرومند و خوشنام انتخاب كنيد و بهر كدام شمشير برندهء بدهيد و وادارشان كنيد همگى با هم يكباره بمحمد حمله كنند و او را بكشند و ما را از او آسوده خاطر سازند . و بدين گونه خون او در ميان قبائل تقسيم شود ( زيرا تمامى آنها در خون او شركت كرده‌اند ) و فرزندان عبد مناف نتوانند با تمام قبائل جنگ كنند و بناچار بگرفتن ديه و خونبهاى او راضى\r\n\r\n","description":"","footnote":"","page_name":" 314 ","page_number":323},
  {"content":"\r\n\r\n( 1 ) شوند و ما هم آن را خواهيم پرداخت ! پير مرد نجدى گفت : بهتر از اين انديشه‌اى نيست و همين رأى صحيح است .\r\nو بدين ترتيب همگى تصميم بدين كار گرفته از يك ديگر جدا شدند .\r\n\r\nخارج شدن رسول خدا صلى اللّه عليه و آله از خانه و خواباندن على عليه السلام را بجاى خود :\r\nمشركين مكه بدنبال تصميمى كه گرفته بودند انتظار آمدن شب را ميكشيدند تا از تاريكى استفاده كرده و نقشهء خود را عملى كنند ، از آن سو جبرئيل بر پيامبر گرامى اسلام نازل شده گفت : شما مأمورى كه امشب در بستر خويش نخوابى .\r\nچون شب شد مشركين اطراف خانه آن حضرت را گرفته مترصد بودند تا كى ببستر خواب ميرود كه آن هنگام به داخل خانه ريخته و او را در بستر بقتل رسانند .\r\nرسول خدا صلى اللّه عليه و آله كه چنان ديد بعلى بن ابى طالب عليه السلام فرمود : امشب را تو در بستر من بخواب و همان بردى را كه من هنگام خوابيدن به خود مىپيچيدم تو بر خود به پيچ و مطمئن باش كه اينان به تو آزارى نخواهند رسانيد .\r\nمشركين كه در بيرون خانه بودند با هم بگفتگو پرداختند . ابو جهل رو برفقاى خود كرده گفت : محمد گمان مىكند اگر شما پيروى او را بكنيد بر عرب و عجم حكومت و سلطنت خواهيد كرد ، و پس از مرگ نيز دوباره زنده خواهيد شد و بباغهائى مانند باغهاى اردن ( و شام ) خواهيد رفت ، ولى اگر از او پيروى نكنيد كشته خواهيد شد و پس از مرگ نيز كه زنده شويد آتشهاى افروخته در انتظار شما است ! در همين حال رسول خدا صلى اللّه عليه و آله از خانه خارج شده و مشتى خاك برداشته بر سرشان ريخت و رو بابو جهل كرده فرمود : آرى من گويندهء اين سخن هستم ، و تو نيز يكى از آنها هستى ( كه كشته خواهى شد و سپس به آتش دوزخ دچار خواهى گشت ) . و هم چنان كه خاك بر سرشان ميريخت آيات ذيل را از سورهء يسن تلاوت ميكرد :\r\n\r\n","description":"","footnote":"","page_name":" 315 ","page_number":324},
  {"content":"\r\n\r\n( 1 ) « يس ، قسم به قرآن حكمت آموز ، كه تو البته از پيامبرانى ، و پيرو راه راستى ، اين قرآن از جانب خداى مقتدر مهربان نازل گشته » . . . تا اين آيه كه فرمايد : « و از پيش رويشان و از پشت سرشان سدّى قرار داديم و چشمهايشان را تيره ساختيم تا چيزى نبينند » [ ( 1 ) 
  ] .\r\nمحمّد صلى اللّه عليه و آله اين آيات را خواند و بر سر تمامى ايشان خاك افشانده و بدان سو كه مأموريت داشت حركت كرده از نظرها ناپديد شد .\r\nو در همان دم رهگذرى از پيش ايشان گذشته و بدانها گفت :\r\nبانتظار چه كسى در اينجا نشسته‌ايد ؟\r\nگفتند : بانتظار محمّد ! رهگذر گفت : خدايتان نااميد كرد و به خدا سوگند محمّد از خانه خارج شد و بسر همهء شما خاك ريخت و بدنبال كار خود رفت ، و اگر صدق گفتار مرا خواهيد دست بسرهاى خود بكشيد . اين را گفت و او نيز برفت .\r\nمشركين دست بسر خود كشيده ديدند روى سرهايشان خاك ريخته شده از اين رو برخاسته به طرف در خانه آمده و بهر وسيله بود شروع بتفحص كردند ، ولى چون على در جاى آن حضرت خوابيده بود و برد مخصوص رسول خدا صلى اللّه عليه و آله را به خود پيچيده بود با هم گفتند :\r\nبه خدا اين محمّد است كه در جاى خود خوابيده و اين برد مخصوص او است كه روى او افتاده است . و همين مطلب سبب شد كه آنها تا بصبح در همانجا بمانند و چون صبح شد و على عليه السلام از بستر آن حضرت برخاست دانستند كه آن رهگذر راست ميگفت . و از آياتى كه در اين باره نازل شد دو آيهء ذيل است :\r\n1 - « به ياد آر وقتى را كه كافران با تو مكر ميكردند تا تو را از مقصد خويش باز دارند يا بقتل رسانند يا از شهر بيرونت كنند ( تو كار خود به خدا واگذار ) آنان مكر ميكنند و خدا نيز با آنها مكر مىكند و خدا بهتر از هر كس مكر تواند\r\n\r\n\r\n","description":"","footnote":"\r\n[ ( 1 ) 
  ] سورهء يسن آيه 1 - 9 .\r\n","page_name":" 316 ","page_number":325},
  {"content":"\r\n\r\n( 1 ) كرد » [ ( 1 ) 
  ] .\r\n2 - « يا اينكه ( كافران ) گويند محمّد شاعرى است و ما انتظار مرگ او را داريم ، بگو شما بانتظار مرگ من باشيد كه من نيز منتظر ( مرگ شما ) هستم » [ ( 2 ) 
  ] و بدين ترتيب خداى تعالى پيامبرش را مأمور بهجرت فرمود .\r\n\r\nابو بكر در ركاب رسول خدا صلى اللّه عليه و آله :\r\nابو بكر چنانچه پيش از اين گفتيم چند بار از رسول خدا صلى اللّه عليه و آله براى مهاجرت بمدينه استيذان كرد و حضرت هر باره ميفرمود : عجله مكن شايد خداوند رفيقى برايت فراهم سازد .\r\nاين سخن رسول خدا صلى اللّه عليه و آله ابو بكر را بطمع انداخت كه ممكن است مقصود حضرت از آن رفيق خود آن بزرگوار باشد ، از اين رو دو مركب سوارى خريدارى كرده و در خانه نگهدارى ميكرد و آذوقه ميداد .\r\nاز عايشه حديث كنند كه گويد در اين اواخر رسم پيغمبر اكرم صلى اللّه عليه و آله چنان بود كه هر روز يك بار يا طرف صبح و يا سمت شام به خانه ما ميآمد تا روزى كه آن حضرت مأمور بهجرت از مكه شد هنگام ظهر در آن وقتى كه گرما بشدت رسيده بود ناگهان رسول خدا صلى اللّه عليه و آله بر خلاف عادت بخانهء ما آمد پدرم كه چنان ديد بما گفت : مسلما پيش آمد تازه‌اى شده كه رسول خدا صلى اللّه عليه و آله در اين ساعت بخانهء ما آمد پس از جاى خود برخاسته و حضرت را در جاى خويش نشانيد و جز پدرم و من و خواهرم اسماء ديگرى در خانه نبود .\r\nرسول خدا صلى اللّه عليه و آله نشست و نگاهى بابو بكر كرده فرمود : اطاق را خلوت كن ابو بكر عرض كرد : كسى جز اين دو دختر من در اطاق نيست ، مگر چه پيش آمدى كرده ؟ فرمود : خداى تعالى به من اجازه داده تا از مكه هجرت كنم ! پدرم ابو بكر عرض كرد : مرا هم بهمراه خود ميبرى ؟ فرمود : آرى ! ابو بكر از شوق بگريه افتاد سپس عرض كرد : من دو مركب از چندى پيش خريدارى كرده و براى\r\n\r\n\r\n","description":"","footnote":"\r\n[ ( 1 ) 
  ] سورهء انفال آيه 30 .\r\n[ ( 2 ) 
  ] سورهء طور آيه 30 - 31 .\r\n","page_name":" 317 ","page_number":326},
  {"content":"\r\n\r\n( 1 ) چنين روزى در خانه بسته‌ام .\r\nهمانروز عبد اللّه بن ارقط را - و برخى عبد اللّه بن اريقط گفته‌اند - كه در زمرهء مشركين و از طائفهء بنى دئل بن بكر بود براى نشان دادن راه اجيرش كردند و مركبها را به او سپرده تا هنگام حركت باتفاق بمدينه بروند .\r\nاز تصميمى كه رسول خدا صلى اللّه عليه و آله براى هجرت گرفته بود جز على بن ابى طالب عليه السلام و خانوادهء ابو بكر كسى اطلاعى نداشت ، و اطلاع على بن ابى طالب عليه السلام نيز بدان جهت بود كه چون مردم مكه محمّد صلى اللّه عليه و آله را بصداقت و امانت شناخته بودند هر كس ميخواست مال خود را نزد شخص امينى بگذارد بنزد آن حضرت ميآمد و از اين رو امانات بسيارى نزدش جمع شده بود ، و چون رسول خدا صلى اللّه عليه و آله خواست از مكه هجرت كند آن امانتها را بعلى بن ابى طالب سپرد و به او دستور داد در مكه بماند و آنها را به صاحبانش برساند .\r\n\r\nحركت رسول خدا صلى اللّه عليه و آله بسوى غار ثور :\r\nساعتى كه رسول خدا صلى اللّه عليه و آله خواست تصميم خود را در هجرت از مكه عملى سازد بخانهء ابو بكر آمده و هر دوى آنها از در كوچكى كه در پشت خانهء ابو بكر بود به طرف غار ثور حركت كردند ، غار مزبور در كوهى در قسمت جنوبى مكه قرار داشت ، شب هنگام بدانجا رسيدند و هر دو وارد غار شدند .\r\nابو بكر بفرزندش عبد اللّه دستور داد در مكه بماند و اخبار مكه و قريش را هر شب در همان غار به اطلاع او برساند ، و از آن سو بغلامش عامر بن فهيرة دستور داد گوسفندان او را روزها بچراند و شب هنگام آنها را بدر غار مزبور ببرد اسماء دختر ابو بكر نيز هر روز هنگام شام كه ميشد غذائى تهيه كرده بغار مزبور ميبرد .\r\nسه روز رسول خدا در غار بماند ، و قريش كه از يافتن آن حضرت صلى اللّه عليه و آله مأيوس شده بودند در مكه اعلام كردند كه هر كس محمّد صلى اللّه عليه و آله را زنده بدست آورد و بقريش بسپارد صد شتر پاداش دارد .\r\nعبد اللّه پسر ابو بكر نيز در اين سه روزه مرتبا اخبار قريش و مكه را شبانه\r\n\r\n","description":"","footnote":"","page_name":" 318 ","page_number":327},
  {"content":"\r\n\r\n( 1 ) برسول خدا صلى اللّه عليه و آله و ابو بكر ميرسانيد و از آن سو عامر بن فهيرة غروب كه ميشد گله گوسفند ابو بكر را بدر غار مىبرد و آن دو از غار بيرون آمده و از شير آنها دوخته مىنوشيدند و گاهى هم يكى از آن گوسفندان را كشته و از گوشتش غذا طبخ ميكردند . و براى اينكه رد پاى عبد اللّه بن ابى بكر كه شبها بدر غار مىآمد و صبح باز گشت محو شود قرار گذاردند كه هر روز صبح هنگامى كه عبد اللّه از در غار حركت مىكند عامر بن فهيرة گوسفندان را پشت سر او در همان خطى كه او به راه ميافتاد حركت دهد تا اثر پائى از او بجاى نماند .\r\n\r\nخروج از غار :\r\nپس از اينكه سه روز بدين منوال گذشت عبد اللّه بن ارقط كه پيش از اين او را براى نشان دادن راه اجير كرده بودند با مركبها بنزد ايشان آمده و اسماء دختر ابو بكر نيز سفرهء غذائى براى ايشان آورده بود ، و هنگامى كه خواست آن را به ترك شتر ببندد متوجه شد كه فراموش كرده بندى براى آن قرار دهد از اين رو چادر كمرى خود را ( كه عرب بدان نطاق گويند ) از كمر باز كرد و بهم پيچيد و به صورت بندى ساخته و سفره را بوسيلهء آن به ترك شتر بست .\r\nو برخى گفته‌اند آن را به دو نيم كرد نيمى را به صورت طناب در آورد و سفره را بوسيلهء آن بر شتر بست و نيم ديگر را مجددا بكمر خويش بست و از همين رو او را « ذات النطاقين » گفتند .\r\nهنگام سوار شدن ابو بكر پيش آمده و آن شترى كه بهتر بود براى سوارى رسول خدا صلى اللّه عليه و آله پيش آورد ، حضرت فرمود : شترى را كه مال من نيست سوار نمىشوم ! ابو بكر عرض كرد : اين شتر از آن شما باشد ! حضرت فرمود : به اين صورت من آن را نمىپذيرم ولى قيمت خريد آن را تعيين كن ، عرض كرد : آن را بفلان مبلغ خريدارى كرده‌ام ، رسول خدا صلى اللّه عليه و آله فرمود : من آن را به همان قيمت از تو خريدارى كردم ، ابو بكر پذيرفت و حضرت سوار شد و بدين ترتيب يك قافلهء چهار نفرى كه عبارت بودند از رسول خدا صلى اللّه عليه و آله و ابو بكر و عامر بن فهيرة غلام او\r\n\r\n","description":"","footnote":"","page_name":" 319 ","page_number":328},
  {"content":"\r\n\r\n( 1 ) و عبد اللّه بن ارقط دليل راه بسوى مدينه حركت كردند .\r\nابو بكر غلامش عامر بن فهيرة را نيز بر پشت سر خويش سوار شتر كرده همراه خود برد تا در راه خدمت آنها را به عهده بگيرد .\r\n\r\nابو جهل و اسماء دختر ابو بكر :\r\nاسماء دختر ابو بكر گويد : همين كه رسول خدا صلى اللّه عليه و آله و پدرم ابو بكر از خانه بيرون رفتند چند تن از قريشيان كه در ميان ايشان ابو جهل نيز بود بخانهء ما ريختند ، و بدر اطاق آمدند ، من از اطاق بيرون آمدم ببينم چه خبر است ! چشمشان كه به من افتاد گفتند : پدرت كجا است ؟\r\nگفتم : به خدا اطلاعى از جاى او ندادم ، ابو جهل كه مرد پست و خبيثى بود دست خود را بالا برد و چنان سيلى محكمى به صورت من زد كه گوشواره‌ام به زمين افتاد .\r\nآنها بيش از اين در خانهء ما توقف نكرده و از آنجا بيرون رفتند ، و من و خواهرم عايشه سه شبانه روز در خانه بوديم و هيچگونه اطلاعى از مسير رسول خدا صلى اللّه عليه و آله و پدرم نداشتيم تا هاتفى از جنيان در پائين شهر مكه اشعارى را زمزمه ميكرد [ ( 1 ) 
  ] كه مردم شهر مكه نيز صداى او را مىشنيدند و بدنبال آن صدا تا بالاى مكه هم آمدند ولى صاحب صدا را نميديدند ، و در آن اشعار حركت رسول خدا صلى اللّه عليه و آله و ابو بكر را از غار و فرود آمدنشان را تا بخيمهء ام معبد كه دختر مردى بنام كعب و از قبيلهء خزاعه بود خبر ميداد .\r\nپس از اينكه اين صدا به گوش ما خورد دانستيم كه رسول خدا صلى اللّه عليه و آله بسوى مدينه رهسپار گشته است .\r\n\r\nآمدن ابو قحافه بخانهء ابو بكر :\r\nاسماء گويد : پدرم هنگام رفتن بغار پولهائى كه در خانه داشت و عبارت از پنجهزار يا شش هزار درهم بود همه را با خود برد و براى ما چيزى بجاى نگذاشت و پس از رفتن او پدر بزرگ ما أبو قحافة كه از هر دو چشم نابينا شده بود بنزد ما آمده\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار مزبور به جلد اول سيرة صفحهء 487 مراجعه شود .\r\n","page_name":" 320 ","page_number":329},
  {"content":"\r\n\r\n( 1 ) گفت : ابو بكر با اين ترتيب كه پولها را با خود برد شما را بگرفتارى و مصيبت سختى دچار كرد ! من گفتم : نه پدر جان او مال بسيارى براى ما بجاى گذارده ! گفت : چگونه ؟\r\nمن برخاستم و مقدارى سنگ خورده جمع كرده و در پارچه‌اى ريختم و در مكانى كه معمولا پدرم پولهاى خود را در آنجا مىنهاد گذارده و دست ابو قحافة را گرفته روى آن پارچه گذاردم و گفتم : اينها پولهائى است كه پدرم در خانه براى ما گذارده ، ابو قحافه كه دستش بدان پارچه رسيد گفت :\r\nاكنون كه اين پولها را گذارده باكى بر شما نيست ، و همين مقدار پول شما را براى مدت زيادى كافى است .\r\nو من اين كار را صرفا براى آن انجام دادم كه بدان وسيله خاطر آن پير مرد را آسوده سازم و گر نه به خدا سوگند پدرم ابو بكر دينارى براى ما در خانه نگذارده بود .\r\n\r\nتعقيب سراقه از رسول خدا صلى اللّه عليه و آله :\r\nسراقة بن مالك كه از مردان سرشناس قريش بود ، گويد : هنگامى كه رسول خدا صلى اللّه عليه و آله از مكه بسوى مدينه هجرت كرد ، قريش جايزهء زيادى كه عبارت از « يكصد شتر » بود براى پيدا كنندهء او قرار داده بودند ( و راستى جايزهء مهمى بود ) .\r\nمن همين طور كه در كنار افراد قبيلهء خويش نشسته بودم مردى از همان قبيله را ديدم كه از راه رسيد و در برابر ما ايستاده گفت :\r\nبه خدا من سه نفر را در راه ديدم كه ( بسوى يثرب ) ميرفتند و گمان دارم كه جز محمّد و يارانش اشخاص ديگرى نبودند .\r\nمن ( از سخن او دانستم كه راست ميگويد ولى براى اينكه براى تحصيل جايزهء قريش كسى بر من پيشدستى نكند در صدد تكذيب او برآمده و ) با چشم او را بسكوت اشاره كرده و گفتم : اينها افراد فلان قبيله بوده‌اند كه بدنبال ( شتر )\r\n\r\n","description":"","footnote":"","page_name":" 321 ","page_number":330},
  {"content":"\r\n\r\n( 1 ) گمشدهء خود مىگشته‌اند . آن مرد كه چنان ديد در پاسخ من گفت : شايد چنان باشد كه تو ميگوئى .\r\nو بدان ترتيب فكر تعقيب محمّد را از سر حاضران در آن انجمن بدر كرده پس از كمى تأمل برخاسته به منزل آمدم و دستور دادم اسبم را زين كرده بنزدم بياورند سپس لباس جنگ بر تن كرده شمشير و نيزه خود را نيز برداشته آمادهء حركت شدم در اين حال چوبه‌هاى تيرى را كه بدانها تفأل ميزدم طلب كرده و براى رفتن بدان راه تفأل زدم ولى خوب نيامد .\r\nبا اين حال بطمع صد شتر آن را ناديده گرفته به راه افتادم ، ( و براى اينكه زودتر به مقصود نائل شوم اسب را بسرعت ميراندم كه ) ناگاه در همان سرعتى كه اسب ميرفت سكندرى خورد و هر دو دستش در زمين فرو رفته بسر درآمد و مرا به زمين زد ، از اين پيش آمد ناراحت شده برخاستم ، و دوباره به همان چوبه‌هاى تير تفأل زدم اين بار نيز بد آمد ولى من باز هم اعتنائى نكرده آن حضرت را تعقيب كردم .\r\nمقدارى كه رفتم چشمم بدان حضرت و همراهان او افتاد ، ولى ناگهان براى دومين بار دستهاى اسب به زمين فرو رفت و من به زمين خوردم و چون برخاستم ديدم چنان گرد و خاكى برخاست كه من جائى را نمىبينم .\r\nدر اين حال دانستم كه مرا بدان حضرت دسترسى نيست ( و خداوند حافظ و نگهبان اوست ) و بناچار بايد فكر دستگيرى او را از سر بدور افكنم از اين رو فرياد زدم :\r\nاى كاروانيان ! من سراقة بن مالك هستم و به خدا سوء قصدى نسبت بشما ندارم كمى مكث كنيد تا من بشما برسم چون سخنى با شما دارم ! رسول خدا صلى اللّه عليه و آله بابو بكر فرمود : از او بپرس : چه ميخواهى ؟\r\nمن در پاسخ ابو بكر گفتم : ميخواهم چند كلمه بنويسى تا آن نوشته ميانهء من و شما نشانه و علامتى باشد .\r\nرسول خدا صلى اللّه عليه و آله بابو بكر فرمود : هر چه ميخواهد برايش بنويس .\r\n\r\n","description":"","footnote":"","page_name":" 322 ","page_number":331},
  {"content":"\r\n\r\n( 1 ) ابو بكر نيز آنچه من ميخواستم روى قطعهء سفالين و يا تختهء استخوانى نوشت و بسوى من پرتاب كرد .\r\nمن آن نوشته را برداشته و در جعبهء تير خود نهاده به مكه باز گشتم ، و اين جريان را به كسى اظهار نكردم تا آنگاه كه رسول خدا صلى اللّه عليه و آله مكه را فتح كرد و از جنگ حنين و طائف باز ميگشت من آن نوشته را با خود برداشته براى ديدار آن حضرت از مكه بسوى طائف خارج شدم و در « جعرانة » [ ( 1 ) 
  ] بدان حضرت رسيدم .\r\nمن براى آنكه خود را به او برسانم در ميان صفى از انصار كه اطراف آن حضرت را گرفته بودند افتادم ، آنان نيزه‌هاى خود را بسوى من گرفته فرياد زدند : بكجا ميروى ، من خود را برسول خدا نزديك كرده هم چنان كه سوار بر شتر بود و ساق پايش كه در سفيدى چون مغز شاخه خرما به چشم مىخورد اشاره كردم و نوشته را بر سر دست بلند كرده فرياد زدم :\r\nاى رسول خدا ! من سراقة بن مالك هستم و اين هم نوشتهء شما است كه به من داده‌اى ! رسول خدا صلى اللّه عليه و آله فرمود : او را پيش من آريد كه روز وفاى بوعده و نيكى است .\r\nپس مرا پيش آن حضرت برده و من اسلام آورده و هر چه فكر كردم چيزى از او بپرسم بيادم نيامد جز اينكه پرسيدم : يا رسول اللّه ، شترانى دارم و گودالى است كه هر گاه وقت آمدن آنها از صحرا مىشود من آن گودال را پر از آب ميكنم تا آنها بيايند و از آن بنوشند ، و گاهى است كه شتران ديگرى كه در بيابان گم شده‌اند بسر گودال مزبور ميآيند و از آنجا آب ميخورند ، آيا براى من در اين كار أجر و پاداشى هست ؟\r\nفرمود : آرى هر حيوان تشنه‌اى را كه انسان سيراب كند داراى اجر و مزد خواهد بود .\r\nپس از اين جريان بخانهء خويش باز گشتم و در زمرهء مسلمانان درآمدم .\r\n\r\n\r\n","description":"","footnote":"\r\n[ ( 1 ) 
  ] جعرانة نام محلى است ما بين مكة و طائف .\r\n","page_name":" 323 ","page_number":332},
  {"content":"\r\n\r\n( 1 )\r\n\r\nمسير رسول خدا صلى اللّه عليه و آله از مكه تا بمدينه :\r\nابن اسحاق گويد : مسيرى كه عبد اللّه بن ارقط براى بردن رسول خدا صلى اللّه عليه و آله انتخاب كرد بدين ترتيب بود كه از قسمت جنوبى شهر مكه بيرون رفته و هم چنان تا ساحل درياى احمر آمدند ، و از آنجا قسمت جنوبى « عسفان » را در پيش گرفته از پائين « أمج » گذشتند و هم چنان پس از گذشتن از « قديدا » وارد راه معمولى مدينه شدند ، و از آنجا به ترتيب « خرّار » و « ثنية المرة » و « لقفا - يا - لفتا » را پشت سر گذاردند ، و به « مدلجة لقف » و سپس به « مدلجة محاج » و - « مرحج محاج » و « مرحج ذى الغضوين » رسيدند و هم چنان آمده تا از وادى « ذى كشر » و « جداجد » و « اجرد » و « ذاسلم » و « عبابيد - يا - عبابيب » و « فاجة - يا - قاحة » گذشتند ، سپس از گردنه كوه آنجا عبور كرده در عرج فرود آمدند .\r\nدر اينجا شتر رسول خدا صلى اللّه عليه و آله از راه ماند از اين رو مردى از قبيلهء اسلم بنام اوس بن حجر شترى براى آن حضرت آورده و آن جناب را بر آن شتر سوار كرد و غلام خود را بنام مسعود بن هنيدة بهمراهى آن حضرت فرستاد و از آنجا حركت كرده از درهء « ثنية العائر » بسوى مدينه رهسپار شد و پس از گذشتن از « بطن رئم » بمحله « قباء » كه در نزديكى مدينه بود وارد شدند .\r\n\r\nورود بمحلهء « قباء » :\r\nخبر حركت رسول خدا صلى اللّه عليه و آله از مكه به گوش مسلمانانى كه در مدينه بودند رسيده بود ، و اينان هر روز صبح سپيده كه ميزد نماز واجب خود را ميخواندند و پس از آن از خانه‌هاى خويش بيرون آمده بخارج شهر سر راه مكه ميآمدند و بانتظار رسول خدا تا هنگامى كه آفتاب بالا ميآمد و سايه ناياب ميشد مىنشستند و چون مأيوس ميشدند بخانه‌هاى خويش باز مىگشتند .\r\nچند روز بدين منوال گذشت تا همان روزى كه حضرت بقباء وارد شد كه مطابق روز دوشنبه دوازدهم ربيع الاول بود مسلمانان مانند هر روز تا هنگام گرمى هوا\r\n\r\n","description":"","footnote":"","page_name":" 324 ","page_number":333},
  {"content":"\r\n\r\n( 1 ) بانتظار نشستند و چون ديدند خبرى نشد بخانهء خود بازگشتند ولى طولى نكشيد پس از رفتن آنان نزديكيهاى ظهر رسول خدا صلى اللّه عليه و آله و همراهان بقباء رسيدند .\r\nيكى از يهوديان كه هر روزه انتظار مسلمانان را ديده بود پس از رفتن آنان بر فراز بلندى رفته و چشم به راه مكه دوخت ، ناگهان چشمش برسول خدا صلى اللّه عليه و آله افتاد كه با همراهان خود از راه رسيدند .\r\nناگاه فرياد زد : اى فرزندان قيلة [ ( 1 ) 
  ] آن كس كه روزها بانتظار آمدنش بوديد آمد .\r\nبدنبال اين فرياد مسلمانان از خانه‌ها بيرون ريخته و بجستجوى رسول خدا صلى اللّه عليه و آله شتافتند و بنزد آن حضرت كه در سايهء خرمائى آرميده بود هجوم بردند و چون بيشتر آنها اهل مدينه بودند و پيش از آن رسول خدا صلى اللّه عليه و آله را نديده بودند آن حضرت را نمىشناختند تا هنگامى كه آفتاب بدن حضرت را گرفت ابو بكر برخاسته با رداى خويش سايبانى براى او درست كرد و تمام كسانى كه به آنجا آمده بودند پيامبر گرامى اسلام را شناختند .\r\nپس از اينكه لختى گذشت رسول خدا صلى اللّه عليه و آله برخاسته و بخانهء كلثوم بن هدم وارد شد .\r\nو برخى گويند : آن حضرت به خانه سعد بن خيثمة كه مردى عزب و بىزن بود وارد شد و آنجا جايگاه مهاجرينى بود كه مانند سعد عزب و بىزن بودند .\r\nابو بكر نيز به منزل خبيب بن اساف و يا خارجة بن زيد ورود كرد .\r\nعلى بن ابى طالب عليه السلام نيز پس از آنكه سه شبانه روز در مكه ماند و امانتهاى مردم را بدست صاحبانش سپرد بسوى مدينه حركت كرد و در قباء در خانهء كلثوم بن هدم بنزد رسول خدا صلى اللّه عليه و آله آمد .\r\n\r\nداستانى از سهل بن حنيف :\r\nعلى بن ابى طالب عليه السلام فرمايد : يكى از زنان مسلمانى كه شوهر نداشت در\r\n\r\n\r\n","description":"","footnote":"\r\n[ ( 1 ) 
  ] « قيلة » نام زنى است كه انصار مدينه را به دو منسوب ميكردند .\r\n","page_name":" 325 ","page_number":334},
  {"content":"\r\n\r\n( 1 ) قباء سكونت داشت و در آن يكى دو شبى كه ما در قباء بوديم ميديدم نيمه‌هاى شب مردى بدر خانهء آن زن ميآيد و دق الباب كرده چيزى بدان زن ميدهد و باز ميگردد روزى از آن زن پرسيدم : تو زنى هستى مسلمان و بىشوهر ، اين مردى كه شبها در خانه‌ات ميآيد و در مىزند كيست ؟ گفت : اين مرد سهل بن حنيف است كه چون ميداند من كسى را ندارم شبها بنزد بتهاى قبيلهء خويش ميرود و آنها را شكسته چوب آنها را بنزد من ميآورد و به من ميدهد تا آنها را سوزانده و از آتش آن براى طبخ طعام و غيره استفاده كنم . از آن پس على بن ابى طالب عليه السلام تا هنگامى كه سهل بن حنيف در كوفه از دنيا رفت گاهى اين داستان را نقل ميكرد .\r\n\r\nبناى مسجد قباء و حركت رسول خدا صلى اللّه عليه و آله بسوى مدينه :\r\nروز دوشنبه بود كه رسول خدا صلى اللّه عليه و آله در محلهء قباء وارد شد و تا روز جمعه ( يعنى چهار روز ) در قباء در ميان قبيلهء بنى عمرو بن عوف ماند ، و در همان چند روز مسجد قباء را كه نخستين مسجدى است كه در اسلام بنا شده بدست خود بنا كرد .\r\nو چون روز جمعه شد از قباء بسوى مدينه حركت كرد و چون بمحلهء بنى سالم بن عوف رسيد در وادى « رانوناء » نماز جمعه خواند . و اين نخستين نماز جمعه‌اى بود كه آن حضرت در مدينه خواند .\r\nو پس از اتمام نماز بزرگان قبيلهء مزبور مانند : عتبان بن مالك و عباس بن عبادة بن نضلة و جمعى ديگر بنزد آن حضرت آمده عرضه داشتند : يا رسول اللّه در ميان قبيله ما فرود آى كه هر چه بخواهى از اسلحه و مردان جنگجو و مال و آذوقه در دفاع از تو آماده است ! حضرت فرمود : شتر را رها كنيد و راه او را باز كنيد كه او مأمور است ! از آنجا گذشت و بمحلهء بنى بياضة رسيد ، بزرگان قبيله مزبور نيز مانند زياد بن لبيد و فروة بن عمرو پيش آمده و مانند قبيلهء بنى سالم تقاضاى توقف آن حضرت را در ميان آن قبيله كردند و حضرت همان جواب را فرمود .\r\nاز آنجا نيز گذشت و بمحلهء بنى ساعدة وارد شد ، در اينجا سعد بن عباده\r\n\r\n","description":"","footnote":"","page_name":" 326 ","page_number":335},
  {"content":"\r\n\r\n( 1 ) و منذر بن عمرو و جمعى از بزرگان قبيلهء بنى ساعدة پيش آمده عرض كردند : در ميان قبيله ما فرود آى كه همه گونه فداكارى و آمادگى را در دفاع از شما داريم حضرت مانند پاسخى را كه به دو قبيله بنى سالم و بنى بياضه داده بود بدانها نيز داده و فرمود : شتر را رها كنيد زيرا او مأمور است .\r\nاز آنجا بمحله بنى حارث بن خزرج رسيد بزرگان ايشان نيز مانند سعد بن ربيع و خارجة بن زيد و عبد اللّه بن رواحة پيش آمده و همان درخواست را كردند و همان پاسخ را نيز از آن حضرت شنيدند .\r\nسپس بمحله بنى عدى بن نجار رسيد ، اينان كه از طرف مادر با رسول خدا صلى اللّه عليه و آله رابطهء خويشاوندى داشتند ، و سلمى مادر عبد المطلب از اين قبيله بود ، بزرگان خويش مانند : سليط بن قيس و ابو سليط و اسيرة بن أبى خارجة را با جمعى ديگر بنزد آن حضرت فرستاده تقاضاى نزول حضرت را در ميان آن قبيله كرده گفتند :\r\nبميان دائيان خود فرود آى و از هر گونه حمايتى در اين قبيله بهره‌مند شو ! ولى رسول خدا صلى اللّه عليه و آله همان پاسخ را داده آنان نيز جلوى شتر را رها كرده مأيوسانه بخانه‌هاى خود باز گشتند .\r\nشتر مزبور هم چنان بيامد تا بمحلهء بنى مالك بن نجار رسيد و در همان جائى كه اكنون مسجد آن حضرت قرار دارد زانو زد و خوابيد ، زمين مزبور متعلق به دو كودك يتيم بود بنامهاى سهل و سهيل فرزندان عمرو كه در تحت سرپرستى معاذ بن عفراء زندگى ميكردند ، و در آن زمين خرماى خود را كه از درخت ميچيدند خشك مىكردند .\r\nشتر رسول خدا صلى اللّه عليه و آله در آن زمين خوابيد ولى آن حضرت پياده نشد ، از اين رو شتر برخاسته چند قدمى برداشت ولى مجددا به پشت سر خود نگاه كرده به همان جاى اول بازگشت و همانجا زانو زده خوابيد و گردن و سينهء خود را نيز به زمين چسباند .\r\nدر اين وقت رسول خدا صلى اللّه عليه و آله از شتر پياده شده پرسيد : اين زمين از كيست ؟\r\n\r\n","description":"","footnote":"","page_name":" 327 ","page_number":336},
  {"content":"\r\n\r\n( 1 ) معاذ بن عفراء پيش آمده عرض كرد : اينجا متعلق به فرزندان يتيم عمرو :\r\nسهل و سهيل است كه در تحت سرپرستى من هستند و من آن دو را راضى ميكنم تا بشما واگذار كنند و شما در اينجا مسجدى بنا كنيد .\r\n( پس از اينكه معاذ رضايت آن دو كودك را تحصيل كرد ) رسول خدا صلى اللّه عليه و آله دستور داد در آنجا مسجدى بنا كنند . و خود به خانه ابو ايوب ( كه در كنار همان زمين بود ) درآمد ، و تا اتمام بناى مسجد و حجره‌هاى اطراف آن در خانه ابو ايوب بسر برد ، و پس از اتمام مسجد حجرات اطراف رسول خدا صلى اللّه عليه و آله بدانجا منتقل شد .\r\n\r\nكمك رسول خدا صلى اللّه عليه و آله در بناى مسجد :\r\nپس از اينكه رسول خدا صلى اللّه عليه و آله دستور بناى مسجد را در آن زمين داد ابتدا خود آن حضرت دست به كار ساختمان مسجد شد تا مسلمانان نيز ترغيب شوند و از همين رو عموم مهاجر و انصار در بناى مزبور شركت جسته و كوشش بسيارى در اتمام آن كردند ، و هر يك براى خود زمزمه‌اى داشتند و شعرى ميخواندند .\r\nبرخى به اين شعر مترنم بودند :\r\n لئن قعدنا و النبى يعمل * لذاك منا العمل المظّل \r\nيعنى اگر ما بنشينيم و پيامبر كار كند كار زشت و ناروائى انجام داده‌ايم .\r\nو برخى ديگر اين شعر را ميخواندند :\r\n لا عيش الا عيش الاخرة * اللهم ارحم الانصار و المهاجرة \r\nيعنى عيش و خوشى وجود ندارد مگر در آخرت ، خدايا انصار و مهاجر را مورد رحم و عطوفت خويش قرار ده .\r\nو رسول خدا صلى اللّه عليه و آله اين شعر را به اين صورت ميخواند :\r\n « لا عيش الا عيش الاخرة * اللهم ارحم المهاجرين و الانصار » \r\nو على بن ابى طالب عليه السلام اين ارجوزه ميخواند :\r\n لا يستوى من يعمر المساجدا * يدأب فيه قائما و قاعدا\r\nو من يرى عن الغبار حائدا \r\n\r\n","description":"","footnote":"","page_name":" 328 ","page_number":337},
  {"content":"\r\n\r\n( 1 ) يعنى كسانى كه با كوشش و جديت در هر حال بساختمان مسجد اقدام ميكنند با كسانى كه روى خود را از غبار و خاك ميگردانند مساوى و يكسان نيستند .\r\nعمار بن ياسر نيز همين رجز را از على عليه السلام ياد گرفته بود و بسيار ميخواند تا اينكه يكى از اصحاب [ ( 1 ) 
  ] گمان كرد مقصود عمار از « جمله آخر » او است و قصد سرزنش او را دارد ( كه كمك نميكند و مانند سايه‌پروردگان بينى خود را ميگيرد تا خاك و غبار در آن وارد نشود ) از اين رو خشمگين شده با عصائى كه در دست داشت بعمار اشاره كرده گفت : اى پسر سمية گفتارت را شنيدم و چنانچه اين گفتار را ادامه دهى با اين عصا بر بينى تو زده ( و تو را تأديب خواهم كرد ) .\r\nرسول خدا صلى اللّه عليه و آله كه اين سخن را شنيد غضبناك شد و فرمود : اينان را با عمار چه كار ؟ عمار اينان را بسوى بهشت دعوت كند ، و آنان او را بسوى آتش دوزخ بخوانند ، همانا عمار پوست ميان دو ديدگان من است [ ( 2 ) 
  ] از اين پس اگر سخنى از آن مرد شنيديد به دو اعتنائى نكرده و از او دورى كنيد .\r\nو شعبى گويد : عمار نخستين كسى است كه اقدام بساختمان مسجد كرد .\r\n\r\nحديثى از رسول خدا صلى اللّه عليه و آله درباره شهادت عمار :\r\nعمار در كار ساختمان مسجد بيش از ديگران زحمت ميكشيد و خشت و سنگ براى بالا رفتن ديوار حمل ميكرد روزى آن قدر خشت بر پشتش بار كردند كه برسول خدا صلى اللّه عليه و آله عرض كرد : اينان امروز مرا كشتند ، بارهائى از من كشيدند كه خود ياراى كشيدن آن را ندارند ، رسول خدا صلى اللّه عليه و آله كه اين سخن را از عمار شنيد دست خود را بموهاى سر عمار كه گرد آلود شده بود كشيد و فرمود : اى فرزند\r\n\r\n\r\n","description":"","footnote":"\r\n[ ( 1 ) 
  ] ابن هشام گويد : ابن اسحاق نام اين صحابى را ذكر كرده ولى خود ابن هشام نامش را ذكر نميكند .\r\nلكن در پاورقى سيره ج 1 : 497 از ابو ذر نقل مىكند كه ابن اسحاق گفته است :\r\nآن مرد عثمان بن عفان بوده است .\r\n[ ( 2 ) 
  ] كنايه از شدت محبت آن حضرت نسبت بعمار است .\r\n","page_name":" 329 ","page_number":338},
  {"content":"\r\n\r\n( 1 ) سمية : اينان كشندهء تو نيستند ، بلكه كشندهء تو گروه متجاوز و ستمكار است [ ( 1 ) 
  ] .\r\n\r\nدر خانه ابو ايوب :\r\nچنانچه گفتيم تا كار ساختمان مسجد تمام نشده بود رسول خدا صلى اللّه عليه و آله در خانهء ابو ايوب بسر ميبرد ، خانهء ابو ايوب خانهء خشت و گلى محقرى بود كه تمام ساختمان آن عبارت بود از يك عمارت دو آشكوبه كه رسول خدا صلى اللّه عليه و آله طبقهء زيرين را انتخاب كرد و طبقهء فوقانى را براى ابو ايوب و زنش اختصاص داد .\r\nابو ايوب گويد : من عرض كردم : پدر و مادرم بقربانت اى رسول خدا بر ما ناگوار و دشوار است كه تو در طبقهء پائين باشى و ما بالاى سر تو در طبقهء فوقانى بسر بريم خوبست شما طبقهء بالا را اختيار كنى و ما طبقهء زير را ؟ .\r\nرسول خدا صلى اللّه عليه و آله فرمود : براى ما و آنان كه بديدن ما آيند ( و رفت و آمد كنند ) طبقهء پائين راحت‌تر و آسانتر است .\r\nابو ايوب ( در رفت و آمد و حركات خود در اطاق بالا سعى ميكرد موجبات ناراحتى رسول خدا صلى اللّه عليه و آله را فراهم نكند به حدى كه ) گويد : روزى حبّ آب ما شكست و آب آن به كف اطاق ريخت ، من و ام ايوب ( همسرم ) از ترس آنكه مبادا در سقف فرو رود و قطره از آن بسر رسول خدا صلى اللّه عليه و آله بريزد فورا برخاستيم و قطيفهء را كه تنها روپوش و لحاف خواب ما بود برداشته و در آب نهاديم و بدان وسيله آب را از كف اطاق جمع كرديم .\r\nغذاى آن حضرت را در اين مدت ابو ايوب و زنش تهيه ميكردند . و بنزد او مىآوردند و هر چه از آن غذا زياد مىآمد باطاق خويش ميبردند و مخصوصا مواظب بودند كه از جاى دست خورده آن حضرت بعنوان تبرك بخورند ، تا اينكه ابو ايوب گويد : شبى مقدارى سير يا پياز به غذا زديم و براى رسول خدا صلى اللّه عليه و آله برديم ، چون\r\n\r\n\r\n","description":"","footnote":"\r\n[ ( 1 ) 
  ] از احاديث مشهور ميان شيعه و سنى همين حديث است كه رسول خدا صلى اللّه عليه و آله بعمار فرمود : گروه ستمكار تو را خواهند كشت ، و هنگامى كه عمار در جنگ صفين بدست لشگريان معاويه كشته شد مردم دانستند كه مقصود حضرت از « گروه ستمكار » معاويه و لشگريانش بوده‌اند .\r\n","page_name":" 330 ","page_number":339},
  {"content":"\r\n\r\n( 1 ) ظرف غذا را برگردانديم ديديم كه آن جناب دست بدان غذا نزده و تمام شام را برگردانده من خيلى سخت ناراحت شدم و باطاق پائين بنزد آن حضرت رفته عرض كردم :\r\nپدر و مادرم بفدايت ! چه سبب شد كه امشب دست به غذا نزدى و ما را از تبرك جستن به باقيماندهء غذا محروم ساختى ؟\r\nفرمود : چون مردم بنزد من مىآيند و آهسته درد دلهاى خود را در گوش من ميگويند ، و بوى اين گياه ( كه در غذا بود ) طبعا آنها را متأذى و ناراحت مىكند از اين رو از آن نخوردم ولى براى شما مانعى در خوردن آن نيست .\r\nمن كه اين سخن را از آن حضرت شنيدم باطاق خود باز گشته و با همسرم آن غذا را خورديم ولى از آن پس سير و پياز بغذاى آن حضرت نزديم .\r\n\r\nپيوستن ساير مسلمانان مكه برسول خدا صلى اللّه عليه و آله :\r\nپس از آنكه كار هجرت رسول خدا بمدينه به ترتيبى كه گفتيم انجام شد مسلمانانى كه در مكه بودند عموما خود را بمدينه رساندند و برسول خدا صلى اللّه عليه و آله ملحق شدند فقط چند تن كه در چنگال مشركين مكه اسير و يا زندانى بودند نتوانستند خود را بمدينه برسانند .\r\nدر اين ميان عده‌اى بودند كه با زن و بچه و اثاث و بطور كلى با تمام افراد خانواده و هر چه داشتند بمدينه كوچ كردند و در خانه‌هاى خود را قفل زده و به كلى خانه‌هاى ايشان از سكنه خالى شد و اينان عبارت بودند از بنى مظعون - از قبيلهء بنى جمح - و بنى جحش بن رئاب - كه همگى از هم سوگندان بنى امية بودند و بنى بكير كه از قبيله بنى سعد بن ليث و از هم سوگندان بنى عدى بن كعب بودند .\r\nعكس العملى كه ابو سفيان ( رئيس بنى امية ) بهم سوگندان خود نشان داد اين بود كه خانه‌هاى بنى جحش را پس از رفتن آنها به زور تصاحب و ضبط كرد و بعمرو بن علقمه فروخت ، اين خبر كه به گوش عبد اللّه بن جحش رسيد بنزد رسول خدا صلى اللّه عليه و آله رفته و جريان را بدان حضرت عرض كرد ، رسول خدا صلى اللّه عليه و آله فرمود :\r\nاى عبد اللّه آيا راضى نيستى كه خداوند خانهء بهتر از آن در بهشت به تو عطا كند ؟\r\n\r\n","description":"","footnote":"","page_name":" 331 ","page_number":340},
  {"content":"\r\n\r\n( 1 ) عبد اللّه جواب داد : چرا راضى هستم .\r\nو در جريان فتح مكه ابو احمد ( يكى از افراد بنى جحش ) دربارهء استرداد خانه‌هاى مزبور با رسول خدا صلى اللّه عليه و آله مذاكره كرد ولى آن حضرت جواب صريح به دو نداده و خواهرش او را مسكوت گذارد ، مسلمانان كه از جريان مطلع شدند بابو احمد گفتند رسول خدا صلى اللّه عليه و آله خوش ندارد كه شما چيزى را كه در راه خدا داده‌ايد و از آن چشم پوشى كرده‌ايد دوباره بازگشت كنيد و باموال خود ضميمه كنيد ، از اين رو ابو احمد نيز از آن صرف نظر كرده و اشعارى نيز خطاب بابو سفيان سرود [ ( 1 ) 
  ] .\r\n\r\nانتشار اسلام در مدينه :\r\nيك سال از ورود رسول خدا صلى اللّه عليه و آله بمدينه گذشت در اين مدت بناى مسجد و حجرات اطراف آن بپايان رسيده ، بيشتر مردم مدينه مسلمان شده بودند و كمتر خانهء بود كه تمامى اهل آن خانه يا چند تن از آنان مسلمان نشده باشند تنها چند خانوار بنامهاى : خطمة ، واقف ، وائل ، امية ، كه از قبيله اوس بودند در حال شرك باقى مانده و اسلام اختيار نكردند .\r\n\r\nنخستين خطبه‌اى كه رسول خدا صلى اللّه عليه و آله ايراد فرمود :\r\nچنانچه ابو سلمه روايت كرده اولين خطبهء را كه رسول خدا صلى اللّه عليه و آله در مدينه ايراد فرمود اين بود كه پس از حمد و ثناى پروردگار متعال فرمود :\r\nاما بعد اى گروه مردم براى خود چيزى بدان جهان بفرستيد ، بدانيد كه به خدا يكى از شما بميرد و گوسفندان خويش را بىچوپان بگذارد سپس پروردگارش در حالى كه ترجمان و دربانى كه حاجب وى شود ندارد به دو گويد : مگر پيامبر من نيامد و به تو ابلاغ نكرد ، و آيا مال به تو ندادم و به تو فزونى نبخشودم پس براى خويش چه فرستادى ؟ در اين هنگام است كه براست و چپ بنگرد و چيزى نبيند بجلوى خويش بنگرد جز جهنم چيزى نبيند ، هر كه بتواند روى خويش را از آتش نگاه دارد اگر چه به نيمه خرمائى باشد چنين كند ، و اگر ( مالى چون خرما\r\n\r\n\r\n","description":"","footnote":"\r\n[ ( 1 ) 
  ] براى اطلاع از اشعار مزبور بصفحهء 500 ج 1 سيرة مراجعه شود .\r\n","page_name":" 332 ","page_number":341},
  {"content":"\r\n\r\n( 1 ) نيز ) نيابد با سخنى نيك ( خود را حفظ كند ) زيرا بوسيلهء آن نيكى را ده برابر تا هفتاد برابر پاداش دهند . و السلام عليكم و رحمة اللّه و بركاته .\r\n\r\nدومين خطبه :\r\nسپس براى دومين بار رسول خدا صلى اللّه عليه و آله در مدينه خطبهء بدين شرح ايراد فرمود :\r\nستايش خاص خدا است ، او را مىستايم و از او يارى ميجويم . و از شرّ خود و اعمال زشتمان به خدا پناه ميبريم ، هر كه را خدا هدايت كند گمراه كننده ندارد و هر كه را او گمراه كند راهبرى نيابد . گواهى دهم كه معبودى جز خداى يكتا نيست كه تنها است و شريك ندارد . همانا بهترين گفتارها كتاب خدا است ، و رستگار است آن كس كه خداوند قرآن را در دل او بيارايد و او را پس از كفر بدين اسلام در آورد ، و هم آن كس كه قرآن را از گفتارهاى مردم برگزيند ، زيرا قرآن نيكوترين و رساترين گفتارهاست . هر چه را خدا دوست دارد شما نيز همان را دوست بداريد ، و خدا را از تمام دل دوست بداريد ، از گفتار خدا و ذكر او خسته و ملول نشويد ، و دلهاى شما در برابر آن سخت نشود ، كه خدا از آنچه ميآفريند چيزى را برگزيده و اختيار كند ، و آن را برگزيدهء اعمال و منتخب بندگان و گفتار شايسته ناميده . و حلال و حرام مردم را در آن آورده ، پس خداى را بپرستيد و چيزى را با او شريك مكنيد ، و از او چنانچه شايسته است بترسيد ، با خدا بشايسته‌ترين گفتارتان از در راستى سخن گوئيد ، و برحمت خدا با يك ديگر دوستى كنيد ، خداوند در آنجا كه عهد و پيمانش شكسته شود خشم كند ، و السلام عليكم .\r\n\r\nعهد نامه رسول خدا صلى اللّه عليه و آله براى مهاجر و انصار و قرارداد با يهود :\r\n( پيامبر گرامى اسلام براى اينكه جلوى خرابكارى يهود و تحريكات دشمنان اسلام را در مدينه بگيرد قراردادى تدوين كرد كه بنا بگفته مورخين محكمترين پايه پيشرفت آئين مقدس اسلام با همين قرارداد ريخته شد ، و ضمنا نبوغ فكرى رهبر عاليقدر اسلام را در تشكيل امت واحد و تنظيم امور مردمى مختلف العقيدة بثبوت مىرساند ) .\r\n\r\n","description":"","footnote":"","page_name":" 333 ","page_number":342},
  {"content":"\r\n\r\n( 1 ) و اين قرارداد را رسول خدا صلى اللّه عليه و آله براى مهاجر و انصار تدوين فرمود كه در آن پيمانى هم با يهود بسته و آنها را در دين خود آزاد گذارد و اموالشان را محترم دانسته شرائطى براى آنها مقرر فرمود .\r\nو اينك متن قرارداد :\r\nبنام خداوند بخشاينده مهربان ، اين نامه‌ايست از محمّد پيامبر خدا ميان مؤمنان و مسلمانان قريش و يثرب و كسانى كه از آنان پيروى كرده و به آنها پيوستند و با آنان كارزار ميكنند : كه اينان همگى امت واحدى هستند ، و مانند ساير مردم نيستند مهاجرين قريش بر رسوم خويش باقى بمانند و ميان خود خونبهائى كه بدانها تعلق ميگيرد بپردازند ، و فديهء اسيران خود را به نيكى و برابرى ميان مؤمنان تقسيم كنند ، و بنى عوف نيز رسم خود را در خونبها و فديه حفظ كنند و هر طائفه فديه اسيران خود را بين مؤمنان به نيكى و برابرى تقسيم كنند ، و همچنين بنو ساعدة و بنو حارث ، و بنو جشم و بنو نجار و بنو عمرو بن عوف و بنو النبيت و بنو أوس بايد رسم خود را حفظ كرده و خونبهاى خود را بپردازند و فديه اسيران خود را به نيكى و برابرى بين مؤمنان تقسيم كنند .\r\nمؤمنان نبايد شخص عيالمند و قرض‌دارى را به حال خويش واگذارند و بنيكى فديه و خونبهاى او را ميان خويش بپردازند .\r\nمؤمنان نبايد با مؤمن ديگرى كه برده است بدون اطلاع مولايش پيمانى ببندند .\r\nمؤمنان پرهيزكار بايد بر ضد آن كس كه طغيان كند يا بر عليه ايشان دسيسهء كند يا در صدد ظلم و تعدى برآيد ، يا ميان مؤمنان فتنه و فسادى كند قواى خود را بطور دسته جمعى به كار برند اگر چه آن شخص از فرزندان خود ايشان باشد .\r\nهيچ مؤمنى نبايد مؤمن ديگرى را بجاى شخص كافرى بكشد يا كافرى را بر ضد مؤمنى يارى كند .\r\nعهد و پيمان خدا يكى است و كوچكترين فرد مسلمان ميتواند چيزى را از\r\n\r\n","description":"","footnote":"","page_name":" 334 ","page_number":343},
  {"content":"\r\n\r\n( 1 ) جانب ساير مسلمانان تعهد كند . مؤمنان همه با هم دوستند و كارى به ديگران ندارند از يهود نيز هر كس پيروى ما را بكند از يارى و همراهى و برابرى ما برخوردار خواهد شد ، نه به دو ظلم شود و نه مسلمانان بر ضد او كسى را يارى كنند .\r\nصلح و سازش مؤمنان يكى است ، و هيچ مؤمنى بدون موافقت مؤمن ديگرى وارد صلح نشود جز بر اساس مساوات و عدالت . و جنگجويان هر طائفه‌اى كه بكمك ما وارد جنگ شوند بايد تمام افراد جنگجوى آنان وارد شوند ( و چنان نباشد كه جنگ را بعهدهء يك دستهء خاصى از خود بگذارند ) مؤمنان در خونى كه از ايشان در راه ميريزد ذمه‌دار يك ديگرند .\r\nبهترين راه و محكمترين طريقه همان است كه مؤمنان پرهيزكار برآنند و هيچيك از مشركان حق ندارد مالى يا شخصى از قريش را در پناه خود گيرد و از تسلط مؤمنى بر آن جلوگيرى كند ، هر كه مؤمنى را بىجهت بكشد و قتل بر او ثابت شود بايد كشته شود مگر آنكه اولياء مقتول ( بگرفتن ديه ) راضى شوند و مؤمنان همگى بر ضد او هستند ، و جز قيام بر ضد او كارى برايشان روا نيست .\r\nهر مؤمنى كه بمندرجات اين پيمان‌نامه اقرار كرد و به خدا و روز جزا ايمان دارد نبايد شخص خلاف‌كار و بدعتگذارى را يارى كند و يا او را پناه دهد ، و چنانچه او را يارى كند و يا پناه دهد در روز قيامت مورد لعنت و غضب خدا واقع شود و توبه و فديهء از او پذيرفته نخواهد شد .\r\nو هر گاه شما در امرى اختلاف پيدا كرديد بايد بدانيد كه مرجعتان در حل آن اختلاف خدا و رسول او محمّد صلى اللّه عليه و آله مىباشد .\r\nهر گاه يهود به يارى مؤمنان در جنگى داخل شدند بايد مخارج جنگ را نسبت به سهم خود بپردازند .\r\nيهود بنى عوف با مؤمنان مانند يك ملت و امت هستند ، ( با اين تفاوت ) كه يهود پيرو دين خود و مسلمانان هم تابع دين خود باشند ، و در اين حكم تفاوتى ميان خودشان و بندگانشان نيست مگر آن كس كه ستم كند و مرتكب جرم و گناهى شود\r\n\r\n","description":"","footnote":"","page_name":" 335 ","page_number":344},
  {"content":"\r\n\r\n( 1 ) كه در اين صورت خود و خانواده‌اش را به هلاكت خواهد انداخت .\r\nيهود بنى النجار و بنى حارث و بنى ساعدة و بنى جشم و بنى اوس و بنى ثعلبة همه مانند يهود بنى عوف در حكم يك امتند مگر آن كس كه ظلم كند و يا مرتكب جرم و گناهى شود كه در اين صورت خود و خاندانش را به هلاكت انداخته .\r\nطائفة جفنة نيز كه تيره‌اى از ثعلبة هستند در حكم آنها هستند .\r\nيهود بنى شطيبة نيز مانند يهود بنى عوفند و با آنها بنيكى رفتار شود و همانا نيكى غير از بدى است .\r\nغلامان بنى ثعلبة نيز در حكم خود آنهايند . نزديكان و خاندان يهود نيز در حكم خود آنها هستند و هيچكس از زمرهء ايشان خارج نشود جز با اذن و اجازهء محمّد صلى اللّه عليه و آله و خون كسى ( بىجهت ) پايمال نشود ، و هر كه ديگرى را غافلگير كرده و خونش بريزد و بالش دامنگير خود و خانواده‌اش خواهد شد مگر آن كس كه ستمديده باشد كه در اين صورت خدا بدان رضايت خواهد داد .\r\nيهود و مسلمانان هر كدام در جنگ عهده‌دار مخارج خود هستند ، و كسانى كه بر ضد نامبردگان در اين عهد نامه بجنگ برخيزد هر يك از يهود و مسلمانان بايد ديگرى را در جنگ با آنان كمك و يارى دهند ، و فيما بين آنها نصيحت و خير خواهى برقرار باشد ، و بجاى بدى و گناه نيكى باشد ، و هيچكس بهم سوگند خود بدى نكند و همه يار و مددكار مظلوم باشند .\r\nيهوديان تا زمانى كه بكمك مسلمانان در جنگند مخارج جنگ را با هم بپردازند . براى پيروان اين قرارداد شهر يثرب ( مدينه ) منطقهء امن و حرم مىباشد همسايهء هر كس مانند خود اوست زيان و بدى نبايد به او برسد ، و هيچكس را جز با اجازهء كسانش نمىتوان پناه داد ، و اگر ميان پيروان اين قرارداد مشاجره و نزاعى روى دهد كه ترس آن باشد مبادا منجر بفساد گردد مرجع حل آن خداى عز وجل و محمّد پيامبر اوست ، و خدا بمندرجات اين قرارداد راضى و خوشنود است .\r\nبقريش و يارانشان نبايد پناه داد ، پيروان اين قرارداد بايد در دفع كسى\r\n\r\n","description":"","footnote":"","page_name":" 336 ","page_number":345},
  {"content":"\r\n\r\n( 1 ) كه به شهر يثرب حمله كند يار و مددكار هم باشند ، اگر مؤمنين آنها را به صلح دعوت كنند و آنان بپذيرند مسلمانان نيز بر طبق آن عمل كنند ، و اگر آنان مسلمانان را به صلح دعوت نمايند مؤمنين هر كدام به سهم خود آن را بپذيرند مگر آن كس كه در بارهء دين جنگ كند .\r\nيهود اوس و غلامانشان نيز از حقوق و مزاياى نامبردگان در اين قرارداد بهره‌مند خواهند بود و با آنان به نيكى رفتار خواهد شد ، و هر كه كارى انجام دهد نتيجه‌اش عايد خود او خواهد شد ، و خدا بدرست‌ترين وجهى بمندرجات اين قرار داد راضى و خوشنود است .\r\nاين قرارداد از ستمكار و مجرم حمايت نمىكند ، هر كس ( از نامبردگان در اين قرارداد ) كه از شهر مدينه خارج شود و يا در شهر بماند در امان است مگر ستمكار و جنايتكار ، و خدا و محمّد پيامبر او پناه نيكوكاران و پرهيزكاران ميباشند !\r\n\r\nپيمان برادرى\r\nاز جمله كارهائى كه رسول خدا صلى اللّه عليه و آله در همان اوائل ورود به شهر يثرب انجام داد ( و براى مهاجرين كار بسيار سودمندى بود ) پيمان برادرى بود كه ميان مهاجر و انصار بست ( و بدين وسيله مهاجرين را از غربت و پريشانى نجات بخشيد ) و خود آن حضرت نيز با على بن ابى طالب عقد اخوت بست و در ميان تمامى اصحاب خود ايستاده دست على بن ابى طالب را گرفت و فرمود : اين هم برادر من ! و كسانى كه در اين پيمان با يك ديگر برادر شدند بدين قرار بودند :\r\nرسول خدا صلى اللّه عليه و آله كه سيد مرسلين و پيشواى متقين و پيامبر پروردگار عالمين بود و در ميان تمام بندگان نظيرى نداشت با على بن ابى طالب عليه السلام برادر شدند .\r\nو حمزة بن عبد المطلب عموى رسول خدا صلى اللّه عليه و آله با زيد بن حارثة غلام آزاد شده آن حضرت برادر شدند ، و به همين واسطه در جنگ احد هنگامى كه حمزة بميدان جنگ رفت بزيد بن حارثة فرمود : اگر در اين جنگ مرگ من فرا رسيد تو بايد بوصاياى\r\n\r\n","description":"","footnote":"","page_name":" 337 ","page_number":346},
  {"content":"\r\n\r\n( 1 ) من عمل كنى و سپس وصاياى خويش را به او كرد .\r\nجعفر بن ابى طالب كه آن روز در حبشه بسر ميبرد با معاذ بن جبل كه از قبيلهء بنى سلمة بود برادر شدند .\r\nابو بكر با خارجة بن زهير كه از تيرهء بلحارث بن خزرج بود برادر شدند .\r\nعمر بن خطاب با عتبان بن مالك - از تيرهء سالم بن عوف - برادر شدند .\r\nابو عبيدة بن جراح با سعد بن معاذ - از تيرهء بنى عبد الاشهل - برادر شدند .\r\nعبد الرحمن بن عوف با سعد بن ربيع - از تيرهء بلحارث بن خزرج - برادر شدند .\r\nزبير بن عوام با سلامة بن وقش [ ( 1 ) 
  ] - از تيرهء بنى عبد الاشهل - برادر شدند .\r\nعثمان بن عفان با اوس بن ثابت - از تيرهء بنى سلمة برادر شدند .\r\nطلحة بن عبيد اللّه با كعب بن مالك - از تيرهء بنى سلمة برادر شدند .\r\nسعد بن زيد با أبى بن كعب - از تيرهء بنى النجار برادر شدند .\r\nمصعب بن عمير با ابو ايوب انصارى - از تيرهء بنى النجار » .\r\nابو حذيفة بن عتبة با عباد بن بشر - از تيرهء بنى عبد الاشهل » .\r\nعمار بن ياسر با حذيفة بن اليمان - از تيرهء بنى عبد عبس [ ( 2 ) 
  ] برادر شدند .\r\nابو ذر غفارى با منذر بن عمرو - از تيرهء بنى ساعدة - برادر شدند .\r\nحاطب بن ابى بلتعة با عويم بن ساعدة - از تيرهء بنى عمرو بن عوف برادر شدند .\r\nسلمان فارسى [ ( 3 ) 
  ] - با ابو درداء - از تيرهء بلحارث بن خزرج برادر شدند .\r\nبلال ( مؤذن رسول خدا صلى اللّه عليه و آله ) با أبو رويحة - از تيرهء خثعم - برادر شدند .\r\n\r\n\r\n","description":"","footnote":"\r\n[ ( 1 ) 
  ] و برخى گفته‌اند زبير با عبد اللّه بن مسعود برادر شدند .\r\n[ ( 2 ) 
  ] و برخى گويند عمار با ثابت بن قيس از تيرهء بلحارث بن خزرج برادر شدند .\r\n[ ( 3 ) 
  ] پيش از اين در داستان اسلام سلمان گذشت كه او تا پس از جنگ احد به صورت بردگى در خانهء يكى از يهوديان بسر ميبرد و گاهگاهى خدمت پيغمبر اكرم صلى اللّه عليه و آله ميرسيد و با اين ترتيب بعيد به نظر ميرسد كه رسول خدا صلى اللّه عليه و آله ميان او كه بردهء ديگرى بوده با يكى از مسلمانان مدينه پيمان برادرى برقرار ساخته باشد ، و اللّه اعلم .\r\n","page_name":" 338 ","page_number":347},
  {"content":"\r\n\r\n( 1 )\r\n\r\nمرگ اسعد بن زرارة :\r\nاز جمله اتفاقاتى كه در همان ماه‌هاى اول هجرت پيش از اتمام بناى مسجد اتفاق افتاد ( و رسول خدا صلى اللّه عليه و آله را سخت متأثر ساخت ) مرگ ابو امامة اسعد بن زرارة - نقيب قبيلهء بنى النجار - بود كه به مرض ديفترى و يا سينه پهلو دچار گشت و همان سبب مرگش شد . و رسول خدا صلى اللّه عليه و آله در مرگ او فرمود : مرگ او بر من گران بود و موجب شماتت يهود و منافقين شد زيرا دربارهء من مىگويند : اگر پيغمبر بود رفيقش نمىمرد ( و جلوى مرگ أسعد را ميگرفت ) در صورتى كه اين كار بدست من نيست و من نمىتوانم جلوى تقدير خدا را نه از خود و نه از رفيقم بگيرم .\r\nو چون اسعد بن زرارة از دنيا رفت قبيلهء بنى النجار بنزد رسول خدا صلى اللّه عليه و آله آمده گفتند : تو خود اسعد بن زرارة را نقيب ما قرار دادى ، اينك مرد ديگرى از ميان ما انتخاب كن و بجاى او بنقابت ما منصوب فرما .\r\nرسول خدا صلى اللّه عليه و آله كه خوش نداشت با انتخاب يكى از آنها به اين سمت موجبات دلخورى ديگران را فراهم سازد فرمود : شما دائيهاى [ ( 1 ) 
  ] منيد و من روى بستگى فاميلى كه با شما دارم از اين پس خودم نقيب شما خواهم بود . بنى النجار با كمال خورسندى پيشنهاد آن حضرت را پذيرفته و بساير قبائل مدينه مباهات مىكردند .\r\n\r\nتشريع اذان :\r\nهمين كه مسلمانان مكه بمدينه آمدند و پيمان دوستى ميانهء آنها و انصار برقرار شد تدريجا وضع دين اسلام محكم شده و دستورات دينى مانند نماز و زكات و روزه\r\n\r\n\r\n","description":"","footnote":"\r\n[ ( 1 ) 
  ] در شرح حال هاشم بن عبد مناف يكى از اجداد رسول خدا صلى اللّه عليه و آله گذشت كه او در يكى از سفرهائى كه بمدينه كرد زنى از قبيله بنى النجار بنام « سلمى » گرفت و خداوند از آن زن عبد المطلب را بهاشم مرحمت فرمود ، از اين رو قبيله بنى النجار دائيهاى رسول خدا صلى اللّه عليه و آله محسوب مىشدند .\r\n","page_name":" 339 ","page_number":348},
  {"content":"\r\n\r\n( 1 ) فرض شد و حدود اسلامى مقرر گشت .\r\nهنگام نماز كه ميشد براى اجتماع مسلمانان وسيلهء در كار نبود و خود آنها سر وقت كه ميشد در مسجد حاضر ميشدند ، تا اينكه رسول خدا صلى اللّه عليه و آله بفكر افتاد اوقات نماز را مانند يهوديان بوسيلهء بوق يا مانند نصارى بوسيلهء ناقوس به اطلاع مسلمانان برساند لكن بوق را ( بخاطر تشبه بيهود يا بساير جهات ) نپسنديد و در صدد بود كه همان ناقوس را تهيه كنند .\r\nدر اين خلال شبى عبد اللّه بن زيد بن ثعلبة كه از قبيلهء بلحارث بن خزرج بود - مردى سبز پوش را در خواب ديد كه ناقوسى بر دوش دارد به او گفت : اى مرد اين ناقوس را مىفروشى ؟ آن مرد گفت : براى چه مىخواهى ؟ عبد اللّه گفت :\r\nمىخواهم بوسيلهء آن مردم را به نماز دعوت كنيم ! آن مرد گفت : من چيز بهترى به تو ياد مىدهم ، عبد اللّه گفت : آن چيست ؟\r\nمرد مزبور فصول اذان را به او تعليم كرد .\r\nعبد اللّه از خواب بيدار شد و روز بعد بنزد رسول خدا صلى اللّه عليه و آله شرفياب شده خواب خود را براى آن حضرت نقل كرد ، رسول خدا صلى اللّه عليه و آله فرمود : اين خواب تو حق بوده ( و جزء رؤياى صادقه است ) هم اكنون برخيز و آن را ببلال كه صداى نافذترى دارد تعليم كن تا هنگام نماز آن را بگويد .\r\nبلال كه اذان را گفت عمر بن خطاب بنزد رسول خدا صلى اللّه عليه و آله آمده و خوابى را كه ديده بود و نظير خواب عبد اللّه بن زيد بود براى آن حضرت نقل كرد ، پيامبر اكرم خدا را شكر كرده و بدين ترتيب اذان مقرر شد [ ( 1 ) 
  ] .\r\n\r\n\r\n","description":"","footnote":"\r\n[ ( 1 ) 
  ] بايد دانست كه داستان تشريع اذان بدين ترتيبى كه مورخين سنى مذهب نقل كرده‌اند مورد قبول شيعه نيست و بزرگان شيعه معتقدند كه نسبت اين گونه كلمات برسول خدا صلى اللّه عليه و آله دربارهء احكام دين مناسب با شأن آن بزرگوار نيست ، و حضرت صادق عليه السلام در حديثى فرمود : اينان دروغ گفتند كه پنداشتند رسول خدا صلى اللّه عليه و آله اذان را از عبد اللّه بن زيد ياد گرفت ، بلكه جبرئيل فصول اذان را در شب معراج برسول خدا صلى اللّه عليه و آله آموخت ، و در حديث ديگرى است كه در زمين بدان حضرت وحى شد .\r\n","page_name":" 340 ","page_number":349},
  {"content":"\r\n\r\n( 1 ) و در حديث ديگرى است كه هنگامى كه عمر بنزد رسول خدا صلى اللّه عليه و آله آمد تا خواب خود را بيان كند شنيد كه بلال اذان ميگويد و چون بنزد رسول خدا صلى اللّه عليه و آله آمد حضرت به دو فرمود : پيش از آنكه تو بيائى در اين باره وحى به من رسيد .\r\nزنى از بنى نجار كه خانه‌اش در همسايگى مسجد رسول خدا صلى اللّه عليه و آله بود و بامش بلندتر از بام خانه‌هاى ديگر بود گويد : بلال هر روزه اذان صبح را بالاى بام خانهء ما ميگفت ، سحر كه ميشد بخانهء ما ميآمد و بالاى بام ميرفت و بانتظار طلوع فجر در آنجا مىنشست و چون سپيدهء صبح ميزد دستهاى خود را بلند مىكرد و اين جملات را مىگفت : « بار خدايا تو را سپاس مىگويم و تو را دربارهء قريش بمدد مىطلبم كه اينان بدين تو درآيند » و به خدا اين جملات را هيچ شبى ( قبل از اذان ) ترك نكرد .\r\n\r\nاسلام ابو قيس بن ابى انس :\r\nاز كسانى كه در همان اوائل هجرت بدست رسول خدا صلى اللّه عليه و آله مسلمان شد ابو قيس : صرمة بن أبى انس بود ، او كه از قبيله بنى النجار بود مردى شاعر و دانشمند بود كه در زمان جاهليت رفتار اعراب آن زمان را ناپسند ميدانست و به همين جهت\r\n\r\n\r\n","description":"","footnote":"\r\n[ ( ) 
  ] و در حاشيه كتاب وافى وجهى براى جمع بين دو نظريه ذكر شده كه نقل آن خالى از فائده نيست .\r\nدر كتاب مزبور پس از آنكه حديثى از امام باقر عليه السلام نقل كرده كه اذان در شب معراج برسول خدا صلى اللّه عليه و آله تعليم شد سپس گويد : و اما حكمت اينكه تشريع اذان بوسيله خواب مردى از مسلمانان انجام شد در صورتى كه پيش از آن در معراج بدان حضرت وحى شده بود براى اين بود كه خداى متعال مىخواست در ظاهر اذان به زبان شخص ديگرى غير از رسول خدا صلى اللّه عليه و آله بمردم تعليم شود تا مبادا منافقين و دشمنان اسلام خيال كنند پيغمبر اسلام از پيش خود چنين كارى كرده و نام خود را در اذان داخل نموده است ، و العياذ باللّه روى حب شهرت دستور داده آن را در بالاى مناره‌ها با صداى بلند بگويند ، و خداى متعال خواست بدين وسيله رفع همه گونه تهمتى از آن حضرت بشود .\r\n","page_name":" 341 ","page_number":350},
  {"content":"\r\n\r\n( 1 ) گوشه‌نشينى و رهبانيت اختيار كرده بود ، از بتها و پرستش آنها رو گردانده بود هنگامى كه جنب ميشد غسل جنابت مىكرد ، از زنان حائض دورى مىكرد ، و رفته رفته متمايل بدين نصرانيت شده بود ولى از داخل شدن در آن دين صرف نظر كرد و خانه‌اى را براى عبادت خود مخصوص كرد ، كه شخص جنب و زن حائض را در آن خانه راه نميداد ، و هميشه بمردم مىگفت : من خداى ابراهيم را مىپرستم و در اشعارى نيز كه مىگفت همه جا خدا را ببزرگى ياد مىكرد و حقايقى را بوسيله اشعار خود بمردم گوشزد مىكرد [ ( 1 ) 
  ] و چون رسول خدا صلى اللّه عليه و آله بمدينه آمد ابو قيس كه پيرمردى سالخورده شده بود بنزد آن حضرت آمده و اسلام اختيار كرد و نيكو در اين دين پايدارى كرد ، و در اين باره نيز اشعارى گفت .\r\n\r\nدشمنى و عداوت يهود\r\n( ورود رسول خدا صلى اللّه عليه و آله به ترتيبى كه گفتيم موجب آسايش و امنيتى براى مردم مدينه شد و تدريجا رسول خدا صلى اللّه عليه و آله بوسيله مردم مدينه شالودهء يك امت و ملت واحدى را ميريخت ولى در اين ميان ) گروهى از سران جاه طلب و بزرگان يهود از روى حسادت و رشگى كه نسبت برسول خدا صلى اللّه عليه و آله پيدا كرده بودند در صدد مخالفت و كار شكنى برآمده و گروهى از مردم مدينه را نيز كه هنوز مسلمان نشده و يا به ظاهر اسلام آورده بودند با خود همدست كردند .\r\nهمدستان يهود همان مردمان منافقى بودند كه براى حفظ جان و مال خود مسلمان شده بودند ولى در باطن بدين پدران مشرك خود ميزيستند و با يهودانى كه مخالف با رسول خدا صلى اللّه عليه و آله بودند جلسات سرّى و رفت و آمدهاى مخفيانه داشتند .\r\nبزرگان جاه طلب يهود مخالفت خود را علنى كرده و ابتداء براى سست كردن عقيدهء مسلمانان بسؤالات علمى و مذهبى زيادى از رسول خدا صلى اللّه عليه و آله دست\r\n\r\n\r\n","description":"","footnote":"\r\n[ ( 1 ) 
  ] براى اطلاع از اشعار ابو قيس بصفحات 510 - 512 ج 1 سيرة مراجعه شود .\r\n","page_name":" 342 ","page_number":351},
  {"content":"\r\n\r\n( 1 ) زده و به خيال خود خواستند بدين وسيله آن حضرت را به زانو درآورند و مسلمانان را متفرق سازند ، ولى خداى تعالى بوسيله وحى پيامبر گراميش را يارى كرده پاسخ سؤالاتشان را ميداد .\r\nاين مخالفين تنها از يك تيره و يك قبيله از يهود نبودند بلكه در تمام قبائل يهود مدينه رسول خدا صلى اللّه عليه و آله مخالفينى داشت .\r\nاز بنى النضير :\r\nحيى بن اخطب و دو برادر ديگرش ابو ياسر و جدى پسران اخطب ، سلام بن مشكم ، كنانة بن ربيع ، سلام بن ابى الحقيق ، ابو رافع اعور « و او همان كسى است كه در جنگ خيبر بدست اصحاب رسول خدا صلى اللّه عليه و آله كشته شد » ربيع بن ربيع عمرو بن جحاش ، كعب بن اشرف ، حجاج بن عمرو ، كردم بن قيس - كه اين هر دو با كعب بن اشرف هم پيمان بودند .\r\nاز بنى ثعلبة :\r\nعبد اللّه بن صوريا - كه كسى در آن زمان دانشمندتر از او بكتاب تورات در سرزمين حجاز نبود - ابن صلوبا ، و مخيريق - كه بزرگ ايشان بود - و اسلم .\r\nاز بنى قينقاع :\r\nزيد بن لصيت ، سعد بن حنيف ، محمود بن سيحان ، عزير بن ابى عزير عبد اللّه بن صيف ، سويد بن حارث ، رفاعة بن قيس ، فنحاص ، اشيع ، نعمان بن اضا ، بحرىّ بن عمرو ، شأس بن عدى ، شأس بن قيس ، زيد بن حارث ، نعمان بن عمرو ، سكين بن ابى سكين ، عدى بن زيد ، نعمان بن ابى أوفى ، أبو انس ، محمود بن دحية ، مالك بن صيف ، كعب بن راشد ، عازر ، رافع بن ابى رافع ، خالد ، ازار بن ابى ازار ، رافع بن حارثة ، رافع بن حريملة ، رافع بن خارجة ، مالك بن عوف ، رفاعة بن زيد ، عبد اللّه بن سلام - كه نامش حصين و دانشمندترين و بزرگترين ايشان بود و چون مسلمان شد ( به شرحى كه پس از اين خواهد آمد ) رسول خدا صلى اللّه عليه و آله نامش را تغيير داده و عبد اللّه نهاد .\r\n\r\n","description":"","footnote":"","page_name":" 343 ","page_number":352},
  {"content":"\r\n\r\n( 1 ) از بنى قريظة :\r\nزبير بن باطا ، غزال بن شمويل ، كعب بن اسد ، شمويل بن زيد ، جبل بن عمرو ، نحام بن زيد ، قردم بن كعب ، وهب بن زيد ، نافع بن ابى نافع ، ابو نافع عدى بن زيد ، حارث بن عوف ، كردم بن زيد ، اسامة بن حبيب . رافع بن رميلة جبل بن ابى قشير ، وهب بن يهوذا .\r\nاز بنى زريق :\r\nلبيد بن اعصم و او همان كسى است كه گويند رسول خدا صلى اللّه عليه و آله را سحر كرد .\r\nاز بنى حارثة : كنانة بن صوريا .\r\nو از بنى عمرو : قردم بن عمرو .\r\nو از بنى النجار : سلسلة بن برهام .\r\nاينان بزرگان قبائل يهود مدينه بودند كه بمخالفت با رسول خدا صلى اللّه عليه و آله برخاسته و سؤالاتى از آن حضرت ميكردند و در صدد تفرقه و اختلاف ميان مسلمانان برآمدند .\r\nتنها دو نفر از نامبردگان ( كه حقيقت طلب و منصف بودند ) بنامهاى عبد اللّه بن سلام و مخيريق بدست رسول خدا صلى اللّه عليه و آله مسلمان شدند و تا پايان عمر نيز در اين دين مقدس پايدار ماندند و ما بقى در همان عناد و دشمنى خويش باقى مانده و تا آخر كار نيز به همان وضع ماندند .\r\n\r\nاسلام عبد اللّه بن سلام :\r\nعبد اللّه بن سلام كه يكى از احبار و بزرگان يهود بود و بدست رسول خدا صلى اللّه عليه و آله مسلمان شد كيفيت اسلام آوردن خود را چنين حكايت مىكند :\r\nمن از همان زمان كه نام رسول خدا صلى اللّه عليه و آله را شنيدم دانستم كه او همان پيغمبرى است كه اوصاف و نامش را در كتابها ديده بودم و همان زمانى است كه انتظار آمدن او را داشتيم ولى اين مطلب را پيش خود پنهان نگاه داشته و به كسى اظهار نكردم تا اينكه آن حضرت بمدينه آمد و چون وارد محله قباء و در ميان قبيلهء بنى عمرو بن\r\n\r\n","description":"","footnote":"","page_name":" 344 ","page_number":353},
  {"content":"\r\n\r\n( 1 ) عوف فرود آمد مردى بنزد ما آمده خبر ورودش را بما داد ، من در آن ساعت بالاى درخت خرمائى مشغول اصلاح آن بودم و عمه‌ام « خالدة » دختر حارث پاى آن درخت نشسته بود ، بمحض اينكه خبر ورود آن حضرت را از آن مرد شنيدم بىاختيار تكبير گفتم .\r\nعمه‌ام كه صداى تكبير مرا شنيد گفت : خدا خوارت كند تو اگر خبر ورود موسى بن عمران را شنيده بودى بيش از اين خوشحال نميشدى و اظهار شادمانى نمىكردى ! به دو گفتم : عمه جان به خدا كه او برادر موسى بن عمران و بر همان دين و آئين او است بدانچه كه موسى مبعوث شده او نيز به همان مبعوث شده .\r\nپرسيد : اى برادرزاده اين همان پيغمبرى است كه بما خبر داده‌اند پيش از بر پا شدن قيامت مبعوث خواهد شد ؟ گفتم : آرى ، گفت : پس همان است كه تو ميگوئى ( كه برادر موسى و بر آئين اوست ) پس از اين گفتگو من بنزد رسول خدا صلى اللّه عليه و آله رفته و به دو ايمان آوردم و به خانه باز گشته اهل خانه‌ام را نيز دستور دادم بدين اسلام درآيند و بدين ترتيب همگى مسلمان شديم .\r\nولى اسلام خود را از يهود پنهان ميداشتم تا اينكه روزى بنزد رسول خدا صلى اللّه عليه و آله رفته به دو گفتم : يهوديان مردم دروغزن و باطلى هستند ، و ( براى اثبات اين مطلب ) ميل دارم مرا در يكى از اطاق‌هاى خانهء خود پنهان كنى سپس آنها را بخواهى و تا هنوز از اسلام من اطلاع پيدا نكرده‌اند عقيده‌شان را دربارهء من بپرسى زيرا اگر بدانند كه من مسلمان شده‌ام از هيچگونه افترا و بهتانى نسبت به من فرو گذار نخواهند كرد و هزاران عيب بر من ببندند .\r\nرسول خدا صلى اللّه عليه و آله چنان كرد و مرا در يكى از اطاقهاى خانهء خويش جاى داد آنگاه نمايندگان يهود را خواسته و با آنان بصحبت پرداخت و پس از گفتگوهاى زياد از آنان پرسيد :\r\n\r\n","description":"","footnote":"","page_name":" 345 ","page_number":354},
  {"content":"\r\n\r\n( 1 ) حصين بن سلام را چگونه مردى ميدانيد ؟\r\nگفتند : او آقا و آقازاده و بزرگ و دانشمند ما است ! اين سخنان را كه گفتند ، من وارد مجلس شده بدانها گفتم : اى گروه يهود از خدا بترسيد و آنچه اين مرد آورده بپذيريد ، به خدا شما به خوبى ميدانيد كه اين شخص پيامبر و فرستادهء خدا است ، و نام و اوصاف و خصوصيات او را در كتاب آسمانى خود « تورات » خوانده‌ايد و من گواهى مىدهم كه او رسول خدا است و به دو ايمان آورده و گفته‌هايش را تصديق ميكنم و دانسته‌ام كه او پيامبر الهى است .\r\nآنان گفتند : دروغ ميگوئى و شروع ببدگوئى من كردند من برسول خدا صلى اللّه عليه و آله رو كرده گفتم : بشما عرض نكردم كه اينان مردمانى دروغزن و باطل هستند گروهى هستند مكار و دروغگو و فاجر .\r\nپس از اين جريان من اسلام خود و خانواده‌ام را آشكار ساخته و عمه‌ام خالده نيز مسلمان شد و تا به آخر كار نيز پايدارى كرد .\r\n\r\nاسلام مخيريق :\r\nمخيريق - چنانچه گفتيم - از أحبار و دانشمندان يهود و مردى ثروتمند بود كه نخلستان زيادى در مدينه داشت ، او كه اوصاف رسول خدا صلى اللّه عليه و آله را با آنچه در كتابها ( راجع به پيامبر آخر الزمان ) خوانده بود منطبق ديد حضرت را شناخته بود متمايل بدين اسلام گشت ( و در باطن مسلمان شد ) . و هم چنان ميزيست تا جنگ أحد پيش آمد در آن روز كه مصادف با روز شنبه بود در مقابل يهود ايستاد و گفت :\r\nبه خدا شما ميدانيد كه پيروزى محمّد بر شما حتم است ! آنها گفتند : كه امروز روز شنبه است ( و روز اين سخنها نيست ) مخيريق ( كه ناراحت شده بود بدانها نفرين كرده ) گفت : شنبه برايتان مبادا .\r\nسپس اسلحهء جنگ بتن كرده از پيش يهود خارج شد و خود را در أحد بنزد رسول خدا صلى اللّه عليه و آله رسانيد و بنزديكان خود گفت : اگر من در اين جنگ كشته شدم تمام اموال و دارائى من مال محمّد است تا هرطور خدا به دو دستور دهد در آن\r\n\r\n","description":"","footnote":"","page_name":" 346 ","page_number":355},
  {"content":"\r\n\r\n( 1 ) تصرف كند .\r\nجنگ كه شروع شد و دو لشگر بهم ريختند مخيريق نيز بهمراهى مسلمانان وارد جنگ شد و كشته شد .\r\nپس از كشته شدن او رسول خدا صلى اللّه عليه و آله درباره‌اش ميفرمود : « مخيريق بهترين يهود است » .\r\nو ( چنانچه وصيت كرده بود ) اموالش برسول خدا صلى اللّه عليه و آله منتقل شد و صدقات رسول خدا صلى اللّه عليه و آله در مدينه عموما از همين اموال مخيريق بود .\r\n\r\nسخنى از صفيه دختر حيى بن اخطب :\r\nصفيه دختر حيى بن اخطب ( كه بعدها بهمسرى رسول خدا صلى اللّه عليه و آله درآمد ) گويد : پدرم حيى بن اخطب و عمويم ابو ياسر مرا از ميان فرزندان خود بيش از ديگران دوست داشتند ، و هر گاه مرا ميديدند در آغوش كشيده و بر ديگران مقدم ميداشتند روزى كه رسول خدا صلى اللّه عليه و آله بمدينه آمد و در محلهء قباء در ميان قبيلهء بنى عمرو بن عوف فرود آمد هر دوى آنها در تاريكى آخر شب براى ديدار آن حضرت بقباء رفتند ، و تا فردا غروب نيامدند .\r\nچون بازگشتند بسيار كسل و خسته بودند در راه رفتن پاهاشان به زمين كشيده ميشد . من طبق معمولى كه داشتم بنزدشان دويدم ولى ديدم كه هيچ توجهى به من نكردند و در اندوه عميقى فرو رفته‌اند .\r\nدر آن حال شنيدم عمويم ابو ياسر از پدرم ميپرسيد : آيا خود اوست ؟ پدرم گفت : آرى به خدا .\r\nپرسيد : آيا براستى او را شناختى و دانستى كه همان ( پيغمبرى ) است ( كه ما چشم به راه آمدن او هستيم ) ؟\r\nپدرم پاسخ داد : آرى .\r\nپرسيد : پس چرا به دو ايمان نياورى ؟\r\nپدرم گفت : به خدا هيچگاه نمىتوانم عداوت او را از دل خود بيرون ببرم .\r\n\r\n","description":"","footnote":"","page_name":" 347 ","page_number":356},
  {"content":"\r\n\r\n( 1 )\r\n\r\nمنافقان و گفتار و رفتار ناهنجارشان\r\nچنانچه پيش از اين اشاره كرديم دستهء از مردم مدينه روى ترس از افكار عمومى و براى حفظ مال و جان خود مسلمان شده بودند ولى در باطن ايمانى به خدا و رسول گراميش نداشتند و با يهوديان در كارشكنى و عداوتشان با رسول خدا صلى اللّه عليه و آله در خفاء همكارى داشتند ، و از اين رو گاه و بيگاه رفتار و گفتارشان نفاق درونىشان را بظهور مىرساند ، و اينان كه اساميشان ذيلا از نظر شما ميگذرد هر كدام يا هر چند تن ايشان از يك تيره و از يكى از قبائل شهر مدينه بودند . از آن جمله :\r\n\r\nاز بنى عمرو بن عوف :\r\nزوىّ بن حارث بود كه او از تيرهء بنى لوذان بن عمرو بن عوف است .\r\nو از بنى حبيب بن عمرو بن عوف : جلاس بن سويد و برادرش حارث بن سويد بودند .\r\nو جلاس همان كسى است كه در جنگ تبوك از رفتن بهمراه لشگر مسلمانان خوددارى كرد و گفت : اگر براستى اين مرد ( يعنى رسول خدا ) راستگو باشد ما از خران پست‌تريم ! عمير بن سعد ( يكى از مسلمانان ) اين سخن را شنيد ، و با اينكه در خانهء جلاس ميزيست و تحت سرپرستى او بود ، و پس از اينكه پدرش سعد از دنيا رفته بود مادرش را بزنى گرفته بود و بدين جهت حق پدرى به گردن عمير داشت در پاسخ جلاس بسخن آمده گفت :\r\nاى جلاس به خدا سوگند تو نزد من محبوبترين مردمانى و هيچكس باندازهء تو به من محبت نكرده و حق نان و نمك به گردن من ندارد ، و بسيار بر من ناگوار است كه صدمه و آزارى به تو برسد ، ولى با تمام اين احوال دين و آئين خود را بيش از هر چيز دوست دارم ، اگر سخن تو را فاش كنم رسوا ميشوى ، و اگر خاموش بنشينم آئين خود را تباه ساخته‌ام ، و در چنين وضعى ناراحتى تو بر من آسانتر از\r\n\r\n","description":"","footnote":"","page_name":" 348 ","page_number":357},
  {"content":"\r\n\r\n( 1 ) تباهى دينم خواهم بود .\r\nاين سخن را گفت و بنزد رسول خدا صلى اللّه عليه و آله آمده سخن جلاس را بازگو كرد جلاس كه از جريان مطلع شد بنزد آن حضرت آمده و سوگند ياد كرد كه من چنين سخنى نگفته‌ام و عمير بن سعد بر من دروغ مىبندد .\r\n( عمير بن سعد در محذور عجيبى گير كرده بود و سخت درهم فرو رفته بود ) در همين حال اين آيه ( در تأييد گفتهء عمير بن سعد ) نازل گشت :\r\n« به خدا سوگند ميخورند كه كلمهء كفر بر زبان جارى نساخته‌اند البته ( چنين نيست ) و سخن كفر گفته‌اند و پس از اظهار اسلام كافر شدند و همت گماشتند بر آنچه موفق بدان نشدند . . . » تا به آخر آيهء 74 از سورهء توبه .\r\nو برخى گويند : جلاس پس از اين جريان توبه كرد و بنيكى گرائيد .\r\nو برادرش حارث بن سويد همان كسى است كه در جنگ أحد بهمراه لشگر اسلام بيرون رفت ولى دو تن از مسلمانان را بنامهاى : مجذر بن زياد ، و قيس بن زيد را بكشت و بسوى لشگر قريش گريخت . و سبب كشتن مجذر بن زياد اين بود كه مجذر پدر او سويد را در يكى از جنگهائى كه ميان اوس و خزرج اتفاق افتاده بود بكشت و حارث براى انتقام خون پدر بدنبال فرصتى ميگشت تا اينكه در آن روز مجذر را غافل‌گير كرده و بكشت ، ولى سبب قتل قيس بن زيد معلوم نشد و از اين رو برخى معتقدند كه قيس را او نكشت .\r\nو گويند : رسول خدا صلى اللّه عليه و آله بعمر دستور داد هر كجا او را بيابد بجرم اين جنايتى كه از او سر زده بود او را بكشد ولى دسترسى به او پيدا نشد تا اطلاع يافتند كه در مكه است .\r\nو بدين ترتيب حارث بمكة گريخت ولى پس از چندى خسته شد و براى برادرش جلاس پيغام داد كه من پشيمان شده و از اين عمل توبه كرده‌ام از رسول خدا صلى اللّه عليه و آله بخواه توبهء مرا بپذيرد تا بنزد قوم و قبيلهء خود باز گردم ! جلاس پيغام او را رسانيد ولى توبه‌اش پذيرفته نشد و اين آيه درباره‌اش\r\n\r\n","description":"","footnote":"","page_name":" 349 ","page_number":358},
  {"content":"\r\n\r\n( 1 ) نازل شد :\r\n« چگونه هدايت كند خداوند گروهى را كه پس از ايمان كافر شدند ، كسانى كه گواهى دادند كه رسول خدا بر حق است و أدلهء روشن براى آنها آمد ، خداوند هرگز گروه ستمكار را ( به راه راست ) هدايت نخواهد فرمود » [ ( 1 ) 
  ] و از جمله منافقان : بجاد بن عثمان - از قبيلهء بنى ضبيعة - و نتيل بن حارث از بنى لوذان - بود .\r\nو اين نتيل بن حارث كسى است كه رسول خدا صلى اللّه عليه و آله چنانچه گويند - : در باره‌اش فرمود : هر كه ميخواهد شيطان را ببيند به نتيل بن حارث بنگرد .\r\nو او مردى تنومند و سياه چهره و ژوليده مو بود ، كه چشمانى قرمز و گونه‌هائى سوخته داشت و در محضر رسول خدا صلى اللّه عليه و آله حاضر ميشد و سخنانى كه حضرت ميفرمود به اطلاع منافقين مىرساند .\r\nو در حديث است كه جبرئيل صفات او را ( بهمانطور كه ذكر شد ) براى رسول خدا صلى اللّه عليه و آله شرح داده گفت از او بپرهيز .\r\nو هم او كسى بود كه دربارهء رسول خدا صلى اللّه عليه و آله گفت : محمّد گوش است ( و آدم ساده و خوش باورى است ) ، هر كه هر چه بگويد تصديقش مىكند و خداى تعالى در پاسخش اين آيه را نازل فرمود :\r\n« برخى از اينان پيغمبر را ميآزارند و ميگويند او گوش است ( و آدم زود باورى است ) بگو اين بنفع شما است . . . » تا به آخر آيهء 61 از سورهء توبه .\r\nو از جمله منافقين بنى ضبيعة : ابو حبيبة بن ازعر بود كه در زمرهء بنا كنندگان مسجد ضرار بود ، و ديگر ثعلبة بن حاطب و معتب بن قشير بودند كه گفتند : اگر خدا از فضل خود بما بدهد ما هم پيغمبر را تصديق خواهيم كرد و از نيكان ميشويم ولى چون فضل خدا نصيبشان گشت بخل ورزيده و از حق اعراض كردند ( و داستان ايشان را خداوند در سورهء توبه آيهء 75 به بعد نقل\r\n\r\n\r\n","description":"","footnote":"\r\n[ ( 1 ) 
  ] سوره آل عمران آيه 80 .\r\n","page_name":" 350 ","page_number":359},
  {"content":"\r\n\r\n( 1 ) فرموده است ) .\r\nو معتب همان كسى است كه در جنگ أحد گفت : اگر ما به حق بوديم در اينجا كشته نمىشديم . . . ( و خدا داستانش را در سورهء آل عمران آيهء 153 بيان كرده ) و نيز او بود كه در جنگ احزاب گفت : محمّد بما وعده ميدهد كه خزانه‌هاى كسرى ( پادشاه ايران ) و قيصر ( امپراطور روم ) را خواهيم گرفت ، ولى اكنون در وضعى دچاريم كه هيچكدام از ما جرئت ندارد حتى براى قضاى حاجت از جاى خود حركت كند و خداوند در اين باره آيه ( 12 سورهء احزاب ) را نازل فرمود .\r\nو ديگر از منافقان اين قبيله حارث بن حاطب ، و عباد بن حنيف - برادر سهل بن حنيف و بخرج ( كه جزء بنا كنندگان مسجد ضرار بودند ) و عمرو بن خذام و عبد اللّه نبتل بودند .\r\n\r\nو از قبيلهء بنى ثعلبة :\r\nجارية بن عامر و پسرانش : زيد و مجمع در زمرهء منافقين و جزء بنا كنندگان مسجد ضرار بودند .\r\nو مجمع جوان نورسى بود كه بيشتر قرآن را ( كه بر پيغمبر اكرم نازل شده بود ) حفظ كرده بود ، و از اين رو منافقين او را بامامت مسجد ضرار نصب كردند ، و چون مسجد مزبور را خراب كردند و سالها از اين جريان گذشت دسته از مردان بنى عمرو بن عوف در زمان خلافت عمر بنزد او رفته و از او خواستند تا مجمع را بامامت مسجد ايشان منصوب دارد .\r\nعمر نپذيرفته و گفت : مگر او نبود كه در مسجد ضرار براى منافقين امامت ميكرد ؟ مجمع گفت : اى عمر سوگند بخداى يگانه من در آن زمان هيچگونه اطلاعى از هدف و منظور آنها در آن مسجد نداشتم ، و چون من نسبت به قرآن داناتر از آنها بودم از اين رو مرا مقدم داشته پشت سرم نماز ميخواندند ، و من خيال ميكردم براستى آنها مردمان متدين و با ايمانى هستند ! گويند : عمر كه اين سخنان را از او شنيد بدانها اجازه داد تا او را بامامت مسجد مزبور نصب كنند .\r\n\r\nو از بنى اميه بن زيد :\r\nوديعة بن ثابت در زمرهء منافقين و نيز جزء بنا\r\n\r\n","description":"","footnote":"","page_name":" 351 ","page_number":360},
  {"content":"\r\n\r\n( 1 ) كنندگان مسجد ضرار بود و همان كسى بود كه رسول خدا صلى اللّه عليه و آله را استهزاء ميكرد و ميگفت شوخى و مزاح ميكنيم . . . و خداى تعالى داستانش را در قرآن ( در سورهء توبه آيهء 64 به بعد ) بيان فرموده است .\r\nو از قبيله بنى عبيد : خذام بن خالد بود و او همان كسى است كه قسمتى از خانه‌اش را براى ساختمان مسجد ضرار در اختيار منافقين گذارد ، و ديگر بشر و رافع پسران زيد بودند .\r\n\r\nو از بنى النبيت :\r\nمربع بن قيظى و برادرش اوس بن قيظى بودند ، و مربع بن قيظى كسى است كه هنگامى كه رسول خدا صلى اللّه عليه و آله بجنگ احد ميرفت و خواست از ميان باغ او عبور كند از او اجازه خواست ولى او بدان حضرت اجازه نداد و مشتى از خاك برداشته گفت : به خدا اگر ميدانستم كه چنانچه اين خاكها بريزم به غير از تو به شخص ديگرى اصابت نميكند هم اكنون آن را بسوى تو مىپاشيدم ، اصحاب كه اين سخن را شنيدند پيش رفته خواستند او را بقتل رسانند ولى رسول خدا صلى اللّه عليه و آله مانع شده فرمود او را واگذاريد كه مردى كور دل و بىبصيرت است .\r\nو برادرش اوس بن قيظى نيز همان كسى بود كه در جنگ خندق بىحفاظى خانهء خود را بهانه كرده و فرار كرد و خداوند داستان او را ( در سورهء احزاب آيهء 13 ) بيان فرموده .\r\n\r\nو از بنى ظفر :\r\nحاطب بن اميه بود كه پيرمردى بود تنومند و عمرش را در جاهليت سپرى كرده و در اواخر عمر خويش اسلام را درك كرد ، ولى پسرى داشت بنام يزيد كه او در زمرهء مسلمانان درآمد و از نيكان ايشان و مردى ثابت قدم بود .\r\nيزيد بن حاطب در جنگ احد زخمهاى سنگينى برداشت و مسلمانان او را به خانه آوردند و هنگامى كه ديدند او مشغول جان دادن است گروهى از مردان و زنان مسلمان دور او را گرفته به او مژدهء بهشت ميدادند . پدرش كه در آن موقع\r\n\r\n","description":"","footnote":"","page_name":" 352 ","page_number":361},
  {"content":"\r\n\r\n( 1 ) بالاى سر او حاضر بود نفاقش را بروز داده گفت : آرى به خدا بهشتى كه پر از درخت اسپند است ، ( چه بهشتى ! ) اين بدبخت را با اين حرفها گول زديد ( و به اين روز انداختيد ! ) .\r\nو از جمله منافقين اين قبيله : بشير بن ابيرق بود كه در زمرهء سارقين آن زرهى بود كه خداوند داستان آنها را در قرآن ( سورهء نساء آيهء 107 ) بيان فرمود .\r\nو در حديث است كه رسول خدا صلى اللّه عليه و آله دربارهء او فرمود : بشير اهل دوزخ است و در جنگ احد رشادت عجيبى از خود نشان داد و چند تن از مشركين را بقتل رسانيد تا بالاخره زخمهاى سنگينى برداشت و او را به خانه بردند ، مسلمانان دورش را گرفته مژدهء ببهشت به دو ميدادند و ميگفتند : براستى كه در راه خدا به خوبى شمشير زدى و بسعادت بزرگى نائل شدى ! بشير در پاسخ آنان گفت : مرا بچه مژده ميدهيد ! به خدا من روى حمايت از قوم و قبيلهء خود جنگيدم ( نه روى ايمان بدين خدا ) و چون ديد زخمها او را ناراحت كرده و در وضع سختى گرفتار شده تيرى را برداشت و بوسيلهء آن رگ دستش را قطع كرد و بدين ترتيب خود را آسوده ساخته بمرد .\r\n\r\nو از بنى عبد الاشهل :\r\nجز ضحاك بن ثابت كسى را بنفاق سراغ نداريم ، و تنها او بود كه بنفاق و دوستى با يهود متهم بود و حسان بن ثابت نيز درباره‌اش اشعارى گفت [ ( 1 ) 
  ] .\r\nاينان منافقين قبيله اوس بودند ، و از جمله كارهاى ايشان كه نشانهء نفاق و بىايمانى آنها بود يكى آن بود كه هنگامى ميانهء جمعى از مسلمان و گروهى از از اينان كه اساميشان را ذكر كرديم بنامهاى : جلاس بن سويد ، و معتب بن قشير و رافع و بشر - پسران زيد - نزاعى اتفاق افتاد ، مسلمانان گفتند : براى حكميت بنزد رسول خدا صلى اللّه عليه و آله برويم ، ولى اينان - با اينكه در ظاهر خود را مسلمان ميدانستند كاهنان را كه مردم در زمان جاهليت براى حكميت بنزد ايشان ميرفتند - تعيين\r\n\r\n\r\n","description":"","footnote":"\r\n[ ( 1 ) 
  ] سيرة ابن هشام ج 1 : 525 .\r\n","page_name":" 353 ","page_number":362},
  {"content":"\r\n\r\n( 1 ) كردند ، و در همين باره خداى تعالى آيهء ( 60 از سوره نساء را ) نازل فرمود .\r\n\r\nو در قبيله خزرج نيز در تيره‌هاى مختلف آنها منافقينى وجود داشتند :\r\nاز آن جمله در بنى النجار : رافع بن وديعة و زيد بن عمرو و عمرو بن قيس و قيس بن عمرو بن سهل از منافقين بودند .\r\nو در بنى جشم : جدّ بن قيس از منافقين بود و او همان كسى است كه براى نرفتن بجنگ برسول خدا صلى اللّه عليه و آله گفت : اى محمّد ما را از جنگ معاف دار و در آتش ميفكن . . . و خداوند داستان او را در قرآن ( سورهء توبه آيهء 49 ) بيان فرموده است .\r\nو از بنى عوف : عبد اللّه بن أبى بن سلول بود كه در رأس تمام منافقان قرار داشت و آنان در كارها بنزد او ميآمدند و از او دستور ميگرفتند ، و او همان كسى است كه در جنگ بنى المصطلق گفت : « اگر بمدينه بازگشتيم بايد عزيزان ( يعنى خودش ) ذليلها ( يعنى مسلمانان ) را از شهر بيرون كنند . . . » [ ( 1 ) 
  ] و در همين باره خداوند سورهء منافقون را نازل فرمود .\r\nو در جنگ بنى النضير نيز هنگامى كه رسول خدا صلى اللّه عليه و آله آنها را محاصره كرده بود عبد اللّه بن أبى و چند تن ديگر از منافقان چون : وديعة ، و مالك بن أبى قوقل ، و سويد ، و داعس - كه همگى از همين تيرهء بنى عوف بودند - براى يهود بنى النضير پيغام دادند كه در جنگ با محمّد پايدارى كنيد و تن به صلح ندهيد ، ما نيز پشتيبان شما هستيم و چنانچه براى جنگ بيرون آئيد شما را يارى خواهيم كرد . . . و خداوند داستان ايشان را در قرآن ( سورهء حشر آيهء 11 به بعد ) بيان فرموده است .\r\n\r\nمنافقين يهود\r\nدر ميان يهودان مدينه نيز افرادى از بزرگان آنها بودند كه روى مقاصدى در ظاهر برسول خدا صلى اللّه عليه و آله ايمان آوردند ولى در زمرهء منافقين بوده باطنا بدان\r\n\r\n\r\n","description":"","footnote":"\r\n[ ( 1 ) 
  ] سورهء منافقون آيه 8 .\r\n","page_name":" 354 ","page_number":363},
  {"content":"\r\n\r\n( 1 ) حضرت ايمان نداشتند .\r\nاز آن جمله در بنى قينقاع : سعد بن حنيف ، و زيد بن لصيت ، و نعمان بن أبى أوفى ، و عثمان بن أبى أوفى از منافقين بودند .\r\nو زيد بن لصيت همان كسى است كه در بازار بنى قينقاع با عمر بن خطاب زد و خورد كرد ، و هنگامى كه شتر رسول خدا صلى اللّه عليه و آله گم شد گفت : محمّد براى ما از آسمان خبر ميدهد ولى نميداند شترش كجاست ! پس از اينكه اين سخن ناهنجار از دهان او خارج شد جبرئيل بر - پيغمبر صلى اللّه عليه و آله نازل شده سخن او را بسمع مبارك آن حضرت رسانيد و سپس جاى شتر را نيز نشان داد ، آنگاه رسول خدا فرمود : گوينده‌اى چنين سخنى گفته ولى به خدا سوگند من جز آنچه خدا به من ياد داده ندانم و هم اكنون خداوند از جاى شتر مرا آگاه ساخت ، كه در همين درّه است و افسارش بدرختى گير كرده است .\r\nسپس جمعى از اصحاب رفتند و مطابق نشانى آن حضرت شتر را پيدا كرده آوردند .\r\nو از آن جمله رافع بن حريملة بود كه روز مرگش رسول خدا صلى اللّه عليه و آله فرمود :\r\nامروز يكى از بزرگان منافقين از اين جهان رخت بربست .\r\nو ديگر رفاعة بن زيد بود كه هنگامى كه رسول خدا صلى اللّه عليه و آله از جنگ بنى المصطلق باز ميگشت در مدينه مرد ، و در راه كه آن حضرت بسوى مدينه ميآمد ناگهان باد تندى وزيد بطوريكه مسلمانان بر آن حضرت بيمناك شدند ، حضرت فرمود :\r\nنترسيد زيرا اين باد بخاطر مرگ يكى از بزرگان كفار ميوزد ، و چون بمدينه آمدند مسلمانان دانستند كه در آن روز رفاعة مرده است .\r\nو ديگر سلسلة بن برهام و كنانة بن صوريا بودند .\r\n\r\nطرد منافقين از مسجد رسول خدا صلى اللّه عليه و آله :\r\nمدتها بود كه افراد مزبور هنگام اجتماع مسلمانان در مسجد حاضر ميشدند و گفتگوى مسلمانان را مىشنيدند و گاهى آنان را مسخره و استهزاء ميكردند ، تا اينكه روزى در مسجد انجمن كرده حلقه‌وار دور هم نشستند و آهسته با همديگر شروع\r\n\r\n","description":"","footnote":"","page_name":" 355 ","page_number":364},
  {"content":"\r\n\r\n( 1 ) بصحبت كردند .\r\nچشم رسول خدا صلى اللّه عليه و آله بدانها افتاد و آنها را كه بدان حال نگريست دستور اخراج ايشان را از مسجد صادر فرمود ، بدنبال اين دستور مسلمانان بر سر آنها ريخته و با وضع بدى آنان را از مسجد بيرون انداختند .\r\nاز آن جمله ابو ايوب بسوى عمرو بن قيس حمله برد و او در زمان جاهليت نگهبان بت قبيلهء بنى غنم بود - و پايش را گرفته كشان كشان از مسجد بيرون كرد ، عمرو در آن حال رو بأبو ايوب كرده گفت : مرا از انبار خرماى بنى ثعلبة ميرانى [ ( 1 ) 
  ] ! ؟\r\nابو ايوب پس از اينكه او را براند بسراغ رافع بن وديعة ( يكى ديگر از منافقين ) آمد و ردايش را بگردنش انداخته بكشيد و با دست ديگرى سيلى محكمى به صورتش زده از مسجد بيرونش انداخت و به او گفت : اى منافق خبيث و پست ! از همان راهى كه به مسجد پيغمبر خدا صلى اللّه عليه و آله آمدى باز گرد .\r\nو از آن جمله عمارة بن حزم بسوى زيد بن عمرو - كه ريش بلندى داشت - برخاسته و ريشهاى او را در مشت گرفته و بخوارى او را بسوى در مسجد كشيد و چون بدر مسجد رسيد دستهاى خود را بلند كرده محكم بر سينه‌اش زد بطورى كه زيد به زمين افتاد و گفت : عمارة ! تو كه بدن مرا مجروح كردى ! عمارة گفت : خدايت از رحمت خويش دور كند اى منافق دو رو ! اينكه چيزى نيست ، آن عذابى كه خدا برايت آماده كرده سخت‌تر از اين است ، از اين پس مبادا به مسجد رسول خدا صلى اللّه عليه و آله نزديك شوى ! يكى ديگر از مسلمانان بنام ابو محمد مسعود بن اوس كه از شركت كنندگان در جنگ بدر نيز بود از جا برخاسته و بسوى قيس بن عمرو - كه در ميان منافقين\r\n\r\n\r\n","description":"","footnote":"\r\n[ ( 1 ) 
  ] در داستان ورود رسول خدا صلى اللّه عليه و آله بمدينه گذشت كه شتر آن حضرت در جائى خوابيد كه رو برويش زمينى بود متعلق به دو كودك يتيم از قبيله بنى ثعلبة كه در آنجا خرما خشك ميكردند ، و رسول خدا صلى اللّه عليه و آله آنجا را گرفت و دستور داد مسجد را در آنجا بنا كنند .\r\n","page_name":" 356 ","page_number":365},
  {"content":"\r\n\r\n( 1 ) جوانتر از ديگران بود - حمله برد و با پس گردنى او را از مسجد بيرون كرد .\r\nمرد ديگرى از تيرهء بلخدرة بن خزرج - از فاميل ابو سعيد خدرى - بنام عبد اللّه بن حارث از جا برخاست و بسوى يكى ديگر از منافقين بنام حارث بن عمرو كه موى سرش بلند بود حمله برد و دست برده موهاى سرش را در مشت گرفت و او را بر زمين انداخته كشان كشان از مسجد بيرون برد ، حارث در زير دست و پاى او ميگفت : اى عبد اللّه خيلى درشتى و تندى كردى ؟ عبد اللّه گفت : اى دشمن خدا تو سزاوار اين تنديها و خشونتها هستى و از اين پس هم نبايد به مسجد رسول خدا صلى اللّه عليه و آله نزديك شوى زيرا نجس و آلوده هستى .\r\nو آخرين آنها مردى بود از قبيلهء بنى عمرو بن عوف بنام : زوى بن حارث كه او نيز بوسيلهء برادرش از مسجد رانده شد . . .\r\nو بدين ترتيب رسول خدا صلى اللّه عليه و آله دستور اخراج منافقين را از مسجد صادر فرمود و از آن پس مسلمانان از سخريه و شرّ آنها آسوده شدند .\r\n\r\nآياتى كه از سورهء بقره دربارهء منافقين و احبار يهود نازل شد :\r\nابن اسحاق گويد : بطور كلى از ابتداى سورهء بقرة تا آيه صدم دربارهء منافقين يهود و ساير منافقان مدينه نازل شد .\r\nاز آن جمله از ابتداى   « الم . . . » *   تا  « وَ لَهُمْ عَذابٌ عَظِيمٌ » *  ( آيهء 7 ) دربارهء منافقين و احبار يهود نازل گشت [ ( 1 ) 
  ] .\r\nو از آيهء :  « وَ مِنَ النَّاسِ مَنْ يَقُولُ آمَنَّا . . . » *  به بعد تا آيهء  « يا بَنِي إِسْرائِيلَ . . . » * \r\n( آيهء 47 ) دربارهء منافقين اوس و خزرج نازل شد ، آنگاه مجددا بزرگان يهود را مخاطب قرار داده فرمايد :  « يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ . . . » * \r\nكه يك يك نعمتهاى خدا را كه بايشان داد يادآورى فرموده تا بدانجا كه فرمايد :\r\n\r\n\r\n","description":"","footnote":"\r\n[ ( 1 ) 
  ] ابن هشام برخى از آيات فوق را تفسير كرده كه هر كه خواهد به جلد اول سيرة صفحه 531 بعد مراجعه كند .\r\n","page_name":" 357 ","page_number":366},
  {"content":"\r\n\r\n( 1 ) « پس تبديل كردند ستمگران سخن را به غير آنچه بديشان گفته شد . . . » [ ( 1 ) 
  ] .\r\nكه داستانى داشت به اين شرح كه چند تن از بزرگان بنى اسرائيل گفتند : اى موسى اكنون كه ما نمىتوانيم خدا را ببينيم ، و ميان ما و رؤيت شخص او حائل و مانعى وجود دارد پس صداى او را كه با تو تكلم مىكند به گوش ما برسان ؟ حضرت موسى عليه السلام درخواست آنان را بخداى تعالى عرض كرد ، خداوند به او فرمود : اين درخواست آنها پذيرفته خواهد شد بايشان بگو خود را - و يا جامهء خود را - پاك كنند و سپس روزه بگيرند ( آنگاه براى استماع صداى من در كوه طور حاضر شوند ) .\r\nاينان بدستور عمل كرده با حضرت موسى عليه السلام بكوه طور رفتند و چون هنگام تكلم پروردگار با موسى شد بدانها امر فرمود به سجده بيفتند و در آن حال سخن خداى تعالى را كه با موسى تكلم ميفرمود شنيدند و دستوراتى را كه بوسيلهء او براى بنى اسرائيل صادر كرد دانستند ، ولى چون بنزد بنى اسرائيل باز گشتند آنچه را شنيده بودند تحريف كرده و هنگامى كه موسى ببنى اسرائيل فرمود خداوند شما را بچنين و چنان دستور داده اينان تكذيب كرده گفتند : نه دستور خدا اين نبود بلكه مطلب ديگرى بود - بر خلاف آنچه موسى عليه السلام بدانها گفته بود .\r\nسپس خداى تعالى دربارهء اين منافقان فرمايد : « هر گاه بمؤمنان برخورد كنند گويند ما نيز ( مانند شما به خدا و رسول او ) ايمان آورديم . . . ولى هنگامى كه با هم مسلكان خود خلوت كنند بهم گويند چرا درى كه خدا از علوم براى شما گشوده به روى مسلمانان باز كنيد تا بكمك همان علوم با شما محاجه و خصومت كنند . . . » [ ( 2 ) 
  ] .\r\n\r\nسخن يهود دربارهء عذاب آخرت و پاسخى از قرآن :\r\nابن عباس گويد : هنگامى كه رسول خدا صلى اللّه عليه و آله وارد مدينه شد يهود گفتند :\r\nعمر اين دنيا هفت هزار سال است و خداوند در قيامت در برابر هر هزار سال يك\r\n\r\n\r\n","description":"","footnote":"\r\n[ ( 1 ) 
  ] آيهء 59 .\r\n[ ( 2 ) 
  ] آيه 75 به بعد .\r\n","page_name":" 358 ","page_number":367},
  {"content":"\r\n\r\n( 1 ) روز بندگان گنهكار را عذاب خواهد فرمود ، و روى اين حساب عذاب بندگان رويهمرفته هفت روز بيش نيست و سپس منقطع خواهد شد .\r\nخداى تعالى در پاسخ آنان آيات ذيل را نازل فرمود :\r\n« و گويند خداوند ما را بيش از چند روز معدود به آتش عذاب نخواهد كرد بگو آيا به اين ادعائى كه ميكنيد از خداوند عهد و پيمانى گرفته‌ايد كه هرگز تخلف نخواهد كرد يا اين سخنى است كه ندانسته ( و بيهوده ) به خدا نسبت ميدهيد ؟ آرى هر كس اعمالى زشت اندوخت و كردارى چون كردار شما داشت اينان هميشه اهل دوزخند و پيوسته در آتش معذب خواهند بود ، و كسانى كه ايمان آوردند و كارهاى نيك و شايسته كردند آنان اهل بهشتند و پيوسته در بهشت جاويد و متنعم خواهند بود . . . » [ ( 1 ) 
  ]\r\nو بدين ترتيب خداوند در پاسخ آنان فرمود كه چنان نيست كه شما پنداشته‌ايد بلكه پاداش خوب و بد در آخرت براى مردم ابدى و هميشگى است كه پايان ندارد .\r\nسپس خداى تعالى دنبال اين آيات متذكر پيمانى كه از بنى اسرائيل در بارهء عمل بتورات در مورد خونريزى مسلمانان و خونبها گرفتن براى كشته‌هاى خود گرفته بود شده و آنان را در مخالفت با دستور تورات سرزنش فرمايد ، و يادآورى كند كه اينان همان كسانى بودند كه بشارت آمدن پيغمبر اسلام را بمردم مدينه - كه در آن زمان بت‌پرست و كافر بودند - ميدادند ولى هنگامى كه آن حضرت مبعوث شد به دو كافر شدند .\r\nسپس خداى تعالى آنان را سرزنش كرده كه خدا طور را بالاى سر ايشان بلند كرد ولى آنان گوساله‌پرست شدند و بدنبال آن فرمايد : « اگر شما معتقديد كه خانهء آخرت تنها از آن شما خواهد بود و ديگران را نصيبى در آن نيست و در اين ادعا راستگو هستيد آرزوى مرگ كنيد » ؟ ! ولى اينان در اثر كردارى كه كرده‌اند هرگز آرزوى مرگ نخواهند كرد . . .\r\n\r\n\r\n","description":"","footnote":"\r\n[ ( 1 ) 
  ] آيه 80 به بعد .\r\n","page_name":" 359 ","page_number":368},
  {"content":"\r\n\r\n( 1 ) و حريص‌ترين مردم نسبت بزندگى اين جهانند . . . » [ ( 1 ) 
  ]\r\n\r\nسؤالات يهود از رسول خدا صلى اللّه عليه و آله :\r\nاز شهر بن حوشب روايت شده كه چند تن از دانشمندان يهود در مدينه بنزد رسول خدا صلى اللّه عليه و آله آمده گفتند : اى محمّد ما چهار سؤال از تو ميكنيم كه اگر بدانها پاسخ گوئى پيرويت خواهيم كرد و به تو ايمان ميآوريم ! رسول خدا صلى اللّه عليه و آله فرمود : عهد و پيمان خدا به گردن شما كه اگر من بدانها پاسخ گويم مرا تصديق كرده و به من ايمان آورديد ؟ گفتند : آرى .\r\nرسول خدا صلى اللّه عليه و آله فرمود : اكنون هر چه خواهيد بپرسيد ! گفتند : بما بگو چگونه است كه ( گاهى ) فرزند انسان با اينكه نطفهء او از پدر است بمادر شبيه مىشود ؟\r\nفرمود : شما را به خدا آيا دانسته‌ايد كه نطفهء مرد سفيد و غليظ است و نطفهء زن زرد و رقيق ؟ گفتند : آرى ، فرمود : نطفهء مرد ( هنگامى كه وارد رحم زن مىشود ) با نطفهء زن ( مخلوط مىگردد ) و هر كدام بر ديگرى بچربد فرزند به او شبيه مىشود .\r\nگفتند : جريان خوابيدن خود را براى ما تشريح كن كه چگونه است ؟\r\nفرمود : شما را به خدا دانسته‌ايد آن كس كه شما معتقديد كه او پيغمبر است خوابش اين گونه است كه چشمش بخواب ميرود ولى قلبش بيدار است و بخواب نميرود ؟ گفتند : آرى ، فرمود : خواب من نيز چنين است كه چشمم بخواب ميرود ولى قلبم بيدار است .\r\nگفتند : بگو آنچه اسرائيل ( يعنى حضرت يعقوب ) بر خود حرام كرد چه بود ؟\r\nفرمود : شما ميدانيد كه بهترين خوردنى و نوشيدنى نزد اسرائيل گوشت و شير شتر بود ؟ گفتند : آرى ، فرمود : همانها را اسرائيل بر خود حرام كرد تا\r\n\r\n\r\n","description":"","footnote":"\r\n[ ( 1 ) 
  ] آيات 93 - 96 .\r\n","page_name":" 360 ","page_number":369},
  {"content":"\r\n\r\n( 1 ) خداى را سپاسگزارى كرده باشد .\r\nگفتند : بما بگو « روح » ( كه بر تو نازل شود ) چيست ؟\r\nفرمود : همان جبرئيل است كه شما نامش را ميدانيد ! گفتند : آرى اى محمّد ما ميدانيم ولى او فرشته‌اى است كه دستور خونريزى و جنگ ميآورد و اگر جز او فرشتهء ديگرى بود ما به تو ايمان ميآورديم ! خداى تعالى در اين باره آيهء ذيل را نازل فرمود :\r\n« بگو هر كس با جبرئيل دشمن است ( او با خدا دشمن است زيرا ) او بفرمان خدا قرآن را بقلب پاك تو رسانيد . . . تا به آخر » [ ( 1 ) 
  ] سپس خداى تعالى دربارهء گفتار ديگرشان اين آيه را نازل فرمود :\r\n« و هرگز سليمان ( پيغمبر ) كافر نشد ليكن شياطين كافر شدند . . . » و جهت نزول اين آيه آن بود كه برخى از دانشمندان يهود گفتند : شگفتا ! محمّد عقيده دارد سليمان پيغمبر بوده است در صورتى كه او مردى ساحر بيش نبود .\r\n\r\nنامهء رسول خدا صلى اللّه عليه و آله بيهود خيبر :\r\nابن عباس گويد : رسول خدا صلى اللّه عليه و آله نامهء بيهود خيبر نوشت بدين مضمون :\r\n« بسم اللّه الرحمن الرحيم اين نامه‌ايست از محمّد رسول خدا و برادر و رفيق و تصديق كنندهء حضرت موسى .\r\nاى گروه ( يهود و ) پيروان تورات همانا خداى تعالى بشما فرموده و خود هم در كتابهاتان خوانده‌ايد كه « محمّد رسول خدا است و همراهانش كسانى هستند كه بر كافران بسيار سخت دل و با يك ديگر بسيار مشفق و مهربانند . . . » ( تا به آخر آيهء 28 سورهء فتح ) من شما را سوگند دهم بخداى يگانه و به آنچه بر شما فرود آمد و به آن خدائى كه « من » و « سلوى » [ ( 2 ) 
  ] را بر شما نازل فرمود ، و درياى ( نيل ) را براى\r\n\r\n\r\n","description":"","footnote":"\r\n[ ( 1 ) 
  ] آيه 98 به بعد .\r\n[ ( 2 ) 
  ] دربارهء اينكه « من » و « سلوى » كه خداى تعالى در قرآن ذكر فرموده چه بوده است نزد مفسران اختلاف است و عموما گويند : « من » ترنجبين و يا عسل بوده و « سلوى » نام مرغ بريان است .\r\n","page_name":" 361 ","page_number":370},
  {"content":"\r\n\r\n( 1 ) پدران شما خشك كرد تا آنان از شرّ فرعون و شكنجه‌هايش آسوده شدند كه به من اطلاع دهيد آيا در كتابى كه بر شما نازل گشته خوانده‌ايد كه بشما دستور داده شده بمحمد ايمان آوريد يا نه ؟ پس اگر چنين دستورى نيست كه اجبار و اكراهى بر شما نيست و گر نه خداوند راه هدايت را از گمراهى روشن كرد و من شما را بسوى خدا و پيامبرش دعوت ميكنم .\r\n\r\nآياتى كه دربارهء ابى ياسر و برادرش بالخصوص نازل گشت :\r\nابن عباس و جابر روايت كنند كه روزى رسول خدا صلى اللّه عليه و آله در جائى نشسته بود و ابتداى سورهء بقره يعنى آيهء    « الم ذلِكَ الْكِتابُ لا رَيْبَ فِيهِ »    را قرائت ميفرمود ابو ياسر بن اخطب - يكى از بزرگان يهود - بر آن حضرت گذشت و قرائت آن حضرت را شنيد ، چون بخانهء خويش رفت در آن حال برادرش حيى بن اخطب با چند تن از يهود بنزد او رفتند .\r\nابو ياسر بدانها گفت : در قرآنى كه بر محمد نازل شده اين آيه است :    « الم ذلِكَ الْكِتابُ . . . » .   \r\nحيى بن اخطب پرسيد : تو خود آن را از محمّد شنيدى ؟\r\nابو ياسر گفت : آرى .\r\nحيى بن اخطب در حالى كه همراهانش نيز با او بودند بنزد رسول خدا صلى اللّه عليه و آله آمده گفت : من شنيده‌ام اين آيه    « الم ، ذلِكَ الْكِتابُ »    در قرآنى است كه بر تو نازل شده ؟ .\r\nرسول خدا صلى اللّه عليه و آله فرمود : آرى .\r\nپرسيد : آيا آن را جبرئيل از نزد خداوند بر تو نازل كرده ؟\r\nفرمود : آرى .\r\nگفت : خداوند پيش از تو پيمبرانى فرستاده و ما تا كنون سراغ نداريم كه براى هيچكداميك از آنها مدت سلطنت او را بيان داشته باشد جز تو و امتت ، و اين تنها تو هستى كه برايت تعيين شده ، سپس رو بهمراهان خويش كرده گفت : « ألف »\r\n\r\n","description":"","footnote":"","page_name":" 362 ","page_number":371},
  {"content":"\r\n\r\n( 1 ) يكى [ ( 1 ) 
  ] « لام » سى تا ، « ميم » چهل تا ، و مجموع آنها ( يعنى مجموع ، ا لم ) مىشود هفتاد و يك سال ، آيا مىشود دينى را كه تمامى مدت سلطنت آن هفتاد و يك سال است پذيرفت و در آن داخل شد آنگاه برسول خدا صلى اللّه عليه و آله رو كرده گفت : جز اين هم چيزى دارى ؟\r\nرسول خدا صلى اللّه عليه و آله فرمود : آرى .\r\nپرسيد : آن چيست .\r\nفرمود :   « المص »   .\r\nحيى بن اخطب گفت : به خدا اين درازتر و سنگين‌تر است ، زيرا « الف » يكى « لام » سى تا « ميم » چهل تا « صاد » نود تا ، مجموع آن مىشود « يكصد و شصت و يك سال » ! اى محمّد آيا جز اين هم دارى ؟\r\nفرمود : آرى   « الر »   .\r\nگفت : به خدا اين درازتر و سنگينتر است . زيرا مجموع آن دويست و سى و يك سال مىشود آيا جز اين هم دارى ؟\r\nفرمود : آرى   « المر »   .\r\nگفت : به خدا اين درازتر و سنگينتر است زيرا مجموع آن دويست و هفتاد و يك سال مىشود ، سپس گفت : اى محمّد كار تو بر ما مشتبه شد و نميدانيم آيا آن مدت اندك مدت سلطنت تو است يا آن مدت بسيار ، سپس برخاسته بنزد ابو - ياسر آمدند .\r\nابو ياسر به آنها گفت : تازه معلوم نيست يكى از آنها مدت سلطنت او باشد بلكه ممكن است مجموع آنها باشد كه رويهمرفته هفتصد و سى و چهار سال است ؟\r\nگفتند : اين احتمال هم هست و بطور كلى كار او بر ما مشتبه شد . . . و گويند آيات ذيل دربارهء آنها نازل شد .\r\n« اوست خدائى كه قرآن را براى تو فرستاد كه برخى از آن كتاب آيات\r\n\r\n\r\n","description":"","footnote":"\r\n[ ( 1 ) 
  ] يعنى روى حساب أبجد .\r\n","page_name":" 363 ","page_number":372},
  {"content":"\r\n\r\n( 1 ) محكم است و آنها اصل و مرجع ساير آيات كتاب خواهد بود و برخى ديگر آيات متشابه است . . . » [ ( 1 ) 
  ] .\r\nابن اسحاق گويد : برخى ديگر از دانشمندان معتقدند كه اين آيات دربارهء مردم نجران كه بنزد رسول خدا صلى اللّه عليه و آله آمده و از حضرت عيسى بن مريم عليه السلام پرسش كردند نازل شد .\r\nسپس ابن اسحاق آيات ديگرى را كه دربارهء بزرگان يهود چون مالك بن صيف و ابو صلوبا و رافع بن حريملة و وهب بن زيد ، و ابو ياسر و حيى بن اخطب و ابن صوريا و نيز آنچه دربارهء نزاع يهود و نصارى نازل شده نقل مىكند [ ( 2 ) 
  ] و از آن جمله داستان زير است :\r\n\r\nتغيير قبلهء مسلمين :\r\nچون هفده ماه از ورود رسول خدا صلى اللّه عليه و آله بمدينه گذشت قبله مسلمانان از بيت المقدس بسوى كعبه تغيير يافت ، چند تن از بزرگان يهود بنامهاى : رفاعة بن قيس ، قردم بن عمرو ، كعب بن اشرف ، رافع بن ابى رافع ، حجاج بن عمرو ربيع بن ربيع ، كنانة بن ربيع بنزد رسول خدا صلى اللّه عليه و آله آمده گفتند : اى محمّد تو با اينكه عقيده دارى پيرو دين ابراهيم هستى چه چيز تو را وادار كرد كه قبلهء خود را از بيت المقدس بگردانى ؟ اينك بسوى همان قبله بازگرد تا ما پيرويت كنيم ! و البته مقصودشان از اين سخن اين بود كه تلوّن مزاج پيغمبر اسلام را ثابت كنند و بمردم بفهمانند كه او شخص بىاراده‌اى است و گر نه در حقيقت قصد ايمان بدان حضرت صلى اللّه عليه و آله را نداشتند ، پس خداى تعالى در اين باره اين آيه را نازل فرمود :\r\n« به زودى مردم سفيه و بىخرد خواهند گفت چه سبب شد كه مسلمين از قبله‌اى كه بر آن بودند روى بگرداندند بگو اى پيغمبر مشرق و مغرب از آن خدا است و هر كه را خواهد به راه راست هدايت فرمايد . . . - تا آنجا كه فرمايد : -\r\n\r\n\r\n","description":"","footnote":"\r\n[ ( 1 ) 
  ] سورهء آل عمران آيه 7 به بعد\r\n[ ( 2 ) 
  ] براى اطلاع بيشتر بصفحات 547 - 550 ج 1 سيرة مراجعه شود .\r\n","page_name":" 364 ","page_number":373},
  {"content":"\r\n\r\n( 1 ) ما توجه تو را بسوى آسمان بنگريم و البته روى تو را به قبله كه بدان خوشنود شوى بگردانيم پس روى كن به طرف مسجد الحرام و شما مسلمانان نيز در هر كجا باشيد روى بدانجا كنيد و گروه اهل كتاب ( يهود ) به خوبى ميدانند كه اين تغيير قبله براستى از جانب خدا است و خداوند از كردار ايشان غافل نيست ، و تو اى پيغمبر بدان كه هر گونه معجزه‌اى براى اهل كتاب بياورى پيرو قبلهء تو نشوند و تو نيز از قبلهء آنان پيروى نخواهى كرد و برخى ملتها نيز تابع قبلهء برخى ديگر نخواهند شد . . . » [ ( 1 ) 
  ] .\r\n\r\nآياتى كه از سورهء آل عمران درباره يهود نازل شد :\r\nسپس ابن اسحاق آياتى كه از سورهء آل عمران درباره يهود و دشمنى و عداوت و كتمان و انكار حق ايشان نازل شده ذكر مىكند [ ( 2 ) 
  ] از آن جمله اينكه :\r\nروزى رسول خدا صلى اللّه عليه و آله آنان را جمع كرده از عذاب خدا بترسانيد و بدين اسلام دعوتشان كرد ، رافع بن خارجة و مالك بن عوف در پاسخ آن حضرت گفتند : ما از پدران خويش پيروى ميكنيم زيرا آنها از ما بهتر و دانشمندتر بوده‌اند ، پس خداوند آيهء 170 از سورهء بقره را در پاسخ آنان برسول خدا صلى اللّه عليه و آله نازل فرمود .\r\nو از آن جمله چون جنگ بدر بپايان رسيد و رسول خدا صلى اللّه عليه و آله بمدينه بازگشت يهوديان را در بازار بنى قينقاع جمع كرده به آنان فرمود : اى گروه يهود پيش از آنكه شما نيز دچار سرنوشت قريش شويد مسلمان شويد ! در پاسخ گفتند : اى محمّد كشتن چند تن افراد قريش كه كار آزموده نبودند و هيچگونه اطلاعى از فنون جنگى نداشتند تو را مغرور نكند و به خدا اگر بجنگ ما آئى مىبينى كه ما چگونه مردمى هستيم و چگونه با تو رزم خواهيم داد ، خداى تعالى دربارهء گفتار ايشان آيهء زير را نازل فرمود :\r\n« بگو اى پيغمبر بآنانكه كافر شدند كه به زودى مغلوب شويد و بجهنم محشور\r\n\r\n\r\n","description":"","footnote":"\r\n[ ( 1 ) 
  ] سوره بقره آيه 142 به بعد .\r\n[ ( 2 ) 
  ] براى توضيح بيشتر بصفحه 551 سيرة مراجعه شود .\r\n","page_name":" 365 ","page_number":374},
  {"content":"\r\n\r\n( 1 ) گرديد كه بسيار بد جايگاهى است . . . » [ ( 1 ) 
  ] .\r\nو از آن جمله روزى رسول خدا صلى اللّه عليه و آله بكتابخانهء يهود وارد شد و آن هنگام گروهى از ايشان در آنجا بودند ، حضرت آنان را بسوى خدا و دين اسلام دعوت كرد ، نعمان بن عمرو و حارث بن زيد پرسيدند : اى محمّد تو بر چه دينى هستى ؟ فرمود : پيرو دين ابراهيم و ملت او هستم ، گفتند : ابراهيم بر دين يهود بود ، رسول خدا صلى اللّه عليه و آله فرمود : تورات را حاضر كنيد تا آن كتاب ميان من و شما حكومت كند و هر چه در آن است همگى از همان پيروى كنيم .\r\nآنان از آوردن تورات امتناع كرده و از پذيرش حق سرباز زدند ، پس خداى تعالى دربارهء ايشان اين آيه را نازل فرمود :\r\n« آيا ننگريد بسوى آنان كه بهره از كتاب يافته‌اند كه چون دعوت شوند تا كتاب خدا بر آنان حكم كند گروهى از ايشان از حق روى بگردانند ، و اين بدان سبب است كه گويند ما را جز چند روز معدود در آتش عذاب نكنند و اين سخنانى كه بدروغ بر خدا بسته‌اند آنان را در دين مغرور گردانيده است » [ ( 2 ) 
  ] .\r\nو از آن جمله اينكه روزى جمعى از بزرگان يهود و نصارى بنزد رسول خدا صلى اللّه عليه و آله آمده دربارهء حضرت ابراهيم عليه السلام بنزاع پرداختند ، بزرگان يهود گفتند : ابراهيم بر دين يهود بوده ، و نصارى گفتند : نصرانى بوده است ، پس خداى تعالى آيهء ذيل را در اين باره نازل فرمود :\r\n« . . . ابراهيم نه بر دين يهود بود و نه بر دين نصارى بلكه بر دين حنيف اسلام بود و در زمرهء مشركان نبود . . . » [ ( 3 ) 
  ] .\r\nو از آن جمله روزى چند تن از يهود بنام عبد اللّه بن صيف و عدى بن زيد و حارث بن عوف با يك ديگر گفتند : خوب است هر روزه صبح بنزد مسلمانان رفت و\r\n\r\n\r\n","description":"","footnote":"\r\n[ ( 1 ) 
  ] آيه 12 از سوره آل عمران به بعد .\r\n[ ( 2 ) 
  ] سوره آل عمران آيهء - 24 .\r\n[ ( 3 ) 
  ] سوره آل عمران آيهء 65 به بعد .\r\n","page_name":" 366 ","page_number":375},
  {"content":"\r\n\r\n( 1 ) بگفتار آنان ايمان بياوريم و چون شام شود كفر ورزيم شايد اين كار موجب شود كه آنان نيز از ما پيروى كرده آنها را در دينشان دچار اشتباه سازيم و از دين محمّد بيرون روند ، پس خداى تعالى آيه‌هاى ( 71 - 73 ) سورهء آل عمران را دربارهء گفتار ايشان نازل فرمود : [ ( 1 ) 
  ] .\r\n\r\nيهود در صدد نفاق و تفرقه بر ميآيند :\r\nشاس بن قيس يكى از سالخوردگان يهود كه در كفر خويش پايدار و كينه و عداوت سختى از مسلمين در دل داشت . روزى عبورش بجمعى از مسلمانان كه از هر دو تيرهء اوس و خزرج تشكيل يافته بود افتاد كه دور هم نشسته و مشغول گفتگو هستند ، اين الفت و دوستى از دو دسته مخالفى كه در زمان جاهليت دشمن خونخوار همديگر بودند بر طبع حسود و دوبهمزن او سخت ناگوار آمده با خود گفت : به خدا اگر اينان با همديگر متفق شوند ما نمىتوانيم در اين سرزمين زندگى كنيم .\r\nاز اين رو بيكى از جوانان يهود كه همراه او بود دستور داد تا بنزد آنان برود و در مجلس ايشان بنشيند و از جنگ بعاث [ ( 2 ) 
  ] و ساير جنگهائى كه در ميان اوس و خزرج اتفاق افتاده سخن بميان آورد و آن روزها را به ياد آنان بيندازد و برخى از اشعار و حماسه‌هائى كه دربارهء آن جنگها گفته شده براى آنها بخواند و بهر ترتيبى شده آنان را بجنگ با يك ديگر تحريك كند .\r\nجوان مزبور بدستور شاس بن قيس عمل كرد و كارى كرد كه اوس و خزرج\r\n\r\n\r\n","description":"","footnote":"\r\n[ ( 1 ) 
  ] ابن هشام در اينجا شأن نزول آيات 79 به بعد را نيز ذكر كرده هر كه خواهد بصفحه 554 مراجعه كند .\r\n[ ( 2 ) 
  ] جنگ بعاث در يكى دو سال پيش از هجرت رسول خدا صلى اللّه عليه و آله بمدينه طيبه اتفاق افتاد و اوسيان در آن روز بر خزرجيان پيروز شدند ، و سركردگى اوس در آن جنگ با حضير بن سمان بود و سركردهء خزرجيان عمرو بن نعمان بياضى بود كه هر دو در آن جنگ كشته شدند .\r\n","page_name":" 367 ","page_number":376},
  {"content":"\r\n\r\n( 1 ) بسخن آمده و به ياد آن زمان افتاده و هر يك سخنى گفتند و به يكديگر تفاخر ورزيده به روى هم ايستادند ، در اين ميان دو تن از طرفين بنامهاى اوس بن قيظى - از اوس - و جبار بن صخرا از خزرج - سر تعصب آمده بهم پرخاش كردند ، پس يكى از آنها گفت : اگر مايل باشيد آن روز را تجديد كنيم ؟ ! اين سخن هر دو طرف را بر سر تعصب آورده گفتند : ما حاضريم ، وعدهء ما با شما در بيرون شهر در « ظاهرة » .\r\nافراد مزبور به دو دسته تقسيم شده و هر كدام بسوى قبيلهء خود و بسراغ اسلحه جنگ رفتند ، و طولى نكشيد كه در ميعادگاه حاضر شدند .\r\nاين خبر كه به گوش رسول خدا صلى اللّه عليه و آله رسيد جمعى از مهاجرين را برداشته و بنزد ايشان آمد و در برابر آنها ايستاده فرمود :\r\nاى گروه مسلمانان خدا را در نظر بياوريد ! آيا دوباره به ياد دوران جاهليت افتاده‌ايد ؟ در صورتى كه من در ميان شما هستم ، و پس از آنكه خداوند شما را باسلام راهنمائى فرمود و بدان گراميتان داشت ، و بوسيلهء آن عادات جاهليت را از شما دور نمود ، و از كفر نجاتتان داد ، و ميان شما اتحاد و اتفاق ايجاد كرد ( و دلهاى شما را با هم مهربان كرد ) ؟\r\nاين سخنان در اعماق دل آنها اثر كرده به خود آمدند و دانستند كه وساوس شيطانى آنان را به روى هم واداشته و دسيسهء دشمنان بوده كه ميخواستند دوباره آنان را بجنگ و برادر كشى وادار كنند ، از اين رو همگى گريان شده و هر دو دسته يك ديگر را در آغوش كشيدند و بهمراه رسول خدا صلى اللّه عليه و آله به شهر باز گشتند .\r\nو با آن تدبير نقشهء شوم دشمن را بهم زدند ، و خداوند در اين باره آيات ذيل را نازل فرمود : « بگو اى اهل كتاب چرا بآيات خدا كافر شده ( و باعمال زشت دست ميزنيد بترسيد ) - كه خدا گواه اعمال شماست . . . » تا به آخر آيهء 105 از سورهء آل عمران .\r\n\r\n","description":"","footnote":"","page_name":" 368 ","page_number":377},
  {"content":"\r\n\r\n( 1 )\r\n\r\nادامه كار شكنى و زخم زبان يهود :\r\nيهوديان در هر فرصتى دشمنى و عداوت خويش را با مسلمانان آشكار ميكردند و يا بنوعى به آنها زخم زبان ميزدند .\r\nمثلا وقتى چند تن از بزرگان ايشان مانند : عبد اللّه بن سلام ، و ثعلبة بن سعيه و اسيد بن سعيه ، و اسد بن عبيد و ديگران مسلمان شدند گفتند : اينان افرادى انگشت شمار از اراذل و اشرار ما هستند كه بمحمد ايمان آورده و مسلمان شده‌اند و اگر از مردمان شريف و اصيل يهود بودند هرگز دست از دين پدران خويش بر نميداشتند و بدين ديگرى نميگرويديد ، پس خداى تعالى در پاسخ ايشان اين آيه را نازل فرمود :\r\n« همه اهل كتاب يكسان نيستند طائفه‌اى از آنان در دل شب بتلاوت آيات خدا و نماز مشغولند . . . » تا به آخر آيه [ ( 1 ) 
  ] و دربارهء نزول آيه 186 از اين سوره نيز گويند : سبب نزول اين آيه نزاعى بود كه ميان ابو بكر و فنحاص يهودى اتفاق افتاد كه منجر بسيلى زدن ابو بكر بفنحاص گشت و خداوند در اين آيه دستور ببردبارى و صبر ميدهد ( و از تكرار اين گونه رفتار جلوگيرى فرمايد ) [ ( 2 ) 
  ] .\r\n\r\nآياتى از سورهء نساء كه در شأن يهود نازل شد :\r\nو از آن جمله كردم بن قيس و ( چند تن از احبار يهود چون ) اسامة بن حبيب ، و نافع بن ابى نافع و بحرى بن عمرو و حيى بن اخطب و رفاعة بن زيد گاهگاهى بنزد مسلمانان ميآمدند و صورت حق بجانبى به خود گرفته و از روى دلسوزى و نصيحت بدانها ميگفتند : بىجهت پولهاى خود را در راه اين دين مصرف نكنيد ، ما مىترسيم كه شما فقير و تهى دست شويد خصوصا كه نميدانيد سرانجام اين كار چيست و بكجا خواهد انجاميد ، پس خداى تعالى آيهء ذيل را در اين باره نازل فرمود :\r\n« كسانى كه بخل ميورزند و مردم را ببخل وادار ميكنند و آنچه را خداوند ( از تورات و تصديق رسول خدا ) بدانها از فضل خويش بخشيده كتمان ميكنند ( بكيفر\r\n\r\n\r\n","description":"","footnote":"\r\n[ ( 1 ) 
  ] سوره آل عمران آيه 113 به بعد .\r\n[ ( 2 ) 
  ] براى توضيح بيشتر بصفحه 558 سيرة مراجعه كنيد .\r\n","page_name":" 369 ","page_number":378},
  {"content":"\r\n\r\n( 1 ) اعمال خود خواهند رسيد ) و ما براى ايشان عذابى خوار كننده مهيا كرده‌ايم . . . »\r\nتا به آخر آيه 39 از سورهء نساء .\r\nو از آن جمله رفاعة بن زيد كه يكى از بزرگان يهود بود بنزد رسول خدا صلى اللّه عليه و آله مىآمد و چون آن حضرت سخن ميگفت زبانش را از روى تمسخر در دهان ميگردانيد و اظهار ميكرد : اى محمد گوش خود را به من دار تا به تو بفهمانم آنگاه باسلام طعن زده و عيبجوئى ميكرد ، و خداوند آيه ( 44 - 46 از سورهء نساء ) را در شأن او نازل فرمود .\r\nو آيهء 37 نيز دربارهء جمعى از بزرگان يهود چون عبد اللّه بن صوريا و كعب بن اسد نازل شد كه چون رسول خدا صلى اللّه عليه و آله به آنان پيشنهاد قبول اسلام را كرد و فرمود : به خدا سوگند شما بهتر ميدانيد كه آنچه من آورده‌ام حق است سخن او را رد كرده و منكر شدند و در كفر خويش ثابت ماندند .\r\nو نيز آيهء 51 تا آيه 54 دربارهء حيى بن اخطب و سلام بن ابى الحقيق و جمعى ديگر از ايشان نازل شد و آنان كسانى بودند كه احزاب قريش را بر عليه مسلمانان تحريك كردند و آن هنگامى كه در مكه بنزد آنان رفتند در پاسخ آنان كه پرسيدند شما اهل كتاب نخستين ( يعنى تورات هستيد ) بما بگوييد آيا دين ما بهتر است يا دين محمّد ؟ گفتند : دين شما بهتر از دين محمّد است و شما در هدايت بيشترى از او و پيروانش هستيد .\r\nو آيه 163 تا 165 نيز دربارهء دو نفر از آنها بنام سكين و عدى بن زيد نازل شد كه برسول خدا صلى اللّه عليه و آله گفتند : اى محمّد ما نديده‌ايم كه پس از موسى بر بشرى از آسمان آيهء نازل شود ! و آيهء 166 دربارهء چند تن ديگر از ايشان نازل شد كه نزد رسول خدا صلى اللّه عليه و آله آمده حضرت بدانها فرمود : شما را به خدا سوگند دهم كه آيا شما ميدانيد من پيامبر خداوند بسوى شما هستم ؟ و آنان انكار كرده گفتند : ما چنين چيزى نميدانيم و هرگز بدان گواهى ندهيم .\r\n\r\n","description":"","footnote":"","page_name":" 370 ","page_number":379},
  {"content":"\r\n\r\n( 1 )\r\n\r\nآياتى كه از سوره مائده در شأن يهود نازل شد :\r\nعمرو بن امية ضمرى يكى از مسلمانان بود كه در جريان بئر معونة ( كه در جلد دوم داستانش بيايد ) دو تن از قبيلهء عامر را كه در پناه رسول خدا صلى اللّه عليه و آله بودند كشت و البته اقدام او به اين عمل بخاطر تلافى جنايتى بود كه عامر بن طفيل نسبت بچهل نفر از مسلمانان انجام داده و آنها را از دم شمشير گذرانده بود و عمرو بن امية اطلاعى از پناه دادن پيغمبر صلى اللّه عليه و آله به آن دو نداشت ، رسول خدا صلى اللّه عليه و آله كه از جريان مطلع شد ناچار شد ديهء آن دو نفر را بپردازد ، و براى جمع آورى پول ديهء آنها بنزد يهود بنى النضير آمد تا از آنها نيز كمك بگيرد .\r\nهنگامى كه آن حضرت به پشت ديوار قلعهء آنها نشسته بود آنان در قلعه انجمن كرده گفتند : چنين فرصتى از اين پس بدست نخواهد آمد كه يكى از ما به اين آسانى بمحمد دسترسى پيدا كند ، كيست كه هم اكنون به بالاى قلعه رفته و سنگى بر سر او بيندازد و خيال ما را از او آسوده سازد ؟\r\nيكتن از ايشان بنام عمرو بن جحاش اين كار را به عهده گرفت و چون به بالاى بام رفت جبرئيل بر آن حضرت نازل شده و او را از نقشهء شوم ايشان با خبر كرد ، رسول خدا صلى اللّه عليه و آله از جا برخاسته بمدينه بازگشت ، پس اين آيه را خداى تعالى در اين باره نازل فرمود :\r\n« اى مؤمنان ياد آوريد نعمت خدا را بر خود آنگاه كه گروهى همت گماشتند تا بر شما دست يابند و خداوند دست ستم آنها را از سر شما كوتاه نمود . . . » تا به آخر ( آيهء 11 از سورهء مائده ) .\r\nو آيهء 18 نيز دربارهء نعمان بن اضاء و بحرى بن عمرو و شأس بن عدى نازل شد كه چون رسول خدا صلى اللّه عليه و آله آنان را بدين اسلام و ايمان بخداى تعالى دعوت كرد و از عذاب او بيمشان داد گفتند : ما فرزندان خدا و دوستان او هستيم ( و خدا ما را عذاب نميكند ) و اين مانند همان ادعائى بود كه نصارى داشتند كه آنان نيز چنين سخنى ميگفتند .\r\n\r\n","description":"","footnote":"","page_name":" 371 ","page_number":380},
  {"content":"\r\n\r\n( 1 ) و آيه 19 نيز دربارهء رافع بن حرملة و وهب بن يهوذا نازل گشت كه رسول خدا صلى اللّه عليه و آله آنان را بدين اسلام دعوت كرد ولى آنان سرباز زدند ، پس معاذ بن جبل و سعد بن عبادة و ديگران به آنها گفتند : اى گروه يهود از خدا بترسيد ( و سخن حق او را بپذيريد ) زيرا به خدا سوگند شما به خوبى ميدانيد كه او پيامبر خدا است ، و همين شما بوديد كه پيش از آمدنش مژدهء بعثت او را بما ميداديد و اوصافش را براى ما بيان ميكرديد ! ؟\r\nآن دو منكر شده گفتند : ما هرگز چنين سخنى نگفته‌ايم و خداوند پس از موسى نه كتابى نازل كرد و نه پيغمبرى فرستاد ، پس خداى تعالى اين آيه را نازل فرمود و سپس داستان موسى را براى آنان پيش كشيده و مخالفت‌هائى كه با آن حضرت كرده و بالاخره منجر بسرگردانى چهل ساله ايشان در وادى تيه شد ياد آورى مىكند .\r\n\r\nرجوع يهود در حكم رجم برسول خدا صلى اللّه عليه و آله :\r\nاز ابى هريرة حديث شده كه پس از ورود رسول خدا صلى اللّه عليه و آله بمدينه زن و مردى از يهوديان مرتكب زناى محصنة شدند ( يعنى مرد زن دارى با زن شوهردارى زنا كرد ) يهوديان در كتابخانهء مخصوص خود اجتماع كرده گفتند : اين زن و مرد را بنزد محمّد بفرستيد و حكم آن دو را از محمّد سؤال كنيد به‌بينيد چه حكم مىكند .\r\nپس اگر مانند شما حكم كرد كه دست‌هاى آن دو را با طناب قيراندود ببندند و صورتهاشان را سياه كنند و وارونه بر الاغ سوارشان كنند ، بدانيد كه او پادشاهى است كه داعيهء سلطنت دارد و از او پيروى كنيد ، ولى اگر ديديد حكم كرد آن دو را سنگسار كنند بدانيد كه او پيغمبر است و از او حذر كنيد كه شوكت شما را خواهد ربود .\r\nيهوديان بدستور عمل كردند و آن دو را بنزد رسول خدا صلى اللّه عليه و آله آورده گفتند اى محمّد اين مرد با اين زن شوهردار زنا كرده و ما حكم آن را به تو واگذار كرده‌ايم چگونه بايد حد دربارهء ايشان جارى كنيم ؟ رسول خدا صلى اللّه عليه و آله برخاسته بكتابخانهء\r\n\r\n","description":"","footnote":"","page_name":" 372 ","page_number":381},
  {"content":"\r\n\r\n( 1 ) ايشان آمد و فرمود : علماء و دانشمندان خود را در نزد من حاضر كنيد ، اينان رفتند و عبد اللّه بن صوريا و ابو ياسر بن اخطب و وهب بن يهوذا را حاضر كرده گفتند اينان علماء و دانشمندان ما هستند ، رسول خدا صلى اللّه عليه و آله از دانشمندترين آنها پرسيد همگى گفتند : عبد اللّه بن صوريا دانشمندترين مردم روى زمين نسبت بكتاب تورات است .\r\nرسول خدا صلى اللّه عليه و آله با عبد اللّه بن صوريا - كه در ضمن جوانترين ايشان بود - خلوت كرده به او فرمود : اى فرزند صوريا تو را به خدا و بروزهاى خدا در نزد بنى اسرائيل سوگند دهم آيا حكم خدا در كتاب تورات در مورد زناى محصنة رجم ( و سنگسار ) نيست ؟ گفت : چرا به خدا اى ابا القاسم چنين است و اينان دانسته‌اند كه تو پيامبرى مرسل هستى ولى حسد ايشان مانع است از اينكه به اين مطلب اعتراف كنند .\r\nرسول خدا صلى اللّه عليه و آله از آنجا بيرون آمد و دستور داد آن زن و مرد را بر در مسجد در محلهء بنى غنم بن مالك بن نجار سنگسار كنند ، و ابن صوريا نيز پس از اين جريان كفر ورزيد و نبوت رسول خدا صلى اللّه عليه و آله را منكر شد ، پس اين آيه نازل شد :\r\n« اى پيغمبر غمگين مباش از اينكه گروهى كه به زبان اظهار ايمان كنند و بدل ايمان نياورند به راه كفر مىشتابند . . . » [ ( 1 ) 
  ] تا به آخر آيه .\r\nآن مرد زناكار چون ديد ميخواهند آن دو را سنگسار كنند برخاسته جلوى آن زن ايستاد و خود را سپر او قرار داد و هم چنان بدانها سنگ زدند تا هر دو كشته شدند .\r\nو از عبد اللّه بن عمر نقل شده كه گفت : هنگامى كه حكميت را بنزد رسول خدا صلى اللّه عليه و آله بردند آن حضرت از ايشان خواست كه تورات را حاضر كنند ، پس مردى از دانشمندان ايشان تورات را آورده و شروع به خواندن كرد و چون بآيهء رجم رسيد دست خود را روى آن نهاد و آن را قرائت نكرد ، عبد اللّه بن سلام پيش آمده\r\n\r\n\r\n","description":"","footnote":"\r\n[ ( 1 ) 
  ] آيه 41 از سورهء مائده به بعد .\r\n","page_name":" 373 ","page_number":382},
  {"content":"\r\n\r\n( 1 ) دست او را از روى صفحه تورات برداشت و گفت : اى رسول خدا اين آيهء رجم است كه اين مرد از خواندن آن امتناع ميورزد .\r\nرسول خدا صلى اللّه عليه و آله فرمود : واى بر شما اى گروه يهود چرا حكم خداى را ترك مىكنيد و عمل بآنرا واگذارده‌ايد ؟ گفتند : به خدا سوگند هم چنان به اين حكم عمل ميشد تا اينكه مردى از خانوادهء اشراف و درباريان شاه با زنى زنا كرد ، و چون خواستند او را سنگسار كنند شاه از اين كار جلوگيرى كرد و پس از چندى مرد ديگرى مرتكب اين عمل شد و چون پادشاه خواست او را سنگسار كند فرياد آن مرد بلند شده گفت : به خدا نبايد مرا سنگسار كنيد تا پيش از من فلانى را ( كه از نزديكان شاه است ) سنگسار كنيد ، چون سخن او را بشاه گفتند بزرگان يهود را حاضر ساخت و پس از مشورتى كه با ايشان كرد قرار گذاردند از سنگسار كردن زناكار صرف نظر شود و ( چنانچه امروزه معمول است ) صورتش را سياه كرده و دست او را بسته وارونه بر الاغ سوارش كنند .\r\nرسول خدا صلى اللّه عليه و آله فرمود : من نخستين كسى هستم كه حكم خداى را زنده خواهم كرد و بكتاب او عمل خواهم نمود ، سپس دستور داد آن دو را سنگسار كنند عبد اللّه بن عمر گويد : من نيز جزء كسانى بودم كه آن دو را سنگسار كرديم .\r\nولى ابن عباس گويد : اين آيه ( 42 ) از سورهء مائده دربارهء يهود و خونبهائى كه در بنى قريظة و بنى النضير معمول بود نازل گشت ، و جريان از اين قرار بود كه يهوديان بنى النضير براى كشتگان خودشان بخاطر قدرت و نيروئى كه داشتند و خود را بزرگتر و شريف‌تر از ديگران مىپنداشتند خونبهاى كامل ميگرفتند ولى براى كشتگان بنى قريظة نصف خونبها مىپرداختند ، يهوديان در اين باره رسول خدا صلى اللّه عليه و آله را بحكميت انتخاب كردند تا او حكومت كند و آن حضرت آنها را مجبور كرد تا از حق پيروى كنند و خونبها را در ميان خود بطور مساوى بپردازند . و اللّه اعلم .\r\nو دربارهء نزول آيه 48 گويند كه سبب نزول اين آيه كريمه اين بود كه كعب\r\n\r\n","description":"","footnote":"","page_name":" 374 ","page_number":383},
  {"content":"\r\n\r\n( 1 ) بن اسعد و ابن صلوبا و عبد اللّه بن صوريا و شاس بن قيس به يكديگر گفتند : خوب است ما بنزد محمّد برويم شايد بتوانيم او را در دين و آئينش مفتون خود ساخته گول بزنيم زيرا او نيز بشر است ، پس بنزد آن حضرت آمده گفتند : اى محمّد تو ميدانى كه ما دانشمندان و بزرگان يهود هستيم و اگر ما از تو پيروى كنيم تمامى يهود از ما متابعت كرده به پيروى تو درآيند ، اينك ميانهء ما و پيروان ما مخاصمه و نزاعى است و ما حلّ و فصل آن را بنزد تو خواهيم آورد ، پس اگر تو بنفع ما حكم كنى ما به تو ايمان خواهيم آورد .\r\nرسول خدا صلى اللّه عليه و آله آنان را از نزد خود دور كرده و آيهء مزبور نازل شد .\r\n\r\nانكار نبوت حضرت عيسى ( ع ) از طرف بزرگان يهود :\r\nروزى چند تن از بزرگان يهود مانند : ابو ياسر بن اخطب و نافع بن ابى نافع و عازر بن ابى عازر و خالد و زيد و ازار بن ابى ازار و اشيع . . . بنزد رسول خدا صلى اللّه عليه و آله آمده از او پرسيدند : تو بكداميك از پيمبران ايمان دارى ؟\r\nحضرت در پاسخ فرمود : « ما به خدا و به آنچه بر ما نازل فرموده و به آنچه بر ابراهيم و اسماعيل و اسحاق و يعقوب و فرزندانش نازل شد و به آنچه بموسى و عيسى و پيمبران ديگر نازل شد به همه ايمان داريم و فرقى ميان هيچيك از پيمبران الهى نگذاريم زيرا ما مطيع و فرمانبردار او هستيم » [ ( 1 ) 
  ] .\r\nيهوديان گوش فرا دادند و چون ديدند آن حضرت نام عيسى را بر زبان جارى كرد منكر نبوت عيسى شده گفتند : ما بعيسى بن مريم و بهر كس كه به او ايمان داشته باشد ايمان نمىآوريم ، پس خداى تعالى در اين باره نازل فرمود :\r\n« بگو اى اهل كتاب آيا جز آنكه ما مسلمين به خدا و كتاب خودمان و كتاب شما ايمان آورديم و شما ايمان نياورده و بيشترتان فاسق هستيد چيز ديگرى موجب كينه و انكار شما بر ما هست » ؟ [ ( 2 ) 
  ] .\r\n\r\n\r\n","description":"","footnote":"\r\n[ ( 1 ) 
  ] سورهء آل عمران آيهء 84 .\r\n[ ( 2 ) 
  ] سورهء مائده آيه 59 .\r\n","page_name":" 375 ","page_number":384},
  {"content":"\r\n\r\n( 1 ) و دربارهء نزول آيه 68 از اين سوره نيز ابن اسحاق گويد : سبب نزول اين آيه آن بود كه چند تن از بزرگان يهود مانند : رافع بن حارثة و سلام بن مشكم و مالك بن صيف و رافع بن حريملة بنزد رسول خدا صلى اللّه عليه و آله آمده گفتند : اى محمّد آيا چنان نيست كه تو عقيده دارى كه پيرو دين ابراهيم و بر ملت او هستى و بتوراتى كه در دست ما است ايمان دارى و گواهى ميدهى كه آن بر حق است ؟ فرمود :\r\nچرا و ليكن شما بتورات عمل نكرده و آنچه در آن است و خدا از شما بدان پيمان گرفته انكار كرديد و آنچه را خداوند دستور داده بود براى مردم بيان كنيد كتمان كرديد و من از اين اعمال شما بيزارم .\r\nگفتند : ما به همان كتاب و آئينى كه در دست داريم وفا دارى كرده و پيروى تو را نخواهيم كرد ، زيرا ما در هدايت بوده و پيرو حق هستيم و به تو ايمان نمىآوريم . پس خداى تعالى در پاسخشان آيهء مزبور را نازل فرمود كه برسول خدا صلى اللّه عليه و آله دستور داد :\r\n« بگو اى اهل كتاب شما هيچگونه ارزشى نداريد تا آنكه بدستور تورات و انجيل و قرآنيكه از جانب خداوند بر شما نازل شده قيام كنيد . . . » تا به آخر آيه .\r\nو دربارهء آيات 57 - 61 گويد : رفاعة بن زيد و سويد بن حارث دو تن از بزرگان يهود بودند كه در ظاهر نزد مسلمانان كه ميرفتند خود را مسلمان قلمداد مىكردند و در باطن تابع دين خود و منافق بودند ، جمعى از مسلمانان نيز كه اطلاع نداشتند با آنها طرح دوستى ريخته و اظهار محبت مىنمودند ، از اين رو خداوند آيات مزبور را نازل فرمود :\r\n« اى مؤمنان با گروهى از اهل كتاب كه دين شما را بازيچه گرفته‌اند دوستى نكنيد » . تا آنجا كه فرمايد : اينان چون بنزد شما آيند گويند كه ما ايمان آورده‌ايم در صورتى كه با همان كفر و انكار كه درآمدند بيرون شدند و خدا بنفاقى كه در دل دارند و پنهان ميدارند داناتر است » .\r\n\r\n","description":"","footnote":"","page_name":" 376 ","page_number":385},
  {"content":"\r\n\r\n( 1 )\r\n\r\nآياتى كه از سوره‌هاى ديگر قرآن دربارهء يهود نازل شد :\r\nروزى نحام بن زيد و قردم بن كعب و بحرى بن عمرو - سه تن از بزرگان يهود - بنزد رسول خدا صلى اللّه عليه و آله آمده گفتند : اى محمّد آيا خداى ديگرى هم با خدا هست ؟ رسول خدا صلى اللّه عليه و آله فرمود : خداوند معبودى است كه شريكى ندارد . . . پس خداى تعالى در اين باره آيه ذيل را نازل فرمود :\r\n« بگو اى پيغمبر چه گواهى بزرگتر است ( از گواهى خداوند ) تا آنجا كه فرمايد : بگو جز خداى يكتا خدائى نيست . . . » [ ( 1 ) 
  ] .\r\n\r\nپرسش يهود از روز قيامت :\r\nو نيز روزى جبل بن أبى قشير و شمويل بن زيد - دو تن از بزرگان يهود بنزد رسول خدا صلى اللّه عليه و آله آمده گفتند : اى محمّد اگر تو براستى پيامبر خدا هستى بگو چه وقت قيامت بر پا مىشود ؟\r\nخداى تعالى در پاسخشان اين آيه را نازل فرمود : « اى پيغمبر ما از تو راجع بقيامت بپرسند كه چه وقت فرا ميرسد در پاسخ آنان بگو علمش نزد پروردگار من است كسى جز او آن ساعت را ظاهر و روشن نتواند كرد و آن ساعت در آسمانها و زمينها بسى سنگين است و نيايد شما را مگر ناگهانى . . . » [ ( 2 ) 
  ] .\r\nسلام بن مشكم و نعمان بن ابى اوفى و محمود بن دحية و شأس بن قيس و مالك بن صيف ( چند تن از احبار يهود ) روزى بنزد رسول خدا صلى اللّه عليه و آله آمده گفتند چگونه انتظار دارى كه ما از تو پيروى كنيم در صورتى كه تو قبلهء ما ( بيت المقدس ) را ترك گفته و معتقد نيستى كه عزير پسر خدا است ؟\r\nخداى تعالى در پاسخشان اين آيه را نازل فرمود : « يهود گفتند عزير پسر خدا است و نصارى گفتند مسيح پسر خدا است ، اين سخنان را كه اينان بر زبان ميرانند خود را بكافران مشرك پيشين مشابه و نزديك ميكنند خدا آنها را نابود\r\n\r\n\r\n","description":"","footnote":"\r\n[ ( 1 ) 
  ] آيه 19 - 20 سورهء انعام .\r\n[ ( 2 ) 
  ] سوره اعراف آيه 187 .\r\n","page_name":" 377 ","page_number":386},
  {"content":"\r\n\r\n( 1 ) و هلاك كند چرا به خدا نسبت دروغ ميدهند . . . » [ ( 1 ) 
  ] .\r\n\r\nدرخواست يهود از رسول خدا صلى اللّه عليه و آله\r\nو نيز چند تن ديگر مانند : محمود بن سبحان و نعمان بن اضاء و بحرى بن عمرو و عزير بن ابى عزير بنزد رسول خدا صلى اللّه عليه و آله آمده گفتند : اى محمّد آيا براستى آنچه تو آورده‌اى از جانب خدا است با اينكه در نظر ما آنها بنظم و ترتيب تورات نيست ؟\r\nرسول خدا صلى اللّه عليه و آله فرمود : به خدا سوگند شما به خوبى ميدانيد كه اين كتاب از جانب خدا است و اين مطلب در تورات هم موجود است ، و قرآن كتابى است كه اگر جن و انس و متفق شوند و بخواهند مانندش بياورند نتوانند ، در اين هنگام تمامى آنها كه گذشته از افراد فوق جمع ديگرى نيز حضور يافته بودند مانند : فنحاص و عبد اللّه بن صوريا و ابن صلوبا و ديگران همگى بسخن آمده گفتند : اى محمّد آيا اين قرآن را هيچكس از جن يا انس به تو ياد نداده و نياموخته ؟ رسول خدا صلى اللّه عليه و آله فرمود : به خدا سوگند شما خود به خوبى دانسته‌ايد كه اين قرآن از جانب خدا است و من نيز پيامبر او هستم ، و اين مطلب را شما در تورات هم خوانده و ديده‌ايد ، گفتند اى محمد خداوند هر گاه پيامبرى فرستاد او را قدرتى دهد كه هر چه خواهد انجام دهد اينك براى ما از آسمان كتابى فرود آر كه ما آن را بخوانيم و به خوبى بشناسيم ، و گر نه ما هم مانند اين قرآنى را كه تو آورده‌اى خواهيم آورد ، پس خداى تعالى در اين باره آيه زير را نازل فرمود :\r\n« بگو اى پيغمبر ما اگر جن و انس متفق شوند كه مانند اين قرآن كتابى بياورند هرگز نتوانند اگر چه همه پشتيبان يك ديگر باشند » [ ( 2 ) 
  ] .\r\nو هنگامى كه عبد اللّه بن سلام مسلمان شد حيى بن اخطب و كعب بن اسد و ديگر بزرگان يهود به او گفتند : رفيق تو قصد پادشاهى و سلطنت دارد و گر نه\r\n\r\n\r\n","description":"","footnote":"\r\n[ ( 1 ) 
  ] سورهء توبه آيه 30 به بعد .\r\n[ ( 2 ) 
  ] سوره اسراء آيهء 88 .\r\n","page_name":" 378 ","page_number":387},
  {"content":"\r\n\r\n( 1 ) نبوت و پيامبرى در ميان عرب نخواهد بود ! سپس بنزد رسول خدا صلى اللّه عليه و آله آمده و سرگذشت ذو القرنين را از او پرسيدند ، و آن حضرت نيز هم چنان كه خداوند در قرآن بيان فرموده سرگذشت او را براى آنان بيان فرمود ، و پيش از آن نيز آنان نضر بن حارث و عقبة بن ابى معيط را وادار كرده بودند كه داستان مزبور را از آن حضرت سؤال كنند چنانچه پيش از اين گذشت .\r\n\r\nسؤال يهود از خلقت خداى تعالى و خشم رسول خدا صلى اللّه عليه و آله :\r\nاز سعيد بن جبير روايت شده كه گفت : جمعى از يهود بنزد رسول خدا صلى اللّه عليه و آله آمده گفتند : اى محمّد اين مخلوقات را خدا آفريد پس خداى را كه آفريد ؟ رسول خدا صلى اللّه عليه و آله از اين سؤال چنان خشمگين شد كه رنگش تغيير كرده با تندى به آنها پرخاش كرد ، جبرئيل در آن حال نازل شده عرض كرد : اى محمّد خويشتن‌دار باش سپس پاسخ سؤال آنان را در ضمن آيات سورهء توحيد بدين شرح بر او خواند :\r\n« بگو خدا يكى است ، آن خدائى كه از همه بىنياز و همه به او نيازمندند نه فرزند دارد و نه فرزند كسى است ، و نه هيچكس مثل و همتاى او است » [ ( 1 ) 
  ] .\r\nچون رسول خدا صلى اللّه عليه و آله اين آيات را بر ايشان تلاوت فرمود گفتند : پس كيفيت خلقت خداى را براى ما توصيف كن كه دست خدا چگونه است و بازوى او چگونه است . . . رسول خدا صلى اللّه عليه و آله مجددا خشمناك شد و اين باره خشمش بيش از بار اول بود در اين حال براى دومين بار جبرئيل نازل شد و همان دستور خويشتن‌دارى را به او داده و پاسخ اين سؤال را نيز بياورد كه خداى تعالى فرمايد :\r\n« و خدا را چنان كه شايد بعظمت نشناختند و او است كه روز قيامت زمين در قبضهء قدرت او است و آسمانها پيچيده بدست سلطنت او است ، و او منزه و متعالى\r\n\r\n\r\n","description":"","footnote":"\r\n[ ( 1 ) 
  ] چنانچه مفسرين گفته‌اند سورهء مباركه توحيد مكى است و در مكه نازل شده و براى اينكه اين داستان مخالفت و منافاتى با گفتار آنان نداشته باشد بايد حمل شود كه اين پرسش و پاسخ پيش از هجرت و در مكه اتفاق افتاده است .\r\n","page_name":" 379 ","page_number":388},
  {"content":"\r\n\r\n( 1 ) از شرك مشركان است » [ ( 1 ) 
  ] .\r\nو در حديثى از ابى هريرة روايت شده كه گفت : شنيدم از رسول خدا صلى اللّه عليه و آله كه ميفرمود : ممكن است گاهى مردم پيش خود فكر كنند و از خود بپرسند كه اين مخلوقات را خدا آفريده ، پس خداى را كه آفريده ؟ و هر گاه چنين فكرى بخاطرشان آمد بگويند :      « قُلْ هُوَ اللَّهُ أَحَدٌ ، اللَّهُ الصَّمَدُ ، لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ »      آنگاه سه بار آب دهان خود را به سمت چپ بيندازند و از شيطان رجيم به خداوند پناه برند ، ( يعنى بگويند : اعوذ باللّه من الشيطان الرجيم ) .\r\n\r\nداستان مباهله\r\nاز جمله اتفاقاتى كه در سالهاى اول هجرت در مدينه اتفاق افتاد اين بود كه چون خبر ورود رسول خدا صلى اللّه عليه و آله در اطراف منتشر شد هيئتى از نصاراى نجران مركب از شصت نفر براى ديدار پيامبر بزرگوار اسلام و مذاكره با آن حضرت بمدينه آمدند و در ميان ايشان چهارده نفر و در ميان چهارده نفر نيز سه نفر بودند كه سمت رياست و بزرگى بر سايرين داشتند و مورد احترام مسيحيان آن زمان بودند ، اين سه نفر يكى ملقب بود به « عاقب » كه به معناى امير و صاحب رأى بود و مقامش چنان بود كه بدون مشورت و رأى او كارى انجام نميدادند و او در آن زمان نامش عبد المسيح بود ، و ديگرى ملقب بود به « سيد » كه به معناى بزرگ مجتمعات و مجالس ايشان بود و نام او « ايهم » بود ، و سومى « اسقف » بود كه به معناى كشيش و پيشواى روحانى و نامش ابو حارثة بن علقمه بود .\r\nابو حارثة اطلاعات وسيعى در كيش نصرانيت و كتابهاى ايشان داشت و زحمات زيادى را در تحصيل كتب و مطالعات آنها متحمل شده بود و از اين رو مورد احترام سلاطين روم و بزرگان نصارى قرار گرفته بود به حدى كه او را بمقام ارجمندى رسانده و رياست دينى نصارى را به او واگذار كرده بودند ، و اختيار ساختمان كليساها\r\n\r\n\r\n","description":"","footnote":"\r\n[ ( 1 ) 
  ] سورهء زمر آيهء 67 .\r\n","page_name":" 380 ","page_number":389},
  {"content":"\r\n\r\n( 1 ) و مخارج آنها نيز به او محول شده بود .\r\nابو حارثة همچنان كه بسوى مدينه ميرفت برادر خود را نيز بنام كوز بن علقمه همراه خويش برداشته و او را در راه هم‌پالكى خود كرده و در هودج خود سوار كرده بود در بين راه ناگهان شتر به زمين خورد و پالكى را بر زمين زد ، كوز بن علقمه گفت نابود باد آن مرد دور از رحمت حق - و مقصودش رسول خدا صلى اللّه عليه و آله بود كه بخاطر او بدان راه ميرفتند . ابو حارثة با تندى به او پرخاش كرده گفت : نابودى بر تو باد ! ( چرا دربارهء او چنين سخنى ميگوئى ؟ ) .\r\nكوز بن علقمه گفت : چرا اى برادر عزيز ؟\r\nگفت : بخاطر اينكه او پيغمبر است ، به خدا او همان پيغمبرى است كه ما انتظار آمدن او را داريم .\r\nپرسيد : پس چرا با اين اعترافى كه نسبت به او ميكنى به او ايمان نمىآورى ؟\r\nابو حارثة گفت : رفتار اين مردم با ما مانع از اين كار است ، زيرا اينان ما را برياست خود انتخاب كرده و بمنصب پيشوائى رسانده‌اند ، و اگر با اين وضع من به اين مرد ايمان بياورم تمام منصبها را از من خواهند گرفت .\r\nكوز بن علقمه اين سخن را نزد خود پنهان كرد تا چون بمدينه رسيدند برسول خدا صلى اللّه عليه و آله ايمان آورده و مسلمان شد .\r\n\r\nمسلمان شدن يكى از رؤساى نصارى :\r\nمعمول رؤساى نصاراى نجران اين بود كه رياست دينى و مذهبى بهر كس منتقل ميشد تمامى كتابهاى آنان نيز به او منتقل ميگشت ، و چون يكى از رؤساى ايشان از دنيا ميرفت و رياست به ديگرى ميرسيد كتابهاى پيشين را مهر ميكرد و خود نيز مهرى بر آن ميزد و آنها را نمىشكست و چون رسول خدا صلى اللّه عليه و آله بمدينه آمد روزى رئيس آنها از خانه بيرون رفت و فرزندش نيز همراهش بود ، و همانطور كه راه ميرفت ناگهان پايش لغزيد و به زمين خورد ، پسرش گفت : نابود باد آن مرد دور از رحمت حق يعنى پيغمبر اسلام ، پدرش بسخن آمده گفت : دربارهء او چنين مگوى زيرا او\r\n\r\n","description":"","footnote":"","page_name":" 381 ","page_number":390},
  {"content":"\r\n\r\n( 1 ) پيغمبر است و نامش در كتابهاى ما موجود است ، فرزند او اين سخن را در دل پنهان داشت و روزى كه پدرش مرد تمام فكر او متوجه كتابهاى مهر كرده بود كه هر چه زودتر آنها را بشكند و اوصاف پيغمبر اسلام را در آنها ببيند .\r\nو پس از فراغت از دفن پدر يكسره به خانه آمد و مهرها را شكسته و نام رسول خدا صلى اللّه عليه و آله و اوصاف آن حضرت را بديد و مسلمان شد و پس از آن نيز حج بجاى آورد .\r\n\r\nنصاراى نجران در مسجد رسول خدا صلى اللّه عليه و آله :\r\nهنگام عصر بود كه نصارى بمدينه وارد شدند و يكسره به مسجد رفتند و در آن هنگام رسول خدا صلى اللّه عليه و آله با مسلمانان نماز عصر بجاى ميآوردند .\r\nاينان با لباسهاى مخصوص خود و جبه‌هائى كه پوشيده بودند به مسجد درآمدند و وضع آنان براى گروهى از مسلمانان كه تا بآنروز لباسهاى آنها را نديده بودند بسيار جالب بود و تازگى خاصى داشت .\r\nپس از اينكه لختى نشستند هنگام نمازشان فرا رسيد پس برخاسته آماده نماز شدند ، رسول خدا صلى اللّه عليه و آله فرمود : آنان را به حال خود واگذاريد تا هرطور كه خواهند نمازشان را انجام دهند ، مسلمانان ديدند كه اينان بسوى مشرق ايستاده و نماز خواندند .\r\nو پس از اينكه نمازشان بپايان رسيد در محضر رسول خدا صلى اللّه عليه و آله جلوس كردند و عقايد مختلفى كه دربارهء حضرت عيسى عليه السلام داشتند اظهار كردند ، گروهى معتقد بودند كه عيسى خدا است ، و گروهى ديگر او را پسر خدا ميدانستند و دستهء سوم قائل به تثليث بودند ( يعنى سه اصل براى خدا قائل بودند كه عبارت از أب ابن - روح القدس بود ) .\r\nدر مورد خدائى عيسى مىگفتند : برهان خدائى او همان بود كه مرده زنده مىكرد و امراض صعب العلاج را شفا ميداد ، و از غيب آگاه بود ، و از گل مجسمه به شكل پرنده مىساخت سپس بدان ميدميد و آن مجسمه بپرواز در ميآمد . . . و اين گونه\r\n\r\n","description":"","footnote":"","page_name":" 382 ","page_number":391},
  {"content":"\r\n\r\n( 1 ) امورى كه تمامى آنها دليل خدائى او بود .\r\nو در مورد فرزندى او براى خداوند مىگفتند : چون پدرى نداشت و در گهواره نيز سخن گفت همين دليل است بر اينكه او فرزند خدا بوده زيرا اين جريان در هيچيك از اولاد بشر سابقه نداشته و ندارد .\r\nو دليل بر اينكه او يكى از اقانيم سه‌گانه است گفتار خداى تعالى است كه در مورد كارهاى خود گويد : كرديم آفريديم ، گفتيم ، . . . كه همه بلفظ جمع آمده و اگر خدا يكتا بود بلفظ مفرد مىگفت : كردم ، آفريدم ، گفتم . . .\r\nدو تن از بزرگان ايشان شروع بسخن كرده سؤالاتى از رسول خدا صلى اللّه عليه و آله كردند ، حضرت به آنها فرمود : اسلام اختيار كنيد ، گفتند : ما پيش از اين اسلام آورده‌ايم حضرت فرمود : دروغ مىگوئيد زيرا شما براى خدا فرزند قائل شده‌ايد و صليب را مىپرستيد ، و گوشت خوك مىخوريد ! و با اين ترتيب چگونه اسلام آورده‌ايد ؟\r\nگفتند : اى محمّد اگر عيسى پسر خدا نيست پس پدرش كيست ؟\r\nرسول خدا صلى اللّه عليه و آله سكوت كرد و پاسخ ايشان را نگفت .\r\nدر اين هنگام از ابتداى سورهء آل عمران تا بيش از هشتاد آيه بر آن حضرت نازل گشت كه اكثرا مربوط بسخنان ايشان و پاسخ گفتارشان مىباشد ، و در ضمن داستان ولادت مريم و كفالت زكريا از او و سخنى كه فرشتگان در مورد ولادت عيسى عليه السلام با او گفتند بيان فرموده سپس گويد : و كارهائى كه او انجام ميداد مانند مرده زنده كردن و شفاى امراض صعب العلاج همگى باذن پروردگار بود آنگاه دربارهء اينكه چگونه عيسى بدون پدر آفريده شد فرمايد : « همانا مثل خلقت عيسى مانند خلقت آدم ابو البشر است كه خدا او را از خاك آفريد سپس بدان خاك گفت بشرى كامل باش و همان دم چنان شد . . . » [ ( 1 ) 
  ]\r\nسپس دنبال اين آيه خداى تعالى دستور مباهله به پيغمبر خود ميدهد : « پس\r\n\r\n\r\n","description":"","footnote":"\r\n[ ( 1 ) 
  ] سورهء آل عمران آيهء 59 .\r\n","page_name":" 383 ","page_number":392},
  {"content":"\r\n\r\n( 1 ) هر كس دربارهء عيسى با تو در مقام مجادله برآيد بعد از آنكه بوحى الهى باحوال او آگهى يافتى بگو بيائيد ما و شما با فرزندان و زنان خود با هم بمباهله برويم ( و بدرگاه خدا در حق يك ديگر نفرين كنيم ) تا دروغگو را بلعن و عذاب خدا گرفتار سازيم » [ ( 1 ) 
  ] آنگاه در پايان نيز يك پيشنهاد منصفانه بدانها فرموده گويد : « بگو اى اهل كتاب بيائيد از آن كلمهء حق كه ميان ما و شما يكسان است پيروى كنيم ، و آن كلمه اين است كه جز خداى يكتا را نپرستيم و چيزى را با او شريك قرار ندهيم و برخى را بجاى خدا بپروردگارى تعظيم نكنيم پس اگر روى گرداندند بگوييد شما گواه باشيد كه ما تسليم فرمان خداونديم » [ ( 2 ) 
  ] .\r\n\r\nخوددارى نصارى از مباهله با رسول خدا صلى اللّه عليه و آله :\r\nرسول خدا صلى اللّه عليه و آله آياتى را كه بر او نازل شده بود براى ايشان قرائت فرمود آنگاه آنها را بمباهله دعوت كرد .\r\nگفتند : اى ابا القاسم بما مهلت ده تا در كار خويش فكر كنيم ! حضرت بدانها مهلت داده برخاستند و بنزد عاقب كه صاحب رأى و انديشه ايشان بود رفته به دو گفتند : به نظر شما چه بايد كرد ؟\r\nعاقب گفت : اى گروه نصارى به خدا شما به خوبى ميدانيد كه محمّد پيامبر مرسل است و دربارهء عيسى نيز سخنى بدرستى و حق گفته و از آن سو دانسته‌ايد كه هيچ قوم و ملتى با پيمبران خدا مباهله نكرده‌اند ، جز اينكه يكسره نابود گشته و بزرگ و كوچكى از ايشان باقى نمانده است .\r\nاكنون اگر حاضر نيستيد دست از دين خود برداريد و از عقيدهء كه دربارهء مسيح داريد چشم پوشى نمىكنيد وقت ديگرى را با محمّد وعده بگذاريد و بسوى بلاد و وطن خويش برگرديد ، و از مباهلهء با او صرف نظر كنيد .\r\n\r\n\r\n","description":"","footnote":"\r\n[ ( 1 ) 
  ] آيهء 61 .\r\n[ ( 2 ) 
  ] آيهء 64 .\r\n","page_name":" 384 ","page_number":393},
  {"content":"\r\n\r\n( 1 ) نصاراى نجران بنزد رسول خدا صلى اللّه عليه و آله باز گشته گفتند : اى ابا القاسم ما حاضر بمباهله نيستيم و تصميم گرفته‌ايم كه هم چنان بر دين خود باقى باشيم و تو هم بر دين خود باش ولى حاضريم كسى را از ميان اصحاب خود انتخاب كرده او را بهمراه ما بفرستى تا او دربارهء ما داورى كند و هر چه او گفت ما بدان گردن مىنهيم [ ( 1 ) 
  ] .\r\nرسول خدا صلى اللّه عليه و آله فرمود : هنگام عصر كه شد بيائيد تا من مرد محكم و امينى را براى شما انتخاب كرده همراهتان بفرستم .\r\nعمر بن خطاب گويد : من هيچگاه امارت را مانند آن روز دوست نداشتم و آرزو داشتم كه رسول خدا صلى اللّه عليه و آله مرا براى اين كار انتخاب كند و از اين رو در شدت گرماى ظهر از خانه بيرون رفته در مسجد حاضر شدم ، رسول خدا صلى اللّه عليه و آله كه نماز ظهر را خواند نگاهى به چپ و راست خود افكند و در هر بار من گردن كشيدم تا مرا\r\n\r\n\r\n","description":"","footnote":"\r\n[ ( 1 ) 
  ] بايد دانست كه جريان مباهله مطابق گفتار مفسرين شيعه و سنى بدينجا ختم نمىشود و ابن هشام در اينجا دانسته و يا ندانسته از نقل يكى از فضائل بزرگ اهل بيت رسول خدا صلى اللّه عليه و آله و مخصوصا امير المؤمنين عليه السلام كه مورد قبول اهل سنت نيز هست خوددارى كرده و براى پرده‌پوشى از اين حقيقت داستان را به اين نحو از اجمال بپايان مىرساند و ما روى وظيفهء كه داريم در اينجا تفصيل داستان را نقل ميكنيم و آن را از روى تفاسير و گفتهء مورخين سنى مذهب انتخاب ميكنيم تا جاى هيچگونه ترديد و شبههء براى خوانندگان محترم باقى نماند :\r\nابن بطريق در كتاب عمدة ص 95 ط تبريز ، و بحرانى در غاية المرام ص 300 از ثعلبى كه يكى از مفسرين و بزرگان اهل سنت است از مقاتل و كلبى حديث كرده كه چون رسول خدا صلى اللّه عليه و آله اين آيه را بر نصاراى نجران قرائت فرمود و آنها را بمباهله دعوت كرد در پاسخ آن حضرت گفتند : بما مهلت ده تا برويم و در كار خويش انديشه و فكر كنيم .\r\nرسول خدا صلى اللّه عليه و آله بدانها مهلت داده و آنان بنزد عاقب آمده جريان را گفتند و عاقب آنان را ( به شرحى كه ابن هشام در متن نقل كرده ) از مباهله منع كرد ، روز ديگر كه اينان بنزد رسول خدا صلى اللّه عليه و آله آمدند مشاهده كردند كه آن حضرت از خانه بيرون آمده و حسن را در بر گرفته و دست حسين را نيز در دست دارد و فاطمه نيز پشت سر او و على بن ابى طالب\r\n","page_name":" 385 ","page_number":394},
  {"content":"\r\n\r\n( 1 ) ببيند ولى او هم چنان به اين طرف و آن طرف نگريست تا اينكه چشمش بابو عبيدهء جراح افتاد پس او را طلبيده فرمود : بهمراه اينان برو و در ميانشان بر طبق حق حكومت كن ، و با اين ترتيب اين منصب نصيب ابو عبيده شد .\r\n\r\n\r\n","description":"","footnote":"\r\n[ ( ) 
  ] پشت سر آنها براى مباهله مىآيند و رسول خدا صلى اللّه عليه و آله بدانها مىفرمود : هر گاه من دعا كردم شما آمين بگوييد .\r\nاسقف ( كشيش بزرگ ) نجران كه آن منظره را ديد بنصاراى نجران رو كرده گفت :\r\nاى گروه نصارى به خدا من صورتهائى را مىبينم كه اگر از خدا بخواهند تا كوهى را از جاى خود بركند بر مىكند مبادا با او مباهله كنيد كه همگى نابود خواهيد شد و تا روز قيامت يكتن نصرانى بر روى زمين باقى نخواهد ماند ! نصاراى مزبور كه سخن اسقف را شنيدند بنزد رسول خدا صلى اللّه عليه و آله آمده گفتند : ما حاضر بمباهله نيستيم و پس از مذاكراتى حاضر شدند ساليانه دو هزار جامه بعنوان جزيه و خراج بدان حضرت بپردازند و رسول خدا صلى اللّه عليه و آله آن را پذيرفت و بدين ترتيب با آنها صلح فرمود .\r\nواحدى يكى از علماى اهل سنت در كتاب اسباب النزول ص 59 چاپ مصر از شعبى حديث كرده كه مقصود از « أبناءنا » در اين آيه حسن و حسين است و « نساءنا » فاطمه و « انفسنا » على بن ابى طالب ( ع ) مىباشد .\r\nو ساير دانشمندان اهل سنت نيز مانند آنچه گفته شد در تفسير اين آيه نقل كرده‌اند و براى اطلاع بيشتر خوانندگان محترم بكتاب شريف احقاق الحق ج 3 ص 46 تا ص 76 و يا بكتاب غاية المرام ص 300 - 303 مراجعه كنند .\r\nبلى در اينجا تذكر اين مطلب لازم است كه جريان مباهله به ترتيبى كه مذكور شد در سالهاى نهم يا دهم هجرى صورت گرفته چنانچه مورخين شيعه ذكر كرده‌اند نه در سال اول هجرت ، و ممكن است دو بار صورت گرفته باشد و اللّه اعلم .\r\n","page_name":" 386 ","page_number":395},
  {"content":"\r\n\r\n( 1 )\r\n\r\nشمه‌اى از سرگذشت منافقين مدينة\r\nهنگامى كه رسول خدا صلى اللّه عليه و آله بمدينه هجرت فرمود مردم آن شهر در تحت اطاعت دو نفر كه خود برياست انتخابشان كرده بودند بسر ميبردند ، يكى عبد اللّه بن ابى بن سلول بود كه هر دو قبيلهء اوس و خزرج ببزرگى و سيادت او گردن نهاده بودند ، و ديگرى ابو عامر عبد عمرو بن صيفى بود كه قبيلهء اوس او را بسيادت خويش انتخاب كرده بودند و او پدر حنظلة غسيل الملائكة است كه در جنگ احد بشهادت رسيد ( و داستانش در جاى خود مرقوم خواهد شد ) ابو عامر در زمان جاهليت به حال رهبانيت بسر ميبرد و لباسهاى پشمين بتن مىكرد و از اين رو مردم او را لقب « راهب » داده بودند .\r\nپيش از آنكه رسول خدا صلى اللّه عليه و آله وارد مدينه شود مردم مدينه براى عبد اللّه بن أبىّ تاجى مرصع تهيه كرده بودند تا آن را بر سر او گذارده و ويرا برياست و سلطنت آن شهر و حومه منصوب كنند ، ليكن با ورود رسول خدا صلى اللّه عليه و آله مردم از اين كار منصرف شده از دور او پراكنده شدند و بسوى آن حضرت متوجه شدند .\r\nاين جريان حسادت عبد اللّه بن أبى را تحريك كرد و موجب شد تا كينهء اسلام و رهبر عاليقدر اين دين مقدس را در دل گيرد چون عملا مشاهده كرد با ورود رسول خدا صلى اللّه عليه و آله بمدينه سلطنت و رياست او به كلى پايمال شد ، ولى از آنجايى كه مردم مدينه متوجه پيامبر اسلام شده بودند و علاقهء بدان حضرت پيدا كرده بودند او نيز صلاح خود را در آن ديد كه در صورت ظاهر همرنگ جماعت شده و اسلام آورد ولى در باطن به حال نفاق بسر ميبرد و روز بروز كينه و عداوتش نسبت برسول خدا صلى اللّه عليه و آله زيادتر ميشد - و اما ابو عامر بن صيفى چون مشاهده كرد كه قوم و قبيلهء او باسلام گرويدند با آنان مخالفت كرده به همان حال كفر خويش باقى مانده و با چند تن از نزديكان خود كه جمعا بيست نفر نمىشدند بمكة رفت و بدين ترتيب از قبول اسلام و متابعت پيغمبر\r\n\r\n","description":"","footnote":"","page_name":" 387 ","page_number":396},
  {"content":"\r\n\r\n( 1 ) بزرگوار اسلام خوددارى كرد ، و رسول خدا صلى اللّه عليه و آله درباره‌اش ميفرمود : به او ابو عامر « راهب » نگوئيد و « أبو عامر فاسق » بگوييد .\r\nو پيش از رفتن بمكة بنزد رسول خدا صلى اللّه عليه و آله آمده بدان حضرت گفت : اين چه دين و آئينى است كه تو آورده‌اى ؟ فرمود : دين حنيف ابراهيم عليه السلام است ، ابو عامر گفت : دين ابراهيم آن است كه من پيرو آن هستم .\r\nرسول خدا صلى اللّه عليه و آله فرمود : تو بر آن دين نيستى .\r\nگفت : چرا .\r\nسپس سخنش را ادامه داده گفت : اى محمّد تو چيزهائى به اين آئين بسته‌اى كه جزء آن نبوده ! .\r\nرسول خدا صلى اللّه عليه و آله فرمود : من چنين كارى نكرده‌ام بلكه آلودگيهاى آن را پاك كرده و حقيقت خالص آن را براى مردم آورده‌ام .\r\nابو عامر گفت : دروغگو را خداوند غريب مرگ كند ، و از شهر و ديار خويش آواره سازد ! رسول خدا صلى اللّه عليه و آله آمين گفته فرمود : هر كه دروغ مىگويد خداوند به همين سرنوشت كه گفتى دچارش سازد .\r\nپس از اين گفتگو بمكة رفت و در آنجا رحل اقامت افكند ، و چون رسول خدا صلى اللّه عليه و آله مكه را فتح كرد و ابو عامر ديد نمىتواند در مكه بماند بطائف رفت و چون اهل طائف نيز مسلمان شدند بشام رفت و همانطور كه نفرين كرده بود در آنجا به حال غربت و تنهائى از اين جهان رخت بر بست .\r\nو چون از دنيا رفت دو تن از همراهانش بنامهاى علقمة بن علاثة و كنانة بن عبد ياليل در ميراث او نزاع كردند و براى حلّ نزاع بنزد قيصر امپراطور روم رفتند و او در ضمن سخنى كه گفت ما ترك ابو عامر را بكنانة بن عبد ياليل داد و علقمه را محروم ساخت .\r\n\r\n","description":"","footnote":"","page_name":" 388 ","page_number":397},
  {"content":"\r\n\r\n( 1 )\r\n\r\nعيادت رسول خدا صلى اللّه عليه و آله از سعد بن عبادة و سخن عبد الله بن ابى :\r\nاسامة بن زيد گويد ، روزى رسول خدا صلى اللّه عليه و آله به قصد عيادت سعد بن عبادة كه بيمار شده بود از خانه بيرون آمده و براى رفتن بخانهء او بر الاغ خويش سوار شد و مرا نيز پشت سر خود سوار كرد ، در بين راه بعبد اللّه بن أبى برخورديم كه در سايه قلعهء خويش با جمعى از مردم مدينه نشسته بود ، رسول خدا صلى اللّه عليه و آله كه چشمش به دو افتاد نخواست تا به آن مرد بىاعتنائى كرده باشد .\r\nاز اين رو از الاغ پياده شد و پيش عبد اللّه بن أبى آمده سلام كرد و در انجمن آنان نشست ( و چنانچه رسم او بود ) شروع به خواندن آياتى از قرآن نمود و آنان را متذكر خدا و بهشت و دوزخ كرد .\r\nعبد اللّه بن أبى در تمام مدتى كه رسول خدا صلى اللّه عليه و آله تكلم مىفرمود ساكت نشسته بود و سخنى نميگفت و چون آن حضرت فارغ شد بسخن آمده گفت : اى مرد ! اگر سخن تو حق است بهتر آن است كه در خانه‌ات بنشينى و هر كه بنزدت آمد آن را برايش بخوانى و هر كه پيش تو نيامد بىجهت مزاحم او نشوى و ناخوانده بمجلس او نيايى ، و آنچه را خوش ندارد برايش نياورى ! عبد اللّه بن رواحة با چند تن از مسلمانان كه در آن مجلس حاضر بودند سخنش را قطع كرده گفتند :\r\nنه يا رسول اللّه چنين نيست بلكه شما ( هر گاه خواستى ) بنزد ما بيا و در انجمن ما قدم نه و آنچه خواهى براى ما بياور كه به خدا تو هر چه بياورى ما بدان علاقه مند هستيم و آن را دوست داريم و چيزى است كه خدا ما را بدان گرامى داشته و راهنمائى فرموده ! عبد اللّه بن أبى كه آن كلمات را از اطرافيان شنيد رو گردانده و اين دو شعر را زمزمه كرد :\r\n متى ما يكن مولاك خصمك لا تزل * تذلّ و يصرعك الذين تصارع\r\nو هل ينهض البازى به غير جناحه * و ان جذّ يوما ريشه فهو واقع \r\n\r\n","description":"","footnote":"","page_name":" 389 ","page_number":398},
  {"content":"\r\n\r\n( 1 ) يعنى هنگامى كه دوست تو دشمنت شود از آن پس هميشه خوار خواهى بود و هم آوردان تو را به زمين خواهند زد . و آيا باز بدون بال مىتواند پرواز كند ؟ مسلمان اگر روزى پرهاى او چيده شود بر زمين خواهد افتاد .\r\nاسامة گويد : رسول خدا صلى اللّه عليه و آله از جاى برخاست و با هم بخانهء سعد بن عبادة رفتيم ولى سخن عبد اللّه بن ابى آن حضرت را افسرده كرده بود و آثار ناراحتى و گرفتگى در چهره‌اش مشاهده ميشد ، سعد بن عبادة اين معنى را درك كرده پرسيد اى رسول خداى در چهرهء شما آثار اندوه و ناراحتى مشاهده ميكنم گويا سخن ناهنجارى شنيده‌اى ؟\r\nفرمود : آرى ، آنگاه سخنان عبد اللّه بن ابى را براى سعد بن عبادة نقل فرمود ، سعد گفت : اى رسول خدا ناراحت نشويد ، روزى كه بدين شهر آمديد ما براى عبد اللّه بن أبى تاجى تهيه كرده بوديم و ميخواستيم آن تاج را بر سر او نهاده و او را برياست منصوب كنيم اكنون كه مىبيند مردم اطراف شما را گرفته چنان پندارد كه شما رياست را از چنگال او بيرون برده‌ايد ( و از شدت ناراحتى نمىتواند آسوده باشد ) .\r\n\r\nبيمارى جمعى از مهاجرين در مدينه :\r\nهنگامى كه رسول خدا صلى اللّه عليه و آله و ساير مسلمانان مكه بمدينه هجرت كردند آب و هواى شهر مدينه ناسالم بود و براى واردين بدان شهر سازگار نبود و مبتلا به تب شديد مىشدند از اين رو جمعى از مهاجرين از آن جمله ابو بكر و بلال حبشى و عامر ابن فهيرة مبتلا به تب شدند و چنانچه عايشه نقل مىكند شدت تب آنها به حدى بود كه هذيان ميگفتند .\r\nتنها پيغمبر اكرم صلى اللّه عليه و آله بود كه خداوند او را از ابتلاى به اين بيمارى محافظت فرموده بود از اين رو عايشه جريان بيمارى و هذيانهائى كه گفته بودند بعرض رسول خدا صلى اللّه عليه و آله رسانيده اظهار كرد : اينان از شدت تب سخنانى بر زبان جارى ميسازند و خود نميدانند چه ميگويند .\r\n\r\n","description":"","footnote":"","page_name":" 390 ","page_number":399},
  {"content":"\r\n\r\n( 1 ) رسول خدا صلى اللّه عليه و آله دربارهء ايشان دعا كرده گفت : بار خدايا آب و هواى شهر مدينه را براى ما سازگار كن چنانچه شهر مكه را براى ما سازگار كردى ، و خوراك آن را بر ما مبارك گردان ، و بيمارى اين شهر را به « مهيعة » [ ( 1 ) 
  ] منتقل ساز .\r\nو گويند : بيمارى اين دسته به حدى بود كه نميتوانستند نماز خود را ايستاده بخوانند و ناچار نشسته نماز ميخواندند ، روزى رسول خدا صلى اللّه عليه و آله آنها را در حالى كه نشسته نماز ميخواندند مشاهده كرد و به آنان فرمود : فضيلت نماز نشسته نصف فضيلت نماز ايستاده است ، و از آن پس افراد مزبور با شدت ضعف و بيمارى كه داشتند براى درك فضيلت به سختى نماز خود را ايستاده ميخواندند .\r\n\r\n\r\n","description":"","footnote":"\r\n[ ( 1 ) 
  ] مهيعة بگفتهء مورخين نام جحفة و يا وادى نزديك جحفة بوده است .\r\n","page_name":" 391 ","page_number":400},
  {"content":"\r\n\r\n( 1 )\r\n\r\nتشريع جهاد يا آغاز جنگ با مشركين\r\nچنانچه پيش از اين اشاره شد رسول خدا صلى اللّه عليه و آله پس از آنكه سيزده سال در شهر مكه مردم را بدين اسلام و ايمان بخداى تعالى دعوت فرمود بمدينه هجرت كرد ، و هنگام ظهر روز دوازدهم ربيع الاول بود كه آن حضرت وارد شهر مدينه شد و در آن روز پنجاه و سه سال از عمر شريفش گذشته بود .\r\nرسول خدا صلى اللّه عليه و آله تا ماه صفر آن سال يعنى يازده ماه بدون آنكه اقدامى بجنگ با مشركين كند در شهر مدينه ماند و درست در اوائل ماه صفر يعنى دوازدهمين ماه ورود او بمدينه بود كه طبق دستورى كه از جانب خداى تعالى به او رسيد با جمعى از مهاجرين براى جنگ با مشركين از شهر مدينه خارج شد .\r\n\r\nغزوه ودان :\r\nنخستين بار بود كه رسول خدا صلى اللّه عليه و آله با گروهى از مسلمانان براى جنگ از مدينه خارج ميشد در اين سفر پيغمبر بزرگوار اسلام سعد بن عبادة را براى رسيدگى بامور مردم بجاى خويش در شهر مدينه منصوب فرمود و خود با همراهان در تعقيب كاروان قريش و جنگ با قبيلهء بنى ضمرة بن بكر تا جائى موسوم به « ودان » [ ( 1 ) 
  ] پيش رفتند .\r\nدر آنجا بنو ضمرة برياست مردى بنام مخشى بن عمرو با آن حضرت صلح كردند و پيمانى بعنوان دوستى و عدم تعرض ميان طرفين به امضاء رسيد ، و بدون اينكه جنگى روى دهد رسول خدا صلى اللّه عليه و آله از آنجا بمدينه مراجعت فرمود .\r\n\r\nسريه عبيدة بن حارث [ ( 2 ) 
  ] :\r\n\r\n\r\n","description":"","footnote":"\r\n[ ( 1 ) 
  ] ودان نام جائى است در نزديكى جحفة .\r\n[ ( 2 ) 
  ] چنانچه مورخين گويند : مقصود از غزوه در اينجا جنگهائى است كه رسول خدا\r\n","page_name":" 392 ","page_number":401},
  {"content":"\r\n\r\n( 1 ) رسول خدا صلى اللّه عليه و آله پس از ورود بمدينه عبيدة بن حارث بن عبد المطلب بن را با شصت يا هشتاد تن از اصحاب خود كه همگى از مهاجرين بودند بجنگ كاروانى از قريش كه در آن گروهى از بزرگان قريش بودند فرستاد و اينان بدين منظور از مدينه خارج شده تا محلى كه آبى در آنجا بود با كاروان مزبور كه عكرمة بن ابو جهل يا مكرز بن حفص سر كردهء ايشان بود برخورد كردند ولى بدون آنكه جنگى ميان آنان روى دهد از هم جدا شدند ، فقط سعد بن ابى وقاص تيرى بسوى دشمن رها كرد و گويند : اين نخستين تيرى بود كه در اسلام بسوى مشركين رها شد .\r\nاتفاق ديگرى كه در اين سفر جنگى افتاد و بسود مسلمين بود ملحق شدن دو تن از كاروانيان به مسلمانان بود .\r\nاين دو تن كه يكى مقداد بن عمرو بهرانى و ديگرى عتبة بن غزوان مازنى بودند كه پيش از اين جريان مسلمان شده بودند ولى چون نمىتوانستند مانند ساير مسلمانان بمدينه هجرت كنند با كاروان مزبور حركت كردند تا شايد راهى بدست آورند و در بيابان كه ميروند بسوى مدينه فرار كنند و برخورد مزبور موقعيت خوبى براى انجام منظور آن دو بود كه به آسانى توانستند خود را به مسلمانان برسانند .\r\nو درباره اين سفر ابو بكر يا ديگرى از مسلمانان اشعارى سرود كه عبد اللّه بن زبعرى بدان پاسخ گفت ( و ابن هشام اشعار مزبور را در سيرة ج 1 : 592 - 594 ذكر كرده است هر كه خواهد بدانجا مراجعه كند ) .\r\nو سعد بن ابى وقاص نيز دربارهء تيرى كه بسوى مشركين رها كرد اشعارى سرود ( كه دنبال اشعار فوق ذكر شده ) .\r\nو نخستين پرچمى كه رسول خدا صلى اللّه عليه و آله براى فرستادن مسلمانان بجنگ بست در همين سريه بود .\r\n\r\n\r\n","description":"","footnote":"\r\n[ ( ) 
  ] صلى اللّه عليه و آله خود با مسلمانان در آن جنگ شركت ميكرد ، و مقصود از « سريه » و « بعث » جنگهائى است كه آن حضرت جمعى را بسركردگى يكى از اصحاب بجنگ ميفرستاد ولى خود در آن جنگ شركت نداشت .\r\n","page_name":" 393 ","page_number":402},
  {"content":"\r\n\r\n( 1 )\r\n\r\nسرية حمزة بن عبد المطلب\r\nدر همان ايام رسول خدا صلى اللّه عليه و آله عموى خود حمزة بن عبد المطلب را با سى نفر كه آنها نيز تمامى از مهاجرين بودند و يكتن از انصار مدينه در آنها نبود بسوى سيف البحر كه از نواحى « عيص » و كرانه‌هاى بحر احمر بود روانه كرد تا با كاروان ديگرى از قريش كه مركب از سيصد نفر بودند و برياست ابو جهل بسوى شام ميرفتند بجنگند ، اينان تا مكان مزبور آمدند و در آنجا با كاروان مزبور برخورد كردند ولى با ميانجيگرى « مجدى بن عمرو جهنى » كه با هر دو طرف در صلح بود كار بمصالحه كشيد و بدون اينكه زد و خوردى انجام شود از يك ديگر جدا شدند و حمزة بن عبد المطلب دربارهء اين سفر قصيدهء سرود كه ابو جهل بدان پاسخ داده است [ ( 1 ) 
  ] و چنانچه برخى از مورخين گفته‌اند حمزة بن عبد المطلب در اين قصيده گويد : نخستين پرچم را رسول خدا صلى اللّه عليه و آله در اين سرية براى ما بست ولى چون انتساب قصيده مزبور بحمزة بن عبد المطلب نزد ما ثابت نشده نمىتوانيم در اين مورد قضاوت صحيحى بكنيم و اللّه اعلم .\r\n\r\nغزوهء بواط\r\nو در ماه ربيع الاول آن سال ( يعنى يك سال پس از هجرت ) رسول خدا صلى اللّه عليه و آله به قصد جنگ با قريش از مدينه خارج شد و سائب بن عثمان بن مظعون را براى رسيدگى به كارهاى مسلمانان در مدينه بجاى خويش منصوب فرمود و تا جائى موسم به « بواط » كه از نواحى كوه رضوى بود [ ( 2 ) 
  ] - پيش رفتند . ولى چون با قريش برخورد نكردند از همانجا بمدينه مراجعت كردند .\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار مزبور بصفحات 596 - 598 ج 1 سيرة مراجعه شود\r\n[ ( 2 ) 
  ] « رضوى » نام كوهى است در هفت منزلى مدينه و همان كوهى است كه كيسانيه معتقد بودند كه محمد بن حنيفة در آن غايب شده و هم چنان در آنجا زنده است تا روزى كه خدا بخواهد از آن كوه ظاهر گردد .\r\n","page_name":" 394 ","page_number":403},
  {"content":"\r\n\r\n( 1 )\r\n\r\nغزوهء عشيرة\r\nو در جمادى الاولى آن حضرت أبا سلمة بن عبد الاسد را در مدينه منصوب فرمود و خود با گروهى از مهاجرين براى جنگ با كاروان ديگرى از قريش از مدينه بيرون آمد و راه « نقب بنى دينار » را در پيش گرفته از آنجا به « فيفاء خبار » رسيد ، در آنجا در زير درختى كه به آن « ذات الساق » ميگفتند فرود آمد و نماز را در آنجا خواند و هم اكنون در آنجا بنام آن حضرت مسجدى بنا كرده‌اند ، و غذائى نيز براى لشگر در آن مكان طبخ كردند كه هم اكنون [ ( 1 ) 
  ] سنگهائى كه ديگها را روى آن نهاده بودند در آنجا موجود است ، و از چاهى كه بدان « مشترب » گويند آب كشيده لشگريان خوردند سپس حركت كرده وادى موسوم به « خلائق » را در طرف چپ خود قرار داد و از راه « شعبة » بيامد تا در محل تلاقى « يليل » و « ضبوعه » فرود آمد و از چاه « ضبوعه » آب كشيده خوردند ، آنگاه از محلى بنام « فرش ملل » آمده در « عشيرة » [ ( 2 ) 
  ] فرود آمد و چون تا آنجا بدشمن برخورد نكرد در همانجا توقف فرمود و باقى جمادى الاولى را با چند روز از جمادى الاخرة در آنجا بماند و در اين مدت با قبيله بنى مدلج و بنى ضمرة كه متحدين آنان بودند پيمان دوستى و صلح بسته بمدينه بازگشت .\r\n\r\nمكنى شدن على بن ابى طالب عليه السلام بأبى تراب و ذكر فضيلتى از آن حضرت :\r\nعمار بن ياسر گويد : من و على بن ابى طالب در جنگ « عشيرة » هم سفر و رفيق راه بوديم تا هنگامى كه در نقطهء مزبور فرود آمديم .\r\nافرادى از بنى مدلج - كه در آنجا سكونت داشتند - روزها در چشمه و نخلستانى كه داشتند كار ميكردند ، روزى على بن ابى طالب به من گفت : بيا تا بنزد ايشان برويم از نزديك طرز كارشان را تماشا كنيم ، من قبول كرده باتفاق بنزديك آنان رفتيم\r\n\r\n\r\n","description":"","footnote":"\r\n[ ( 1 ) 
  ] يعنى زمان تأليف كتاب .\r\n[ ( 2 ) 
  ] عشيرة - بضم عين و فتح شين - تصغير عشر - نام جائى است ما بين مكه و مدينه .\r\n","page_name":" 395 ","page_number":404},
  {"content":"\r\n\r\n( 1 ) و چون ساعتى در آنجا نشستيم و كارشان را تماشا كرديم كم كم چرت ما را گرفت و خواب بچشممان آمد ، از اين رو برخاسته به پشت نخلستان مزبور در ميان نخله‌هاى كوچكى كه در آنجا بود هر دو روى ريگهاى نرم آنجا خوابيديم .\r\nهنگامى به خود آمديم كه رسول خدا صلى اللّه عليه و آله بالاى سر ما ايستاده بود و ما را با پاى مبارك خود حركت ميداد ، ما كه سر و صورتمان خاك آلود شده بود از جاى خود برخاستيم و در برابر آن حضرت ايستاديم رسول خدا صلى اللّه عليه و آله - كه خاكها را بر سر و صورت على بن ابى طالب عليه السلام مشاهده كرد - فرمود : اى ابو تراب ! اين چه حالى است ؟\r\nآنگاه فرمود شما را از بدبخت‌ترين و شقىترين مردم آگاه نكنم كه آنها كيانند ؟ عرض كرديم : چرا يا رسول اللّه .\r\nفرمود : يكى پى كننده ناقهء ( صالح پيغمبر ) است ( آنگاه على را مخاطب قرار داده فرمود : ) و ديگرى آن كسى است كه بر اينجاى سر تو مىزند - و دستش را بر پيش سر على عليه السلام گذارد - و اين محاسن تو را از آن تر مىكند .\r\nابن اسحاق گويد : و برخى از راويان در وجه تسميهء آن حضرت بابى تراب گفته‌اند : هر گاه على بن ابى طالب از همسرش فاطمه عليها السلام ناراحتى پيدا ميكرد بدون اينكه با او سخنى بگويد ( از خانه بيرون مىآمد و ) قدرى خاك روى سر خود ميريخت ، و چون رسول خدا صلى اللّه عليه و آله او را بدان حال ميديد مىپرسيد : اى ابو تراب ! چه پيش آمدى برايت كرده ؟ و اللّه اعلم .\r\n\r\nسرية سعد بن ابى وقاص\r\nدر همان اوقات رسول خدا صلى اللّه عليه و آله سعد بن أبى وقاص را با هشت تن از مهاجرين بمأموريت جنگى فرستاد و آنها تا جائى بنام « خرار » [ ( 1 ) 
  ] پيش رفتند ولى با دشمن تلاقى نكرده باز گشتند .\r\n\r\n\r\n","description":"","footnote":"\r\n[ ( 1 ) 
  ] خرار نام جائى است در نزديكى جحفة .\r\n","page_name":" 396 ","page_number":405},
  {"content":"\r\n\r\n( 1 )\r\n\r\nغزوهء بدر اولى يا جنگ سفوان\r\nهنوز چند شب از مراجعت رسول خدا صلى اللّه عليه و آله از جنگ عشيرة نگذشته بود كه اتفاق تازه‌اى روى داد و منجر بخروج مجدد آن حضرت از مدينه شد .\r\nو اتفاق مزبور اين بود كه شخصى بنام كرز بن جابر فهرى رمه‌ها و گله‌هاى مردم مدينه را مورد حمله قرار داده و آنها را بغارت برد ، رسول خدا صلى اللّه عليه و آله زيد بن حارثة را بر مدينه گماشت و بتعقيب كرز بن جابر از شهر خارج شد و تا جائى بنام « سفوان » كه از نواحى « بدر » بود برفت ولى چون اثرى از كرز نديد و از رسيدن به او مأيوس شد از آنجا بمدينه باز گشت و بقيهء ماه جمادى الاخرى و رجب و شعبان را در مدينه بسر برد .\r\n\r\nسرية عبد اللّه بن جحش و نزول آيه « و يسئلونك عن الشهر الحرام . . . »\r\nچون رسول خدا صلى اللّه عليه و آله از سفر بدر اولى باز گشت در ماه رجب عبد اللّه بن جحش را با هشت تن از مهاجرين بمأموريت جديدى به طرف مكه فرستاد .\r\nهر كداميك از اين هشت نفر از يكى از قبائل مكه بودند بدين شرح : از بنى عبد شمس و متحدينشان ابو حذيفة بن عتبة ، و عكاشة بن محصن - كه عبد اللّه بن جحش نيز خود از متحدين همين قبيله بود - .\r\nاز بنى نوفل بن عبد مناف و هم پيمانانشان : عتبة بن غزوان .\r\nاز بنى زهرة : سعد بن ابى وقاص .\r\nاز بنى عدى بن كعب و متحدينشان : عامر بن ربيعة ، و واقد بن عبد اللّه . . .\r\nو خالد بن بكير .\r\nاز بنى حارث بن فهر : سهيل بن بيضاء .\r\n\r\n","description":"","footnote":"","page_name":" 397 ","page_number":406},
  {"content":"\r\n\r\n( 1 ) رسول خدا صلى اللّه عليه و آله عبد اللّه بن جحش را بسركردگى اينان منصوب فرموده و نامهء سربسته به دو داد و فرمود : چون دو روز راه رفتى نامه را باز كن و هر چه در آن نوشته بود انجام ده .\r\nعبد اللّه بر طبق دستور آن حضرت دو روز به طرف مكه راه رفت آنگاه نامه را باز كرده ديد : رسول خدا صلى اللّه عليه و آله در آن نامه مرقوم داشته :\r\nچون نامهء مرا خواندى به راه خود ادامه بده و هم چنان تا « نخله » ميان مكه و طائف برو و در آنجا مترصد قريش باش و اخبار ايشان را براى ما بفرست ، و براى رفتن بدانجا همراهان خود را آزاد بگذار و هيچكدام را مجبور بدين سفر مكن .\r\nچون عبد اللّه نامهء رسول خدا صلى اللّه عليه و آله را خواند بهمراهان خود گفت : رسول خدا صلى اللّه عليه و آله به من دستور داده به « نخله » بروم و در آنجا مترصد كاروان قريش باشم و اخبارى از ايشان براى رسول خدا صلى اللّه عليه و آله بفرستم ، و شما را براى آمدن بهمراه من مخير ساخته اكنون هر كه آمادهء فداكارى و طالب شهادت است بيايد و هر كه خواهد از همين جا باز گردد ! ولى من بدنبال انجام مأموريت مزبور خواهم رفت .\r\nهيچيك از همراهان حاضر ببازگشت بمدينه نشد و همگى گفتند : ما در اين سفر همراه تو هستيم ! و بدين ترتيب تمامى آنها راه را بسوى نخلة كج كردند ، و هم چنان تا نقطه‌اى بنام « بحران » آمدند ، در آنجا سعد بن أبى وقاص و عتبة بن غزوان شتر خود را گم كردند و براى پيدا كردن آن شتر از رفقاى خود جدا شده و راه بيابان را در پيش گرفتند .\r\nعبد اللّه بن جحش با شش نفر ديگر به راه خويش ادامه داده و روز آخر ماه رجب بود كه در آنجا بكاروانى از قريش برخوردند كه كالاهاى تجارتى از قبيل كشمش و پوست و غيره بار كرده و به مكه مىبردند .\r\nاين كاروان را چند تن از قرشيان بنامهاى عمرو بن حضرمى و عثمان بن\r\n\r\n","description":"","footnote":"","page_name":" 398 ","page_number":407},
  {"content":"\r\n\r\n( 1 ) عبد اللّه و برادرش نوفل بن عبد اللّه و حكم بن كيسان محافظت ميكردند ، همين كه چشمشان بعبد اللّه بن جحش و همراهان او كه در نزديكى آنان قرار داشتند افتاد وحشتى آنها را گرفت .\r\nعكاشة بن محصن در جلوى مسلمانان قرار داشت و سر خود را تراشيده بود ، و چون او را با سر تراشيده ديدند مطمئن شده بهم گفتند : ترسى در دل راه ندهيد ، اينان از عمره بر ميگردند .\r\nاز آن طرف مسلمانان براى جنگ با آنها بگفتگو پرداختند زيرا عربها در ماه رجب - كه يكى از ماه‌هاى حرام بود - جنگ را جايز نميدانستند ، و از طرفى اگر آن روز متعرض آنان نمىشدند كاروان مزبور شب هنگام از آنجا كوچ كرده و داخل حرم ميشد و ديگر بهيچوجه به آنان دسترسى نبود .\r\nولى بالاخره پس از گفتگوهائى كه كردند تصميم بجنگ گرفتند و واقد بن عبد اللّه تميمى - يكى از همراهان عبد اللّه بن جحش - تيرى به طرف عمرو بن حضرمى انداخت و او را بقتل رسانيد و سايرين نيز حمله كرده عثمان بن عبد اللّه و حكم بن كيسان را اسير كردند و نوفل بن عبد اللّه نيز فرار كرده بسوى مكه گريخت و بدين ترتيب مال التجارة قريش بدست مسلمانان افتاد و با آن دو اسيرى كه گرفته بودند بسوى مدينه حركت كردند .\r\nعبد اللّه بن جحش براى تقسيم غنايم فكرى كرد - و با اينكه هنوز دستورى در بارهء خمس غنايم جنگى نرسيده بود - خمس آن را جدا كرده براى رسول خدا صلى اللّه عليه و آله اختصاص داد و ما بقى را ميان افراد خويش تقسيم كرد .\r\n\r\nمخالفت رسول خدا صلى اللّه عليه و آله با جنگ مزبور و سخن قريش و يهود و نزول آيهء از قرآن در اين باره :\r\nچون عبد اللّه بن جحش و همراهان بمدينه آمدند رسول خدا صلى اللّه عليه و آله بايشان فرمود : من بشما دستور نداده بودم كه در ماه حرام جنگ كنيد ! عملا نيز در غنائم و اسيران تصرفى نكرده از قبول آنها خوددارى فرمود .\r\n\r\n","description":"","footnote":"","page_name":" 399 ","page_number":408},
  {"content":"\r\n\r\n( 1 ) اين جريان موجب ناراحتى شديد عبد اللّه بن جحش و همراهان او گرديد و بالخصوص كه مهاجرين و انصار نيز زبان بملامت ايشان گشودند و رفتار آنان را رفتارى ناستودهء دانستند و يكسره آنان را درمانده و شرمسار كرد .\r\nقريش مكه نيز زبان بشماتت رهبر اسلام و پيروانش گشوده گفتند : محمّد و پيروانش حرمت ماه حرام را شكستند ، و دست بخونريزى زدند ، و اموال مردم را بغارت گرفتند ، و مردمان را اسير كردند ! . . .\r\nمسلمانان مكه در برابر اين سخنان ناچار بودند بگويند : اين كشتار و اسارت و غيره همگى در روز اول شعبان بوده . . .\r\nاز آن طرف يهود نيز اين جريان را بفال بد گرفتند و نام عمرو بن حضرمى و واقد كشندهء او را پيش خود بفال بد گرفته دربارهء نام عمرو گفتند : « عمرت الحرب » ( يعنى جنگ ميانه محمّد و قريش بر پا شد ) و در مورد نام حضرم گفتند :\r\n« حضرت الحرب » ( يعنى جنگ پيش آمد ) و دربارهء نام واقد گفتند « وقدت الحرب » ( يعنى جنگ روشن شد ) .\r\nو چون سخن در اين باره بسيار شد خداى تعالى آيات ذيل را نازل فرمود و زبان دشمنان اسلام را بست :\r\n« اى پيغمبر مردم از تو راجع بجنگ در ماه حرام سؤال كنند بگو گناهى است بزرگ ولى باز داشتن مردم از راه خدا و كفر به خدا و پايمال كردن حرمت حرم خدا و بيرون كردن اهل حرم را از حرم گناه بزرگترى است . . . » [ ( 1 ) 
  ]\r\nيعنى اگر شما در ماه حرام اقدام بجنگ كرده‌ايد آنان گناه بزرگترى را مرتكب شده‌اند كه شما را از راه خدا باز داشته و خود نيز به او كافر شده و شما را از مسجد الحرام باز داشته و با اينكه اهل آنجا بوده‌ايد بيرونتان كرده‌اند . . .\r\nو دنبال آن فرمايد :\r\n« و فتنه‌گرى بزرگتر از قتل است » يعنى اينان كه مسلمانان را از دين بيرون\r\n\r\n\r\n","description":"","footnote":"\r\n[ ( 1 ) 
  ] سورهء بقرة آيهء 217 .\r\n","page_name":" 400 ","page_number":409},
  {"content":"\r\n\r\n( 1 ) كنند گناه اين رفتارشان بالاتر از قتل است .\r\n« و پيوسته با شما كارزار كنند تا اگر بتوانند شما را از دين خود برگردانند » با فرود آمدن اين آيه مسلمانان از مخمصهء بزرگى بيرون آمدند و رسول خدا صلى اللّه عليه و آله نيز پس از نزول آيه در غنائم و آن دو اسير تصرف كرد ، و بدنبال آن قريش كس بنزد آن حضرت فرستادند تا با دادن فديه دو اسير خود را آزاد سازند .\r\nرسول خدا صلى اللّه عليه و آله آزادى آن دو را موكول بآمدن سعد بن ابى وقاص و عتبة بن غزوان كرده فرمود : تا آن دو نيايند ما براى اسيران شما فديه نمىپذيريم تا ببينيم اگر آن دو بدست شما كشته شوند ما هم اين دو را بكشيم .\r\nو پس از اينكه سعد و عتبة وارد مدينه شدند رسول خدا صلى اللّه عليه و آله فديهء قريش را پذيرفت و اسيران را به آنها تحويل داد .\r\nحكم بن كيسان - يكى از اسيران - مسلمان شد و از رفتن بمكة خوددارى كرد و هم چنان در مدينه بود تا در جنگ « بئر معونة » بشهادت رسيد ، ولى عثمان بن عبد اللّه به مكه باز گشت و در آنجا بود تا به حال كفر از دنيا رفت .\r\n\r\nطمع عبد اللّه بن جحش و همراهان او در پاداش اخروى :\r\nپس از اينكه آيهء فوق دربارهء عمل عبد اللّه و همراهان نازل گرديد اينان بطمع بيشترى افتاده بنزد رسول خدا صلى اللّه عليه و آله آمدند و عرضه داشتند : اى رسول خدا آيا ما مىتوانيم اميدوار باشيم كه در اين جنگ بپاداش مجاهدان و جنگجويان اسلام رسيده باشيم ؟\r\nخداى تعالى در پاسخ آنان آيهء ذيل را كه دنبال آيهء فوق است نازل فرمود :\r\n« آنان كه ايمان آوردند و از وطن خويش هجرت نموده و در راه خدا جهاد كردند اينان اميدوار و منتظر رحمت حق باشند كه خدا بر آنها بخشاينده و مهربانست » و با نزول اين آيه خداى متعال آنان را بكمال اميدوارى رسانيد .\r\n\r\n","description":"","footnote":"","page_name":" 401 ","page_number":410},
  {"content":"\r\n\r\n( 1 ) ابن هشام در پايان اين داستان گويد :\r\nنخستين غنيمتى كه مسلمانان بدست آوردند همين غنائم بود و نخستين كسى را نيز كه مسلمانان كشتند همان عمرو بن حضرمى بود ، و نخستين كسى نيز كه در دست مسلمين اسير شد همين دو اسير يعنى عثمان بن عبد اللّه و حكم بن كيسان بودند .\r\nو بالجملة عبد اللّه بن جحش پس از اين جريان اشعارى نيز سرود [ ( 1 ) 
  ] و از اتفاقى كه در ماه شعبان آن سال يعنى درست هيجده ماه پس از ورود رسول خدا صلى اللّه عليه و آله بمدينه اتفاق افتاد تغيير قبلهء مسلمين بود كه از بيت المقدس بسوى خانهء كعبه تغيير يافت ( و پيش از اين نيز بدان اشاره شد ) . [ ( 2 ) 
  ]\r\n\r\n\r\n","description":"","footnote":"\r\n[ ( 1 ) 
  ] براى اطلاع از متن اشعار مزبور بصفحهء 605 ج 1 سيرة مراجعه شود .\r\n[ ( 2 ) 
  ] در اينجا جلد اول اين كتاب مطابق قسمت بندى كه ما كرديم بپايان رسيد و انشاء اللّه جلد دوم از جنگ بدر كبرى شروع خواهد شد . و ترجمهء اين قسمت در روز جمعه چهارم ذى حجة الحرام 1388 بخامهء اين بندهء ناچيز بپايان رسيد .\r\nسيد هاشم رسولى محلاتى\r\n","page_name":" 402 ","page_number":411},
  {"content":"\r\n . \r\n","description":"","footnote":"","page_name":" 403 ","page_number":412},
  {"content":"\r\n . \r\n","description":"","footnote":"","page_name":" 404 ","page_number":413},
  {"content":"\r\n . \r\n","description":"","footnote":"","page_name":" 405 ","page_number":414},
  {"content":"\r\n . \r\n","description":"","footnote":"","page_name":" 406 ","page_number":415},
  {"content":"\r\n . \r\n","description":"","footnote":"","page_name":" 407 ","page_number":416},
  {"content":"\r\n . \r\n\r\n","description":"","footnote":"","page_name":" 408 ","page_number":417}
  ]