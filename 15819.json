[
  {"content":"\r\n\r\nبسم الله الرحمن الرحيم\r\nقرآن و معارف عقلى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nتفسير : 50 ( قرآن : 95 )\r\nگروه مخاطب :\r\n- عمومى\r\nشمار انتشارات كتاب ( چاپ اول ) 747\r\nمسلسل انتشار ( چاپ و بازچاپ ) : 4174\r\nكتاب هاى آية الله سبحانى / 15\r\nسبحانى تبريزى ، جعفر ، 1308 -\r\nقرآن و معارف عقلى ؛ تفسير سورهء حديد / جعفر سبحانى . - [ ويراست 2 
  ] . - قم : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم ) ، 1379 .\r\n[ 196 
  ] ص . - ( مؤسسه بوستان كتاب ؛ 747 . كتاب هاى آية الله سبحانى ؛ 15 ) ( قرآن ؛ 95 تفسير ، 50 )\r\n3000 تومان : isbn 978 - 964 - 09 - 0363 - 6\r\nفهرست نويسى براساس اطلاعات فيپا .\r\nص . ع . به انگليسى : ayatollah jaefar sobhani . the quran and rational knowledge commentary on the surah al - hadid\r\nكتابنامه به صورت زيرنويس .\r\nچاپ پنجم : 1388 .\r\n1 . تفاسير ( سورهء حديد ) . 2 . تفاسير شيعه - قرن 14 . الف . دفتر تبليغات اسلامى حوزهء علميهء قم . مؤسسه بوستان كتاب . ب . عنوان .\r\n4 ق 2 س / 848 / 102 bp\r\n18 / 297\r\n1388\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nقرآن و معارف عقلى\r\nتفسير سورهء حديد\r\nويرايش دوم\r\nآية الله جعفر سبحانى\r\nبوستان كتاب\r\n1388\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nقرآن و معارف عقلى\r\nتفسير سورهء حديد\r\nنويسنده : آية الله جعفر سبحانى\r\nناشر : مؤسسه بوستان كتاب\r\n( مركز چاپ و نشر دفتر تبليغات اسلامى حوزهء علميهء قم )\r\nچاپ و صحافى : چاپخانهء مؤسسه بوستان كتاب\r\n* نوبت چاپ : پنجم / 1388\r\nشمارگان : 1200 * بها : 3000 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nفروشگاه شماره 6 ( ويژه جوانان ) : قم ، ابتداى خيابان شهدا ، تلفن 7739200\r\nپخش پكتا ( پخش كتب اسلامى وانسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن 88940303\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست الكترونيك : e - mail info @ bustaneketab . com\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار * دبير شوراى كتاب : جواد آهنگر * سر ويراستار : ابوالفضل طريقه دار * ويراستار : بوذر ديلمى معزى\r\n* چكيدهء عربى : سهيله خائفى * چكيدهء انگليسى : عبدالمجيد مطوريان * فيپا : مصطفى محفوظى * حروف نگار : سيد صادق حسينى * اصلاحات حروف نگارى : محمود هدايى * صحفه آرا : احمد مؤتمنى و احمد اخلى * نمونه خوانى : جليل حبيبى و هادى قنبر خواه * كنترل نمونه خوانى : غلامرضا معصومى * كنترل فنى صفحه آرايى ، سيد رضا موسوى منش * طراح جلد : مسعود نجابتى * مدير توليد : عبدالهادى اشرفى * آماده سازى ، حميد رضا تيمورى * سفارشات چاپ : امير حسين مقدم منش و ساير همكاران * امور چاپ : على عليزاده ، مجيد مهدوى و ساير همكاران ليتوگرافى ، چاپ و صحافى .\r\n* رئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه :\r\n\r\nمعارف عقلى قرآن يا زيربناى مسائل دينى\r\nمعارف عقلى قرآن آن رشته بحث‌هايى است كه مربوط به ايدئولوژى مذهبى و زيربناى مسائل دينى باشد ؛ مانند بحث از دلايل وجود و صفات ذات و افعال بىمثال او . « 1 »\r\nاز آن جا كه مسائل مربوط به جهان آفرينش « 2 » و سرنوشت انسان « 3 » و سرنوشت انسان « 4 » و پيامبران الهى و جانشينان آنان و شرايط و صفات هر يك و . . . فعل خدا شمرده مىشوند ، از اين جهت همگى در رديف مسائل كلى و معارف عقلى قرار مىگيرند .\r\nاهميت و عظمت معارف عقلى در صورتى معلوم مىشود كه بدانيم بيان\r\n\r\n\r\n","description":"","footnote":"\r\n( 1 ) . . چون منظور شناسايى اجمالى معارف عقلى است ، ناچار تعريف ياد شده نظر مزبور را تأمين مىكند .\r\n( 2 ) . . مانند عرش و كرسى و آسمان‌ها و زمين و حركمت اجرام آسمانى و گنجايش جهان طبيعت و انواع خلقت و . . . .\r\n( 3 ) . . مانند قضاء و قدر ، سعادت و شقاوت ، جبر و اختيار ، طينت و ميثاق ، هدايت وضلالت ، توفيق و خذلان و . . . .\r\n( 4 ) . . مانند حالات مرگ ، عذاب قبر ، برزخ و اعراف ، اشراط ساعه ، ميزان ، تجسم اعمال ، تطاير الكتب ، سخن گفتن اعضاى انسان ، صراط ، دوزخ ، بهشت ، خلود و دلايلى كه قرآن براى امكان معاد و فزوم رستاخيز و تجديد زندگى ، و به تعبير بهتر ، امتداد زندگى ، اقامه نموده است و . . . .\r\n","page_name":" 9 ","page_number":9},
  {"content":"\r\n\r\nمعارف عقلى ، يكى از اهداف سه‌گانهء « 1 » قرآن است و آياتى كه در مورد اصول كلى و معارف دينى نازل شده از نظر تعداد يك سوم قرآن را تشكيل مىدهند .\r\nباز عظمت اين بخش در صورتى روشن مىگردد كه در تحليل آيات مربوط به آن ، راه مقايسه و روش تطبيقى را پيش گيريم ؛ يعنى عقايد و مذاهب ملل مختلف جهان و به خصوص عقايد محيط ظهور قرآن را دربارهء همين موضوعات در كنار اصول كلى و معارف علمى قرآن قرار دهيم و پس از مقايسه و تطبيق ، با كمال بىطرفى و آزادى دربارهء اصول كلى و معارف قرآن « 2 » داورى نموده و ارزيابى كنيم .\r\nبهترين راه دربارهء ارزيابى معارف قرآن ، بررسى عقايد يونانى ، بودايى و زرتشتى و عرب جاهلى است كه هر يك بر قسمتى از جهان آن روز حكومت مىكرد و بسيارى از اين عقايد ، خلاصهء افكار گروهى از نقادان فلسفه و استادان علوم الهى بود كه قرن‌ها در محافل علمى جهان معروفيت به سزايى داشتند و هم‌اكنون قدرت و عظمت خود را در قلوب گروهى از ملل دور افتاده جهان حفظ كرده‌اند .\r\nدر اين ارزيابى ، فرد بىنظر به طور قطع و يقين مىفهمد كه آيات مربوط به عقايد و معارف ، همگى در سر حد اعجاز است و محال است يك بشر درس\r\n\r\n\r\n","description":"","footnote":"\r\n( 1 ) . . معمولًا قرآن را از نظر محور سخن ، به سه بخش تقسيم مىنمايند :\r\n1 . قصص و مواعظ ؛ 2 . احكام و فرايض ؛ 3 . اصول كلى و عقايد . ملاك در اين تقسيم ، تعداد آيات نيست ، زيرا آيات مربوط به احكام فرعى از پانصد تجاوز نمىكند ، بلكه محور تقسيم ، همان اهداف سه‌گانه‌اى است كه قرآن آن را تعقيب مىنمايد .\r\n( 2 ) . . نگارنده تاكنون موفق به شمردن آياتى كه پيرامون اصول و معارف كلى وارد شده ، نگرديده است ولى حضرت استاد جناب آقاى طباطبائى دام‌ظله مىفرمودند كه : در قرآن دربارهء معارف عقلى ، متجاوز از دو هزار آيه موجود است .\r\n","page_name":" 10 ","page_number":10},
  {"content":"\r\n\r\nنخوانده و تحصيل نكرده و زاده در محيط جهل و بربريت ، قادر به طرح اصول و معارفى باشد كه نوابغ و فلاسفه جهان پس از قرن‌ها ، به درك قسمتى از آن‌چه او گفته است ، موفق گرديده‌اند .\r\nاگر روزى قرآن با لحن محكم و گويا ، تحدى نموده و همه جهانيان را به مبارزه طلبيد و سپس اعلام نمود كه ، اگر تمام جهانيان دور هم گرد آيند ، تا كتابى مانند قرآن بياورند ، نمىتوانند اگر چه با هم همكارى صميمانه داشته باشند ؛ « 1 » منظور تنها دعوت به مبارزهء قلمى و ادبى نبود و ملاك برترى قرآن تنها در شيرينى بيان و رسايى عبارت و زيبايى الفاظ كه در كلمه‌هاى فصاحت و بلاغت خلاصه مىشود ، نيست ، بلكه دعوت به مبارزه با كتابى است كه از جنبه‌هاى گوناگون معجزه است . « 2 »\r\nو هر يك از اينها ، دليل قاطع و استوار بر اعجاز و آسمانى بودن اين كتاب است .\r\n\r\nحسيون و معطّله\r\nدو گروه ياد شده ، دستگاه فكرى و عقلى بشر را در درك اين مفاهيم و حقايق ناتوان و نارسا مىدانند .\r\n\r\n\r\n","description":"","footnote":"\r\n( 1 ) . . « قُلْ لَئِنِ اجْتَمَعَتِ الإِنْسُ وَالجِنُّ عَلى أَنْ يَأْتُوا بِمِثْلِ هذا القُرآنِ لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً » آيهء 88 .\r\n( 2 ) . . اعجاز قرآن مخصوص به جذابيت و كشش آن و با شيرينى بيان و رسايى آن نيست ، بلكه قرآن از جنبه‌هاى مختلف بىمانند و معجزه است : از نظر قوانين مدنى و اجتماعى ، بهره‌بردارى از حوادث آينده ، بيان قصص و سرگذشت پيشينيان ، دانش‌هاى گوناگون ، فرهنگ و معارف عقلى و . . . . هر يك از اين جنبه‌ها به تنهايى مىتواند هر نوع شك و ترديد را در انتساب اين كتاب به خداوند بزرگ بر طرف سازد و هر فردى مىتواند مطابق ذوق و رشتهء تخصص خود ، از هر يك از اين وجوه گوناگون ، بر معجز بودن اين كتاب استدلال نمايد .\r\n","page_name":" 11 ","page_number":11},
  {"content":"\r\n\r\nگروه نخست ، همواره به دنبال موضوعاتى مىروند كه قابل حس و لمس بوده ، و از قلمرو حس بيرون نباشد ، اين دسته معتقدند مسائل ماوراى حس از محيط قدرت فكرى بشر بيرون است و هيچ كس در مسائل ماوراى حس ، حقّ نفى يا اثبات امرى را ندارد . ولى با توجه به اين كه علوم و معارف بشر ، منحصر به امور لمس شدنى نيست ، بلكه براى انسان يك رشته معلوماتى ، مانند وجدانيات ، فطريات و بسيارى از محاسبات رياضى و . . . است كه هرگز از طريق حس يا از خارج اخذ نمىشوند ؛ بىپايگى اين مكتب ، كه عكس‌العمل افراطى مكتب‌هاى عقلى است ، روشن مىشود ، و اين كه اصالت و واقعيت ، به محسوس منحصر نيست ، بلكه دايرهء اصالت‌ها و واقعيت‌ها ، وسيع‌تر از آن است كه حس بر آن احاطه پيدا كند .\r\nگذشته از اين ، آن چه را انسان را با حس به صورت امور جزئى و محسوس درك مىكند ، سرانجام همه را در قالب قانون كلى و عمومى درآورده و مىپذيرد ، در صورتى كه آن چه براى ما محسوس است چند امر جزيى است كه از افرادِ آن موضوع كلى شمرده مىشوند و هرگز ما حسى به نام حس « كلىشناسى » نداريم و تنها عقل است كه مىتواند به قوانين كلى دست يابد .\r\nپذيرفتن اصالت حس با توجه به خطا كردن حسّ بشر ، مشكلات زيادى را براى « حسيون » به وجود آورده است تا آن جا كه ژان ژاك ( 1622 - 1704 ) انگليسى ، سردستهء حسيون مىگويد : « منكر موجودات محسوس شدن معقول نيست ، البته يقين بر آنها هم مانند يقين بر معلومات وجدانى و معلومات تعقلى نيست و از نظر علمى و فلسفى مىتوان آنها را در زمرهء گمان‌ها و پندارها به شمار آورد ولى در زندگى دنيوى بايد به حقيقت محسوسات يقين داشت » .\r\nگروه دوم ، همان طايفهء معطلهء متشرعه هستند كه به بهانهء « توقيفى بودن\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاسماى الهى » فكر و ذهن را از درك هر نوع حقيقت تعطيل نموده و هر موقع ، پاى يكى از اين مباحث به ميان آيد ، فوراً به عقل فرمان تعطيل بحث و بررسى صادر مىنمايند . افراط برخى از آنان به قدرى است كه حتى مىگويند نمىتوان هيچ صفتى از اوصاف خدا ، حتى توحيد و يگانگى وى را ثابت نمود و در اين موضوعات به سان مسائل فرعى بايد راه سمع و ورود نص از پيامبر و پيشوايان مذهبى را پيمود .\r\nبرخى براى اين كه خويش را از رنج بحث و تحقيق راحت سازند به رواياتى مانند\r\n« إياكم و التفكر في اللَّه ؛ فإنّ التفكر في اللَّه لايزيد إلّاتيهاً ؛ « 1 »\r\nاز تفكر دربارهء ذات و حقيقت خدا دورى گزينيد ؛ زيرا تفكر دربارهء خدا ، جز حيرت و سرگردانى نتيجه‌اى ندارد » تمسك جسته و اين روايت و امثال آن را كه از خوض در مسائل خاصى ، نهى مىنمايد « 2 » ، سند و گواه مدعاى خود دانسته‌اند . گويا استدلال كننده ميان بحث از ذات خدا و اين كه حقيقت وى از چه مقوله است و بحث از دلايل وجود و صفات و افعال وى ، فرق نگذارده ، و همه را به هم خلط كرده است . در صورتى كه هدف روايت و نظاير آن ، بحث در كيفيت وجود و حقيقت هستى آن است ، به گواه اين كه در ذيل روايت چنين مىفرمايد :\r\n« لأن الله تبارك و تعالى لاتدركه الأبصار و لايوصف به مقدار ؛\r\nديدگان او را درك نمىكند ، و وجود ( نامتناهى ) او تقدير و اندازه‌گيرى نمىشود » .\r\nگذشته از اين ، اين رشته از مسائل ، ذوق خاص و شايستگى ويژه و مواهب الهى لازم دارد و هر فردى لايق و شايسته نيست كه اين نوع مسائل را\r\n\r\n\r\n","description":"","footnote":"\r\n( 1 ) . . توحيد صدوق ، چاپ حيدرى ، ص 457 .\r\n( 2 ) . . مرحوم صدوق قسمتى از آنها را در كتاب توحيد ، باب 67 ص 451 و 461 آورده و مرحوم مجلسى در بحارالأنوار ، ج 3 ، باب 9 ، ص 257 - 267 قسمت معظم اين‌روايات را گرد آورده است .\r\n","page_name":" 13 ","page_number":13},
  {"content":"\r\n\r\nزيرورو كند ، و يا گام در اين مباحث بگذارد .\r\nبنابراين ممكن است اين نوع جلوگيرى متوجه افراد كم‌ظرفيت باشد كه نه تنها از توجه به اين مسائل نفعى نمىبرند ؛ بلكه بر اثر نداشتن استعداد و منطق قوى و نيرومند ، دچار شكوك و شبهات مىگردند و سرانجام ايمان صاف و طبيعى خود را از دست مىدهند و اگر امام هشتم در مكاتبهء على بن هلال هر دو گروه - اعم از آشنا به اصول كلام و غير آشنا - را از خوض در اين مسائل نهى مىنمايد ، مقصود هر آشنا مانند هشام و امثال او نيست ، بلكه آشناى نسبى است كه نسبت به ديگران آشنا هستند ، ولى از نظر ملاك ، شايستگى غور در مسائل را ندارند .\r\nاين روايت « 1 » و نظاير آن هرگز نمىتواند گواه بر نهى مطلق از ورود در معارف عقلى و اصول كلى فلسفى باشد ؛ زيرا خود قرآن در طرح اين مسائل پيشگام بوده و مسائلى را به اتكاى يك رشته دلايل فلسفى تجزيه و تحليل نموده است .\r\nقرآن در طرح معارف ، از راه تعبد وارد نشده و از مردم نخواسته است كه نفهميده و نسنجيده مطلبى را تصديق كنند ، بلكه چونان متفكرى محقق ، كه افكار و آراى خود را در قالب استدلال و برهان مىريزد ، سخن گفته و به اتكاى دلايل عقلى ، معارف خود را مطرح نموده است .\r\nاگر به راستى بايد دستگاه فكرى و دماغى خود را در برابر مسائل و معارف عقلى تعطيل كنيم و هرگز نبايد دربارهء اين مسائل به بحث بپردازيم ، پس چرا اميرمؤمنان عليه السلام و پيشوايان ديگر ما صدها معارف عقلى را با دليل و برهان\r\n\r\n\r\n","description":"","footnote":"\r\n( 1 ) . . از آن جه كه اين روايت به صورت « مكاتبه » نقل شده است ، علاوه بر توجيهى كه بالا گفته شد احتمال تقيه و غيره در آن نيز قوى است .\r\n","page_name":" 14 ","page_number":14},
  {"content":"\r\n\r\nبيان كرده و راه استدلال و طرز تحليل اين گونه موضوعات را به ما آموخته‌اند !\r\nبا مراجعه‌اى كوتاه به خطبه‌هاى نهج‌البلاغه و فصول صحيفه سجاديه و روايات ارزنده‌اى كه محدث بزرگوار شيعه در كتاب توحيد « 1 » و مجلسى در بحارالانوار « 2 » نقل كرده‌اند به خوبى روشن مىشود كه كتاب و سنت نه تنها ما را از تفكر و تدبر و بررسى مسائل عقلى و فلسفى نهى ننموه‌اند ؛ بلكه متفكران را به تفكر و تدبر ترغيب و تشويق نموده است .\r\n\r\nصحابه و معارف عقلى قرآن\r\nجاى بسيار تأسف است كه معارف عقلى اين كتاب آسمانى كمتر مورد توجه صحابه و تابعين و مفسران پيشين بوده است ، و هيچ نوع تحقيق و تجزيه و تحليلى در اين مقوله از آنان نقل نشده و جز تعبد به ظواهر و تفسير مفردات كارى انجام نداده‌اند :\r\nهنگامى كه از سفيان‌بن عيينه ، از تفسير اوصافى كه خداوند در قرآن براى خود ذكر نموده است سؤال شد ، گفت :\r\n« تفسيرش فقط تلاوت و قرائت آن ، آن‌گاه سكوت مطلق در برابر آن است » .\r\nاين طرز تفكر حاكى از يك نوع جمود و ركود فكرى است و اگر دانشمندان يك جامعه ، دچار چنين طرز تفكرى گرديدند براى هميشه از قافلهء تمدن عقب مىمانند .\r\nهنگامى كه از پيشواى فرقهء مالكى سؤال شد : مقصود خداوند از آيهء « إنَّ اللَّهَ\r\n\r\n\r\n","description":"","footnote":"\r\n( 1 ) . . كتاب توحيد مرحوم صدوق از آثار ارزندهء اسلامى است كه مىتواند مبين و روشنگر گوشه‌اى از علوم و معارف اهل‌بيت عليه السلام باشد . مطالعهء اين كتاب را به ضميمهءشرح مرحوم قاضى محمد سعيد قمى ( 1049 - 1103 ) به علاقه‌مندان توصيه مىكنيم .\r\n( 2 ) . . ر . ك : ج 3 و 10 ، چاپ جديد .\r\n","page_name":" 15 ","page_number":15},
  {"content":"\r\n\r\nعَلَى العَرْشِ اسْتَوى » چيست ؟ سخت خشمگين و ناراحت گشت و عرق بر پيشانى وى نشست ، سپس سر به زير افكند و پس از لحظاتى گفت :\r\n« الكيف غير معقول ، والاستواء غيرمجهول و الإيمان به واجب و السؤال عنه بدعة ؛\r\nسؤال از اين كه خداوند چگونه بر عرش قرار گرفته نامعقول است و حقيقت استوا ( استقرار ) روشن و ايمان به مضمون آيه واجب و سؤال از حقيقت آن حرام است » . در اين لحظه رو به سؤال كننده نمود و گفت : « مىترسم تو يك فرد گمراه باشى . » سپس دستور داد او را از جلسه اخراج كنند . « 1 »\r\nبه عقيدهء وى سؤال از هر حقيقت ارزنده‌اى ، كه قرآن براى روشن ساختن اذهان ملل جهان آورده است ، نشانهء بدعت و ضلالت و گمراهى سؤال كننده است .\r\nدر ميان پيشينيان فقط بزرگان خاندان رسالت و پيشوايان بزرگ شيعه ، اميرمؤمنان عليه السلام و فرزندان گرامى وى ، يگانه جمعيتى بودند كه اين سد را شكسته و به پيروى از تعاليم عالى قرآن ، ياران و دوستان شايستهء خود را به غور در مسائل فكرى و بررسى حقايق علمى وادار نموده و متفكران ارزنده‌اى مانند اصبغ بن نباته ، قيس الماصر ، فضال‌بن هشام بن سالم ، هشام بن الحكم « 2 » و . . . تربيت كرده و دربارهء معارف عقلى قرآن و جز آن ، مطالب مستدل و گسترده‌اى بيان نموده‌اند .\r\nيونس‌بن يعقوب مىگويد : مردى از شام شرفياب محضر امام صادق گرديد و گفت : آمده‌ام با ياران تو مناظره كنم . امام به من دستور داد كه از خانه\r\n\r\n\r\n","description":"","footnote":"\r\n( 1 ) . . الميزان ، ج 8 ، ص 165 - 166 .\r\n( 2 ) . . دربارهء شرح زندگى و نام مؤلفات و نحوهء مناظرات آنان با اصحاب آرا و كلام ر . ك : فهرست ابن النديم ؛ فهرست نجاشى ؛ احتجاج طبرسى ؛ تأسيس الشيعة ، ص 353 - 358 .\r\n","page_name":" 16 ","page_number":16},
  {"content":"\r\n\r\nبيرون بروم و يكى از شاگردان آن حضرت را ، كه در فنّ مناظره و علم كلام استاد و ماهر بود براى مناظره با آن مرد شامى دعوت كنم . من در بيرون خانه با حمران بن اعين « 1 » و احول « 2 » و هشام‌بن سالم مصادف شدم و براى مناظره با آن مرد شامى آنان را به خانهء حضرت صادق دعوت كردم . حضرت از هر سه نفر احترام كرد و سپس دستور داد كه هر كدام جدا جدا با آن مرد شامى وارد مناظره شوند . امام صادق به مناظرهء هر يك از آن سه نفر با آن مرد با كمال دقت گوش مىداد ، آن‌گاه دربارهء هر يك از آن سه تن داورى نمود و نتيجهء مناظره آنان اين شد كه مرد شامى ايمان آورد و از طريق اهل‌بيت پيروى نمود . « 3 »\r\nاصولًا هرگاه فرد بىطرفى در روايات و احاديث كه از پيشوايان معصوم شيعه در مورد اصول عقايد و معارف عقلى وارد شده ، دقت و بررسى كند ، آشكارا مىبيند پيشوايان شيعه در بسيارى از موضوعات عقلى ، خواه آن چه در قرآن وارد شده و يا جبر زمان و تكامل علوم و آميزش ملت‌ها و انتقال معارف به سرزمين‌هاى اسلامى ، موجب رواج و طرح آن شده بود ، بياناتى شيوا و مستدل دارند كه از هر نظر شبيه به طرز تفكر فلسفى است .\r\nاين مقدمهء كوتاه گنجايش آن را ندارد كه يك صدم « 4 » آن چه را از آنان در اين باره به ما رسيده است منعكس كنيم و بهترين و روشن‌ترين گواه گفتار ما ، مطالعهء خطبه‌هاى نهج‌البلاغه و كتاب توحيد صدوق و بحارالانوار ،\r\n\r\n\r\n","description":"","footnote":"\r\n( 1 ) . . برادر زرارةبن اعين است .\r\n( 2 ) . . مقصود ابوجعفر مؤمن الطاق است .\r\n( 3 ) . . اصول كافى ، « كتاب حجت » ، چاپ سنگى ، ص 82 - 83 . متن مناظرهء آنان را در اين صفحات مطالعه كنيد .\r\n( 4 ) . . استاد علامه طباطبائى نمونه‌هايى از اين احاديث را جمع‌آورى فرموده و ارتباط هر حديثى را به يكى از مسائل ماوراى طبيعت روشن ساخته است . ر . ك : مكتب‌تشيع ، ش 2 ، ص 119 و 157 .\r\n","page_name":" 17 ","page_number":17},
  {"content":"\r\n\r\nجلدهاى 4 - 7 است .\r\nبا اين فرض چطور مىتوان گفت كه در اصول عقيده‌اى و فكرى فقط بايد راه كتاب و سنت - آن هم به معناى تعبد به ظواهر آن - را پيمود و دستگاه عقلانى را ، كه يكى از بزرگ‌ترين مواهب الهى است ، از داورى و قضاوت و غور و بررسى دربارهء اين مسائل بازداشت .\r\nهرگاه امام هشتم ، ياران و شيعيان را از خوض در مسائل كلامى نهى مىنمود ، به طور مسلم ، مراد مراء و جدال است كه شيوهء اصحاب كلام در آن عصر بوده و لذا مرحوم صدوق روايت مزبور و مانند آن را در تحت عنوان « باب النهي عن الكلام و المراء و الجدال في اللّه عزوجل » « 1 » آورده است و گرنه غور و بررسى ، تفكر و دقت در يك محيط آرام و دور از تعصب و غرض‌ورزى از مميزات مؤمن و نشانهء ايمان است . « 2 »\r\n\r\nبراى متفكران آخرالزمان\r\nحدود بيست سال پيش ، در مجلس درس يكى از اساتيد بزرگ خود ، كه هم‌اكنون از مراجع عالىقدر جهان تشيع هستند ، به مناسبتى از بحث در عقايد اسلامى و مسائل ماوراى طبيعت سخن به ميان آمد و اين كه تا چه اندازه بايد در اين م سائل غور نمود و مرجع صالح در اين رشته از مسائل چيست . حضرت استاد پس از بياناتى شيوا و گسترده چنين فرمودند : مرجع صالح در اين مسائل ، عقل و برهان است و خود قرآن نيز در القاى مسائل عقلى ، به اصل « تعبد » تكيه نمىكند و غالباً بيانات خود را توأم با يك سلسله براهين اجمالى\r\n\r\n\r\n","description":"","footnote":"\r\n( 1 ) . . توحيد ، باب 67 ، ص 454 .\r\n( 2 ) . . اميرمؤمنان عليه السلام « لاعلم كالتفكر » - نهج‌البلاغه ، كلمات قصار ، شمارهء 113 .\r\n","page_name":" 18 ","page_number":18},
  {"content":"\r\n\r\nذكر مىنمايد كه اگر به طرز صحيح توضيح داده شوند به صورت دلايل عقلى و فلسفى جلوه مىكنند .\r\nسپس افزود : قرآن براى زنده كردن روح استدلال و احياى اصل « تفكر » ، كه يگانه مميز انسان از غير انسان است ، اصول و كلياتى از معارف مطرح كرده تا مسلمانان از طريق انديشه دربارهء آن‌ها ، با استوارترين حربهء علمى آشنا شوند و از حضرت سجاد عليه السلام نقل شده ، خداوند آگاه بود در آخرالزمان ، گروهى عميق و متفكر در جامعهء اسلامى پديد مىآيند ، از اين رو سورهء توحيد و شش آيه از آيات اول سورهء حديد را نازل فرمود ، تا آنان از طريق تدبر در مفاد آنها ، خدا را بشناسند .\r\nبيانات شيوا و دل‌پذير استاد در آن روز شوق شديدى در نگارنده در مورد فهم آيات سورهء حديد پديد آورد و همواره علاقه‌مند بود آن چه را به فكر نارساى خود از استادان عالىقدر عقايد و تفسير ، دربارهء آيات اين سوره استفاده نموده به رشتهء تحرير درآورد ، و در اختيار فرزندان قرآن و پروانگان اين مشعل فروزان بگذارد ، شايد از اين طريق خدمت ناچيزى به ساحت مقدس قرآن انجام داده باشد .\r\nمحققان و استادان تفسير پس از مطالعات و تحقيقات زيادى به اين نتيجه رسيده‌اند كه معمولًا هر سوره ، هدف مشخصى دارد و نوع آيات يك سوره ، همان هدف را تعقيب مىكنند ، بنابراين هدف سوره چنان كه فصول اين كتاب به خوبى آن را روشن مىسازد بيان يك سلسله معارف عقلى و مسائل مربوط به ماوراى طبيعت است و اگر در ضمن ، به مناسبتى از يك رشته مسائل اجتماعى نيز سخن به ميان آمده است ؛ دليل بر آن نخواهد بود كه هدف غير آن است و از آن‌جا كه اين سوره مبين و حاوى قسمتى از معارف عقلى است كه در قرآن\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nوارد شده است نام كتاب قرآن و معارف عقلى در نظر گرفته شد و مقصود از آن ، بيان برخى از معارفى است كه در قرآن آمده است . به اميد روزى كه مجموع آياتى كه در قرآن در مورد اصول كلى و معارف عقلى وارد شده ، به صورت جالبى تبويب و تدوين گردد و زير نظر لجنه‌اى تحقيقى ، براهين محكم قرآن و اشارات لطيفى كه در اين موضوعات دارد با نظم و صورت خاصى شرح و تفسير شود .\r\nدر پايان لازم به يادآورى است محتويات اين كتاب قبلًا يك بار در مجلهء درس‌هائى از مكتب اسلام در بخش تفسير چاپ شده بود و اكنون به صورت كامل‌تر و دل‌پذيرتر به خوانندگان گرامى تقديم مىگردد .\r\n28 خرداد 1350 شمسى / ربيع الثانى 1391 قمرى\r\nقم - جعفر سبحانى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\n1 - خصوصيات سوره و هدف آن\r\n\r\n1 . مدنى است\r\nسورهء « حديد » از سوره‌هاى « مدنى » است و مفاد آيات آن ، حاكى است كه اين سوره موقعى نازل شده است كه پيامبر و ياران او در مدينه مستقر شده بودند و جاى آن بود كه پيامبر معارف عقلى اسلام را بيان نمايد . آيهء دهم سوره دلالت دارد كه اين سوره پس از فتح مكه « 1 » نازل گرديده است ؛ زيرا در اين آيه مىفرمايد : « كسانى كه در راه خدا ، پيش از فتح مكه انفاق مىكردند ، با اشخاصى كه پس از فتح مكه انفاق مىنمايند ، يك‌سان و برابر نيستند و دستهء اول بر دستهء دوم برترى دارند » .\r\n\r\n2 . هدف سوره\r\nهدف سورهء بيان يك سلسله معارف عقلى است كه تا نزول قرآن ، فكر هيچ فيلسوف و مرغ انديشهء هيچ دانشورى به آنها نرسيده بود ، ولى پيامبر\r\n\r\n\r\n","description":"","footnote":"\r\n( 1 ) . . فتح مكه در شوال سال هشتم هجرت بوده است .\r\n","page_name":" 21 ","page_number":21},
  {"content":"\r\n\r\nدرس نخوانده بود و مكتب نرفته ، در آن محيط تاريك اين رشته از معارف را ، كه در مكتب وحى آموخته بود ، بيان نموده است و اگر قرآن منحصر به همين سوره بود و پيامبر معجزه‌اى جز اين سوره نداشت ، كافى است كه دليل و گواه بر ارتباط او با عالم وحى باشد و نبوت او را ثابت كند .\r\nشما تنها شش آيهء آغازين اين سوره را با دقت بيشتر مطالعه نماييد آن‌گاه قضاوت كنيد كه چگونه فردى درس نخوانده ، چنين حقايق و معارف الهى را درك و آن‌چنان آن‌ها را محكم و استوار بيان نموده كه متفكران جهان و پىافكنان معارف عقلى و فلسفهء اسلامى ، با گذشت صدها سال به كمك براهين و استدلالات عقلى و همكارىهاى نزديك ، فقط توانسته‌اند شبحى از اين مطالب را درك و بيان كنند .\r\nدر عظمت اين سوره از نظر بلندى معانى ، همين بس كه مفسر عالىقدر شيعه ، علىبن ابراهيم مىگويد : اين كه از پيامبر نقل شده كه آن حضرت فرموده است :\r\n« أعطيتُ جوامع الكلم ؛\r\nخداوند اصول سخنان حكمت‌آميز را به من داده است » منظور قسمتى از آيات اين سوره است .\r\nمحدث عالى قدر اسلام ، شيخ كلينى از امام سجاد عليه السلام نقل نموده است كه ، آن حضرت فرمود : « خداوند مىدانست كه در آخرالزمان افراد متفكرى در اجتماع انسانى پيدا مىشوند ، از اين رو سورهء توحيد و شش آيه از آغاز اين سوره را نازل نمود ، تا آنان با تدبر در مفاد اين آيه‌ها ، خدا را بشناسند و هر كس در خداشناسى و يا صفات‌شناسى ، غير اين راه بپيمايد ، به طور مسلم گمراه مىشود » . « 1 »\r\n\r\n\r\n","description":"","footnote":"\r\n( 1 ) . . نورالثقلين ، ج 5 ، ص 231 .\r\n","page_name":" 22 ","page_number":22},
  {"content":"\r\n\r\n\r\n2 - همه چيز خدا را تسبيح مىگويد\r\n« سَبَّحَ لِلَّهِ ما فِى السَّمواتِ وَالأَرْضِ وَهُوَ العَزِيزُ الحَكِيمُ » ؛\r\nآن چه در آسمان‌ها و زمين است ، خدا را تنزيه مىكند و اوست عزيز و حكيم .\r\n\r\nتمام ذرات جهان خدا را حمد و تسبيح مىگويند\r\nيكى از حقايق و معارف بلند قرآن ، اين است كه سراسر ذرات جهان ، خدا را سجده مىكنند ، و به حمد و ثنا و تسبيح و تقديس او اشتغال مىورزند و اين حقيقت جز از قرآن ، همهء ذرات وجود ، از دل اتم‌ها گرفته تا درون كهكشان‌ها و سحابىها اين سه وظيفهء بزرگ را انجام مىدهند :\r\n1 . همهء موجودات جهان ، خدا را « سجده » مىكنند ؛\r\n2 . سراسر جهان هستى ، خدا را « حمد و ثنا » مىگويند ؛\r\n3 . تمام موجودات ، خدا را « تسبيح و تنزيه » مىكنند .\r\nتو گويى سراسر جهان خضوع و فروتنى ، گوش و زبان ، روح و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاحساس ، درك و مسؤوليت ، نور و روشنايى ، علم و دانش است .\r\nسجده با حمد و تسبيح تفاوت روشنى دارد كه نياز به بيان ندارد ؛ زيرا سجده ، خضوع و ابراز كوچكى است در حالى كه حمد و تسبيح بيان كمال و جمال خدا و پيراستن اوست از نقص و عيب .\r\n\r\nتفاوت حمد و تسبيح\r\nهرگاه خدا را از اين نظر ستايش كنيم كه او داراى صفات كمال و جمال و مبدأ كارهاى نيك و سودمند است در اين صورت ستايش ما را « حمد » مىگويند ؛ ولى اگر ذات او را از هر نوع عيب و نقص پيراسته بدانيم و پيراستگى او را ابراز كنيم ، آن را تسبيح مىگويند ؛ به عبارت ديگر ، حمد خدا ، توصيف اوست در برابر كمال ( صفات ثبوتى و اعمال نيك ) ، خواه اين كمال جزو ذات او باشد ، مانند علم و قدرت ، يا از افعال او به شمار رود ، مانند رازقيت ؛ در حالى كه تسبيح خدا ، تنزيه اوست از عيوب و نقايص ( صفات سلبى ) .\r\nاكنون كه تفاوت اين دو روشن شد لازم است به گونه‌اى دربارهء هر سه مطلب كه يكى از ابتكارات قرآن است بحث كنيم .\r\n\r\n1 . همهء ذرات جهان در برابر خدا ساجد و خاضعند\r\nقرآن ، سجده و خضوع موجودات جهان را به گونه‌اى مختلفى مطرح كرده است :\r\nالف ) در برخى از آيات تنها از سجود موجودات ذىشعور سخن به ميان آورده است آن جا كه مىفرمايد :\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n« وَلِلَّهِ يَسْجُدُ مَنْ فِى السَّمواتِ وَالأَرضِ طَوْعاً وَكَرْهاً وَظِلالُهُمْ بِالغُدُوِّ وَالآصالِ . . . » ؛ « 1 »\r\nآن چه در آسمان‌ها و زمين است و هم‌چنين سايه‌هاى آنها صبح و شام از روى ميل و اجبار براى خدا سجده مىكنند .\r\nدر اين به گواهى لفظ « من » در جملهء « وَلِلَّهِ يَسْجُدُ مَنْ فِى السَّمواتِ » تنها خضوع موجودات داراى عقل مطرح مىباشد . « 2 »\r\nب ) در برخى از آيات ، دايرهء سجده گسترده‌تر گرفته شده و از سجود تمام جنبدگان سخن به ميان آمده است آن جا كه مىفرمايد :\r\n\r\n\r\n","description":"","footnote":"\r\n( 1 ) . . رعد ( 13 ) آيهء 15 . سخن از سجود موجودات عاقل و مدرك در اين آيه ، در آيه‌هاى ديگرى نيز وارد شده است ، مانند آيهء 49 از سورهء نحل به عنوان سجدهء ملائكه و آيهء 18 از سورهء حج . . . .\r\n( 2 ) . . مقصود از سجده در اين آيه كه از سجدهء تمام موجودات عاقل سخن مىگويد ، سجدهء اختيارى نيست ؛ زيرا شكى نيست كه بسيارى از موجودات عاقل ، مانند انسان‌هاى كافر ، تارك سجدهء اختيارى مىباشند و از عبادت خدا سرباز مىزنند و با توجه به اين مطلب بايد گفت مقصود سجدهء تكوينى است و اين كه تمام اين‌ها از قوانين خلقت و سنن آفرينش پيروى مىكنند و در برابر آن‌ها مطيع و فرمان‌بر مىباشند .\r\nدر اين جا ممكن است سؤالى مطرح شود و آن اين است كه ، اگر مقصود ، سجدهء تكوينى است و اين كه بندگان در برابر فرمان خلقت « كن » خاضع و مطيعند در اين صورت تقسيم اين نوع از سجده ، به سجدهء « طَوْعى » و سجدهء « كَرْهى » چه معنايى مىتواند داشته باشد . البته اين سؤالى است كه در اثناى بحث به آن پاسخ خواهيم گفت و يادآور خواهيم شد كه پذيرش است ؛ مثلًا شكوفايى و تكامل درخت مطابق طبيعت و خشكيدن و نابودى آن به وسيلهء سرما بر خلاف طبيعت آن است از اين جهت پذيرش فرمان نخست را سجدهء « طوعى » و دومى را سجدهء « كرهى » مىگويند .\r\n","page_name":" 25 ","page_number":25},
  {"content":"\r\n\r\n« وَلِلَّهِ يَسْجُدُ ما فِى السَّمواتِ وَما فِى الأَرضِ مِنْ دابَّةٍ وَالمَلائِكَةُ وَهُمْ لايَسْتَكْبِرُونَ » ؛ « 1 »\r\nبراى خدا آن چه در آسمان‌ها و زمين است از جنبندگان و فرشتگان ، سجده مىكنند و هرگز كبر نمىورزند » .\r\nج ) در برخى ديگر سجدهء گياهان و درختان را متذكر مىگردد و مىفرمايد :\r\n« وَالنَّجْمُ والشَّجَرُ يَسْجُدانِ » ؛ « 2 » بوته‌ها و درختان او را سجده مىكنند .\r\nبار ديگر با ديد وسيعى از سجود و خضوع سايه‌هاى اجسام سخن گفته و مىفرمايد :\r\n« أَوَ لَم‌ْيَرَوْا لى ما خَلَقَ اللَّهُ مِنْ شَى ءٍ يَتَفَيَّؤُا ظِلالُهُ عَنِ الَيمِينِ وَالشَّمائِلِ سُجَّداً لِلَّهِ وَهُمْ داخِرُونَ » ؛ « 3 »\r\nمگر نمىنگرند به اجسامى كه خدا آفريده است كه سايه‌هاى آنها از راست و چپ ( صبح و عصر ) حركت مىكنند و خدا را سجده مىنمايند ، در حالى كه خود اجسام در حال خضوع و اطاعت هستند .\r\nه ) براى بار پنجم ، خداوند از سجدهء آفتاب و ماه و ستارگان و كوه‌ها و درخت و چهارپايان ، سخن گفته است آن جا كه مىفرمايد :\r\n« أَلَمْ تَرَ أَنَّ اللَّهَ يَسْجُدُ لَهُ مَنْ فِى السَّمواتِ وَمَنْ فِى الأَرْضِ وَالشَّمْسُ وَالقَمَرُ وَالنُّجُومُ وَالجِبالُ وَالشَّجَرُ وَالدَّوابُّ وَكَثِيرٌ مِنَ النّاسِ . . . » ؛ « 4 »\r\n\r\n\r\n","description":"","footnote":"\r\n( 1 ) . . نحل ( 16 ) آيهء 49 .\r\n( 2 ) . . الرحمن ( 55 ) آيهء 6 .\r\n( 3 ) . . نحل ( 16 ) آيهء 48 .\r\n( 4 ) . . حج ( 22 ) آيهء 18 .\r\n","page_name":" 26 ","page_number":26},
  {"content":"\r\n\r\nمگر نمىبينى كه ، آن چه آسمان‌ها و زمين است و خورشيد و ماه و ستارگان و كوه‌ها و درخت و چهارپايان و بسيارى از مردم خدا را سجده مىكنند . . . .\r\nبنابراين مسألهء سجده موجودات مسأله‌اى عمومى و فراگير است و اختصاص به موجودى خاص ندارد .\r\nآن چه مهم است فهميدن حقيقت سجده است و اين كه چگونه هر موجودى از ذىشعور و غير آن ، در برابر عظمت حق ابراز تذلل و كوچكى مىنمايد .\r\n\r\nمقصود از سجود موجودات ، چيست ؟\r\nسجدهء انسان معمولًا با گذاردن اعضايى ، از جمله پيشانى و احياناً چانه « 1 » بر زمين انجام مىگيرد ، اين هيأت ظاهرى سجده است ولى روح آن ، همان ابراز تذلل و فروتنى در برابر معبود مىباشد .\r\nدر اين جا اين مسأله مطرح مىگردد كه آيا در تحقق « سجده » كه هدف از آن كمال خضوع است ، لازم كه هيأت خاصى وجود داشته باشد و بدون تحقق آن ، نمىتوان اين لفظ را به كار برد يا اين كه ملاك و ميزان آن ، ابراز خضوع و فروتنى است و در هر كجا اين امر محقق گردد ، مىتوانيم لفظ سجده را به كار ببريم ، هر چند همان هيأت خاص وجود\r\n\r\n\r\n","description":"","footnote":"\r\n( 1 ) . . قرآن به اين عضو در اين آيه اشاره مىكند : « إِنَّ الَّذِينَ أُوتُوا العِلْمَ مِنْ قَبْلِهِ إِذا يُتْلى عَلَيْهِمْ يَخِرُّونَ لِلأَذقانِ سُجَّداً » ؛ افراد دانشمند از پيشينيان هر موقع ( آيات خدا ) بر آنها خوانده شود به روى زمين مىافتند در حالى كه چانه‌هاى خود را بر زمين مىگذارند - اسراء ( 17 ) آيهء 107 .\r\n","page_name":" 27 ","page_number":27},
  {"content":"\r\n\r\nنداشته باشد و اگر هم به آن هيأت خاص ، سجده مىگوييم ، از اين نظر است كه يك چنين هيأت در نظر مردم حاكى از غايت تواضع و خضوع است و در حقيقت طريقى است براى اظهار كوچكى و فروتنى .\r\nقرآن در اين مسأله راه دوم و هر نوع تذلل و كوچكى را - كه به هر صورتى تحقق پذيرد - ، سجده مىنامد و روش عرف و عقل نيز در نام‌گذارى و به كار بردن الفاظ همين است ؛ مثلًا روزى لفظ چراغ در چراغ‌هاى محقرى به كار مىرفت كه براى خود شكل و وضع خاصى داشت و از هيچ نظر قابل مقايسه با چراغ‌هاى پرفروغ امروز نبود ، ولى چون خ اصيت و اثر همان چراغ‌هاى ديرينه در چراغ‌هاى امروز ، به صورت كامل‌ترى موجود است ، از اين نظر لفظ مزبور ، بدون هيچ‌گونه تغييرى به نورافكن‌هاى قوى و نيرومند نيز اطلاق مىشود .\r\n\r\nحقيقت سجده در موجودات جهان\r\nسراسر موجودات جهان ، به نحو خاصى مراتب فروتنى و تذلل خود را به مقام ربوبى ابراز مىنمايند و عالىترين مظهر براى اظهار كوچكى و تعظيم معبود جهان ، اين است كه همهء جهان در قبضهء قدرت وى بوده و همگى مطيع فرمان و ارادهء مطلقهء او هستند ؛ به عبارت ديگر ، ارادهء واحدى بر جهان حكومت مىكند و همهء موجودات از آن پيروى كرده و در برابر آن هيچ‌گونه مقاومتى ابراز نمىنمايند .\r\nبنابراين ، در سجده به اين معنا ( اطاعت بىچون و چراى موجودات از ارادهء نافذ خداوند ) كراهتى تصور نخواهد شد ؛ زيرا اكراه در موردى به كار مىرود كه موجودى از خود ، داراى اراده و اختيار باشد تا در مقابل\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nديگرى ابراز مقاومت كند ، در صورتى كه هيچ موجودى بدون استمداد از قدرت خدا داراى وجود نيست تا چه رسد كه از خود ارادهء مخالفى داشته باشد و سجده در برابر عظمت خدا را مكروه بشمارد . با وجود اين مشاهده مىشود كه جملهء « طَوْعاً وَكَرْهاً . . . » « 1 » براى انسان و هر موجود عاقلى دو نوع سجده را ثابت مىكند : سجده‌اى از روى ميل و سجده‌اى از روى كراهت .\r\nدر اين صورت ناچاريم براى اين دو نوع سجده ، تفسيرى برگزينيم و بگوييم منظور از سجده از روى رغبت آن نوع پذيرش‌هاست كه با طبع انسان و يا هر موجود ديگر موافق مىباشد ؛ مانند نمو و رشد و گردش خون و ضربان قلب براى انسان و مقصود از سجدهء كراهتى پذيرش يك سلسله رويدادهايى است كه با طبع موجود سازگار نباشد ؛ مانند مرگ‌ها و بلاهايى كه انسان را پيش از وصول به پايان عمر ، محكوم به فنا و نيستى مىسازد .\r\nدر قرآن مجيد در آيهء ديگرى نيز لفظهاى « طوعاً » و « كرهاً » دربارهء آسمان‌ها و زمين به كار رفته است و طبعاً مقصود همان است كه گفته شد ؛ چنان كه مىفرمايد :\r\n« فَقالَ لَها وَلِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ » ؛ « 2 »\r\nبه آسمان و زمين خطاب كرد ( بياييد ) و فرمان مرا در پذيرش هر نوع تغييرات از روى اراده يا كراهت بپذيريد . گفتند :\r\nبه رغبت پذيرفتيم .\r\nبنابراين ، هم پذيرش وجود و هم قبول هر نوع تصرف ، خواه موافق\r\n\r\n\r\n","description":"","footnote":"\r\n( 1 ) . . رعد ( 13 ) آيهء 15 .\r\n( 2 ) . . فصلت ( 41 ) آيهء 11 .\r\n","page_name":" 29 ","page_number":29},
  {"content":"\r\n\r\nطبيعت موجود باشد يا مخالف آن ، خضوع و اظهار كوچكى در برابر خداست . چيزى كه هست به يك معنا ، همهء اين پذيرش‌ها از روى ميل و رغبت است و به يك معنا ، آن قسم از حوادث كه بر خلاف مسير طبيعى موجود باشد ، نوعى كراهت در آن وجود دارد .\r\nنه تنها وجود هر موجودى در قبضهء اوست ، بلكه سايه‌هاى اجسام در گردش و تحولات خود ، تابع اراده و خواست او هستند و هنگام صبح و عصر در دو طرف جسم سايه‌هاى چشمگيرى ديده مىشود كه همگى در پرتو ارادهء نافذ او مىباشند .\r\nآيا شايسته است كه همهء اجسام جاهن با سايه‌هاى خود در برابر خدا ابراز كوچكى كنند ، اما انسان از سجدهء تشريعى در برابر خدا امتناع ورزد هر چند پيوسته از نظر تكوين خاضع و خاشع است ، به خصوص اين كه خداوند انواع موجودات زمين و آسمان را در برابر انسان خاضع ساخته است ؛ « 1 » آيا سزاوار است كه او در برابر پروردگارش خضوع نكند ؟\r\n همه از بهر تو سرگشته و فرمانبردار * شرط انصاف نباشد كه تو فرمان نبرى \r\nاكنون كه با معناى سجده در موجودات آگاه شديم و روشن شد كه مقصود از سجدهء موجودات ، سجدهء تكوينى آنهاست ، لازم است دربارهء حمد و تسبيح موجودات جهان ، به گونه‌اى گسترده سخن گوييم .\r\n\r\n2 . تسبيح سراسرى موجودات جهان\r\nدر گذشته يادآور شديم كه حمد و ثنا ، ستايش خدا در برابر صفات\r\n\r\n\r\n","description":"","footnote":"\r\n( 1 ) . . ر . ك : آيات مربوط به تسخير آسمان‌ها و زمين براى انسان .\r\n","page_name":" 30 ","page_number":30},
  {"content":"\r\n\r\nكمالى و ثبوتى اوست ، هم چنان كه تسبيح او ، پيراسته ساختن او از نقايص و معايب است و توصيف خدا ، با هر صفات سلبى ، تسبيح و تنزيه وى مىباشد ؛ چون در برخى از آيات مورد بحث ، هر دو موضوع با هم وارد شده است ، از اين نظر ، در يك جا به بررسى هر دو بحث ، مىپردازيم و در تقسيم‌بندى آيات از هر قسمى به ذكر يك آيه اكتفا مىكنيم :\r\nالف ) گاهى قرآن تسبيح موجودات را در دايرهء وسيعى بيان كرده و آن را امرى عمومى ، كه همهء موجودات را در بر مىگيرد ، مطرح مىكند و مىفرمايد :\r\n« سَبَّحَ لِلَّهِ ما فِى السَّمواتِ وَالأَرْضِ وَهُوَ العَزِيزُ الحَكِيمُ » ؛ « 1 »\r\nآن چه در آسمان‌ها و زمين است ، خدا را تنزيه مىكند . اوست عزيز و حكيم .\r\nلفظ « ما » بر خلاف تصور برخى ، در عاقل و غيرعاقل به كار مىرود و منظور از آن در اين جا ، تمام موجوداتى است كه در آسمان‌ها و زمين قرار دارند .\r\nبه همين مضمون است آيه‌هاى 1 و 24 سورهء حشر ، آيهء 1 سورهء صف ، 1 سورهء جمعه ، 1 سورهء تغابن ، و صريح‌ترين آيه در اين مورد ، آيهء 44 سورهء اسراء است ، چنان كه مىفرمايد :\r\n« تُسَبِّحُ لَهُ السَّمواتُ السَّبْعُ وَالأَرضُ وَمَنْ فِيهِنَّ وَ إِنْ مِنْ شَىءٍ إِلّا يُسَبِّحُ بِحَمْدِهِ وَلكِنْ لاتَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً » ؛\r\nآسمان‌هاى هفت‌گانه و زمين و هر موجود عاقلى كه در آن‌هاست ، خدا را\r\n\r\n\r\n","description":"","footnote":"\r\n( 1 ) . . حديد ( 57 ) آيهء 1 .\r\n","page_name":" 31 ","page_number":31},
  {"content":"\r\n\r\nتنزيه مىكند و آن‌چه در جهان هستى به عنوان « شىء » شناخته شده است ، خدا را با ستايش تنزيه مىكند ، ولى شما را از تسبيح آن‌ها آگاه نيستيد و درك نمىكنيد ، او بردبار و بخشنده است .\r\nنكتهء قابل توجه ، كه بعداً سند گفتار ما خواهد بود ، اين است كه مىگويد : ما از تسبيح آنها آگاه نيستيم و درك نمىكنيم .\r\nب ) گاهى از تسبيح فرشتگان به طور صريح و يا به كنايه سخن مىگويد ، آن جا كه مىفرمايد :\r\n« وَالمَلائِكَةُ يُسَبِّحُونَ بِحَمْدِ رَبِّهِمْ وَيَسْتَغْفِرُونَ لِمَنْ فِى الأَرْضِ » ؛ « 1 »\r\nفرشتگان با حمد پروردگار خويش ، او را تسبيح مىگويند و آمرزش افرادى را كه در زمين هستند ، مىطلبند .\r\nتسبيح فرشتگان در آيات ديگرى نيز وارد شده است . « 2 »\r\nج ) گاهى پس از يك بيان عمومى ، تسبيح مرغان هوا را متذكر شده و چنين مىفرمايد :\r\n« أَلَمْ تَرَ أَنَّ اللَّهَ يُسَبِّحُ لَهُ مَنْ فِى السَّمواتِ وَالأَرْضِ وَالطَّيْرُ صافّاتٍ كُلٌّ قَدْ عَلِمَ صَلاتَهُ وَتَسْبِيحَهُ » ؛ « 3 »\r\nآيا نديدى ، آن‌چه در آسمان‌ها و زمين است خدا را تسبيح مىگويند و مرغان گشاده‌بال نيز تسبيح مىگويند و هر كدام به دعا و تنزيه خود آشناست .\r\nدقت بفرماييد كه در اين آيه به آن گروه كه خدا را تسبيح مىكنند ،\r\n\r\n\r\n","description":"","footnote":"\r\n( 1 ) . . شورى ( 42 ) آيهء 5 .\r\n( 2 ) . . ر . ك : آيه‌هاى 206 سورهء اعراف ، 13 رعد ، 20 انبياء ، 7 غافر ، 38 فصلت و 5 زمر .\r\n( 3 ) . . نور ( 24 ) آيهء 41 .\r\n","page_name":" 32 ","page_number":32},
  {"content":"\r\n\r\nنسبت « علم » مىدهد و آن‌ها را به تسبيح خود عالم و آگاه معرفى مىكند و به اصطلاح مىفرمايد : « كُلٌّ قَدْ عَلِمَ صَلاتَهُ وَتَسْبِيحَهُ » ؛ هر كدام به دعا و تسبيح خود آشناست .\r\nتسبيح پرندگان ، در آيات ديگرى نيز وارد شده است ؛ مانند آيهء 10 سورهء سبأ و 19 سورهء ص .\r\nد ) در برخى تصريح شده كه كوه‌ها در اوقات خاصى خدا را تسبيح مىگويند آن جا كه مىفرمايد :\r\n« إِنّا سَخَّرْنَا الْجِبالَ مَعَهُ يُسَبِّحْنَ بِالعَشِىِّ وَالإِشْراقِ » ؛ « 1 »\r\nما كوه‌ها را براى داوود رام كرده و آن‌ها شبانگاه و صبحگاه ، خدا را تسبيح مىگويند .\r\nه ) براى بار پنجم تسبيح رعد را متذكر مىگردد و مىفرمايد : « يُسَبِّحُ الرَّعْدُ بِحَمْدِهِ » . « 2 »\r\nاكنون بايد ديد منظور از تسبيح چيست .\r\n« تسبيح » در لغت به معناى تنزيه از نقايص است . هرگاه موجودى را از نقايص و عيوب ، تنزيه و تقديس نماييم ، آن را « تسبيح » مىگويند ، بنابراين در حقيقت تسبيح ، تنزيه از نقص و عيب نهفته است و هر تفسيرى كه براى تسبيح گفته شود ولى حاكى از تقديس خداوند و تنزيه او از عيب و نقص نباشد نمىتوان آن را تفسير صحيح براى تسبيح دانست .\r\n\r\n\r\n","description":"","footnote":"\r\n( 1 ) . . ص ( 38 ) آيهء 18 .\r\n( 2 ) . . رعد ( 13 ) آيهء 13 .\r\n","page_name":" 33 ","page_number":33},
  {"content":"\r\n\r\n\r\nآراى مفسران در تسبيح موجودات\r\nبرخى از مفسران كه نتوانستند به حقيقت تسبيح تمام موجودات پى برند براى فرار از اشكالى كه در تسبيح همهء موجودات در ابتداى كار موجود است گفته‌اند مراد از « ما » در « ما فى السموات » موجودات عاقل است كه دارندهء شعورند ؛ مانند انسان و فرشته كه خداوند را با كمال ادراك و شعور تقديس مىنمايند ؛ « 1 » در حالى كه بسيارى از مفسران اين نظريه را نپذيرفته‌اند و گفته‌اند : مقصود از « ما » اعم از عاقل و غيرعاقل ، مدرك و غيرمدرك است و ظاهر آيه با نظر آن‌ها وفق مىدهد ؛ زيرا لفظ « ما » معمولًا در مطلق موجودات به كار مىرود ، به عكس « من » كه بيشتر در صاحبان عقل و شعور استعمال مىشود .\r\nاين دسته براى تسبيح ، معانى گوناگونى ذكر كرده‌اند ، ولى اكثر آن‌ها با اين كه صحيح و پابرجاست ، ارتباطى به معناى تسبيح ندارد . اكنون به پاره‌اى از نظريات ديگر اشاره مىنماييم :\r\nنظريهء نخست : مقصود از تسبيح ، همان خضوع تكوينى هر موجودى در برابر فرمان و اراده الهى است و سراسر هستى در برابر اراده و مشيت خداوند خاضع بوده و در پذيرش وجود و پيروى از قوانينى كه خداوند براى آن‌ها تعيين نموده است مطيع و تسليمند . بر اين نظريه با آياتى كه دربارهء تسليم بودن تمام موجودات جهان در برابر ارادهء نافذ حق وارد شده است ،\r\n\r\n\r\n","description":"","footnote":"\r\n( 1 ) . . اين پاسخ بر فرض صحت در برخى از آيات مىتواند صحيح باشد ، مانند آياتى كه در آن‌جا لفظ « ما » وارد شده است ، ولى در آياتى كه صريحاً ، از تسبيح مرغ وكوه و رعد سخن مىگويند صحيح نيست .\r\n","page_name":" 34 ","page_number":34},
  {"content":"\r\n\r\nاستدلال مىشود ؛ مانند :\r\n« ثُمَّ اسْتَوى إِلىَ السَّماءِ وَهِىَ دُخانٌ فَقالَ لَها وَلِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ » ؛ « 1 »\r\nسپس به آسمان‌ها پرداخت ؛ در حالى كه به صورت گاز بود و به آن و زمين خطاب كرد كه به رغبت يا كراهت زير فرمان ما قرار گيريد . آن‌ها گفتند : با كمال رغبت به اطاعت ( از مشيت تو ) گردن نهاديم .\r\nبنابراين ، آياتى كه در آن‌ها به تمام آن‌چه در زمين و آسمان است ، نسبت سجود و خضوع داده شده است ، مىتواند مؤيد نظر ياد شده باشد . « 2 »\r\nولى تصور مىكنيم كه اين نظر صايب نيست ؛ زيرا مسألهء خضوع و سجود و تسليم شدن سراسر جهان هستى در برابر ارادهء خداوند ارتباطى به مسألهء تنزيه و تقديس حق از نقص و عيب ندارد و نبايد اين دو مطلب را به هم درآميخت ، اگر چه هر كدام از اين‌ها در جاى خود درست و استوار است .\r\nنظريهء دوم : بسيارى از مفسران ، تسبيح موجودات جهان را چنين تفسير مىكنند : نظم و نظام شگفت‌انگيز هر موجودى با پيچيدگى يييو اتفاقى كه در ساختمان آن به كار رفته است ، شاهد و گواه بر قدرت بىنهايت عقل و شعور و حكمت بىپايان سازندهءاوست . سازمان دقيق و اسرار پيچيده هر موجودى ، همان‌طور كه به وجود صانع خود گواهى مىدهد ، همچنين به لسان تكوينى گواهى مىدهد كه خالق آن دانا و توانا و از هر نوع عجز و جهل مبرا و منزه است ؛ مثلًا براى تنزيه حق از شرك چنين گواهى مىدهد : نظام واحدى هم بر يك اتم و هم بر منظومهء\r\n\r\n\r\n","description":"","footnote":"\r\n( 1 ) . . فصلت ( 41 ) آيهء 11 .\r\n( 2 ) . . مجموع اين آيات در بخش سجود مطرح گرديد و مورد بررسى قرار گرفت .\r\n","page_name":" 35 ","page_number":35},
  {"content":"\r\n\r\nشمسى ما حكومت مىكند گواهى مىدهد كه نظام هستى زير نظر يك آفريدگار به وجود آمده است و هيچ كس جز او در پديد آوردن هستى دخالت نداشته و اثرو نظام يگانه ، حاكى از وحدت مؤثر و نبودن هر نوع شرك و انباز براى اوست . از اين جهت وحدت نظام ، موجب تنزيه و تقديس خدا از هرگونه شركى است .\r\nاين نظريه كه مورد اعتماد بسيارى از مفسران است ، از جهاتى ، قابل دقت و ملاحظه مىباشد :\r\n1 . اگر مقصود خدا از تسبيح تمام موجودات جهان ، اين باشد كه در اين نظريه آمده است اين حقيقتى است كه همه آن را درك مىكنند و مىفهمند و ديگر معنا ندارد قرآن بفرمايد : « وَلكِنْ لاتَفْقَهُونَ تَسْبِيحَهُمْ » ؛ « 1 » ولى شما تسبيح آنها را نمىفهميد » زيرا اين نوع تنزيه را هر فردى به فراخور حال خود درك كرده و مىفهمد .\r\nبرخى براى اصلاح اين نظريه ناچار شدند كه جملهء « لاتَفْقَهُونَ » را به معناى « عدم توجه » بگيرند و بگويند كه اكثر مردم به اين مطلب توجه ندارند و يا اين كه بگويند عظمت دلالت موجودات بر تنزيه خدا به قدرى عظيم است كه انسان به اندازهء واقعى آن واقف نمىگردد ؛ ولى ناگفته پيداست كه توجيه مزبور براى جملهء فوق ، خلاف ظاهر آن است و اگر منظور خدا اين بود ؛ مناسب بود بفرمايد : « وَأَنْتُمْ عَنْهُ غافِلُونَ » يا جمله‌اى مانند آن .\r\n2 . اگر تسبيح موجودات جهان به اين معناست كه از تدبر در\r\n\r\n\r\n","description":"","footnote":"\r\n( 1 ) . . اسراء ( 17 ) آيهء 44 .\r\n","page_name":" 36 ","page_number":36},
  {"content":"\r\n\r\nساختمان وجودى اشيا ، اين نوع تنزيه تكوينى را درك مىكنيم ؛ چرا قرآن در سورهء نور آيهء 41 مىفرمايد : آسمان‌ها و زمين و مرغان به دعا و تنزيه خود آشنا هستند و به عارت ديگر ، چطور آشكارا به آن‌ها نسبت علم و دانستن داده و مىگويد : « كُلٌّ قَدْ عَلِمَ صَلاتَهُ وَتَسْبِيحَهُ » ؛ هر كدام به راز و نياز خود آشنا هستند » . در صورتى كه روى اين نظر ، هيچ كدام از آن‌ها از تسبيح و تنزيه خود اطلاعى ندارند ، بلكه فقط ما هستيم كه از روى دقت و امعان نظر ، لسان تكوينى و زبان حمد و ثناى آن‌ها را درك مىكنيم .\r\n3 . اگر منظور از تسبيح كاينات ، اين استكه بيشتر مفسران انتخاب كرده‌اند اين نوع تسبيح وقت معين ندارد ، بلكه حقيقتى است كه بشر هر موقع در سازمان هر موجودى دقت كند آن را درك مىنمايد ؛ در صورتى كه قرآن ، تسبيح كوه‌ها را مقيد به شبانگاه و صبحگاه فرموده چنان كه به آن تصريح مىكند و مىفرمايد : « يُسَبِّحْنَ بِالعَشِىِّ وَالإِشْراقِ » . « 1 »\r\nروى اين ملاحظات با اين كه خود تسبيح تكوينى و اين كه هر موجودى با زبان تكوينى خود خالق خود را از هر نوع عيب و نقص تنزيه مىنمايد ، مطلبى است صحيح ؛ ولى نمىتوان آيات مربوط به تسبيح گفتن كاينات را ناظر به اين نوع از تسبيح دانست .\r\nنظريهء سوم : اين نظريه مربوط به فيلسوف گرامى اسلام مرحوم صدرالمتألهين است كه در مسائل مربوط به الهيات و امور مابعد طبيعت ، ديدگاه‌هاى بس شامخ و بلندى دارد و از محققين و مؤسسين بزرگ اصول فلسفهء اسلامى است كه چشم روزگار مردى به اين وسعت ذهن و بينش\r\n\r\n\r\n","description":"","footnote":"\r\n( 1 ) . . ص ( 38 ) آيهء 18 . مگر اين كه صبح و عصر كنايه از مجموع شبانه‌روز باشد . در اين صورت وقت تسبيح آن‌ها مطلق و نامحدود خواهد بود .\r\n","page_name":" 37 ","page_number":37},
  {"content":"\r\n\r\nبلند و درك عميق و ژرف ، كمتر ديده است . « 1 »\r\nوى مىگويد : تمام موجودات جهان از روى علم و شعور و درك و آگاهى به حمدن و ثنا و تسبيح و تنزيه خداوند بزرگ اشتغال دارند و هر موجودى در هر پايه‌اى از وجود كه هست و هر اندازه كه از هستى سهمى دارد ، به همان اندازه به خالق و آفريدگار خود علم و آگاهى دارد و او را از اين طريق حمد ثنا مىگويد و از نقايص و عيوب تنزيه مىكند .\r\nملاصدرا ( ره ) مىگويد : علم و ادراك در تمام مراحل و مراتب وجود از واجب‌الوجود گرفته تا جهان نبات و جماد ، تحقق دارد و هر موجودى در هر رتبه‌اى از وجود باشد ، سهم و حظى از صفات عمومى ، مانند علم و شعور و حيات و . . . داشته و هيچ موجودى از آن خالى نيست ؛ چيزى كه هست گاهى بر اثر ضعيف بودن اين صفات ، وجود آن‌ها براى ما مكشوف نيست . موجودات جهان ، هر چه از ماده و آثار آن دورى گزينند و به صورت موجودى مجرد درآيند و يا در مسير تجرد قرار گيرند اين صفات در آن‌ها قوىتر و واضح‌تر مىشود و هر قدر از نظر وجود ، به ماده گرايش پيدا كنند اين صفات در آن‌ها به همان اندازه تنزل و كاهش يافته تا آن جا كه به نظر مىرسند فاقد علم و ادراك هستند ؛ ولى در حقيقت چنين نيست ، بلكه اصل اين صفات را به طور ضعيف واجد و دارا هستند\r\n\r\n\r\n","description":"","footnote":"\r\n( 1 ) . . اين مرد بزرگ در سال 979 ق . در شهر شيراز ديده به جهان گشوده و در سال 1050 ق . در راه زيارت خانهء خدا در بصره بدرود زندگى گفته است . مرحوم سيد حسين بروجردى در كتاب تحفة المقال دربارهء ايشان مىگويد :\r\n ثم اين إبراهيم صدر الأجل * في سفر الحج « مريضاً » ارتحل\r\nقدوة أهل العلم الصفاء * يروى عن الدامادو البهائي \r\nو كلمة « مريضاً » - كه به حساب ابجد 1050 مىباشد - تاريخ وفات اوست .\r\n","page_name":" 38 ","page_number":38},
  {"content":"\r\n\r\nهر چند براى ما انعكاس ندارد .\r\nوى اين مطلب را از طريق برهان فلسفى و مكاشفات نفسانى ثابت مىنمايد . او گامى فراتر نهاده مىگويد : گفتهء قرآن كه شما از تسبيح و تحميد موجودات آگاهى نداريد مربوط به نوع مردم است ؛ زيرا اكثريت مردم حقيقت تسبيح آن‌ها را درك نمىكنند ، ولى مانعى ندارد كه برخى از بصيران و صاحبدلان ، كسانى كه روح و روان آنان با حقايق موجودات ارتباطى پيدا كرده است ؛ با گوش دل ، تسبيح و تنزيه آن را بشنوند و از تسبيح كاينات در برابر فرمان خدا آگاه باشند .\r\nقلبى كه از وساوس و علايق مادى خالى گردد و مركز فرود انوار حق و بركات معنوى باشد ، از طريق مكاشفهء وجدانى ، همهء اين حقايق را ديده و درك مىكند .\r\nمولوى با بينش خاصّ خود اين حقيقت را دريافته و در اين باره چنين مىگويد :\r\n گر ترا از غيب چشمى باز شد * جمله ذرات جهان همراز شد\r\nنطق آب و نطق خاك و نطق گل * هست محسوس حواس اهل دل\r\nفلسفى كو منكر « حنانه » است * از حواس انبيا بيگانه است « 1 » \r\n* * *\r\n جملهء ذرات عالم در نهان * با تو مىگويند روزان و شبان \r\n\r\n\r\n","description":"","footnote":"\r\n( 1 ) . . مثنوى ، ج 1 ، ص 86 ، خط ميرخانى .\r\n","page_name":" 39 ","page_number":39},
  {"content":"\r\n\r\n ما سميعيم و بصيريم و خوشيم * با شما نامحرمان ما خامشيم\r\nچون شما سوى جمادى مىرويد * محرم جان جمادات كى شويد\r\nفاش تسبيح جمادات آيدت * وسوسهء تأويل‌ها بر بايدت\r\nچون ندارد جان تو قنديل‌ها * بهر بينش كرده‌اى تأويل‌ها « 1 » \r\nاكنون كه سخن به اين جا انجاميد ، لازم است اين حقيقت قرآنى را از تدبر در آياتى كه در مورد علم و شعور تمام موجودات وارد شده است به دست آوريم ؛ زيرا اگر قرآن همهء موجودات جهان را تسبيح‌گو و ثنا خوان معرفى مىكند ، از طرف ديگر تمام ذرات جهان را ، شاعر و آگاه و گوش و هوش قلمداد مىنمايد . هرگاه آيات اين دو بخش را كنار هم قرار دهيم ، قطعاً نظريهء صدرالمتألهين به روشن‌ترين وجه ثابت خواهد شد .\r\nاكنون آياتى كه بر وجود شعور و درك در سراسر جهان از اتم گرفته تا كهكشان گواهى مىدهد ذكر مىكنيم .\r\n\r\nوجود شعور در تمام موجودات جهان\r\nاين نظريه را مىتوان از دو راه ثابت كرد :\r\n1 . آياتى كه بر وجود شعور در تمام موجودات جهان اعم از جاندار و غيره گواهى مىدهند ؛\r\n\r\n\r\n","description":"","footnote":"\r\n( 1 ) . . همان ، ج 3 ، ص 227 .\r\n","page_name":" 40 ","page_number":40},
  {"content":"\r\n\r\n2 . دلايل عقلى كه وجود شعور را در تمام ذرات جهان ثابت مىكند .\r\nاكنون راه نخست : قرآن به روشنى گواهى مىدهد كه مورچگان از شعور خاصى برخوردارند ؛ زيرا هنگامى كه سليمان با سپاهيان خود از بيابانى عبور مىكرد ، مورچه‌اى به مورچگان بيابان ، كه بيم آن مىرفت كه همگى زير پاى سليمان و سپاهيان او از بين بروند ، ندا در داد و گفت :\r\n« يا أَيُّها النَّمْلُ ادْخُلُوا مَساكِنَكُمْ لايَحْطِمَنَّكُمْ سُلَيْمانُ وَجُنُودُهُ وَهُمْ لا يَشْعُرُونَ » ؛ « 1 »\r\nمورچگان ، به لانه‌هاى خود پناه ببريد تا سليمان و سپاهيان او شماها را نابود نكنند ؛ آن‌ها متوجه نيستند .\r\nنداى مورچه يك نداى حقيقى و واقعى بود و هرگز نمىتوان آن را به معناى مجازى و زبان حال حمل كرد به گواه اين كه طبق نقل قرآن ، سليمان از شنيدن سخن او تبسمى بر لبان او نقش بست و از خداوند خواست كه به او توفيق دهد كه در برابر نعمت‌هايى كه بر او و والدين او ارزانى داشته است سپاسگزار گردد . چنان كه مىفرمايد :\r\n« فَتَبَسَّمَ ضاحِكاً مِنْ قَوْلِها وَقالَ رَبِّ أَوْزِعْنِى أَنْ أَشْكُرَ نِعْمَتَكَ الَّتِىأَنْعَمْتَ عَلَىَّ وَعَلى والِدَىَّ » ؛ « 2 »\r\nسليمان از شنيدن نداى مورچه تبسمى كرد ( و در شگفت ماند ) و از خدا خواست كه به او توفيق شكرگزارى نعمتى دهد كه بر او و والدين او ارزانى داشته است .\r\nقرآن دربارهء پرنده‌اى به نام « هدهد » داستانى دارد كه حاكى از شعور\r\n\r\n\r\n","description":"","footnote":"\r\n( 1 ) . . نمل ( 27 ) آيهء 18 .\r\n( 2 ) . . نمل ( 27 ) آيهء 19 .\r\n","page_name":" 41 ","page_number":41},
  {"content":"\r\n\r\nخاص اوست به طورى كه موحد را از مشرك تشخيص مىداد و سليمان او را براى انجام مأموريت‌هايى گسيل مىداشت . روزى او را غايب ديد و گفت اگر براى غيبت خويش عذر موجهى نداشته باشد ، او را عذاب خواهد داد و يا سرش را خواهد بريد . چيزى نگذشت كه هدهد آمد و گفت : بر چيزى واقف شدم كه تو بر آن واقف نشدنى و از دولت « سبا » خبر شگفت‌آورى آورده‌ام : زنى بر آنان فرمانروايى مىكند و از هر نوع نعمت برخوردار است و براى او تخت بزرگى است . من ديدم آنان به جاى پرستش خدا ، آفتاب را مىپرستند . شيطان كردارهاى آن‌ان را زيبا جلوه داده است و از راه حق بازداشته است و آنان را گمراه ساخته است .\r\nچرا آنان خدايى را كه بر هر امر پنهانى وجود بخشيده است ، سجده نمىكنند ؛ در حالى كه او از كردارهاى پنهان و آشكار آنان آگاه است ؛ خدايى كه جز او خدايى نيست ، صاحب عرش بزرگ است .\r\nسليمان گفت : بررسى مىكنم ببينم كه در اين گزارش راستگو هستى يا نه . نامهء مرا ببر و به آنان برسان و از آنان دورى بجو و مراقب باش و ببين آنان در برابر نامهء من چه واكنشى نشان مىدهند . « 1 »\r\nپرنده‌اى كه تا اين حد ، كارهاى دقيق و مرموزى را درك مىكند و گزارش مىدهد و فرمان مىبرد ، به طور مسلم از يك شعور بس خاصى آگاه است .\r\nقرآن يكى از مفاخر سليمان را اين مىداند كه او به زبان پرندگان آشنا بود ، و مىگويد :\r\n\r\n\r\n","description":"","footnote":"\r\n( 1 ) . . نمل ( 27 ) آيات 20 - 28 .\r\n","page_name":" 42 ","page_number":42},
  {"content":"\r\n\r\n« وَوَرِثَ سُلَيْمانُ داوُودَ وَقالَ يا أَيُّها النّاسُ عُلِّمْنا مَنْطِقَ الطَّيْرِ » ؛ « 1 »\r\nسليمان وارث داود شد و گفت : اى مردم ، زبان پرندگان به ما تعليم شده است .\r\nسليمان سپاهى از انسان و جن و پرندگان تشكيل داده بود و همگى تحت فرمان او بودند . چنان كه مىفرمايد :\r\n« وَحُشِرَ لِسُلَيْمانَ جُنُودُهُ مِنَ الجِنِّ وَالإِنْسِ وَالطَّيْرِ » ؛ « 2 »\r\nسپاهيان سليمان ، از سه گروه جن و انسان و پرندگان حاضر شدند .\r\nاز مجموع اين آيات استفاده مىشود كه پرندگان بالأخص و تمام و جانداران به طور اعم از آگاهى خاصى برخوردارند و اگر انسان كاملى بر صفحهء جهان حكومت كند مىتواند با آنان سخن بگويد و از آن‌ها در تحكيم نظام توحيدى و شكستن مظاهر بت‌پرستى استفاده كند .\r\n\r\nاشاعهء آگاهى در جمادات\r\nآيات قرآن به گونه‌اى در اين موضوع سخن گفته است و براى جمادات ، افعالى را نسبت داه است كه توأم با درك و آگاهى است .\r\nسقوط برخى از سنگ‌ها را از نقطه‌اى ، معلول خشيت و خداترسى آن‌ها مىداند چنان كه مىفرمايد :\r\n« وَ إِنَّ مِنْها لَما يَهْبِطُ مِنْ خَشْيَةِ اللّهِ » ؛ « 3 »\r\nبرخى از صخره‌ها از ترس خدا از نقطه‌اى مىافتد .\r\n\r\n\r\n","description":"","footnote":"\r\n( 1 ) . . نمل ( 28 ) آيهء 16 .\r\n( 2 ) . . نمل ( 28 ) آيهء 17 .\r\n( 3 ) . . بقره ( 2 ) آيهء 74 .\r\n","page_name":" 43 ","page_number":43},
  {"content":"\r\n\r\nدر آيه‌اى يادآور مىشود كه ، « امانت را بر آسمان‌ها و زمين و كوه‌ها عرضه داشتيم ، آنان از تحمل بار تامانت اباء ورزيدند و ترسيدند و انسان آن را به دوش گرفت . . . » .\r\n« إِنّا عَرَضْنَا الأَمانَةَ عَلَى السَّمواتِ وَالأَرْضِ وَالجِبالِ فَأَبَيْنَ أَنْ يَحْمِلْنهَا وَأَشْفَقْنَ مِنْها وَحَمَلَها الإِنْسانُ إِنَّهُ كانَ ظَلُوماً جَهُولًا » ؛ « 1 »\r\nبرخى از مفسران اين آيه و امثال آن را بر معناى مجازى - كه در اصطلاح به آن « زبان حال » مىگويند - حمل كرده‌اند ، در صورتى كه چنين تفسيرى ، نوعى پيشداورى است و هرگز دليلى ندارد كه چنين حقيقتى را ، كه قرآن از آن گزارش مىدهد ، بر غيرظاهر آن حمل كنيم و اين كه مىگويند : علم تاكنون بر چنين شعور و آگاهى دست نيافته است دليل بر نبودن آن در اين موجودات نيست ؛ زيرا تنها وظيفهء علم ، اثبات است و بس و هيچ‌گاه علم ، حقّ نفى و سلب چيزى را كه از وجود و عدم آن آگاه نيست ، ندارد .\r\n« لَوْ أَنْزَلْنا هذَا القُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَتِلْك الأَمْثالُ « 2 » نَضْرِبُها لِلنّاسِ لَعَلَّهُمْ يَتَفَكَّرُونَ » ؛ « 3 »\r\nاگر اين قرآن را بر كوهى نازل كرده بوديم ، آن را از ترس خدا فروتن و شكافته شده م يديدى اين توصيف را بارى مردم مىآوريم تا بينديشند .\r\nما اگر هر نوع پيشداورى را دربارهء آيات قرآن كنار بگذاريم ، بايد بگوييم\r\n\r\n\r\n","description":"","footnote":"\r\n( 1 ) . . احزاب ( 33 ) آيهء 72 .\r\n( 2 ) . . لفظ « امثال » در اين آيه و آيات مشابه آن ، مانند « أُنْظُرْ كَيْفَ ضَرَبُوا لَكَ الأَمْثالَ » ( اسراء ( 17 ) آيهء 48 ) به معناى توصيف و بيان است و هرگز مقصود ، مَثَل‌مصطلح نيست .\r\n( 3 ) . . حشر ( 59 ) آيهء 21 .\r\n","page_name":" 44 ","page_number":44},
  {"content":"\r\n\r\nكوه داراى چنين شايستگى است كه اگر مورد خطاب خدا قرار گيرد ، بر اثر آگاهى از عظمت خطاب ، شكافته و پراكنده مىگردد . از برخى از آيات به طور اشاره ، وجود چنين آگاهيى استفاده مىشود ؛ آن جا كه مىفرمايد :\r\n« وَ إِنْ كانَ مَكْرُهُمْ لِتَزُولَ مِنْهُ الجِبالُ » ؛ « 1 »\r\nنزديك است كه از حيلهء آنان ، كوه‌ها از جاى خود كنده شوند .\r\n« تَكادُ السَّمواتُ يَتَفَطَّرْنَ مِنْهُ وَتَنْشَقُّ الأَرضُ وَتَخِرُّ الجِبالُ هَدّاً » ؛ « 2 »\r\nنزديك است كه آسمان‌ها از هول آن فرو ريزد و زمين بشكافد و كوه‌ها درهم كوبيده شود .\r\nاگر به راستى در كوه‌ها شايستگى آگاهى از اوضاع خارج از خود نبود چنين توصيفى از آن‌ها دور از بلاغت بود آن‌گاه ناچار خواهيم بود كه براى آيه معناى مجازى از قبيل مبالغه و تمثيل فرض كنيم ، هم‌چنان كه برخى از مفسران در اين مورد مرتكب چنين كارى شده‌اند .\r\nآيات مربوط به روز رستاخيز ، پرده از روى چنين آگاهى بر مىدارد ؛ زيرا در چنين روزى دست‌ها و پاها و پوست‌ها بر جرايم انسان شهادت شهادت و گواهى خواهند داد و به فرمان خدا ، بشر مجرم را از خصوصيات زندگى او و كارهايى كه انجام داده است ، مطلع خواهند نمود . اكنون آيات اين قسمت :\r\n« يَوْمَ تَشْهَدُ عَلَيْهِمْ أَلْسِنَتُهُمْ وَأَيْدِيهِمْ وَأَرْجُلُهُمْ بِما كانُوا يَعْمَلُونَ » ؛ « 3 »\r\nروزى فرا مىرسد كه زبان‌ها و دست‌ها و پاهاى آنان بر ضرر آنان گواهى مىدهد .\r\n\r\n\r\n","description":"","footnote":"\r\n( 1 ) . . ابراهيم ( 14 ) آيهء 46 .\r\n( 2 ) . . مريم ( 19 ) آيهء 90 .\r\n( 3 ) . . نور ( 24 ) آيهء 24 .\r\n","page_name":" 45 ","page_number":45},
  {"content":"\r\n\r\n« اليَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ » ؛ « 1 »\r\nروزى فرا مىرسد كه بر زبان آنان مهر مىزنيم و دست‌هاى آنان را به سخن گفتن وادار مىكنيم و پاهاى آنان بر كردار بد آنان شهادت و گواهى مىدهد .\r\n« وَقالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنا اللَّهُ الَّذِى أَنْطَقَ كُلَّ شَىءٍ » ؛ « 2 »\r\nبه پوست‌هاى خود مىگويند چرا بر ضرر ما گواهى داديد ، مىگويند : خدايى كه همه را ناطق و گويا كرده است ما را به سخن گفتن واداشت .\r\nقرآن به روشنى گواهى مىدهد كه روز رستاخيز ، زمين ، اخبار خود را بازگو مىكند و از طرف خدا به آن وحى مىرسد چنان كه مىفرمايد :\r\n« فَقالَ لَها وَلِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ » ؛ « 3 »\r\nبه آسمان و زمين گفت : از روى رغبت و يا كراهت تحت فرمان درآيند ، گفتند : ما از روى اطاعت زير فرمان درآمديم .\r\n\r\n\r\n","description":"","footnote":"\r\n( 1 ) . . يس ( 36 ) آيهء 65 .\r\n( 2 ) . . فصلت ( 41 ) آيهء 21 .\r\n( 3 ) . . فصلت ( 41 ) آيهء 11 .\r\n","page_name":" 46 ","page_number":46},
  {"content":"\r\n\r\nاين آيات و نظاير آن‌ها در نظر گروهى كه بخواهند نزد قرآن شاگردى كنند و در فهم معانى قرآن هر نوع پيش‌داورى را كنر بگذارند ، به روشنى از وجود درك و شعور در سراسر جهان ، خبر و آگاهى مىدهد ، حالا حقيقت اين شعور و آگاهى چگونه است و در چه پايه است ، برى ما روشن نيست . در ادعيهء اسلامى ، به اين مطلب اشاره‌هايى هست كه از باب نمونه ، دو مورد را نقل مىكنيم :\r\n« تسبح لك الدواب في مراعيها والسباع في فلواتها والطير في وكورها ، و تسبح لك البحار بأمواجها و الحيتان في مياهها ؛\r\nچهارپايان در چراگاه‌ها ، درندگان در بيابان‌ها ، پرندگان در آشيانه‌ها تو را تسبيح مىگويند . دريا با امواج متلاطم خود ، ماهيان در ميان آن‌ها ، تو را تنزيه مىنمايند .\r\nدر صحيفهء سجاديه ( دعاى 43 ) چنين مىخوانيم كه ، امام سجاد عليه السلام موقع رؤيت هلال ، آن را با جمله‌هاى زير مخاطب مىساخت :\r\n« ايّها الخلق المطيع الدائب السريع المتردد في منازل التقدير ؛\r\nاى آفريدهء فرمان‌بردار تندرو ، كه پيوسته در منازلى كه براى تو اندازه‌گيرى شده است تردد مىكنى .\r\nبا وجود اين آيات و روايات ، كه شعور و ادراك را در سراسر موجودات جهان حاكم مىداند بايد در تفسير تسيبح موجودات ، نظريهء مرحوم صدرالمتألهين را برگزيد و گفت : اين تسبيح ، تسبيح واقعى و حقيقى است و موجودات جهان به زبان ويژه خود ، خدا را تسبيح مىگويند ، نه با زبان حال ، به گونه‌اى كه در نظريه‌هاى پيشين وجود داشت .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nدليل عقلى بر اين نظر\r\nاين نظر را مىتوان با دليل عقلى و اصول حكمت متعاليه « 1 » نيز ثابت نمود و خلاصهء آن اين است : وجود و هستى در هر مقام و مرتبه‌اى با علم و شعور و درك و آگاهى ملازم و توأم است و هر چيزى كه سهمى از وجود و هستى دارد به همان اندازه از علم و شعور سهمى خواهد داشت و دلايل فلسفى اين نظر را كاملًا تأييد مىكند و پايهء برهان فلسفى آن را دو چيز تشكيل مىدهد :\r\n1 . در جهان هستى آن چه اصيل و سرچشمه آثار و كمالات است « وجود » است و هر نوع فيض معنوى و مادى از آن اوست . اگر در جهان ، علم و ادراكى ، قدرت و نيرويى ، زندگى و حياتى هست همگى در پرتو وجود و هستى اشياست و اگر وجود از ميان برود همه اين جنب و جوش‌ها ، تلاش‌ها و حركت‌ها به خاموشى مىگرايد .\r\n2 . براى وجود در تمام مراحل هستى از واجب و ممكن از مجرد و مادى ، از عرض و جوهر ، يك حقيقت بيش نيست و حقيقت وجود اگر چه براى ما روشن نيست ؛ ولى ما به آن حقيقت با يك رشته مفاهيم ذهنى اشاره مىكنيم و مىگوييم وجود چيزى است كه عدم و نيستى را طرد مىكند و به هر چيزى حقيقت و عينيت مىبخشد .\r\nبنابراين هر كجا از وجود سراغى داشته باشيم اين دو صفت ( طرد عدم ؛ تشكيل دهندهء حقيقت خارجى عينى ) را در آن‌جا مىيابيم . از اين جهت\r\n\r\n\r\n","description":"","footnote":"\r\n( 1 ) . . حكمت متعاليه همان فلسفهء صدرالمتألهين است كه براى خود در فلسفهء اسلامى ، مكتب ويژه‌اى دارد .\r\n","page_name":" 48 ","page_number":48},
  {"content":"\r\n\r\nمىگوييم وجود در تمام مراحل يك حقيقت بيش ندارد و آن اين كه در تمام مراحل دو اثر ياد شده را - كه حقيقت آن‌ها نيز يكى است - دارا مىباشد .\r\nروى اين بيان ، كه وجود را منبع تمام كمالات بدانيم و براى آن يك حقيقت بيش قائل نشويم بايد چنين نتيجه بگيريم : هرگاه وجود در مرتبه‌اى از مراتب هستى مانند موجودات جاندار ، داراى اثرى ( علم و ادراك ) گرديد ، حتماً بايد اين اثر در تمام مراحل وجود نسبت به سهمى كه از وجود دارد ، محقق باشد . كه در غير اين صورت ، يا بايد وجود ، سرچشمهء كمالات نباشد ، يا اين كه براى وجود حقايق متباين تصور كنيم و حقيقت آن را در مرتبهء جاندار ، با آن چه در مراتب گياه و معدن است ، مغاير و مباين بدانيم ؛ زيرا معنا ندارد كه يك حقيقت در مرتبه‌اى داراى اثرى باشد و در مرتبهء ديگر فاقد آن باشد ؛ به عبارت ديگر ، هرگاه وجود داراى حقايق مختلف و متباين بود ، جا داشت كه در نقطه‌اى واجد اثرى باشد و در نقطهء ديگر نشانه‌اى از آن نباشد ، ولى هرگاه براى آن يك حقيقت بيش نباشد و تفاوت مصاديق آن روى شدت و ضعف مراتب باشد در اين صورت معنا ندارد كه يك حقيقت در مرحله‌اى داراى اثرى باشد و در مرتبهء ديگر دارا نباشد .\r\nاين خلاصهء برهان فلسفى است كه مرحوم صدرالمتألهين در اسفار « 1 » در موارد مختلفى در مورد آن بحث و گفتگو نموده و معتقد است ظواهر آيات قرآن اين حقيقت را تأييد مىكند ، آن جا كه مىفرمايد :\r\n« وَ إِنْ مِنْ شَىءٍ إِلّا يُسَبِّحُ بِحَمْدِهِ وَلكِنْ لاتَفْقَهُونَ تَسْبِيحَهُمْ » ؛ « 2 »\r\n\r\n\r\n","description":"","footnote":"\r\n( 1 ) . . ج 1 ، ص 118 و ج 6 ، ص 139 - 140 .\r\n( 2 ) . . اسراء ( 17 ) آيهء 44 .\r\n","page_name":" 49 ","page_number":49},
  {"content":"\r\n\r\nهمهء موجودات با ستايش خود خدا را تنزيه مىكنند ، ولى شما از نحوهء تسبيح آن‌ها آگاه نيستيد .\r\nمرحوم صدرالمتألهين اين حقيقت فلسفى و قرآنى را از طريق شهود و مكاشفه نيز درك كرده و در رسالهء سيرو سلوك اشعارى در اين مضمون دارد :\r\n بَرِ عارف همه ذرات عالم * ملك وارند در تسبيح هر دم\r\nكف خالى كه در روى زمين است * بَرِ عارف تاب مُستَبين است\r\nبه هر جا ، دانه‌اى در باغ و راغى است * درون مغز او روشن چراغى است\r\nبه فعل آيد ز قوه هر نهانى * زهر خاكى يكى عقلى و جامى\r\nبود نامحرمان را چشم دل كور * و گرنه هيچ ذره نيست بىنور\r\nبخوان تو آيهء نورالسماوات * كه چون خورشيد يا بى جمله ذرات\r\nكه تا دانى كه در هر ذره‌اى خاك * يكى نورى است تابان گشت زان پاك \r\n\r\nگسترش شعور و دانش‌هاى امروز\r\nخوش‌بختانه دانش‌هاى امروز بر اثر زحمات پژوهشگران ، وجود\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nعلم و ادراك را در جهان نبات ثابت نموده است تا آن جا كه دانشمندان روسى معتقدند كه گياهان اعصاب دارند و فرياد هم مىكشند . لابراتوار علايم كشاورزى مسكو فرياد و گريه‌هاى ريشهء گياهى را كه در آب گرم قرار گرفته بود ضبط كرد . خبرگزارىهاى جهان از راديو مسكو نقل مىكنند كه ، گياهان اعصاب دارند و فرياد مىكشند .\r\nراديو مسكو گوشه‌اى از نتايج تحقيقات دانشمندان روسى را در نباتات و گيهان فاش ساخت و گفت : دانشمندان به اين نتيجه رسيده‌اند كه گ ياهان نيز داراى دستگاهى شبيه شبكهء اعصاب حيواناتند . اين نتيجهء آزمايش يك دانشمند است كه به ساقهء كدو و به دستگاه‌هاى اليافى آن فرستنده‌هايى نصب كرد و سپس مطالعات را با تعقيب ريشه و گياه دنبال كرد و با انجام بريدگى در ريشهء گياه ، با عكس‌العمل گياه مواجه شد .\r\nهم‌زمان با اين آزمايش ، آزمايش مشابهى در آزمايشگاه فيزيولوژى نباتات فرهنگستان علوم كشاورزى ، نتيجهء مشابهى به بار آورد . در اين آزمايش ريشهء گياهى را در آب گرم قرار دادند و متوجه شدند كه صداى فرياد گياه بلند شد .\r\nالبته فرياد گياه آن چنان نبود كه به گوش برسد ، ولى گريه‌ها و فريادهاى نامريى اين گياه را دستگاه‌هاى دقيق الكترونيكى روى نوار پهنى ضبط كردند . « 1 »\r\n\r\n\r\n","description":"","footnote":"\r\n( 1 ) . . اطلاعات ، 16 بهمن 1352 .\r\n","page_name":" 51 ","page_number":51},
  {"content":"\r\n\r\n\r\n3 - حكومت جهان هستى در دست اوست\r\n« لَهُ مُلْكُ السَّمواتِ وَالأَرْضِ يُحْيِى وَيُمِيتُ وَهُوَ عَلى كُلِّ شَىءٍ قَدِيرٌ » ؛\r\nحكومت آسمان‌ها و زمين از آن اوست ( خداوندى كه ) زنده مىكند و مىميراند و بر همه اشيا قادر و تواناست .\r\nروزگارى بشر بر اثر كوتاهى فكر ، هر حادثه‌اى را به خدايى نسبت مىداد و به شمارهء انواع حوادث ، خدايانى معتقد بود ، مسألهء « ارباب انواع » در فلسفهء يونان باستان مدت‌ها مطرح بود و طرفداران جدى داشت .\r\nعقيدهء به ارباب انواع ، تصعيد يافتهء اين كوته‌نظرى بوده است .\r\nفلسفهء ايران باستان فاعل و مصدر خيرات و كارهاى نيك را « يزدان » و مبدأ كارهاى بد و به اصطلاح شرور و آفات را « اهريمن » مىداند و اين عقيده هم قسمى از شرك و دوگانه‌پرستى است .\r\nعرب جاهليت ، ستارگان و اوضاع فلكى را در حوادث زمينى مؤثر دانسته ، تصور مىكرد هر يك از پديده‌هاى طبيعى ، در دست يكى از ستارگان است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاساس عقايد اين دسته‌هاى گوناگون را ، يك مطلب تشكيل مىداد و آن اين كه تصور مىكردند ذات واحد يگانه ( آفريدگار جهان ) به تنهايى نمىتواند جهان هستى را اداره كند از اين نظر ، هر قسمتى از اين جان و هر حادثه‌اى از حوادث گيتى را ، به دست موجود مخصوصى سپرده و خود را از ادارهء وسيع جهان راحت ساخته است .\r\nروى اين عقايد و امثال آن ، كه در كتاب‌هاى عقايد و مذاهب به تفصيل بيان شده است ، ارادهء واحدى بر آسمان‌ها و زمين حكومت نمىكند و حكومت جهان طبيعى در دست يك شخص نيست ، بلكه هر نوع حادثه‌اى در اين جهان پهناور ، به دست موجود و مقامى داده شده است .\r\nهنوز مسألهء شرك و دوگانه‌پرستى ، در همهء نقاط جهان - حتى در كشورهاى توسعه يافته مانند هند و ژاپن ، تا چه رسد به عقب مانده - به وضع رسوا و مسخره‌آميزى باقى است و هر فرد عاقل و خردمندى از شنيدن اين گونه خرافات ، غرق حيرت و تعجب مىشود .\r\nهنوز دختران ژاپن كه در آستانهء ازدواج و خواهان شوهران دل‌خواه خود هستند در بتكده‌ها به دور بتى كه به شكل مخصوصى ساخته شده است ، گرد آمده با گريه و زارى تمناى ازدواج با جوان مورد ميل و رغبت خود را مىكنند . اكثر ملت بت‌پرست براى هر حادثه و هر نيازمندى اجتماعى و انفرادى ، به خدايى معتقد شده و هر كس سراغ خدايى مىرود كه بر طرف كردن نيازمندى وى در دست اوست .\r\nدر چنين عصرى اين گونه خرافات بر مغزها حكومت مىكند ، ولى پيامبر دانا و روشن ، با استمداد از وحى بر تمام گونه‌هاى شرك قلم بطلان كشيد ، حكومت مطلق بىچون و چراى آسمان‌ها و زمين را ، مخصوص\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nذات پروردگار دانست و او را بر همه چيز ( اداره كردن تمام امور هستى ، دادن حيات و زندگى ، باز گرفتن مرگ و حيات ) قادر و توانا معرفى كرده و چنين مىفرمايد :\r\nحكومت آسمان‌ها و زمين در دست اوست . كه زنده مىكند و زندگى را باز مىگيرد و او - علىرغم اين گونه افراد كوته‌نظر ، كه ذات او را براى ادارهء جهان هستى كافى نمىدانند - بر همه چيز قادر و تواناست .\r\nاين مسأله از نظر قرآن به قدرى حساس و جالب است كه در بيش از بيست مورد اين مطلب با مختصر تفاوت و در مواردى ين لفظ آيهء مورد بحث ، تكرار شده است ؛ مثلًا در جايى فرموده :\r\n« لِلَّهِ مُلْكُ السَّمواتِ وَالأَرْضِ يَخْلُقُ ما يَشاءُ » ؛ « 1 »\r\nحكومت آسمان‌ها و زمين در دست خداست و هر چه بخواهد خلق مىكند .\r\nو نيز مىفرمايد :\r\n« وَتَبارَكَ الَّذِى لَهُ مُلْكُ السَّمواتِ وَالأَرْضِ وَما بَيْنَهُما » ؛ « 2 »\r\nبزرگ آن خدايى است كه حكومت آسمان‌ها و زمين و آن چه در ميان اين دو قرار گرفته است به دست اوست .\r\n\r\nخدا و تاثير علل مادى\r\nاعتقاد به اين كه تمام حوادث از او سرچشمه مىگيرد و او حكومت مطلقهء جهان هستى را در دست دارد و فاعل مطلق و علت واقعى براى\r\n\r\n\r\n","description":"","footnote":"\r\n( 1 ) . . شورى ( 42 ) آيهء 49 .\r\n( 2 ) . . زخرف ( 43 ) آيهء 85 .\r\n","page_name":" 54 ","page_number":54},
  {"content":"\r\n\r\nهر پديده‌اى اوست ، مانع از آن نيست كه ما در جهان آفرينش به علت و معلول طبيعى معتقد شويم و هر حادثهء طبيعى را به دنبال يك علت مادى بدانيم .\r\nعالمان الهى به پيروى از تعاليم عالى اسلام و قرآن و ساير اديان آسمانى ، در عين اين كه اعتقاد دارند فاعل حقيقى و حاكم واقعى در جهان خداست ، ولى سازمان هستى جهان ماده را بر اساس دستگاه علت و معلول طبيعى استوار مىدانند . قرآن در موارد مختلفى به علل و معاليل طبيعى تصريح كرده ؛ مثلًا پيدايش پديده‌هايى ، مانند جانداران و نزول برف و باران و پرورش گياهان و . . . را معلول يك سلسله علل مادى دانسته است « 1 » و از سوى ديگر ، جملهء جهان هستى را از آن خدا معرفى كرده است .\r\nاين همان حقيقتى است كه اساس فلسفهء الهى را تشكيل مىدهد : الهى همان‌طور كه ايمان دارد اين جهان ، جهان اسباب و مسببات است ، و يك جهان پيوسته و به هم متصل و مملو از علت‌ها و معلول‌هاى مادى است ، هم‌چنين ايمان دارد سازندهء اين نظام ، پديد آرندهء اين كيان ، حافظ و نگهبان دستگاه آفرينش ، به وجود آورندهء علت و سبب ، معطى و دهندهء\r\n\r\n\r\n","description":"","footnote":"\r\n( 1 ) . . آن جا كه مىفرمايد : « وَهُوَ الَّذِى يُرْسِلُ الرِّياحَ بُشْراً بَيْنَ يَدَىْ رَحْمَتِهِ حَتّى إِذا أَقَلَّتْ سَحاباً ثِقالًا سُقْناهُ لِبَلَدٍ مَيِّتٍ فَأَنْزَلْنا بِهِ الماءَ فَأَخْرَجْنابِهِ مِنْ كُلِّ الَّثمَراتِ » ؛ اوست كه يادها را پيشاپيش رحمت خود را مىفرستد ، هنگامى كه باد بار سنگينى را متحمل گرديد آن را به سرزمين‌هاى مرده روانه مىسازيم و به وسيلهء آن باران مىفرستيم و انواع ميوه‌ها را پرورش مىدهيم . اعراف ( 7 ) آيهء 57 .\r\n« وَأَرْسَلْنا الرِّياحَ لَواقِحَ » ؛ حجر ( 15 ) آيهء 22 .\r\n","page_name":" 55 ","page_number":55},
  {"content":"\r\n\r\nقدرت و توانايى در تمام لحظه‌ها به آن‌ها ، همان آفريدگار جهان است كه حكومت مطلق خلقت در دست اوست .\r\nيك فرد موحد و خداشناس در عين اين كه به تمام قوانين علمى ، كه در گياه‌شناسى و حيوان‌شناسى و فيزيك و شيمى و كليهء علوم به رسميت شناخته شده ، اعتقاد راسخ دارد ، مىگويد :\r\nاين جهان ماده با اين قوانين و خصوصيات ، با اين اسباب و علل ، كه در عرض هم قرار گرفته‌اند ، زير نظر آفريدگار توانايى كار مىكند ، كه تنظيم كنندهء اين جهان و معطى و پديد آرندهء اين اسباب و مسببات است ؛ جهان هستى از ارادهء او تخلف نمىكند و تمام مظاهر هستى و تمام علت‌ها و معلول‌هاى طبيعى ، طبق خواست و ارادهء او مشغول كارند .\r\nاو هر چه اراده كند با آفريدن علت مادى آن ، صورت عمل به خود مىپذيرد و قوام و دوام آن‌ها در گرو سرازير شدن فيض وجود در هر لحظه از جانب خداوند است .\r\n\r\nتحريف حقايق\r\nبا اين اعترافات و تصريحات ، مايهء خجلت و رسوايى است كه برخى از مادىهاى روى غرض‌ورزى به خداپرستان نسبت مىدهند : « افراد خداپرست ، چون معتقد به خدا هستند ديگر به قوانين و سنن طبيعى و روابطى كه در جان ماده است ، ايمان ندارند و همهء حوادث را به طور مستقيم به خدا نسبت داده ، تأثير اسباب و علل مادى را ناديده مىگيرند . « 1 »\r\n\r\n\r\n","description":"","footnote":"\r\n( 1 ) . . ر . ك : ژرژپوليستر ، اصول مقدماتى فلسفه و كتاب عرفان ؛ تقى ارانى ، عرفان و اصول مادى .\r\n","page_name":" 56 ","page_number":56},
  {"content":"\r\n\r\nاين افترا و دروغ بسيار روشنى است كه قرآن و فلسفهء الهى آن را به شدت انكار مىكنند : فلسفهء الهى به هر دو علت و سبب كه يكى در طول ديگرى است ، عقيدهء راسخ دارد .\r\n\r\nتوضيحاتى در مورد دو مكتب خداپرستى و ماديگرى\r\nپاسخ تهمتى كه مادىها به خداپرستان زده‌اند ، در صورتى روشن مىگردد ، كه نقطهء انفاق و اختلاف اين دو مكتب را درست بررسى كنيم .\r\n\r\nنقاط وحدت مادى و الهى\r\nفلسفهء الهى و مادى هر دو قانون عليت و معلوليت را ، كاملًا محترم شمرده و هيچ حادثه و پديده‌اى را بدون علت نمىدانند ، همگى م عترفند كه تمام پديده‌هاى جهان اثر يك سلسله عللى است كه در دل خود جهان ماده نهفته است ؛ مثلًا همگى اعتراف دارند كه تب « مالت » معلول ورود ميكروب و برف و باران نتيجهء برخاست توده‌هاى بخار درياها و اقيانوس‌هاست كه به صورت ابرهاى متراكم درآمده و به علل خاص جوى ، به شكل دانه‌هاى برف و قطره‌هاى باران نازل مىگردد .\r\nمادى و الهى اعتراف مىكنند كه شبانه‌روز ، در سايهء گردش وضعى زمين به دور خود تحقق مىپذيرد و فصول چهارگانه در پرتو مايل بودن محور زمين و گردش انتقالى آن به دور خورشيد به وجود مىآيد .\r\nپايه‌گذاران هر دو مكتب معتقدند كه زمين و سيارات ديگر ، در اثر نيروى جاذبه و قوهء گريز از مركز ، در فضا شناورند و اگر اين دو نير\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nنباشد منظومهء شمسى متلاشى مىشود .\r\nپيروان هر دو مكتب مىگويند واحد حيات ( سلول ) در انسان و حيوان ، تركيبى است از دو جزء ( تخمك و كرمك ) كه از نر و ماده جدا مىشوند و سلول زنده در پرتو علل و عواملى به رشد و نمو و تقسيم خود ادامه مىدهد .\r\nنباتات و گياهان جهان در سايهء يك سلسله علل و عوامل داخلى و خارجى رشد و نمو مىكنند ، آب و مواد غذايى را از زمين گرفته و اكسيژن را از هوا دريافت مىكنند .\r\nهيچ دانشمندى - اعم از الهى و مادى - انكار نمىكند كه بارور شدن يك درخت ، بر اثر تلقيح صورت مىگيرد و خود تلقيح و آميزش تخم‌هاى نرو ماده نيز ، به دنبال عواملى است كه در همين جهان ماده وجود دارد .\r\nوزش باد و پيدايش طوفان و زمين‌لرزه‌هاى شديد و ضعيف ، پيدايش معادن نفت و فلزات ، پديد آمدن امواج در سطح آب‌ها ، گرمى و سردى هوا ، خلاصه تمام روى دادهاى طبيعى از كوچك‌ترين جزء جهان ( اتم ) گرفته تا بزرگ‌ترين و وسيع‌ترين جزء آن ( كهكشان ) ، همه و همه معلول عوامل مادى و مقهور علل طبيعى هستند كه در اين جهان وجود دارند .\r\nبزرگ‌ترين افترا به خداپرستان اين است كه كسى از روى جهل و نادانى و يا غرض‌ورزى و فريب دادن بگويد ، خداپرستان آن چه را در اين جهان از حوادث رخ مىدهد ، فعل مستقيم خدا دانسته و هرگز براى آن علت طبيعى معتقد نيستند ؛ در صورتى كه اين ، نسبت بىاساس و ناجوانمردانه‌اى به يك مكتب جانى است كه پيروان آن در شرق و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nغرب ، پىافكنان علوم طبيعى بودند و هستند .\r\nشما كتاب‌هاى دانشمندان يونان باستان و نگارش‌هاى فلاسفهء الهى اسلام را مورد بررسى قرار دهيد ، آنان غالباً فلسفهء الهى را با علوم طبيعى در يك جا تدوين مىكردند و معمولًا بخشى از آن را به فلسفهء الهى و بخشى ديگر را به بيان اسرار طبيعى اختصاص مىدادند .\r\nكتاب‌هاى فلسفى و طبيعى فارابى و شيخ الرئيس « 1 » و خواجه نصيرالدين طوسى و ساير دانشمندان اسلامى هنوز در حوزه‌هاى علمى تدريس مىشود وهمگى بخش‌هاى الهى و طبيعى دارند و بيشتر اين‌ها در بسيارى از مباحث از نوشته‌هاى يونان باستان خصوصاً ارسطو و افلاطون استفاده نموده‌اند و كتاب‌هاى آن‌ها نيز داراى دو بخش بوده : بخشى در علم طبيعى ، كه شامل بسيارى از علوم و رشته‌ها بوده و بخش بعد ، راجع به بحث‌هاى ماوراءالطبيعه از قبيل خدا و صفات صانع ، و نفوس بوده است و براى تقويت فكرى شاگردان در مرحلهء نخست ، علوم طبيعى و رياضى را تدريس مىكردند و پس از ورزيدگى به مباحث الهى مىپرداختند .\r\n\r\nنقطهء تمايز\r\nمادى مىگويد پس از تجزيهء اجسام و ذرات و اجزاى مختلف موجودات گيتى ، به اين نتيجه مىرسيم كه جهان كنونى معلول انفجار بزرگى است كه به اين صورت درآمده است و جهان پس از انفجار ، به صورت ذرات بىشمار متحرك و سرگردان در فضاى بيكران بوده ،\r\n\r\n\r\n","description":"","footnote":"\r\n( 1 ) . . مانند كتاب‌هاى شفا و نجات و اشارات كه همگى داراى بخش‌هاى مختلفى از علوم طبيعى و الهى هستند .\r\n","page_name":" 59 ","page_number":59},
  {"content":"\r\n\r\nسپس پس از يك سلسله حركات و فعل و انفعالات جهان به صورت كنونى ، كه از آن جمله منظومهء شمسى ماست ، درآمده است .\r\nالهى مىگويد درست است كه ريشهء موجودات ، ذرات بىشمار جهان ماده است ولى حركات نامنظم و هرگونه انفجارات خود سر ، بدون مداخلهء نيروى عظيمى كه عقل و شعورى زائدالوصف داشته باشد ، نمىتواند جهان منظم و مرتبى را ، كه از در و ديوار آن نظم و ترتيب و مداخلهء عقلى نامتناهى هويداست ، به وجود آورد . اين نظريه ، كه جهان كنونى و نظم شگفت‌انگيز و حيرت‌آور معلول انفجار يافت ، و بر اثر چنين انفجار ، ماشين و حروف منظم و مرتب به وجود آمد ، بلكه بالاتر نه تنها ماشين و حروف فلزى پيدا شد ، حتى بر اثر اين انفجار ، حروف فوق به صورت مرتب و منظم چيده گرديد و يك كتاب صد جلدى و يا شاهنامهء فردوسى و لغت‌نامهء دهخدا ، بدون اين كه كارگرى حروف آن را بچيند و ماشين‌چى ، ماشين آن را به كار اندازد ، خود به خود چاپ شد . انفجار يك معدن ، قطعات فلز را به اطراف پراكنده مىسازد اما تشكيلات منظم به او نمىدهد .\r\nمادى مىگويد كرهء زمين و ساير سيارات ديگر كه بر محور خورشيد مىگردند همگى روزى به صورتواحد متصلى بودند و اين مركز با تمام پيوندهاى خود به صورت كرهء آتشين در حال اشتعال بوده ، سپس سيارات به شكل قطعاتى از مركز جدا و با مروز زمان گاز و شعله آن‌ها را رو به كاهش گذارده و هر كدام به صورت سياره‌اى درآمده و حتى برخى اقمارى نيز پيدا كرده‌اند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nالهى مىگويد مطالب فوق ، كه فشردهء فرضيهء لاپلاس است مورد پذيرش ماست و هيچ بعيد نيست كه چنين باشد ، ولى تا دست مقتدرى كه دانش و بينش و علم و شعور قدرت و توانانيى او در سطح بالاترى است ، در ميان نباشد و با تدبير و قدرت مخصوص خود سياره‌ها را از هم جدا نسازد و آن‌ها را در كش و قوس دو نيروى جذب و دفع قرار ندهد و دو نيروى مزبور را آن چنان تنظيم نكند كه سياره را از جذب مركز و يا سقوط در يك درهء لايتناهى حفظ نمايد ، هرگز ممكن نيست بر اثر تصادف كور و كر ، چنين نظام شگفت‌انگيزى در جهان آفرينش رخ دهد .\r\nمنطق كسانى كه مىگويند اين نظم در منظومهء شمسى معلول تصادف و جدايى خود سرِ قطعات مركز منظومهء شمسى است و تصادف ، خلاق اين نظام با حشمت و عظمت است ، به سان اين است كه بگوييم پالايشگاه عريض و طويل آبادان و يا كارخانهء ذوب آهن اصفهان ، معلول زمين‌لرزه‌اى است كه در قسمت‌هايى از زمين به وجود آمده باشد كه داراى منابع فلزى بودنئد و با تكان و زمين لرزه‌هاى پياپى و بىشمار ، قطعات آهن و ميله و ستون‌ها و مخازن نفت و تمام ابزار و آلات و پيچ و مهره و انواع ماشين‌ها و آزمايشگاه‌ها خود به خود از مادهء خام معدن پديد آمدند و كارخانه‌هاى عظيمى را تشكيل دادند اگر اين فرضيه باوركردنى است ، اولى نيز مورد قبول است !\r\nمادى مىگويد اين تنوع و اختلاف كه در جهان گياه و حيوان است امر جديد و نوظهورى است و گرنه ريشهء جانداران به يك حيوان ، و گياهان به يك گياه بازگشت مىكند ، آن‌گاه بر اثر تغييرات جزئى به صورت نوع ديگرى درآمده و آن نوع نيز تغيير خصوصيت داده و بر اثر\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nعوامل خاصى اشتقاقات پىدرپى آمده ، انواع بىشمار و بىحد در گياهان و جانداران صورت پذيرفت هاست و گرنه روز نخست بيشتر از يك نوع جاندار و يك نوع گياه در جهان نبود .\r\nالهى مىگويد آن چه در بالا دربارهء اشتقاق و تكامل انواع بيان نموديد فرضيه‌اى علمى و صددر صد مسأله‌اى طبيعى است كه از طرف دانشمندان طبيعى طرح شده است و شواهد و دلايلى براى آن آورده‌اند و الهى و مادى در برابر اين فرضيه و هم‌چنين فرضيهء پيش ( فرضيهء لاپلاس ) يك سانند و هيچ‌كدام حق ندارند . آن‌ها را از آن خود بدانند ، و ديگرى را از گرايش به آن‌ها بىبهره سازند تا چه رسد به اين كه پايه‌گذاران اين دو فرضيه ، از پيروان مكتب الهى بودند . از اين نظر ، ديگر صحيح نيست شما اين فرضيه‌ها را از خود ما بگيريد و چنان وانمود كنيد كه ما با فرضيه‌ها و يا حقايق علمى مخالفيم .\r\nولى چيزى كه هست در صورت ثبوت ، بايد اين قسم اشتقاق و تنوع ، اين تبديل و تكامل ، زير نظر يك آفريدگار و تدبير عظيم او صورت پذيرد ؛ زيرا اشتقاق و تبدل انواع در طول قرون مبيّن نظم و ترتيب خاصى است كه در مشتق و مشتق منه بوده و اين انواع با يك زنجير علّى و معلولى به هم پيوسته‌اند و اين پيوستگى آن چنان منظم و نتيجه بخش بوده كه موجود پست و كم‌لياقت را به موجود كامل‌تر مبدل ساخته و هر موجود مقدم ، وجود متأخر را ايجاب نموده است و در اين صورت ، به قول مرحوم فروغى ، فرضيهء تبدل و تكامل انواع ( فرضيهء داروين ) نه تنها با اصول خداپرستى مخالف نيست بلكه ثابت مىكند كه جريان جهان ، روزى نظام مقرر و مضبوط است و اين بهترين دليل است كه نظام هستى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nهرج و مرج نيست و به قول معروف ، دنيا صاحبى دارد . « 1 »\r\nسخن كوتاه اين كه مادى و الهى از نظر جهان‌بينى و اصول فلسفى در برابر همهء فرضيه‌هاى علمى يك سان و برابرند و هيچ‌كدام حق ندارند خود را به اين فرضيه‌هاى علمى بچسباند و ثبوت و قطعى گرديدن هر يك از اين فرضيه‌ها ، نه تنها با اصول خداپرستى مخالف نخواهد بود ، بلكه از آن جا كه حاكى از نظم در پهنهء آفرينش است ، گواه بر عقل و شعور بزرگى در تحولات جهان نيز خواهد بود .\r\n\r\n\r\n","description":"","footnote":"\r\n( 1 ) . . سير حكمت در اروپا ، ج 3 ، ص 100 .\r\n","page_name":" 63 ","page_number":63},
  {"content":"\r\n\r\n\r\n4 - قرآن ، خدا را چنين معرفى مىكند\r\n3 . « هُوَ الأَ وَّلُ وَالآخِرُ وَالظّاهِرُ وَالباطِنُ وَهُوَ بِكُلِّ شَىءٍ عَلِيمٌ » ؛\r\nاوست ازلى و ابدى ، ( دلايل وجود او ) ظاهر و روشن ، ( كنه حقيقت او ) پنهان ، او به تمام چيزهاست .\r\nجهان پهناور با مناظر مختلف ، در برابر ديدگاه كنجكاو ما جلوه‌گرى مىكند . هر روز ميليون‌ها پديدهء طبيعى در اين جهان لباس هستى به خود پوشيده و پس از زمانى ، به دست نيستى سپرده مىشوند :\r\nدر فصل بهار ، فصلى كه جهان طبيعت تجديد حيات مىكند ، ميلياردها گياه لباس سبز بر تن كرده با مناظر گوناگون زينت بخش صفحهء هستى مىگردند . اشعهء حيات‌بخش خورشيد ، جوشش چشمه‌ها و فرود آمدن باران و ده‌ها عامل ديگر ، باعث پيدايش حيات در گياه و نبات مىشوند .\r\nوقتى به جهان جانوران و جانداران مىنگريم در مىيابيم . در طول ساليان دراز ، دسته‌هاى مختلفى از جانداران در اين كره خاك پيدا شده قسمتى از آن‌ها از بين رفته و دسته‌اى از آن‌ها به جا مانده‌اند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nكره خاك ما ، پس از تحولات زيادى ، از يك توده آتش به صورت سياره‌اى قابل زيست درآمده است .\r\nبشر در اين چشم‌انداز وسيع خود ، براى هر پديدهء طبيعى علّتى طبيعى فرض كرده و براى آن علت طبيعى ، علت طبيعى ديگرى و همين‌طور .\r\nاو در اين راه به قدرى موفقيت به دست آورده كه مىتواند حوادث و پديده‌هاى عصر كنونى را به حوادث و پديده‌هاى دوران‌هاى بسيار دور گذشته ارتباط دهد و همه گونه تحولات موجودات زمينى و آسمانى را در هر دوره‌اى با يك سلسله علل و امور طبيعى پيش از آن حادثه مدلل سازد .\r\nولى اين پيشروى او را قانع نمىسازد و در نقطه‌اى به بن بست مىرسد و آن اين كه با خود مىگويد همهء اين نظام هستى ، اين مجموعه‌اى كه از ميلياردها علل و معلول‌ها تشكيل يافته ، چگونه به وجود آمده است ، و اين‌ها در طول اين ادوار و قرون كه از خود هستى نداشته و ذاتاً محتاج به نيازمند بوده‌اند ؟\r\nاو با خود چنين مىگويد ترقيات روزافزون علوم طبيعى جز اين اثبات نكرده كه اين جهان توده‌اى از پديده‌هاى مادى است كه به طور علت و معلول به دنبال هم آمده‌اند ، ولى در نهايت اين مجموع از كجا لباس هستى به خود گرفته و داراى نظم حيرت‌انگيزى گرديده ، و در زير چه قدرتى به اين صورت درآمده است ؟\r\nخرد در برابر اين سؤال‌ها گامى پيش نهاده با كمال شهامت و با جزم و يقين مىگويد اين نظام ، به قدرتى ازلى مرتبط و پيوسته است ، كه او علت است ، معلول نيست ، غنى و بىنياز است فقير و نيازمند نيست ، دهنده و صانع است گيرنده و مصنوع نيست .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nخلاصه قدرت ما فوقى در اين ميان است كه حساب او از اين سلسله جداست و تمام نظام آفرينش به او متكى است . قرآن اين قدرت ما فوق را با صفات زير معرفى مىنمايد :\r\nخداوند ازلى است : « هُوَ الأَ وَّلُ » .\r\nخداوند ابدى است : « هُوَ الآخِرُ » .\r\nدلايل وجود او روشن است : « هُوَ الظّاهِرُ » .\r\nكنه ذات او بر هيچ كس معلوم نيست : « هُوَ الباطِنُ » .\r\nبه همه چيز داناست : « وَهُوَ بِكُلِّ شَىءٍ عَلِيمٌ » .\r\nاكنون ما هر يك از صفات پنج‌گانه را بررسى مىكنيم :\r\nهوالاوّل : او نخستين وجود است ؛ به عبارت ديگر او وجودى ازلى است ؛ و منظور از ازلى بودن اين است كه او سر سلسلهء تمام موجودات بوده و نظام علت و معلوم ، كه در جهان آفرينش برقرار است ، در او متوقف مىگردد و ديگر از آن جا تجاوز نمىنمايد ؛ يعنى ما پديده‌هاى طبيعى امروز را به پديده‌هاى ديروز ارتباط داده و پديده‌هاى ديروزى را اثر مستقيم پديده‌هاى پريروزى مىدانيم و هم‌چنان در اين سير به پيشروى خود ادامه مىدهيم ولى به حكم خرد « 1 » بايد به نقطه‌اى برسيم كه در آن‌جا اين نظام و ارتباط پايان يابد و تنها علت باشد و بس ، نه معلول ؛ هستى او از خود او باشد ، تحت تأثير هيچ وضعى قرار نگيرد . و گرنه اگر اين سير علمى و پيشروى فكرى ما هم چنان بىوقفه ادامه پيدا كند و اين\r\n\r\n\r\n","description":"","footnote":"\r\n( 1 ) . . منظور از حكم خرد ، براهينى است كه امكان تسلسل را در علل و م علول‌ها باطل مىسازد و ما توضيح يكى از براهين بطلان تسلسل را در كتاب سرچشمه‌هستى ( ص 35 - 38 ) آورده‌ايم و در متن نيز به طور اجمال به آن اشاره شده است .\r\n","page_name":" 66 ","page_number":66},
  {"content":"\r\n\r\nسلسله به طور مربوط و پيوسته پيش روند و در نقطه‌اى متوقف نگردند در اين صورت اين سؤال پيش مىآيد :\r\nسلسله‌اى كه سراسر فاقد كمال و هستى است و به هر نقطه‌اى از آن بنگريم احتياج و نيازمندى به چشم مىخورد ، چگونه اين سلسله از نيستى پا بيرون نهاده و لباس هستى به خود پوشيده‌اند ؟\r\nخلاصه اگر علت اين نظام آفرينش و سازندهء اين كيان هستى ، مانند خود نظام باشد و ، هستى از خود نداشته باشد در اين صورت اين سلسله - اعم از خالق و مخلوق - در حدّ ذات ، فاقد هرگونه وجود خواهند بود ، در اين صورت چگونه آن را به دست آورده‌اند ؟ !\r\nاز اين نظر ، عقل فرض ديگرى را پيش مىكشد و مىگويد بايد در اين سلسله ، يك غنى بالذات ، كه هستى ذاتى او بوده و به مقامى متكى نباشد ، بوده باشد ، تا اين سلسلهء نيازمند در برابر او سر تسليم فرود آورده و هستى را از او بگيرند و همهء اين‌ها معلول باشند او علت ؛ او متقدم باشد و ديگران متأخر ؛ او از نظر درجه و رتبه در سر سلسله قرار گيرد و ديگران در رتبه‌هاى بعد و در نتيجه او اول موجودات شمرده شود و باقى در درجه‌هاى بعد . از اين جهت قرآن ، خداوند را ازلى به معناى نخستين وجود « هُوَ الأَ وَّلُ » از نظر سلسلهء وجود شمرده است ؛ يعنى اگر اين نظام هستى را يكى پس از ديگرى ملاحظه نماييم و به طور علت و معلول پيش برويم به نقطه‌اى مىرسيم كه او اول سلسله و آفرينندهء اين نظام است و موضوع علت و معلول در آن‌جا متوقف مىگردد .\r\nاين يكى از تفاسير ازليت است و در سخنان اميرمؤمنان عليه السلام مىخوانيم كه آن حضرت خداوند را چنين توصيف فرمود :\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n« الاول لاشيء و الآخر لاغاية له ؛ « 1 »\r\nنخستين موجودى است كه موجودى پيش از او نبوده و آخرين وجودى است كه نهايت براى آن نيست » .\r\nو نيز مىفرمايد :\r\n« الحمدلله الاول فلا شىء قبله و الآخر فلا شىء بعده ؛\r\nسپاس خداوندى را كه نخستين وجودى است كه قبل از او موجودى نبوده و آخرين وجودى است كه بعد از آن موجودى نخواهد بود » .\r\nتفسير دوم ازليت ، كه از تفسير نخست علمىتر و دقيق‌تر است ، اين است كه ذات اقدس الهى وجود نامحدود و نامتناهى است . كوچك‌ترين حدّ زمانى و مكانى نمىتوان براى او قائل شد و محدوديتى از ناحيهء ذات و صفات نمىتوان براى او اثبات نمود . او ذاتى نامتناهى با يك سلسله صفات نامحدود مانند علم و قدرت است . چنين وجود نامتناهى نمىتواند آغاز و انجام داشته باشد ؛ يعنى آن چنان وسعت وجودى دارد كه هرگز نمىشود براى او اول و آخرى معين كرد ، او فوق زمان و مكان ، بالاتر از جسم و جسمانيت است ؛ زيرا او آفرينندهء زمان و مكان و جسم و صفات آن‌هاست .\r\nذات و صفات او را نمىتوان با مقياس‌هاى حس و اندازه‌گيرىهاى عقلى تحديد نمود . در اين صورت چنين وجودى ، نخستين وجودى است كه ابتدا و آغاز ندارد و آخرين وجودى است كه انتها و پايان ندارد .\r\nاين بيان ، با بيان نخست فوق اساسى دارد : بيان اول بر اين اساس بود كه سراسر نظام خلقت را يك سلسله علت‌ها و معلول‌ها تشكيل مىداد ، ولى روى محاسبات عقلى به نقطه‌اى رسيديم كه اين سلسله در آن جا\r\n\r\n\r\n","description":"","footnote":"\r\n( 1 ) . . نهج‌البلاغه خ 81 .\r\n","page_name":" 68 ","page_number":68},
  {"content":"\r\n\r\nمتوقف گرديد ، او فقط علت بود و معلول نبود .\r\nولى حقيقت تفسير دوم نامحدود بودن ذات و صفات ذات خداوندى متكى است و نتيجهء مستقيم نامحدود بودن ذات و صفات اين شد كه خداوند نخستين وجودى است كه آغازى براى او نيست و آخرين وجودى است كه انتهايى براى آن تصور نمىشود . اميرمؤمنان عليه السلام در كلمات خود به اين تفسير اشاره نموده و مىفرمايد :\r\n« الاول قبل كلّ اول ، و الآخر بعد كلّ آخر ؛ بأوليته وجب أن لاأول له و بآخريته أن لاآخر له ؛ « 1 »\r\nنخستين وجودى است كه قبل از هر وجودى بوده و آخرين وجودى است كه بعد از هر موجودى خواهد بود ، ازليت او ايجاب مىكند كه مبدئى نداشته باشد و ابديت او ايجاب مىنمايد كه نهايتى براى او تصور نشود » .\r\nاما برهان نامتناهى بودن ذات و صفات خداوند در كتاب‌هاى فلسفى و كلام به طور مشروح مذكور است .\r\nهو الآخر . خداوند ابدى است . مفاد واضح « هوالآخر » همان ابدى بودن خداوند ذوالجلال است . از آن جا كه ابديت نقطهء مقابل ازليت است ، از دو تفسيرى كه براى ازليت گفته شد م يتوان دو تفسير مختلف براى ابديت بيان كرد :\r\n1 . خداوند ابدى است ؛ يعنى همان‌طور كه در سر سلسلهء وجودات قرار گرفته است هم‌چنين در مقام فناى موجودات امكانى و پايان يافتن عمر جهان طبيعت آخرين وجودى است كه پس از فناى همه ، وجود او محفوظ خواهد ماند ؛ زيرا وجودى كه هستى از خود دارد و به اصطلاح\r\n\r\n\r\n","description":"","footnote":"\r\n( 1 ) . . همان ، خ 97 .\r\n","page_name":" 69 ","page_number":69},
  {"content":"\r\n\r\n« واجب الوجود » است ، هرگز فنا نمىپذيرد .\r\n2 . خداوند ابدى است ؛ يعنى وجود نامحدودى است كه نمىتوان براى او پايان و انجامى تصور كرد ؛ زيرا تعيين حدود و داشتن آغاز و پايان از صفات موجودات متناهى است و ذات نامتناهى و نامحدود نمىتواند چنين باشد .\r\nوالظاهر : دلايل وجود او روشن است . در اين جهان ، از سلول و اتم گرفته تا منظومه‌هاى شمسى و كهكشان‌ها و سحابىها ، همگى شاهد ذات او و گواه گوياى صفات او هستند . نظم شگفت‌انگيز جهان ، قوانين مرموز و پيچيدهء عالم طبيعت و سرانجام نظم و ترتيبى كه در سلوسل و اتم ، در يك برگ گياه ، در سازمان يك جاندار حكمفرماست ، شاهد جهان غيب و دليل وجود اوست .\r\nوالباطن : حقيقت ذات و كنه صفات او بر كسى روشن نيست . او با اين كه از نظر ثبوت روشن و هويداست ؛ از نظر حقيقت كاملًا مستور است و در افق انديشهء كسى نمىآيد :\r\n او به سر نايد ز خود آن جا كه اوست * كى رسد عقل وجود آن جا كه اوست . « 1 » \r\nاكنون خواهيد پرسيد چرا خرد نمىتواند حقيقت را درك كند ؟ چرا كنه ذات و صفات او بر ما پوشيده است ؟\r\nپاسخ اين پرسش روشن است ؛ زيرا ما محدوديم او نامحدود ؛ ما در دل طبيعت پرورش يافته‌ايم ، ولى او فوق ماده و طبيعت است ؛\r\n\r\n\r\n","description":"","footnote":"\r\n( 1 ) . . بيت از فريدالدين عطار است و اين بيت يكى از دو بيتى است كه مرحوم علامهء محقق شيخ محمد حسين اصفهانى ، در توضيح و تفسير آن‌ها رساله‌اى نوشته است .\r\n","page_name":" 70 ","page_number":70},
  {"content":"\r\n\r\nما همه چيز را با مقياس‌هاى زمانى و مكانى اندازه‌گيرى مىنماييم ، او به هيچ وجه تحت مقياس و اندازه نمىآيد ؛ ما آن چه ديده‌ايم يا جسم است و يا خواص اجسام ، كه داراى زمان و مكان و تحت شرايطى وجود پذيرفته است ، در حالى كه او نه جسم است و نه از خواص اجسام ؛ نه زمان دارد و نه مكان ؛ تحت هيچ‌گونه شرايطى نيست و چيزى بر او حكومت نمىكند . از اين رو درك حقيقتى اين چنين ، براى بشر محدود محال و ممتنع است .\r\n« وَهُوَ بِكُلِّ شَىءٍ عَلِيمٌ » : او بر همه چيز آگاه است . زيرا همهء موجودات جهان مصنوع و مخلوق او هستند ، او همه را از نيستى به دايرهء هستى وارد ساخته و دقيق‌ترين نظام به آن‌ها بخشيده است ، با اين وضع چگونه مىشود كه از حقيقت مصنوع خود آگاه نباشد ؟ !\r\nبه بيانى روشن‌تر ، موجودات جهان همان‌طورى كه گواه بر وجود محدث و پديد آرنده خودشان هستند ، نظم و ترتيب شگفت‌آور هر موجودى گواه بر عقل و درايت و علم صانع آن‌ها نيز هست ؛ زيرا مادى و الهى هر دو حوادث و پديده‌هاى طبيعى را به يك علت اولى مىرسانند ؛ ولى اختلاف در اين است كه آيا علت اولى همان ماده و اتم‌هاى بىشمار بىعلم و فاقد ادراك است يا موجودى است متصف به علم و درايت ؟\r\nنظم موجودات نظر اول را باطل كرده و اثبات مىكند كه مادهء مجرد از علم و شعور نم يتواند دستگاهى - ولو كوچك - را به وجود آورد كه در آن ، همه‌گونه نظم پيش‌بينى شده باشد .\r\nخلاصه نظام هر ورقى از اوراق هستى ، هر برگى از نباتات ، هر اتمى از اتم‌هاى بىشمار ، هر ذره‌اى از ذرات وجود انسان ، هر سلولى از سلول‌هاى جانداران ، هر سياره‌اى از ستارگان ، كه همگى روى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nقوانين محكمى ساخته شده‌اند ، گواهى مىدهند كه خالق آن‌ها از تمام خصوصيات وجودى آن‌ها آگاه است و بدون اين علم ، نمىتوان آن‌ها را به اين صورت منظم ، كه عوامل بقا و دوام و وسايل دفاع در آن نهفته است ، درآورد .\r\nآيا مىتوان گفت سازندهء يك هواپيما از قسمت‌هاى علمى و فنى آن بىخبر بوده يا نويسندهء يك دايرةالمعارف به فن نويسندگى آشنايى نداشته است ، بنابراين آن چه از بعضى فلاسفه نقل شده كه خداوند علم به جزئيات ندارد و علم او را منحصر به كليات كرده‌اند ، كاملًا مردود است . نظم هر آفريده‌اى دليل بر علم خالق اوست و اين برهان را قرآن با لطافت خاصى بيان كرده آن جا كه مىفرمايد :\r\n« أَلا يَعْلَمُ مَنْ خَلَقَ وَهُوَ اللَّطِيفُ الخَبِيرُ » ؛ « 1 »\r\nحضرت رضا عليه السلام در يكى از سخنان خود دليل علم خدا را بر مصنوعات خود چنين بيان مىكند :\r\n« أتقن ما خلق بحكمته و وضع كل شيء موضعه بعلمه ؛ « 2 »\r\nمصنوعات خود را با ارادهء حكيمانهء خود متقن و استوار آفريده و هر موجودى را با علم و دانش خود ، در جاى خوش قرار داده است » .\r\n\r\nچرا خداوند به ذات خود عالم است ؟\r\nدر مورد اين مطلب از دو را راه مىتوان بحث كرد :\r\n1 . خداوند موجوداتى را آفريده كه از ذات خود آگاه هستند ؛ مانند\r\n\r\n\r\n","description":"","footnote":"\r\n( 1 ) . . ملك ( 67 ) آيهء 14 .\r\n( 2 ) . . بحارالأنوار ، ج 4 ، ص 85 .\r\n","page_name":" 72 ","page_number":72},
  {"content":"\r\n\r\nانسان كه ذاتش بر خود او روشن است و علم حضورى به ذات خود دارد و موجد يك چنين كمال و يك چنين وجود ، قطعاً واجد آن نيز هست ، زيرا دهندهء كمالى نمىتواند فاقد آن باشد .\r\n2 . موانع آگاهى از ذات سه چيز است :\r\nالف ) مادى بودن ؛\r\nب ) زمانى بودن ؛\r\nج ) مكان داشتن .\r\nعلم - چنان كه گفته شد - از مقولهء حضور است و معناى علم به ذات اين است كه ذات پيش خود به تمام معنا حاضر باشد و اگر شىء موجود مادى باشد از آن جا كه موجود مادى باشد از آن جا كه موجود مادى ، داراى ابعاض و قسمت‌هاى مختلف است ، نمىتواند همهء ذات بر همهء ذات مكشوف شود ؛ زيرا لازمهء داشتن ابعاض ، تفرق اجزا و ابعاض است و تفرق با غيبت برخى همراه است و با اين وضع هرگز حضور تمام ذات بر همهء ذات تحقق نمىپذيرد .\r\nزمانى بودن يك موجود نيز مانع از آن است كه آن موجود علم به ذات خود پيدا كند ؛ زيرا زمان موجودى است غير قارّالذات ، كه اجزاى آن در يك جا جمع نمىشود و اگر موجودى وجود او آميخته با زمان گرديد و زمان در دل وجود او راه يافت ، او نيز به سان زمان غير قارالذات خواهد بود و اجزاى ذات او در عمود زمان ، پخش و پهن خواهد گرديد ؛ مثلًا جسمى از طلوع افتاب تا غروب ، در حال حركت است . از ان جا كه وجود حركت ( اشتباه نكنيد ، نه متحرك ) آميخته با زمان است ، هرگز نمىتوان گفت ، حركت ، علم به ذات خود دارد ؛ زيرا علم به ذات ، حضور تمامِ ذات پيش ذات است و سنخ ذات آن ( حركت ) حالت سيلان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو پخش دارد و نمىتواند حالت جمعى و حضورى به خود بگيرد .\r\nمكان داشتن يك موجود مانع از علم آن موجود به خود است ؛ زيرا جسمى كه مكانى را اشغال مىنمايد از آن نظر كه هر جزئى از آن جسم ، مكان خاص و نقطه‌اى را اشغال كرده ، نمىتواند پيش اجزا حاضر گردد و لازم آن ، غيبت اجزا از يكديگر است و غيبت اجزا از يك ديگر نقطهء مقابل حضور ( علم ) است . ولى موجودى كه نه ماده دارد و نه اجزا و پيراسته از زمان و مكان است و كوچك‌ترين عوامل غيبت ذات از ذات ندارد ، بايد ذات ، پيش خود حاضر باشد .\r\nشما اين معرف‌هاى پنجگانه را كه قرآن براى خدا بيان كرده ، با مطالبى كه كتب عهدين دربارهء خداوند دارد بسنجيد ، آن‌گاه قضاوت كنيد كه كدام يك از جانب خداوند است .\r\nما براى روشن ساختن افكار خوانندگان گرامى يك نمونه از داورىهاى تورات را دربارهء علم و اطلاع خدا به اختصار ذكر مىكنيم و همين يك نمونه مىتواند روشنگر واقعى اين كتاب به اصطلاح آسمانى باشد .\r\n\r\nخدا از مخفىگاه آدم و حوا آگاه نيست\r\n« وقتى آدم و حوا از ميوهء آن درخت خوردند ، ديدگان آن‌ها باز گرديد و ديدند كه هر دو برهنه‌اند . فوراً براى خود لنگى درست كردند . خداوند آدم و حوا را در حالى كه در بهشت راه مىرفتند ديد . آدم و حوا فوراً پنهان شدند . ( خدا آدم را صدا زد : كجايى ؟ آدم پاسخ داد : من صداى تو را شنيدم فوراً پنهان شدم ؛ زيرا عريان و برهنه‌ام . خدا گفت : چه كسى تو را\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nآگاه ساخت كه برهنه‌اى ، مگر از ميوهء آن درخت خورده‌اى ؟ » . « 1 »\r\nگذشته از اين كه در اين داستان دروغين « 2 » نسبت‌هاى ناروايى از قبيل دروغ ، بخل ، حسد به خدا داده شده است ، همين چند بخش كوتاه ، كافى است كه بدانيم خدايى كه تورات معرفى مىكند ، خدايى است كه از حوادثى كه در نزديكى او مىگذرد ، بىخبر است تا آن جا كه براى پيدا كردن مخفىگاه آدم ، مجبور مىشود در پى آنان كه پنهان شده‌اند ، بگردد .\r\nچنين معرفىهاى غلطى سبب شده نسل جوان در غرب ، مذهب و خدا را ساختهء اوهام بشر دانسته و با دين و مذهب كاملًا وداع نمايد . شما اين معرفى را در كنار يكى از آيات قرآن كه دربارهء علم خدا سخن مىگويد ، قرار دهيد و سپس داورى كنيد كدام يك شايستهء نام كتاب آسمانى است آن جا كه مىفرمايد :\r\n« وَلَقَدْ خَلَقْنا الإِنْسانَ وَنعْلَمُ ما تُوَسْوِسُ بِهِ نَفْسُهُ وَنَحْنُ أَقْرَبُ إِلَيْهِ مِنْ حَبْلِ الوَرِيدِ » ؛ « 3 »\r\nما انسان را آفريديم و اسرار و وسوسه‌هاى درون او را مىدانيم ( چرا ندانيم با اين كه ) ما به او ، از رگ گردن خود او نزديك تريم .\r\n\r\n\r\n","description":"","footnote":"\r\n( 1 ) . . تورات ، كتاب پيدايش ، فصل سوم .\r\n( 2 ) . . مجموع سرگذشت آدم و حوا در كتاب پيدايش ، در فصل دوم و سوم بيان گرديده و در اين سرگذشت ، چهارده نسبت دروغ و باطل ، كه مجالى براى بيان آن‌هانيست ، به خدا داده شده است .\r\n( 3 ) . . ق ( 50 ) آيهء 16 .\r\n","page_name":" 75 ","page_number":75},
  {"content":"\r\n\r\n\r\n5 - افرينش آسمان‌ها و زمين در شش دوره\r\n4 . « هُوَ الَّذِى خَلَقَ السَّمواتِ وَالأَرْضَ فِى سِتَّةِ أَيّامٍ ثُمَّ اسْتَوى عَلَى العَرْشِ يَعْلَمُ ما يَلِجُ فِى الأَرْضِ وَما يَخْرُجُ مِنْها وَما يَنْزِلُ مِنَ السَّماءِ وَما يَعْرُجُ فِيها وَهُوَ مَعَكُمْ أَيْنَ ما كُنْتُمْ وَاللَّهُ بِما تَعْمَلُونَ بَصِيرٌ » ؛\r\nاوست كه آسمان‌ها و زمين را در شش روز آفريد . سپس بر عرش ( قدرت ) استيلا يافت ، خداوند از آن چه در زمين فرو مىرود و يا از آن بيرون آيد ، و از آن‌چه از آسمان نازل شود ؛ يا به سوى آن بالا رود ، آگاه است . او با شماست هر كجا باشيد . خداوند از آن چه انجام مىدهيد آگاه است . « 1 »\r\nدر قرآن به طور مكرر مىخوانيم « 2 » خداوند آسمان‌ها و زمين را در\r\n\r\n\r\n","description":"","footnote":"\r\n( 1 ) . . تفسير كامل اين آيه در سه قسمت انجام گرفته است : قسمت اول مربوط به آفرينش آسمان‌ها و زمين در شش دوره ؛ قسمت دوم دربارهء تفسير عرش ؛ و قسمت سوم مربوط به جملهء « وَهُوَ مَعَكُمْ أَيْنَ ما كُنْتُمْ » .\r\n( 2 ) . . اعراف ( 7 ) آيهء 53 ؛ يونس ( 10 ) آيهء 3 ؛ هود ( 11 ) آيهء 7 ؛ فرقان ( 25 ) آيهء 159 ؛ سجده ( 32 ) آيهء 4 ؛ ق ( 50 ) آيهء 38 .\r\n","page_name":" 76 ","page_number":76},
  {"content":"\r\n\r\nشش روز آفريده است . انسان در نخستين برخورد به اين آيات ، با خود فكر مىكند چگونه خداوند آسمان‌ها و زمين را در شش روز آفريد ؟ مگر شب و روز ، معلول حركت زمين به دور خورشيد نيست ؟ و قسمتى كه در برابر خورشيد است ، روز و قسمت ديگرى كه در تاريكى فرو رفته ، شب است ، بنابراين مقصود از اين شش روز ، كه ظرف خلقت و پيدايش زمين و آسمان‌هاست ، چيست در صورتى كه هرگز قبل از پيدايش زمين و آسمان ، شب و روز نبوده است ؟\r\nبا رجوع به لغت مىتوان مشغل را حل نموده و آن اين كه « ايام » جمع « يوم » است و « يوم » در لغت عرب و هم‌چنين در بيشتر زبان‌ها ، علاوه بر معناى معروف ( روز مقابل شب ) گاهى به معناى « دوران » نيز به كار مىرود ؛ مثلًا مىگويند روزى كودك بودم و روزى جوان و امروز هم پير شده‌ام . در اين عبارت شيرين ، مجموعهء زندگى را به سه قسمت كرده و نام هر قسمت را « روز » نهاده است . اتفاقاً بسيارى از مفسرين در آيهء زير « ايام » را به معناى اوقات و دوران گرفته‌اند :\r\n« وَجَعَلَ فِيها رَواسِىَ مِنْ فَوْقِها وَبارَكَ فِيها وَقَدَّرَ فِيها أَقْواتَها فِى أَرْبَعَةِ أَيّامٍ » ؛ « 1 »\r\nدر روى زمين لنگرهايى ( كوه‌ها ) پديد آورد و چيزهايى بر آن افزود ، و مواد غذايى را در چهار روز ( چهار دوران و چهار وقت كه به عقيدهء جمعى همان فصول چهارگانه است ) به وجود آورد .\r\nبنابراين ، اساس شبهه همان غفلت از معناى « ايام » است كه در\r\n\r\n\r\n","description":"","footnote":"\r\n( 1 ) . . فصلت ( 41 ) آيهء 10 .\r\n","page_name":" 77 ","page_number":77},
  {"content":"\r\n\r\nمواقعى به معناى دوره به كار مىرود ، چنان كه امام على عليه السلام مىفرمايد :\r\n« الدهر يومان : يوم لك و يوم عليك ؛\r\nزمانه دو روز است : روزى است به نفع تو و روز ديگر به ضرر تو » .\r\nيعنى انسان روزى بر فراز قدرت و ثروت و روزى در حضيض ذلت و بيچارگى است . امير مؤمنان مىفرمايد :\r\n« إنما الدنيا ثلاثة : يوم مضى بمافيه فليس بعائد ؛ و يوم انت فيه فحق عليك اغتنامه ؛ و يوم لاتدري أنت من أهله و لعلك راحل فيه ؛ « 1 »\r\nروزگار سه روز بيش نيست : روزى كه گذشت ، بازگشت ندارد ؛ روزى كه در آن هستيم و بايد آن را غنيمت بشماريم و روز ديگرى در پيش است و معلوم نيست تو اهل آن باشى ( زنده باشى ) » .\r\nشاعر سخن‌پرداز شيرين زبانى به نام كليم چنين مىگويد :\r\n بدنامى حيات دو روزى نبود بيش * آن هم كليم با تو بگويم چسان گذشت\r\nيك روز صرف بستن دل شد به اين و آن * روز دگر به كندن دل زين و آن گذشت \r\nروى اين اساس قرآن مىگويد : ما زمين و آسمان‌ها را در شش دوره آفريده‌ايم و اين نظام شگفت‌انگيز ، معلول يك لحظه و دو لحظه و يك سال و دو سال نيست ؛ بلكه معلول و اثر دوره‌هايى است كه بر آسمان‌ها و زمين گذشته است .\r\nحالا اين دوره‌هاى شش‌گانه چيست و طول مدت آن‌ها چقدر بوده به طور قطع روشن و واضح نيست .\r\n\r\n\r\n","description":"","footnote":"\r\n( 1 ) . . سفينةالبحار ، مادهء « يوم » .\r\n","page_name":" 78 ","page_number":78},
  {"content":"\r\n\r\nآرى دانشمندان زمين‌شناس براى زمين دوره‌هايى قائل شده و مانند آن را براى ساير سيارات و خورشيد شمرده‌اند و در شمارهء طبقات و سنّ پيدايش آن‌ها اختلاف دارند ، ولى ان چه بديهى و مسلم است و قرآن و علم آن را تأييد مىكند ، اين است كه آسمان‌ها و زمين دوره‌هايى داشته و پس از طىّ دوره‌هايى به اين صورت درآمده‌اند .\r\nاكنون ما نظر دانشمندان زمين‌شناس را به اجمال در اين جا مىآوريم :\r\nبه عقيدهء آنان زمين مدت‌ها به صورت تودهء گازى جزو خورشيد بوده آن‌گاه از خورشيد جدا گرديد و به حركت دور خورشيد و دور خود ادامه داد و بر اثر جدا شدن از خورشيد كم‌كم سرد شد و قشرى از مواد جامد اطراف هستهء گداختهء آن را پوشانيد كه به آن پوستهء جامد ، « زمين » گفته مىشود .\r\nزير پوستهء زمين ، طبقهء ضخيم‌ترى از مواد سنگين وجود دارد ، اين طبقهء گداخته ، سنگين‌ترى از طبقهء قشرى است و مواد گداخته‌اى كه از كوه‌هاى آتش‌فشان خارج مىشود از جنس همين طبقه است . قسمت درونى زمين بيشتر از فلزات سنگين ، مانند آهن و نيكل است ، اين قسمت ، سنگين‌ترين قسمت‌هاى زمين را تشكيل مىدهد .\r\nاين طبقات كه به طور اجمال بيان شد ، محصول مرور ساليان درازى است كه از حساب دقيق بشر بيرون است و بديهى است كه هرگز در يك لحظه ، يك روز و دو روز صورت نپذيرفته است .\r\nدانشمندان توانسته‌اند ، عمر طبقات رسوبى زمين را كه در آن‌ها آثار موجودات زنده به خوبى محفوظ مانده است با مقياس‌هاى صحيح معين كنند و آن را به چهار دوران تقسيم مىكنند و هر يك از دوران‌ها را نيز به\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nتقسيمات كوچك‌ترين تقسيم كرده و به اين تقسيمات كوچك‌تر « دوره » مىگويند و هر دوره نيز به چند « اشكوب » تقسيم مىشود .\r\nبراى تعيين سنّ طبقات زمين از روى ضخامت طبقات رسوبى استفاده مىكنند . ضخامت يك طبقهء رسوبى را بر ضخامت متوسطى كه امروزه ممكن است در درياها رسوب گذاشته شود ، قسمت مىنمايند ، خارج قسمت آن ، سنّ تقريبى آن طبقه مىباشد . از مجموع كاوش‌هاى علمى ، به دست مىآيد كه منظومهء شمسى پس از طىّ دوره‌هايى به اين صورت درآمده است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n6 - عرش خداوند چيست ؟\r\n4 . « ثُمَّ اسْتَوى عَلَى العَرْشِ يَعْلَمُ ما يَلِجُ فِى الأَرْضِ وَما يَخْرُجُ مِنْها وَما يَنْزِلُ مِنَ السَّماءِ وَما يَعْرُجُ فِيها . . . » ؛\r\n. . . سپس بر عرش ( قدرت ) استيلا يافت . ( خداوند ) از آن چه در زمين فرو مىرود ، يا از آن بيرون آيد و از آن چه از آسمان نازل شود و يا به سوى آن بالا رود ، آگاه است . . . » .\r\nنكتهء قابل بحث در اين قسمت از آيه دو مطلب است :\r\n1 . معناى « استوى » چيست ؟\r\n2 . منظور از « عرش » در اين آيه و آيات ديگر چيست ؟\r\nبا مراجعه به كتاب‌هاى لغت روشن مىشود كه « استوى » در دو مورد به كار مىرود :\r\nالف ) استقرار و قرار گرفتن روى يك چيز ، مثلًا هنگامى كه سوار ، روى اسب قرار گرفت در لغت عرب مىگويند :\r\n« استوى على ظهر الدابة ؛ روى اسب قرار گرفت . »\r\nب ) استيلا و احاطه و تسلط بر امور . اين معنا بيشتر در مواردى است\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nكه پس از لفظ « استوى » نام كشور و يا تخت و سرير - كه از خصايص قدرتمندان است - قرار بگيرد ؛ مثلًا مىگويند :\r\n« استوى على سرير الملك » .\r\nو منظور همان تسلط و احاطهء قدرت است . شاعر مىگويد :\r\n قد استوى بشر على العراق * من غير سيف و دم مهراق ؛ \r\nبشر بر كشور عراق مسلط گرديد ، در حالى كه نه شمشيرى كشيد و نه خونى ريخت .\r\nروى اين اساس ، لفظ « استوى » در آيه به معناى استقرار و نشستن در نقطه‌اى نيست ، بلكه به همان معناى استيلا و غلبه است ؛ زيرا پس از آن ، لفظ « العرش » - كه در لغت عرب به معناى تخت و سرير مخصوص قدرتمندان است - آمده است .\r\nدر اين صورت هرگز از اين جمله استفاده نمىشود كه خداوند جسم است و در نقطه‌اى حلول مىكند و اگر برخى از كوته‌نظران از آيه چنين معنايى استفاده كرده‌اند ، علتى جز غفلت از معناى « استوى » نداشته است .\r\n\r\nمنظور از عرش در قرآن چيست ؟\r\nجاى گفتگو نيست كه يكى از معانى عرش در لغت عرب همان تخت و سرير است كه زمامداران بر آن مىنشسته‌اند و از روى شور و مشورت و يا استبداد به تدبير امور مملكت مىپرداختند و در قرآن عرش در اين معنا زياد به كار رفته است و اينك دو آيه را گواه مىآوريم :\r\n« وَرَفَعَ أَبَوَيْهِ عَلىَ العَرْشِ » ؛ « 1 »\r\nيوسف پدر و مادر خود را بر تختش نشانيد .\r\n\r\n\r\n","description":"","footnote":"\r\n( 1 ) . . يوسف ( 12 ) آيهء 100 .\r\n","page_name":" 82 ","page_number":82},
  {"content":"\r\n\r\n« وَأُوتِيَتْ مِنْ كُلِّ شَىءٍ وَلَها عَرْشٌ عَظِيمٌ » ؛ « 1 »\r\nاز همه چيز برخوردار است و او ( بلقيس ) صاحب تخت بزرگى است .\r\nاكنون بايد ديد منظور از « عرش خدا » چيست و مقصود از اين جملهء « ثُمَّ اسْتَوى عَلَى العَرْشِ » كه در قرآن كريم در هفت سوره « 2 » به همين كيفيت وارد شده است ، چيست ؟\r\nما در اين جا نظرهاى مفسران را آورده و در آخر آن چه د رنظر محققان صحيح و پابرجاست ذكر مىكنيم :\r\n1 . دسته‌اى كه در آيات دقت نمىكنند و از اين راه خداوند را جسم و جسمانى دانسته‌اند ، مىگويند عرش خداوند تختى است به سان تخت ملوك و سلاطين ، كه روى آن قرار مىگيرد و به تدبير جهان آفرينش مىپردازد . اين اقليت ناچيز را « مجسمه » مىگويند و نظرشان از جهات متعددى مردود و بطلان آن آفتابى است .\r\n2 . دستهء دوم كه هيأت بطليموس را در كيفيت آفرينش زمين و آسمان‌ها به سان وحى مُنْزَل مىدانستند و كرات چهارگانه و افلاك نه‌گانه را از اصول خلل‌ناپذير مىشمردند ، مىگفتند عرش همان فلك نهم است كه « فلك اطلس » نام دارد « 3 » و بر تمام افلاك احاطه دارد . اين نظر ، پس از روشن شدن اوضاع آسمان‌ها جزء افسانه‌ها درآمده به علاوه با اوصافى كه در قرآن و روايات دربارهء عرش وارد شده است ، كوچك‌ترين\r\n\r\n\r\n","description":"","footnote":"\r\n( 1 ) . . نمل ( 27 ) ، آيهء 23 .\r\n( 2 ) . . ر . ك : اعراف ( 7 ) آيهء 54 ؛ يونس ( 10 ) آيهء 3 ؛ رعد ( 13 ) آيهء 20 ؛ طه ( 20 ) آيهء 5 ؛ فرقان ( 25 ) آيهء 59 ؛ سجده ( 32 ) آيهء 4 ؛ حديد ( 57 ) آيهء 4 .\r\n( 3 ) . . مرحوم مجلسى در بحارالانوار ( ج 58 ، ص 5 ) اين نظر را به محقق داماد نسبت داده است .\r\n","page_name":" 83 ","page_number":83},
  {"content":"\r\n\r\nانطباقى ندارد .\r\n3 . دستهء سوم جملهء « ثُمَّ اسْتَوى عَلَى العَرْشِ » را كنايه از احاطه و استيلاى او بر تمام جهان دانسته مىگويند اين جمله كنايه و تشبيهى بيش نيست و عرش مصداق خارجى و حقيقت واقعى ندارد و خداوند براى بيان احاطهء قدرت و سلطه و تدبير جهان خلقت خود اين جمله را به كنايه بيان كرده ؛ زيرا زمامداران وقتى به تدبير امور مملكت مىپردازند كه روى تخت حكومت قرار بگيرند و به صادر نمودن اوامر و نواهى ، امور كشور را سروسامان مىدهند .\r\nاز آن جا كه خداوند پس از آفريدن جهان ، با پديد آوردن حوادث و بخشيدن نظم و نظام به سراسر جهان هستى به تدبير امور عالم خلقت پرداخته است از اين جهت چنين حالتى تكوينى و واقعى را با يك جمله كه تشبيه و كنايه است - بيان كرده است و گرنه موجودى به نام عرش در كار نيست ، كه آفريدگار جهان بر آن استيلا جويد .\r\nاين نظر نسبت به نظرهاى پيش ، به واقع نزديك‌تر است ؛ زيرا به گواهى آيه‌هاى زيادى مقصود از آيهء « ثُمَّ اسْتَوى عَلَى العَرْشِ » همان استيلا به منظور تدبير جهان آفرينش است .\r\nيكى از گواه‌هاى اين مطلب اين است كه اين جمله ، در هفت مورد پس از بيان خلقت آسمان‌ها و زمين در شش دوره ، وارد شده است ، گويا مقصود اين است كه پس از آفرينش آسمان‌ها و زمين ، به تدبير و تنظيم و پديد آوردن اوضاع حوادث در آن پرداخت و اصل خلقت مطلبى است و تدبير و تنظيم مطلبى ديگر .\r\nگواه ديگر اين كه ، در قرآن در بسيارى از موارد پس از جملهء مورد\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبحث ، لفظ تدبير و يا چيزهايى كه در حقيقت از مصاديق واقعى تدبير است مثل تسخير آفتاب و ماه ، آمده است .\r\nاكنون به عنوان شاهد آياتى را مىآوريم :\r\n« ثُمَّ اسْتَوى عَلى العَرْشِ يُدَبِّرُ الأَمْرَ » ؛ « 1 »\r\nبر عرش استيلا يافت و امور جهان را تدبير و تقدير مىنمايد .\r\n« ثُمَّ اسْتَوى عَلَى العَرْشِ وَسَخَّرَ الشَّمْسَ وَالقَمَرَ » ؛ « 2 »\r\nبر عرش مستولى شد و ماه و آفتاب را تسخير و رام نمود ( و گردش آن‌ها را منظم ساخت ) .\r\nاين آيه‌ها و مشابه اين‌ها مىرساند نتيجهء استيلا بر عرش تدبير جهان آفرينش و تنظيم امور جهان است .\r\nو ديگر اين كه ، نتيجهء استيلاى بر عرش ، دو چيز است : اول تنظيم امور جارى در جهان خلقت و دوم ، تنظيم توأم با علم دقيق به كلمهء جريان‌هايى كه در زمين و آسمان‌ها رخ مىدهد ؛ زيرا در آيهء مورد بحث پس از جملهء « ثُمَّ اسْتَوى عَلَى العَرْشِ » جمله « يَعْلَمُ ما يَلِجُ . . . » آورده شده است ؛ يعنى مىداند آن چه از آسمان نازل شود و آن چه در زمين فرو مىرود ، يا از آن بيرون آيد و يا به سوى آن بالا رود . بنابراين نتيجهء استيلا بر عرش دو چيز است :\r\nالف ) تدبير امور جارى در جهان آفرينش ؛\r\nب ) علم بر كليهء امور و حوادثى كه در جهان رخ مىدهد .\r\n\r\n\r\n","description":"","footnote":"\r\n( 1 ) . . يونس ( 10 ) آيهء 3 .\r\n( 2 ) . . رعد ( 13 ) آيهء 2 .\r\n","page_name":" 85 ","page_number":85},
  {"content":"\r\n\r\n\r\nنظر ما در تفسير عرش\r\nما با تمام خصوصيات اين نظر موافقيم ، جز اين كه گويندهء آن عرش و استيلا را معنايى تصويرى و كنايى گرفته است و در حقيقت بر طبق اين نظريه ، نه عرشى است و نه استيلايى بر آن ، آن چه هست فقط تدبير امور جهان است آن هم توأم با بينش كامل به كليهء حوادثى كه در صفحهء گيتى رخ مىدهد . در حقيقت خداوند براى افهام يك واقعيت مطلق ، كه همان تدبير جهان هستى است ، مثال عرفى ذكر كرده تا از اين راه مطالب خود را ترسيم و مجسم سازد .\r\nنقطهء ضعف اين نظر همان است كه عرش را م عناى ذهنى و كنايى گرفته ، در صورتى كه قرآن عرش را با يك سلسله اوصافى معرفى مىكند ، كه هرگز با اعتبارى و كنايى بودن آن سازگار نيست ؛ زيرا اولًا ، قرآن عرش را با لفظ « عظيم » توصيف كرده و مىگويد : « . . . وَ رَبُّ العَرْشِ العَظِيم » . « 1 »\r\nثانياً ، براى عرش حاملانى اثبات نموده و گروهى در پيرامون آن خدا را تسبيح مىگويند چنان كه فرمود :\r\n« الَّذِينَ يَحْمِلُونَ العَرْشَ وَمَنْ حَوْلَهُ يُسَبِّحُونَ بِحَمْدِ رَبِّهِمْ » ؛ « 2 »\r\nكسانى كه حاملان عرشند و كسانى كه در اطراف آن هستند مشغول تنزيه خدايند .\r\nثالثاً ، قرآن حاملان عرش را در روز قيامت هشت نفر معرفى نموده\r\n\r\n\r\n","description":"","footnote":"\r\n( 1 ) . . مؤمنون ( 23 ) آيهء 86 .\r\n( 2 ) . . غافر ( 20 ) آيهء 7 .\r\n","page_name":" 86 ","page_number":86},
  {"content":"\r\n\r\nو مىفرمايد :\r\n« . . . وَيَحْمِلُ عَرْشَ رَبِّك فَوْقَهُمْ يَوْمَئِذٍ ثَمانِيَةٌ » ؛ « 1 »\r\nهشت ) ( فرشته ) عرش پروردگارت را روز رستاخيز بالاى سر خود حمل مىكنند .\r\nروى اين نشانه‌هايى كه برا يعرش در قرآن گفته شده است ، دور از تحقيق است كه ما در تفسير عرش به معنايى تصورى و ذهنى پناه ببريم . از آن جا كه عرش مظهر قدرت خداوند است ، بايد گفت مقصود از عرش سراسر جهان هستى - اعم از مادى و مجرد - است « 2 » كه نتيجهء استيلاى بر آن ، موجب تدبير و تنظيم جهان وجود و علم به آن چه در عالم هستى مىگذرد ، مىباشد و « ثُمَّ اسْتَوى عَلَى العَرْشِ » يعنى بر سراسر هستى ، كه ملك خداوند و سورير قدرت اوست ، استيلا يافت و قدرت وى بر تمام عوالم محيط گشت . و اگر عرش در مقابل آسمان‌ها در برخى از آيات آمده است ، بايد گفت از باب عطف عام بر خاص است ، چنان كه مىفرمايد : « مِنْ رَبِّ السَّمواتِ وَالأَرْضِ رَبِّ العَرْشِ العظيمِ » .\r\nاحتمال دارد كه منظور از عرش ، عوالم ماوراء الطبيعه باشد ؛ يعنى آن جهان وسيعى كه از قيد و بند ماده و شرايط زمان و مكان دور است و آسمان‌ها و زمين‌ها زير سايهء آن عوالم قرار گرفته و از آن جا الهام مىگيرند . در اين صورت ، آن جهان مجرد بزرگ و وسيعى است ، كه تدابير جهان ماده و پيدايش هرگونه نظام در اين عالم طبيعت ، از آن جا سرچشمه گرفته و آن جهان و وجود بسيار وسيع و كاملى است كه استيلاى\r\n\r\n\r\n","description":"","footnote":"\r\n( 1 ) . . حاقه ( 69 ) آيهء 17 .\r\n( 2 ) . . اين نظر را مرحوم صدوق در كتاب اعتقادات برگزيده است .\r\n","page_name":" 87 ","page_number":87},
  {"content":"\r\n\r\nبر آن ، باعث علم به تفصيل حوادثى است كه در اين جهان رخ مىدهد .\r\nگويا آن ، وجودى اجمالى و خلاصه‌اى از اين تفاصيل است ؛ به گواه اين كه در آيهء مورد بحث پس از جمله « ثم استوى » اطلاع بر حوادث جزئى از قبيل باريدن باران و روييدن گياه به ميان آمده است . بنابراين نظر ، عرش مقام مجرد از ماده است كه تدبير امور جهان آفرينش از آن جا سرچشمه مىگيرد و هم مقامى از علم الهى است كه استيلاى بر آن موجب مىشود آن چه در جهان آفرينش از آن جا سرچشمه مىگيرد و هم مقامى از علم الهى است كه استيلاى بر آن موجب مىشود آن چه در جهان آفرينش رخ مىدهد ، روشن شود ؛ زيرا چنان كه گفته شد ، در بسيارى از آيات پس از ذكر « استيلاى بر عرش » موضوع « تدبير امور خلقت » و علم به « حوادث جهانى آفرينش » به ميان آمده است و در آيهء مورد بحث پس از طرح استيلا ، جملهء « يَعْلَمُ ما يَلِجُ فِى الأَرْضِ وَما يَخْرُجُ مِنْها . . . » ؛ كه حاكى از علم محيط خداوند به حوادث جهان خلقت است ، آمده است .\r\nخلاصه ، عرش نقطه‌اى از وجود است كه رشتهء تدبير امور جهان خلقت به آن جا منتهى مىگردد و آينه‌اى است كه جزئيات تمام آن چه در عالم آفرينش رخ مىدهد در آن جا منعكس مىباشد و فرشتگان اطراف عرش آن‌هايى هستند كه در جهان خلقت ، وظايف و تصرفاتى دارند و مأمور اجراى دستورهايى هستند كه از اين مقام صادر مىگردد و در حقيقت اين مقام به سان موضوعاتى مانند لوح محفوظ ، براى انسانى كه در حجاب ماده است ، روشن نيست .\r\n\r\nراهنمايى پيشوايان بزرگ ما\r\nرواياتى كه از پيشوايان ما در تفسير عرش وارد شده مؤيد نظرى است\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nكه بيان شد . اميرمؤمنان در پاسخ جاثليق ، كه از حقيقت عرش سؤال كرد ، چنين فرمود :\r\n« و هو حياة كل شيء و نور كل شيء ؛ « 1 »\r\nعرش مايه زندگى هرچيز و وسيلهء انكشاف همه چيز است » . گويا جملهء اول اشاره به موضوع تدبير و دومى اشاره به مقام علمى عرش است .\r\nامام صادق عليه السلام در ذيل حديثى دربارهء عرش چنين مىفرمايد :\r\n« والعرش هو الباطن الذدي وجد فيه علم الكيف و الكون و القدر و الحد والأين » . « 2 »\r\nو ظاهر حديث ، تفسير عرش به مقام علم فعلى است كه بيان مىكند صورت آن چه در جهان هستى مىگذرد ، موجود است .\r\nدر حديث ديگر فرمود :\r\n« العرش هو العلم الذي لايقدر أحد قدره » . « 3 »\r\nاحتمال ديگر نيز در كار است كه عرش همان كهكشان‌هاى عظيم جهان است ، كه منظومهء شمسى ما جزئى از يكى از اين كهكشان‌هاست ، كه عقل و فكر بشر در درك وسعت و تعداد آن‌ها مبهوت و متحير است در پايان توجه شما را به اين قسمت از آيه جلب مىكنيم :\r\n« يَعْلَمُ ما يَلِجُ فِى الأَرْضِ وَما يَخْرُجُ مِنْها وَما يَنْزِلُ مِنَ السَّماءِ وَما يَعْرُجُ فِيها » ؛\r\nآن چه در زمين فرو مىرود يا از آن بيرون آيد و از آن چه از آسمان نازل شود و يا به سوى آن بالا رود ، آگاه است .\r\n\r\n\r\n","description":"","footnote":"\r\n( 1 ) . . بحارالانوار ، ج 58 .\r\n( 2 ) . همان . دربارهء اين دو روايت و روايت صفحهء قبل ، به صفحات 10 ، 29 ، 30 ؛ و همچنين دربارهء روايت ديگر ، كه پيرامون عرش و كرسى وارد شده است ر . ك : همان ، ص 1 - 39 .\r\n( 3 ) . همان . دربارهء اين دو روايت و روايت صفحهء قبل ، به صفحات 10 ، 29 ، 30 ؛ و همچنين دربارهء روايت ديگر ، كه پيرامون عرش و كرسى وارد شده است ر . ك : همان ، ص 1 - 39 .\r\n","page_name":" 89 ","page_number":89},
  {"content":"\r\n\r\nاين جمله‌ها نشان دهندهء احاطهء علمى خدا به تمام موجودات ريز و درشت است و ما در گذشته « 1 » دربارهء احاطهء علمى خدا به همهء موجودات سخن گفتيم .\r\nولى براى نشان دادن عظمت احاطه و بىپايان بودن علم خدا يكى از بيانات قرآن را در اين جا مىآوريم تا بار ديگر از مقايسهء اين بيان با كتاب‌هاى به اصطلاح آسمانى ديگر ، عظمت قرآن روشن‌تر گردد .\r\n\r\nعلم بىپايان\r\nقرآن براى مجسم ساختن علم بىپايان خداوند ، بيانى دارد كه در نوع خود شاهكار عجيبى است ، و هيچ جمله و بيانى نمىتواند جاىگزين او گردد چنان كه مىفرمايد :\r\n« وَلَوْ أَنَّ ما فِى الأَرْضِ مِنْ شَجَرَةٍ أَقْلامٌ وَالبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ » ؛ « 2 »\r\nاگر همهء درختان روى زمين قلم شوند و درياهاى روى زمين به كمك هفت درياى ديگر براى نوشتن كلمات خدا مركب گردند ، هرگز كلمات خدا به پايان نمىرسد .\r\nمضمون اين آيه بهترين بيانى است كه مىتواند حقيقت بىپايان بودن علم او را مجسم سازد و هيچ رقم رياضى - ولو هر اندازه بزرگ‌تر باشد - نمىتواند جاى اين بيان بنشيند . اگر مىفرمود : شمارهء معلومات خدا و اسرار جهان آفرينش به اندازهء عددى است كه يك ميليون صفر همراه آن\r\n\r\n\r\n","description":"","footnote":"\r\n( 1 ) . . بخش چهارم تفسير آيهء « هُوَ الأَ وَّلُ وَالآخِرُ وَالظّاهِرُ وَالباطِنُ وَهُوَ بِكُلِّ شَىءٍ عَلِيمٌ » است .\r\n( 2 ) . . لقمان ( 31 ) آيهء 27 .\r\n","page_name":" 90 ","page_number":90},
  {"content":"\r\n\r\nباشد هرگز نامتناهى بودن علم و دانش او را نمىرسانيد ، در صورتى كه بيان ياد شده بهترين مبين و بازگو كنندهء علم نهايت‌ناپذير او مىباشد . و به قول برخى از دانشمندان : قرآن براى مجسم ساختن و تبيين عدد بىنهايت و نزديك كردن معناى علم بىپايان خداوند با افكار ما ، شاهكار جالبى به كار برده و از اعداد زنده و جاندار استفاده كرده است .\r\nعدد زنده آن است كه فكر ما را همراه خود تا آن جا كه پيش مىرود ، ببرد و واقعيت خود را - آن چنان كه هست - به ما نشان دهد و روح ، عظمت و زبان داشته باشد و اين عدد ، جز آن چه در آيه آمده است چيز ديگرى نيست .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\n7 - كسى كه هميشه با ما و همه جا حاضر است\r\n4 . « وَهُوَ مَعَكُمْ أَيْنَ ما كُنْتُمْ وَاللَّهُ بِما تَعْمَلُونَ بَصِيرٌ » ؛\r\nاو با شماست هر كجا باشيد ، خداوند از آن چه انجام مىدهيد آگاه است .\r\n5 . « لَهُ مُلْكُ السَّمواتِ وَالأَرْضِ وَ إِلَى اللَّهِ تُرْجَعُ الأُمُورُ » ؛\r\nحكومت آسمان‌ها و زمين در دست اوست و بازگشت همهء امور ( موجودات ) به سوى اوست .\r\nقرآن بزرگ‌ترين راز علمى و توحيدى را در يك جملهء كوتاه : « وَهُوَ مَعَكُمْ أَيْنَ ما كُنْتُمْ » ؛ او در همه جا با شماست .\r\nبيان نموده و خط بطلان بر بسيارى از خرافات و لاطائلاتى كه بر مغزهاى مردم آن روز حكومت مىكرد كشيده است .\r\nخدايى كه قرآن بر اى بشر معرفى مىنمايد خداى نامحدود و نامتناهى است و چنين موجودى خواه ناخواه در همه جا حاضر و ناظر خواهد بود .\r\nما هميشه با موجودات سروكار داريم ؛ مانند وجود خويش كه از هر جهت محدود و اندازه‌گيرى شده است و موجود محدود همواره در نقطهء خاص و زمان معين قرار مىگيرد و اگر نقطه‌اى را اشغال كرد ،\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nنقطهء ديگر از وجود وى خالى خواهد بود و هم‌چنين است زمان .\r\nولى يك موجود نامتناهى از نظر زمان و مكان و به عبارت روشن‌تر ، بالاتر از زمان و مكان ، در همه وقت خواهد بود و خاصيت نامحدود و نامتناهى بودن هيمن است . ما مىتوانيم مطلب را به طريق ديگر بيان كنيم :\r\nيك موجود مادى ، مثلًا يك انسان از آن نظر كه يك فرد مادى است ، همواره قيودى از زمان و مكان وجود وى را احاطه كرده و او را با زنجيرهاى زمان ومكان محدود ساخته است . فرض كنيد عوامل و عللى ايجاب كرده يك انسان در شهر معينى به وجود آيد و يك صد سال ، كه آغاز آن اول قرن بيستم است ، زندگى كند .\r\nدر اين موقع آن شهر معين براى او يك قيد مكانى ، كه او را محدود به نقطهء خاصى نموده و امكنهء ديگر از وجود او خالى خواهد بود ، چنان كه آن يك صد سال ، يك قيد زمانى است كه وجود او را از نظر توسعه محدود ساخته و در قرون ديگر از چنين پديدهء مادى خبرى نخواهد بود . ولى اگر فرض كنيد كه موجودى باشد كه آلوده به جسم و جسمانى نبوده و از ماده و زمان و مكان منزه بوده و سنخ وجود او بالاتر از ماده و لوازم آن باشد در چنين صورتى ، زمان و مكان نخواهد توانست وجود او را محدود سازد و به سان قيد و زنجير از سعهء وجود او بكاهد .\r\nقرآن مىگويد : خداوند - روى براهين قطعى - ماده و جسم نيست ، وجوداو از لوازم ماده ، كه زمان و مكان است ، پيراسته و سنخ وجود او ما فوق ماده و لوازم آن است ، از اين رو بايد در همه جا باشد و نقطه‌اى از وجود او و لحظه‌اى از زمان از وى خالى نباشد . به عبارت ديگر ، زمان و\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمكان براى موجوداتى مىتوانند مانع و حايل شوند كه در عرض در دل آن‌ها قرار گيرند . ولى خداوندى كه پيش از آفرينش زمان و مكان وجود داشته و زمان و مكان مصنوع او و در رتبهء پست‌تر و نازل‌تر از وجود او قرار گرفته است ، چگونه مىتوان تصور كرد كه به وسيلهء مخلوق خود ، كه در قبضهء قدرت او آفريده شده است ، محدود و متناهى گردد .\r\nبه طور مسلم موجودى كه در دل زمان و مكان باشد ، وسعت ديد او كمتر و محدود به حدّ خاصى خواهد بود ، ولى موجودى كه خالق و پديد آرندهء زمان و مكان است برتر و بالاتر از اين دو قيد خواهد شد و وسعت ديد او محدود و متناهى نخواهد بود .\r\n\r\nمشعلى فروزان در يك بيابان ظلمانى و تاريك\r\nبه براستى اين آيه و نظاير آن در عصر تاريك و ظلمانى پيش از اسلام كه خداشناسان آن روز ، آفريدگار را بر فراز ابرها در نقطهء خاصى جستجو مىنمودند ، به سان مشعل فروزانى است در ميان بيابان فرو رفته در تاريكى .\r\nپيامبر اكرم اين حقايق را در دورانى بر جامعهء بشرى عرضه داشت كه پيروان توحيد ( يهود ) ! خدا را از آسمان‌ها فرود آورده و در باغ « عدن » كه طراوت و صفاى خاصى داشت جاى داده بودند ؛ حتى گاه گاهى صبحگاهان خرامان خرامان به گردش و تفريح مىپرداخت و روزى كه آدم و حوا از ميوهء شجرهء منهيه خوردند ، صداى خدا را در باغ شنيدند و خود را در لابه‌لاى درختان پنهان كردند و خداوند به تعقيب آن‌ها پرداخت ، سرانجام آن‌ها را پيدا نكرد و صدا زد : كجاييد ؟\r\nآدم گفت :\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nآواز تو را شنيدم خود را پنهان كردم . « 1 »\r\nپيامبر عالى قدر موقعى اين حقايق را آورد ، كه يهود ، خدا را تا در خيمهء ابراهيم فرود آورده و ابراهيم براى از بين بردن هرگونه خستگى و كوفتگى كه بر ذات اقدس الهى مستولى شده بود ، پاهاى خدا را مىشويد و غذاى چرب و مركب از گوشت گوساله و نان وكره و شير براى آفريدگار زمين و آسمان آماده مىسازد ، تا خداوند با صرف غذا نيرو و قوت بگيرد . « 2 »\r\nيا خداوند را در سرزمين « فنوئيل » نازل نموده تا با يعقوب كشتى بگيرد و اين زورآزمايى هم‌چنان ادامه داشت تا خداوند جهان احساس كرد كه بر رقيب خود نمىتواند پيروز شود از اين رو با ضربه فنى مخصوصى از دست يعقوب نجات يافت . « 3 »\r\nروز نزول آيات سورهء حديد ، شاگردان ناخلف حضرت مسيح عليه السلام آن چنان وجود خدا را مادى و محدود مىدانستند كه دستگاه ربوبى را متهم به توالد و تناسل كرده ؛ خداوند ، با زاد و ولد مخصوص يك شركت سهامى خدايى تأسيس كرده است .\r\nايران آن روز در آتش جهل و تاريكى و دوگانه پرستى مىسوخت و الههء خير و شر و خدايان نيك و بد و پديد آرندگان نور و ظلمت بر مغزها حكومت مىكرد و هر خالق از مصنوع خالق ديگر بىخبر و ناآگاه بود .\r\nآرى ، در چنين دوران سياهى آن آموزگار الهى ، به تعليم پروردگار\r\n\r\n\r\n","description":"","footnote":"\r\n( 1 ) . . ر . ك : تورات ، سفر پيدايش ، باب 3 ، آيه‌هاى 8 - 11 و نيز ص 61 .\r\n( 2 ) . . همان ، باب 18 ، آيه‌هاى 1 - 9 .\r\n( 3 ) . . همان ، باب 32 ، آيه‌هاى 24 - 32 .\r\n","page_name":" 95 ","page_number":95},
  {"content":"\r\n\r\nجهان ، پرچم توحيد ، و معارف عقلى و فلسفى را به دست گرفت و با نداى هر چه نافذتر گفت :\r\nهان اى مردم ، « وَهُوَ مَعَكُمْ أَيْنَ ما كُنْتُمْ وَاللَّهُ بِما تَعْمَلُونَ بَصِيرٌ » خداوند شما مادى نيست ، زمان و مكان او را مقيد نساخته است و او بر همه تسلط و احاطه دارد .\r\n\r\nعكس‌العمل معرفىهاى غلط\r\nنتيجهء فرود آوردن خدا تا در خيمهء ابراهيم ، و سكنا گرفتن خدا در باغ عدن ، عكس‌العمل كشتى گرفتن خدا با يعقوب و با تشكيل شركت سهامى خدايى از ناحيهء خدا و حضرت مسيح و روح‌القدس ، اين شد كه نيمى بيشتر از پيروان تورات و انجيل ، دستگاه خدايى را به مسخره گرفته و زير بار خداپرستى ، به ماديگرى و الحاد پناهنده شوند . اين گونه معرفىهاى غلط ، ضربه‌هاى محكم بر صفوف خداپرستان واقعى زد و موجب رشد و نمود مكاتب الحادى و ماترياليسم و شيوع افكار ضدّ خداپرستى در ميان مردم گرديد . به علاوه اعتقاد به خدايى كه تورات و انجيل معرفى مىكنند فاقد هر نوع نقش تربيتى خواهد بود ؛ خدايى كه از بندهء خود ، آدم ، ناآگاه است ، چگونه از گناهان بندگان خود در دل شب‌ها در نقاط مختلف ، آگاه خواهد بود و چگونه بر سراسر جهان تسلط و حكومت خواهد داشت ؟ !\r\n\r\nخداى ناظر بر اعمال\r\nقرآن با جملهء « وَهُوَ مَعَكُمْ أَيْنَ ما كُنْتُمْ » خدايى را معرفى مىكند كه در\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nتمام لحظات و اوقات با ما همراه است و آنى از مخلوق خود غفلت نورزيده و پرده‌اى ميان وى و آفريده‌ش نيست .\r\nاعتقاد به چنين خداى شاهد ب راعمال و حاضر در همه جا ، اثر تربيتى عجيب و شگفت‌انگيزى دارد ؛ كمتر شخصى با چنين اعتقاد راسخ ، دست به گناه و نافرمانى مىزند ؛ زيرا مىداند ميان او و خدا فاصله‌اى وجود ندارد و هر عملى انجام مىدهد ، براى او روشن است .\r\nمىگويند فرزند يكى از اصحاب پيامبر ، با جمعى در بيابان سفره‌اى گسترده و مشغول غذا خوردن بود . چوپان جوانى با تعادى گوسفند از كنار آنان گذشت ، يك نفر از آن ميان برخاست ، و چوپان را براى خوردن غذا دعوت نمود .\r\nچوپان جوان پس از اظهار تشكر ، پوزش طلبيد كه م عذورم زيرا روزه‌ام . اين جمله را گفت و با جمع آنان وداع نمود .\r\nبرخى از آن‌ها احتمال دادند كه چوپان در اين پوزش ظاهرسازى نموده و از در ريا و تزوير وارد گرديده و در واقع روزه نبوده است . فرزند آن صحابى با هوشيارى خاصى گفت : من اكنون حقيقت را براى شما روشن مىكنم و براى همين جهت چوپان را صدا زد و از او خواست يكى از گوسفندان خود را در برابر مبلغى در اختيار آن‌ها بگذارد و اگر مالك گله گوسفند خود را مطالبه كرد ، وى بگويد ، گوسفند طعمهء گرگ گرديد و آن‌ها نيز به نفع او گواهى دهند .\r\nجوان پس از شنيدن سخنان وى مقدارى تأمل كرد و سپس سرير داشت و با صداى بلند گفت : « فاأين اللّه » ؛ يعنى پاسخ خدا را چگونه بدهم ؟ ! او كه مىبيند و همه جا حاضر است و عمل من براى وى پنهان نيست .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nآنان با اين آزمايش ، به اخلاص جوان چوپان پى بردند .\r\nبنابراين اعتقاد به چنين خدايى ضامن سعادت و عامل برقرارى نظم در اجتماع است ، نه خدايى كه تورات و انجيل معرفى مىنمايند .\r\nآيهء پنجم « لَهُ مُلْكُ السَّمواتِ وَالأَرْضِ . . . » مربوط است به حكومت مطلق خدا بر آسمان‌ها و زمين و در اين باره در فصل سوم به طور مشروح سخن گفتيم .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\n8 - اختلاف شب و روز\r\n6 . « يُولِجُ اللَّيْلَ فِى النَّهارِ وَيُولِجُ النَّهارَ فِىاللَّيْلِ وَهُوَ عَلِيمٌ بِذاتِ الصُّدُورِ » ؛\r\nشب را در روز و روز را در شب وارد مىكند از يكى كم مىكند و بر ديگرى مىافزايد و او به ( مكنونات و ) اسرار سينه‌ها داناست .\r\n\r\nكوتاهى و بلندى شب و روز\r\nمىدانيم شب و روز در ايام سال يك سان نيست ، بلكه پيوسته از يكى كم و به ديگرى افزوده مىشود و علت اين موضوع همان تمايل محور زمين نسبت به مدار آن است ؛ زيرا محور زمين بر مدار آن عمود نيست و تقريباً در حدود 5 / 23 درجه تمايل دارد و همين موضوع سبب مىشود كه زمين در گردش خود بر دور آفتاب ، اوضاع مختلف به خود بگيرد .\r\nهنگامى كه در وضعى قرار مىگيرد كه نيم كرهء شمالى رو به طرف آفتاب متمايل است ، طبعاً روزها و طولانىتر و شب‌ها كوتاه‌تر و تابش\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nآفتاب بيشتر خواهد بود و در اين موقع ، فصل تابستان است در حالى كه نيم كرهء جنوبى در همان زمان فصل زمستان خود را مىگذراند .\r\nهنگامى كه در وضعى قرار گيرد كه نيم كرهء شمالى تمايل به جهتى بر خلاف آفتاب داشته باشد ، مقدار بيشتر از آن در تاريكى فرو مىرود و طبعاً شب‌ها طولانىتر و روزها كوتاه‌تر مىشود و در اين موقع ، فصل زمستانى نيم‌كرهء شمالى آغاز مىشود ؛ در حالى كه نيم كرهء جنوبى در اين موقع متمايل به آفتاب است و فصل تابستان خود را مىگذراند .\r\nبه راستى يكى از نشانه‌هاى بارز دخالت عقل و شعور در پديد آمدن كرهء زمين ، همين تمايل محور زمين است و اين كه در گردش خود به دور آفتاب در محور خود خود عمودى پيش نمىرود ، بلكه نسبت به سطح مدار خود متمايل است ؛ زيرا اگر چنين نبود ، قطب شمال و جنوب براى هميشه در روشنايى نيمرنگ شفق مىماند ؛ بخار آب اقيانوس‌ها دايم از شمال به جنوب در حركت مىآمد و قاره‌هايى از يخ ايجاد مىكرد ، چه بسا مسافات بين خط استوا و نواحى قطبى را به بيابان‌هاى غيرمسكون تبديل مىنمود ، با تبخير آب اقيانوس‌ها ، بستر شوره‌زار آن‌ها نمودار مىشد و رودخانه‌هاى قطبى همه جاى اراضى را شسته و از ميان دره‌هاى عميق مىگذشت و مرداب‌هاى موقتى از نمك مذاب در اين بسترها عميق مىگذشت و مرداب‌هاى موقتى از نمك مذاب در اين بسترها به وجود مىآمد ؛ فشار كوه‌هاى عظيم و سنگين يخ به قدرى زياد مىشد كه بر سطح هر دو قطب سنگينى كرده و آن‌ها را فرو مىبرد و آن وقت خط استوا بر اثر همين فشار تركيده و منطقهء جديدى احداث مىكرد ؛ اقيانوس‌ها خشك مىشد و اراضى وسيع جديدى به وجود مىآمد و ميزان بارندگى و رطوبت هم در اطراف جهان تقليل مىيافت و نتايج\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nسهمگين آن دنيا را منقلب مىنمود . « 1 »\r\nكوتاهى و بلندى شب‌ها و پيدايش فصول چهارگانه يكى از نتايج تمايل محور زمين است . لذا قرآن اين موضوع را به مناسبت‌هاى مختلفى در قرآن يادآور شده « 2 » و از اين رهگذر بشر را به شعور و عقل كلى كه اين جهان را تدبير مىكند متوجه مىنمايد .\r\n\r\nآيا قلب و سينه مركز ادراك است ؟ !\r\nقرآن مجيد در پاره‌اى از موارد ، ادراك و احساس انسانى را به قلب و سينه نسبت داده و هر دو را مركز ادراك دانسته است چنان كه مىفرمايد :\r\n« لَهُمْ قُلُوبٌ لا يَفْقَهُونَ بِها » ؛\r\nبراى آنان قلوبى است كه هرگز با آن چيزى را درك نمىكنند .\r\nو نيز مىفرمايد\r\n« وَحُصِّلَ ما فِى الصُّدُورِ » ؛ « 3 »\r\nو آن چه در سينه‌هاست مشخص گردد .\r\nدر آيهء مورد بحث ، سينه مركز اسرار و رازها دانسته شده چنان كه مىفرمايد :\r\n« وَهُوَ عَلِيمٌ بِذاتِ الصُّدُورِ » ؛\r\nبر آن چه در سينهء مردم مكنون و پنهان است آگاهى دارد .\r\n\r\n\r\n","description":"","footnote":"\r\n( 1 ) . . راز آفرينش انسان ، ص 16 .\r\n( 2 ) . . جملهء « يُولِجُ اللَّيْلَ فِى النَّهارِ وَيُولِجُ النَّهارَ فِىاللَّيْلِ » به مناسبت‌هايى پنج بار در قرآن تكرار شده . ر . ك : آل عمران ( 3 ) آيهء 27 ؛ حج ( 22 ) آيهء 61 ؛ لقمان ( 31 ) آيهء 29 ؛ فاطر ( 35 ) آيهء 13 ؛ حديد ( 57 ) آيهء 6 .\r\n( 3 ) . . عاديات ( 100 ) آيهء 10 .\r\n","page_name":" 101 ","page_number":101},
  {"content":"\r\n\r\nدر اين موقع سؤالى پيش مىآيد ، چگونه قرآن ، قلب و سينه را مركز اين پديدهاى روانى دانسته است در صورتى كه بر اساس تحقيقات علمى ، قلب صنوبرى ، كه در قسمتى از سينه قرار گرفته است ، كوچك‌ترين نقشى در تحقق پديدهء دانش ندارد ؟ چگونه قرآن ، برخى از قلوب را بيمار و ترسو معرفى مىكند . « 1 » در صورتى كه همگى مربوط به روان است ؟\r\nچگونه قرآن سينه را تنگ و وسيع « 2 » معرفى مىنمايد ؛ در صورتى كه مركز تمام اين ادراكات ، مغز و سلسله اعصاب است ، نه قلب و نه سينه ؟\r\nپاسخ : اولًا ، يكى از معانى قلب در لغت عربى ، همان عقل و روح است . در فرهنگ‌هاى عربى مىنويسند : « القلب :\r\nالعقل » . و در استعمالات معمولى در همان معنا نيز به كار مىرود ؛ هنگامى كه انسان با ناگوارىها دست به گريبان مىشود مىگويد : « قلبم سياه شد » . موقعى كه از دوست ديرينهء خود بىمهرى مىبيند ، مىگويد : « قلبم شكست » .\r\nناگفته پيداست منظور از اين جمله‌ها همان قلب صنوبرى شكل كه وظيفهء آن رساندن خون به شرايين و وريدهاست ، نيست ، بلكه مقصود چيزى است كه حقيقت انسان به آن بستگى دارد و اگر از ميان برود ، انسانيت نيز از ميان مىرود و بشر به صورت جمادى در مىآيد .\r\nدر برخى از آيات قراينى وجود دارد كه منظور از قلب ، همان قطعه گوشتى كه در قسمت مايل به چپ سينه قرار گرفته است ، نيست ؛ زيرا در يكى از آيات چنين مىفرمايد :\r\n\r\n\r\n","description":"","footnote":"\r\n( 1 ) . . مانند « فِى قُلُوبِهِمْ مَرَضٌ » بقره ( 2 ) آيهء 10 ؛ « وَقُلُوبُهُمْ وَجِلَةٌ » مؤمنون ( 23 ) آيهء 60 .\r\n( 2 ) . . انعام ( 6 ) آيهء 145 .\r\n","page_name":" 102 ","page_number":102},
  {"content":"\r\n\r\n« إِنَّ فِى ذ لِكَ لَذِكْرى لِمَنْ كانَ لَهُ قَلْبٌ أَوْ أَلْقى السَّمْعَ وَهُوَ شَهِيدٌ » ؛ « 1 »\r\n( از ميان سرگذشت اقوام ديرينه آن دسته بهره‌مند مىگردند كه داراى دل و قلب باشند ) .\r\nاگر مقصود از « قلب » همان تلمبهء خودكار بدن باشد ، تعليق بر چنين شرطى بىفايده خواهد بود ؛ زيرا اين شرط در تمام افراد موجود است و همهء مردم در قفسهء سينه ، چنين عضوى دارند ، در صورتى كه هدف قرآن اين است كه بهره‌بردارى از قرآن را به دستهء خاصى كه داراى فكر و عقل سليمى هستند ، اختصاص دهد و در حقيقت مىخواهد چنين بفرمايد : « لمن كان له عقل » .\r\nنه تنها لفظ « قلب » در اين معنا به كار مىرود ، بلكه گاهى لفظ « صدر » ( سينه ) به طور حقيقت و يا مجاز در روح و روان نيز به كار مىرود آن جا كه مىفرمايد :\r\n« أَلَمْ نَشْرَحْ لَك صَدْرَك » ؛ « 2 »\r\nآيا سينه تو را ( براى درك حقايق ) باز نكرديم .\r\n« أَفَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ » ؛ « 3 »\r\nكسانى كه ما سينه آن‌ها را براى درك حقيقت اسلام باز نموده‌ايم در روشنى خاصى از جانب خدا ، قرار گرفته‌اند .\r\nجاى ترديد نيست كه مقصود از سينه در اين جا ، همان انبان استخوان\r\n\r\n\r\n","description":"","footnote":"\r\n( 1 ) . . ق ( 50 ) آيهء 37 .\r\n( 2 ) . . انشراح ( 94 ) آيهء 1 .\r\n( 3 ) . . زمر ( 39 ) آيهء 22 .\r\n","page_name":" 103 ","page_number":103},
  {"content":"\r\n\r\nنيست ، بلكه روح انسانى و مدارك فكرى است كه قابل شرح و ضيق هدايت و ضلالت است .\r\nدر قرآن و استعمالات روزانه ، بدين دليل با اين دو لفظ ، از روح و روان و عقل و ادراك به طور مجاز تعبير مىآورند كه قلب و سينه بارزترين عضو بدن است كه آثار روانى در آن ظاهر مىگردد . هنگامى كه موجى از سرور و خوشحالى در روان ما پديد مىآيد و يا ترس و لرز آن را فرا مىگيرد ، فوراً در قلب و سينه واكنش آن‌ها نمايان مىشود و تغييراتى در ضربان قلب و دستگاه سينه پديد مىآيد . و در حقيقت دل و سينه نزديك‌ترين و حساس‌ترين مظهر براى بروز و ظهور امور روانى است . از اين لحاظ ، انبساط و انقباض درك و احساس به طور كنايه به اين دو عضو ، نسبت داده مىشود تا جايى كه پزشك از نحوهء ضربان قلب مىتواند انواع بيمارىها را تشخيص دهد و توقف و ايستادن قلب را نشانهءمرگ و پايان يافتن حيات تلقى نمايد .\r\nثانياً ، مركز ادراك نه قلب است و نه مغز و نه اعصاب ، بلكه همهء آن‌ها وسيله‌اى بيش براى تحقق درك و احساس نيستند ، بلكه به گواهى براهيم علمى و فلسفى ، مُدرك واقعى همان روح انسانى است كه پيراسته از ماده و خواص آن است و آزمايش‌ها بيش از اين اثبات نكرده است كه انسان در ادراك و احساس خود به اين ابزار مادى نيازمند است و اما مُدرِك واقعى يا وسيله بودن آن‌ها را نمىتوان با آزمايش ثابت كرد و به عبارت ديگر ، هرگز آزمايش صلاحيت ندارد يكى از دو طرف قضيه را معين سازد .\r\nفرستنده‌هاى جهان سخنان گوينده را به صورت امواج راديويى به اطراف جهان مىفرستند و آيا صحيح است ما كه در كنار راديو ، كه يك\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nدستگاه الكتريكى است و با نيروى برق كار مىكند ، نشسته‌ايم ، فريب ظاهر را خورده و بگوييم در پشت پرده ، فرستنده‌اى و گوينده‌اى وجود ندارد و معتقد گرديم فرستنده و گوينده - هر چه هست - اين جعبه راديويى است ، به دليل اين اين كه هر موقع به يكى از دستگاه‌هاى آن لطمه‌اى وارد آيد ، از كار و فعاليت باز مىماند .\r\nاين مثل ، روشنگر ارزش نظريهء كسانى است كه تصور كرده‌اند ستاد ادراكات ، همان مغز و سلسله اعصاب است و چنين استدلال مىكنند كه ما آزمايش كرده‌ايم ، ديده‌ايم هر موقع لطمه‌اى به مراكز ياد شده وارد مىآيد ، درك و احساس لطمه خورده و نقايصى در اين قسمت ايجاد مىشود در صورتى كه نتيجهء اين استدلال ، بيش از اين نيست كه وجود اين مراكز مادى در تحقق ادراك دخالت كامل دارند ، به سان راديو كه در شنيدن صداى گوينده ، مؤثر و دخيل است ؛ اما شنونده و بيننده و درك كنندهء واقعى همين مغز مادى و اعصاب بدن است . بنابراين هرگز از دليل ياد شده چنين نتيجه‌اى به دست نمىآيد .\r\nگذشته از اين ، در فلسفهء الهى با براهين فلسفى استوار ثابت شده ستاد ادراكات و احساسات - اعم از تصور و تصديق - همان روح مجرد انسانى است كه در اين جهان ماده با ابزار و ادوات خاص و اعضاى بدن خود ، كارهايى انجام مىدهد و شرح اين دلايل از هدف بحث ما بيرون است .\r\n\r\nعالىترين اصل تربيتى\r\nقرآن با جملهء « وَهُوَ عَلِيمٌ بِذاتِ الصُّدُورِ » ؛ او از مكنونات سينه‌ها آگاه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاست » به يكى از اصول تربيتى اسلام اشاره مىنمايد ؛ زيرا در مكتب‌هاى مادى ، ملاك نيكى و خوبى ، عمل انسان است و با معتقدات و منويات مذهبى و انگيزه‌هاى عمل كارى ندارند ؛ هرگاه يك نفر بيمارستانى به هر نيت و نظرى بسازد ، نوعاً مردم ، بنيادگذار آن را مىستايند و گروه زيادى در افتتاح آن شركت جسته و نمايندگان مطبوعات و راديو و تلويزيون دربارهء آن سخن گفته و عكس و تفصيلاتى از آن ، منتشر مىسازند ؛ ولى اسلام در داورى خود ، تنها به پروندهء عمل شخص نمىنگردد ، بلكه پروندهء نيت و انگيزه‌هاى روانى كار را نيز مورد بررسى قرار مىدهد در صورتى كه نيت نيز به سان عمل پاك و پيراسته باشد ، عمل شخص را تقديس نموده و براى آن پاداشى قائل مىشود ولى اگر انگيزهء عمل ريا و جلب توجه عوام و . . . باشد ، آن را شايستهء تقدير و پاداش نمىداند .\r\nقرآن با توجه دادن بشر به اين كه خداوند از همهء اسرار درونى و مكنونات سينه‌ها آگاه است ، ما را به يك اصل تربيتى رهبرى نموده و هشدار مىدهد كه از بسيارى از گناهان انديشه‌اى و فكرى ، مانند گمان بد ، رشك ، ريا و تزوير بپرهيزيم و در جاى ديگر مىفرمايد :\r\n« إِنْ تُبْدُوا ما فِى أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ » ؛ « 1 »\r\nاگر آن چه را در دل داريد آشكار سازيد و يا پنهان بنماييد خداوند از آن بازخواست مىنمايد .\r\nاسلام همان‌طور كه به اصلاح ظاهر اهميت داده ، به اصلاح باطن و درون نيز عنايت كامل مبذول داشته است ؛ تا آن جا كه رضا و خشم باطنى\r\n\r\n\r\n","description":"","footnote":"\r\n( 1 ) . . بقره ( 28 آيهء 284 .\r\n","page_name":" 106 ","page_number":106},
  {"content":"\r\n\r\nرا ملاك استحقاق پاداش و كيفر دانسته است . اميرمؤمنان مىفرمايد :\r\n« إنّما يجمع الناس الرضا و الغضب ، و إنما عقر ناقة ثمود رجل واحد ، فعمهم اللّه بالعذاب لما عموه بالرضا ؛ « 1 »\r\nرضا و خوشنودى از يك عمل و خشم از عمل ديگر ، انسان را با مباشر آن عمل در يك جا گرد مىآورد . ناقهء صالح را يك نفر پى كرد ولى عذاب الهى همه را فرا گرفت ؛ زيرا همگى به فعل او راضى بودند » .\r\n\r\n\r\n","description":"","footnote":"\r\n( 1 ) . . نهج‌البلاغه عبده ، خ 196 .\r\n","page_name":" 107 ","page_number":107},
  {"content":"\r\n\r\n\r\n9 - قرآن و خدمت به نوع\r\n7 . « آمِنُوا بِاللَّهِ وَرَسُولِهِ وَأَنْفِقُوا مِمّا جَعَلَكُمْ مُسْتَخْلَفِينَ فِيهِ فَالَّذِينَ آمَنُوا مِنْكُمْ وَأَنْفَقُوا لَهُمْ أَجْرٌ كَبِيرٌ » ؛\r\nبه خدا و پيامبر او ايمان آورديد ، و از اموالى كه شما را دربارهء آن‌ها جانشين ( خود يا گذشتگان ) قرار داده است ، انفاق كنيد ؛ هر كس از شما ايمان آورد و انفاق كند ، پاداش بزرگ دارد .\r\n8 . « وَما لَكُمْ لا تُؤْمِنُونَ بِاللَّهِ وَالرَّسُولُ يَدْعُوكُمْ لِتُؤْمِنُوا بِرَبِّكُمْ وَقَدْ أَخَذَ مِيثاقَكُمْ إِنْ كُنْتُمْ مُؤْمِنِينَ » ؛\r\nچرا به خدا ايمان نمىآوريد ، با اين كه پيامبر شما را به سوى ايمان به پروردگار دعوت مىكند ، او از شما پيمان ( فطرى بر خداشناسى ) گرفته ( و فطرت شما با خداشناسى آميخته است ) اگر توجه داشته باشيد .\r\n9 . « هُوَ الَّذِى يُنَزِّلُ عَلى عَبْدِهِ آياتٍ بَيِّناتٍ لِيُخْرِجَكُمْ مِنَ الظُّلُماتِ إِلَى النُّورِ وَ إِنَّ اللَّهَ بِكُمْ لَرَؤُفٌ رَحِيمٌ » ؛\r\nاوست كه بر بندهء خود آيه‌هاى روشن ( قرآن ) فرو فرستاده تا شما را از تاريكىهاى ( كفر ) به روشنايى ( ايمان ) 8 رااهنمايى كند ، خداوند به شما\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمهربان و رحيم است .\r\n10 . « وَما لَكُمْ أَلّا تُنْفِقُوا فِى سَبِيلِ اللَّهِ وَلِلَّهِ مِيراثُ السَّمواتِ وَالأَرْضِ لا يَسْتَوِىمِنْكُمْ مَنْ أَنْفَقَ مِنْ قَبْلِ الفَتْحِ وَقاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَقاتَلُوا وَكُلّاً وَعَدَ اللَّهُ الحُسْنى وَاللَّهُ بِما تَعْمَلُونَ خَبِيرٌ » ؛\r\nچرا از اموالتان در راه خدا انفاق نمىكنيد با اين كه خداوند وارث زمين و آسمان‌هاست ( و اين اموال خواه ناخواه از دست شما بيرون مىرود ) . كساين كه قبل از فتح ( مكه ) انفاق كردند و جهاد نمودند ( با ديگران برابر نيستند ) . رتبهء آنان بالاتر از كسانى است كه پس از فتح انفاق نموده و جهاد كرده‌اند . خداوند به همگى وعدهء نيك داده است . خداوند از كارهاى شما آگاه است .\r\n11 . « مَنْ ذَا الَّذِى يُقْرِضُ اللَّهَ قَرْضاً حَسَناً فَيُضاعِفَهُ لَهُ وَلَهُ أَجْرٌ كَرِيمٌ » ؛\r\nكيست به خدا وام نيكو ( قرض‌الحسنه ) بدهد تا خدا بر آن بيفزايد و براى او پاداش نيك است .\r\nدر جهان آفرينش همه و يا بسيارى از موجودات ، پاره از ذخاير وجودى خود را در راه رشد و نمو و پرورش موجودات ديگر صرف مىكنند : آفتاب مركز حرارت منظومهء شمسى ماست و هر روز از اين درياى آتش و كورهء درخشان ، 000 / 350 ميليون تن به حرارت و انرژى تبديل مىشود و قسمتى از اين اشعهء حيات‌بخش به كرهء ما فرو مىريزد ، تا جانداران و گياهان در پرتو آن زندگى نمايند .\r\nدرختان باردار ، شيرهء وجود خود را به صورت ميوه‌هاى رنگارنگ در اختيار جانداران مىگذارند ؛ دام‌هاى اهلى ، كرك و پشم و شير و گاهى\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nتمام هستى خود را در راه موجود شريفى به نام انسان خرج مىنمايند .\r\nخلاصه به هر سو و به هر موجودى بنگريم ، دست آفرينش آن‌ها را طورى آفريده ، كه در طريق خدمت يكديگرند و تا حدود توانايى خود ، به طبقهء ديگر انفاق مىنمايند .\r\nانسان كه جزئى از اين جهان آفرينش است ، نبايد در اين راه عقب بماند و بايد با مطالعهء مظاهر هستى ، انفاق و خدمت و تعاون را در سرلوحهء برنامه زندگى خود قرار دهد .\r\nاين بخش از آيات - كه ترجمهء آن‌ها قبلًا گذشت - به اين شيوهء بزرگ اجتماعى ، كه يكى از پايه‌هاى بزرگ اجتماع صحيح است ، فرا مىخواند و در جامعه‌هاى صنعتى به اصطلاح پيشرفته ، مسأله‌اى حساس و پراهميت است ؛ آنان مسألهء انفاق و كمك به طبقات اجتماع را با خريد قبض‌هاى تعاون و ساختن بيمارستان و درمانگاه و تأسيس دبستان و دبيرستان و كارخانه و كارگاه براى مستمندان و افتادگان و ده‌ها نوع ديگر عملى مىنمايند .\r\nقرآن نيز اين خدمات را به عنوان عالىترين تجلى روح انسان و نوعدوستى پذيرفته و بيش از پنجاه بار مسألهء انفلاق و تعاون اجتماعى و كمك به طبقات مختلف اجتماع را با بيانات و تشبيهات گوناگون و وعده و پاداش‌هاى بزرگ ، مطرح ساخته و اوامر مؤكدى در اين باره صادر نموده و اين مسأله را در رديف يك سلسله مسائل بزرگ اجتماعى كه روى آن زياد تكيه كرده ، قرار داده است ولى نقطهء اختلاف اسلام در اجراى اين برنامهء حياتى با ملت‌هاى به اصطلاح متمدن امروز در اين جاست كه قرآن عنايت دارد اين گونه خدمات اجتماعى ، با رنگ‌هاى مختلف خود ، از\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nايمان به خدا و روز رستاخيز سرچشمه گيرد ؛ يعنى محرك ما براى اين‌گونه اعمال تحقق بخشيدن به رضايت خدا و عمل به دستورات او باشد ، نه ريا و جلب توجه مردم و نه ساير محرك‌هاى مادى ؛ زيرا جاى گفتگو نيست كه اگر محرك ما براى انفاق ، ايمان و رضاى خداوند باشد ، به طور مسلم مىكوشيم اموال خود را در جايى مصرف كنيم كه واقعاً شايسته و خدمت باشد ، ولى به عكس اگر محرك ما امور مادى آلوده با صدها هوا و هوس گردد و ساختن پل و مدرسه ، كارگاه و كارخانه براى ريا و شهوت و در نتيجه براى كسب نام و مقام در آينده باشد ، در اين صورت ، به يقين حق به صاحب حق نمىرسد و تا آن جا در اين راه گام بر مىداريم كه به نفع شخصى ما تمام شود و در غير اين صورت ، گامى در اين راه برنخواهيم داشت .\r\nاز اين نظر در آيهء هفتم ، انفاق و خدمت به م ردم را بر اساس ايمان به خدا استوار نموده ؛ حتى به يك بار اكتفا نكرده و دوباره يادآور شده و مىگويد : « آمِنُوا بِاللَّهِ وَرَسُولِهِ وَأَنْفِقُوا » ؛ ايمان به خدا و رسول بياوريد و انفاق كنيد » و نيز اين مضمون را در ذيل متذكر مىشود و مىفرمايد : « فَالَّذِينَ آمَنُوا مِنْكُمْ وَأَنْفَقُوا » ؛ كسانى از شما كه ايمان آورده و انفاق كرده‌اند . . . » . و اين خود يكى از تعاليم برجستهء اسلام است ، كه اعتقاد دارد بايد سرچشمهء اين اعمال ، طلب خشنودى خداوند باشد نه ارضاى هوس‌ها و كسب نام و نشان .\r\nوانگهى ايمان ، كه گوهر گرانبهايى است و با روح انسان آميخته مىشود ، بايد آثار و مظاهرى داشته باشد و از وجود آثار آن ، پى به وجود آن برد و يكى از آثار عظيم ايمان ، گذشتن از اموال و ثروت است و بدون\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاين مظاهر ، مشكل بتوان گفت روح يك انسان جايگاه اين گوهر عالى است .\r\n\r\nموجبات ديگر انفاق\r\nعلاوه بر مسألهء ايمان ، كه خود محرك انفاق است ، آيه‌هاى مورد بحث دو نكتهء ديگر را تذكر مىدهند كه خود موجب روآورى و اقبال به انفاق است :\r\n1 . در آيهء هفتم موضوع استخلاف و جانشينى انسان را در اموالى كه در اختيار دارد ، پيش مىكشد و منظور از جانشينى ، يا جانشينى بشر از ناحيهء خداست كه در اين عرصه به نمايندگى از آفريننده و مالك اصلى اموال در آن تصرف مىكند و يا جانشينى از امت‌هاى گذشته است كه دسترنج آن‌ها ، به صورت سود خالص در اختيار او قرار گرفته است كه دسترنج آن‌ها ، به صورت سود خالص در اختيار او قرار گرفته است و در هر صورت بشر بايد متوجه شود مال خود را نمىبخشد و او در اين اموال سمتى جز نمايندگى ندارد و از اين نظر نبايد بخل بورزد . مؤيد احتمال اول ( نمايندگى از خداوند ) اين است كه در آيهء پيش از آن ، آسمان‌ها را ملك خدا دانسته است و قهراً مالكيت انسان مالكيتى ظاهرى و صورى و به صورت نمايندگى از مال واقعى خواهد بود .\r\n2 . در آيهءد هم خدا را وارث زمين و آسمان‌ها معرفى نموده و از اين راه متذكر مىشود كه اموال سرانجام از دست شما گرفته خواهد شد ، پس چه بهتر از اين فرصت موقت كه در اختيار داريد براى كسب خشنودى خدا انفاق كنيد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nارتباط آيه‌هاى هشتم و نهم با آيات ديگر چگونه است ؟\r\nبا اين كه هدف آيه تحريك به انفاق و نيكوكارى است ؛ ولى از آن جا كه بايد سرچشمهء انفاق ، ايمان به خدا و پيامبر او باشد ، در آيه‌هاى هشتم و نهم به دلايلى كه پايه‌هاى ايمان به خدا را تحكيم مىنمايد ، اشاره نموده است .\r\nبراى اثبات صانع و ايمان به خدا ، از نداى فطرت استمداد جسته و مىگويد : « وَقَدْ أَخَذَ مِيثاقَكُمْ » يعنى من از شما پيمان براى خداشناسى گرفته‌ام و فطرت شما را با روح خداشناسى خميره كرده‌ام . به طور مسلم اين پيمان ، پيمان زبانى و كتبى نيست بلكه پيمان فطرى و تكوينى است و بالطبع هر انسانى ، بىاختيار متوجه خدا بوده و هست و روح توجه به آفريدگار در طول قرون در انسان تجلياتى داشته است و يك مطلب تا ريشهء عميقى مانند فطرت نداشته باشد محال است تا اين اندازه ادامه پيدا كند و اگر خداشناسى از امور عادى « 1 » و اجتماعى بود با تحولات امم دستخوش تحول و تبدل مىگشت .\r\nآيهء نهم مىگويد : براى اثبات رسالت پيامبر اسلام كافى است كه به قرآن او توجه كره و آيات آن را بررسى نماييد .\r\nيك بررسى اجمالى كافى است كه اثبات كند اين كتاب ، برنامه الهى و آورندهء آن يك انسان است بر اين اساس ، ارتباط اين دو آيه با ماقبل و مابعد ، روشن است .\r\n\r\n\r\n","description":"","footnote":"\r\n( 1 ) . . براى توضيح بيشتر در شناسايى مميزات و خصوصيات امور فطرى و عادى ر . ك : جعفر سبحانى ، نقش ايمان در اجتماع .\r\n","page_name":" 113 ","page_number":113},
  {"content":"\r\n\r\n\r\nچرا در قرآن ظلمات جمع و نور مفرد آمده است ؟\r\nدر دوازده مورد در قرآن ظلمت و نور - كه كنايه از كفر و ايمان است - با هم به كار رفته ، ولى ظلمت با لفظ جمع و نور به لفظ مفرد آمده است . شايد نكتهء آن اين است كه ، نور معنوى ( ايمان ) همواره يك هدف را تعقيب مىكند ، و هدف در آن جا خدا و دستورات اوست ، ولى ظلمت و كفر ، الحاد و نفاق ، در عين اين كه همگى انحراف از حق است ، انسان را به سوى هدف واحدى سوق نمىدهند ؛ هر دسته‌اى براى خود اهوا و تمايلات و اهداف و اغراضى دارد ، هر گروهى براى خويش بتى دارند و خدايى ، و هر كدام خط سير جداگانه‌اى دارند . چنان كه مىفرمايد :\r\n« أَرْبابٌ مُتَفَرِّقُونَ خَيْرٌ أَمِ اللَّهُ الواحِدُ القَهّارُ » ؛ « 1 »\r\nخدايان مختلف و متفرق خوب است يا خداى يگانهء غالب .\r\n\r\nكيفيت را بايد در نظر گرفت نه حجم و كميت\r\nاسلام بر خلاف نظر مادى به كيفيت عمل مىنگرد ، نه به حجم و كميت آن ؛ يك عمل ناچيز اگر سرچشمهء آن ايمان و اخلاص باشد ، به مراتب ارزشش بالاتر از آن كارى است كه حجم بزرگى دارد ، ولى سرچشمهء آن خودخواهى ، و كسب مقام و نام و نشان است .\r\nدر جنگ تبوك مسلمان پاكدلى يك روز در نخلستانى در برابر دو\r\n\r\n\r\n","description":"","footnote":"\r\n( 1 ) . . يوسف ( 12 ) آيهء 39 .\r\n","page_name":" 114 ","page_number":114},
  {"content":"\r\n\r\nمن خرما كاركرد ؛ نيمى از آن را به خانهء خود برد و نيم ديگر را براى كمك به هزينهء جنگ به انبار ارتش اسلام تحويل داد و در همان وقت عبدالرحمان عوف با چهار هزار دينار به حضور رسول خدا وارد شد . گروهى كوتاه فكر كمك عبدالرحمان را ستوده و هديهء آن مسلمان فقير را به باد مسخره گرفته و خدمت او را ناچيز شمردند و انفاق بزرگ عبدالرحمان را - كه آلوده به اغراض دنيوى بود - به رخ وى كشيدند . قرآن آنان را چنين توبيخ فرمود :\r\n« الَّذِينَ يَلْمِزُونَ المُطَّوِّعِينَ مِنَ المُؤْمِنِينَ فِى الصَّدَقاتِ وَالَّذِينَ لا يَجِدُونَ إِلّا جُهْدَهُمْ فَيَسْخَرُونَ مِنْهُمْ سَخِرَ اللَّهُ مِنْهُمْ وَلَهُمْ عَذابٌ أَلِيمٌ » ؛ « 1 »\r\nكسانى كه به مؤمنان راغب به خير ( دربارهء دادن صدقه ) و به كسانى كه بيش از مقدور خود ندارند خرده مىگينرد و آن‌ها را مسخره مىكنند خداوند مسخرهء آن‌ها را تلافى نموده و براى آن‌ها عذاب دردناك است .\r\nبر اساس اين مطلب ، آيهء دهم خدمات و انفاق و جهاد و مبارزه كسانى را كه پيش از فتح مكه در اين راه گام برداشته‌اند برخدمات افرادى كه پس از فتح وارد كار شده‌اند ترجيح مىدهد ؛ زيرا خدمات دستهء اول يقيناً آلوده به هوا و هوس نبوده است ، ولى گروه دوم ، موقعى خدمت كرده‌اند كه سطوت اسلام سراسر عربستان را فرا گرفته بود و مؤمن و منافق به دليل نفوذ اسلام ، گرد آن جمع شده بودند .\r\n\r\n\r\n","description":"","footnote":"\r\n( 1 ) . . توبه ( 9 ) آيهء 79 .\r\n","page_name":" 115 ","page_number":115},
  {"content":"\r\n\r\n\r\nمتمكنى مانند خدا قرض مىطلبد\r\nمعمولًا افراد به كسانى كه اعتبار و امكاناتى دارند ؛ زودتر و بدون دغدغه قرض مىدهند ؛ از اين نظر خدا خود را در اين خدمات اجتماعى طرف معامله قرار داده و مىگويد هرگونه خدمتى كه از شما براى اصلاح بهبود جامعه سر مىزند ، تصور نكنيد كه هدر مىرود ، بلكه قرضى است كه براى متمكنى مانند خدا داده مىشود .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\n10 - تجسم اعمال در جهان ديگر\r\n12 . « يَوْمَ تَرَى المُؤْمِنِينَ وَالمُؤْمِناتِ يَسْعى نُورُهُمْ بَيْنَ أَيْدِيهِمْ وَبِأَيْمانِهِمْ بُشْراكُمُ اليَوْمَ جَنّاتٌ تَجْرِى مِنْ تَحْتِهَا الأَنْهارُ خالِدِينَ فِيها ذ لِكَ هُوَ الفَوْزُ العَظِيمُ » ؛\r\nروز رستاخيز مردان و زنان باايمان را مىبينى كه نور ( ايمان ) آن‌ها در پيشاپيش و طرف راست آنان در حركت است .\r\nبه آن‌ها نويد داده مىشود كه ( جايگاه ) شما بهشت است كه نهرها از زير درختان آن جارى مىشود و شما جاودانه در آن جا هستيد و اين كاميابى بزرگى است .\r\n13 . « يَوْمَ يَقُولُ المُنافِقُونَ وَالمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ قِيلَ ارْجِعُوا وَراءَكُمْ فَالْتَمِسُوا نُوراً فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَظاهِرُهُ مِنْ قِبَلِهِ العَذابُ » ؛\r\nدر آن روز مردان و زنان منافق به افراد باايمان مىگويند : ( كمى ) صبر كنيد تا ما از نور شما بهره گيريم ، ولى به آن‌ها گفته مىشود ( به دنيا ) باز گرديد و تحصيل نور كنيد . ( در اين لحظه ) ديوارى كه داراى در است ميان دو گروه ( حايل مىشود ) درون آن ديوار ، رحمت ( بهشت ) و برون آن ، عذاب است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n14 . « يُنادُونَهُمْ أَلَمْ نَكُنْ مَعَكُمْ قالُوا بَلى وَلكِنَّكُمْ فَتَنْتُمْ أَنْفُسَكُمْ وَتَرَبَّصْتُمْ وَارْتَبْتُمْ وَغَرَّتْكُمُ الأَمانِيُّ حَتّى جاءَ أَمْرُ اللَّهِ وَغَرَّكُمْ بِاللَّهِ الغَرُورُ » ؛\r\nدر اين هنگام منافقان مؤمنان را ندا مىكنند كه مگر ما با شما در ( دنيا ) نبوديم ؛ ( چرا سرانجام كار ما دوتا شد ) . مؤمنان پاسخ مىدهند : آرى چنين است ولى شما خود را ( به سبب نفاق ) به هلاكت افكنديد و با حالت انتظار و تذبذب به سر برديد و در دين خود ترديد نموديد و آرزوها شما را فريب داد ، تا آن جا كه فرمان خدا ( مرگ ) فرا رسيد و ( شيطان ) فريبنده‌اى شما را فريب داد .\r\n15 . « فَالْيَوْمَ لا يُؤْخَذُ مِنْكُمْ فِدْيَةٌ وَلا مِنَ الَّذِينَ كَفَرُوا مأْواكُمُ النّارُ هِىَ مَوْلاكُمْ وَبِئْسَ المَصِيرُ » ؛\r\nامروز ديگر نه از شما و نه از كافران عوض پذيرفته نمىشود ، جايگاه شما دوزخ و شايستهء شماست و بسيار جايگاه بدى است .\r\nآن چه را آيه‌هاى فوق بيان مىكند در حقيقت ، دورنما و شبحى است از يك سلسله حقايق جهان جاويدان و تا انسان آن حقايق را مشاهده نكند ، هرگز به حقيقت اين معانى پى نخواهد برد ، بلكه از خود خواهد پرسيد اين صحنهء عظيم ، چه صحنهء بزرگى است كه اولين و آخرين در آن جا گرد مىآيند ؟ چگونه وجود افرادِ باايمان به صورت يك منبع نور در مىآيد ؟ ! و اين ديوار عظيم كه دو دسته را از هم جدا مىسازد ، چه ديوارى است ؟ و چگونه يك طرف آن عذاب و درون آن رحمت است ؟ ! و طرز مكالمه اين دو دسته چطور است ؟\r\nاين‌ها يك سلسله پرسش‌هايى است كه در موقع مطالعه اين آيات\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبه خاطر ما وارد مىشود ، ولى هر چه دربارهء آن‌ها بحث شود ، جز شبحى از حقيقت دستگير نمىشود . البته ما تقصير نداريم ، بلكه حقايق آن جهان چنان بالاست كه در قالب الفاظ اين جهان در نمىآيد و آخرين راه براى درك درجات و دركات آخرت ، اين است كه از روى مقايسه و تشبيه ، دورنمايى از آن‌ها در ذهن خود ترسيم نماييم و در اين صورت ، قصور ، متوجه قواى ادراكى و زبان و الفاظ ماست .\r\nحال ما در مورد درك حقايق آن جهان ، حال جنينى است كه در رحم مادر قرار گرفته باشد ؛ او هر اندازه هوش و استعداد داشته باشد نمىتواند وضع موجود بيرون رحم را درك كند .\r\nمولوى اين تمثيل را در ابيات زير به صورت نغز بيان كرده است :\r\n گر جنين را كس بگفتى در رحم * هست بيرون عالمى بس منظم\r\nيك زمين خرمى با عرض و طول * اندر آن ، صد نعمت و چندين اكُول\r\nكوه‌ها و بحرها و دشت‌ها * بوستان‌ها باغ‌ها و كشت‌ها\r\nآسمان بس بلند و پرضياء * آفتاب و ماهتاب و صد سها\r\nاز شمال و از جنوب و از دَبور * باغ‌ها دارد عروسىها و سور\r\nدر صفت نايد عجايب‌هاى آن * تو در اين ظلمت چه اى ، در امتحان \r\n\r\n","description":"","footnote":"","page_name":" 119 ","page_number":119},
  {"content":"\r\n\r\n خون خورى در چار ميخ تنگنا * در ميان حبس انجاس و عنا\r\nاو به حكم حال خود منكر بدى * زين رسالت معرض و كافر شدى\r\nكاين محال است و قريب است و غرور * زان كه تصويرى ندارد ، و هم كور\r\nجنس چيزى چون نديد ادراك او * نشنود ادراك منكرناك او\r\nهم چنان كه خلق عام اندر جهان * زآن جهان ابدال مىگويندشان\r\nكاين جهان جايى است بس تاريك و تنگ * هست بيرون عالمى بىبو و رنگ\r\nهيچ در گوش كسى زايشان نرفت * كاين طمع آمد حجابى ژرف رفت « 1 » \r\n\r\nچگونگى پاداش و كيفر اعمال\r\nدانشمندان در پاداش و كيفر اعمال عقايد گوناگونى دارند : گروهى از آن‌ها معتقدند كه جزاى اعمال ، مانند پاداش و كيفرهاى اين جهان روى قرار داد است ؛ يعنى چنان كه در اين جهان براى هر بزهى ، كيفرى از طرف قانون گذاران تعيين شده است و كيفر سارق روى قرار و تقنين ، غير از كيفر قاتل است ، همچنين خداوند بزرگ براى هر عملى ، كيفر و يا\r\n\r\n\r\n","description":"","footnote":"\r\n( 1 ) . . مثنوى ، دفتر سوم ، ص 2 .\r\n","page_name":" 120 ","page_number":120},
  {"content":"\r\n\r\nپاداش خاصى معين نموده است و هر كسى طبق مقررات الهى به سزاى اعمال خود مىرسد و هرگونه پاداش و كيفر ، مخلوق خداوند است و كوچك‌ترين ربطى به شخص خوش كردار و يا بدكردار ندارد ، و خداوند ، در اختيار آن شخص مىگذارد و اين نظريه ، همان نظريهء اجر و مزد و كيفرهاى مقرراتى است .\r\nدستهء ديگر معتقد است تمام كيفرها و پاداش‌ها مخلوق نفس و روح انسانى است ، كه نفس انسان بىاختيار در آن جهان آن‌ها را خلق مىكند . اينان مىگويند كردار نيك و بد در اين جهان در نفس انسانى ملكات خوب و بد ايجاد مىنمايد و اين ملكات خميرهء انسان و جزء ذات او محسوب مىشود و هر ملكه‌اى ، مناسب خويش به صورت‌هايى از نعمت و نقمت مىآفريند هم‌چنان كه انسان در اين جهان ، مناسب ملكات و روحيات خويش ، يك سلسله افكار و معانى را در ذهن خويش ترسيم مىنمايد ، اشخاص خوش باطن در اين جهان با يك سلسله از افكار و تصورات نيك ، سروكار دارند و افراد ناپاك در خواب و بيدارى ، خواه ناخواه با افكار باطل و تصورات بد ، خويش را مشغول مىسازند .\r\nاين افكار بد و يا خوب ، محصول و معلول ملكاتى است كه در اين جهان كسب كرده است و اين ملكات در روز جزا ، خلاق نعمت‌ها و نقمت‌ها و شكنجه‌ها و دردها و روح و ريحان است و بىاختيار اين حقايق را به وجود خواهد آورد .\r\n\r\nنظريهء تجسم اعمال\r\nگروهى از دانشمندان بزرگ اسلام راه ديرگى انتخاب نموده\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nو شواهد زيادى از آيات و احاديث براى آن آورده‌اند و اجمال آن اين است :\r\nتمام پاداش‌ها و كيفرها ، نعمت‌ها و نقمت‌ها ، فرح و سرور ، درد و شكنجه ، حقايق اعمال دنيوى ماست ؛ هر كردارى از ما - خواه خوب و خواه بد - يك صورت دنيوى دارد كه ما آن را مشاهده مىنماييم و يك صورت اخروى دارد كه هم‌اكنون در دل آن عمل نهفته است و روز رستاخيز پس از تحولات و تطوراتى كه در آن رخ مىدهد شكل كنونى و دنيوى خود را از دست داده و با واقعيت اخروى و روز بازپسين خود جلوه مىكند و باعث لذت و فرح عامل و يا آزار او مىگردد .\r\nآنان معتقدند كه اعمال نيك اين زندگى در روز رستاخيز تغيير شكل داده و در صورت باغ و راغ و چمن و سوسن و حوريان زيبا اندام و كاخ‌هاى مجلل درخواهد آمد . چنان كه اعمال بد ، قيافهء دنيوى خود را دگرگون كرده و به صورت آتش و زنجير و انواع عذاب جلوه خواهد نمود و جزاى اعمال هر انسانى عين اعمال او خواهد بود و در اين جمله ذره‌اى مجاز نيست و يزى در محكمهء عدل خداوند بهتر از اين نيست كه عين عمل انسان را به خود انسان بازگردانند . « 1 »\r\nاز ميان آيات قرآن ، كه اين گروه استدلال كرده‌اند يكى آيه زير است :\r\n« وَوَجَدُوا ما عَمِلُوا حاضِراً وَلايَظْلِمُ رَبُّكَ أَحَداً » ؛ « 2 »\r\nروز رستاخيز آن چه را عمل كرده بودند در پيشگاه خود حاضر و موجود مىيابند و پروردگار تو به كسى ستم نمىكند .\r\n\r\n\r\n","description":"","footnote":"\r\n( 1 ) . . اين مضمون در اعراف ( 7 ) آيهء 30 ، لقمان ( 31 ) آيهء 16 و تكوير ( 81 ) آيه‌هاى 13 و 14 نيز وارد شده است .\r\n( 2 ) . . كهف ( 18 ) آيهء 49 .\r\n","page_name":" 122 ","page_number":122},
  {"content":"\r\n\r\nآيهء مزبور حاكى است كه روز رستاخيز ، خود عمل در برابر انسان حاضر مىگردد و اين كه گاهى برخى از مفسران ، لفظ « جزاء » مقدر كرده و مىگويند منظور « جزاء ما عملوا » است خلاف ظاهر آيه است .\r\nآيه‌هاى 12 و 13 مورد بحث ، گواه بر اين قول است ، زيرا آيهء 12 وجود مؤمنان را در روز رستاخيز منبع نور معرفى نموده است كه با حركت آن‌ها ، نورشان نيز در حركت است .\r\nدر آيهء بعد پاسخ مؤمنان را دربارهء درخواست منافقان كه مؤمنان مقدارى صبر كنند ، تا آن‌ها نيز در پرتو نور آن‌ها حركت نمايند چنين نقل مىكند : « قِيلَ ارْجِعُوا وَراءَكُمْ فَالْتَمِسُوا نُوراً » يعنى به دنيا بازگرديد و نور به دست آوريد ، ظاهر اين پاسخ ، اين است كه ما نور را از دنيا آورده‌ايم و شما نابخردان نيز مىتوانستيد اين نور را همراه خود بياوريد .\r\nاكنون بايد دقت كرد اين نور كدام نور است ، كه مؤمنان همراه خود آورده‌اند . آيا جز ايمان و اعمال نيك ، چيز ديگرى هست كه آنان همره خود در رستاخيز آورده باشند ؟ ! پس معلوم مىشود ايمان و اعمال نيك روز رستاخيز به صورت نور جلوه مىكند و صورت واقعى اين اعمال همان نور است ، كه در قيامت مشاهده مىگردد .\r\n\r\nبرخى از دلايل نقلى نظريهء تجسم اعمال\r\nطرفداران نظريهء تجسم اعمال ، با بسيارى از آيات و روايات بر نظريهء خويش استدلال كرده‌اند كه برخى از آن‌ها اصل تجسم عمل را اثبات مىكند و برخى ديگر متعرض خصوصيات آن‌ها نيز است و ما به اجمال به پاره‌اى از آن‌ها اشاره مىكنيم :\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n1 . از آياتى استفاده مىشود كه جهان كشتزار سراى ديگر است و عمل انسان به سان دانه‌اى است كه كشاورز در دل خاك فرو مىبرد ، آن‌گاه همان دانه رشد و نمو كرده و كشاورز همان دانه را با مقادير زيادترى برداشت مىكند . اعمال انسان در اين جهان با تبدلات و تغييرات بيشترى كه لازمهء آن سراست ، به خود انسان بازگشته و آن‌چه را كاشته با مقدار زيادترى درو مىكند ، چنان كه مىفرمايد :\r\n« مَنْ كانَ يُرِيدُ حَرْثَ الآخِرَةِ نَزِدْ لَهُ فِى حَرْثِهِ » ؛ « 1 »\r\nهر كس كشت آخرت را بخواهد ، كشت او را مىافزاييم .\r\n« العمل الصالح حرث الآخرة ؛ « 2 »\r\nكار نيك ، كشت آخرت است » .\r\n2 . صريح آيهء مورد بحث - كه در آغاز بحث مشاهده مىكنيد - اين است كه ، حسنات اين سرا در جهان ديگر به صورت نور و روشنايى در مىآيند و مؤمنان در پاسخ منافقان چنين مىگويند : « باز گرديد ، اين نور را از دنيا طلب كنيد » .\r\nجاى شك نيست كه اين گونه آيات و روايات را مىتوان بر مجاز و استعاره حمل كرد و در بسيارى از آن‌ها لفظ « جزاء » را در تقدير گرفت ولى آيا مجازيم كه از پيش خود چنين كارى را انجام دهيم ؟ !\r\nاين اجمال نظريهء طرفداران تجسم اعمال است كه به طور فشرده بيان داشتيم .\r\n\r\n\r\n","description":"","footnote":"\r\n( 1 ) . . شورى ( 42 ) آيهء 20 .\r\n( 2 ) . . نهج‌البلاغه ، خ 56 .\r\n","page_name":" 124 ","page_number":124},
  {"content":"\r\n\r\nدر كلمات پيشوايان اسلام تذكرات زيادى در اين باره داده شده است . اميرمؤمنان مىفرمايد :\r\n« فإنّ الدنيا قد أدبرت و آذنت بوداع ، و إنّ الآخرة قد اشرفت به اطلاع . ألا و إنّ اليوم المضمار و غداً السباق ، و السبقة الجنة والغاية النار ؛ « 1 »\r\nدنيا با تزلزل و پشت كردن اعلام جدايى كرده و آخرت با فرا رسيدن ناگهانى خود نزديك شده است . امروز روز آماده شدن و فردا روز مسابقه است و سرانجام مسابقه ، يا بهشت است و يا دوزخ » .\r\n\r\n\r\n","description":"","footnote":"\r\n( 1 ) . . نهج‌البلاغه عبده ، ج 1 ، ص 27 .\r\n","page_name":" 125 ","page_number":125},
  {"content":"\r\n\r\n\r\n11 - هوس‌رانى قساوت مىآورد\r\n16 . « أَلَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ وَما نَزَلَ مِنَ الحَقِّ وَلا يَكُونُوا كَالَّذِينَ أُوتُوا الْكِتابَ مِنْ قَبْلُ فَطالَ عَلَيْهِمُ الأَمَدُ فَقَسَتْ قُلُوبُهُمْ وَكَثِيرٌ مِنْهُمْ فاسِقُونَ » ؛\r\nآيا وقت آن نرسيده كه دل‌هاى افراد با ايمان در برابر ياد خدا و آيين حقى كه از طرف او نازل شده خاضع گردد و مانند پيشينيان از اهل كتاب نباشند كه يك مدت طولانى ، آسوده زندگى كردند ( و مغرور شدند ) و دل‌هاى آن‌ها قساوت پيدا كرد و بسيارى از آن‌ها گناه‌كار بودند .\r\n17 . « إِعْلَمُوا أَنَّ اللَّهَ يُحْىِ الأَرْضَ بَعْدَ مَوْتِها قَدْ بَيَّنَّا لَكُمُ الْآياتِ لَعَلَّكُمْ تَعْقِلُونَ » ؛\r\nبدانيد خداوند زمين‌ها ( و دل‌هاى ) مرده را بعد از مرگشان ( در پرتو ايمان ) زنده مىكند . ما آيه‌هاى ( خود ) را براى شما بيان مىكنيم تا شما دربارهء آن‌ها فكر كنيد .\r\n18 . « إِنَّ المُصَّدِّقِينَ وَالمُصَّدِّقاتِ وَأَقْرَضُوا اللَّهَ قَرْضاً حَسَناً يُضاعَفُ لَهُمْ وَلَهُمْ أَجْرٌ كَرِيمٌ » ؛\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمردان و زنانى كه در راه خير انفاق مىكنند و كسانى كه به خدا قرض نيكو مىدهند ، پاداش آن‌ها مضاعف مىوشد و برايشان اجر بزرگ است .\r\n\r\nعوامل سنگدلى\r\nنكتهء حساس در اين آيات همان موضوع قساوت و سنگدلى است كه دامنگير گروهى از گذشتگان از اهل كتاب بوده است و آن گروه از مردمى كه داراى زندگى مرفه طولانىاند نيز دچار چنين حالت روانى مىگردند . اكنون بايد ديد عوامل سنگدلى و تهى شدن از هر نوع عواطف انسانى چيست ؟\r\nفقر و تهىدستى ، محروميت و ناكامى ، ريشهء عقل و ايمان را مىسوزاند و در برابر آن ، تن‌آسايى و فرو رفتن در كام لذايذ و پاسخ مثبت گفتن به خواسته‌هاى بىشمار دل و به اصطلاح قرآن ، در جرگهء « مترفين » قرار گرفتن و در اشباع تمايلات نفسانى حد و مرز نشناختن ، طراوت زندگى را از بين مىبرد و حالت روانى خاصى در انسان به وجود مىآورد كه قرآن آن را « قساوت » و سنگدلى مىنامد و بايد بهتر زيستن را ، كه هدف پيامبران و مصلحان حقيقى اجتماع است ، در حدّ فاصل « محروميت » و « ترف » ( عياشى بىحد و حساب ) جستجو كرد .\r\nگاهى تصور مىشود كه راه اساسى براى بهتر زيستن ، همان سنگين كردن كفه‌هاى مادى زندگى و سرگرم ساختن مردم با برنامه‌هاى متنوع مادى است ، غافل از اين كه تا به موازات پيشرفت در مظاهر لذت جسمى ، در قسمت‌هاى معنوى - كه بر اساس اعتقاد به خدا و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nروز رستاخيز است - پيشرفت حاصل نشود زندگى سعادتمندانه به وجود نمىآيد ؟ زيرا به گواه تجارب زندگى ، توجه فوق‌العاده به ظواهر فريبندهء زندگى مادى ، دل را - كه بايد كشتزار فضايل باشد - مىميراند و در چنين دلى فضايل انسانى و سجاياى اخلاقى چون مهر و محبت ، عاطفه و ترحم ، فتوت و جوانمردى ، عفت و پاكى ، صدق و صفا كمتر پيدا مىشود ؛ زيرا اين گونه فضايل در مسير زندگى ، محدوديت خاصى به وجود مىآورد و كسى كه مىگويد زندگى براى لذت بردن است و بس ، چنين محدوديت‌هايى را بلاى جان خود مىداند .\r\nاسراف در شهوات و مستى نعمت ، نه تنها عواطف و فضايل انسانى را از بين مىبرد ، بلكه باعث ستيزگى با مناديان حق و عدالت ، تقوا و پرهيزكارى ، عفت و پاكدامنى مىشود . از اين رو همواره مترفين با پيامبران در دو جناح مخالف قرار داشته‌اند و قرآن صفات برجستهء مترفين را در ضمن آيه‌هايى بيان كرده است :\r\n1 . مترفين و هواداران لذت بىحد و حساب ، همواره رسالت آسمانى پيامبران را ، كه براى محدود كردن هوس‌هاى سركش آن‌ها فرستاده شده بودند ، انكار مىكردند تا از زير بند قوانين دينى آزاد باشند ، چنان كه مىفرمايد :\r\n« وَما أَرْسَلْنا فِىقَرْيَةٍ مِنْ نَذِيرٍ إِلّا قالَ مُتْرَفُوها إِنّا بِما أُرْسِلْتُمْ بِهِ كافِرُونَ » ؛ « 1 »\r\nما هر موقع به نقطه‌اى پيامبر مىفرستاديم مترفين آن جا مىگفتند ما رسالت شما را منكريم .\r\n\r\n\r\n","description":"","footnote":"\r\n( 1 ) . . سبأ ( 34 ) آيهء 34 .\r\n","page_name":" 128 ","page_number":128},
  {"content":"\r\n\r\n2 . گناه و طغيان اثر مستقيم خوش‌گذرانى و سستى نعمت است و باعث نابودى مىشود . چنان كه مىفرمايد :\r\n« وَ إِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها » ؛ « 1 »\r\nهر موقع بخواهيم ملتى را نابود كنيم به متنعمين و برخورداران آن‌ها دستور ( اطاعت ) مىدهيم ، ولى آن‌ها راه طغيان و گناه را پيش مىگيرند .\r\n3 . قساوت و سنگدلى از آثار غرق شدن در لذايذ مادى است و در آيهء 16 دربارهء دسته‌اى از اهل كتاب چنين مىفرمايد :\r\n« فَطالَ عَلَيْهِمُ الأَمَدُ فَقَسَتْ قُلُوبُهُمْ » ؛\r\nعمر دراز ( و لذت بىشمار ) باعث قساوت قلب آن‌ها شد .\r\nنكتهء حساس بحث ما همين صفت اخير دنياپرستان است كه در پى آن ، فضايل انسانى و سجاياى اخلاقى و عواطف از دل دورى مىگزيند ؛ دل از هيچ منظرهء عبرت‌انگيزى متأثر نمىشود و رهنمايى پيامبران و مناديان عدالت در آن اثر نمىگذارد .\r\n\r\nگواه زنده\r\nوضع زندگى بسيارى از مردم كشورهاى صنعتى كه هر روز به هوس‌هاى سركش خود رنگ تازه‌اى مىدهند ، بهترين گواه گفتار ماست . شما از رزق و برق صنعت آن‌ها چشم بپوشيد و پايهء عواطف آن‌ها را به دست بياوريد . آيا اين همه تلفات سنگين جنگ‌هاى جهانى اول و دوم ، دل‌هاى آن‌ها را متأثر ساخت ؟ ! عواطف در ميان آن‌ها به قدرى تنزل يافته كه ديگر\r\n\r\n\r\n","description":"","footnote":"\r\n( 1 ) . . اسراء ( 17 ) آيهء 16 .\r\n","page_name":" 129 ","page_number":129},
  {"content":"\r\n\r\nپيوند خويشاوندى از دايرهء اقوام درجهء اول ( پدر و مادر و پسر و دختر ) تجاوز نمىكند ؟ و ساير خويشاوندان ، مانند دايى و عمو و . . . تقريباً با بيگانگان يكسانند و طرز معاشرت والدين با فرزند ، روى يك محاسبهء دقيق مادى است كه هر گز نمىتوان نام آن را عاطفه نهاد ؛ از عواطف و سجاياى انسانى كه بگذريم ، دين و مذهب در ميان آن‌ها پديده‌اى ملى است و اثر و معنويت خود را از دست داده است و دينداران واقعى ، كه به راستى به آن معتقد باشند ، در ميان آنان بسيار كم است .\r\n\r\nعلاج منحصر از نظر قرآن\r\nعلاج واقعى براى زدودن قساوت و بروز صفا ، همان سنگين ساختن كفهء معنويات ، يعنى اعتقاد به وجود خدا و روز جزا ، آن‌گاه بهره‌بردارى صحيح و معتدل از مظاهر زندگى مادى است .\r\nقرآن براى توجه دادن ما ، در آيهء 17 مَثَلى مىزند و مىفرمايد : باران زمين‌هاى مرده را با قطره‌هاى خود نرم و زنده مىسازد و در هر نقطه‌اى گلى و يا گياهى را پرورش مىدهد . هدف از اين مَثَل اين است كه ايمان و معنويات هم دل‌ها را با پرورش دادن انواع فضايل زنده مىسازد .\r\nقرآن براى احياى عواطف انسانى در آيهء 18 دستور مىدهد كه ، در راه خدا انفاق كنيد و قرض نيكو بدهيد و اين كار براى خدا باشد .\r\nروى اين بيان ارتباط آيات سه‌گانه نيز با هم روشن گرديد و معلوم شد كه هر سه هدف واحدى را تعقيب مىكنند ؛ زيرا در نخستين آيهء مورد بحث ( آيه 16 ) دربارهء قساوت و سنگدلى اهل كتاب سخن مىگويد و در آيهء پس از آن ، با جملهء « أَنَّ اللَّهَ يُحْىِ الأَرْضَ بَعْدَ مَوْتِها » ( خداوند زمين\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمرده را زنده مىكند ) با كنايه بيان مىدارد كه مايهء حيات قلوب ، ايمان است و دلى كه از نور ايمان بهره‌اى ندارد به سان زمين مرده مىباشد و آخرين آيه دستور مىدهد كه به افراد افتاده كمك كنيم ، و از اين طريق حيات قلوب و عواطف درونى خود را آشكار سازيم ؛ زيرا انفاق و دلسوزى اثر مستقيم روح و روان حساس است و افرادى كه دل‌هاى آنان را قساوت فرا گرفته است هرگز ، مبدأ چنين كارهايى نمىشود .\r\n\r\nهيپىگرى معلول فقدان معنويت غرب است\r\nهيپىگرى واكنش خستگى و آزردگى از زندگى مادى غرب و يأس و نوميدى از جهان ماشين و صنعت است .\r\nجوانان براى رهايى از تشويش و اضطراب درونى به هيپىگرى پناه مىبرند . « 1 »\r\nطرفداران جدى هيپيسم در غرب ، انگيزهء پيدايش اين مكتب را چنين تشريح مىكنند :\r\nعامل اصلى پيدايش هيپيسم ، زندگى مادى جامعهء ثروتمند آمريكايى است . در غرب ، مذهب مسيحيت به صورت مقررات خشك درآمده است . نسل ما خود را در خلأ معنوى مىبيند و اين خلأ واقعيت دارد و اطراف همهء ما را گرفته است . تمدن غربى از لحاظ مادى ، توسعه پيدا كرده ولى روح خود را ازدست داده است ؛ تمدن به توسعهء معنوى و به معنويات فراوانى نيازمند است ؛ همهء نسل ما اين خلأ وحشتناك را احساس كرده است . « 2 »\r\n\r\n\r\n","description":"","footnote":"\r\n( 1 ) . . گزارش مؤسسهء مباسا دور كالج به نقل از : نسل جوان ، سال 1 ، شمارهء 6 .\r\n( 2 ) . . همان ، سال 1 ، شمارهء 5 .\r\n","page_name":" 131 ","page_number":131},
  {"content":"\r\n\r\nاين سفرهء رنگين ، كه غرب براى زندگى مادى خود گسترده و همه چيز را فداى جلب ثروت و غرق شهوت نموده و فضايل انسانى و اصول اخلاق و عواطف بشرى به دست فراموشى سپرده است ، روزى آن‌چنان منفجر گردد كه اثرى از اين تمدن ماشينى باقى نماند و نمونهء آن پيدايش گروه هيپى است كه از فقدان معنويت ، به بيابان و كوه پناهنده مىشوند .\r\n\r\nانسانيت در سراشيبى ماديگرى\r\nبه هم خوردن موازنه ميان پيشرفت‌هاى مادى و معنوى ، فروريختن كاخ نظامات اخلاقى و نابه سامانى ارزش‌هاى معنوى يكى از عوامل خطرناكى است كه انسانيت و تمدن ماشينى را سخت به فنا و نابودى تهديد مىنمايد و فرهنگ مادى در گسترش ترقيات مادى هر چه كوشش كند و بشر را با سلاح علم و دانش مادى مجهزتر سازد ؛ ولى ارزش‌هاى اخلاقى و مبانى مذهبى و معنوى را از صحنهء زندگى طرد نمايد ، گامى سريع‌تر در طريق سقوط كاخ خود برداشته و ضدّ خود رادر دل خود مىپروراند ؛ و به اصطلاح « گور خود را به دست خود مىكند » .\r\nاعجوبهء آفرينش ( انسان ) موجود صد در صد مادى نيست كه با تأمين نيازمندىهاى مادى او سعادت و خوشبختىاش فراهم گردد و يا عنصر ساده و بىروحى نيست كه همهء غرايز و عواطف و تمايلات درونى او را در آزمايشگاه اندازه‌گيرى نماييم ، بلكه معجونى است مركب از ماده و معنا ، جسم و روان و هر كدام براى خود نيازمندىهاى مخصوصى دارند و ارضاى يكى بدون ارضاى ديگرى ، نشاطبخش و سعادت آفرين نيست .\r\nكسانى كه انسان را از زاويهء علوم مادى مىنگرند و شخصيت انسان\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nرا در محدودهء علوم مادى جستجو مىنمايند ، بدون ترديد انسان‌شناس كامل نيستند .\r\nپزشكى كه از سازمان داخلى بدن انسان و عوامل بيمارى و اصول بهداشت آن ، آگاهى دارد نمىتواند ا دعا كند كه شخصيت انسان ، فقط در مسائل پزشكى خلاصه مىشود و احساسات و عواطف و غرايز رنگارنگ او - كه نيمى از انسانيت او را تشكيل مىدهند - در شخصيت او سهم و نقشى ندارند .\r\n« فرويديسم » كه انسان را از پشت عينك « غريزهء جنسى » تجزيه و تحليل مىنمايد و ابعاد مختلف روانى او را ناديده گرفته و اصالت و شخصيت او را در بعد جنسى جستجو مىكند ؛ حقيقت انسان را نشناخته ، بلكه به شناخت بعضى از ابعاد ظاهرى و مادى او نايل آمده است .\r\nرهبران « ماترياليسم » اقتصادى كه همهء نوع تحولات اجتماعى و فلسفى و علمى را مولود نحوهء ابزار توليد مىدانند و از ميان اصالت‌ها و واقعيت‌ها ، فقط به يك اصل ، آن هم اصل « اقتصاد » معتقد مىباشند و آن را پديد آرندهء مكتب‌هاى فلسفى و اصول مختلف علمى و سازندهء شخصيت انسانى معرفى مىنمايند ، اقتصادداناناى هستند كه از اصول مربوط به زندگى وى ، فقط با يك اصل آشنايى دارند و اصول ديگر را به دست فراموشى سپرده‌اند .\r\n\r\nخطرهاى اين انسان‌شناسى ناقص\r\nخطرهاى اين انسان‌شناسى ناقص ، يكى دو تا نيست و نتيجه‌اى جز فروريختن كاخ انسانيت چيز ديگرى نخواهد بود ؛ زيرا توجه به\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nيك قسمت از نيازمندى يك موجود و الغاى جنبه‌هاى ديگر او مثل اين است كه به احتياج غذايى يك جاندار كاملًا رسيدگى كنيم ؛ ولى موضوع تنفس او را ناديده بگيريم در صورتى كه او در ادامهء حيات ، به هر دو نيازمند است .\r\nهنگامى كه پيشرفت سريع علم در تأمين نيازمندىهاى مادى ، تعادل و موازنه را بر هم زد و در اجتماع انسانى ، اصلى جز غريزهء جنسى و يا تأمين سوخت و سوز بدن ، چيز ديگرى اصيل نگرديد ، وضع اجتماع انسانى همان خواهد بود كه جامعه‌شناس معروف عصر حاضر سوروكين گفته است :\r\n« در زمانى كه مذهب ، اصول اخلاقى و ارزش‌هاى ديگر اجتماعى ، قدرت حكمرانى وكنترل عميق و درونى خود را بر وجدان‌ها و دل‌ها از دست مىدهند ، انسان‌ها و سرنوشت آن‌ها به صورت قربانيان و محكومان قدرت‌هاى عريان و هراس‌انگيز خارجى در مىآيند . در چنين شرايطى ، بشر ، به جانورى كه تنها سايق‌ها و غريزه‌ها و شهوت‌ها حاكم بر سرنوشت او و رفتار او هستند ، تبديل مىشود ؛ خودخواهى نامحدود فردى و گروهى ، ميدان براى ظهور و خودنمايى مىيابد . تنازع رقابت‌انگيز و بىرحمانه براى بقا شدت مىپذيرد . جنگ ، خونريزى و ساير قساوت‌ها و تبهكارىها بر روابط انسان‌ها ، به طور فوق‌العاده و مستبدانه حكمت مىراند » . « 1 »\r\nتمدن ماشينى با تمام تلاش‌هاى طاقت‌فرساى خود ، تصور مىكند\r\n\r\n\r\n","description":"","footnote":"\r\n( 1 ) . . سوروكين ، خداوند دو كعبه ، ترجمهء دكتر صاحب الزمانى ، ص 53 - 54 ؛ ايدئولوژى الهى و پيشتازان تمدن ، ص 232 .\r\n","page_name":" 134 ","page_number":134},
  {"content":"\r\n\r\nتنها در سايهء پيشرفت علم مىتوان بشر را به قلهء سعادت رسانيد و به آمال و آرزوهاى ديرينهء وى پاسخ مثبت داد ؛ اما ديگر توجه ندارد كه دستگاه كنترلى لازم است تا محصول علم را در مسير سعادت بشر مصرف كند و در غير اين صورت به قول رئيس جمهورى فرانسه ، پمپيدو ، چيزى نخواهد گذشت كه همه چيز دست به دست هم داده تا جامعه را به يك مسابقهء سرگيجه‌آور ترقى مادى ، ترقىاى كه حدود آن معلوم نيست و هيچ پاسخى به آمال قلبى بشر نمىدهد ، بكشاند . « 1 »\r\n\r\nراه اصلاح\r\nاين اعترافات و ده‌ها اعتراف ديگر حاكى از سرخوردگى غرب از زندگى ماشينى و كوتاهى و نارسايى علم از تفسير و توضيح بسيارى از مشكلات انسانى و ترميم بيچارگىهاى اوست . اين جاست كه پس از يأس و نوميدى مىتوان گفت : براى تجديد زندگى واقعى انسانى يك شانس بيش باقى نمانده است و آن ، بازگشت به مذهب و ارزش‌هاى اخلاقى و حفظ موازنهء ميان پيشرفت‌هاى مادى و معنوى است و هر نوع اصلاح و رفورمى كه منهاى « مذهب » و معنويت باشد ، سرود تخدير كنندنه و رؤياى شيرينى بيش نيست و نتيجه‌اى جز پديد آمدن بن‌بست‌هاى غيرقابل نفوذ در بر نخواهد داشت . « 2 »\r\n\r\n\r\n","description":"","footnote":"\r\n( 1 ) . . اكسپرس ، به نقل از : كيهان ، شمارهء 9340 .\r\n( 2 ) . . ر . ك : نبى صادقى ، انقلاب ارزش‌ها ، مقدمهء استاد سبحانى .\r\n","page_name":" 135 ","page_number":135},
  {"content":"\r\n\r\n\r\n12 - مقصود از شهدا و صديقين در قرآن چيست ؟\r\n19 . « وَالَّذِينَ آمَنُوا بِاللَّهِ وَرُسُلِهِ أُولئِكَ هُمُ الصِّدِّيقُونَ وَالشُّهَداءُ عِنْدَ رَبِّهِمْ لَهُمْ أَجْرُهُمْ وَنُورُهُمْ وَالَّذِينَ كَفَرُوا وَكَذَّبُوا بِآياتِنا أُولئِكَ أَصْحابُ الجَحِيمِ » ؛\r\nكسانى كه به خدا و پيامبر او ايمان آوردند در پيشگاه پروردگار خويش راستگويان ( صديقين ) و گواهان ( شهدا ) هستند . از پاداش عمل و نورانيت ايمان خود بهره‌مند مىشوند و كسانى كه كافر شدند و آيات خدا را تكذيب كردند ، اهل دوزخند .\r\n\r\nبررسى صديق در قرآن\r\nقرآن مجيد گروهى را با صفت « صديق » توصيف نموده است ؛ مانند\r\n« وَاذكُرْ فِى الكِتابِ إِبْراهِيمَ إِنَّهُ كانَ صِدِّيقاً نَبِيّاً » ؛ « 1 »\r\n\r\n\r\n","description":"","footnote":"\r\n( 1 ) . . مريم ( 19 ) آيهء 41 .\r\n","page_name":" 136 ","page_number":136},
  {"content":"\r\n\r\nدر اين كتاب ( قرآن ) از ابراهيم يادى بنما كه او شخصى راستگو و پيامبر بود .\r\n« وَاذكُرْ فِى الكِتابِ إِدْرِيسَ إِنَّهُ كانَ صِدِّيقاً نَبِيّاً » ؛ « 1 »\r\nدر قرآن از « ادريس » يادى كن كه راستگو و پيامبر بود .\r\nمردم مصر يوسف را « صديق » صيغهء مبالغه است و مقصود از آن كسى است كه در قول و عمل ، گفتار و كردار راستگو باشد .\r\nصدق در عمل اين است كه عمل او با گفته‌اش مطابق باشد و يك چنين مطابقت ، كشف از صدق گفتار او نموده و ثابت مىنمايد كه او به آن چه مىگويد معتقد است .\r\nصدق در گفتار ، يعنى گفتار او مطابق واقع باشد و لازمهء چنين حالت روحى اين است كه صديق هيچ‌گاه از هواى نفس پيروى ننموده و چيزى را جز حق و حقيقت انجام نمىدهد . « 2 »\r\nبه طور مسلم وجود چنين حالت روانى و يا ملكهء نفسانى در افراد عادى ، به تدريج پيدا شده ، تا آن جا كه گفتار و كردار او به غير حق متمايل نگردد . امام باقر عليه السلام به ربيع فرمود : كسى كه يك عمر راست بگويد خدا او را « صديق » مىنامد .\r\nاز آن جا كه قرآن يوسف « 3 » را صديق معرفى كرده است مىتوان\r\n\r\n\r\n","description":"","footnote":"\r\n( 1 ) . . مريم ( 19 ) آيهء 56 .\r\n( 2 ) . . الميزان ، ج 4 ، ص 434 .\r\n( 3 ) . . نورالثقلين ، ج 1 ، ص 426 .\r\n","page_name":" 137 ","page_number":137},
  {"content":"\r\n\r\nگفت كه « صديقين » علاوه بر اين كه در گفتار و كردار خود راستگو هستند ، در ديدگاه‌ها و حدسيات و اجتهاداتعلمى و فكرى خود صايب مىباشند ، اگر ساقى زمامدار مصر ، يوسف را صديق خواند و به او گفت :\r\n« يُوسُفُ أَ يُّها الصِّدِّيقُ أَفْتِنا فِى سَبْعِ بَقَراتٍ سِمانٍ يَأْكُلُهُنَّ سَبْعٌ عِجافٌ » ؛ « 1 »\r\nاى يوسف راستگو ، دربارهء هفت گاو چاقى كه هفت گاو لاغر آن‌ها را مىخوردند ، مرا راهنمايى كن ( و تعبير خواب را براى ما بگو ) .\r\nبراى اين است كه قبلًا يوسف خواب سؤال كننده را - كه مدت‌ها هم‌بند يوسف بود به طرز صحيح تعبير كرده بود .\r\nتوضيح اين كه سائل يكى از دو نفر هم زندانى يوسف بود كه هر دو در زندان خواب ديده و از يوسف خواستار تعبير خواب خود بودند . يكى از آن‌ها خواب ديده بود كه نانى به سر مىبرد و مرغان هوا از آن مىخورند و ديگرى خواب ديده بود كه انگو مىفشارد كه شراب بسازد . يوسف خواب شخص نخستين را تعبير كرد كه به دار آويخته مىشود و مرغان مغز او را مىخورند و خواب دومى را تعبير نمود كه ساقى زمامدار مصر مىگردد و همان‌طور كه يوسف تعبير كرد يكى به دار آويخته شد و ديگرى ساقى ملك گرديد .\r\nچنين نظر صايب و تفسير صحيحى باعث شد هنگامى كه ساقى ملك خواست ، تعبير ماجراى خواب ملك را از وى بپرسد او را صديق بنامد و بگويد : « يُوسُفُ أَ يُّها الصِّدِّيقُ » . « 2 »\r\nاز اين جا مىتوان حدس زد كه مقام صديقى تنها راستگويى در قول و\r\n\r\n\r\n","description":"","footnote":"\r\n( 1 ) . . يوسف ( 12 ) آيهء 46 .\r\n( 2 ) . . يوسف ( 12 ) آيهء 46 .\r\n","page_name":" 138 ","page_number":138},
  {"content":"\r\n\r\nعمل نيست ، بلكه بايد با حدس صايب و فكر واقع‌بين توأم باشد كه در نظريات و حدسيات خود نيز صايب و صادق گردد .\r\n\r\nبررسى لفظ « شهداء »\r\nشهداء جمع شاهد است و كسى را كه در يك واقعه حاضر بوده و اوضاع را از نزديك مشاهده كند « شاهد » مىگويند . آيات قرآنى حاكى است كه در ميان هر امتى شاهدى وجود دارد آن جا كه مىفرمايد :\r\n« وَيَوْمَ نَبْعَثُ مِنْ كُلِّ أُمَّةٍ شَهِيداً ثُمَّ لا يُؤْذَنُ لِلَّذِينَ كَفَرُوا . . . » ؛ « 1 »\r\nروزى كه از هر امتى شاهدى را مبعوث مىكنيم در آن وقت به كسانى كه كافر بوده‌اند اجازه داده نمىشود ( كه عذر بخواهند ) .\r\nاز آيهء ديگر استفاده مىشود كه هر امتى گواهى دارند و پيامبر نيز گواه بر گواه‌هاست ، چنان كه مىفرمايد :\r\n« فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَجِئْنا بِكَ عَلى هؤلاءِ شَهِيداً » ؛ « 2 »\r\nچگونه خواهد بود هنگامى كه از هر امتى گواهى بياوريم و تو را گواه بر همهء آن‌ها .\r\nاكنون با ملاحظهء مفاد دو آيهء ديگر مىتوان دريافت كه مراد او از « شهادت » چيست . هنگامى كه خداوند حضرت مسيح را مورد بازجويى قرار داده و از او مىپرسد : آيا تو به مردم گفتى كه خودت و مادرت را به عنوان معبود بپرستند ؟\r\nوى در پاسخ خدا مىگويد : من به آنان جز آن چه را مأمور گفتن آن بودم چيز ديگرى نگفتم . من به آنان گفتم كه خدا را -\r\n\r\n\r\n","description":"","footnote":"\r\n( 1 ) . . نحل ( 16 ) آيهء 84 .\r\n( 2 ) . . نساء ( 4 ) آيهء 41 .\r\n","page_name":" 139 ","page_number":139},
  {"content":"\r\n\r\nخداى من و شماست - بپرستيد . در اين موقع مسيح خود را جزء « شهداء » محسوب كرده و مىگويد :\r\n« وَكُنْتُ عَلَيْهِمْ شَهِيداً ما دُمْتُ فِيهِمْ فَلَمّا تَوَفَّيْتَنِى كُنْتَ أَنْتَ الرَّقِيبَ عَلَيْهِمْ وَأَنْتَ عَلى كُلِّ شَىءٍ شَهِيدٌ » ؛ « 1 »\r\nمن تاميان آن‌ها بودم بر آن‌ها گواه بودم ؛ وقتى مرا برگرفتى ، تو مراقب آن‌ها بودى و تو بر هر چيزى گواه هستى .\r\nمقصود از گواه بودن عيسى نظارت او بر اعمال و نحوهء پرستش و فرمانبردارى آن‌ها بوده است . از اين كه در آيهء ديگر « شهداء » و « كتاب » « 2 » در كنار هم آمده‌اند مىتوان اطمينان پيدا كرد كه مقصود از شهداء ، گروه يا بصيرتى است كه بر اعمال و افعال و اوضاع امت گواهى مىدهند ، چنان كه مىفرمايد :\r\n« وَوُضِعَ الكِتابُ وَجِىءَ بِالنَّبِيِّنَ وَالشُّهَداءِ وَقُضِىَ بَيْنَهُمْ بِالحَقِّ وَهُمْ لا يُظْلَمُونَ » ؛ « 3 »\r\nنامهء اعمال باز مىشود و پيامبران و گواهان آورده مىشوند ؛ در اين موقع دربارهء آن‌ها از روى حق و عدالت بدون اين كه ذره‌اى اجحاف گردد ، داورى مىشود .\r\nمجموع اين آيات مىرساند كه در ميان هر امتى افراد پاك و صالحى هستند كه روز قيامت بر اعمال مجرمان و يا به طور اعم گواهى مىدهند . آنان شهادت را در اين جهان متحمل مىشوند ولى وقت ادا و ابلاغ آن\r\n\r\n\r\n","description":"","footnote":"\r\n( 1 ) . . مائده ( 5 ) آيهء 117 .\r\n( 2 ) . . منظور نامهء اعمال است .\r\n( 3 ) . . زمر ( 39 ) آيهء 69 .\r\n","page_name":" 140 ","page_number":140},
  {"content":"\r\n\r\nروز رستاخيز است .\r\nاكنون بايد ديد كه شعاع شهادت آن‌ها تا چه اندازه است . ممكن است گفته شود كه آنان به آن چه با يكى از حواس درك كرده‌اند ، گواهى مىدهند كه از طرف خدا پيامبران آمدند و مردم را به خداپرستى و . . . دعوت نمودند « 1 » و شايد هم بر بسيارى از اعمال محسوس افراد معاصر خود گواهى دهند ، در اين صورت با گواهى دادن اين افراد ، به ضميمهء پرونده‌ها و گواهى اعضاى خود شخص ، رأى دادگاه الهى صادر مىگردد .\r\nممكن است گفته شود شعاع شهادت آن‌ها مربوط به محسوسات نيست ، بلكه آنان بر حقايق و باطن اعمال و صفات نفسانى افراد ، از قبيل كفر و ايمان نيز گواهى مىدهند و آنان اين حقايق را با تأييد الهى درك كرده و روز رستاخيز گواهى مىدهند .\r\nناگفته پيداست كه اين مقام ( شهادت بر حقايق اعمال ) در خور تمام افراد نيست و مخصوص طبقهء ممتاز امت و طبقهء متوسط در سعادت است ، تا چه رسد طبقهء پايين‌تر كه بهره‌اى از آن ندارند . « 2 »\r\nدر عظمت مقام آنان كافى است كه خداوند به افرادى كه خدا و پيامبر را اطاعت نموده‌اند نويد مىدهد آنان با صديقين و شهداء خواهند بود ، چنان كه مىفرمايد :\r\n« وَمَنْ يُطِعِ اللَّهَ وَالرَّسُولَ فَاولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ\r\n\r\n\r\n","description":"","footnote":"\r\n( 1 ) . . كشاف ، ج 1 ، ص 243 .\r\n( 2 ) . . الميزان ، ج 1 ، ص 1326 .\r\n","page_name":" 141 ","page_number":141},
  {"content":"\r\n\r\nالنَّبِيِّينَ وَالصِّدِّيقِينَ وَالشُّهَداءِ وَالصّالِحِينَ وَحَسُنَ أُولئِكَ رَفِيقاً » ؛ « 1 »\r\nكسانى كه خدا و رسول او را اطاعت كنند آنان با كسانى خواهند بود كه خدا نعمت خود را دربارهء آنان ارزانى داشته ، از پيامبران و صديقان و شهيدان و صالحان ، و چه نيك مصاحباتى هستند .\r\nممكن است گفته شود كه آيهء مورد بحث ، همهء افرادى را كه به خدا و پيامبران او ايمان آورده‌اند صديق و گواه مىنامد « 2 » با اين وصف چطور مىتوان گفت كه گروه صديق افراد خاصى هستند كه در پرتو عنايات خدا و سرپرستى وى به اين مقام مىرسند .\r\nولى در پاسخ اين سؤال مىتوان گفت مقام شهادت درجاتى دارد كه همهء افراد باايمان مىتوانند به برخى از درجات آن نايل گردند . اما شهادت بر حقايق و باطن اعمال امت‌ها ، به طور مسلم ، مخصوص گروه خاصى است كه از عنايات ربانى حظ و بهرهء بيشترى دارند .\r\n\r\n\r\n","description":"","footnote":"\r\n( 1 ) . . نساء ( 4 ) آيهء 69 .\r\n( 2 ) . . چنان كه مىفرمايد : « وَالَّذِينَ آمَنُوا بِاللَّهِ وَرُسُلِهِ أُولئِكَ هُمُ الصِّدِّيقُونَ وَالشُّهَداءُ عِنْدَ رَبِّهِمْ . . . » .\r\n","page_name":" 142 ","page_number":142},
  {"content":"\r\n\r\n\r\n13 - ادوار پنج‌گانهء عمر\r\n20 . « إِعْلَمُوا أَ نَّمَا الْحَياةُ الدُّنْيا لَعِبٌ وَلَهْوٌ وَزِينَةٌ وَتَفاخُرٌ بَيْنَكُمْ وَتَكاثُرٌ فِى الأَمْوالِ وَالأَوْلادِ كَمَثَلِ غَيْثٍ أَعْجَبَ الكُفّارَ نَباتُهُ ثُمَّ يَهِيجُ فَتَراهُ مُصْفَرّاً ثُمَّ يَكُونُ حُطاماً وَفِى الآخِرَةِ عَذابٌ شَدِيدٌ وَمَغْفِرَةٌ مِنَ اللَّهِ وَرِضْوانٌ وَمَا الْحَياةُ الدُّنْيا إِلّا مَتاعُ الغُرُورِ » ؛\r\nبدانيد زندگانى دنيا ، بازى ، سرگرمى ، زيور و آرايش ، فخر و مباهات به يكديگر فروختن ، مسابقه در زياد كردن ثروت و فرزند مىباشد . ( زندگى دنيا ) مانند بارانى است كه گياهان ( انبوهى ) از آن مىرويد و باعث شگفتى كشاورزان مىشود ، ولى پس از مدتى ، خشكيده ( پژمرده ) و زرد بعد شكسته و ريز مىشود ( و به اين ترتيب دنيا سپرى شده ) و در آخرت عذاب سخت و آمرزش و خشنودى خواهد بود ( و در هر حال ) زندگى دنيا جز مايهء فريبندگى چيزى نيست .\r\n21 . « سابِقُوا إِلى مَغْفِرَةٍ مِنْ رَبِّكُمْ وَجَنَّةٍ عَرْضُها كَعَرْضِ السَّماءِ وَالأَرْضِ أُعِدَّتْ لِلَّذِينَ آمَنُوا بِاللَّهِ وَرُسُلِهِ ذ لِكَ فَضْلُ اللَّهِ يُؤْتِيهِ مَنْ يَشاءُ وَاللَّهُ ذُو الفَضْلِ العَظِيمِ » ؛\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nبشتابيد ( و بر يكديگر سبقت بگيريد ) به سوى آمرزشى كه از خداست و بهشتى كه وسعت آن مانند وسعت آسمان و زمين است و براى كسانى كه به خدا و پيامبران او ايمان آورده‌اند ، آماده شده است . اين فضل و كرم خداوند است و به هر كس بخواهد مىدهد . خداوند داراى فضل بزرگ است .\r\nاسلام در تحليل و تجزيهء دنيا مكتب خاصى دارد كه از بيانات و تمثيل‌هاى زيادى كه در قرآن و احاديث از طرف خداوند و پيشوايان دين رسيده است ، به خوبى به دست مىآيد ؛ اسلام نه مانند راهب‌ها و تاركان دنيا و مرتاض‌ها ، مردم را به ترك دنيا و پناه بردن به كوه و غار و بيغوله دعوت مىنمايد و نه مانند ماده‌پرستان و دنيا خواهان ، اساس زندگى را لذت‌هاى زودگذر دنيا مىداند .\r\nاسلام اگر با كسانى كه تمام مزاياى انسانى و سجاياى اخلاقى را به دست فراموشى سپرده و محور زندگى را لذت و ماده و اقتصاد مىدانند مخالف است ، هم‌چنين با دسته‌اى از بدبينان به جهان طبيعت نيز ، كه تمايلات فطرى خود را سركوب كرده و جهان را شرّ محض و زبان مطلب مىدانند ، مخالف است .\r\nدر نخستين آيهء اين بحث ، قرآن نظر واقع‌بينانه خود را دربارهء دنيا با تقسيم زندگانى انسان از نظر حالات و روحيات به ادوار پنج‌گانه بيان كرده ، سپس بيان خود را با تمثيلى كه در سورهء زمر « 1 » و غيره نيز وارد شده ، توأم ساخته است .\r\nدر اين بيان و تقسيم ، كوچك‌ترين مبالغه و مجازگويى نيست ، بلكه سلسله حقايقى است كه متن زندگى انسان را تشكيل مىدهد و با سپرى شدن\r\n\r\n\r\n","description":"","footnote":"\r\n( 1 ) . . آيهء 21 .\r\n","page_name":" 144 ","page_number":144},
  {"content":"\r\n\r\nاين ادوار پنج‌گانه ، طومار زندگى او نيز درهم پيچيده مىشود . اين دوران‌هاى پنج‌گانه عبارتند از :\r\n1 . لعب ( بازى ) ؛\r\n2 . لهو ( سرگرمىها ) ؛\r\n3 . عشق به زيور و آرايش ؛\r\n4 . مسابقه در فخر و مباهات ؛\r\n5 . مسابقه در زياد كردن ثروت و فرزند .\r\nشما مىتوانيد زندگى انسان را از جهات مختلف مورد بررسى قرار دهيد و در آن تقسيماتى به وجود آوريد ؛ مثلًا از نظر رشد و نمو و سن و سال ، زندگى انسان به ادوار سه‌گانهء ( كودكى ، جوانى ، پيرى ) تقسيم مىشود ، ولى محور تقسيم در آيهء مورد بحث ، همان روحيات و حالات و افكار گوناگونى است كه در انسان ، در طول عمر به وجود مىآيد و آثار مختلف و نتايج رنگارنگى را به دنبال دارد .\r\nآن چه براى ما قطعى است اين است كه ، اين احوال پنج‌گانه ، مجموع دفتر زندگى اوست و اما مدت دوران هر يك از اين حالات چند سال است ، درست براى ما روشن نيست . گاهى گفته مىشود كه مدت حكومت و شدت هر يك از اين احوال هشت سال است و پس از هشت سال به صورت يك غريزهء تعديل يافته در روان انسان تا ساليانى باقى مىماند . بنابراين حالات چهارگانهء ( لعب و لهو و زينت و تفاخر ) بين سال‌هاى 30 و 40 ادامه دارد و مرحلهء پنجم كه همان مسابقه در زياد كردن ثروت و فرزندان است تا روز مرگ با انسان همراه است .\r\nممكن است اين حالات نسبت به منطقه‌ها و محيطها فرق كند\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nو عوامل ديگرى خارج از خود انسان ، در تشديد و ادامهء اين حالات مؤثر باشد ؛ حتى اين اختلاف براى خود ما مشهود است ؛ مثلًا مرحلهء بازى در كودكان مختلف بوده ، عشق به سرگرمىها ( لهو ) در ميان جوانان از نظر مدت متفاوت مىباشد . در هر حال آن چه لازم است تشريح اين ادوار پنج‌گانه است كه اساس زندگى ما را تشكيل مىدهد . « 1 »\r\n1 . دوران لعب و بازى : نخستين مراحل زندگى نوزاد انسانى را ، بازىهاى گوناگون كه با اندام و قواى بدنى او متناسب مىباشد ، تشكيل مىدهد . او در اين مرحله از زندگى ، لذتى بالاتر از لذت بازى نمىداند ، اگر از هر چيز سير شود ، از بازى سير و خسته نمىشود . ميل به بازى و جست و خيز ، در اين مرحله بيشتر جنبهء غريزى دارد و ضامن رشد و نمو و تكامل قواى بدنى آن‌ها ، همين بازىهاى متنوع است كه در پرتو ميل طبيعى و غريزى كودك از نظر قواى عقلانى تكامل پيداكند كه اين غريزه رو به ضعف گذارده و به صورت غريزه‌اى كم اثر ، در ادوار بعدى محفوظ مىماند ولذا گاهى در مراحل بعدى ، در انسان ميل به بازى احساس مىشود ولى به صورت تعديل يافته و از قدرت و طغيان آن كاسته شده است و هم‌چنين است ساير حالات و روحيات كه در ذيل به آن‌ها اشاره مىشود .\r\n2 . دوران لهو و سرگرمى : در اين مرحله در انسان ميل شديد به\r\n\r\n\r\n","description":"","footnote":"\r\n( 1 ) . . نكتهء قابل توجه اين است كه هيچ يك از اين حالات و علايق در انسان پس از طى دوران شدت خود ، به كلى از بين نمىرود ، بلكه از شدت آن كاسته شده و رو به ضعف مىگرايد ؛ مثلًا در مرحله‌اى كه در انسان روح فخر و مباهات پيدا مىشود ، حالات پيش ، مانند علاقه به بازى و يا سرگرمى به طور ضعيف و كم‌رنگ بر روح انسان حكومت مىكند .\r\n","page_name":" 146 ","page_number":146},
  {"content":"\r\n\r\nسرگرمىهاى مختلف پيدا مىشود و در اين هنگام هر فردى در خود علاقهء مفرط به شنيدن نغمه‌هاى گرم و دلنشين ، افسانه‌ها و داستان‌ها و تماشاى مناظر مشغول كننده ، مسافرت‌هاى دسته‌جمعى ، راه‌پيمايى و كوهنوردى ، شركت در مسابقات عمومى و . . . احساس مىكند .\r\nاين مرحله از عمر ، كه اساس آن را سرگرمى و خوش‌گذرانى آميخته با كم‌فكرى تشكيل مىدهد ، ديرى نمىپايد كه جاى خود را از نظر قدرت و طغيان ، به حالت ديگرى مىدهد و خود به صورت يك حالت كم اثر ، در كانون وجود انسان پنهان مىشود .\r\n3 . دوران عشق به زيبايى سومين مرحلهء زندگى انسان را ميل شديد به مظاهر زيبايى ، از قبيل همسر زيبا ، لباس زيبا ، خانه زيبا ، و . . . تشكيل مىدهد و اين علاقه فطرى اساس بقاى زندگى و نسل انسانى است و آيين مقدس اسلام با وضع قوانين خاصى ، آن را تعديل كرده و از زبان‌هاى آن ، كه معلول شدت و طغيان اين حالت مىباشد جلوگيرى به عمل آورده است .\r\n4 . دوران فخر و مباهات : در اين مرحله از زندگى ، حسّ مقام‌خواهى و منصب‌طلبى و فخر و مباهات به وسيلهء پول و ثروت ، منصب و مقام ، فرزند و اولاد و . . . زنده مىشود و تا مدتى فكر انسانى را مشغول خود مىسازد ، فكر ترقى و تعالى ، حس صدارت‌طلبى و رياست خواهى ، روح انحصار و قبضه كردن ، از آثار اين مرحله است ، كه انسان را در زندگى بيش از همه ، به چيزهايى علاقه‌مند مىگردد كه وسيلهء فخر و مباهات است .\r\n5 . دوران مسابقه در زياد كردن ثروت و فرزند : در اين مرحلهء نهايى ، ساير علايق ، ضعيف و كم‌رنگ شده زمام زندگى به دست اين حالت\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمىافتد و هر چه سن بالا رود اين حالت رو به فزونى مىگذارد ، روح ثروت‌اندوزى و تكثيراولاد و مراقبت اوضاع ديگران ، كه مبادا در اين قسمت از او پيش افتند ، شغل شاغل و محور زندگى مىگردد .\r\nهر يك از اين علايق پنج‌گانه به نوبت خود اساس بقاى زندگى است ، ولى بايد كوشيد كه همواره به صورت وسيلهء زندگى مورد استفاده قرار گيرد نه به صورت هدف .\r\n\r\nنظر اسلام دربارهء دنيا\r\nدربارهء حقيقت دنيا و پايهء ارزش آن ، افكار و عقايد مختلفى ابراز شده و مكتب‌هاى گوناگونى به وجود آمده است .\r\nقرآن مجيد در سوره‌هاى متعددى با بيانات و مثل‌هاى گوناگون نظر خودرا دربارهء دنيا ابراز نموده است .\r\nاز غور و بررسى مجموع آيه‌ها و روايات اسلامى ، به طور روشن اين مطلب به دست مىآيد كه ، جهان ماده از نظر اسلام با تمام جلوه‌ها و مظاهر خود خوب است ؛ ولى دلبستگى به آن بسيار بد و مذموم و نكوهيده است . دلبستگى به جهان و مظاهر فريبندهء آن ، اگر چه تا حدى فطرى است ، ولى منظور از بد بودن دلبستگى اين است كه در مواقع تصادم ، انسان دنيا را فداى فضايل اخلاقى و اصول انسانى سازد ، نه بر عكس و به عبارت ديگر ، اسلام دنيا را چنين تجزيه و تحليل مىكند :\r\nدنيا وسيله است نه هدف ؛ تمام اين علايق پنج‌گانه عامل و وسيلهء بقاى حياتند و هرگز هدف از زندگى و حيات انسانى ، مثلًا ثروت‌اندوزى و مسابقهء در تكثير اولاد نيست .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nو براى رساندن اين مطلب ( كه از دنيا بايد به صورت وسيله ، بهره‌بردارى نمود نه هدف ) پس از نكوهش زندگى دنيا و تقسيم آن به ادوار پنج‌گانه ، بلافاصله در آيهء بعدى ( آيهء 21 ) تذكر مىدهد كه انسان مىتواند در پرتو اين وسيله ، حيات بهشتى را به دست آورد ؛ بهشتى كه گنجايش آن به اندازهء گنجايش « 1 » آسمان‌ها و زمين است و براى كسانى آماده شده كه دنيا را از آن نظر بخواهند كه مىتواند وسيلهء سعادت در اين جهان و جهان ديگر باشد .\r\n\r\nوسعت بهشت\r\nاطلاعات ما از گنجايش آسمان‌ها و زمين كه قرآن كريم مىفرمايد وسعت بهشت به اندازهء وسعت آن‌هاست ، بسيار ناچيز است ، ولى وسعت منظومهء شمسى با آن كه نسبت به ساير منظومه‌ها كوچك و ناچيز است ، آن قدر است كه اگر ما بخواهيم با همان وسايلى كه اخيراً يك ايستگاه فرستنده را سالم در ماه فرود آورد ( و تقريباً سه شبانه‌روز در راه بود ) به دورترين سيارهء اين منظومه ( سيارهء پلوتو ) سرى بزنيم 250 سال وقت لازم دارد .\r\nتنها در همين كهكشان 150 ميليون ستارهء بزرگ‌تر از خورشيد وجود دارد . و با ملاحظات تحقيقاتى كه دانشمندان دربارهء وسعت آسمان‌ها انجام داده‌اند ، عظمت اين جمله « وَجَنَّةٍ عَرْضُها كَعَرْضِ السَّماءِ وَالأَرْضِ » ؛ بهشتى كه وسعت آن به اندازهء گنجايش آسمان‌ها و زمين است » به دست مىآيد .\r\n\r\n\r\n","description":"","footnote":"\r\n( 1 ) . . « عرض » در ايه در هر دو مورد به معناى گنجايش وسعت است نه عرض در مقابل طول ، چنان كه برخى تصور كرده‌اند .\r\n","page_name":" 149 ","page_number":149},
  {"content":"\r\n\r\n\r\n14 - پناهگاهى در كشاكش حوادث زندگى\r\n22 . « ما أَصابَ مِنْ مُصِيبَةٍ فِى الأَرْضِ وَلا فِى أَنْفُسِكُمْ إِلّا فِى كِتابٍ مِنْ قَبْلِ أَنْ نَبْرَأَها إِنَّ ذ لِكَ عَلَى اللَّهِ يَسِيرٌ » ؛\r\nهيچ مصيبتى در زمين ( مانند زلزله ، سيل و قحطى ) رخ نمىدهد ، و يا بلايى متوجه جان شما نمىشود ، مگر پيش از آن كه آن را به وجود بياوريم ، در كتابى ( لوح محفوظ ) هست . اين كار براى خدا آسان است .\r\n23 . « لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ وَاللَّهُ لا يُحِبُّ كُلَّ مُخْتالٍ فَخُورٍ » ؛\r\n( روى اين حساب و دقت ) نبايد بر نعمت‌هاى فوت شده تأسف بخوريد و بر آن چه در دست داريد خوشحال شويد .\r\nخداوند متكبران فخر فروش را دوست نمىدارد .\r\n24 . « الَّذِينَ يَبْخَلُونَ وَيَأْمُرُونَ النّاسَ بِالْبُخْلِ وَمَنْ يَتَوَلَّ فَإِنَّ اللَّهَ هُوَ الغَنِىُّ الحَمِيدُ » ؛\r\nهمان‌هايى كه بخل مىورزند و مرد مرا به بخل دعوت مىكنند ، هر كس از فرمان خداوند روى گرداند ( ضررى به خدا نمىزند ) خدا بىنياز و\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n( دستورات و كارهاى او ) ستوده است .\r\nاضطراب و نگرانى ، تشويش و دلهره از بميارىهاى عصر حاضر است و اين بيمارى روانى ، مخصوص طبقه‌اى است كه تاريكى آينده با حسرت برگذشته توأم مىگردد . در اين صورت ، اضطراب و هيجان انسان شديد مىشود ؛ چه انسان در پرتو تمدن ماشينى ، بر بسيارى از مشكلات پيروز گرديده و برخى را ريشه‌كن ساخته است ، ولى موضوع دلهره و اضطراب روانى و اختلالات روحى و نگرانى از آينده بر خلاف ناتوانىهاى جسمى و بيمارىهاى عفونى ، سير تصاعدى پيدا و به موازات پيشرفت فن و تكنيك ، آن‌ها نيز پيشرفت كرده است . و اين مطلب در كشورهايى كه از نظر صنعت و تمدن ترقى چشمگيرى نموده‌اند ، بيشتر نمايان است ؛ مثلًا نيمى از آمريكايىهاى بالغ ، لااقل يك بار براى معالجهء نگرانى و تشويش خود ، تحت معالجه طبيب قرار گرفته‌اند . « 1 »\r\nتنها در ايالات متحده آمريكا يك ميليون و شش صدهزار تخت خواب در بيمارستان‌ها و مراكز مخصوص ، براى معالجه و درمان بيماران روحى اختصاص داده شده است .\r\nو بيشتر تعجب‌آور خواهد بود اگر اضافه شود كه اين رقم نمودار مبتلايان به امراض روحى است كه احتياج به مراقبت پزشكى و دارويى دارند و چه بسا افرادى هستند كه خارج از كادر رسمى ، سرپايى به مداوا مشغولند . « 2 »\r\n\r\n\r\n","description":"","footnote":"\r\n( 1 ) . . مجله دانشمند ، سال 4 ، شمارهء 9 .\r\n( 2 ) . . بلاهاى اجتماعى قرن ما ، ص 73 .\r\n","page_name":" 151 ","page_number":151},
  {"content":"\r\n\r\nآمارى كه دربارهء بيماران روانى كشور ما منتشر شده ، گر چه نمىتوان گفت دقيق است ؛ ولى مىتواند نمودارى از موضوع سير تصاعدى بيمارىهاى روانى باشد . در حال حاضر 14 تيمارستان روانى در ايران وجود دارد و در ظرف 12 سال اخير ، تعداد بيماران از 140 تن به 1836 نفر رسيده است .\r\nعلت پيدايش اين نوع بيمارىها يكى دو تا نيست ؛ زيرا وراثت ، ضربه‌هاى مغزى و اختلال دستگاه ترشحات غددى ، از عوامل مهم پيدايش بيمارى و يا لااقل اضطراب‌ها و دلهره‌هاست ، ولى مطلب يقينى اين است كه حوادث بد و ناگوار و روىدادهاى تلخ در پيدايش و يا لااقل بروز و تشديد اين نوع بيمارى عامل مؤثر است .\r\nگروهى براى بر طرف ساختن اين نوع نگرانىها ، به الكل ، ترياك ، مرفين ، هروئين ، كوكائين و . . . پناه مىبرند . برخى ديگر از قرص‌هاى مسكن و خواب‌آور ، صفحه‌هاى نشاطآور ، فيلم‌هاى سينما استفاده نموده و احياناً به وسيلهء خودكشى ، به غم و اندوه و اضطراب و دلهره خود پايان مىبخشند .\r\nگروهى از دانشمندان اين گونه بيماران را با تلقينات روحى مداوا مىنمايند و مىكوشند شخص بيمار باور كند كه سنگينى بار امروز ، برا يخود امروز كافى است و نمىتواند سنگينى بار گذشته و يا فردا را بكشد ، وانگهى راه خردمندانه اين است كه گذشته به دست فراموشى سپرده شود و به جاى فكر در آينده ، از امكانات وضع موجود ، بهره‌بردارى گردد و\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nدرِ آهنينى ميان وضع موجود و گذشته و آينده به وجود آيد و به قول سعدى :\r\n سعديا ، دى رفت و فردا هم‌چنان معلوم نيست * در ميان اين و آن ، فرصت شمار امروز را \r\nآنان معتقدند كه زندگى در دوران‌هاى سه‌گانه ، مانند طبقات و قطعات مختلف كشتى است كه با فشار دادن دگمه‌اى ، قسمت خراب و سوراخ شده آن ، از قسمت ديگر جدا مىگردد و مرد موفق و پيروى كسى است كه با قدرت انديشه و خرد ، قطعات مختلف زندگى را از هم جدا سازد و براى هر كدام حساب مستقلى باز نمايد . بسيار مايهء بدبختى است كه انسان به جاى استفاده از امكانات موجود ، عمر و نيروى خود را در تأسف بر گذشته و يا نگرانى از آينده به كار برد و ارزنده‌ترين وقت خود را صرف كارى كند كه كوچك‌ترين سودى ندارد .\r\n\r\nمذهب بزرگ‌ترين عامل رفع نگرانى و اضطراب\r\nبا اين كه راه فوق ، كه دانشمندان در معالجهء چنين بيمارىهاى روانى در پيش گرفته‌اند ، مؤثر است ، ولى نقش مذهب و ايمان و اعتقاد به وجود خداوند ، كه تمام كارهاى او از روى مصلحت و مقتضاى صلاح شخص است و هم‌چنين عقيده به سراى ديگر ، بيش از هر عاملى در دفع هرگونه هيجانات روحى و افسردگى روانى مؤثر است ؛ زيرا عقيده به وجود خداوند و سراى ديگر ، نه به آن معناست كه انسان دست از زندگى بشويد و در رديف تاركان دنيا قرار گيرد ، بلكه به اين معناست كه دل به دنيا نبندد و آن را نهايت آرزو و گمشدهء مطلق خود نداند . اگر شخصى با چنين عقيده و ايمانى دچار مصيبت و ناكامى گردد ، به طور\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمسلم آثار آن كوبنده نخواهد بود .\r\nمرد مذهبى ، دنيا را سراى جاويدان قرار نداده و سراى هميشگى در نظر او پس از مرگ است و مگر براى او دروازهء ابديت به شمار مىرود و بود و نبود و اقبال و ادبار امرى موقتى كه صددر صد جنبهء مقدمى دارد ، باعث غرور و يا افسردگى او نمىشود ، خصوصاً كه اساس عقيدهء او را اين فكر تشكيل مىدهد كه جهان و حوادث آن زير نظر و ارادهء قاطع حكيم علىالاطلاق قرار گرفته كه كارى را بىجهت انجام نمىدهد .\r\nمرد الهى هر چه هم زير ضربات شكنندهء مصايب قرار گيرد ، باز دل‌گرم است كه اين شدايد زودگذر است و طومار زندگى و دفترچهء حيات با مرگ بسته نمىشود ؛ ولى شخص مادى نقطهء مقابل مرد خداپرست قرار گرفته و دايرهء هستى را به زندگى مادى منحصر دانسته و در برابر شدايد و گرفتارىها مايهء دل‌گرمى ندارد و زير فشار اوضاع مبهم آينده و حسرت برگذشته ، پشتش خم مىگردد .\r\nخدا اين شاهكار اخلاقى را با يك جمله كوتاه بيان نموده است : « لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ وَاللَّهُ لا يُحِبُّ كُلَّ مُخْتالٍ فَخُورٍ » يعنى بر گذشته تأسف مخوريد و وضع موجود شما را فريب ندهد و در نتيجه بر گذشته تأسف مخوريد و وضع موجود شما را فريب ندهد و در نتيجه دل به دنيا مبنديد .\r\nگواه ما بر اين كه منظور از جملهء مزبور اين است كه دل به دنيا نبندند ، نه اين كه دست از زندگى بشويند ، دو مطلب است :\r\n1 . ذيل آيه كه مىفرمايد : « وَاللَّهُ لا يُحِبُّ كُلَّ مُخْتالٍ فَخُورٍ » ؛ خداوند متكبران و مغروران فخرفروش را دوست نمىدارد . يعنى كسانى كه دنياى ناپايدار آنان را از حدّ اعتدال بيرون آورده و ملاك فضيلت و برترى را مال دنيا دانسته‌اند ، دوست نمىدارد ، نه هر فردى كه از مظاهر حيات به قدر\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمصلحت بهره‌بردارى كند ، بدون اين كه كبر ورزد و فخر بفروشد .\r\n2 . آيهء 24 اين بحث است كه ، فقط افراد بخيل را - كه دل به دنيا بسته‌اند و دنيا را به جاى اين كه وسيله قرار دهند ، هدف قرار داده‌اند مذمت مىنمايد .\r\nبر خلاف تصور بيشتر مردم كه زاهد را انسان ژنده‌پوش و كوه‌نشين و دل از لذايذ و مظاهر دنيا بركنده مىدانند ، زاهد كسى است كه دل به جهان و لذايذ آن نبندد ، ولو اين كه ثروت بىشمار و مكنت زيادى در اختيار داشته باشد و دنياپرست كسى است كه به آن‌چه در دست دارد ، دل ببندد ولو جامهء كهنه و دلق بىارزش باشد ؛ آن مردى كه از دست دادن خرقهء پوسيده باعث تأسف او مىشود و يا وضع موجودات - هر چه هم ناچيز باشند - او را مغرور مىكند ، صددر صد دنياپرست است ؛ ولى آن فرد خداپرست كه از دست دادن ميليون‌ها ثروت ، هيجان و اضطرابى در روح او به وجود نمىآورد و استقبال دنيا ، باعث طغيان او نمىشود ، صددر صد يك فرد زاهد است .\r\nروى اين اساس امام باقر عليه السلام در شناساندن زاهد حقيقى و دنياپرست واقعى چنين مىفرمايد :\r\n« إنّ الزهد في آية من كتاب اللّه »\r\nيعنى حقيقت زهد در يك جملهء كتاب خدا : « لِكَيْلا تَأْسَوْا . . . » بيان شده است . « 1 »\r\n\r\nمصايب زمينى و آسمانى قبلًا در كتابى پيش‌بينى شده است\r\nكليهء حوادث از مصايب و شدايد و غيره در كتابى پيش از پيدايش آن\r\n\r\n\r\n","description":"","footnote":"\r\n( 1 ) . . سفينةالبحار ، ج 1 ، ص 568 ، مادهء « زهد » .\r\n","page_name":" 155 ","page_number":155},
  {"content":"\r\n\r\nضبط گرديده است ، بلكه تمام پديده‌هاى جهان و آن چه در نظام هستى مىگذرد ، هر ذره و قطعه‌اى از آن ، پيش از پيدايش ، به طور كامل و دقيق پيش‌بينى شده است و به اصطلاح قرآن روى داده‌ها پيش از آن كه جامهء وجود بپوشند « در لوح محفوظ » ثبت و ضبط گريده‌اند .\r\nحقيقت لوح محفوظ براى ما به درستى روشن نيست و حقيقت اين كتاب ، كه حوادث جهان در آن قبلًا ضبط گرديده ، نيز مثل لوح محفوظ به طور قطع واضح نيست ، ولى مىتوان گفت اين كتاب كه گزارش دهندهء حوادث پيش از وقوع است ، از سنخ كتاب‌هاى بشرى نيست ، كه كتابى از الواح و اوراق تدوين شده باشد ، بلكه منظور از اين كتاب همان علل و موجبات قبلى است كه معلول و حوادث آينده با قلم قضا بر پيشانى آن‌ها نوشته شده است ؛ زيرا اوضاع و علل و موجبات قبلى با زبان تكوين مىگويد كه آبستن چه حوادثى است كه در ظرف خود انجام مىگيرد و اگر كسى به رموز و خصوصيات علل - كه پيش از حادثه وجود دارد - واقف گردد ، مىتواند خصوصيات پديده‌هاى آينده را به طور واضح پيش‌بينى كند .\r\nبه عبارت ديگر ، بشر در افعال و كارهاى خود مختار و آزاد است ؛ ولى در برابر حوادث و پديده‌هاى مختلف طبيعت ، ناتوان و مسلوب‌الاختيار مىباشد . سيل حوادث و نعمت‌ها و نقمت‌ها ، به سان رودخانه‌اى در حال جريان است . كسانى كه با سرچشمهء اين رودخانه آشنايى دارند ، آن را نتيجهء قطعى و غيرقابل برگشت يك سلسله عوامل و علل و توده‌اى از حوادث و اوضاع بىشمار قبلى مىدانند كه وقوع هر حادثه‌اى را در ظرف خود ايجاب مىكند .\r\nبنا بر اين تمناى نبود يكى از حوادث ، خيالى بيش نيست ؛ زيرا اوضاع\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nجهان آن چنان متصل و به هم پيوسته است كه نبود يك حادثه و عقب زدن صفحه‌اى از حوادث ، مستلزم به هم خوردن بسيارى از اوضاع و حوادث است كه علت اين حادثه و وجود خصوصى اين پديده را قطعى و حتمى نموده است .\r\nبنابر اين مقصود از نخستين آيهء مورد بحث كه ، « هيچ حادثهء ناگوارى در زمين رخ نمىدهد و يا بلايى متوجه جان شما نمىشود مگر پيش از آن كه آن را به وجود آوريم ، در كتابى نوشته شده است » اين است كه ، چون هر پديده‌اى اعم از خير و شر ، خوب و بد ، مولود قطعى يك سلسله عوامل قطعى گذشته است ؛ ديگر تأسف وردن بر نعمت‌هاى زايل شده بىجا و بىجهت است . كسى تأسف مىخورد كه از علل و احوال پديده‌ها بىخبر باشد ، مال دنيا و جلوات طبيعت كسى را فريب مىدهد كه از حقيقت جهان ماده - كه در هر لحظه در تبدل و تغير است - آگاه و مطلع نگردد ، ولى دل‌هاى آگاه ، بر گذشته تأسف نمىخورند ؛ زيرا تأسف بر گذشته ، معلول جهل به هعلل و موجبات آن‌هاست و دلبستگى به جهان ، كه در هر لحظه در مسير تحول است ، از شؤون كسانى است كه به ماهيت دنيا پى نبرده باشند .\r\nبنابراين مقصود از اين كتاب كه روشنگر حوادث آينده است ، همان علل مادى پيشين است كه محقق و مستلزم حوادث آينده مىباشد .\r\nاين نظر كه هر موجودى پيش از آن كه وجود بپذيرد در كتابى قبلًا ضبط گرديده ، يكى از انظار علمى و فلسفى اين كتاب آسمانى است كه فلاسفهء جهان پس از مجاهدت‌هاى فكرى به آن رسيده‌اند ، ولى پيامبر درس نخوانده و به وسيلهء معلم وحى ، آن را در چهارده قرن پيش به ما آموخته است .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاين كه منظور از اين كتاب ، همان عوامل و علل مادى قبلى است كه آينهء تمام نماى حوادث آينده است ، احتمالى است كه مىتوان دربارهء اين كتاب ابراز نمود ؛ ولى ممكن است اين كتاب ، يك نوع كتاب مجرد از ماده باشد كه جز ايمان به اصل آن ، راهى براى توضيح و تشريح آن وجود ندارد .\r\n\r\nبهانه‌اى به نام قضا و قدر\r\nماترياليست قرن بيستم كه انديشهء خداوند و مسائل مربوط به ماوراى طبيعت را مولود انحطاط اقتصادى و بيچارگى ملت‌ها م يداند ، دربارهء موضوع « قضا و تقدير » نيز همان نظر را دارد ؛ ولى بايد توجه نمود كه قضا و قدر حتمى ، مخصوص حوادثى است كه از اختيار بشر بيرون و از قلمرو اراده او خارج باشد ؛ مانند سيل و زمين‌لرزه و خشكسالى .\r\nدر اين موارد طراح و سازندهء سرنوشت خداست ، ولى در غير اين مورد ، سازندهء سرنوشت و تقدير كنندهء واقعى خود انسان است . اوست كه با اعمال خود ، سرنوشت خود را تعيين كرده و كردار امروزهء وى به سرنوشت آينده‌اش گواهى مىدهد .\r\nبنابراين هر نوع حالاتى كه بر ما حكومت مىكنند و رژيم‌هايى كه بر ما حكمرانى دارند و سيستم‌هايى از اقتصاد ، كه اساس زندگى اقتصادى ما را تشكيل مىدهند ، همگى زايدهء خواست و عمل ماست و قضاى الهى در سرنوشت ملت‌ها جز اين نيست كه خداوند از روز نخست بر ار علم بىپايانى كه دارد ، مىداند كه هر ملتى از روى اختيار و آزادى چه راهى را انتخاب خواهد نمود و همان را در حقّ وى مقدر مىنمايد ؛ به عبارت ديگر از آن جا كه خدا مىداند ما چنين كارى را انجام خواهيم داد آن را در حقّ\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nما مقدر مىنمايند ، نه اين كه چون مقدر نموده ، ما آن را انجام مىدهيم .\r\nمذهبى كه بشر را به موضوع قضا و قدر معتقد مىسازد ، با نداى دل‌پذير خود نيز همهء امم و ملت‌ها را به يك اصل اساسى نيز متوجه ساخته و مىفرمايد :\r\n« وَأَنْ لَيْسَ لِلْإِ نْسان إِلّا ما سَعى » ؛ « 1 »\r\nهر انسانى در گرو اعمال خويش است .\r\nخلاصهء سخن اين كه ، در روى دادهاى جهان ، كه از قلمرو اختيار بشر بيرون است ، از قضاى حتمى و تخلف‌ناپذير خداوند در اين قسمت چاره‌اى نيست و روى مصالحى كه او بر آن واقف است ، آن‌ها را تقدير مىنمايد .\r\nاما كارهايى كه مربوط به فرد و يا اجتماع است منظور از اين كه همه آن‌ها قبلًا در كتابى نوشته شده يكى از دو معناى زير است :\r\n1 . كتاب يعنى افعال پيشين خود ما كه به دنبال آورندهء آثار وضعى خود هستند . از ان جا كه ما در انجام مقدمات و مبادى ، كمال آزادى را داشتيم ، در اين صورت نتايج خوب و بد آن‌ها نيز مبوط به خود ماست .\r\n2 . كتاب « لوح محفوظ » از مراتب علم خداست و ضبط در آن كتاب ، به اين معنا نيست كه بشر در برابر تقدير آن آلت بىاراده است ، بلكه اطلاع و آگاهى خداوند از آيندهء هر فردى و يا جمعى كه از روى اختيار كارى را دنبال خواهد كرد و به امرى تن خواهد داد ، سبب مىشود كه همان كار را در حقّ وى مقدر نمايد .\r\n\r\n\r\n","description":"","footnote":"\r\n( 1 ) . . نجم ( 53 ) آيهء 39 .\r\n","page_name":" 159 ","page_number":159},
  {"content":"\r\n\r\n\r\n15 - هدف از اعزام پيامبران چيست ؟\r\n« لَقَدْ أَرْسَلْنا رُسُلَنا بِالبَيِّناتِ وَأَنْزَلْنا مَعَهُمُ الكِتابَ وَالمِيزانَ لِيَقُومَ النّاسُ بِالْقِسْطِ وَأَنْزَلْنا الْحَدِيدَ فِيهِ بَأْسٌ شَدِيدٌ وَمَنافِعُ لِلنّاسِ وَلِيَعْلَمَ اللَّهُ مَنْ يَنْصُرُهُ وَرُسُلَهُ بِالْغَيْبِ إِنَّ اللَّهَ قَوِىٌّ عَزِيزٌ » ؛\r\nما پيامبران خود را با دلايل روشن ( براى هدايت مردم ) فرستاديم و همران آنان ميزان ( مقياس سنجش حق و باطل ) نازل كرديم تا مردم اصول عدالت را به پا دارند ، و آهن را آفريديم ، كه در آن قدرت بزرگ و منافعى براى مردم هست و اين‌ها براى اين است كه آن‌هايى را كه خداوند و پيامبران او را ناديده يارى مىكنند مشخص سازيم . خدا توانا و با قدرت است .\r\nمىدانيد پيامبران و سفراى آسمانى براى چه منظورى برانگيخته شده‌اند ؟ آيا هدف از بعثت آن‌ها فقط اين بود كه مردم را به خداپرستى دعوت كنند و بت‌پرستى را بكوبند ؟ يا هدف اين بود كه در هر عصرى به بربريت و جاهليت خاتمه دهند و تمدن صحيح انسانى به وجود آورند ؟ و يا مردم را به يك سلسله اصول اخلاقى و مقررات اجتماعى آشنا سازند ، تا مردم روابط زندگى خود را روى آن اصول استوار نمايند ؟\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nدر پاسخ اين سؤالات بايد گفت پيامبران براى يك هدف جامع‌تر و كلىتر از آن چه گفته شد برانگيخته شده‌اند و هر كدام از اهداف نامبرده ، جزئى از آن هدف وسيع و كلىاند . و اين هدف كلى و وسيع ، همان برقرارى عدل و تعادل در تمام شؤون فردى و اجتماعى زندگى بشر است و اين هدف به يك معنا زيربناى تمام اهداف ديگر و درخت تناورى است كه بقيه ، شاخه‌هايى از آن هستند و همگى از اين نقطه سرچشمه مىگيرند و به يك معنا ، جامع ميان همهء آن‌هاست و انحراف از خداپرستى و يا انحراف از تمدن صحيح انسانى و اصول اخلاقى و مقررات اجتماعى ، همگى انحراف از اعتدال و اقامه عدل و داد مىباشد .\r\nدر آيهء مورد بحث ، اين هدف وسيع با الفاظ « اقامهء قسط » بيان شده است و « قسط » به معناى تقسيم و تقسيط و پخش مىباشد ؛ يعنى هر چيزى را در جاى خود به ك ار بردن و هر شىء را در محل شايستهء خود قرار دادن ، چنان كه از مدت‌ها پيش عدل را نيز به همين معنا تفسير كرده‌اند و گفته‌اند :\r\n« العدل يضع الأشياء موضعها ؛ « 1 »\r\nعدالت اين است كه هر چيزى در جاى خود قرار بگيرد و نظمى كه شايستهء هر موجودى است به وجود آيد » .\r\nبنابر اين هدف پيامبران تنها عدالت در دستگاه دادگسترى و محاكم قضائى نيست ، بلكه عدالت در دادگسترى و بررسى پرونده‌هاى حقوقى و جزائى يكى از شاخه‌هاى عدل اجتماعى است .\r\nهدف پيامبران اين است كه ، عدالت در تمام شؤون زندگى\r\n\r\n\r\n","description":"","footnote":"\r\n( 1 ) . . نهج‌البلاغه ، كلمات قصار ، شماره 437 .\r\n","page_name":" 161 ","page_number":161},
  {"content":"\r\n\r\nمراعات شود : عدالت در محيط تعليم و تربيت ، در محيط دادگسترى ، در محيط كسب و كار ، در روابط زناشويى و در كليهء امور فردى و اجتماعى ، حتى در امور روحى و روانى و مسائل مربوط به عبادت و پرستش و در آن چه بشر در زندگى خود با آن روبه‌روست ؛ مثلًا اين كه پيامبران ، به خداپرستى دعوت و با بت‌پرستى مبارزه نموده‌اند از اين جهت است كه خداپرستى يكى از شاخه‌هاى عدالت و بت‌پرستى ، انحراف از جادهء عدالت و مصداق ظلم و ستم به ساحت مقدس كبريايى است ؛ زيرا پرستش ، حقّ مسلم و انحصارى اوست و سلب اين حقّ مسلم از وى و پرستش مصنوعات او ، عملًا انحراف از اصل عدالت به شمار مىرود و لذا مىفرمايد :\r\n« إِنَّ الشِرْكَ لَظُلْمٌ عَظِيمٌ » ؛ « 1 »\r\nشرك و دوگانگى ستمى بزرگ است .\r\nبراى رسيدن به اين هدف عالى از وسايل زير استفاده مىشود :\r\nپيامبران براى برقرار ساختن اصول عدالت « 2 » ابزارى را در اختيار دارند كه هر كدام از آن‌ها نقش مؤثرى در پديد آوردن اين هدف به عهده دارند . اكنون به طور اجمال به اين وسايل - كه در آيهء فوق ذكر شده - اشاره مىشود :\r\n1 . بينات : بينات ، يعنى دلايل و شواهد روشن كه برانگيختگى آن‌ها را از ناحيهء خداوند ثابت مىنمايد و طبقهء خردمند و منصف را قانع مىسازد ،\r\n\r\n\r\n","description":"","footnote":"\r\n( 1 ) . . لقمان ( 31 ) آيهء 13 .\r\n( 2 ) . . در اين آيه به شرحى كه بيان مىشود به اركان سه‌گانهء عدالت اجتماعى - قوهء قضائى ، تقنينى و اجرائى - اشاره شده است .\r\n","page_name":" 162 ","page_number":162},
  {"content":"\r\n\r\nكه آنان در گفتار خود صادق و راستگو هستند . البته يك قسمت از اين دلايل همان معجزات پيامبران است كه دليل علمى بر صدق پيامبران به شمار مىرود ، ولى « بينات » در آيهء مورد بحث اختصاص به اعجاز ندارد ؛ زيرا تصديق نبوت به طريق ديگر نيز امكان‌پذير است و گاهى يك سلسله شواهد و قراين گواهى قطعى بر صدق گفتار يك پيامبر مىدهد ، از اين نظر بايد گفت منظور از بينات ، گواه‌هاى محكم و روشنى - اعم از معجزه و جز آن - است كه صدق گفتار و ادعاى آن‌ها را ثابت مىنمايد .\r\nبنابراين ، پيامبران آموزگاران الهى هستند كه اين دلايل ، صلاحيت آن‌ها را براى تعليم و تربيت گواهى مىكند و يا اين كه مربيانى هستند كه اين اسناد ، به روش‌هاى تربيتى آن‌ها رسميت مىبخشد و يا دادرسانى هستند كه اين دلايل ، صلاحيت آنان را براى قضاوت ثابت مىنمايد ، در اين صورت يكى از پايه‌هاى عدالت اجتماعى كه همان قوهء قضائى است ، به وسيلهء پيامبران و جانشينان آن‌ها به وجود آمده و ركنى از آن تأسيس مىشود .\r\n2 . كتاب : كتاب‌هاى آسمانى با قوانين و دستورات محكم و استوار و راهنمايىهاى صحيح خود ، بزرگ‌ترين اساس براى گسترش عدل و داد در اجتماع بوده و هست ؛ ولى مشروط بر اين كه دست تحريف به آن‌ها راه نيابد و بر طبق دستور آن‌ها عمل شود .\r\n3 . ميزان : مقصود از آن همان عقل و خرد است كه يكى از مواهب الهى به جامعهء انسانى مىباشد و بشر در سايهء آن حق و باطل را از هم تميز مىدهد « 1 » و در عين حال الهام‌بخش بسيارى از مواد قضائى و\r\n\r\n\r\n","description":"","footnote":"\r\n( 1 ) . . ميزان در لغت ، به معناى آلت سنجش است و اگر به عقل ، ميزان گفته مىشود از اين نظر است كه به وسيلهء آن حق و باطل سنجيده و تميز داده مىشوند .\r\n","page_name":" 163 ","page_number":163},
  {"content":"\r\n\r\nاحكام الهى است كه عالىترين سند براى دادرسان مىباشد و در حقيقت خرد ، رسول باطنى استكه از طرف خدا به مردم عطا شده است و از آن جا كه عقل شريف‌ترين موهبت خدا به بندگان خود است در بيان آفرينش آن ، لفظ « أنزلنا » به كار برده تا حاكى از شرافت و عظمت باشد .\r\nممكن است مقصود از « ميزان » قوانين و شرايع آسمانى باشد كه خود آن‌ها بر اثر استحكام و استوارى خاصى كه دارند مىتوانند ميزان تشخيص حق و باطل باشند و از آن جا كه « ميزان » در مقابل « كتاب » قرار گرفته است ، ناچار بايد گفت مقصود ، آن قسمت از شرايع است كه از طريق سخنان حكيمانهء پيامبران كه سندى جز وحى ندارند وارد شده است . اين دو معنا دربارهء « ميزان » در آيهء زير نيز جارى است :\r\n« اللَّهُ الَّذِى أَنْزَلَ الكِتابَ بِالحَقِّ وَالْمِيزانَ وَما يُدْرِيكَ لَعَلَّ السّاعَةَ قَرِيبٌ » ؛ « 1 »\r\nخداوندى كه قرآن را از روى حقيقت و صدق و « ميزان » نازل كرد و تو نمىدانى شايد رستاخيز نزديك باشد .\r\nو در هر حال ، كتاب و ميزان به هر دو معنا ( عقل و قوانين ) « 2 » دومين ركن عدل هستند كه امروز آن را قوهء مقننه مىنامند و قانون‌گذارى در اديان فقط و فقط در انحصار خداست .\r\nنكتهء قابل توجه در آيه اين است كه ، « كتاب و ميزان » هر دو ، در آيه به لفظ مفرد آمده‌اند ، در صورتى كه كتاب‌ها و شرايع بيش از يكى هستند .\r\n\r\n\r\n","description":"","footnote":"\r\n( 1 ) . . شورى ( 42 ) آيهء 17 .\r\n( 2 ) . . در گذشته تذكر داديم كه عقل نيز مىتواند در بسيارى از احكام ، الهام بخش باشد به طورى كه دادرسان الهى بر آن تكيه كنند .\r\n","page_name":" 164 ","page_number":164},
  {"content":"\r\n\r\nدليل اين مطلب اين است كه ، بدين وسيله ابلاغ مىكند روح و هدف و مقصد تمام كتب و شرايع يكى است و اگر به صورت ظاهر ، كتاب‌ها و شريعت‌هاست ، در باطن و واقع همگى به يك هدف و يك حقيقت - كه همان اقامهء عدل است - دعوت مىكنند .\r\n4 . آهن يا قوهء مجريه : به طور مسلم اگر چه يك طبقه از مردم در برابر منطق و خرد خاضعو خاشعند و به اصول اخلاقى و اجتماعى - كه بر اساس عدل و عدالت استوار است احترام مىگذارند و گاهى از به هم زدن مرزهاى نظم و انتظام وجداناً ناراحت مىشوند ، ولى در برابر آن‌ها دسته‌اى هستند كه جز منافع شخصى خودبه چيز ديگرى نمىانديشند و اصول عدالت را موقعى محترم مىشمارند كه منافع آن‌ها را تضمين كند و در غير اين صورت با تمام قوا مىكوشند از زير بار عدل و نظم شانه خالى كنند و همهءاصول انسانى را زير پا نهند و در اين راه شيطانى از تمام وسايل استفاده مىكنند .\r\nبراى راست كردن يك چنين افكار منحرف و زدن شاخه‌هاى كج و معوج اجتماعى ، قوه و قدرت انتظامى لازم است كه با تمام قدرت در برابر اين افراد لجوج بايستد و اصول عدالت را مو به مو اجرا كند . سرچشمهء اين قوا و قدرت در دوران نزول قرآن ، همان آهن بود ؛ زيرا آهن مادهء اصلى سلاح‌هاى جنگى است و قرآن آن را به عنوان رمز قدرت معرفى كرده است .\r\nروى اين اساس ، جملهء « وَأَنْزَلْنا الْحَدِيدَ . . . » اشاره به قوهء مجريه دارد كه حافظ اصول عدل اجتماعى و مُجرى مقررات است و هدف آيه اين است كه پيامبران در درجهء اول از دلايل و كتاب و ميزان براى اقامهء عدل\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاستفاده مىكنند و اگر اين ابزار دربارهء گروهى مؤثر نيفتاد ، به حكم خرد بايد به قوهء قاهره متوسل شوند و زورگويان و گردنكشان را سر جاى خود بنشانند . « 1 » آهن نه تنها سرچشمهء قواى قاهره است ، بلكه امروز كاخ رفيع زندگى بشر ، بر اساس اين فلز سياه بنا شده است و اگر امروز صنايع شگفت‌انگيز ، سينهء فضا را مىشكافند ، در دل درياها پيش مىروند و فاصله زمان ومكان را در هم پيچيده و جهان را به صورت يك واحد م تصل درآورده‌اند ، قسمت مهم آن در سايهء آهن است و لذا مىفرمايد :\r\n« فِيهِ بَأْسٌ شَدِيدٌ وَمَنافِعُ لِلنّاسِ » ؛\r\nدر آهن قدرت بزرگ و سودهايى براى مردم است .\r\nقرآن در 14 قرن پيش ، از قدرت شگفت‌انگيز آهن خبر داده است . شايد اين گزارش براى بيدار كردن جامعهء اسلامى بود كه دست به استخراج آهن زنند و اين قوه و نيرو را از دل زمين بيرون آورند و پيش از آن ك هديگران به اين فكر بيفتند ، مسلمانان در ميدان صنعت و اختراع و اكتشاف‌گوى سبقت بربايند ، ولى متأسفانه در اين مورد موفقيت شايان تقدير نصيب آن‌ها نگرديده است .\r\nاين جاست كه انسان به ياد يكى از سخنان برجستهء اميرمؤمنان عليه السلام افتاده و به عظمت و بزرگى اين سخن پى مىبرد .\r\nآن حضرت چنين فرمود :\r\n\r\n\r\n","description":"","footnote":"\r\n( 1 ) . . بنابراين اصول عدالت اجتماعى به طرز جالبى در آيه بيان شده است ؛ زيرا پيامبران ، راهنمايان و دادرسانى هستند كه قوهء قضائى حكومت‌هاى آسمانى راتشكيل مىدهند . « كتاب و بينات » منبع الهام بخشى براى احكام و قوانين آسمانى هستند . « حديد » كنايه از قوهء مجريه است كه اجراى احكام را ممكن مىسازد .\r\n","page_name":" 166 ","page_number":166},
  {"content":"\r\n\r\n« اللّه اللّه في القرآن لايسبقكم في العمل به غيركم ؛ « 1 »\r\nمسلمانان بر حذب باشيد كه ديگران در عمل به قرآن از شما پيشى نگيرند » .\r\nخداوند در پايان آيه ، مسلمانان را دعوت مىكند كه از قدرت سرشار آهن استفاده كنند و خدا و رسول او را در نشر اصول عدالت و محو ستم يارى نمايند ، چنان كه فرموده : « وَلِيَعْلَمَ اللَّهُ مَنْ يَنْصُرُهُ . . . » .\r\n\r\n\r\n","description":"","footnote":"\r\n( 1 ) . . ؟ ؟ ؟ ؟\r\n","page_name":" 167 ","page_number":167},
  {"content":"\r\n\r\n\r\n16 - رهبانيت از نظر عقل و فطرت\r\n26 . « وَلَقَدْ أَرْسَلْنا نُوحاً وَ إِبْراهِيمَ وَجَعَلْنا فِى ذُرِّيَّتِهِمَا النُّبُوَّةَ وَالكِتابَ فَمِنْهُمْ مُهْتَدٍ وَكَثِيرٌ مِنْهُمْ فاسِقُونَ » ؛\r\nما نوح و ابراهيم را ( براى هدايت مردم ) اعزام كرديم و در ميان فرزندان آن‌ها نبوت و كتاب قرار داديم ( از آن‌ها پيامبرانى كه داراى كتاب بودند برانگيختيم ) دسته‌اى از آن‌ها هدايت يافته و بسيارى از آن‌ها گنه‌كار بودند .\r\n27 . « ثُمَّ قَفَّيْنا عَلى آثارِهِمْ بِرُسُلِنا وَقَفَّيْنا بِعِيسَى ابْنِ مَرْيَمَ وَآتَيْناهُ الإِنْجِيلَ وَجَعَلْنا فِى قُلُوبِ الَّذِينَ اتَّبَعُوهُ رَأْفَةً وَرَحْمَةً وَرَهْبانِيَّةً ابْتَدَعُوها ما كَتَبْناها عَلَيْهِمْ إِلّا ابْتِغاءَ « 1 » رِضْوانِ اللَّهِ فَما رَعَوْها حَقّ رِعايَتِها فَآتَيْنا الَّذِينَ آمَنُوا مِنْهُمْ أَجْرَهُمْ وَكَثِيرٌ مِنْهُمْ فاسِقُونَ » ؛\r\nسپس پيامبرانى را به دنبال آن‌ها فرستاديم و عيسىبن مريم را پيرو آن‌ها برانگيختيم و انجيل را بر او نازل كرديم و در دل پيروان ( واقعى ) وى\r\n\r\n\r\n","description":"","footnote":"\r\n( 1 ) . . « إِلّا ابْتِغاءَ . . . » استثنا از « ابْتَدَعُوها » است و تقدير آيه چنين است : « ما ابْتَدَعُوها إِلّا ابْتِغاءَ رِضْوانِ اللَّهِ » . براى كسب رضايت خدا ، رهبانيتى رابه وجود آوردند و در آغاز كار هدف الهى داشتند و برخى آن را استثنا از جمله « ما كَتَبْناها » دانسته‌اند .\r\n","page_name":" 168 ","page_number":168},
  {"content":"\r\n\r\nرأفت و رحمت قرار داديم ( و براى رضايت خدا ) رهبانيتى را كه مقرر نساخته بوديم ، پيشهء خود قرار دادند ، ولى حدود و شرايط آن را مراعات نكردند و به افراد با ايمان از آن‌ها اجر داديم و بسيارى از آن‌ها گنه‌كار بودند .\r\n* * * از دلايل روشن و حقانيت اسلام اين است كه همهء دستورات آن بر اساس فطرت انسانى گذارده شده است و در اين آيين پاك و جامع ، حكمى بر خلاف فطرت وجود ندارد و بر اين اساس ، اسلام اجازه داده است كه انسان به غرايز مختلف خود ، مانند غريزهء جنسى ، مقام و منصب‌خواهى ، مال و ثروت‌طلبى ، تفريح و ورزش و سرگرمى ، پاسخ مثبت بگويد .\r\nاسلام همهء ميل‌هاى باطنى بشر را با يك سلسله قوانين و شرايط تعديل كرده و از افراط و تفريط جلوگيرى نموده است . از آن جا كه انسان در اشباع غرايز خود حد و مرزى را نمىشناسد ، نقش پيامبران اين است كه آن‌ها را به طرز صحيحى رهبرى نموده و انسان را از افراط و تفريط بازدارند .\r\nرمز و ضامن بقا و ابديت آيين اسلام ، همين هماهنگى دستگاه آفرينش و فطرت با تشريع و قانون‌گذارى اسلام است . هر آيينى كه بر خلاف ميل طبيعى و فطرت انسانى است ، هرگز پايدار نخواهد بود و پيروى از چنين آيين ، مانند شنا بر خلاف مسير آب خواهد بود كه شناور پس از اندكى عملًا شكست مىخورد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nرهبانيت در اسلام ممنوع است\r\nرهبانيت يك سنت خارجى است كه قرن‌هاست در ميان مسيحيان به وجود آمده و رهبانان ، همان تاركان دنيا بودند كه دست از زندگى كشيده و به كوه‌ها و غارها پناه برده و جان و جسم را به اصطلاح وقف بر طاعت مىكردند و در تمام عمر از ازدواج ممنوع بودند ؛ البته اين سنت از نظر كم و كيف ، صورت‌هاى گوناگونى داشت و فرقه‌هاى رهبانان از نظر شدت اجتناب از لذايذ به دسته‌هاى زيادى تقسيم مىشدند :\r\nدسته‌هاى افراطى كه هر فردى از آن‌ها در حجره‌اى جداگانه زندگى مىكردند با نان و شير و گاهى گياهان ، تغذيه مىنمودند ، از موى اسب جامه‌هايى بر تن مىكردند و تقريباً به طور دايم لب از تكلم فرو مىبستند .\r\nاين قبيل رهبانان هفته‌اى سه بار براى عشاى ربانى و ادعيهء نيم شب دور هم جمع مىشدند و روزهاى يك شنبه و ايام عيد مهر خاموشى را شكسته و از قيد گوشه‌نشينى درآمده و به گفتگو و صرف خوراك دسته‌جمعى مىپرداختند .\r\nاين دسته از همهء فرقه‌ها رياضت كش‌تر بود . روى اين علل بود كه « شواليه » از زندگى رهبانى دست كشيد و گفت : من از شپش جامهء رهبانى مىترسيدم ؛ زيرا جامه‌هاى پشمين ، پناهگاه شپش‌هاى فراوان بود . « 1 »\r\nمسألهء رهبانيت به موازات اصلاح كليساها در طىّ قرون ، اصلاحاتى پيدا كرد و از شرايط سنگين آن به حدّ قابل ملاحظه‌اى كاسته شد و ديرها و\r\n\r\n\r\n","description":"","footnote":"\r\n( 1 ) . . ويل دورانت ، تاريخ تمدن ، ج 11 ، ص 401 - 406 .\r\n","page_name":" 170 ","page_number":170},
  {"content":"\r\n\r\nصومعه‌ها در برخى از نقاط به صورت مراكز خدمات اجتماعى درآمده ، با اين همه ترك ازدواج و چشم‌پوشى از بعضى لذايذ حلال ، ركن مهم آن به شمار مىرود . پيشواى بزرگ اسلام ، براى ابطال اين گونه نظام‌ها صريحاً فرمود :\r\n« لارهبانية فى الاسلام ؛ « 1 »\r\nدر آيين اسلام رهبانيت تشريع نشده است » . زيرا رهبانيت جان و جسم را فرسوده و نسل و تمدن را به فنا و نابودى تهديد مىنمايد و تعطيل قواى جنسى و چشم‌پوشى از لذايذ حلال ، مبارزه با فطرت انسانى است و اگر همهء مردم از اين شيوهء ناپسنديده پيروى نمايند شيرازهء تمدن از هم مىگسلد و اگر اصلاحات اخير دربارهء دير نشينان مسيحيان به وجود نيامده بود اين وضع رسوا بزرگ‌ترين حربه در دست مخالفان كليسا و آيين مسيح بود ؛ ولى با آن همه اصلاحات ، اساس كار آن‌ها همان ترك ازدواج و چشم‌پوشى از لذايذ مىباشد كه بر خلاف فطرت انسانى است .\r\nروزى كه آيهء « . . . وَمَنْ يَتَّقِ اللَّهَ يَجْعَلْ لَهُ مَخْرَجاً * وَيَرْزُقْهُ مِنْ حَيْثُ لا يَحْتَسِبُ . . . » ؛ « 2 » هر كسى از نافرمانى خدا بپرهيزد خداوند براى او راه نجات قرار داده ، و از آن جا كه هرگز فكر نمىكرد و به حساب نمىآورد روزى مىدهد » نازل گرديد دسته‌اى از ياران پيامبر درها را به روى خود بسته و از كار و فعاليت دست كشيده و مشغول عبادت شدند و منطق آن‌ها اين بود : « قد كفينا » يعنى اين آيه دربارهء ما ك افى است و خدا روزى ما را بر عهده گرفته است . پيامبر اكرم صلى الله عليه و آله از اين انحراف آگاه شد و\r\n\r\n\r\n","description":"","footnote":"\r\n( 1 ) . . نهاية ابن اثير ، مادهء « رهب » .\r\n( 2 ) . . طلاق ( 65 ) آيهء 2 و 3 .\r\n","page_name":" 171 ","page_number":171},
  {"content":"\r\n\r\nكسى را فرستاد كه بگويد به چه علت دست از كار كشيده‌اند و جان و جسم را وقف عبادت نموده‌اند . آن‌ها پاسخ دادند خداوند با آيهء فوق ، متكفل روزىِ آن‌ها شده و ما فعلًا كارى جز عبادت نداريم . پيامبر جواب داد كه بيراهه رفته‌ايد و خدا دعاهاى شما را مستجاب نخواهد نمود و او روزىِ شما را در گرو فعاليت قرار داده و از راه ضامن شده است . « 1 »\r\nاز كلمات ارزندهء اميرمؤمنان اين است كه فرمود :\r\n« للمؤمن ثلاث ساعات : ساعة يناجي فيها ربه ؛ و ساعة يَرِمّ معاشه ؛ و ساعة يخلّي بين نفسه و بين لذاتها فيما يَحِل و يجمل ؛ « 2 »\r\nمرد با ايمان بايد زندگانى خود را سه قسم كند : يك قسمت با خداى خود مناجات كند و به عبادت او بپردازد و يك قسمت دنبال زندگى و كسب كار برود و در قسمت سوم به لذايذ حلال ، كه روح و روان را صفا مىبخشد ، بپردازد » .\r\nسپس مىفرمايد : « مرد خردمند را بايد در يكى از سه حالات ديد : يا در كسب و كار و يا موقعى كه قدمى به سوى آخرت برمىدارد و يا به دنبال لذتى مىرود كه حلال است » .\r\n\r\nاميرالمؤمنين عليه السلام راهبى را اندرز مىدهد\r\nپس از پايان جنگ جمل ، على عليه السلام در بصره به ديدن يكى از يارانش به نام علاءبن زياد رفت و از خانهء مجلل و وسيع او ديدن به عمل آورد و فرمود : « تو در آخرت به اين محتاج‌تر هستى ولى تو مىتوانى با همين\r\n\r\n\r\n","description":"","footnote":"\r\n( 1 ) . . نورالثقلين ، ج 5 ، ص 355 .\r\n( 2 ) . . نهج‌البلاغه ، كلمات قصار ، شمارهء 390 .\r\n","page_name":" 172 ","page_number":172},
  {"content":"\r\n\r\nخانه در دنيا ، خانهء وسيعى در آخرت كسب كنى و در اين خانه از مهمان ، پذيرايى نمايى و صله رحم كنى و حقوق مسلمانان را در اين خانه آشكار سازى » .\r\nدر اين لحظه علاء عرض كرد من از برادرم عاصم شكايت دارم ؛ زيرا تارك دنيا شده و جامهء كهنه پوشيده و گوشه‌گير و منزوى شده است . همه چيز و همه كس را ترك كرده است . على عليه السلام دستور داد او را حاضر كنند .\r\nسپس به او فرمود : « اى دشمن جان خود ، شيطان عقل تو را ربوده است ؛ چرا به زن و فرزند خود رحم نكردى ؟ آيا تو خيال مىكنى كه خدايى كه نعمت‌هاى پاكيزهء دنيا را براى تو حلال و روا ساخته ، اگر از آن‌ها بهرهء خود را بگيرى ، بر تو خشم مىكند ؟ تو در نزد خدا كوچك‌تر از اين هستى » . « 1 »\r\nمردى شرفياب محضر پيامبر گرديد ، قد رسا و اندام موزون او توجه پيامبر را جلب كرد ، فرمود : كار تو چيست ؟\r\nعرض كرد : بىكارم . فرمود : در نظرم فوق‌العاده كوچك شدى .\r\nاميرمؤمنان وارد كوفه شد ديد دسته‌اى در گوشهء مسجد نشسته‌اند . از ملازمان خود پرسيد : اين‌ها كيستند ؟ گفته شد :\r\n« رجال الحق » هستند . اگر كسى لقمه‌اى بدهد مىخورند و الا صبر مىنمايند . فرمود : سگ‌هاى بازار كوفه هم همين‌طورند . اگر كسى استخوانى دهد مىخورند و الا راه صبر و شكيبايى پيش مىگيرند . سپس دستور داد حلقه را بشكنند و دنبال كار بروند .\r\nخلاصه ، رهبانيت به هر صورتى باشد و به هر رنگى درآيد از\r\n\r\n\r\n","description":"","footnote":"\r\n( 1 ) . . همان ، خ 204 .\r\n","page_name":" 173 ","page_number":173},
  {"content":"\r\n\r\nآن جا كه بر خلاف فطرت و مصالح انسانى است نمىتواند سنت صحيح عقلى باشد . اكنون براى توضيح بيشتر ، داستان زير را از زبان يك مورخ بزرگ مغرب زمين بشنويد :\r\nرهبانان كه هنگام ورود به حلقهء ديرنشينان متعهد مىشدند مجرد بمانند . قدرت غريزهء جنسى را كه بر اثر ديدن زنان و مردان متأهل روحانى كراراً به جنبش در مىآيد دست كم گرفته بودند . روزى رئيس ديرى به اتفاق رهبان جوانى سوار بر مركب شدند و از دير بيرون رفتند . جوان كه براى نخستين بار زن‌ها را به چشم مىديد ، پرسيد : اين‌ها چه چيزند ؟ رئيس دير پاسخ داد : اين‌ها شياطنند . راهب جوان گفت : اين‌ها زيباترين موجوداتى به نظرم آمد كه هرگز به چشم نديده‌ام . « 1 »\r\n\r\nآيا رهبانيت در آيين مسيح ريشهء صحيحى دارد ؟\r\nآيين فعلى مسيح با رهبانيت آميخته است و در اعصار اخير از شرايط سنگين آن كاسته شده و با يك سلسه‌له خدمات اجتماعى آميخته گرديده است ؛ ولى قرآن معتقد است كه مسألهء رهبانيت از آن پيرايه‌هايى است كه بعدها به آيين مسيح بسته شده است و اين مطلب را با جملهء « ما كَتَبْناها عَلَيْهِمْ » ؛ چنين دستورى نداده بوديم . بيان مىفرمايد .\r\nضررهاى فردى و اجتماعى آن به قدرى روشن و واضح بد كه فرقهء « پروتستانت » - كه دستهء روشنفكر و پيشرو آيين مسيح است - تجرد را - كه اساس رهبانيت است - الغا نمود و به كشيشان و دران روحانى اجازه داد ازدواج كنند .\r\n\r\n\r\n","description":"","footnote":"\r\n( 1 ) . . ويل دورانت ، تاريخ تمدن ، ج 11 ، ص 405 .\r\n","page_name":" 174 ","page_number":174},
  {"content":"\r\n\r\nعلاوه بر گواه عقلى و محاسبات گذشته ، اسناد زندهء تاريخى گواهى مىدهد كه رهبانيت ساختهء قرون بعدى است و مسيح از چنين راه و رسمى بىخبر است و خدمات اجتماعى ، تعليم و تربيت ، عيادت و پرستارى در گرو تشكيل دير و صومعه ، و تجرد و ترك ازدواج نيست .\r\nدائرةالمعارف لاروس از كشيش بزرگ به نام تيرتوليان - كه در قرن سوم ميلادى مىزيسته - چنين نقل مىكند :\r\nآيين مسيح به آيين برهما و گوشه‌گيران هند ارتباطى ندارد . ما هرگز از مردم جدا نبوده و به جنگل‌ها پناه نمىبريم . ما و شما در يك نقطه زندگى مىكنيم و در بازار و مجامع به داد و ستد اشتغال مىورزيم . براى به دست آوردن سود مادى و اصلاح جامعه سفرهاى دريايى مىنماييم و در اين راه از هيچ تلاشى شانه خالى نمىكنيم . « 1 »\r\nخدمات اجتماعى كه راهبان پس از اصلاح ديرها و صومعه‌ها دست به آن زده‌اند مربوط به مسألهء رهبانيت نيست ؛ زيرا خدمات و كمك به جامعه و بالأخص درماندگان و بيماران بدون تجرد و ترك دنيا نيز ميسر و ممكن است و لازم نيست با رهبانيت توأم باشد ، چه بسا مردانى بودند كه در عين اين كه از لذايذ مباح زندگى بهره مىگرفتند ، به خدمات بزرگى نيز دست مىزدند .\r\nاين كه برخى از تاريخ نويسان مسيحى خدمات اجتماعى راهبان را به رخ مىكشند و مىگويند : « بىنقص‌ترين و نافع‌ترين كارهى مسيحيت آن‌هايى بودند كه به دست فرقه‌هاى صومعه‌نشين صورت گرفت و بهبود\r\n\r\n\r\n","description":"","footnote":"\r\n( 1 ) . . دائرةالمعارف وجدى ، ماده « رهب » .\r\n","page_name":" 175 ","page_number":175},
  {"content":"\r\n\r\nاقتصادى عظيمى كه در اروپاى قرون وسطى صورت گرفت به دست راهبان بوده است و . . . » يك نوع سفسطه و حساب حق و باطل را درهم آميختن است ؛ زيرا هرگز لازم نيست اين گونه خدمات با حالت رهبانيت توأم و هماهنگ باشد ؛ زيرا مردان خير و شايسته‌اى بودند كه خدماتى عظيم انجام دادند ، ولى هرگز راهب نبودند .\r\nاز اين گذشته ، اين گونه خدمات پس از گذشت قرن‌ها از تاريخ پيدايش رهبانيت به وجود آمده است و گرنه ، راهبان عصر پيامبر اسلام ريزه‌خوار نذورات و صدقات بودند . بعدها روى تحولاتى ، دست به كشاورزى و صنايع دستى زدند .\r\nاولين قدم اصلاحى براى رهبانان اين بود كه در حدود سال 1039 ميلادى گولبرتوس فرقه‌اى را در درهء مشجر در ايتاليا به نام « والومبروزا » تأسيس كرد و مقرر داشت كه افراد عادى بتوانند در عين اشتغال به كارهاى دستى ، به حلقهء رهبانان درآيند و در پرتو اين اصلاح ، رهبانان از دريوزگى و تكدى بيرون آمدند . « 1 »\r\nبنابراين نكوهش قرآن و بيانات پيشوايان اسلام بيشتر ناظر به رهبانيت قرون وسطى است ، كه صددرصد با فطرت انسانى و حكم صحيح خرد مخالف بود ؛ اگر چه پس از اين همه اصلاحات هنوز در فرقه‌هاى رهبانيت نقاط ضعف فراوانى وجود دارد كه خدمات اجتماعى ، قيافهء بد و ضدّ فطرى آن را پوشانيده است . اكنون براى مزيد توضيح به اوضاع راهبان قرون وسطى توجه نماييم :\r\nگروه مهيم از آن‌ها كه فقر و گدايى را بر خود ضرورى مىدانست ؛ از\r\n\r\n\r\n","description":"","footnote":"\r\n( 1 ) . . ويل دورانت ، تاريخ تمدن ، ج 11 ، ص 406 .\r\n","page_name":" 176 ","page_number":176},
  {"content":"\r\n\r\nخوردن هر نوع گوشت احتراز بجويند . به فرا گرفتن علم تشويق نمىشدند . سرودن شعر ممنوع بود . آن‌ها مكلف بودند كه از پوشيدن البسهء مجلل مذهبى ، يا به كار بردن ظروف اعلى و يا اجتماع در اماكن با شكوه خوددارى كنند . « 1 »\r\n\r\nطرز ساختمان ديرها\r\nساختمان ديرها ، بنايى بود مشتميل بر يك نمازخانه و محلى براى خوردن غذا ، كه زير سقف واحدى قرار داشت و قسمت بالاى آن خوابگاه بود كه به وسيلهء نردبانى به پايين متصل مىشد . جاى خواب هر فرد عبارت از جعبه‌اى چوبى بود كه كف آن را زمين خاكى تشكيل مىداد . خوراك رهبانان منحصراً از گياهان بود و گاهى از ماهى استفاده مىكردند و در بساط ، گندم و ادويه ديده نمىشد . « 2 »\r\n\r\nزندگى يك راهب\r\nبرنارد يكى از راهبان معروف اروپاست . او در نزديكى « ويزون » به سال 1091 ميلادى پا به عرصه وجود نهاد . در دوران جوانى به رهبانيت گرويد و به عالىترين مرحلهء رياضت رسيد . آن قدر روزه مىگرفت كه پير ارشدش سيستو مجبور بود به وى امر كند روزهء خود را بشكند . مدت 38 سال تمام در حجرهء كوچك و تنگى زندگى كرد كه داراى بسترى از كاه بود و تمام نشيمن او صخره‌اى در ديوار بود . او دست‌هاى خود را بر\r\n\r\n\r\n","description":"","footnote":"\r\n( 1 ) . . همان ، ج 1 ، ص 404 .\r\n( 2 ) . . همان ، ج 11 ، ص 290 .\r\n","page_name":" 177 ","page_number":177},
  {"content":"\r\n\r\nروى چشمان خود مىنهاد تا مبادا ديدگانش از رؤيت درياچهء « سويس » زياد از حد به درك لذت نفسانى نايل آيد . « 1 »\r\nاين‌ها يك سلسله از تع اليم عاليهء ! مسيحيتى است كه رهبانيت را از اصول آيين خود مىداند . با اين اوضاع و احوال آيا اين آيين مىتواند ، آيينى جهانى باشد و به نداى فطرت پاك انسانى پاسخ گويد ؟\r\n\r\nچگونه رهبانيت در آيين مسيح پديد آمد ؟\r\nبا توجه به جملهء « إِلّا ابْتِغاءَ رِضْوانِ اللَّهِ » به دست مىآيد كه نظر پايه‌گذاران رهبانيت در آغاز كار ، به دست آوردن رضايت خدا بود ؛ زيرا رهبانيت در حقيقت يك نوع عهد و نذر و عقيده و پيمانى با خدا بود كه راهب جان و تن را بر عبادت وقف كند ، ولى بعدها به شرايط اين پيمان وفادار نبوده تخلف‌هاى زياد ديده مىشد .\r\nاين معنا ( كسب رضايت ) را روايات ، توضيح بيشترى مىدهند . ابن مسعود از پيامبر اسلام صلى الله عليه و آله نقل مىكند :\r\nروزگارى پس از حضرت مسيح ، زمامداران بر مردم مسلط شدند و آتش نبرد ميان آن‌ها و مؤمنان شعله‌ور گرديد وعدهء زيادى از مردان با ايمان كشته شدند و اقليت ناچيز احساس كردند كه اگر در برابر آن‌ها بيش از اين مقاومت نمايند ، همهء آن‌ها نيز كشته شده و در نتيجه آيين مسيح منقرض مىشود . براى جلوگيرى از انقراض ، به غارها پناهنده شده و در انتظار\r\n\r\n\r\n","description":"","footnote":"\r\n( 1 ) . . همان ، ص 411 - 412 .\r\n","page_name":" 178 ","page_number":178},
  {"content":"\r\n\r\nپيامبرى كه مسيح از طلوع آن خبر داده بود به سر بردند . « 1 »\r\nتاريخ از اين ستمگر ديسيوس رومى نام مىبرد كه دستهء زيادى را كشت و گروهى به كوه‌ها و صومعه‌ها پناه بردند ؛ ولى بر اثر مرور زمان ، فكر رهبانيت پديد آمد . « 2 »\r\nروايتى كه ابن مسعود از پيامبر نقل مىكند اساس كار آن‌ها را تحسين مىكند ، آن دسته براى حفظ آيين خدا خانه و كاشانه را ترك نموده و رهسپار كوه‌ها و غارها شدند و قرآن نيز آغازو هدف آن‌ها را دربارهء انزوا از اجتماع مىستايد و مىگويد :\r\nنظر آن‌ها از پناهندگى به بيغوله‌ها كسب رضاى خدا بوده است . چنان كه مىفرمايد : « ابْتِغاءَ رِضْوانِ اللَّهِ » ؛ كسب رضاى خداوند . بنابراين رهبانيت به معناى انزوا از اجتماع براى منظور ديگرى بوده و آن حفظ آيين مسيح و جلوگيرى از انقراض شريعت آن حضرت بوده است ؛ زيرا در آن روز حفظ آيين جز در سايهء انزوا و گوشه‌گيرى امكان نداشته است ولى اين كار كه در آن روز در شرايط خاصى براى حفظ آيين بوده ، كم‌كم به صورت ديگرى درآمد و آن اين كه گروهى از انسان‌ها در هر شرايط و در تمام امكنه و ازمنه ، از اجتماع بيرون رفته و جان و تن را در بيغوله‌ها وقف بر عبادت سازند !\r\n\r\nراهبان پيمان‌شكن\r\nورود به دير و صومعه يك نوع عهد و پيمان با خدا بود كه از گناهان\r\n\r\n\r\n","description":"","footnote":"\r\n( 1 ) . . مجمع‌البيان ، ج 9 ، ص 243 .\r\n( 2 ) . . دائرةالمعارف وجدى ، ج 3 ، ص 297 .\r\n","page_name":" 179 ","page_number":179},
  {"content":"\r\n\r\nبپرهيزند و خود را وقف بر طاعت نمايند ولى بيشتر آن‌ها اصولى را كه متعهد شده بودند زير پا مىنهادند و به تعبير قرآن : « فَما رَعَوْها حَقّ رِعايَتِها » . پيمان‌شكنى و زيرپا نهادن شرايط اين پيمان معناى وسيعى دارد كه روايات و تاريخ به برخى از آن اشاره نموده‌اند .\r\nابن مسعود از پيامبر نقل مىكند : از جمله پيمان شكنان كسانى هستند كه به من ايمان نياورده و نبوت مرا تصديق نكردند . آنان براى حفظ آيين مسيح به غارها پناه برده و در انتظار آيين من به سر مىبردند و با خدا پيمان بسته بودند كه گ رد گناه و سركشى نگردند ؛ چه گناهى بالاتر از تكذيب پيامبر آسمانى است ! « 1 »\r\nمصداق ديگر اين معناى وسيع ( زير پانهادن شرايط نذر ) همان بىعفتىهايى است كه در ميان راهب‌ها و راهبه‌ها بوده و هست .\r\nدسته‌اى كه حيوانات ماده را به دير راه نمىدادند كه مبادا هوس ازدواج در مغز آن‌ها پديد آيد ، ناگهان آن چنان پرده را دريده و مرزها را شكستند كه روپوتر مىنويسد : من تنها در سال 1563 به 120 دير سزدم در مجموع آن‌ها 426 راهب و 160 راهبه و 199 كنيز و 55 زن شوهردار و 443 كودك ديدم ( دقت كنيد اين كودكان قانونى ! راجع به كسانى است كه با خدا پيمان بسته بودند كه تا دم مرگ ازدواج نكنند ) . سپس مىنويسد : من اگر اوضاع ديرها را بگويم شما تصور خواهيد نمود كه من از اماكن فساد و دربارهء زنان آلوده سخن مىگويم در صورتى كه من دربارهء دختران پاكدامن كه براى عبادت خدا به اين نقطهء مقدس آمده‌اند سخن مىگويم ؛\r\n\r\n\r\n","description":"","footnote":"\r\n( 1 ) . . مجمع‌البيان ، ج 9 ، ص 243 .\r\n","page_name":" 180 ","page_number":180},
  {"content":"\r\n\r\nولى متأسفم كه ديرهاى مذهبى امروز به صورت مجامع آلوده درآمده و يك مشت جوان بىبندو بار ، كه جز اشباع غريزهء جنسى هدفى ندارند ، در آنجا گرد مىآيند .\r\nاين وضع اسفناك منحصر به اين قرن نيست ، بلكه در تمام قرون ، بىعفتىهاى زيادى در ميان راهبه‌ها و راهب‌ها وجود داشته است ؛ و براى جلوگيرى از اين كارها سران ديرها تصويب كرده‌اند كه مرتكبين را دونيم كنند و يا با هم زنده به خاك بسپارند . « 1 »\r\nغالباً راهبه‌ها را آن دسته تشكيل مىدادند كه شوهران و پسران ، از آن‌ها دل خوشى نداشتند و آن‌ها را به يكى از ديرها روانه مىكردند و در 458 ميلادى امپراتور ماژوريان از ورود اجبارى دوشيزگانى كه در خانه مانده بودند جلوگيرى كرد . واكنش اين گونه رهبانيت كه به زور و اجبار بود ، همان هرزگىهاى زيادى است كه در طى قرون گذشته از آن‌ها مشاهده مىشده است تا آن جا كه سر اسقف‌ها ، اسقفان و كشيشان و پيران دير را مأمور كرد كه راهبه‌ها را از اعمال منافى عفت بابز دارند و اسقف شارتر ( 1015 - 1035 ) اطلاع داد كه راهبه‌هاى صومعهء « سن فارا » به فحشا اشتغال دارند .\r\nپاپ اينوسال سوم ، صومعه « سن آگاتا » را فاحشه خانه‌اى توصيف كرد كه تمامى ناحيهء اطراف را با بىعصمتى و بدنامى خود ملوث ساخته است و اسقف روان ( 1249 ميلادى ) صومعه‌اى را تعريف مىكند كه در ميان 33 زن راهبه هشت نفر آلوده به فحشا بوده و رئيسهء دير تقريباً هر شب مست بوده است . « 2 »\r\n\r\n\r\n","description":"","footnote":"\r\n( 1 ) . . دائرةالمعارف وجدى ، نقل از دائرة المعارف لاروس ، ج 3 ، ص 897 .\r\n( 2 ) . . ويل دورانت ، تاريخ تمدن ، ج 11 ، ص 443 .\r\n","page_name":" 181 ","page_number":181},
  {"content":"\r\n\r\nاين گونه گرايش به فحشا معلول انحراف از سنت فطرى انسانى است كه اين سنت فطرى ايجاب مىكند انسان غريزهء جنسى خود را از طريق مشروع اشباع كند و اگر تاركان دنيا فرضاً در محيط دير خود را پاك نگه دارند ، در خارج آن آلودگى فراوانى خواهند داشت . علاوه بر اين ، مدت‌ها صومعه‌ها مركز ثقل سياست و زد و بندهاى سياسى بود كه شرح آن از حوصله مقالهء ما بيرون است .\r\n\r\nنكتهء قابل توجه\r\nدر آيهء مورد بحث پيروان حضرت مسيح را مردان رؤوف و مهربان معرفى كرده است و اين حقيقت را نيز در آيهء زير متذكر مىشود :\r\n« وَلَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنّا نَصارى . . . » ؛ « 1 »\r\nنزديك‌ترين افراد براى مردان باايمان ، نصارا هستند .\r\nاين مطلب دربارهء نصاراى حبشه و نجران براى مسلمانان صدر اسلام صادق است و تعاليم عالى مسيح نيز طورى است كه اين مطلب را ايجاب مىكند ؛ ولى بايد توجه داشت اين صفت عالى انسانى به پيروان واقعى مسيح تعلق دارد نه مسيحيان جغرافيايى كه به زبان ، مسيحى هستند و در باطن به هيچ اساس و مبدئى عقيده ندارند و تحت لواى آيين مسيح ، حزبى تشكيل داده‌اند كه ملت‌هاى ضعيف را به زنجير بسته و آن‌ها را استثمار كنند . . . و چنان كه همه مىدانيم ، همين سران مسيحى جغرافيايى هستند كه آتش جنگ و نفاق را در كشورهاى اسلامى شعله‌ور ساخته و\r\n\r\n\r\n","description":"","footnote":"\r\n( 1 ) . . مائده ( 5 ) آيهء 82 .\r\n","page_name":" 182 ","page_number":182},
  {"content":"\r\n\r\nبذر نفاق و تخم عداوت را در سرزمين‌هاى اسلامى پاشيده و شيوهء برادركشى را در ميان ملل ضعيف مسلمانان رايج نموده‌اند و به قول معروف « تو خود حديث مفصل بخوان از اين مجمل » .\r\n\r\nنمونهء كوچكى از جنايت مسيحيان جغرافيايى\r\nتاريخ جنگ‌هاى صليبى و نبرد مسيحيان با ملت اسلام ، از وقايع تلخ و جانگداز جهان بشرى است . در اين نبرد ، پرده از چهرهء واقعى اين ملت متظاهر به بشردوستى برداشته شد و جناياتى را به نام دفاع از دين و مذهب مرتكب گرديدند كه قلم از شرح و بيان آن ناتوان است ، تا آن جا كه مورخ معروف فرانسوى ، گوستاولوبون دربارهء آنان مىنويسد :\r\nقبايح اعمال و كردار مجاهدين صليب در تمام اين لشكركشىها حقيقتاً آن‌ها را در رديف درنده‌ترين و بىشعورترين وحشىهاى روى زمين قرار داده بود . رفتار آنان با هم‌پيمانان خود ، با دشمن ، رعاياى بىگناه ، نظاميان ، زنان ، اطفال ، پير و جوان به كلى يك سان و در يك رديف قرار گرفته بود ؛ يعنى بدون امتياز همه را غارت كرده و به قتل مىرسانيدند .\r\nرفتار آنان با مسلمانان « بيت‌المقدس » طبق نوشتهء يك كشيش به قرار زير بوده است :\r\n« وقتى جمعيت ما برج و باروى شهر را گرفت يك منظرهء غريب و هولناكى در مسلمانان آشكار گرديد ؛ يعنى ديده مىشود كه برخى سر از بدن جدا شده و اين يك درد كوچكى بود .\r\nبرخى چهره و صورت آن‌ها از زخم‌هاى تير سوراخ و مشبك گرديده ناچار از بالاى ديوار خود را به زمين مىانداختند ؛ جمعى تا مدتى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nبه حالت جراحات باقى و بعد آن‌ها را در آتش انداخته و مىسوزانيدند . در گذرها و ميدان‌هاى بيت‌المقدس از سرها و دست‌ها و پاها ، تل‌هايى تشكيل يافته از روى آن‌ها عبور مىكردند .\r\nده هزار نفرى كه به مسجد عمر پناه برده بودند تمام آن‌ها را طعمهء شمشير قرار دادند و در معبد سليمان ، خون به قدرى جارى بود كه لاشه‌هاى مقتولين در آن غوطه خورده و حركت مىكردند . اعضاى جدا شده مثل دست و پا و غيره و نيز بدن‌هاى بدون اعضا آن قدر جمع شده و روى هم ريخته بودند كه هيچ نمىشد آن‌ها را از هم تميز داد . . . . « 1 »\r\nدر حقيقت آنان مصداق روشن و بارز اين آيه بودند كه مىفرمايد :\r\n« إِنَّ شَرَّ الدَّوابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ » ؛ « 2 » بدترين چهارپايان نزد خدا كران و گنگانى هستند كه تعقل نمىكنند » . خدا تعصّب كوركورانه را مرگ دهد .\r\n\r\n\r\n","description":"","footnote":"\r\n( 1 ) . . گوستاولوبون ، تمدن اسلام و عرب ، ص 407 - 410 .\r\n( 2 ) . . انفال ( 8 ) آيهء 22 .\r\n","page_name":" 184 ","page_number":184},
  {"content":"\r\n\r\n\r\n17 - همهء پيامبران به سوى هدف دعوت مىكنند\r\n28 . « يا أَ يُّها الَّذِينَ آمَنُوا اتَّقُوا اللَّهَ وَآمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَيَجْعَلْ لَكُمْ نُوراً تَمْشُونَ بِهِ وَيَغْفِرْ لَكُمْ وَاللَّهُ غَفُورٌ رَحِيمٌ » ؛\r\nاى افراد با ايمان ، از ( مخالفت فرمان خدا ) بپرهيزيد و به پيامبر او ايمان بياوريد . ( اگر چنين كنيد ) دو سهم از رحمت خود را به شما مىدهد و نورى براى شما قرار مىدهد كه مسير زندگى را در پرتو آن پيدا كنيد ، و گناهان شما را مىآمرزد و خداوند آمرزنده و مهربان است .\r\n29 . « لِئَلّا يَعْلَمَ أَهْلُ الكِتابِ أَنْ لا يَقْدِرُونَ عَلى شَىءٍ مِنْ فَضْلِ اللَّهِ وَأَنَّ الفَضْلَ بِيَدِ اللَّهِ يُؤْتِيهِ مَنْ يَشاءُ وَاللَّهُ ذُو الفَضْلِ العَظِيمِ » ؛\r\nتا هل كتاب بدانند كه بر چيزى از كرم خدا قادر نيستند ( و كرم او را نمىتوانند محدود كنند ) و فضل و كرم در اختيار اوست ؛ به هر كس بخواهد مىبخشد و خاوند داراى فضل عظيم است .\r\nپيامبران گرامى كه براى هدايت و راهنمايى مردم با برنامهء خاص از جانب خداوند برانگيخته شده‌اند ، همگى هدف واحدى را تعقيب نموده و در حقيقت در دعوت آن‌ها كوچك‌ترين اختلافى نبوده است ؛ مثلًا ركن\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nمهم در برنامهء تمام پيامبران ، مسألهء توحيد و يگانگى خدا و مبارزه با شرك بود و به يك لحاظ تبليغ يگانگى و وحدت ذات اقدس خداوند ، تنها هدف بوده است و اين حقيقت را آيهء زير بيان نموده است :\r\n« وَما أَرْسَلْنا مِنْ قَبْلِكَ مِنْ رَسُولٍ إِلّا نُوحِى إِلَيْهِ أَنَّهُ لا إِلهَ إِلّا أَنَا فَاعْبُدُونِ » ؛ « 1 »\r\nهيچ پيامبرى را قبل از تو برنينگيختيم مگر اين كه به او دستور داديم كه به مردم ابلاغ كند كه خدايى جز من نيست پس مرا عبادت كنيد .\r\nاز مسألهء توحيد كه بگذريم ، موضوع معاد و زندگى ج اودانى در سراى ديگر و رسيدگى به اعمال در روز بازپسين ، از لوازم اعتقاد به خداى عادل و دادگر و حكيم و قادر است و اين دو مطلب كه با يكديگر متلازمند پايه‌هاى اساس دعوت راهنمايان آسمانى بوده است .\r\nاز اين گذشته يك سلسله ادراكات عقلى و ارزش‌هاى انسانى و اخلاقى كه فطرت و وجدان پاك خواهان آن است و عدول از آن در پيشگاه خردو وجدان جايز و شايسته نيست ، مورد توجه تمام رسولان الهى بوده و همواره آن‌ها مردم را به فضايل انسانى و خوبى و نيكى و دورى از تعدى و ستم و ساير اصول اخلاقى دعوت مىنمودند .\r\nبنابر اين در پايه‌هاى اساسى دعوت پيامبران و حقيقت دعوت و هدف از بعثت آن‌ها كوچك‌ترين اختلاف نخواهيم يافت و اگر اختلافى باشد از نظر فروع و قوانين مدنى و اصول اجتماعى خواهد بود و اين گونه اختلاف و تفاوت قابل اجتناب نيست ؛ زيرا تكامل قواى دماغى بشر و\r\n\r\n\r\n","description":"","footnote":"\r\n( 1 ) . . انبياء ( 21 ) آيهء 25 .\r\n","page_name":" 186 ","page_number":186},
  {"content":"\r\n\r\nاختلاف ، از نظر اوضاع زمانى و مكانى اين گونه تفاوت را ايجاب مىنمايد .\r\nاز اين بيان نتيجه گرفته مىشود كه پيامبران در طول تاريخ فقط يك سلسله اصول مشترك را از ناحيهء خدا به مردم عرضه كرده‌اند و همهء پيامبران داراى يك هدف مشخص ( دعوت به مبدأ و معاد و اصول اخلاقى ) بودند ، نه هدف‌هاى گوناگون و اختلاف و تعدد مذاهب ، از ناحيهء قوانين عملى و اصول اجتماعى است و اين گونه اختلاف و به اصطلاح ديگر ، تكامل اديان از نظر فروع و قوانين عملى ، در گرو اختلاف اوضاع زمانى و مكانى و تفاوت افهام و قدرت‌هاى دفاعى است .\r\nاين نتيجه در برخى از آيات قرآن منعكس است ، چنان كه مىفرمايد :\r\n« إِنَّ الدِّينَ عِنْدَ اللَّهِ الْإِسْلامُ » ؛ « 1 »\r\nآيين و مذهب در پيش خدا فقط آيين اسلام است ( و پيامبران گذشته هدفى جز اين نداشتند ) .\r\nو نيز مىفرمايد :\r\n« وَمَنْ يَبْتَغِ غَيْرَ الإِسْلامِ دِينَاً فَلَنْ يُقْبَلَ مِنْهُ » ؛ « 2 »\r\nاگر كسى آيينى غير از آيين اسلام برگزيند ، از او پذيرفته نمىشود .\r\nآيه‌هاى مذكور و غير آن‌ها ، همگى مىرسانند كه اساس دين آسمانى در تمام ادوار يكى بوده و همهء پيامبران و آموزگاران الهى هدف واحدى داشتند .\r\n\r\n\r\n","description":"","footnote":"\r\n( 1 ) . . آل عمران ( 3 ) آيهء 19 .\r\n( 2 ) . . آل عمران ( 3 ) آيهء 85 .\r\n","page_name":" 187 ","page_number":187},
  {"content":"\r\n\r\nروى اين اساس ، سلسله پيامبارن و دعوت‌هاى آنان ، آن‌چنان به هم پيوسته‌اند كه متدين و مذهبى واقعى ، نمىتواند ميان آن‌ها تفكيك و جدايى بيفكند و يكى را تصديق و ديگرى را تكذيب نمايد و عقيدهء واقعى هر مسلمان اين است كه بگويد :\r\n« وَالَّذِينَ آمَنُوا بِاللَّهِ وَرُسُلِهِ وَلَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ » ؛ « 1 »\r\nكسانى كه به خدا و پيامبران او ايمان دارند و ميان پيامبران فرقى نمىگذارند ، آنان كسانى هستند كه به پاداش خود مىرسند .\r\n\r\nمقصود از دو سهم رحمت چيست ؟\r\nاز ظاهر آيهء 28 بر مىآيد كه روى سخن با مسلمانان است نه اهل كتاب و شأن نزولى كه مفسران در اين باره نقل كرده‌اند مفاد آيه را روشن‌تر مىسازد و آن اين است كه ، وقتى گروهى از اهل كتاب ايمان آوردند ، صريح وحى آسمانى نازل شد كه آنان داراى دو پاداش خواهند بود ، چنان كه مىفرمايد :\r\n« أُولئِكَ يُؤْتَوْنَ أَجْرَهُمْ مَرَّتَيْنِ » ؛ « 2 »\r\nآنان دو پاداش خواهند داشت ( يكى براى ايمان به پيامبران گذشته ؛ ديگرى براى ايمان به نبوت پيامبر اسلام ) .\r\nنتيجهء نويد تعداد پاداش براى اهل كتابى كه ايمان به نبوت پيامبر اسلام آورده بودند اين شد كه گروهى تصور نمودند مسلمانانى كه سابقهء شرك\r\n\r\n\r\n","description":"","footnote":"\r\n( 1 ) . . نساء ( 4 ) آيهء 156 .\r\n( 2 ) . . قصص ( 28 ) آيهء 54 .\r\n","page_name":" 188 ","page_number":188},
  {"content":"\r\n\r\nداشتند ، بيش از يك اجر ندارند ، ولى اهل كتاب اگر مؤمن به نبوت پيامبر اسلام باشند روى اعتقاد به نبوت پيامبران گذشته و ايمان به نبوت حضرت ختمى مرتبت ، دو پاداش خواهند داشت .\r\nهدف آيهء 28 ، ابطال اين گمان است و چنين مىفرمايد : « يُؤْتِكُمْ كِفْلَيْنِ مِنْ رَحْمَتِهِ » ؛ يعنى هر فرد مسلمانى كه ايمان به خدا و نبوت پيامبر اسلام بياورد دو پاداش خواهد داشت ؛ زيرا همان ملاك و علتى كه سبب شد اهل كتاب در صورت اسلام آوردن ، داراى دو پاداش باشند ، در هر فرد از مسلمانان - ولو سابقهء شرك داشته باشد - وجود دارد ؛ چون يك مسلمان واقعى نمىتواند ميان نبوت حضرت محمد صلى الله عليه و آله و پيامبرى انبياى گذشته فاصله و تفكيك بيندازد و ايمان به نبوت حضرت ختمى مرتبت صلى الله عليه و آله ملازم با ايمان به نبوت پيامبران ديگر است ؛ زيرا چنان كه گفته شد ، تمام سفراى آسمانى داراى يك دين بوده و يك هدف را تعقيب مىكردند و در نتيجه پاداش مكرر ، مخصوص به دسته‌اى از مسلمانان نيست .\r\nو در آيهء 29 تأكيد مىكند كه اهل كتاب تصور نكنند كليد كرم خداوند در دست آن‌هاست ، بلكه بايد بدانند تمام چيزها ، در سلطه و اختيار خداوند قرار دارد و به هر كس بخواهد روى موازين خاصى مىبخشد .\r\n\r\nآثار ايمان\r\nبراى ايمان ، در قرآن و اخبار آثارى بيان شده و يكى از آثار مهم آن ، همان نور و روشن‌بينى است كه راه زندگى را در جهان براى افراد روشن مىسازد و از اين اثر در آيهء مورد بحث ما چنين تعبير شده است : « وَيَجْعَلْ لَكُمْ نُوراً تَمْشُونَ بِهِ » ؛ يعنى ايمان سبب مىشود كه راه زندگى روشن شود و\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nانسان مؤمن از تاريكى شرك و بت‌پرستى ، جور و ستم و رذايل اخلاقى ، درآيد و قدم به صحنه‌اى گذارد كه ايمان به خدا و روز رستاخيز و ساير اصول انسانى و اخلاقى ، كه از ايمان سرچشمه مىگيرند ، آن جا را روشن ساخته است ؛ به عبارت ديگر افراد باايمان چون دور از تعصب‌هاى كوركورانه و حب و بغض‌هاى بىجا فكر مىكنند نو تحت تأثير طغيان شهوات واقع نمىشوند واقعيات را بهتر مىتوانند تشخيص دهند و به همين دليل فكر و مسير زندگى آن‌ها روشن‌تر است .\r\nمؤلف كشاف تصور كرده است كه ، مقصود از نور در آيه ، همان نور اخروى است كه نتيجهء تجسم اعمال در جهان ديگر است ، ولى با در نظر گرفتن جملهء « تَمْشُونَ بِهِ » اين احتمال سست و ضعيف به نظر مىرسد ؛ زيرا ظاهر اين جمله اين است كه ايمان ، موجب روشنايى افق زندگى در اين جهان مىباشد نه در آخرت .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nمنابع\r\nدر اين كتاب پس از قرآن مجيد و نهج‌البلاغه از منابع زير استفاده شده است :\r\n1 . اسفار اربعه ، محمدصدرالدين شيرازى ( ملاصدرا ) .\r\n2 . اصول مقدماتى فلسفه ، ژرژپوليستر .\r\n3 . اعتقادات ، صدوق .\r\n4 . ايدئولوژى الهى ، سيد محمدباقر نجفى .\r\n5 . بحارالانوار ، علامهء مجلسى .\r\n6 . بلاهاى اجتماعى قرن ما ، گروهى از نويسندگان .\r\n7 . تاريخ تمدن اسلام و عرب ، گوستاولوبون .\r\n8 . تاريخ تمدن ، ويل دورانت .\r\n9 . تورات ، « كتاب آفرينش » .\r\n10 . جوان و غريزه جنسى ، جوهرىزاده .\r\n11 . خداوند دو كعبه ، سوروكين ، ترجمه دكتر صاحب الزمانى .\r\n12 . دائرةالمعارف ، فريد و جدى .\r\n13 . راز آفرينش ، كرسى موريس .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n14 . سرچشمه هستى ، جعفر سبحانى .\r\n15 . سفينة البحار ، حاج شيخ عبّاس قمى .\r\n16 . سيرحكمت در اروپا ، فروغى .\r\n17 . عرفان و اصول مادى ، دكتر تقى ارانى .\r\n18 . كشاف ، زمخشرى .\r\n19 . مثنوى ، مولوى بلخى .\r\n20 . الميزان ، علامه طباطبائى .\r\n21 . نورالثقلين ، عبدعلى حويزى .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nملخص\r\nإن سورة الحديد سورة مدنية و هي السورة السابعة والخمسين من السور القرآنية . بإمعان النظر في هذه السورة يمكن العثور على الهدف العام والخاص لها .\r\nو ما هو إلا شرح و إيضاح مجموعة من \" المعارف العقلية \" المرتبطة بعالم الخلقة و مصير الإنسان والنبوة . المعارف التي تبني الرؤية الكونية الإلهية في فكر المسلمين وتبين فلسفة حياة الإنسان وإرسال الرسل .\r\nالناشر\r\nمؤسسة بوستان كتاب\r\nمركز الطباعة والنشر التابع لمكتب الاعلام الإسلامي\r\nالناشر الافضل على المستوى الوطني\r\nعنوان المكتب المركزي : ايران ، قم ، اول شارع شهداء ، ص . ب : 917\r\nالهاتف : 982517742155 + ، الفاكس : 982517742154 + ، التوزيع : 982517743426 +\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nالقرآن والمعارف العقلية\r\nتفسير سورة الحديد\r\nالتنقيح الثاني\r\nآية الله جعفر السبحاني\r\nمؤسسة بوستان كتاب\r\n1430 / 1388\r\n\r\n","description":"","footnote":"","page_name":" 194 ","page_number":194},
  {"content":"\r\n . \r\n","description":"","footnote":"","page_name":" 195 ","page_number":195},
  {"content":"\r\n . \r\n\r\n","description":"","footnote":"","page_name":" 196 ","page_number":196}
  ]