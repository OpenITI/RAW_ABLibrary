[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى دكتر احمد بهشتى\r\nجلد شانزدهم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى دكتر احمد بهشتى\r\nتصحيح : آقاى رضا ستوده\r\nامور چاپ : على نوراللهى\r\nناشر : مؤسسه انتشارات فراهانى\r\nچاپ : مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : خرداد ماه 1354\r\nصحافى : از مؤسسه مهر آئين\r\nنقاشى پشت جلد : از آتليه آريان\r\nهمه ى حقوق طبع براى ناشر محفوظ است\r\nبازار بين الحرمين تلفن 530465\r\nبازار كاشفى پلاك 24\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد شانزدهم\r\nبِسْمِ اللَّهِ الرَّحْمنِ الرَّحِيمِ\r\n\r\nسورهء طه\r\nاين سوره مكى است . تعداد آيات آن از نظر شاميان 140 و از نظر كوفيان 135 و از نظر حجازيان 134 و از نظر بصريان 132 تاست .\r\n\r\nفضيلت اين سوره\r\nابى بن كعب از پيامبر گرامى اسلام نقل كرده است كه : هر كس اين سوره را قرائت كند در روز قيامت ثواب مهاجرين و انصار به او داده خواهد شد . ابو هريره ميگويد : پيامبر خدا فرمود خداوند متعال سوره طه و ياسين را دو هزار سال پيش از خلق آدم قرائت كرد ، هنگامى كه فرشتگان قرآن را شنيدند ، گفتند : خوشا به امتى كه قرآن بر او نازل گردد و خوشا به سينه‌هايى كه قرآن را حمل كنند و خوشا به زبانهايى كه به قرآن تكلم كنند . حسن ميگويد : پيامبر خدا فرمود : بهشتيان جز سوره‌هاى يس و طه سورهء ديگرى از قرآن تلاوت نميكنند .\r\nبروايت اسحاق بن عمار امام صادق ( ع ) فرمود : قرائت سورهء طه را ترك نكنيد ، زيرا خداوند دوستدار اين سوره و دوستدار كسى است كه همواره اين سوره را تلاوت مىكند . در روز قيامت نامهء عملش را بدست راستش خواهد داد و خطاهايى كه در دورهء مسلمانى از او سر زده ، به حساب او نخواهد آورد و پاداش او را چنان ميدهد كه خشنود گردد .\r\n\r\n","description":"","footnote":"","page_name":" 3 ","page_number":5},
  {"content":"\r\n\r\n\r\nتفسير :\r\nدر پايان سورهء مريم به نزول قرآن و اينكه قرآن بشارت متقين و انذار كافرين است اشاره شد ، اينك در آغاز اين سوره بذكر اين نكته مىپردازد كه قرآن براى سعادت پيامبر نازل شده است نه براى بدبختيش . از اينرو مىفرمايد :\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\n[ سوره طه ( 20 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nطه ( 1 ) ما أَنْزَلْنا عَلَيْكَ الْقُرْآنَ لِتَشْقى ( 2 ) إِلاَّ تَذْكِرَةً لِمَنْ يَخْشى ( 3 ) تَنْزِيلاً مِمَّنْ خَلَقَ الْأَرْضَ وَ السَّماواتِ الْعُلى ( 4 )\r\nالرَّحْمنُ عَلَى الْعَرْشِ اسْتَوى ( 5 ) لَهُ ما فِي السَّماواتِ وَ ما فِي الْأَرْضِ وَ ما بَيْنَهُما وَ ما تَحْتَ الثَّرى ( 6 ) وَ إِنْ تَجْهَرْ بِالْقَوْلِ فَإِنَّهُ يَعْلَمُ السِّرَّ وَ أَخْفى ( 7 ) اللَّهُ لا إِلهَ إِلاَّ هُوَ لَهُ الْأَسْماءُ الْحُسْنى ( 8 )\r\n\r\nترجمه :\r\nما قرآن را براى شقاوت تو نازل نكرديم ، بلكه يادآورى است براى آنان كه بترسند . از جانب كسى است كه زمين و آسمانهاى بلند را آفريده است . اوست خداوند رحمان كه بر عرش استيلا يافت و آن را آفريد . براى اوست آنچه در آسمانها و آنچه در زمين و آنچه در زير خاك است . اگر سخن را آشكار كنى ، او راز را و آنچه مخفىتر از راز است ميداند . خداوندى كه جز او خدايى نيست و براى اوست اسماء نيكو .\r\n\r\nلغت :\r\nشقاء : ادامهء چيزى كه تحمل آن بر نفس دشوار است . مقابل آن « سعادت » است - على : جمع « عليا » .\r\nثرى : خاك مرطوب\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nجهر : بلند كردن صدا . صفت فاعلى آن « جاهر » و صفت مفعولى آن « مجهور » است . صوت مجهور يعنى صداى بلند . در مقابل آن « صوت مهموس » است .\r\n\r\nاعراب :\r\nاز حسن روايت شده است كه « طه » را بفتح طاء و سكون هاء قرائت ميكرد .\r\nدر اين صورت هاء مبدل از همزه است . يعنى پاها را بر زمين گذار . زيرا در روايت است كه پيامبر خدا در نماز يكى از پاها را بلند ميكرد تا در نماز مشقت بيشترى تحمل كند . از اينرو خداوند به او فرمود : پاها را بر زمين گذار . ما قرآن را بر تو نازل نكرديم كه خود را به درد سر اندازى و ناراحت شوى . پس از نزول اين آيه ، رهبر عاليقدر اسلام پاها را بر زمين نهاد .\r\nاز امام صادق ( ع ) نيز همين طور روايت شده است . ممكن است « هاء » مبدل از همزه نباشد ، بلكه در حال وقف به آخر كلمه افزوده شده باشد و اين بنا بقول كسانى است كه كلمه را مهموز نميكنند .\r\nممكن است « طه » براى قسم و جملهء بعد جواب قسم باشد .\r\nتذكرة : مفعول له و بهتر است كه مفعول مطلق براى فعل محذوف باشد و استثناء منقطع است به معناى « لكن » و همچنين در مورد « تنزيلا » كه مفعول مطلق است براى « نزلنا » يا « نزل » .\r\nلمن يخشى : صفت براى تذكرة .\r\n\r\nمقصود :\r\n  طه   : در آغاز سورهء بقره تفسير حروف مقطعهء اوايل سوره و اختلافاتى كه در بارهء آنهاست ذكر كرديم .\r\nابن عباس و سعيد بن جبير و حسن و مجاهد و كلبى گفته‌اند ، يعنى اى مرد ! جز اينكه بعضى از آنها گفته‌اند : كلمه حبشى يا نبطى است . كلبى گويد اين كلمه به لغت « عك » است . شاعر گويد :\r\n هتفت بطه فى القتال فلم يجب * فخفت لعمرى ان يكون موائلا \r\n\r\n","description":"","footnote":"","page_name":" 6 ","page_number":8},
  {"content":"\r\n\r\nدر ميدان جنگ مردى را خواندم و مرا جواب نداد . سوگند كه ترسيدم او ملتجى باشد .\r\n ما أَنْزَلْنا عَلَيْكَ الْقُرْآنَ لِتَشْقى  : حسن گويد : مشركين به پيامبر ميگفتند :\r\nشقى است . خداوند به او فرمود : اى مرد ، قرآن را بر تو نازل نكرده‌ايم كه شقى گردى ، بلكه براى اين است كه آمادگى پيدا كنى و بوسيلهء آن به كرامت دنيا و آخرت نائل گردى .\r\nقتاده مىگويد : پيامبر اسلام در تمام شب نماز ميگزارد و سر خود را به ريسمانى مىبست كه خواب او را مغلوب نسازد . خداوند به او دستور فرمود كه بر خود آسان گيرد و خاطر نشان كرد كه وحى نفرستاده است كه تا اين اندازه خود را رنجور سازد .\r\n إِلَّا تَذْكِرَةً لِمَنْ يَخْشى  : مبرد گويد : يعنى قرآن را فرستاديم تا ياد آورى كسانى باشد كه از خدا مىترسند . تذكره و تذكير هر دو مصدرند .\r\n تَنْزِيلًا مِمَّنْ خَلَقَ الْأَرْضَ وَ السَّماواتِ الْعُلى  : فرستندهء قرآن در حد اعلاى عظمت قرار دارد ، زيرا او كسى است كه زمين و آسمانهاى بلند را آفريده است .\r\n الرَّحْمنُ عَلَى الْعَرْشِ اسْتَوى  : و اوست خداوند رحمان كه بر عرش استيلا يافت .\r\nاحمد بن يحيى گويد : استواء يعنى توجه به شيء . گويا ميخواهد بگويد :\r\nخداوند به آفرينش عرش توجه كرد و خلقت آن را اراده فرمود . در بارهء معناى استواء در سورهء بقره و اعراف گفتگو شده است .\r\n لَهُ ما فِي السَّماواتِ وَ ما فِي الْأَرْضِ وَ ما بَيْنَهُما وَ ما تَحْتَ الثَّرى  : علم و تدبير و مالكيت آنچه در آسمانها و زمين است و آنچه ميان آنهاست و آنچه زير خاك است ، به خداوند متعال متعلق است .\r\nبرخى گفته‌اند : منظور از  « ما تَحْتَ الثَّرى »  گنج‌ها و بدن مردگان است .\r\n وَ إِنْ تَجْهَرْ بِالْقَوْلِ فَإِنَّهُ يَعْلَمُ السِّرَّ وَ أَخْفى  : اگر صداى خود را بلند كنى بيهوده است و لازم نيست كه اين زحمت بيهوده را تحمل كنى زيرا خداوند داناى راز\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nو داناى چيزهايى است كه مخفىتر از راز است . برخى گفته‌اند : يعنى : چه صدا را بلند كنى چه صدا را بلند نكنى خدا داناست .\r\nدربارهء اينكه آيا مخفىتر از راز چيست ؟ اختلاف است . برخى گفته‌اند : راز آن چيزى است كه شخص در نهان به ديگرى مىگويد و مخفىتر از راز آن چيزى است كه در دل خود مخفى مىسازد . اين قول از ابن عباس است . قتاده و سعيد بن جبير و ابن زيد گويند : سر چيزى است كه شخص در دل خود پنهان مىسازد و مخفىتر از سر آن چيزى است كه كسى آن را نميداند تا در دل پنهان سازد . برخى گويند : سر چيزى است كه الان در خاطر تو ميگذرد و مخفىتر از سر آن چيزى است كه بعداً بخاطر تو خواهد گذشت . « 1 » مجاهد گويد : سر آن چيزى است كه از مردم پوشيده ميدارى و مخفىتر از آن وسوسه است . زيد بن اسلم گويد : يعنى خداوند اسرار مردم را ميداند و اسرار خود را از مردم پوشيده داشته است ( در اين صورت « اخفى » فعل ماضى است ) .\r\nامام باقر و امام صادق ( ع ) ميفرمايند : سر يعنى چيزى كه در ضمير خود پنهان ميكنى و مخفىتر از سر آن چيزى است كه قبلا به قلب تو خطور كرده و فراموشش كرده‌اى « 2 »\r\n( السر ما اخفيته فى نفسك و اخفى ما خطر ببالك ثم نسيته )\r\n.  اللَّهُ لا إِلهَ إِلَّا هُوَ لَهُ الْأَسْماءُ الْحُسْنى  : جز او هيچكس سزاوار پرستش نيست .\r\nاو را نام‌هايى است كه بر يگانگى و نعمت بخشى او دلالت دارد و بهر كدام كه او را بخوانى رواست . پيامبر خدا فرمود : خدا را نود و نه نام است كه هر كس آنها را مورد\r\n\r\n\r\n","description":"","footnote":"\r\n( 1 ) - اين معنى با آنچه امروز بنام ذهن خود آگاه و ناخودآگاه گفته مىشود كاملا متناسب است .\r\n( 2 ) - در پاورقى پيش اشاره‌اى به ذهن خود آگاه ، و ناخودآگاه كرديم . توضيح آن اين است كه هميشه ذهن انسان همچون گنجينه‌اى است پر از اسرار . بعضى از اين اسرار فعلا مورد توجه شخص نيستند ولى بعداً ممكن است به مناسبتى متذكر آن شوند . اين قسمت از گنجينهء ذهن را ذهن ناآگاه مىگوييم . اما آن اسرارى كه الان مورد توجه شخص هستند قسمت آگاه و غير معقول ذهن هستند ، از نظر امام پنجم و ششم دعا « سر » قسمت آگاه ذهن و « اخفى » قسمت غير آگاه ذهن است .\r\n","page_name":" 8 ","page_number":10},
  {"content":"\r\n\r\nدقت و تأمل قرار دهد به بهشت مىرود . زجاج مىگفت : مقصود اين است كه هر كس خدا را به يگانگى بشناسد و اين اسماء نيكو را ياد كند و مقصودش توحيد و تعظيم خداوند باشد به بهشت مىرود . در حديث است كه : هر كس « لا إله الا اللَّه » را از روى اخلاص بگويد ، به بهشت مىرود ، اين براى كسى است كه يكى از نامهاى خدا را ياد كند . اما آنكه همهء نامهاى خدا را ياد كند ، چطور ؟\r\nدر اينجا « اسماء » كه موصوف است به صيغهء جمع و صفت آن « الحسنى » به صيغهء مفرد است نظائر ديگرى هم در قرآن دارد . مثل  « حَدائِقَ ذاتَ بَهْجَةٍ »  و  « مَآرِبُ أُخْرى »  علت اين است كه صيغهء جمع مكسر در حكم مفرد مؤنث است و مىتوان صفت آن را مفرد مؤنث آورد .\r\n\r\n","description":"","footnote":"","page_name":" 9 ","page_number":11},
  {"content":"\r\n\r\n\r\n[ سوره طه ( 20 ) : آيات 9 تا 16 
  ]\r\nوَ هَلْ أَتاكَ حَدِيثُ مُوسى ( 9 ) إِذْ رَأى ناراً فَقالَ لِأَهْلِهِ امْكُثُوا إِنِّي آنَسْتُ ناراً لَعَلِّي آتِيكُمْ مِنْها بِقَبَسٍ أَوْ أَجِدُ عَلَى النَّارِ هُدىً ( 10 ) فَلَمَّا أَتاها نُودِيَ يا مُوسى ( 11 ) إِنِّي أَنَا رَبُّكَ فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً ( 12 ) وَ أَنَا اخْتَرْتُكَ فَاسْتَمِعْ لِما يُوحى ( 13 )\r\nإِنَّنِي أَنَا اللَّهُ لا إِلهَ إِلاَّ أَنَا فَاعْبُدْنِي وَ أَقِمِ الصَّلاةَ لِذِكْرِي ( 14 ) إِنَّ السَّاعَةَ آتِيَةٌ أَكادُ أُخْفِيها لِتُجْزى كُلُّ نَفْسٍ بِما تَسْعى ( 15 ) فَلا يَصُدَّنَّكَ عَنْها مَنْ لا يُؤْمِنُ بِها وَ اتَّبَعَ هَواهُ فَتَرْدى ( 16 )\r\n\r\nترجمه :\r\nآيا داستان موسى به تو رسيده است ؟ آن گاه كه آتشى ديد و به اهل خود گفت :\r\nباشيد كه من آتشى ديدم . شايد آتشگيره‌اى بياورم يا بوسيلهء آتشى راهى پيدا كنم .\r\nهمين كه نزد آتش آمد ، ندا شد : اى موسى ! من پروردگار توام . نعلينت را بيرون بياور . تو در وادى مقدس « طوى » هستى . من ترا برگزيدم . به آنچه وحى مىشود\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nگوش فرا ده . من خداى توام . جز من خدايى نيست . مرا پرستش كن و نماز را به ياد من بپاى دار . قيامت فرا مىرسد . ميخواهم آن را مخفى بدارم تا هر كسى به سعى خود جزا بيند . مبادا آنهايى كه به آن ايمان ندارند و پيرو هواى نفس هستند ترا از آن باز دارند كه گرفتار هلاكت مىشوى .\r\n\r\nقرائت :\r\nابو على مىگويد : كسانى كه « انى » را بكسر همزه خوانده‌اند ، از لحاظ اين است كه كلام حكايت است و كسانى كه بفتح خوانده‌اند بخاطر اين است كه حرف جر از آن حذف شده است .\r\nلاهله : حمزه اين كلمه را بضم هاء اخير خوانده است .\r\nانا اخترتك : حمزه به همين صورت و ديگران « انا اخترناك » خوانده‌اند .\r\nاما به صيغهء مفرد با سياق آيات سازگارتر است .\r\nطوى : ابن عامر و اهل كوفه به تنوين و ديگران بدون تنوين خوانده‌اند و اين بنا بر اين است كه كلمه منصرف يا غير منصرف باشد . وجه عدم انصراف يا اين است كه علم و مؤنث است يا اين است كه كلمه معدوله است .\r\n\r\nاعراب :\r\n إِذْ رَأى  : ظرف متعلق بمحذوف در محل نصب و حال از « حديث موسى » .\r\n أَكادُ أُخْفِيها  : اين جمله در محل رفع و خبر بعد از خبر براى « ان » .\r\nلتجزى : متعلق به « آتية » يا  « أَقِمِ الصَّلاةَ »  .\r\nفتردى : منصوب به اضمار « ان » در جواب نهى .\r\n\r\nمقصود :\r\nاكنون خداوند پيامبر خود را در برابر آزار و اذيت‌ها تسليت گفته ، او را به صبر و شكيبايى فرا ميخواند . هم چنان كه موسى صبر كرد و رستگارى دنيا و آخرت نصيبش گرديد . ميفرمايد :\r\n وَ هَلْ أَتاكَ حَدِيثُ مُوسى  : گاهى شخص به ديگرى مىگويد : آيا خبر فلانى\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nرا شنيده‌اى ؟ آن گاه شروع به بيان خبر مىكند . در اينجا نيز ممكن است همين طور باشد . يعنى پيامبر خدا هنوز داستان موسى را نشنيده و اينك خداوند ميخواهد برايش بيان كند . ممكن است استفهام تقريرى و به معناى اخبار باشد .\r\n إِذْ رَأى ناراً  : ابن عباس مىگويد : موسى مردى غيرتمند بود . با كسى سفر نميكرد تا زنش را نبيند . هنگامى كه خواست از مدين خارج شود ، همسرش را بر استرى نشاند و چند گوسفندى كه داشت با خود برداشت اثاثيهء خانه‌اش نيز در جوالى بر استر بود . در تاريكى شب راه را گم كرد و چراغى كه داشت روشن نشد و موقع وضع حمل زنش بود . از دور آتشى ديد كه در حقيقت به نظر وى آتش و پيش خداوند نور بود .\r\nهمسرش دختر شعيب بود كه در مدين با يكديگر ازدواج كرده بودند . در اين وقت كه شب جمعه بود به همسرش فرمود : قدرى درنگ كنيد كه من آتشى مىبينم .\r\nمىروم شايد آتش گيره‌اى بياورم كه از نور استفاده كنيد يا آنكه در كنار آتش كسى ببينم كه راه را به من نشان دهد . يا اينكه از خود آتش نشانى بيابم كه بوسيلهء آن راه را پيدا كنم .\r\n  فَلَمَّا أَتاها نُودِيَ يا مُوسى إِنِّي أَنَا رَبُّكَ   : ابن عباس مىگويد : همين كه نزديك آتش آمد ، با كمال تعجب مشاهده كرد كه آتش در درخت عناب است . در آنجا ايستاد و محو تماشاى زيبايى آتش و سبزى و خرمى درخت گرديد . در اين وقت از سوى درخت به او خطاب شد : اى موسى ! من آفريدگار توام و تدبير امور تو در كف من است .\r\nوهب گويد : موسى بسرعت جواب داد كه من صداى ترا مىشنوم و ترا نمىبينم .\r\nكجايى ؟ گفت : من بالاى سر تو و با تو و پيش رو و پشت سر توام و از تو به تو نزديكترم .\r\nموسى دانست كه اين اوصاف مخصوص خداست و اطمينان يافت و اين بخاطر اعجازى بود كه ظاهر شده بود .\r\nبرخى گفته‌اند : اين اطمينان از آنجا حاصل شد كه ميديد آتشى در درختى سبز روشن است نه آتش درخت را مىسوزاند و نه درخت آتش را خاموش مىكند و صداى\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nتسبيح فرشتگان را مىشنيد . چنين منظره‌اى باعث آرامش خاطر او گرديد .\r\nتكرار ضمير به صورت متصل و منفصل براى تأكيد و ازالهء شبهه و تحقيق معرفت است .\r\n فَاخْلَعْ نَعْلَيْكَ  : نعلينت را بيرون بياور .\r\nدر بارهء علت اين امر اقوالى است :\r\n1 - كعب و عكرمه گويند : نعلين از پوست ميتهء الاغ بود . از امام صادق ( ع ) نيز چنين روايت شده است .\r\n2 - حسن و مجاهد و سعيد بن جبير و ابن جريح گويند : از پوست گاو تذكيه شده بود . منظور اين بود كه پا را برهنه كند و از بركت وادى مقدس بهره‌مند گردد .\r\n3 - اصم گويد : پا برهنه بودن نشان تواضع است . به همين جهت گذشتگان پا برهنه طواف ميكردند .\r\n4 - ابو مسلم گويد : موسى نعل پوشيده بود كه از پليدى و شر حشرات مصون بماند . خداوند او را ايمن ساخت و مطمئنش كرد كه خطرى نيست و زمين پاك است .\r\n إِنَّكَ بِالْوادِ الْمُقَدَّسِ طُوىً  : طوى نام همان سر زمين مقدس است . در بارهء وجه تسميه گفته‌اند : دو بار تقديس شده است . مقدس يعنى مبارك . منظور اين است كه در آنجا نعمت‌ها و رزق و روزى فراوان است . بعضى گفته‌اند : يعنى تطهير شده است .\r\n وَ أَنَا اخْتَرْتُكَ فَاسْتَمِعْ لِما يُوحى  : من ترا برسالت برگزيده‌ام . سخنم را گوش ده و ثبات قدم داشته باش .\r\n إِنَّنِي أَنَا اللَّهُ لا إِلهَ إِلَّا أَنَا فَاعْبُدْنِي وَ أَقِمِ الصَّلاةَ لِذِكْرِي  : پس به او دستور داد كه وحى را استماع كند . در بارهء توحيد و اخلاص به او دستور داده ، مىفرمايد : خدايى كه سزاوار پرستش باشد ، جز من نيست . مرا پرستش كن و كسى را در عبادت شريك من نگردان و نماز را براى اينكه به تسبيح و تعظيم به ياد من باشى بپاى دار . زيرا نماز جز براى ياد خدا نيست . يا اينكه مقصود اين است كه نماز را بپاى دار تا من هم بمدح و ثنا به ياد تو باشم .\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nاكثر مفسران قرآن معتقدند كه منظور از جملهء اخير اين است كه هر وقت متذكر شدى كه نمازى بر عهده دارى بخوان . خواه در وقت نماز باشى و خواه نباشى .\r\nاين مطلب از امام باقر ( ع ) نيز روايت شده است . انس مىگويد : پيامبر خدا فرمود هر كس نمازى را فراموش كرد ، هر وقت بخاطر آورد بخواند كه كفاره‌اى جز اين ندارد پس اين آيه را خواند :  « أَقِمِ الصَّلاةَ لِذِكْرِي »  اين روايت در صحيح مسلم است .\r\n إِنَّ السَّاعَةَ آتِيَةٌ أَكادُ أُخْفِيها  : قيامت بطور حتم فرا مىرسد . ميخواهم هنگام فرا رسيدن آن را از بندگانم مخفى بدارم تا ناگهان فرا برسد .\r\nتغلب گويد : بهترين تفسير همين است .\r\nفايدهء كتمان ، اين است كه مخوف‌تر و هولناكتر خواهد بود . زيرا مردم وقتى ندانند قيامت چه وقت فرا مىرسد ؟ بيشتر مىترسند .\r\nبرخى گفته‌اند : يعنى ميخواهم از خودم هم آن را مخفى بدارم . بديهى است كه هر وقت خداوند بگويد : ميخواهم آن را از خودم هم مخفى بدارم ، معلوم است كه براى تو هم نخواهم گفت . عادت عرب اين بود كه هر گاه ميخواستند در كتمان چيزى مبالغه كنند ، مىگفتند : « كتمته حتى من نفسى » و مقصود اين بود كه به احدى نخواهم گفت بدينترتيب خداوند متعال هم حد اكثر مبالغه را در بارهء اخفاى قيامت كرده است .\r\nابو عبيده مىگويد : يعنى نزديك است كه قيامت را بمرحلهء وقوع برسانم .\r\n لِتُجْزى كُلُّ نَفْسٍ بِما تَسْعى  : هدف از وقوع قيامت اين است كه هر كسى پاداش عمل نيك و بد خود را ببيند و از ظالم انتقام مظلوم گرفته شود .\r\n فَلا يَصُدَّنَّكَ عَنْها مَنْ لا يُؤْمِنُ بِها وَ اتَّبَعَ هَواهُ فَتَرْدى  : كسانى كه بقيامت مؤمن نيستند و به هواى نفس تن داده‌اند ، ترا از نماز يا از ايمان بقيامت يا عبادت و دعوت باز ندارند كه گرفتار هلاكت خواهى شد . اين خطاب اگر چه بموسى است ، اما در حقيقت بهمهء مكلفين است .\r\n\r\n","description":"","footnote":"","page_name":" 14 ","page_number":16},
  {"content":"\r\n\r\n\r\nدلالت آيات :\r\nاز اين آيات برمىآيد كه خداوند با موسى تكلم كرده است و كلام خداوند قديم نيست . بلكه حادث است . زيرا كلام خداوند به صورت حروفى منظم در درخت حلول كرد .\r\n\r\n","description":"","footnote":"","page_name":" 15 ","page_number":17},
  {"content":"\r\n\r\n\r\n[ سوره طه ( 20 ) : آيات 17 تا 36 
  ]\r\nوَ ما تِلْكَ بِيَمِينِكَ يا مُوسى ( 17 ) قالَ هِيَ عَصايَ أَتَوَكَّؤُا عَلَيْها وَ أَهُشُّ بِها عَلى غَنَمِي وَ لِيَ فِيها مَآرِبُ أُخْرى ( 18 ) قالَ أَلْقِها يا مُوسى ( 19 ) فَأَلْقاها فَإِذا هِيَ حَيَّةٌ تَسْعى ( 20 ) قالَ خُذْها وَ لا تَخَفْ سَنُعِيدُها سِيرَتَهَا الْأُولى ( 21 )\r\nوَ اضْمُمْ يَدَكَ إِلى جَناحِكَ تَخْرُجْ بَيْضاءَ مِنْ غَيْرِ سُوءٍ آيَةً أُخْرى ( 22 ) لِنُرِيَكَ مِنْ آياتِنَا الْكُبْرى ( 23 ) اذْهَبْ إِلى فِرْعَوْنَ إِنَّهُ طَغى ( 24 ) قالَ رَبِّ اشْرَحْ لِي صَدْرِي ( 25 ) وَ يَسِّرْ لِي أَمْرِي ( 26 )\r\nوَ احْلُلْ عُقْدَةً مِنْ لِسانِي ( 27 ) يَفْقَهُوا قَوْلِي ( 28 ) وَ اجْعَلْ لِي وَزِيراً مِنْ أَهْلِي ( 29 ) هارُونَ أَخِي ( 30 ) اشْدُدْ بِهِ أَزْرِي ( 31 )\r\nوَ أَشْرِكْهُ فِي أَمْرِي ( 32 ) كَيْ نُسَبِّحَكَ كَثِيراً ( 33 ) وَ نَذْكُرَكَ كَثِيراً ( 34 ) إِنَّكَ كُنْتَ بِنا بَصِيراً ( 35 ) قالَ قَدْ أُوتِيتَ سُؤْلَكَ يا مُوسى ( 36 )\r\n\r\n","description":"","footnote":"","page_name":" 16 ","page_number":18},
  {"content":"\r\n\r\n\r\nترجمه :\r\nاى موسى ! چه بدست دارى . گفت : عصاى من است كه بدان تكيه مىكنم و بوسيلهء آن شاخ درختان را براى گوسفندانم مىشكنم و فايده‌هاى ديگرى نيز براى من در آن هست . خداوند فرمود : موسى ! عصايت را بيفكن . موسى عصا را افكند .\r\nدر اين هنگام عصا مارى گرديد كه به سرعت حركت ميكرد . خداوند فرمود : بگير آن را و نترس . به زودى صفت اولش را به آن برميگردانم و دستت را زير بغلت كن كه سفيد و نورانى بىهيچ لكه‌اى خارج خواهد شد كه اينهم نشان ديگرى است تا نشانهاى بزرگ خود را به تو بنمايانيم . برو پيش فرعون كه طغيان كرد .\r\nموسى گفت : خدايا سينه‌ام را بگشاى و كارم را آسان كن و گره زبانم را بگشاى تا سخنم را بفهمند و برايم از بستگانم وزير و همكارى قرار ده ، هارون برادرم را ، پشتم را به او محكم گردان و او را در كارم شريكم گردان تا ترا بسيار تسبيح كنيم و بسيار به ياد تو باشيم كه تو به حال ما بصير هستى . خداوند فرمود : خواست تو به تو داده شد ، اى موسى .\r\n\r\nقرائت :\r\nاشدد : ابن عامر بفتح همزهء قطع خوانده است و ديگران بضم همزهء وصل .\r\nطبق قرائت ابن عامر فعل مضارع متكلم وحده و اخبار است . چنان كه « اشرك » را نيز وى بضم همزه و بصيغهء متكلم خوانده است . پيداست كه شركت هارون در نبوت موسى به ارادهء خداست نه به ارادهء موسى . پس بهتر است به صورت دعا باشد .\r\nاهش : در قرائت غير مشهور بكسر هاء خوانده شده است و ظاهراً بضم و كسر هر دو صحيح است .\r\n\r\nلغت :\r\nتوكؤ و اتكاء : يعنى تكيه كردن و خود را نگاه داشتن .\r\nهش . شكستن شاخ و برگ درخت .\r\nمآرب : حوائج جمع مأربه به سه حركت راء\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nسيره : روش و طريقت . مقصود گذراندن شيء است در جهتى .\r\nجناح : ميل . علت اينكه به بال پرنده « جناح » گويند ، اين است كه پرنده بوسيلهء آن به اين سوى و آن سوى ميل مىكند . بازوى انسان جناح اوست . زيرا دست انسان از جهت بازوست كه به اين سوى و آن سوى گردش و ميل مىكند . بعضى گفته‌اند : مقصود از جناح پهلوست . زيرا دنده‌ها از پهلو مايل مىشوند . ابو عبيده گويد : جناح يعنى ناحيه .\r\nطغيان : گذشتن از حد در عصيان .\r\nشرح صدر : گشايش . شرح معنى يعنى گشايش معنى .\r\nعقده : مجموعهء بهم چسبيده‌اى كه جدا كردن آن دشوار باشد .\r\nحل : گشودن . ضد عقده وزير : كسى كه بار سنگين رئيس را بدوش بكشد . اين كلمه از « وزر » بمعنى بار مشتق است .\r\nازر : پشت .\r\n\r\nاعراب :\r\n ما تِلْكَ بِيَمِينِكَ  : زجاج گويد : « تلك » به معناى « التي » است .\r\nبعضى از متأخرين معتقدند كه : « تلك » مبتدا و « ما » خبر و « بيمينك » در محل نصب و حال است .\r\n فَإِذا هِيَ حَيَّةٌ تَسْعى  : اذا ظرف مفاجاة و عامل آن فعل است .\r\nسيرتها : منصوب به نزع خافض .\r\n مِنْ غَيْرِ سُوءٍ  : در محل نصب و حال از « بيضاء » است كه خود حال ديگرى است .\r\nلنراك : لام متعلق است به « و اضمم » و مفعول ثانى « نرى » محذوف است .\r\nهارون : بدل « وزير » .\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nكثيرا : صفت براى مصدر محذوف .\r\n\r\nمقصود :\r\nاكنون بذكر معجزاتى كه به موسى عطا كرده بود پرداخته ، ميفرمايد :\r\n وَ ما تِلْكَ بِيَمِينِكَ يا مُوسى  : براى اينكه موسى را وادار به تأمل در بارهء عصا كند تا بعداً معجزه را بدست او اجراء كند ، از او مىپرسد : چه در دست دارى ؟\r\n قالَ هِيَ عَصايَ أَتَوَكَّؤُا عَلَيْها  : موسى در جواب مىگويد : عصاى من است كه در وقت راه رفتن تكيه بر آن مىكنم .\r\n وَ أَهُشُّ بِها عَلى غَنَمِي  : و بوسيلهء آن برگ درختان را مىريزم تا گوسفندانم بخورند .\r\n وَ لِيَ فِيها مَآرِبُ أُخْرى  : و نيازهاى ديگرى نيز به آن دارم . اين جمله از باب كنايه است و با ذكر لازم اراده كرده است ملزوم را . ابن عباس گويد : بوسيلهء آن توشهء خود را بدوش مىكشيد و آن را بر زمين مىكوبيد و آب از توشهء خود بيرون مىآورد و بوسيلهء آن چيزهاى خوردنى را از زمين خارج مىكرد و درندگان را از خود دور ميكرد و با دشمن مىجنگيد و در وقت آب كشيدن از چاه از آن استفاده مىكرد و انيس تنهايى او بود و درخت‌هاى بلند را بكمك آن خم ميكرد .\r\n  قالَ أَلْقِها يا مُوسى فَأَلْقاها فَإِذا هِيَ حَيَّةٌ تَسْعى   : بدستور خداوند عصا را بر زمين افكند و به شكل مارى در آمد كه با سرعت حركت مىكرد . برخى گفته‌اند :\r\nبه شكل مار زرد رنگى در آمد كه همچون اسب داراى يال بود و هم چنان بزرگ شد تا به شكل اژدهاى عظيمى در آمد . برخى گفته‌اند : لحظه‌اى پس از آنكه عصا را بر زمين افكند به شكل بزرگترين اژدهايى در آمد كه كمتر كسى آن را ديده بود .\r\nهمچون كره شترى بود كه سنگها را مىبلعيد و درختها را از ريشه برمىآورد و از چشمانش آتش بيرون مىجهيد و سر خميدهء عصا به گردن اژدها تبديل شده ، در آن موهايى روئيده بود به شكل نيزه . موسى همين كه اين منظره را ديد ، به عقب رفت .\r\nسپس به ياد خداوند افتاد و از روى شرم و حيا بر جاى خود ايستاد . از جانب خداوند\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nفرمان آمد كه بجاى اولت برگرد . موسى با اينكه سخت مىترسيد ، برگشت .  قالَ خُذْها وَ لا تَخَفْ سَنُعِيدُها سِيرَتَهَا الْأُولى  : آن گاه خداوند به او فرمود : اژدها را بگير و نترس كه ما او را به شكل همان عصاى نخست در مىآوريم .\r\nموسى جبهء پشمينه‌اى بر تن داشت كه دامن آن را شكافته بود . همين كه خداوند فرمان داد كه اژدها را بگيرد ، دست برد و دامن جبه را گرفت تا بوسيلهء آن اژدها را بگيرد . خطاب آمد تو گمان مىكنى اگر خداوند اژدها را اجازه داده بود كه به تو صدمه‌اى بزند مىتوانستى بوسيلهء دامن جبه خود را از صدمهء آن نجات دهى ؟ موسى گفت : نه . من ضعيفم و آدم ضعيف مىترسد . آن گاه دامن جبه را رها كرد و دست خود را در دهان اژدها فرو برد ولى با كمال تعجب مشاهده كرد گردن عصا در دست دارد .\r\nبرخى گفته‌اند : اين عصا از چوب آس بهشتى بود كه پيامبران سلف از آدم ابو البشر به ارث برده بودند و شعيب آن را به موسى داده بود . وهب گويد : از درخت خاردارى ( عوسج ) بود به طول ده ذراع . يعنى به بلندى قامت موسى .\r\n وَ اضْمُمْ يَدَكَ إِلى جَناحِكَ تَخْرُجْ بَيْضاءَ مِنْ غَيْرِ سُوءٍ آيَةً أُخْرى  : مجاهد و كلبى گويند : يعنى دست خود را زير بغل كن . برخى گفته‌اند : يعنى دستت را به - پهلويت بگذار و برخى گفته‌اند : يعنى دستت را در گريبانت ببر و جناح كنايه از گريبان است . رنگ پوست موسى ميان سفيدى و سياهى بود همين كه دستش را از گريبانش خارج كرد ، بقدرى سفيد و درخشان به نظر مىرسيد كه مثل ماه و خورشيد بلكه بقول ابن عباس شديدتر از خورشيد و ماه مىدرخشيد . بدون اينكه نقطهء سياه يا لكه‌اى در آن باشد . وقتى كه دستش را به جاى اول برگردانيد برنگ سابق خود برگشت و اين آيت ديگرى بود كه خداوند بعنوان سند و اعجاز نبوت و رسالت بوى عطا ميكرد .\r\n لِنُرِيَكَ مِنْ آياتِنَا الْكُبْرى  : منظور ما اين است كه بزرگترين آيات خود را به تو نشان دهيم . در اينجا اگر « الكبر » گفته مىشد كه صفت همهء آيات باشد ، روا بود .\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nبرخى گفته‌اند : يعنى مىخواهيم غير از اين دو علامت ، آيات و علامات ديگرى هم به تو ارائه دهيم .\r\nبرخى گفته‌اند : منظور از اين آيات ، هلاك فرعون و قوم اوست .\r\nپس از آنكه خداوند معجزه‌ها را به او نشان داد ، او را امر به تبليغ كرد و به او فرمود :\r\n اذْهَبْ إِلى فِرْعَوْنَ إِنَّهُ طَغى  : اكنون به منظور دعوت فرعون نزد او برو كه او مردى جبار و طغيانگر و متجاوز است .\r\n قالَ رَبِّ اشْرَحْ لِي صَدْرِي  : در اين وقت موسى تقاضا كرد كه : پروردگارا سينه‌ام را گشايش ده تا نترسم و بيمى بدل راه ندهم .\r\n وَ يَسِّرْ لِي أَمْرِي  : تحمل بار سنگين رسالت را بر من آسان گردان تا بتوانم نزد اين مرد خود خواه بروم و او را به حق دعوت كنم .\r\n  وَ احْلُلْ عُقْدَةً مِنْ لِسانِي يَفْقَهُوا قَوْلِي   : گويند : در زبان موسى نقصانى بود كه كلمات را سريع ادا ميكرد و شنونده متوجه سخن او نميشد . برخى گفته‌اند :\r\nهنگامى كه كودك خرد سالى بود و فرعون او را در آغوش گرفت و ريش او را كند ، فرعون خواست او را بكشد . آسيه گفت : او را نكش كه كودك خرد سالى است و عقل ندارد و علامت جهلش اين است كه ميان درّ و آتش تميز نميدهد . فرعون دستور داد در و آتش آوردند و پيش روى موسى نهادند . ميخواست در را بردارد ولى جبرئيل مانع او شد و او آتش را برداشت و در دهان گذاشت و زبانش سوخت .\r\nبرخى گفته‌اند : تمام مانع از زبان موسى برداشته نشد زيرا در جاى ديگر از قول فرعون مىفرمايد :  « وَ لا يَكادُ يُبِينُ »  ( سوره زخرف آيه 52 ) ولى حسن مىگويد : خداوند دعاى موسى را مستجاب كرد و گره را از زبانش گشود و اين قول صحيح است . زيرا خداوند فرمايد :  « أُوتِيتَ سُؤْلَكَ يا مُوسى »  خواهش تو اى موسى برآورده شد و معنى  « لا يَكادُ يُبِينُ »  اين است كه موسى دليل و حجتى ندارد و بدينوسيله مىخواستند مردم را از او دور سازند .\r\n\r\n","description":"","footnote":"","page_name":" 21 ","page_number":23},
  {"content":"\r\n\r\n وَ اجْعَلْ لِي وَزِيراً   مِنْ أَهْلِي  : خدايا يكى از بستگان مرا كه نسبت به من صميمىتر و دلسوزترند ، بكمك من بفرست تا هنگام رفتن نزد فرعون مرا كمك كند .\r\n هارُونَ أَخِي  : اين وزير هارون است كه برادر پدرى و مادرى موسى بود و در مصر به سر مىبرد .\r\n اشْدُدْ بِهِ أَزْرِي  : پشتم را به او محكم گردان و او را بكمك من بفرست .\r\n وَ أَشْرِكْهُ فِي أَمْرِي  : او را در وظيفهء مقدس نبوت شريك من گردان تا بر كمك من مشتاق‌تر باشد . بنا بر اين موسى فقط تقاضاى وزارت هارون نكرد ، بلكه مقام نبوت هم براى او تقاضا كرد .\r\nعلت اينكه وزير مىگويند ، اين است كه وزير كارها و وظايف سنگين زمامدار را متحمل مىشود .\r\nبرخى گفته‌اند : اين كلمه از وزر بمعنى ملجاست و علت اينكه وزير مىگويند اين است كه زمامدار در تصميمات و كارها به او ملتجى مىشود .\r\nگويند : هارون سه سال از موسى بزرگتر بود . قدش از موسى بلندتر و رنگش سفيدتر و بدنش فربه‌تر و زبانش گوياتر بود و سه سال پيش از موسى زندگى را بدرود گفت .\r\n كَيْ نُسَبِّحَكَ كَثِيراً  : اين خواسته‌هاى ما را برآورده فرما تا ترا بسيار تقديس كنيم .\r\nيعنى اين در خواستها براى مقام و رياست نيست . بلكه براى اين است كه بهتر بتوانيم ترا عبادت كنيم و دستوراتت را بمرحلهء اجرا در آوريم .\r\n وَ نَذْكُرَكَ كَثِيراً  : بخاطر نعمتهايى كه بما عطا كرده‌اى ترا حمد و ثنا گوييم .\r\n إِنَّكَ كُنْتَ بِنا بَصِيراً  : تو به احوال و امور ما عالم هستى . برخى گفته‌اند : يعنى تو ميدانى كه در انجام وظائف نبوت به اين چيزها محتاجيم .\r\n قالَ قَدْ أُوتِيتَ سُؤْلَكَ يا مُوسى  : خداوند متعال به موسى فرمود : خواسته‌هايت بر آورده شد .\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nامام صادق مىفرمايد : پدرم از جدم امير المؤمنين نقل كرده كه :\r\n« كن لما لا ترجو ارجى منك لما ترجو فان موسى بن عمران خرج يقتبس لاهله ناراً فكلمه اللَّه عز و جل فرجع نبياً و خرجت ملكة سبا كافرة فاسلمت مع سليمان و خرج سحرة فرعون يطلبون العزة لفرعون فرجعوا مؤمنين »\r\nبه آنچه اميدوار نيستى ، اميدوارتر از آنچه اميدوارى ، اميدوار باش . زيرا موسى رفت كه براى خانواده‌اش آتشى بياورد و خدا با او تكلم كرد و پيامبر شد و برگشت و ملكهء سبا با حال كفر نزد سليمان رفت و مسلمان شد و ساحران دربار فرعون در راه عزت فرعون كوشش ميكردند و داراى ايمان شدند و برگشتند .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\n\r\n[ سوره طه ( 20 ) : آيات 37 تا 44 
  ]\r\nوَ لَقَدْ مَنَنَّا عَلَيْكَ مَرَّةً أُخْرى ( 37 ) إِذْ أَوْحَيْنا إِلى أُمِّكَ ما يُوحى ( 38 ) أَنِ اقْذِفِيهِ فِي التَّابُوتِ فَاقْذِفِيهِ فِي الْيَمِّ فَلْيُلْقِهِ الْيَمُّ بِالسَّاحِلِ يَأْخُذْهُ عَدُوٌّ لِي وَ عَدُوٌّ لَهُ وَ أَلْقَيْتُ عَلَيْكَ مَحَبَّةً مِنِّي وَ لِتُصْنَعَ عَلى عَيْنِي ( 39 ) إِذْ تَمْشِي أُخْتُكَ فَتَقُولُ هَلْ أَدُلُّكُمْ عَلى مَنْ يَكْفُلُهُ فَرَجَعْناكَ إِلى أُمِّكَ كَيْ تَقَرَّ عَيْنُها وَ لا تَحْزَنَ وَ قَتَلْتَ نَفْساً فَنَجَّيْناكَ مِنَ الْغَمِّ وَ فَتَنَّاكَ فُتُوناً فَلَبِثْتَ سِنِينَ فِي أَهْلِ مَدْيَنَ ثُمَّ جِئْتَ عَلى قَدَرٍ يا مُوسى ( 40 ) وَ اصْطَنَعْتُكَ لِنَفْسِي ( 41 )\r\nاذْهَبْ أَنْتَ وَ أَخُوكَ بِآياتِي وَ لا تَنِيا فِي ذِكْرِي ( 42 ) اذْهَبا إِلى فِرْعَوْنَ إِنَّهُ طَغى ( 43 ) فَقُولا لَهُ قَوْلاً لَيِّناً لَعَلَّهُ يَتَذَكَّرُ أَوْ يَخْشى ( 44 )\r\n\r\n","description":"","footnote":"","page_name":" 24 ","page_number":26},
  {"content":"\r\n\r\n\r\nترجمه :\r\nبار ديگر بر تو منت نهاديم . هنگامى كه بمادرت وحى كرديم كه او را در صندوق بيفكن و به دريا انداز . بايد دريا او را به ساحل افكند و دشمن من و او ، او را از دريا بگيرد و محبت خود را بر تو افكندم تا زير نظرم پرورش يا بى . هنگامى كه خواهرت آمد و گفت : آيا شما را دلالت كنم به كسى كه كفيل موسى شود ؟ آن گاه ترا بمادرت برگردانديم تا چشمش روشن شود و غم نخورد و شخصى را كشتى و ترا از غم نجات داديم و ترا آزمايش كرديم و چند سال در ميان مردم مدين به سر بردى تا بمرحلهء رسالت رسيدى اى موسى و ترا براى خويش برگزيدم بهمراه برادرت آيات مرا ببريد و در ياد من سستى نكنيد . برويد پيش فرعون كه او طغيان كرده است و به او سخن نرم بگوئيد . شايد متذكر شود يا بترسد .\r\n\r\nقرائت :\r\nلتصنع : ابو جعفر به جزم و ديگران به فتح خوانده‌اند .\r\n\r\nلغت :\r\nمن : اين كلمه در اصل به معناى قطع است و به نعمتى گفته مىشود كه از ديگرى براى انسان جدا شود .\r\nمرة : يك بار .\r\nقذف : انداختن يم : دريا اصطناع : نيكى كردن ونى : سست گرديد . عجاج گويد :\r\n فما ونى محمد مذ ان غفر * له الا لاه ما مضى و ما غير \r\nمحمد از زمانى كه خداوند او را مشمول عفو و مغفرت خود گردانيد ، هرگز سستى نكرد .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n\r\nاعراب :\r\nمرة : مصدر و مفعول مطلق يا ظرف و مفعول فيه  ما يُوحى  : تأويل بمصدر و مفعول مطلق  أَنِ اقْذِفِيهِ  : در محل نصب و مفعول اوحينا لتصنع : جار و مجرور متعلق به « القيت »  عَلى قَدَرٍ  : در محل نصب و حال . يعنى : « جئت مقدراً ما قدر لك »\r\n\r\nمقصود :\r\nچون خداوند به موسى خبر داد كه خواستهء او را برآورده است ، بدنبال آن بذكر نعمتهاى خويش نسبت به موسى پرداخته ، مىفرمايد :\r\n وَ لَقَدْ مَنَنَّا عَلَيْكَ مَرَّةً أُخْرى  : اين براى اولين بار نيست كه ترا مشمول نعمت خود قرار ميدهيم . تو همواره مورد نظر و عنايت ما بوده‌اى . يك بار ديگر نيز در دوران كودكى بر تو منت نهاديم .\r\n إِذْ أَوْحَيْنا إِلى أُمِّكَ ما يُوحى  : هنگامى كه بمادرت راه نجات ترا از كشته شدن بدست مأمورين فرعون نشان داديم .\r\nجبائى گويد : مادر موسى خواب ديده بود .\r\n أَنِ اقْذِفِيهِ فِي التَّابُوتِ  : بمادرت گفتيم . او را در صندوق بگذار .\r\n فَاقْذِفِيهِ فِي الْيَمِّ  : آن گاه صندوق را در درياى نيل بينداز .\r\n فَلْيُلْقِهِ الْيَمُّ بِالسَّاحِلِ  : دريا نيز مأمور است كه موسى را به ساحل بيفكند و اين كار را خواهد كرد .\r\n يَأْخُذْهُ عَدُوٌّ لِي وَ عَدُوٌّ لَهُ  : فرعون دشمن خدا و همهء انبيا بود . اما با موسى يك دشمنى خاص داشت ، زيرا تصور مىكرد كه سلطنتش بدست موسى منقرض خواهد شد .\r\nفرعون پسران بنى اسرائيل را مىكشت . سپس ترسيد كه نسل ايشان منقرض شود . از اينرو يك سال آنها را مىكشت و يك سال نمىكشت . خداوند موسى را در آن\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nسالى به دنيا آورد كه بچه‌ها كشته مىشدند و او را از كشته شدن نجات داد .\r\n وَ أَلْقَيْتُ عَلَيْكَ مَحَبَّةً مِنِّي  : ترا آن چنان آفريدم كه هر كه ترا ببيند دوستت بدارد . حتى فرعون هم ترا دوست داشت و از شرش سالم ماندى و آسيه همسر فرعون هم ترا دوست داشت و ترا بفرزندى گرفت .\r\nابن عباس گويد : يعنى محبت ترا در دل بندگانم انداختم بطورى كه مؤمن و كافر ترا دوست بدارند .\r\nقتاده گويد : در چشم موسى ملاحتى بود كه هر كس او را ميديد به او عشق مىورزيد .\r\n وَ لِتُصْنَعَ عَلى عَيْنِي  : قتاده گويد : يعنى منظورم اين بود كه تو زير نظر خودم بزرگ شوى و در رفاه و آسايش باشى . زيرا وقتى كه كسى را زير نظر بگيرند ؛ آسايش او را تأمين مىكنند .\r\nجبائى گويد : يعنى بمادرت برسى و از شير مادرت تغذيه كنى .\r\nابو مسلم گويد : يعنى تحت حفاظت من باشى .\r\n إِذْ تَمْشِي أُخْتُكَ فَتَقُولُ هَلْ أَدُلُّكُمْ عَلى مَنْ يَكْفُلُهُ  : به همين منظور مقدر كرديم كه خواهرت نزد ايشان برود و ايشان را راهنمايى كند كه ترا بدست مادرت بسپارند .\r\nبرنامهء تربيت موسى آن طورى كه خدا ميخواست همين بود .\r\nمادر موسى مقدارى پنبه در صندوق گذارد و طفل را در ميان آن نهاد و بدرياى نيل افكند . از درياى نيل نهرى بزرگ منشعب مىشد و به باغ فرعون مىرفت .\r\nهنگامى كه فرعون و همسرش بر كنار نهر نشسته بودند ، مشاهده كردند كه صندوقى روى آب است . فرعون دستور داد صندوق را بيرون آوردند و سرش را گشودند ديدند كودك زيبايى در ميان آن است . فرعون چنان شيفتهء او شد كه نتوانست خود را كنترل كند .\r\nطفل از گرسنگى گريه مىكرد و فرعون زنان شيرده را براى شير دادن او احضار كرد . موسى پستان هيچيك را نگرفت . خواهر موسى كه بدنبال صندوق آمده بود ، ايستاده بود و تماشا ميكرد . گفت :\r\n\r\n","description":"","footnote":"","page_name":" 27 ","page_number":29},
  {"content":"\r\n\r\n- من زنى مىآورم كه او را شير دهد و به او علاقه‌مند باشد .\r\nآنها پذيرفتند و خواهر موسى سراغ مادر رفت و مادر را به كاخ فرعون آورد و موسى پستان مادر را گرفت . در اشاره به همين مطلب است كه قرآن مىگويد :\r\n فَرَجَعْناكَ إِلى أُمِّكَ كَيْ تَقَرَّ عَيْنُها وَ لا تَحْزَنَ  : ترا بمادرت برگردانديم تا از ديدن تو چشمش روشن شود و ترس كشته شدن يا غرق شدن ترا از دل خارج سازد .\r\nمادر موسى طفل را به خانه برد و در برابر حقوقى كه فرعون برايش قرار داده بود به شير دادن او پرداخت .\r\n وَ قَتَلْتَ نَفْساً  : ابن عباس مىگويد : موسى يك مرد كافر قبطى را كشته بود .\r\nاز پيامبر خدا روايت شده است كه ، خداوند برادرم موسى را رحمت كند . دوازده ساله بود كه مردى را به خطا كشت .\r\n فَنَجَّيْناكَ مِنَ الْغَمِّ  : موسى ترسيد كه قبطيان در صدد انتقام برآيند . خداوند به او فرمود : ما ترا از غم قصاص ايشان نجات داديم و از ترس ايمنى بخشيديم .\r\n وَ فَتَنَّاكَ فُتُوناً  : ترا در معرض امتحان و آزمايش قرار داديم تا اينكه براى رسالت آمادگى و خلوص پيدا كردى . اين يكى از بزرگترين نعمتهاى خداوند بود در بارهء موسى .\r\nابن عباس گويد : يعنى ترا از محنتهاى پياپى نجات داديم . در آن سالى ترا به دنيا آورديم كه فرعون بچه‌ها را مىكشت و ترا به دريا انداختند و از پستان هيچ زنى شير نخوردى و ريش فرعون را كندى و او تصميم قتل ترا گرفت و چون بجاى درّ آتش در دهان نهادى از كشتنت منصرف شد و يكى از دوستان نزد تو آمد و ترا مطلع كرد كه قصد كشتنت دارند .\r\nبرخى گويند : يعنى امر معاش را بر تو دشوار كرديم تا ناچار شدى شبانى شعيب كنى .\r\n فَلَبِثْتَ سِنِينَ فِي أَهْلِ مَدْيَنَ  : و چند سالى در ميان مردم مدين بسر ببرى .\r\n ثُمَّ جِئْتَ عَلى قَدَرٍ يا مُوسى  : تا بدورانى رسيدى كه وقت بعثت تو به رسالت\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nو نبوت بود .\r\nشاعر مىگويد :\r\n قال الخلافة او كانت له قدراً * كما اتى ربه موسى على قدر \r\nاو به خلافت رسيد يا اينكه خلافت براى او مقدر بود . چنان كه موسى در وقت مقدر نزد خدايش آمد .\r\nبرخى گويند : يعنى به سن چهل سالگى كه سن وحى انبياء است رسيدى .\r\nبرخى گويند : يعنى در همان وقتى آمدى كه خداوند براى نبوت و وحى تو مقدر كرده بود .\r\n وَ اصْطَنَعْتُكَ لِنَفْسِي  : ابن عباس گويد : يعنى ترا براى وحى و رسالت خويش برگزيدم و ترا آن چنان خالص گردانيدم كه به اراده و محبت من حركت كنى . بديهى است كه تبليغ رسالت ، بايد به اراده و محبت خدا باشد .\r\nزجاج گويد : يعنى ترا برگزيدم كه ميان من و مردم واسطه باشى ، بطورى كه در تبليغ رسالت از جانب من بمنزلهء اين باشى كه گويا خودم با مردم سخن مىگويم .\r\n اذْهَبْ أَنْتَ وَ أَخُوكَ بِآياتِي  : ابن عباس گويد : يعنى تو و برادرت آيات نه گانهء مرا با خود ببريد .\r\n وَ لا تَنِيا فِي ذِكْرِي  : ابن عباس گويد : يعنى در اداى رسالتم سستى نكنيد .\r\nسدى گويد : يعنى در فرمان من سستى نكنيد . محمد بن كعب گويد : يعنى ترس از فرعون باعث نشود كه در انجام دستورات من كوتاهى كنيد .\r\n اذْهَبا إِلى فِرْعَوْنَ  : بار ديگر تأكيد دستور سابق مىكند كه نزد فرعون روند .\r\nبرخى گويند : در دستور اول فقط خود موسى مأمور شده بود ولى در اين دستور هم موسى مأمور است و هم هارون . پس هر دوى آنها پيامبرند و شريك در رسالت .\r\n إِنَّهُ   طَغى  : فرعون را بعنوان مردى عاصى و طغيانگر معرفى مىكند .\r\n فَقُولا لَهُ قَوْلًا لَيِّناً  : در موقع دعوت با او مدارا كنيد و از درشتى كردن خود - دارى نمائيد . برخى گفته‌اند : يعنى به كنيهء « ابو الوليد » يا « ابو العباس » يا\r\n\r\n","description":"","footnote":"","page_name":" 29 ","page_number":31},
  {"content":"\r\n\r\n« ابو مرة » او را صدا كنيد .\r\nمقاتل گويد : نرمى كردن با او اين است كه به او بگويند :   « هَلْ لَكَ إِلى أَنْ تَزَكَّى وَ أَهْدِيَكَ إِلى رَبِّكَ فَتَخْشى »   ( النازعات 79 و 80 ) آيا ميخواهى تزكيه شوى و ترا هدايت كنم بسوى خدايت كه از او بترسى .\r\nگويند : موسى نزد فرعون رفت و به او گفت : ايمان آور بخداى جهان تا جوانى و ملك تو پايدار بماند و تا آخر عمر از لذائذ زندگى اين جهان برخوردار باشى و پس از مرگ داخل بهشت شوى . فرعون در تعجب ماند و چون بدون هامان در كارها تصميم نمىگرفت ، هنگامى كه هامان آمد جريان را برايش تعريف كرد .\r\nهامان گفت :\r\n- تو داراى عقل و تدبير روشن هستى . تو خدايى و حالا مىخواهى بندهء خداى ديگرى شوى و ديگرى را پرستش كنى .\r\nيحيى بن معاذ بدرگاه خدا عرض مىكرد : هذا رفقك به من يدعى الربوبية فكيف رفقك به من يدعى العبوديه » اين است مدارايى تو با كسى كه ادعاى خدايى مىكند . چگونه است مدارايى تو با كسى كه ادعاى بندگى مىكند ؟ ؟\r\n لَعَلَّهُ يَتَذَكَّرُ أَوْ يَخْشى  : او را از روى اميد و انتظار دعوت كنيد ، نه از روزى يأس و عدم انتظار . بديهى است كه اگر انسان كارى را از روى اميد انجام دهد ، بهتر به ثمر مىرسد تا كارى را از روى يأس انجام دهد .\r\nزجاج مىگويد : يعنى شما به اميد و طمع هدايت پيش فرعون برويد و خداوند به آنچه خواهد شد آگاه است . هميشه پيامبران به اميد و انتظار اينكه مردم سخنانشان را بپذيرند ، مبعوث مىشوند .\r\nدر اينجا قرآن كريم ميخواهد مقصود از بعثت موسى را كه عبارت است از بر - طرف كردن غفلت فرعون از ربوبيت خداوند و بندگى خودش و ترسانيدن وى از كيفر الهى بيان دارد . در دعوت مردم و در امر بمعروف و نهى از منكر بايد كمال نرمش و\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nملايمت را نشان داد تا مردم سريعتر قبول كنند .\r\nگويند : در اين وقت هارون در مصر بود ، هنگامى كه خداوند موسى را مأمور كرد كه بمصر رود بهارون نيز وحى كرد كه موسى را ملاقات كند . هارون بملاقات موسى شتافت و پس از آنكه با يكديگر مشورت كردند به اتفاق نزد فرعون رفتند .\r\n\r\n","description":"","footnote":"","page_name":" 31 ","page_number":33},
  {"content":"\r\n\r\n\r\n[ سوره طه ( 20 ) : آيات 45 تا 56 
  ]\r\nقالا رَبَّنا إِنَّنا نَخافُ أَنْ يَفْرُطَ عَلَيْنا أَوْ أَنْ يَطْغى ( 45 ) قالَ لا تَخافا إِنَّنِي مَعَكُما أَسْمَعُ وَ أَرى ( 46 ) فَأْتِياهُ فَقُولا إِنَّا رَسُولا رَبِّكَ فَأَرْسِلْ مَعَنا بَنِي إِسْرائِيلَ وَ لا تُعَذِّبْهُمْ قَدْ جِئْناكَ بِآيَةٍ مِنْ رَبِّكَ وَ السَّلامُ عَلى مَنِ اتَّبَعَ الْهُدى ( 47 ) إِنَّا قَدْ أُوحِيَ إِلَيْنا أَنَّ الْعَذابَ عَلى مَنْ كَذَّبَ وَ تَوَلَّى ( 48 ) قالَ فَمَنْ رَبُّكُما يا مُوسى ( 49 )\r\nقالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى ( 50 ) قالَ فَما بالُ الْقُرُونِ الْأُولى ( 51 ) قالَ عِلْمُها عِنْدَ رَبِّي فِي كِتابٍ لا يَضِلُّ رَبِّي وَ لا يَنْسى ( 52 ) الَّذِي جَعَلَ لَكُمُ الْأَرْضَ مَهْداً وَ سَلَكَ لَكُمْ فِيها سُبُلاً وَ أَنْزَلَ مِنَ السَّماءِ ماءً فَأَخْرَجْنا بِهِ أَزْواجاً مِنْ نَباتٍ شَتَّى ( 53 ) كُلُوا وَ ارْعَوْا أَنْعامَكُمْ إِنَّ فِي ذلِكَ لَآياتٍ لِأُولِي النُّهى ( 54 )\r\nمِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى ( 55 ) وَ لَقَدْ أَرَيْناهُ آياتِنا كُلَّها فَكَذَّبَ وَ أَبى ( 56 )\r\n\r\n","description":"","footnote":"","page_name":" 32 ","page_number":34},
  {"content":"\r\n\r\n\r\nترجمه :\r\nگفتند : خدايا مىترسيم بما تجاوز كند يا راه طغيان پيش گيرد . خداوند فرمود : نترسيد . من با شمايم مىشنوم و مىبينم . نزد او آييد و بگوييد : ما فرستادگان خداى توايم . بنى اسرائيل را با ما بفرست و آنها را عذاب مكن . از جانب خدايت آيتى آورده‌ايم . سلام بر كسى كه پيرو هدايت باشد . بما وحى شده است كه عذاب بر كسى است كه تكذيب كند و روى گردان باشد . فرعون گفت : اى موسى ، خداى شما كيست ؟\r\nگفتند : خداى ما همان است كه آفرينش هر چيزى عطا كرد و او را رهنمون گشت . گفت :\r\nپس حال گذشتگان چيست ؟ گفت : علم آنها در كتابى است پيش خداى من كه نه گمراه مىشود و نه فراموش مىكند . همان كه زمين را براى شما گهواره ساخت و راه‌هايى در آن براى شما ايجاد كرد و از آسمان آبى نازل كرد كه بدان جفتهايى از گياهان مختلف رويانيديم . بخوريد و چارپايانتان را بچرانيد كه در آن براى خردمندان آياتى است . شما را از خاك آفريديم و به خاك برميگردانيم و بار ديگر شما را از خاك بيرون مىآوريم . ما آيات خود را بفرعون نشان داديم . و او تكذيب و امتناع كرد .\r\n\r\nقرائت :\r\nخلقه : نصر از كسايى بفتح لام و ديگران به سكون لام خوانده‌اند . بنا بر اول جملهء فعليه در محل جر و صفت « شىء » است و بنا بر دوم مفعول ثانى « اعطى » و بمعنى « صورته » است .\r\nمهدا : اين قرائت يعقوب است و مصدر خواهد بود . ديگران « مهادا » خوانده‌اند و جمع است .\r\n\r\nلغت :\r\nفرط : تقدم . افراط هم بمعنى اسراف و تقدم از حق است . تفريط هم بمعنى تأخر از حق است .\r\nقرن : مردم هر عصرى كه در ميان ايشان پيامبر يا امامى يا عالم مقتدايى باشد\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nو اگر هيچيك از اينها نباشد قرن گفته نميشود .\r\nنهى : جمع نهيه است . علت اينكه خردمندان را « لاولى النهى » گويند .\r\nاين است كه مردم را از زشتيها نهى مىكنند . برخى گويند : علت اين است كه كارها به آراء ايشان منتهى مىشود .\r\n\r\nاعراب :\r\nاسمع : جمله در محل رفع و خبر بعد از خبر يا در محل نصب و حال .\r\n عِلْمُها عِنْدَ رَبِّي فِي كِتابٍ  : « علمها » مبتدا و  « فِي كِتابٍ »  خبر و  « عِنْدَ   رَبِّي »  متعلق به آن يا صفت آن و منصوب بر حاليت يا خبر اول و  « فِي كِتابٍ »  خبر ثانى يا بدل .\r\n لا يَضِلُّ رَبِّي  : در اينجا « عنه » محذوف است . مثل :  « وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً »  كه « فيه » مقدر است .\r\n الَّذِي جَعَلَ لَكُمُ الْأَرْضَ  : يا محلا مجرور و صفت براى « ربى » يا خبر مبتداى محذوف است .\r\n مِنْ نَباتٍ  : در محل نصب و صفت « ازواجا » .\r\nشتى : صفت بعد از صفت .\r\nتارة : مفعول مطلق .\r\n\r\nمقصود :\r\n قالا رَبَّنا إِنَّنا نَخافُ أَنْ يَفْرُطَ عَلَيْنا أَوْ أَنْ يَطْغى  : همين كه خداوند موسى و هارون را مأمور كرد كه نزد فرعون روند و او را دعوت كنند ، گفتند : مى - ترسيم كه ما را عذاب كند و در بد رفتارى نسبت بما از حد بگذرد .\r\nبرخى گفته‌اند : يعنى مىترسيم پيش از آنكه بدلائل ما توجه كند ما را بكشد يا بر اثر رد گفتار ما بر كفر خويش بيفزايد .\r\n قالَ لا تَخافا إِنَّنِي مَعَكُما أَسْمَعُ وَ أَرى  : خداوند فرمود : نترسيد كه من با شمايم و يار و نگهبان شما خواهم بود آنچه او از شما مىپرسد ، مىشنوم و جواب\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nآن را به شما الهام ميكنم . و مىبينم آنچه را كه در بارهء شما تصميم مىگيرد و از شما دفاع مىكنم . نظير اينكه مىفرمايد :  « فَلا يَصِلُونَ إِلَيْكُما »  ( قصص 35 ) به شما دست نمىيابند .\r\n فَأْتِياهُ فَقُولا إِنَّا رَسُولا رَبِّكَ  : اكنون دستور قبلى را كه مجمل بود به تفصيل بيان كرده . مىفرمايد : پيش فرعون بيائيد و بگوييد : خالق تو ما را پيش تو فرستاده كه دعوتت كنيم .\r\n فَأَرْسِلْ مَعَنا بَنِي إِسْرائِيلَ  : بنى اسرائيل را آزاد كن و آنها را با ما بفرست .\r\n وَ لا تُعَذِّبْهُمْ قَدْ جِئْناكَ بِآيَةٍ مِنْ رَبِّكَ  : آنها را عذاب مكن . ما معجزهء واضحى داريم كه روشنگر نبوت و رسالت ماست .\r\n وَ السَّلامُ عَلى مَنِ اتَّبَعَ الْهُدى  : منظور از سلام در اينجا درود و تحيت نيست .\r\nبلكه مقصود اين است كه هر كس پيرو هدايت باشد از عذاب خدا سالم مىماند . دليل آن قسمت زير است :\r\n إِنَّا قَدْ أُوحِيَ إِلَيْنا أَنَّ الْعَذابَ عَلى مَنْ كَذَّبَ وَ تَوَلَّى  : بما وحى شده است كه هر كس نبوت ما را تكذيب كند و از آن روى گردان باشد ، از عذاب خدا سالم نمىماند .\r\n قالَ فَمَنْ رَبُّكُما يا مُوسى  : آنها نزد فرعون آمدند و فرمان خدا را ابلاغ كردند ، فرعون گفت : اى موسى خداى تو كيست ؟ در اينجا با اينكه مخاطب هر دو هستند ، از باب تغليب فقط نام موسى برده شده است . برخى گفته‌اند . تقدير :\r\n« يا موسى و يا هارون » است كه براى اختصار يكى حذف شده است نتيجهء ديگر آن تساوى رءوس آيات است .\r\n قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  : فرعون مىپرسيد كه خداى شما چگونه آدمى است ؟ اما موسى در جواب گفت : خداى ما نه از آن كسانى است كه تو تصور مىكنى . فقط مىتوان خدا را به آثارش شناخت . او بهر موجودى صورتش را بخشيده و او را به غذا و آب و توليد نسل و . . . هدايت كرده است .\r\nاين معنى از مجاهد و عطيه و مقاتل است .\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nابن عباس و سدى گويند : يعنى خداوند بهر موجودى زوجش را عطا كرده و نكاح و آميزش با او را به وى ياد داده است . جبائى گويد : يعنى به مردم نعمتهاى دنيا را عطا كرده و راه استفادهء از آنها را به ايشان نشان داده و دستورات دين را در اختيار ايشان گذاشته تا از راه اجراى آن به نعمتهاى آخرت نائل گردند .\r\n قالَ فَما بالُ الْقُرُونِ الْأُولى  : فرعون گفت : در اين صورت تكليف امتهاى گذشته كه به خداوند اقرار نداشتند و بتها را مىپرستيدند چيست ؟ مقصود از امتهاى گذشته ، قوم نوح و عاد و ثمود بود .\r\n قالَ عِلْمُها عِنْدَ رَبِّي فِي كِتابٍ  : موسى در جواب گفت : اعمال آنها پيش خداوند محفوظ است و خدا به اعمال ايشان علم دارد و آنها را كيفر مىدهد . اين علم در لوح محفوظ است .\r\nبرخى گفته‌اند : منظور از كتاب ، همان چيزى است كه فرشتگان مىنويسند .\r\nبرخى گفته‌اند : منظور فرعون اين بود كه چرا امم پيش ، پس از مرگ برانگيخته نشدند ؟\r\n لا يَضِلُّ رَبِّي وَ لا يَنْسى  : هيچ چيزى از دست او نمىرود يا اينكه خطا نمىكند و فراموشى ندارد .\r\n الَّذِي جَعَلَ لَكُمُ الْأَرْضَ مَهْداً وَ سَلَكَ لَكُمْ فِيها سُبُلًا  : خدايى كه زمين را گهواره و بستر شما كرد و در زمين راه‌هايى براى شما بوجود آورد كه به آسانى عبور كنيد .\r\n وَ أَنْزَلَ مِنَ السَّماءِ ماءً  : خدايى كه از آسمان جهت شما باران نازل كرد .\r\nدر اينجا نقل مطالب موسى تمام مىشود و خداوند دنبالهء مطلب را در بارهء باران براى مردم بيان داشته مىفرمايد :\r\n فَأَخْرَجْنا بِهِ أَزْواجاً مِنْ نَباتٍ شَتَّى  : ما با آب باران اصناف مختلف گياهان را با گلهايى برنگ سرخ و سفيد و سبز و زرد با طعمها و منافع مختلف از زمين خارج كرديم .\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nبعضى براى خوراك انسان مفيد هستند و بعضى بعنوان ميوه مورد استفاده قرار ميگيرند و بعضى براى حيوانات مفيدند .\r\n كُلُوا وَ ارْعَوْا أَنْعامَكُمْ  : شما از اين روييدنيها بخوريد و حيواناتتان را در آنها بچرانيد . در اينجا امر براى اباحه و ياد آورى نعمت است .\r\n إِنَّ فِي ذلِكَ لَآياتٍ لِأُولِي النُّهى  : در اين مطلب ، راهنمايىهايى است براى خردمندانى كه از ارتكاب محرمات خوددارى مىكنند و داراى تقوى هستند .\r\n مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  : پدرتان آدم را از خاك آفريده‌ايم و شما را پس از مرگ به خاك برميگردانيم و در روز حشر شما را از خاك بيرون مىآوريم .\r\n وَ لَقَدْ أَرَيْناهُ آياتِنا كُلَّها فَكَذَّبَ وَ أَبى  : ما تمام آيات نه‌گانه‌اى كه بر نبوت موسى دلالت داشتند به فرعون ارائه كرديم ولى او همه را تكذيب كرد و از ايمان آوردن خوددارى كرد .\r\nمقصود از  « آياتِنا كُلَّها »  كليهء آيات الهى نيست . بلكه همان آياتى است كه بموسى عطا كرده بود .\r\n\r\n","description":"","footnote":"","page_name":" 37 ","page_number":39},
  {"content":"\r\n\r\n\r\n[ سوره طه ( 20 ) : آيات 57 تا 66 
  ]\r\nقالَ أَ جِئْتَنا لِتُخْرِجَنا مِنْ أَرْضِنا بِسِحْرِكَ يا مُوسى ( 57 ) فَلَنَأْتِيَنَّكَ بِسِحْرٍ مِثْلِهِ فَاجْعَلْ بَيْنَنا وَ بَيْنَكَ مَوْعِداً لا نُخْلِفُهُ نَحْنُ وَ لا أَنْتَ مَكاناً سُوىً ( 58 ) قالَ مَوْعِدُكُمْ يَوْمُ الزِّينَةِ وَ أَنْ يُحْشَرَ النَّاسُ ضُحًى ( 59 ) فَتَوَلَّى فِرْعَوْنُ فَجَمَعَ كَيْدَهُ ثُمَّ أَتى ( 60 ) قالَ لَهُمْ مُوسى وَيْلَكُمْ لا تَفْتَرُوا عَلَى اللَّهِ كَذِباً فَيُسْحِتَكُمْ بِعَذابٍ وَ قَدْ خابَ مَنِ افْتَرى ( 61 )\r\nفَتَنازَعُوا أَمْرَهُمْ بَيْنَهُمْ وَ أَسَرُّوا النَّجْوى ( 62 ) قالُوا إِنْ هذانِ لَساحِرانِ يُرِيدانِ أَنْ يُخْرِجاكُمْ مِنْ أَرْضِكُمْ بِسِحْرِهِما وَ يَذْهَبا بِطَرِيقَتِكُمُ الْمُثْلى ( 63 ) فَأَجْمِعُوا كَيْدَكُمْ ثُمَّ ائْتُوا صَفًّا وَ قَدْ أَفْلَحَ الْيَوْمَ مَنِ اسْتَعْلى ( 64 ) قالُوا يا مُوسى إِمَّا أَنْ تُلْقِيَ وَ إِمَّا أَنْ نَكُونَ أَوَّلَ مَنْ أَلْقى ( 65 ) قالَ بَلْ أَلْقُوا فَإِذا حِبالُهُمْ وَ عِصِيُّهُمْ يُخَيَّلُ إِلَيْهِ مِنْ سِحْرِهِمْ أَنَّها تَسْعى ( 66 )\r\n\r\n","description":"","footnote":"","page_name":" 38 ","page_number":40},
  {"content":"\r\n\r\n\r\nترجمه :\r\nفرعون گفت : اى موسى ، آمده‌اى كه با سحر خود ما را از سرزمينمان خارج گردانى ؟ ما هم سحرى مثل سحر تو خواهيم آورد ، ميان ما و خودت وعده‌گاهى قرار ده كه ما و تو از آن وعده‌گاه مساوى تخلف نكنيم . موسى گفت : وعده‌گاه شما روز زينت و هنگام بامداد است كه مردم از خانه‌ها خارج مىشوند ، فرعون از موسى منصرف گرديد و تدبير و نيرنگ خود را فراهم آورد سپس بيامد . موسى به ايشان گفت واى بر شما ، به خداوند نسبت دروغ ندهيد كه شما را گرفتار عذاب مىكند و آنهايى كه به خدا نسبت دروغ ميدهند زيانكارند . آنها در بارهء موسى به نزاع پرداختند و نجواى خود را مخفى داشته ، گفتند : اين دو ، ساحرانى هستند كه ميخواهند شما را با سحر خود از سرزمينتان خارج گردانند و طريقهء برتر شما را از كف شما ببرند . شما تدبير خود را فراهم كنيد و صف ببنديد كه امروز پيروزى از آن كسى است كه برترى دارد .\r\nگفتند : اى موسى يا تو عصا را مىاندازى يا ما اولين كسى هستيم كه وسائل خود را مىافكنيم . گفت : بلكه شما بيفكنيد . در اين هنگام ريسمانها و عصاهايشان از نيروى سحرشان به خيال موسى حركت ميكردند .\r\n\r\nقرائت :\r\nلا نخلفه : ابو جعفر به جزم و باقى به رفع خوانده‌اند . جزم بنا بر اين است كه جواب امر باشد . و بنا بر رفع در محل نصب و صفت است براى « موعداً » سوى : حجازيان و ابو عمرو و كسايى بكسر سين و ديگران بضم خوانده‌اند . اما در صفات بضم سين اولى است .\r\nيوم الزينة : حفص به نصب « يوم » قرائت كرده و در اين صورت ظرف است و ديگران به رفع خوانده‌اند و خبر است يعنى : « وقت موعدكم يوم الزينة » فيسحتكم : كوفيان غير از ابو بكر بضم ياء از باب افعال و ديگران بفتح ياء بصيغهء ثلاثى مجرد خوانده‌اند و هر دو بيك معنى است .\r\nان هذان : ابو عمرو « ان هذين » خوانده است و بنا بر اين « ان » مخففهء از مثقله\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nاست كه اسم آن « هذين » و خبر آن « لساحران » است .\r\nابن كثير و حفص « ان هذان » خوانده‌اند و در اين صورت اسم « ان » مخففهء از مثقله محذوف و جمله خبر آن است . حرف لام هم براى فرق ميان « ان » مخففه و « ان » شرطيه است .\r\nديگران « ان هذان » خوانده‌اند كه در اين صورت ، بقولى « ان » بمعنى « نعم » است و بقولى اسم « ان » ضمير محذوف است و . . .\r\nدر اين ميان ابن كثير نون « هذان » را تشديد داده و وجه آن يا اين است كه نون عوض از الف محذوف است يا براى فرق ميان كلمات مبهم و غير مبهم است .\r\nفاجمعوا : ابو عمرو بهمزهء وصل و فتح ميم و ديگران از باب افعال خوانده‌اند .\r\nيخيل : ابن عامر و روح و زيد به تاء و ديگران به ياء خوانده‌اند . بنا بر قرائت اول ، نائب فاعل ضمير مستتر و عائد به حبال و بنا بر قرائت دوم نائب فاعل « ان » است .\r\n\r\nمقصود :\r\nاكنون خداوند حكايت مىكند كه فرعون به موسى نسبت سحر داد تا مردم را به اشتباه اندازد . مىفرمايد :\r\n قالَ أَ جِئْتَنا لِتُخْرِجَنا مِنْ أَرْضِنا بِسِحْرِكَ يا مُوسى  : اى موسى آمده‌اى كه ما را به سحر خويش از سرزمينمان بيرون كنى ؟\r\n فَلَنَأْتِيَنَّكَ بِسِحْرٍ مِثْلِهِ  : ما نيز سحرى همچون سحر تو خواهيم آورد .\r\n فَاجْعَلْ بَيْنَنا وَ بَيْنَكَ مَوْعِداً لا نُخْلِفُهُ نَحْنُ وَ لا أَنْتَ مَكاناً سُوىً  :\r\nجايى وعده‌گاه قرار ده كه ما و تو در موقع معين در آنجا حاضر گرديم . آن جا بايد از نظر مسافت براى ما و تو يكسان باشد .\r\n قالَ مَوْعِدُكُمْ يَوْمُ الزِّينَةِ وَ أَنْ يُحْشَرَ النَّاسُ ضُحًى  : در ميان مردم مصر يكى از روزها را روز زينت مىناميدند . و در آن روز مردم لباس نو مىپوشيدند و بازارها را تزيين مىكردند . موسى وعده گذاشت كه در بامداد همان روز كه مردم از خانه‌ها خارج مىشوند ، در محل مخصوص اجتماع كنند و جريانات را از نزديك تماشا كنند .\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nتا هيچگونه شبهه‌اى براى كسى باقى نماند .\r\n فَتَوَلَّى فِرْعَوْنُ فَجَمَعَ كَيْدَهُ ثُمَّ أَتى  : فرعون از موسى جدا شد و نيرنگهاى خود را فراهم كرد و در وقت مقرر به وعده‌گاه آمد .\r\n قالَ لَهُمْ مُوسى  : موسى ساحران را كه سحر خود را براى مقابله با اعجاز موسى حاضر كرده بودند ، موعظه كرد و به آنها گفت :\r\n وَيْلَكُمْ  : اين كلمه براى تهديد به كار مىرود . يعنى خداوند شما را گرفتار ويل و عذاب گرداند . ممكن است منادى باشد و در اين صورت دعاى عذاب براى آنها مىكند . برخى گفته‌اند دو كلمه است به اين صورت : « وى لكم » يعنى از شما تعجب مىكنم .\r\n لا تَفْتَرُوا عَلَى اللَّهِ كَذِباً  : ابن عباس گويد : يعنى كسى را شريك خدا نسازيد . برخى گفته‌اند : يعنى به خدا دروغ نبنديد و معجزات مرا به سحر و سحر خود را به حق و فرعون را به الوهيت و خداوندى نسبت ندهيد .\r\n فَيُسْحِتَكُمْ بِعَذابٍ  : كه شما را گرفتار عذاب و هلاكت خواهد كرد . اصل سحت تراشيدن تمام موهاى سر است و « سحته اللَّه و اسحته » يعنى خدا او را مستأصل و هلاك گردانيد .\r\n وَ قَدْ خابَ مَنِ افْتَرى  : قتاده گويد : يعنى كسى كه نسبت دروغ به خدا بدهد زيانكار است . بعضى گويند : يعنى چنين كسى اميدش از خدا و بهشت قطع شده است .\r\n فَتَنازَعُوا أَمْرَهُمْ بَيْنَهُمْ  : مردم در بارهء موسى و هارون و فرعون به مشاوره پرداختند و هر كدام در رد عقيدهء ديگرى و اثبات نظر خود كوشش ميكرد .\r\nبرخى گويند : يعنى ساحران در بارهء عصاها و ريسمانها و اينكه كداميك آغاز كنند ، به شور پرداختند .\r\n وَ أَسَرُّوا النَّجْوى  : آنها مطالب خود را پوشيده از فرعون براى يكديگر بيان كرده ، گفتند : اگر موسى بر ما غالب آمد از او تبعيت مىكنيم .\r\nمحمد بن اسحاق مىگويد : وقتى موسى به ايشان گفت : « ويلكم ! » آنها به نحوى پرداخته ، گفتند : اين نه سخن ساحران است .\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nقتاده گويد : نجواى آنها اين بود كه اگر او ساحر است بر او غالب مىآييم و اگر از جانب خداست پيروز خواهد شد .\r\nبرخى گويند : يعنى ساحران سخن خود را از موسى و هارون مخفى داشتند و با فرعون به نجوى پرداختند .\r\n قالُوا إِنْ هذانِ لَساحِرانِ يُرِيدانِ أَنْ يُخْرِجاكُمْ مِنْ أَرْضِكُمْ بِسِحْرِهِما  :\r\nفرعون و اطرافيانش بمردم گفتند : اين دو برادر ساحرانى هستند كه ميخواهند شما را با سحر خويش از سرزمين مصر خارج سازند .\r\n وَ يَذْهَبا بِطَرِيقَتِكُمُ الْمُثْلى  : و راه شما را كه بهترين و نزديكترين راه به حق است از شما بگيرند و مردم را متوجه خويش سازند . اين معنى از امير المؤمنين على ( ع ) است .\r\nبرخى گفته‌اند : بنى اسرائيل كه از لحاظ عدد و ثروت ، اكثريت داشتند ، طريقه و وسيلهء زندگى مصريان بودند . مىترسيدند كه موسى و هارون بنى اسرائيل را با خود ببرند .\r\nبرخى گويند : يعنى مىخواهند دين و آيين پسنديدهء شما را از شما بگيرند .\r\n فَأَجْمِعُوا كَيْدَكُمْ  : تمام تدبيرها و نيرنگ‌هاى خود را به كار اندازيد .\r\n ثُمَّ ائْتُوا صَفًّا  : آن گاه صف بسته بيائيد تا نظم و هيبت خود را بهتر نشان دهيد برخى گويند : منظور از صف همان « مصلى » است كه در روز عيد جهت نماز در آنجا جمع مىشدند .\r\n وَ قَدْ أَفْلَحَ الْيَوْمَ مَنِ اسْتَعْلى  : امروز سعادتمند كسى است كه غلبه و برترى پيدا كند . برخى گويند : اين جمله ، تتمهء قول فرعون به ساحران است و برخى گويند :\r\nگفتار خود ساحران به يكديگر است .\r\n قالُوا يا مُوسى إِمَّا أَنْ تُلْقِيَ وَ إِمَّا أَنْ نَكُونَ أَوَّلَ مَنْ أَلْقى  : ساحران موسى را مخير كردند كه عصاى خود را اول بيفكند يا بعد .\r\n قالَ بَلْ أَلْقُوا  : موسى به ايشان گفت : شما اول بيندازيد . منظور اين بود\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nكه وقتى موسى عصاى خود را بيندازد و سحر آنها را باطل كند ، تأثير بيشترى در دلها داشته باشد .\r\n فَإِذا حِبالُهُمْ وَ عِصِيُّهُمْ يُخَيَّلُ إِلَيْهِ مِنْ سِحْرِهِمْ أَنَّها تَسْعى  : موسى خيال ميكرد كه ريسمانها و عصاهاى ايشان حركت مىكنند ، برخى گفته‌اند : يعنى فرعون خيال ميكرد . اينكه مىگويد : خيال ميكرد ، بواسطهء اين است كه ريسمانها و عصاها حقيقةً حركت نميكردند . بلكه نظر به اينكه در داخل آنها جيوه ريخته بودند ، همين كه آفتاب گرم شد ، جيوه بالا رفت و چيزهايى كه جيوه در داخل آنها بود به حركت در آمدند . كسى كه به اين صحنه مىنگريست و رمز آن را نميدانست ، گمان ميكرد كه واقعاً ريسمانها و عصاها به حركت در آمده‌اند .\r\n\r\n","description":"","footnote":"","page_name":" 43 ","page_number":45},
  {"content":"\r\n\r\n\r\n[ سوره طه ( 20 ) : آيات 67 تا 76 
  ]\r\nفَأَوْجَسَ فِي نَفْسِهِ خِيفَةً مُوسى ( 67 ) قُلْنا لا تَخَفْ إِنَّكَ أَنْتَ الْأَعْلى ( 68 ) وَ أَلْقِ ما فِي يَمِينِكَ تَلْقَفْ ما صَنَعُوا إِنَّما صَنَعُوا كَيْدُ ساحِرٍ وَ لا يُفْلِحُ السَّاحِرُ حَيْثُ أَتى ( 69 ) فَأُلْقِيَ السَّحَرَةُ سُجَّداً قالُوا آمَنَّا بِرَبِّ هارُونَ وَ مُوسى ( 70 ) قالَ آمَنْتُمْ لَهُ قَبْلَ أَنْ آذَنَ لَكُمْ إِنَّهُ لَكَبِيرُكُمُ الَّذِي عَلَّمَكُمُ السِّحْرَ فَلَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ وَ لَأُصَلِّبَنَّكُمْ فِي جُذُوعِ النَّخْلِ وَ لَتَعْلَمُنَّ أَيُّنا أَشَدُّ عَذاباً وَ أَبْقى ( 71 )\r\nقالُوا لَنْ نُؤْثِرَكَ عَلى ما جاءَنا مِنَ الْبَيِّناتِ وَ الَّذِي فَطَرَنا فَاقْضِ ما أَنْتَ قاضٍ إِنَّما تَقْضِي هذِهِ الْحَياةَ الدُّنْيا ( 72 ) إِنَّا آمَنَّا بِرَبِّنا لِيَغْفِرَ لَنا خَطايانا وَ ما أَكْرَهْتَنا عَلَيْهِ مِنَ السِّحْرِ وَ اللَّهُ خَيْرٌ وَ أَبْقى ( 73 ) إِنَّهُ مَنْ يَأْتِ رَبَّهُ مُجْرِماً فَإِنَّ لَهُ جَهَنَّمَ لا يَمُوتُ فِيها وَ لا يَحْيى ( 74 ) وَ مَنْ يَأْتِهِ مُؤْمِناً قَدْ عَمِلَ الصَّالِحاتِ فَأُولئِكَ لَهُمُ الدَّرَجاتُ الْعُلى ( 75 ) جَنَّاتُ عَدْنٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ مَنْ تَزَكَّى ( 76 )\r\n\r\n","description":"","footnote":"","page_name":" 44 ","page_number":46},
  {"content":"\r\n\r\n\r\nترجمه :\r\nموسى در دل خود احساس ترس كرد . گفتيم : نترس كه تو برترى و بيفكن آنچه را كه در دست دارى تا آنچه ساختند ببلعد . آنچه ساختند نيرنگ جادوگر است و جادوگر از هر جا بيايد رستگار نميشود . ساحران به سجده افتاده ، گفتند : بخداى موسى و هارون ايمان آورديم . فرعون گفت : پيش از آنكه به شما اذن دهم به او ايمان آورديد . او بزرگ شماست كه سحر را بشما آموخت . دست و پايتان را بطور مخالف مىبرم و شما را در شاخه‌هاى نخل مىآويزم و خواهيد دانست كه كداميك از ما از لحاظ عذاب شديدتر و باقىتريم . گفتند : ترا بر بيناتى كه موسى براى ما آورده است و بر خدايى كه ما را آفريده ترجيح نميدهيم . هر حكمى خواهى بكن . تو فقط در زندگى اين جهان حكمروا هستى . ما به خداى خويش ايمان آورده‌ايم تا خطاهاى ما را بيامرزد و از سحر ما كه به اجبار تو بوده صرف نظر كند . خداوند بهتر و باقىتر است . هر كس كه گنهكارانه نزد خدا آيد ، برايش آتش جهنم است كه در آنجا نه مىميرد و نه زنده مىشود و كسانى كه با ايمان نزد خدا آيند و كارهاى شايسته كرده باشند ، بر ايشان درجات عالى خواهد بود . بهشت‌هاى عدن كه از زير آنها نهرها روان است . اين است جزاى كسى كه خود را تزكيه كند .\r\n\r\nقرائت :\r\nتلقف : ابن ذكوان به رفع و ديگران به جزم خوانده‌اند ، لكن حفص به تخفيف و باقى به تشديد خوانده‌اند . رفع آن براى اين است كه حال و جزم آن بنا بر اين است كه جواب است .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nكيد ساحر : اهل كوفه بجز عاصم « سحر » و ديگران « ساحر » خوانده‌اند .\r\nبنا بر قرائت اول « سحر » هم مصدر و به معناى فاعل است .\r\n\r\nلغت :\r\nلقف : به سرعت گرفتن .\r\nكبير : معلم .\r\nايثار : ترجيح .\r\nتزكى : طلب پاكى و نيكى . زكات مال هم همين است زيرا باعث زيادى مال مىشود .\r\n\r\nاعراب :\r\n ما صَنَعُوا  : اسم ان  آمَنْتُمْ لَهُ  : فرق آن با « آمنتم به » اين است كه اولى به معنى تصديق و دومى به معنى ايمان ضد كفر است .\r\n مِنْ خِلافٍ  : ممكن است به معنى « عن خلاف » باشد يا به معنى « على خلاف » و حال باشد .\r\n فِي جُذُوعِ النَّخْلِ  : « فى » به معنى « على » است .\r\n أَيُّنا أَشَدُّ عَذاباً  : تعليق است يعنى فعل « لتعلمن » در لفظ آن عمل نكرده است .\r\n وَ الَّذِي فَطَرَنا  : عطف بر  « ما جاءَنا »  يا اينكه و او براى قسم است .\r\nقاض : به تقدير « قاضيه » .\r\n هذِهِ الْحَياةَ  : به تقدير « امور هذه الحياة » يا « مدة هذه الحياة » بنا بر اول « هذه » مفعول به و بنا بر ثانى مفعول فيه است .\r\n جَنَّاتُ عَدْنٍ  : بدل از « درجات » .\r\n\r\nمقصود :\r\n فَأَوْجَسَ فِي نَفْسِهِ خِيفَةً مُوسى  : موسى از ديدن منظرهء سحر آميز ايشان احساس ترس كرد . يعنى ترسيد كه مردم دچار اشتباه شوند و گمان كنند كه عمل ساحران مانند اعجاز موسى است و از تبعيت وى خوددارى كنند . اين معنى از جبائى است .\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nاما بقولى طبيعى هر انسانى است كه از ديدن منظرهء هولناك بترسد و موسى هم ترسيد .\r\nبرخى گفته‌اند : ترس موسى از اين بود كه مردم پيش از ديدن اعجاز وى متفرق شوند و او نتواند شبهه را از قلب ايشان بزدايد .\r\nبرخى گفته‌اند : موسى نميدانست كه آيا عصايش وقتى اژدها شد مىتواند بر آنچه ساحران آورده بودند غلبه كند يا نه ؟ از اين جهت مىترسيد . زيرا اگر عصايش اژدها مىشد و مارهاى ساحران را نمىبلعيد ، ساحران مدعى مىشدند كه با موسى برابر هستند . مخصوصاً كه زور و زر و هوى و هوس نيز طرفدار آنها بود .\r\nاما وقتى عصايش اژدها شد و نيرنگ ساحران باطل گرديد ، اين ترس بر طرف شد .\r\n قُلْنا لا تَخَفْ إِنَّكَ أَنْتَ الْأَعْلى  : بموسى گفتيم : نترس . تو بواسطهء پيروزى و غلبه ، برتر خواهى بود .\r\n وَ أَلْقِ ما فِي يَمِينِكَ تَلْقَفْ ما صَنَعُوا  : عصا را بيفكن تا ريسمان‌ها و عصاهاى آنها را ببلعد . زيرا اينها اجسامى بيش نيستند و صانع آنها بر آنها غالب است .\r\nگويند : هنگامى كه عصا را افكند ، اژدهايى شد و اطراف صفوف گردش كرد تا همگان او را ديدند . آن گاه به طرف ريسمانها و عصاها رفت و همه را بلعيد . موسى آن را گرفت و به شكل عصا در آمد .\r\n إِنَّما صَنَعُوا كَيْدُ ساحِرٍ  : كارى كه آنها كرده‌اند ، مكر و نيرنگ ساحران است و واقعيتى ندارد .\r\n وَ لا يُفْلِحُ السَّاحِرُ  : از آنجا كه سحر حقيقتى ندارد ، كار ساحر موجب پيروزى و رستگارى او نخواهد شد .\r\n حَيْثُ أَتى  : ساحر در هر جا باشد و هر جا سحر كند ، سرانجامش شكست است .\r\n فَأُلْقِيَ السَّحَرَةُ سُجَّداً  : پس از اين واقعهء حيرت انگيز ، ساحران اولين كسانى بودند كه در برابر موسى تسليم شدند و به سجده افتادند .\r\n قالُوا آمَنَّا بِرَبِّ هارُونَ وَ مُوسى  : گفتند : بخداى هارون و موسى ايمان آورديم . البته خدا ، خداى همگان است نه تنها هارون و موسى . اما علت اينكه\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nمىگويند : خداى هارون و موسى ، اين است كه آنها فرستادگانش هستند و به بركت دعاى آنها سحر ايشان باطل شده است .\r\n قالَ آمَنْتُمْ لَهُ قَبْلَ أَنْ آذَنَ لَكُمْ  : فرعون گفت : شما پيش از آنكه از من اجازه بگيريد ، بموسى ايمان آورديد . اين سخن فرعون حاكى از جهل اوست . زيرا فكر ميكرد كه كسى مىتواند ايمان بياورد كه وى اذنش بدهد . فرق اذن و امر اين است كه در امر ارادهء آمر نيز هست ولى در اذن ارادهء آمر نيست . مثلا  « وَ إِذا حَلَلْتُمْ فَاصْطادُوا »  ( مائده 2 ) هر وقت از احرام خارج شديد ، صيد كنيد ، اذن است . اما « اقيموا الصلاة » ( مجادله 13 ) نماز را بپاى داريد ، امر است .\r\n إِنَّهُ لَكَبِيرُكُمُ الَّذِي عَلَّمَكُمُ السِّحْرَ  : موسى استاد شماست . او سحر را به شما آموخته است . بديهى است كه شاگرد در برابر استاد مغلوب مىشود . برخى گويند :\r\nيعنى او رئيس و راهبر و پيشوا و شما پيروان او هستيد . شما ضعيف‌تر از او نيستيد ولى بپاس احترام و احتشام او از معارضه و مبارزه خوددارى كرديد .\r\n فَلَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ  : بايد دست راست و پاى چپ شما را قطع كنم .\r\n وَ لَأُصَلِّبَنَّكُمْ فِي جُذُوعِ النَّخْلِ  : و شما را بر شاخه‌هاى نخل بياويزم .\r\n وَ لَتَعْلَمُنَّ أَيُّنا أَشَدُّ عَذاباً وَ أَبْقى  : و خواهيد دانست كه آيا من بر ايمان شما سخت گيرتر و پايدارترم يا خداى موسى بر بىايمانى شما سخت گيرتر و پايدارتر است ؟\r\n قالُوا لَنْ نُؤْثِرَكَ عَلى ما جاءَنا مِنَ الْبَيِّناتِ  : ساحران بفرعون گفتند : ترا بر اين ادله‌اى كه بر صدق موسى دلالت دارند ، ترجيح نميدهيم . موسى معجزاتى دارد كه انجام آنها از دسترس قواى بشرى خارج است .\r\n وَ الَّذِي فَطَرَنا  : و ترا بر خداوندى كه آفريدگار ماست ترجيح نميدهيم .\r\nممكن است اين قسمت سوگند باشد . يعنى بر خدايى كه آفريدگار ماست سوگند ترا بر معجزات موسى ترجيح نميدهيم .\r\n فَاقْضِ ما أَنْتَ قاضٍ  : هر كارى كه از دستت برمىآيد بكن يا هر حكمى كه\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nميخواهى صادر كن . در هر صورت ما از ايمان خود دست بردار نيستيم .\r\n إِنَّما تَقْضِي هذِهِ الْحَياةَ الدُّنْيا  : تو هر كارى يا هر حكمى بكنى مخصوص اين جهان است . اما در عالم آخرت سلطه و حكومتى ندارى . برخى گفته‌اند : يعنى تو زندگى اين جهان را هرطور باشد مىگذرانى نه زندگى آخرت را .\r\n إِنَّا آمَنَّا بِرَبِّنا لِيَغْفِرَ لَنا خَطايانا  : ما بخداى خويش ايمان آورده‌ايم كه از شرك و معاصى ما چشمپوشى كند .\r\n وَ ما أَكْرَهْتَنا عَلَيْهِ مِنَ السِّحْرِ  : و گناه سحر ما را - كه به اكراه و اجبار شماست - ببخشايد .\r\nرسم سلاطين بر اين بود كه مردم را به آموختن سحر مجبور ميكردند تا بتوانند در چنين مواقعى از آن استفاده كنند . عبد العزيز بن ابان گويد : ساحران بفرعون گفتند : موسى را در وقت خواب به ما نشان ده . فرعون به آنها نشان داد .\r\nديدند عصايش از او پاسدارى مىكند . گفتند : اين سحر نيست . زيرا ساحر وقتى بخواب مىرود سحرش باطل مىشود . لكن فرعون قبول نكرد و آنها را مجبور كرد كه سحر كنند .\r\n وَ اللَّهُ خَيْرٌ وَ أَبْقى  : خداوند و پاداشش براى ما از تو بهتر و پايدارتر است .\r\nبرخى گويند : يعنى خداوند ثوابش براى مؤمنين بهتر و كيفرش براى عاصيان پايدارتر است و اين جمله جواب :  « وَ لَتَعْلَمُنَّ أَيُّنا أَشَدُّ عَذاباً وَ أَبْقى »  است .\r\nتا اينجا نقل گفتار ساحران تمام مىشود . سپس خداوند مىفرمايد :\r\n إِنَّهُ مَنْ يَأْتِ رَبَّهُ مُجْرِماً فَإِنَّ لَهُ جَهَنَّمَ لا يَمُوتُ فِيها وَ لا يَحْيى  : مجرم يعنى كافر يا كسى كه رفتارش چون رفتار فرعون باشد . كسانى كه مجرم باشند و به - پيشگاه خداوند آيند ، گرفتار آتش دوزخند . نمىميرند تا راحت شوند و نه حيات ديگرى كه راحتى داشته باشد ، پيدا مىكنند . بلكه همواره گرفتار كيفرند .\r\n وَ مَنْ يَأْتِهِ مُؤْمِناً قَدْ عَمِلَ الصَّالِحاتِ فَأُولئِكَ لَهُمُ الدَّرَجاتُ الْعُلى  : كسانى كه خدا و انبياء را تصديق كرده باشند و بحضور خدا آيند و وظائف عملى خود را\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nانجام داده باشند ، درجات بهشت كه بعضى بر بعضى برترى دارد ، براى ايشان است .\r\n جَنَّاتُ عَدْنٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ مَنْ تَزَكَّى  :\r\nبهشت‌هايى كه محل اقامت است و رودها از زير آنها روان است و بطور جاويدان در آنجا هستند . آن ثواب و پاداشى كه ذكر شد براى كسانى است كه بوسيلهء ايمان خود را پاك كرده و از آلودگى كفر و معصيت دور باشند .\r\n\r\n","description":"","footnote":"","page_name":" 50 ","page_number":52},
  {"content":"\r\n\r\n\r\n[ سوره طه ( 20 ) : آيات 77 تا 86 
  ]\r\nوَ لَقَدْ أَوْحَيْنا إِلى مُوسى أَنْ أَسْرِ بِعِبادِي فَاضْرِبْ لَهُمْ طَرِيقاً فِي الْبَحْرِ يَبَساً لا تَخافُ دَرَكاً وَ لا تَخْشى ( 77 ) فَأَتْبَعَهُمْ فِرْعَوْنُ بِجُنُودِهِ فَغَشِيَهُمْ مِنَ الْيَمِّ ما غَشِيَهُمْ ( 78 ) وَ أَضَلَّ فِرْعَوْنُ قَوْمَهُ وَ ما هَدى ( 79 ) يا بَنِي إِسْرائِيلَ قَدْ أَنْجَيْناكُمْ مِنْ عَدُوِّكُمْ وَ واعَدْناكُمْ جانِبَ الطُّورِ الْأَيْمَنَ وَ نَزَّلْنا عَلَيْكُمُ الْمَنَّ وَ السَّلْوى ( 80 ) كُلُوا مِنْ طَيِّباتِ ما رَزَقْناكُمْ وَ لا تَطْغَوْا فِيهِ فَيَحِلَّ عَلَيْكُمْ غَضَبِي وَ مَنْ يَحْلِلْ عَلَيْهِ غَضَبِي فَقَدْ هَوى ( 81 )\r\nوَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى ( 82 ) وَ ما أَعْجَلَكَ عَنْ قَوْمِكَ يا مُوسى ( 83 ) قالَ هُمْ أُولاءِ عَلى أَثَرِي وَ عَجِلْتُ إِلَيْكَ رَبِّ لِتَرْضى ( 84 ) قالَ فَإِنَّا قَدْ فَتَنَّا قَوْمَكَ مِنْ بَعْدِكَ وَ أَضَلَّهُمُ السَّامِرِيُّ ( 85 ) فَرَجَعَ مُوسى إِلى قَوْمِهِ غَضْبانَ أَسِفاً قالَ يا قَوْمِ أَ لَمْ يَعِدْكُمْ رَبُّكُمْ وَعْداً حَسَناً أَ فَطالَ عَلَيْكُمُ الْعَهْدُ أَمْ أَرَدْتُمْ أَنْ يَحِلَّ عَلَيْكُمْ غَضَبٌ مِنْ رَبِّكُمْ فَأَخْلَفْتُمْ مَوْعِدِي ( 86 )\r\n\r\n","description":"","footnote":"","page_name":" 51 ","page_number":53},
  {"content":"\r\n\r\n\r\nترجمه :\r\nبه موسى وحى كرديم كه بندگان مرا شبانه ببر و براى آنها راهى خشك در دريا پديد آورد . نه از رسيدن فرعون ترسى دارى و نه از غرق شدن . فرعون با لشكريانش آنها را دنبال كرد و آب دريا آنها را فرا گرفت . فرعون مردم خود را گمراه كرد و هدايت نكرد . اى بنى اسرائيل ، شما را از دشمنتان نجات داديم و با شما در جانب راست طور وعده گذاشتيم ، بر شما من و سلوى نازل كرديم . از روزيهاى پاكيزهء ما بخوريد و در آن سركشى نكنيد كه غضبم شما را فرا ميگيرد و هر كس گرفتار غضبم شود ، به هلاكت مىرسد . من آمرزگار كسى هستم كه توبه كند و ايمان آرد و عمل شايسته كند .\r\nآن گاه هدايت پذيرد .\r\nاى موسى ! چه چيز ترا به عجله واداشت كه از قومت جلو افتادى ؟ گفت : آنها در پى منند . خدايا بسوى تو شتاب كردم كه خشنود گردى . خداوند فرمود : پس از تو قومت را مبتلا ساختيم و سامرى آنها را گمراه كرد . موسى با خشم و اندوه بسوى قومش باز گشته ، گفت : اى قوم ، آيا خداوند بر شما وعدهء نيكو نداد ؟ آيا وقت عهد بر شما طولانى شد يا اينكه خواستيد گرفتار خشم پروردگارتان شويد و وعده مرا خلف كرديد ؟\r\n\r\nقرائت :\r\nلا تخاف : حمزه بجزم خوانده و ديگران به رفع . رفع بنا بر اين است كه حال از فاعل « اضرب » باشد و جزم بنا بر اين است كه جواب « اضرب » باشد .\r\nقد انجيناكم : اين كلمه و نظائر آن « و واعدناكم » و « رزقناكم » را كوفيان\r\n\r\n","description":"","footnote":"","page_name":" 52 ","page_number":54},
  {"content":"\r\n\r\n- بجز عاصم - به صيغهء متكلم وحده خوانده‌اند . اما به صيغهء متكلم مع الغير به قرينهء « و نزلنا عليكم » است . در مورد « و واعدناكم » ابو جعفر و ابو عمرو و يعقوب و سهل بدون الف خوانده‌اند و در اين صورت وعده از جانب خداست و طرفينى نيست و همين اولى است .\r\nفيحل : كسايى اين كلمه را بضم حاء و ديگران بكسر حاء خوانده‌اند .\r\nهمچنين در مورد « يحلل » كسايى بضم لام و ديگران بكسر خوانده‌اند . قرائت كسر از مادهء « حلال » است . يعنى بعد از آنكه غضب خدا بر ايشان حرام بود ، حلالشان مىشود . وجه قرائت ضم اين است كه از حلول است . يعنى غضب خدا بر ايشان نازل مىشود .\r\n\r\nلغت :\r\nيبس : يابس و خشك . جمع يبوس .\r\nاسف : شديدتر از خشم ، حزن و اندوه .\r\n\r\nاعراب :\r\n هُمْ أُولاءِ  : مبتدا و خبر يا « اولاء » بدل از « هم » و  « عَلى أَثَرِي »  خبر .\r\nبنا بر اول  « عَلى أَثَرِي »  حال يا خبر دوم است .\r\n\r\nمقصود :\r\nاكنون خداوند از حال بنى اسرائيل خبر داده ، مىفرمايد :\r\n وَ لَقَدْ أَوْحَيْنا إِلى مُوسى أَنْ أَسْرِ بِعِبادِي  : بعد از آنكه فرعون آيات را ديد و خود و قومش ايمان نياوردند ، به موسى وحى كرديم كه شبانه قوم خود را از سر زمين مصر ببر .\r\n فَاضْرِبْ لَهُمْ طَرِيقاً فِي الْبَحْرِ يَبَساً  ، بوسيلهء عصا راهى خشك در دريا بوجود آور ، تا بنى اسرائيل بتوانند از آن بگذرند . در اينجا مراد از زدن طريق ، زدن دريا و شكافتن آن به منظور بوجود آوردن طريق است .\r\n لا تَخافُ دَرَكاً وَ لا تَخْشى  : نميترسى كه فرعون به تو دست يابد ، يا اينكه در\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nدريا غرق شوى .\r\n فَأَتْبَعَهُمْ فِرْعَوْنُ بِجُنُودِهِ  : فرعون با سپاهيانش بدنبال ايشان حركت كردند .\r\nدر اينجا جمله‌اى محذوف است . يعنى موسى و قومش داخل دريا شدند و فرعون . . .\r\n فَغَشِيَهُمْ مِنَ الْيَمِّ ما غَشِيَهُمْ  : و آب دريا فرعون و سپاهيانش را پوشيد و غرق كرد .\r\nاين تعبير ، به منظور بزرگ شمردن حادثه است . يعنى همان چيزى كه شناخته و شنيده‌ايد ، آنها را بپوشانيد . چنان كه ابو النجم گفته است :\r\n« انا ابو النجم و شعرى شعرى » من ابو النجم هستم و شعر من همان است كه شنيده و دانسته‌ايد .\r\nحاصل مطلب اينكه : سرانجام فرعون نابود شد و موسى نجات يافت . اين است سرانجام كار ايشان تا اهل عبرت ، چشم دل بگشايند و عبرت گيرند .\r\n وَ أَضَلَّ فِرْعَوْنُ قَوْمَهُ وَ ما هَدى  : فرعون ، ملت خود را از هدايت و حق و حقيقت دور كرد و نخواست كه آنها اهل هدايت و رشد باشند .\r\nاينكه « و ما هدى » را بعداً ذكر مىكند ، ميخواهد بفهماند كه فرعون بر اضلال ايشان ادامه ميداد و روش خود را تغيير نداد .\r\nحذف مفعول « هدى » به منظور رعايت رءوس آيات است .\r\nاين جمله در پاسخ قول فرعون است كه بمردم مىگفت :  « وَ ما أَهْدِيكُمْ إِلَّا سَبِيلَ - الرَّشادِ »  . اكنون به منظور شمردن نعمتها به بنى اسرائيل خطاب كرده ، ميفرمايد :\r\n يا بَنِي إِسْرائِيلَ قَدْ أَنْجَيْناكُمْ مِنْ عَدُوِّكُمْ  : اى بنى اسرائيل شما را در برابر چشمتان از دشمن بد خواهتان فرعون نجات داديم .\r\n وَ واعَدْناكُمْ جانِبَ الطُّورِ الْأَيْمَنَ  : خداوند وعده گذاشته بود كه موسى پس از غرق فرعون به سمت راست كوه طور بيايد و كتاب آسمانى تورات را كه مقررات و احكام مورد نياز ايشان را در برداشت ، دريافت كند . « 1 »\r\n\r\n\r\n","description":"","footnote":"\r\n( 1 ) - تورات كنونى غير از آن توراتى است كه در سمت راست كوه طور بر حضرت موسى نازل شد .\r\n","page_name":" 54 ","page_number":56},
  {"content":"\r\n\r\n وَ نَزَّلْنا عَلَيْكُمُ الْمَنَّ وَ السَّلْوى  : در بيابان « تيه » بر شما من و سلوى نازل كرديم . « 1 »  كُلُوا مِنْ طَيِّباتِ ما رَزَقْناكُمْ  : از چيزهاى پاكيزه‌اى كه به شما روزى كرده‌ايم ، بخوريد .\r\nاين دستور ، براى اباحه است نه براى وجوب .\r\n وَ لا تَطْغَوْا فِيهِ  : تعدى نكنيد و بوجهى كه بر شما حرام شده است ، نخوريد .\r\nبرخى گفته‌اند : يعنى از حلال به حرام تجاوز نكنيد . و برخى گفته‌اند : روزى حلال را براى نيرو گرفتن در راه معصيت نخوريد .\r\n فَيَحِلَّ عَلَيْكُمْ غَضَبِي  : زيرا گرفتار خشم من خواهيد شد .\r\n وَ مَنْ يَحْلِلْ عَلَيْهِ غَضَبِي فَقَدْ هَوى  : هر كس گرفتار خشم من شود ، هلاك ميگردد . « هوى » سقوط از بالا به زير است و اين چيزى جز هلاك شدن يا سقوط در آتش جهنم نيست .\r\n وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً   ثُمَّ اهْتَدى  : من آمرزگار كسى هستم كه توبه كند و به خدا و رسولش ايمان آورد و وظائف خود را انجام دهد و تا لحظهء مرگ ، ايمان را از دست ندهد .\r\nامام باقر ( ع ) فرمود : منظور از « اهتدى » اين است كه به ولايت اهل بيت نائل آيد . به خدا قسم ، اگر مردى تمام عمر در ميان ركن و مقام ابراهيم خدا را عبادت كند ، آن گاه بميرد و از ولايت ما دور باشد ، خدا او را بر پيشانى در جهنم ساقط مىكند .\r\nاين روايت را ابو القاسم حسكانى به اسناد خويش نقل كرده و عياشى در تفسير خود به طرق مختلفى آورده است .\r\n وَ ما أَعْجَلَكَ عَنْ قَوْمِكَ يا مُوسى  : ابن اسحاق گويد : وعده اين بود كه موسى به اتفاق قوم يا جماعتى از بزرگان قوم ، به كوه طور آيد . اما وى بر اثر شوق زياد ، شتاب كرد و به تنهايى آمد و منتظر بود كه آنها بدنبالش بيايند . از اينرو خداوند به او فرمود : « چه باعث شد كه عجله كردى و قوم را با خود نياوردى ؟ ! »\r\n\r\n\r\n","description":"","footnote":"\r\n( 1 ) - براى تفصيل بيشتر رجوع شود به تفسير سورهء بقره آيه 57\r\n","page_name":" 55 ","page_number":57},
  {"content":"\r\n\r\n قالَ هُمْ أُولاءِ عَلى أَثَرِي  : موسى در جواب گفت : آنها در پى من هستند و به زودى به من خواهند پيوست .\r\nحسن گويد : يعنى آنها به دين و به راه و رسم من هستند و منتظرند كه برگردم و دستورات دينى را بايشان ابلاغ كنم .\r\n وَ عَجِلْتُ إِلَيْكَ رَبِّ لِتَرْضى  : خدايا من عجله كردم و بر آنها سبقت گرفتم تا ترا راضى گردانم .\r\n قالَ فَإِنَّا قَدْ فَتَنَّا قَوْمَكَ  : خداوند فرمود : ما قوم ترا بوسيلهء گوسالهء سامرى به امتحان افكنديم و تكليف را بر آنها دشوار گرفتيم و بر آنها لازم شمرديم كه دقت كنند و بدانند كه گوساله خدا نيست . چنان كه ميفرمايد :    « الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ »    ( سوره عنكبوت 2 ) آيا مردم گمان مىكنند كه چون گفتند ايمان آورديم ، متروك مىمانند و گرفتار امتحان نميشوند ؟\r\n مِنْ بَعْدِكَ وَ أَضَلَّهُمُ السَّامِرِيُّ  : اين امتحان بعد از رفتن تو بود كه سامرى ايشان را دعوت بگمراهى كرد .\r\nبرخى گويند : منظور اين است كه ما با آنها معاملهء امتحان كنندگان كرديم تا مخلص از منافق شناخته شود .\r\n فَرَجَعَ مُوسى إِلى قَوْمِهِ غَضْبانَ أَسِفاً  : موسى از ميقات با خشم و اندوه شديد بسوى بنى اسرائيل برگشت . علت تأثر موسى اين بود كه مىترسيد نتواند آنها را به راه راست برگرداند .\r\n قالَ يا قَوْمِ أَ لَمْ يَعِدْكُمْ رَبُّكُمْ وَعْداً حَسَناً  : به ايشان گفت : مگر نه خداوند به شما وعدهء راست داده بود كه تورات را براى شما بفرستد تا بمحتويات آن آگاه شويد و طبق دستور آن عمل كنيد و سزاوار پاداش گرديد ؟\r\nبرخى گويند : منظور از وعدهء راست ، نجات از فرعون و آمدن به طرف راست كوه طور و آمرزش توبه كاران است .\r\n أَ فَطالَ عَلَيْكُمُ الْعَهْدُ  : آيا مدت دورى من از شما زياد شده بود ؟\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n أَمْ أَرَدْتُمْ أَنْ يَحِلَّ عَلَيْكُمْ غَضَبٌ مِنْ رَبِّكُمْ  : يا مىخواستيد با پرستش گوساله ، گرفتار خشم خدا شويد ؟\r\n فَأَخْلَفْتُمْ مَوْعِدِي  : در نتيجه پس از من بد رفتارى كرديد و ثابت و استوار نمانديد . روشنگر اين جمله اين است :  « بِئْسَما خَلَفْتُمُونِي مِنْ بَعْدِي »  بعد از من بد - رفتارى پيشه كرديد ! برخى گويند : چون موسى به آنها امر كرده بود كه در كوه طور به وى ملحق شوند و آنها ملحق نشده بودند ، از اين جهت ميفرمايد :  « فَأَخْلَفْتُمْ مَوْعِدِي »  .\r\nبرخى گويند : موسى به آنها امر كرده بود كه تابع هارون باشند و تا مراجعت وى دستور او را عمل كنند ولى بنى اسرائيل به مخالفت هارون پرداختند .\r\n\r\n","description":"","footnote":"","page_name":" 57 ","page_number":59},
  {"content":"\r\n\r\n\r\n[ سوره طه ( 20 ) : آيات 87 تا 96 
  ]\r\nقالُوا ما أَخْلَفْنا مَوْعِدَكَ بِمَلْكِنا وَ لكِنَّا حُمِّلْنا أَوْزاراً مِنْ زِينَةِ الْقَوْمِ فَقَذَفْناها فَكَذلِكَ أَلْقَى السَّامِرِيُّ ( 87 ) فَأَخْرَجَ لَهُمْ عِجْلاً جَسَداً لَهُ خُوارٌ فَقالُوا هذا إِلهُكُمْ وَ إِلهُ مُوسى فَنَسِيَ ( 88 ) أَ فَلا يَرَوْنَ أَلاَّ يَرْجِعُ إِلَيْهِمْ قَوْلاً وَ لا يَمْلِكُ لَهُمْ ضَرًّا وَ لا نَفْعاً ( 89 ) وَ لَقَدْ قالَ لَهُمْ هارُونُ مِنْ قَبْلُ يا قَوْمِ إِنَّما فُتِنْتُمْ بِهِ وَ إِنَّ رَبَّكُمُ الرَّحْمنُ فَاتَّبِعُونِي وَ أَطِيعُوا أَمْرِي ( 90 ) قالُوا لَنْ نَبْرَحَ عَلَيْهِ عاكِفِينَ حَتَّى يَرْجِعَ إِلَيْنا مُوسى ( 91 )\r\nقالَ يا هارُونُ ما مَنَعَكَ إِذْ رَأَيْتَهُمْ ضَلُّوا ( 92 ) أَلاَّ تَتَّبِعَنِ أَ فَعَصَيْتَ أَمْرِي ( 93 ) قالَ يَا بْنَ أُمَّ لا تَأْخُذْ بِلِحْيَتِي وَ لا بِرَأْسِي إِنِّي خَشِيتُ أَنْ تَقُولَ فَرَّقْتَ بَيْنَ بَنِي إِسْرائِيلَ وَ لَمْ تَرْقُبْ قَوْلِي ( 94 ) قالَ فَما خَطْبُكَ يا سامِرِيُّ ( 95 ) قالَ بَصُرْتُ بِما لَمْ يَبْصُرُوا بِهِ فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُها وَ كَذلِكَ سَوَّلَتْ لِي نَفْسِي ( 96 )\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n\r\nترجمه :\r\nگفتند : ما به اختيار خود وعدهء ترا خلاف نكرديم . بلكه چيزهاى زينتى قوم را با خود آورده بوديم و آنها را براى ذوب شدن در آتش افكنديم . سامرى اينطور القاء كرد . او براى ايشان گوساله‌اى بزرگ كه داراى آهنگى بود بيرون آورده ، گفت :\r\nاين است خداى شما و خداى موسى و فراموش كرد . آيا نميدانستند كه گوساله ، جواب آنها را نميدهد ، و به ايشان سود و زيانى نميرساند ؟ قبلا هارون به ايشان گفته بود : اى قوم ، شما گرفتار امتحان شده‌ايد . خداى شما رحمان است . مرا پيروى كنيد و امر مرا اطاعت كنيد . گفتند : ما دست از عبادت او بر نميداريم تا موسى بازگردد . موسى به هارون گفت : چرا وقتى ديدى كه آنها گمراه شدند ، مرا پيروى نكردى ؟ آيا امر مرا عصيان كردى ؟ گفت : فرزند مادر ، ريشم را و سرم را نگير . ترسيدم كه بگويى ميان بنى اسرائيل تفرقه افكندى و به سفارش من عمل نكردى . گفت : اى سامرى ، كار خطرناك تو چيست ؟ گفت : به چيزى آگاهى يافتم كه آنها آگاهى نيافتند . كفى از خاك پاى رسول برگرفتم و در گوساله ريختم . نفس من اينطور كار زشت را در نظرم زينت داد .\r\n\r\nقرائت :\r\nبملكنا : اهل مدينه و كوفه و عاصم بفتح ميم و حمزه و كسايى و خلف بضم ميم و ديگران بكسر ميم خوانده‌اند .\r\nابو على گويد : در مورد اين كلمه سه لغت است و كسر ميم اكثر است .\r\nحملنا : ابن عامر و حفص و رويس بضم و تشديد و ديگران به فتح و تخفيف خوانده‌اند . بنا بر اول ، يعنى وادارمان كردند كه بار قوم را برداريم ، و بنا بر قرائت دوم يعنى خودمان برداشتيم .\r\nلم يبصروا : كوفيان - بجز عاصم - به تاء و ديگران به ياء خوانده‌اند . در قرائت تاء خطاب است به جميع و در قرائت ياء منظور بنى اسرائيل است .\r\n\r\nلغت :\r\nوزر : بار سنگين . اينكه به گناه ، وزر گويند به خاطر اين است كه صاحب\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nگناه ، سنگينى آن را متحمل مىشود . جمع وزر ، اوزار است .\r\nخوار : آوازى كه به شدت ، تغيير مىكند . مثل صداى گاو و غير آن .\r\nعكوف : درنگ كردن . اعتكاف در مسجد ، يعنى ماندن در مسجد .\r\nرقبة : انتظار . مرقب جاى بلندى است براى مراقبت و ديده‌بانى .\r\nبصر : آگاهى و ابصار ديدن .\r\n\r\nاعراب :\r\n فَكَذلِكَ أَلْقَى  : كاف صفت مصدر محذوف است . يعنى : « القى السامرى القاء مثل القائنا » .\r\nجسدا : بدل از عجلا .\r\n أَلَّا يَرْجِعُ  : يعنى « انه لا يرجع » ممكن است « يرجع » را نصب داد .\r\nضلوا : در محل نصب و حال به تقدير « قد ضلوا » .\r\n أَلَّا تَتَّبِعَنِ  : در محل جر به « من » محذوف يا در محل نصب . يعنى « ما منعك من اتباعى » و حرف لاء زائده است . مثل :  « ما مَنَعَكَ أَلَّا تَسْجُدَ »  .\r\n\r\nمقصود :\r\n قالُوا ما أَخْلَفْنا مَوْعِدَكَ بِمَلْكِنا  : آنهايى كه گوساله پرست نشده بودند ، گفتند : مخالفت وعده تو به اختيار ما نبود . زيرا نميتوانستيم گوساله پرستان را از كار زشتشان باز داريم . آنها زياد بودند و ما كم .\r\nدر روايت است كه فقط دوازده هزار نفر از قوم گوساله پرست نشده بودند و بقيه كه هفتصد هزار نفر بودند همه گوساله پرست شده بودند . بنا بر اين ، دوازده هزار نفر از عهدهء هفتصد هزار نفر برنمىآمدند .\r\n وَ لكِنَّا حُمِّلْنا أَوْزاراً مِنْ زِينَةِ الْقَوْمِ  : ولى ما بارهايى از زيورهاى فرعونيان با خود حمل كرده بوديم .\r\nاين زيورها را قوم فرعون برسم عاريه به ايشان سپرده بودند . برخى گويند :\r\nطلا و نقره و زيورهايى بود كه در موقع غرق شدن ايشان به ساحل افتاد و بنى اسرائيل\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nبرداشتند .\r\nبرخى گويند : منظور اين است كه ما بار گناه فرعونيان را با عاريه گرفتن همين زر و زيورها بدوش كشيديم . زيرا اين زر و زيورها را براى زينت كردن در ايام عيد از ايشان گرفتيم و به ايشان پس نداديم . با اينكه آنها ما را امين مىشمردند .\r\nبرخى گويند : بنى اسرائيل در ميان مصريان اسير بودند و آوردن مال مصريان بر ايشان مباح بود و بنا بر اين مرتكب گناهى نشده بودند .\r\n فَقَذَفْناها  : اين زر و زيورها را در آتش ريختيم كه ذوب شود .\r\n فَكَذلِكَ أَلْقَى السَّامِرِيُّ  : جبائى مىگويد : يعنى سامرى اينطور جواب داد تا وانمود كند كه از ايشان است .\r\nبرخى گويند : يعنى همانطورى كه ما زر و زيورها را در آتش ريختيم ، سامرى هم زر و زيورهايش را در آتش ريخت و ذوب كرد .\r\nابو مسلم گويد : اين جمله ، كلام خداوند است زيرا پس از آنكه گفتار قوم را نقل مىكند ، مىفرمايد : سامرى هم مثل آنها زر و زيورش را در آتش ريخت .\r\n فَأَخْرَجَ لَهُمْ عِجْلًا جَسَداً لَهُ خُوارٌ  : از اين زر و زيورهاى ذوب شده ، گوسالهء بزرگى براى ايشان درآورد كه داراى آواز بود . ( در بارهء گوسالهء سامرى در تفسير سورهء اعراف سخن گفته‌ايم ) .\r\n فَقالُوا هذا إِلهُكُمْ وَ إِلهُ مُوسى  : سامرى و پيروانش بمردم گفتند : خداى شما و خداى موسى اين است .\r\n فَنَسِيَ  : يس فراموش كرد .\r\nدر بارهء اين جمله دو قول است :\r\n1 - اين جمله تتمهء گفتار سامرى و پيروان اوست . يعنى موسى فراموش كرد كه گوساله خداى اوست . ( در نتيجه سرگردان شد و خداى خود را در اينجا گذاشت و رفت ) .\r\n2 - اين جمله ، دنبالهء گفتار خداوند است . يعنى سامرى دين موسى را فراموش\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nكرد . يا اينكه فراموش كرد كه گوساله ، موجودى است حادث و نميتواند خدا باشد .\r\nاكنون خداوند از راه استدلال مىفرمايد :\r\n أَ فَلا يَرَوْنَ أَلَّا يَرْجِعُ إِلَيْهِمْ قَوْلًا  : آيا بنى اسرائيل نمىدانستند كه گوساله جواب سخن ايشان را نميدهد و شايستهء خدايى نيست ؟\r\n وَ لا يَمْلِكُ لَهُمْ ضَرًّا وَ لا نَفْعاً  : و قادر نيست كه به ايشان سود و زيانى برساند .\r\nبديهى است كه چنين موجودى شايستهء پرستش نيست .\r\nمقاتل گويد : همين كه از وعدهء موسى سى و پنج روز گذشت ، سامرى بنى اسرائيل را وادار كرد كه زيورهاى عاريتى فرعونيان را جمع كنند و چون جمع كردند ، همه را ذوب كرد و به شكل گوساله درآورد . اين كار را در روزهاى سى و ششم و سى و هفتم و سى و هشتم انجام داد . سپس در روز سى و نهم آنها را وادار به گوساله پرستى كرد . روز چهلم موسى مراجعت كرد .\r\nسعيد بن جبير گويد : سامرى كرمانى بود و بنى اسرائيل از او اطاعت مىكردند .\r\nبرخى گويند : وى از جايى بود كه مردم آن گاو مىپرستيدند و او هم چنان نسبت به گاو علاقه‌مند بود .\r\nبرخى گويند : او بنى اسرائيلى بود و پس از عبور از دريا به نفاق گراييد . هنگامى كه بنى اسرائيل به موسى گفتند : براى ما نيز خدايى معين كن ، چنان كه آنها نيز خدايى داشتند ، سامرى فرصت را غنيمت شمرد و گوساله را ساخت و آنها را بسوى آن دعوت كرد .\r\n وَ لَقَدْ قالَ لَهُمْ هارُونُ مِنْ قَبْلُ يا قَوْمِ إِنَّما فُتِنْتُمْ بِهِ  : هارون پيش از مراجعت موسى از روى موعظه و نصيحت به آنها گفته بود كه خداوند در پرستش بر شما سخت گرفته است . خداى يكتا را بشناسيد و او را بپرستيد و گوساله پرستى نكنيد .\r\nممكن است منظور اين باشد كه : سامرى شما را بفتنه افكنده و گمراه كرده است .\r\n وَ إِنَّ رَبَّكُمُ الرَّحْمنُ فَاتَّبِعُونِي وَ أَطِيعُوا أَمْرِي  : خداى شما بخشايشگر\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nاست . مرا پيروى كنيد و فرمانم را اطاعت كنيد و دست از اطاعت سامرى و گوساله پرستى برداريد .\r\n قالُوا لَنْ نَبْرَحَ عَلَيْهِ عاكِفِينَ حَتَّى يَرْجِعَ إِلَيْنا مُوسى  : بنى اسرائيل جواب دادند : ما دست از پرستش گوساله برنميداريم تا موسى برگردد و تصميم خود را در مورد گوساله پرستى بگيرد . هارون بهمراه 12 هزار نفر از آنها كناره‌گيرى كرد .\r\nهنگامى كه موسى برمىگشت ، هارون از او استقبال كرد . موسى ملاحظه كرد كه مردم اطراف گوساله گرد آمده و برقص و پايكوبى مشغولند و ساز و آواز راه انداخته‌اند .\r\nموسى كه سخت خشمگين شده بود ، الواح تورات را انداخت و به سرزنش هارون پرداخت .\r\n  قالَ يا هارُونُ ما مَنَعَكَ إِذْ رَأَيْتَهُمْ ضَلُّوا أَلَّا تَتَّبِعَنِ   : گفت چرا تو و افراد مؤمن از من ، پيروى نكرديد و با آنها بجنگ پرداختيد ؟ ! يا اينكه چرا بدنبال من بكوه طور نيامديد ؟ !  أَ فَعَصَيْتَ أَمْرِي  : آيا امر مرا عصيان كردى ؟\r\nمنظور اين است كه موسى به هارون گفته بود :  « اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ »  ( اعراف 142 ) در ميان قوم ، جانشين من باش و اصلاح كن و به راه مفسدان نرو . چون هارون در ميان ايشان مانده و در جلوگيرى ايشان مبالغه نكرده بود ، از اينرو موسى به او گفت : امر مرا عصيان كردى ؟\r\nبرخى گويند : اين استفهام ، استفهام حقيقى نيست . زيرا موسى ميدانست كه هارون عصيان نكرده است .\r\nپرسش :\r\nاگر گفته شود كه بر حسب ظاهر ، هارون مأمور بود كه در صورت عصيان مردم ، بموسى ملحق شود و چون بموسى ملحق نشد ، معصيت كرد .\r\nگوييم : ممكن است موسى هارون را امر كرده باشد كه در صورت مصلحت بوى ملحق شود . لكن هارون تشخيص داد كه اگر در ميان مردم بماند ، مصلحت بيشترى دارد . البته كسى كه در ميان مردم باشد ، چيزهايى تشخيص ميدهد كه كسى\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nكه در ميان مردم نيست ، تشخيص نميدهد .\r\nممكن است موسى به هارون دستور داده باشد كه در صورت مصلحت با مردم مبارزه شديد كند .\r\nدر اينجا در حقيقت مردم سزاوار ملامتند نه هارون . اينكه به هارون ميگويد :\r\nمىخواستى از ايشان جدا شوى ، در حقيقت ملامتى است براى خود مردم نه هارون .\r\nبرخى گويند : گناه كسانى كه مقامشان بلند است ، بزرگتر است . چون هارون مقامش بالاتر از ديگران بود ، موسى تنها او را ملامت كرد .\r\nاين قول در صورتى صحيح است كه هارون مرتكب گناهى شده باشد . در حالى كه پيامبر دامنش از گناه پاك است .\r\n قالَ يَا بْنَ أُمَّ لا تَأْخُذْ بِلِحْيَتِي وَ لا بِرَأْسِي  : هارون گفت : پسر مادر سر و ريشم را نگير .\r\nگويند : در آن وقت معمول بود كه سر و ريش را بگيرند . چنان كه در عصر ما معمول است كه دست را بگيرند يا دست به گردن بشوند .\r\nبرخى گويند : در حقيقت موسى هارون را بمنزلهء خودش ميدانست و به همين جهت ريش او را گرفت . زيرا موسى هارون را گناهكار نميدانست . چنان كه خودش را هم گنهكار نميدانست .\r\nاكنون بذكر عذرها پرداخته ، مىفرمايد :\r\n إِنِّي خَشِيتُ أَنْ تَقُولَ فَرَّقْتَ بَيْنَ بَنِي إِسْرائِيلَ  : اگر از ايشان جدا ميشدم و با آنها مىجنگيدم ، در ميان ايشان تفرقه مىافتاد . برخى به تو مىپيوستند و برخى با سامرى به پرستش گوساله ادامه ميدادند و برخى به حال شك باقى ميماندند . وانگهى من اطمينان نداشتم كه اگر آنها را ترك كنم ، در ميان ايشان جنگ و خونريزى واقع نشود و بخاطر سامرى و گوساله‌اش حوادث ناگوارى اتفاق نيفتد . لكن با بودن من در ميان ايشان ، جنگ و خونريزى ، واقع نشد و من به اندازه‌اى كه مصلحت بود ، آنها را از انحراف و اقدامات نامناسب ، منع كردم و به آنها گفتم :  « إِنَّما فُتِنْتُمْ بِهِ »  اين فتنه و\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nآزمايشى است براى شما .\r\nاين بود عذرها و اين عذر از رأى پسنديدهء هارون حكايت مىكند .\r\n وَ لَمْ تَرْقُبْ قَوْلِي  : مىترسيدم به من بگويى به وصيت تو عمل نكرده‌ام ، زيرا به من گفته بودى : جانشين باش و اصلاح كن .\r\nهمين كه بيگناهى هارون آشكار شد ، موسى به سامرى روى آورده ،  قالَ فَما خَطْبُكَ يا سامِرِيُّ  : به او گفت : چه كار ناگوارى كردى ؟ چه چيز ترا به اين كار واداشت ؟\r\n قالَ بَصُرْتُ بِما لَمْ يَبْصُرُوا بِهِ  : سامرى در جواب گفت : چيزى ديدم يا چيزى فهميدم كه آنها نديدند و نفهميدند .\r\n فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُها  : من كفى از خاك پاى اسب جبرئيل برداشتم و در پيكرهء گوساله ريختم .\r\n وَ كَذلِكَ سَوَّلَتْ لِي نَفْسِي  : آرى ، نفس من برداشتن خاك و ريختن آن در مجسمهء گوساله را در نظرم زينت داد .\r\nداستان گوساله و آنچه سامرى برداشته بود و كيفيت آن و اختلاف نظرها را قبلا گفته‌ايم .\r\n\r\n","description":"","footnote":"","page_name":" 65 ","page_number":67},
  {"content":"\r\n\r\n\r\n[ سوره طه ( 20 ) : آيات 97 تا 107 
  ]\r\nقالَ فَاذْهَبْ فَإِنَّ لَكَ فِي الْحَياةِ أَنْ تَقُولَ لا مِساسَ وَ إِنَّ لَكَ مَوْعِداً لَنْ تُخْلَفَهُ وَ انْظُرْ إِلى إِلهِكَ الَّذِي ظَلْتَ عَلَيْهِ عاكِفاً لَنُحَرِّقَنَّهُ ثُمَّ لَنَنْسِفَنَّهُ فِي الْيَمِّ نَسْفاً ( 97 ) إِنَّما إِلهُكُمُ اللَّهُ الَّذِي لا إِلهَ إِلاَّ هُوَ وَسِعَ كُلَّ شَيْءٍ عِلْماً ( 98 ) كَذلِكَ نَقُصُّ عَلَيْكَ مِنْ أَنْباءِ ما قَدْ سَبَقَ وَ قَدْ آتَيْناكَ مِنْ لَدُنَّا ذِكْراً ( 99 ) مَنْ أَعْرَضَ عَنْهُ فَإِنَّهُ يَحْمِلُ يَوْمَ الْقِيامَةِ وِزْراً ( 100 ) خالِدِينَ فِيهِ وَ ساءَ لَهُمْ يَوْمَ الْقِيامَةِ حِمْلاً ( 101 )\r\nيَوْمَ يُنْفَخُ فِي الصُّورِ وَ نَحْشُرُ الْمُجْرِمِينَ يَوْمَئِذٍ زُرْقاً ( 102 ) يَتَخافَتُونَ بَيْنَهُمْ إِنْ لَبِثْتُمْ إِلاَّ عَشْراً ( 103 ) نَحْنُ أَعْلَمُ بِما يَقُولُونَ إِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلاَّ يَوْماً ( 104 ) وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً ( 105 ) فَيَذَرُها قاعاً صَفْصَفاً ( 106 )\r\nلا تَرى فِيها عِوَجاً وَ لا أَمْتاً ( 107 )\r\n\r\n","description":"","footnote":"","page_name":" 66 ","page_number":68},
  {"content":"\r\n\r\n\r\nترجمه :\r\nموسى گفت : برو . سزاى تست كه در زندگى بگويى ، تماسى نيست و ترا وعده‌اى است كه تأخير نخواهد شد . بنگر بخدايت كه او را مىپرستيدى ، كه او را به آتش مىسوزانيم . آن گاه متلاشيش كرده به دريا مىريزيم . همانا خداى شما كسى است كه جز او خدايى نيست و علمش همه چيز را فرا گرفته است . اينچنين ، داستانهاى گذشتگان را براى تو ذكر مىكنيم و از جانب خويش قرآن را به تو داديم . هر كس از آن اعراض كند ، روز قيامت بار گناه بر دوش دارد و هميشه گرفتار عذاب آن است . بد بارى در روز قيامت بدوش دارند . روزى كه نفخ صور مىشود و مجرمين را در آن روز نابينا محشور مىكنيم . آهسته به يكديگر ميگويند : ده شب بيشتر نمانديد . ما به آنچه ميگويند ، داناتريم كه هشيارترين ايشان ميگويد : يك روز بيشتر نمانديد . ترا از كوه‌ها مىپرسند . بگو : خدايم آنها را متلاشى كرده ، ببادشان ميدهد و آنها را به صورت بيابانهاى هموار درمىآورد كه در آنها ، هيچگونه پستى و بلندى نبينى .\r\n\r\nقرائت :\r\nلن تخلفه : ابن كثير و بصريان - بجز سهل - بكسر لام و ضرير بنون و كسر لام و ديگران بفتح لام خوانده‌اند .\r\nابو على مىگويد : اين فعل متعدى به دو مفعول مىشود و چون فعل مجهول است ، يكى از مفعولها جايگزين فاعل شده است و بنا بر اين بصيغهء مجهول معنى روشنتر است .\r\nلنحرقنه : ابو جعفر بفتح نون و سكون حاء و تخفيف راء خوانده است ( قرائت على ( ع ) و عباس نيز همين است ) طبق اين قرائت ، يعنى قطعه قطعه مىكنيم آن را .\r\nينفخ : ابو عمرو به نون و معلوم و ديگران به ياء و صيغهء مجهول خوانده‌اند .\r\n\r\nلغت :\r\nظلت : اين كلمه در اصل « ظللت » بوده كه پس از حذف لام بعضى بفتح ظاء و بعضى بكسر ظاء ميخوانند .\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nنسف : به هوا دادن غلات براى جدا شدن كاه و پوست آنها .\r\nصفصف : زمين بىگناه .\r\nقاع : زمين هموار . جمع « اقواع » و « قيعان » و « قيعه » .\r\nامت : گره و ناهموارى .\r\n\r\nمقصود :\r\nاكنون حكايت از موسى كرده ، ميفرمايد :\r\n قالَ فَاذْهَبْ فَإِنَّ لَكَ فِي الْحَياةِ أَنْ تَقُولَ لا مِساسَ  : موسى به سامرى گفت :\r\nبرو كه سزاى تست كه در دورهء حيات بگويى : تماسى نيست .\r\nدر بارهء معناى اين جمله اختلاف است . برخى گويند : بنا بفرمان خداوند او به مردم ميگفت كه با او نياميزند و ننشينند و نخورند تا هميشه در مضيقه باشد .\r\nبنا بر اين او بمردم مىگفت : كسى به من تماس نگيرد و من هم با كسى تماس نميگيرم .\r\nابن عباس گويد : تنها در مورد خود سامرى نبود . بلكه شامل فرزندانش هم مىشد .\r\nسامرى بر حسب اين دستور در بيابانها بسر مىبرد و همدم حيوانات وحشى بود . و هر وقت كسى نزديكش مىشد به او مىگفت كه : نزديكش نشود . او و فرزندانش براى هميشه گرفتار اين كيفر شدند و اگر كسى با آنها تماس پيدا مىكرد ، هر دو گرفتار تب مىشدند .\r\nبرخى گويند : سامرى از ترس فرار كرد و در بيابانها بقدرى دور از مردم زندگى مىكرد كه گويا شعارش اين شده بود كه كسى با او تماس نگيرد .\r\n وَ إِنَّ لَكَ مَوْعِداً لَنْ تُخْلَفَهُ  : ترا وعده گاهى است براى عذاب و كيفر كه تأخيرى در آن نيست و با تو خلف وعده نخواهد شد .\r\n وَ انْظُرْ إِلى إِلهِكَ الَّذِي ظَلْتَ عَلَيْهِ عاكِفاً  : اكنون گوسالهء خود را كه به - پرستشش سر بر خاك مىماليدى بنگر .\r\n لَنُحَرِّقَنَّهُ ثُمَّ لَنَنْسِفَنَّهُ فِي الْيَمِّ نَسْفاً  : گوسالهء ترا در آتش مىسوزانيم و سوختهء آن را به دريا مىريزيم .\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nابن عباس مىگويد : موسى گوساله را سوزاند و خاكسترش را به دريا ريخت و اين دلالت دارد بر اينكه حيوانى بود داراى گوشت و خون .\r\nبنا بر قرائت ديگر ، موسى گوساله را قطعه قطعه كرد و قطعات آن را در دريا ريخت .\r\nبهر حال قرآن ميخواهد بگويد : چيزى كه قابل سوختن و خرد كردن است ، لايق پرستش نيست .\r\nامام صادق ميفرمايد : موسى ميخواست سامرى را بكشد . خداوند فرمود :\r\nاو را نكش زيرا سخى است .\r\nآن گاه موسى رو بقوم خود آورده ، گفت :\r\n إِنَّما إِلهُكُمُ اللَّهُ الَّذِي لا إِلهَ إِلَّا هُوَ  : آن خدايى كه يكتا و بيهمتاست ، سزاوار پرستش است .\r\n وَسِعَ كُلَّ شَيْءٍ عِلْماً  : او همه چيز را بطور كامل ميداند .\r\nاين جمله از لحاظ فصاحت بسيار عجيب است و دلالت دارد بر اينكه « معدوم » نيز « شىء » است زيرا براى خدا معلوم است .\r\nسپس به پيامبر اسلام مىفرمايد :\r\n كَذلِكَ نَقُصُّ عَلَيْكَ مِنْ أَنْباءِ ما قَدْ سَبَقَ  : همانطورى كه قصهء موسى و قومش را براى تو بيان كرديم ، قصهء ساير گذشتگان را نيز براى تو مىگوييم .\r\n وَ قَدْ آتَيْناكَ مِنْ لَدُنَّا ذِكْراً  : ما قرآن را از جانب خويش به تو داديم . در اينجا مراد از ذكر قرآن است ، زيرا تذكرى است نسبت به همهء امور دينى .\r\nپس كسانى را كه از قرآن اعراض كرده و از ايمان خوددارى ميكنند ، تهديد كرده ، مىفرمايد :\r\n مَنْ أَعْرَضَ عَنْهُ فَإِنَّهُ يَحْمِلُ يَوْمَ الْقِيامَةِ وِزْراً  : كسانى كه از قرآن روى - گردان شوند ، بار سنگين و غير قابل تحمل گناه را در روز واپسين بدوش خواهند كشيد .\r\n خالِدِينَ فِيهِ وَ ساءَ لَهُمْ يَوْمَ الْقِيامَةِ حِمْلًا  : بار گناهى كه عذابش براى ايشان\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nابدى و هميشگى خواهد بود . بديهى است كه روز قيامت ، بد بارى بدوش اعراض كنندگان از قرآن خواهد بود .\r\nكلبى گويد : يعنى كفر ايشان به قرآن بارى سنگين است از گناه بر روانشان !  يَوْمَ يُنْفَخُ فِي الصُّورِ  : روز قيامت ، همان روزى است كه در صور دميده مىشود .\r\n وَ نَحْشُرُ الْمُجْرِمِينَ يَوْمَئِذٍ زُرْقاً  : ابن عباس گويد : يعنى كسانى كه به پرستش خدايان ديگر پرداخته‌اند ، در روز قيامت با چشمان كبود شده و صورتهاى سياه گشته ، محشور خواهند شد و چشم آنها شبيه چشم گربه است .\r\nبرخى گويند : مقصود از « زرق » كورى چشم است .\r\nبرخى گويند : مقصود اين است كه آنها تشنه محشور مىشوند و اين تشنگى از چشمانشان پيداست . نظير آن اين آيه است :  « وَ نَسُوقُ الْمُجْرِمِينَ إِلى جَهَنَّمَ وِرْداً »  ( مريم 86 ) .\r\n يَتَخافَتُونَ بَيْنَهُمْ إِنْ لَبِثْتُمْ إِلَّا عَشْراً  : افراد مجرم ، در نهان به يكديگر خطاب مىكنند ، جز ده شب درنگ نكرده‌اند ! اين معنى از ابن عباس و قتاده است و منظور اين است كه فاصلهء ميان نفخهء اول و نفخهء دوم بيش از ده شب نبوده است . در خلال اين مدت - كه چهل سال طول مىكشد - آنها از عذاب آسوده‌اند .\r\nبرخى گويند : آنها از شدت هول قيامت ، مدت زندگى دنيا را فراموش كرده ، مىگويند : در دنيا ده روزى بيشتر نمانديد .\r\nبرخى گويند : مدت ماندن در قبر را فراموش مىكنند . فكر مىكنند در اين مدت خواب بوده‌اند و اكنون كه روز قيامت است بيدار شده‌اند .\r\nحسن مىگويد : آنها بر اثر ماندن زياد در آتش جهنم ، مدت زندگى دنيا را كم و ناچيز مىشمارند .\r\n نَحْنُ أَعْلَمُ بِما يَقُولُونَ  : ما به آنچه در نهان به يكديگر مىگويند ، آگاه‌تريم .\r\n إِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْماً  : بعضى از آنها كه رفتار بهترى داشته و عاقلتر بوده‌اند ، مىگويند : مدت درنگ شما در دنيا و قبر يك روز بوده است .\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nزيرا اين زمان نسبت به روز قيامت و دوران گرفتارى ايشان در عذاب جهنم ، بيك روز شبيه‌تر و نزديك‌تر است . چنان كه در جاى ديگر مىفرمايد :  « لَمْ يَلْبَثُوا إِلَّا عَشِيَّةً أَوْ ضُحاها »  ( نازعات 79 ) جز شبانگاهى يا بامداد آن بسر نبرده‌اند .\r\nجبائى گويد : آنها اين جمله را بعد از انقطاع عذاب قبر مىگويند . زيرا خداوند بعد از عذاب قبر آنها را باز ميگرداند .\r\nسپس به پيامبرش مىفرمايد :\r\n وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً  : منكران قيامت ، در بارهء كوه‌ها از تو سؤال ميكنند ، بگو : پروردگارم آنها را مثل خاكستر نرم مىكند و آنها را بر باد ميدهد . در نتيجه هيچ كوهى بر روى زمين باقى نمىماند . برخى گويند : خداوند كوه‌ها را به شكل غبار درمىآورد .\r\nمردى از ثقيف از پيامبر خدا پرسيد : روز قيامت كوه‌ها چه مىشوند ؟\r\nفرمود :\r\nخداوند آنها را خاكستر مىكند آن گاه باد بر آنها مىوزد تا پراكنده شوند .\r\n فَيَذَرُها قاعاً صَفْصَفاً  : سرانجام به صورت زمينى هموار و مسطح در مىآيند .\r\nابن عباس و مجاهد گويند : قاع و صفصف داراى يك معنى و بمعنى زمين بىگياه هستند .\r\n لا تَرى فِيها عِوَجاً وَ لا أَمْتاً  : كه در آن هيچگونه پستى و بلندى مشاهده نخواهى كرد .\r\nحسن گويد : « عوج » نشيب و « امت » فراز است .\r\nمجاهد گويد : يعنى در جاى كوه‌ها وادى و تپه‌اى نمينگرى .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\n\r\n[ سوره طه ( 20 ) : آيات 108 تا 115 
  ]\r\nيَوْمَئِذٍ يَتَّبِعُونَ الدَّاعِيَ لا عِوَجَ لَهُ وَ خَشَعَتِ الْأَصْواتُ لِلرَّحْمنِ فَلا تَسْمَعُ إِلاَّ هَمْساً ( 108 ) يَوْمَئِذٍ لا تَنْفَعُ الشَّفاعَةُ إِلاَّ مَنْ أَذِنَ لَهُ الرَّحْمنُ وَ رَضِيَ لَهُ قَوْلاً ( 109 ) يَعْلَمُ ما بَيْنَ أَيْدِيهِمْ وَ ما خَلْفَهُمْ وَ لا يُحِيطُونَ بِهِ عِلْماً ( 110 ) وَ عَنَتِ الْوُجُوهُ لِلْحَيِّ الْقَيُّومِ وَ قَدْ خابَ مَنْ حَمَلَ ظُلْماً ( 111 ) وَ مَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا يَخافُ ظُلْماً وَ لا هَضْماً ( 112 )\r\nوَ كَذلِكَ أَنْزَلْناهُ قُرْآناً عَرَبِيًّا وَ صَرَّفْنا فِيهِ مِنَ الْوَعِيدِ لَعَلَّهُمْ يَتَّقُونَ أَوْ يُحْدِثُ لَهُمْ ذِكْراً ( 113 ) فَتَعالَى اللَّهُ الْمَلِكُ الْحَقُّ وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ وَ قُلْ رَبِّ زِدْنِي عِلْماً ( 114 ) وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً ( 115 )\r\n\r\n","description":"","footnote":"","page_name":" 72 ","page_number":74},
  {"content":"\r\n\r\n\r\nترجمه :\r\nدر آن روز از پى دعوت كنندهء خدا كه از هيچكس او را عدول نيست ، مىروند و آهنگ‌ها در برابر خداوند خاشع مىگردند و هيچ صدايى جز صداى پاها نميشنوى .\r\nدر آن روز شفاعت كسى سود ندارد مگر آنكه خدا او را اذن داده و بقول او راضى شده است .\r\nخداوند به آنچه پيش روى آنها و پشت‌سر آنهاست ، عالم است و به علم او احاطه ندارند .\r\nو صورتها براى خداوند زندهء پايدار خضوع مىكنند و زيانكار است كسى كه بار ظلم بر دوش دارد و هر كس كار شايسته كند و مؤمن باشد ، از ظلم و از كم شدن حسنات نمىترسد .\r\nاين چنين ، اين كتاب را قرآنى عربى نازل كرديم و تهديدها را در آن تكرار كرديم .\r\nشايد بپرهيزند يا قرآن تذكرى در آنها پديدار كند . بزرگ است پادشاه حق . به قرآن شتاب نكن پيش از آنكه وحى آن بپايان برسد و بگو : خدايا علم را زياد كن . از اين پيش به آدم نيز امر كرديم . او فراموش كرد و برايش عزمى نيافتيم .\r\n\r\nقرائت :\r\nلا يخاف : ابن كثير به جزم و ديگران به رفع خوانده‌اند . بنا بر اول فعل نهى است .\r\nان يقضى اليك وحيه : يعقوب فعل را بصيغهء متكلم معلوم و « وحيه » را به - نصب خوانده است . از نظر معنى ميان اين قرائت و قرائت ديگران فرقى نيست .\r\n\r\nلغت :\r\nهمس : مخفى داشتن سخن و صداى پنهان .\r\nعنوه : خضوع و خوارى . چيزى كه به عنوه گرفته شود ، يعنى به غلبه . لازم نيست كه هميشه خضوع و خوارى در مفهوم « عنوه » از روى قهر و غلبه باشد ، بلكه گاه نيز ناشى از حالت تسليم طرف است .\r\nهضم : نقص . هضم غذا بوسيلهء معده نيز به معنى كم كردن غذاست .\r\nعزم : اراده و تصميم بر فعل .\r\n\r\n","description":"","footnote":"","page_name":" 73 ","page_number":75},
  {"content":"\r\n\r\n\r\nاعراب :\r\nيومئذ : ظرف متعلق به « يتبعون » .\r\n لا عِوَجَ لَهُ  : جملهء حاليه .\r\nقرآنا : حال .\r\nعربيا : صفت آن . در حقيقت حال همين كلمه است .\r\nكذلك : كاف در محل نصب و صفت مصدر محذوف .\r\n\r\nمقصود :\r\nاكنون خداوند به وصف قيامت پرداخته ، مىفرمايد :\r\n يَوْمَئِذٍ يَتَّبِعُونَ الدَّاعِيَ  : در روز قيامت ، مردم صداى دعوت كنندهء خدا را كه در صور ميدمد - يعنى اسرافيل - تبعيت مىكنند .\r\n لا عِوَجَ لَهُ  : اين دعوت كننده از هيچكس صرف نظر نميكند و همه را - بدون استثناء - محشور مىكند . يا اينكه هيچكس از دعوت او سرپيچى نميكند . بلكه همگان با شتاب ، از پى او مىروند و توجهى براست و چپ نميكنند .\r\n وَ خَشَعَتِ الْأَصْواتُ لِلرَّحْمنِ فَلا تَسْمَعُ إِلَّا هَمْساً  : بر اثر عظمت خداوند ، همهء صداها در سينه‌ها حبس شده‌اند و جز صداى پاها در موقع حركت ، صدايى به گوش نمىرسد ، آن هم صدايى آهسته و بسيار ملايم .\r\nبرخى گويند : آن افراد خشنى كه در اين دنيا لحن‌هاى تند و آمرانه داشتند ، در آنجا خاموش شده‌اند و دم برنمىآورند . فقط صداى پاهاى آنها شنيده مىشود و بس !  يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ وَ رَضِيَ لَهُ قَوْلًا  : در آن روز تنها كسانى حق دارند از ديگران شفاعت كنند كه خداوند به آنها اذن داده و سخن ايشان را پسنديده است . يعنى انبيا و اوليا و صالحين و صديقين و شهداء .\r\nسپس مىفرمايد :\r\n يَعْلَمُ ما بَيْنَ أَيْدِيهِمْ وَ ما خَلْفَهُمْ  : خداوند به گفتار و كردار افرادى كه محشور شده‌اند چه پيش از خلقتشان و چه بعد از خلقتشان آگاه است و هيچ چيز از نظرش\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nپنهان نيست .\r\nبرخى گويند : يعنى از آنچه پيش روى ايشان است در آخرت و از آنچه پشت سر ايشان است در دنيا ، آگاهى دارد .\r\n وَ لا يُحِيطُونَ بِهِ عِلْماً  : اما آنها بمقدورات و معلومات خداوند آگاه نيستند . يا اينكه بكنه عظمت او آگاه نيستند .\r\nبرخى گويند : يعنى هيچكس بكردار گذشته و آيندهء ايشان آگاه نيست ، مگر آنكه خدا آگاهش كرده است .\r\nبرخى گويند : يعنى خدا را به حواس درك نميكنند تا به او احاطهء علمى پيدا كنند .\r\n وَ عَنَتِ الْوُجُوهُ لِلْحَيِّ الْقَيُّومِ  : صورتها در برابر خداوند كه زنده و پايدار است ، همچون صورت اسيران به حال خضوع و خوارى درمىآيند و در برابر فرمان او تسليم هستند . بديهى است كه اثر خوارى بر پيشانيها ظاهر مىشود .\r\nبرخى گويند : منظور از « وجوه » سران و زمامداران هستند كه خوار و خفيف مىشوند و از اريكهء قدرت سقوط مىكنند .\r\n وَ قَدْ خابَ مَنْ حَمَلَ ظُلْماً  : آنهايى كه گرفتار شرك شده‌اند ، زيانكارند . يا اينكه آنهايى كه ستمكار و كافر وارد محشر مىشوند ، ثوابى نمىبرند .\r\n وَ مَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا يَخافُ ظُلْماً وَ لا هَضْماً  : كسانى كه خدا را اطاعت كنند و خدا را بشناسند و دين و محتويات آن را تصديق كنند ، بيمى ندارند كه به آنها ظلم شود و بر گناهان ايشان افزوده شود يا از حسنات ايشان كاسته گردد .\r\nبنا بقرائت نهى ، يعنى بايد از ظلم و نقصان نترسد . بديهى است كه نهى از ترس ، امر به ايمنى است .\r\nاين آيه ، دلالت بر بطلان تحابط دارد . « 1 »\r\n\r\n\r\n","description":"","footnote":"\r\n( 1 ) - مرحوم طبرسى در اينجا مطلب را بطور سربسته گفته و گذشته است . با مراجعه به آيات قرآنى معلوم مىشود كه حبط عبارت است از باطل شدن عمل خوب ، بواسطهء كفر و شرك و . . .\r\n","page_name":" 75 ","page_number":77},
  {"content":"\r\n\r\n وَ كَذلِكَ أَنْزَلْناهُ قُرْآناً عَرَبِيًّا وَ صَرَّفْنا فِيهِ مِنَ الْوَعِيدِ لَعَلَّهُمْ يَتَّقُونَ  :\r\nهمانطورى كه ما اخبار قيامت را براى تو گفتيم ، اين كتاب خواندنى را به زبان عربى بر تو نازل كرديم و تهديدهاى خود را نسبت بكجروان در آن بصورتها و الفاظ مختلف بيان كرديم ، شايد از معصيت بپرهيزند .\r\nبرخى گويند : يعنى قرآن را نازل كرديم تا قوم عرب پيش از نزول عذاب ، تقوى پيشه كنند .\r\n أَوْ يُحْدِثُ لَهُمْ ذِكْراً  : يا اينكه قرآن براى ايشان پند و عبرت را تجديد كند . يعنى بوسيلهء قرآن به ياد كيفر اقوام پيشين بيفتند و عبرت گيرند . بديهى است كه تذكر در موقع استماع و قرائت قرآن است .\r\nچنان كه ميفرمايد :  « وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً »  ( انفال 2 ) هنگامى كه آيات قرآن بر ايشان خوانده شود ، بر ايمانشان افزوده مىشود .\r\n فَتَعالَى اللَّهُ الْمَلِكُ الْحَقُّ  : صفات خداوند بر صفات همهء مخلوقات برترى دارد و در وهم و خيال نمىگنجد . او از همه كس داناتر و تواناتر است و هر دانا و توانايى محتاج اوست و او از همگان بىنياز است . ديگران اگر بيك چيز توانا يا دانا هستند ، به چيزهاى ديگر عاجز و نادانند . دانايان ديگر ممكن است دچار سهو و نسيان شوند اما خداوند همواره توانا و دانا بوده و هست .\r\n\r\n\r\n","description":"","footnote":"\r\n( چنان كه مىفرمايد :  « وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ »  ( مائده 5 ) كسى كه به ايمان كفر بورزد ، عملش باطل مىشود . اما در مورد افراد مؤمن - كه در آيهء بالا به آن اشاره شده است  وَ مَنْ يَعْمَلْ مِنَ الصَّالِحاتِ . . .  - حبط يعنى باطل شدن عمل وجود ندارد . زيرا چنان كه گفتيم ، كفر و . . . موجب حبط عمل است و افراد مؤمن از كفر و شرك و تكذيب و . . . منزه هستند .\r\nاما كلمه تحابط در متن به اين معنى است كه عمل نيك و بد هيچكدام ديگرى را باطل نميكند . زيرا از جملهء  « فَلا يَخافُ . . . »  همين مطلب برمىآيد و اين مطلب منافات با اين ندارد كه قرآن مىفرمايد :  « إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ »  ( فرقان 70 ) يعنى كسانى كه توبه كنند و ايمان آورند و كار شايسته كنند ، خداوند بديهايشان را تبديل به - نيكى مىكند .\r\n","page_name":" 76 ","page_number":78},
  {"content":"\r\n\r\nملك يعنى كسى كه بر دنيا و آخرت حكومت و مالكيت دارد و حق يعنى كسى كه سزاوار حكومت است . شاهان ديگر حكومت و مالكيتشان محدود است و سرانجام دستخوش فنا و زوال مىشود .\r\n وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ  : در اينباره چند وجه است :\r\n1 - پيش از آنكه جبرئيل ابلاغ وحى را به پايان برساند ، بتلاوت قرآن عجله مكن . معمولا پيامبر قرآن را . با جبرئيل ميخواند و از ترس اينكه فراموش كند در تلاوت آن عجله ميكرد . پس مقصود اين است كه پيامبر صبر كند تا وحى را به خوبى درك كند و از خواندن با فرشتهء وحى خوددارى كند . آن گاه به خواندن بپردازد .\r\nپس اين جمله ، نظير اين است كه مىفرمايد :  « لا تُحَرِّكْ بِهِ لِسانَكَ لِتَعْجَلَ بِهِ »  ( قيامة 16 ) زبان خود را بخاطر شتاب كردن در قرائت قرآن به حركت در نياور . ( از ابن عباس و حسن و جبائى ) .\r\n2 - قرآن را براى اصحابت نخوان و براى آنها املاء نكن تا وقتى كه معانى آن براى تو آشكار گردد . ( از مجاهد و قتاده و عطيه و ابو مسلم ) .\r\n3 - پيش از آنكه وحى بر تو نازل شود ، درخواست نزول وحى نكن . زيرا خداوند متعال قرآن را بر حسب مصلحت نازل ميفرمايد .\r\n وَ قُلْ رَبِّ زِدْنِي عِلْماً  : از خداوند مسألت كن كه بر علم تو بيفزايد .\r\nعايشه روايت كرده است كه پيامبر خدا فرمود : هر گاه روزى بيايد كه در آن روز علم من افزوده نشود و بدرگاه خدا تقرب پيدا نكنم ، طلوع خورشيد آن روز بر من مبارك نيست .\r\n وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً  : قبلا به آدم امر كرديم كه بدرخت نزديك نشود و از آن نخورد ولى او فرمان را ترك كرد و تصميم استوارى براى او نيافتيم .\r\nبرخى گويند : يعنى دچار خطا گرديد و بدون اينكه قصد گناه داشته باشد ، مرتكب خوردن از درخت ممنوعه گرديد .\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nدر هر حال آيهء شريفه به آدم نسبت فراموشى داده است . آيا آدم همه چيز را فراموش كرده بود ؟\r\n1 - فراموش كرده بود كه اگر از درخت ممنوع بخورد از بهشت اخراج مىشود .\r\n2 - فراموش كرده بود كه خداوند شيطان را دشمن خودش و زنش معرفى كرده بود .\r\n3 - فراموش كرده بود كه نهى از هر نوع درختى است و او تصور ميكرد نهى از درخت خاصى است .\r\n\r\nنظم آيات :\r\nآيهء  « وَ كَذلِكَ أَنْزَلْناهُ قُرْآناً . . . »  متصل است به  « كَذلِكَ نَقُصُّ عَلَيْكَ »  برخى گويند : متصل است به قصهء موسى . يعنى همانطورى كه تورات را بر موسى نازل كرديم ، قرآن را هم به تو نازل كرديم .\r\nوجه اتصال :  « وَ لَقَدْ عَهِدْنا إِلى آدَمَ . . . »  به ما قبل اين است كه چون تصريف آيات را در قرآن ذكر كرد و نشان داد كه قرآن وسيلهء تذكر است ، پيامبر را امر كرد كه همچون آدم عهد را فراموش نكند .\r\nبرخى گويند : متصل است به  « وَ لا تَعْجَلْ بِالْقُرْآنِ »  . يعنى از خوف فراموشى الفاظ قرآن شتاب نكن بلكه به خدا توكل كن و از او توفيق بخواه زيرا پدرت آدم عهد خدا را فراموش كرد .\r\nبرخى گويند : عطف است بر :  « كَذلِكَ نَقُصُّ عَلَيْكَ . . . »  يعنى پس از نقل داستان موسى بنقل داستان آدم پرداخت .\r\n\r\n","description":"","footnote":"","page_name":" 78 ","page_number":80},
  {"content":"\r\n\r\n\r\n[ سوره طه ( 20 ) : آيات 116 تا 125 
  ]\r\nوَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلاَّ إِبْلِيسَ أَبى ( 116 ) فَقُلْنا يا آدَمُ إِنَّ هذا عَدُوٌّ لَكَ وَ لِزَوْجِكَ فَلا يُخْرِجَنَّكُما مِنَ الْجَنَّةِ فَتَشْقى ( 117 ) إِنَّ لَكَ أَلاَّ تَجُوعَ فِيها وَ لا تَعْرى ( 118 ) وَ أَنَّكَ لا تَظْمَؤُا فِيها وَ لا تَضْحى ( 119 ) فَوَسْوَسَ إِلَيْهِ الشَّيْطانُ قالَ يا آدَمُ هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى ( 120 )\r\nفَأَكَلا مِنْها فَبَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ وَ عَصى آدَمُ رَبَّهُ فَغَوى ( 121 ) ثُمَّ اجْتَباهُ رَبُّهُ فَتابَ عَلَيْهِ وَ هَدى ( 122 ) قالَ اهْبِطا مِنْها جَمِيعاً بَعْضُكُمْ لِبَعْضٍ عَدُوٌّ فَإِمَّا يَأْتِيَنَّكُمْ مِنِّي هُدىً فَمَنِ اتَّبَعَ هُدايَ فَلا يَضِلُّ وَ لا يَشْقى ( 123 ) وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً وَ نَحْشُرُهُ يَوْمَ الْقِيامَةِ أَعْمى ( 124 ) قالَ رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً ( 125 )\r\n\r\n","description":"","footnote":"","page_name":" 79 ","page_number":81},
  {"content":"\r\n\r\n\r\nترجمه :\r\nهنگامى كه بفرشتگان گفتيم : آدم را سجده كنيد و سجده كردند . بجز ابليس كه خوددارى كرد . گفتيم : اى آدم ، اين دشمن تو و دشمن زن تست . شما را از بهشت خارج نكند كه نگونبخت مىشوى . در آنجاست ترا كه گرسنه و برهنه نشوى و تشنه و گرمازده نشوى . شيطان او را وسوسه كرده ، گفت : اى آدم ، آيا دلالت كنم ترا بدرخت جاودانى و سلطنتى كه زوال ندارد ؟ هر دو از آن درخت خوردند و زشتىهايشان بر ايشان آشكار گرديد و از برگ درختان بهشت بر خود پوشيدند و آدم خداى خود را عصيان كرد و گمراه شد . آن گاه خدا او را برگزيد و توبه‌اش را پذيرفت و هدايتش كرد فرمود : هر دو از بهشت فرو آييد و از يكديگر كناره گيرى كنيد . اگر هدايتى از جانب من براى شما آمد ، هر كس كه هدايتم را پيروى كند ، گمراه و نگونبخت نميشود و هر كس از ياد من اعراض كند ، بيعتش ناگوار است و روز قيامت كور محشورش مىكنيم .\r\nگويد : خدايا چرا كورم محشور كردى ؟ حال آنكه من بينا بودم .\r\n\r\nقرائت :\r\nانك لا تظمؤ : همزهء آن را نافع و ابو بكر به كسر و ديگران به فتح خوانده‌اند .\r\nفتحه بنا بر عطف است بر اسم « ان لك الا تجوع » و كسره بنا بر استيناف است .\r\n\r\nلغت :\r\nضحى : گرم شدن در برابر خورشيد .\r\nضنك : ناگوارى .\r\n\r\nمقصود :\r\nاكنون خداوند متعال به تفصيل داستان آدم پرداخته ، ميفرمايد :\r\n وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبى  : بفرشتگان دستور داديم كه آدم را سجده كنند . آنها همگى سجده كردند جز ابليس كه خوددارى كرد .\r\n فَقُلْنا يا آدَمُ إِنَّ هذا عَدُوٌّ لَكَ وَ لِزَوْجِكَ فَلا يُخْرِجَنَّكُما مِنَ الْجَنَّةِ فَتَشْقى  :\r\nگفتيم : اى آدم ، اين دشمن تو و دشمن زن تو حواست . او را اطاعت نكنيد تا با فريب\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nو وسوسه‌اش شما را از بهشت اخراج نكند كه دچار مشقت و زحمت تحصيل معاش و تأمين نفقهء عيال خواهى شد ، به همين جهت است كه گرفتارى را نسبت به آدم داده نه به آدم و بحوا .\r\nسعيد بن جبير گويد : گاوى به آدم داده شد كه بوسيلهء او زراعت ميكرد و عرق مىريخت .\r\n إِنَّ لَكَ أَلَّا تَجُوعَ فِيها وَ لا تَعْرى  : در بهشت همه چيز فراوان است . برهنه و گرسنه نخواهى شد .\r\n وَ أَنَّكَ لا تَظْمَؤُا فِيها وَ لا تَضْحى  : در بهشت تشنگى پيدا نميكنى و آفتاب بهشت ترا نميسوزاند .\r\nگويند : در بهشت خورشيد نيست . فقط روشنايى و سايه است . پرسش :\r\nچرا ميان گرسنگى و برهنگى از يك طرف و تشنگى و آفتابزدگى از طرف ديگر جمع كرده است . در حالى كه تشنگى از جنس گرسنگى و آفتابزدگى از جنس برهنگى است ؟\r\nپاسخ :\r\n1 - تشنگى بيشتر از شدت حرارت و حرارت از عريانى در برابر خورشيد و آفتابزدگى است . بنا بر اين در معنى به يكديگر نزديكند و با هم جمع شده‌اند . نيز گرسنگى و برهنگى باطن و عريانى برهنگى ظاهر است و بنا بر اين با يكديگر متشابهند و با هم جمع مىشوند .\r\n2 - عرب بواسطهء اعتماد بفهم مخاطب و اينكه او مىتواند هر چيزى را در جاى خود قرار دهد و بفهمد ، تعبيرات خود را به صورت مذكور در آيه مىآورد .\r\n فَوَسْوَسَ إِلَيْهِ الشَّيْطانُ   قالَ يا آدَمُ هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى  :\r\nشيطان او را وسوسه كرد ، گفت : اى آدم ، آيا ترا دلالت كنم بدرختى كه هر كس بخورد هرگز نميرد و آيا راهنمايى كنم ترا به سلطنتى كه هرگز فنا نپذيرد . نظير اينكه\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nمىگويد :  « ما نَهاكُما رَبُّكُما عَنْ هذِهِ الشَّجَرَةِ . . . »  ( اعراف 20 ) شما را خدا از اين درخت نهى نكرد مگر از بيم اينكه فرشته شويد يا جاويدان بمانيد .\r\n فَأَكَلا مِنْها فَبَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ  :\r\nآدم و حوا از درخت ممنوع خوردند و عورتشان بر ايشان آشكار شد و از برگ درختان بهشت خود را پوشانيدند .\r\nتفسير اين قسمت در سورهء اعراف ( آيه 22 ) گذشته است .\r\n وَ عَصى آدَمُ رَبَّهُ فَغَوى  : آدم امر خدا را مخالفت كرد و از ثواب محروم شد .\r\nمعصيت يعنى مخالفت امر ، اعم از اينكه امر واجب باشد يا امر مستحبّ . شاعر گويد :\r\n امرتك امراً جازماً فعصيتنى \r\nترا بطور جزم و حتم امر كردم و مرا معصيت كردى .\r\nهيچ مانعى نيست كه تارك مستحبات را هم عاصى بنامند . همانطورى كه تارك واجبات هم عاصى ناميده مىشود . مىگويند : فلان را به چنين و چنان امر كردم و مرا معصيت و مخالفت كرد . اگر چه امر واجب نباشد . لفظ « غوى » احتمال محروميت از ثواب ميدهد . شاعر گويد :\r\n فمن يلق خيراً يحمد الناس امره * و من يغولا يعدم على الغى لائماً \r\nهر كس به خير برسد ، مردم كارش را مىستايند و هر كس محروم شود ، مردم او را ملامت مىكنند .\r\nممكن است مقصود از غوايت آدم محروميت او از خلود در بهشت باشد . زيرا انتظار داشت كه با خوردن درخت ممنوع براى هميشه در بهشت ماندگار شود .\r\n ثُمَّ اجْتَباهُ رَبُّهُ فَتابَ عَلَيْهِ وَ هَدى  : خداوند او را براى رسالت برگزيد و توبه‌اش را پذيرفت و او را بذكر خويش هدايت كرد .\r\nبرخى گويند : هدايتش كرد براى كلماتى كه از خداوند تلقى كرد .\r\n قالَ اهْبِطا مِنْها جَمِيعاً بَعْضُكُمْ لِبَعْضٍ عَدُوٌّ فَإِمَّا يَأْتِيَنَّكُمْ مِنِّي هُدىً فَمَنِ اتَّبَعَ هُدايَ فَلا يَضِلُّ وَ لا يَشْقى  : خداوند به آنها فرمود : از بهشت فرو آييد\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nو از يكديگر مانند دشمنان كناره‌گيرى كنيد . اگر هدايتى از جانب من براى شما آيد ، هر كس كه تبعيت كند ، در دنيا گمراه و در آخرت نگونبخت نخواهد شد . ( تفسير اين قسمت در سوره بقره ذيل آيه 36 گذشته است ) .\r\nابن عباس مىگفت : خداوند تضمين كرده است كه هر كس قرآن بخواند و بدستور آن عمل كند ، در دنيا گمراه و در آخرت بدبخت نشود . سپس همين آيه را ميخواند .\r\n وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  : كسى كه از قرآن و دلالتهاى آن اعراض كند و در آن دقت نكند ، گرفتار معيشت تنگ خواهد شد . يعنى خدا روزى او را به سختى ميدهد و اين كيفر اعراض اوست . اگر هم به او رزق فراوان دهد ، معيشت را از اين راه بر او سخت مىگيرد كه امساك كند و از آن استفاده نگيرد و اگر هم استفاده گيرد ، حرص و تلاش زياد ، زندگى را بر او دشوار مىسازد . برخى گويند : يعنى گرفتار عذاب قبر مىشود . برخى گويند : يعنى گرفتار طعام ضريع و زقوم جهنم مىشود .\r\nزيرا سرانجام به همانجا مىرسد . گو اينكه در اين جهان در فراخ و آسايش باشد .\r\nبرخى گويند : يعنى زندگيش ناگوار است زيرا هميشه از آينده بيمناك است . برخى گويند : يعنى گرفتار روزى حرام مىشود و نتيجهء آن كيفر اخروى است . برخى گويند :\r\nيعنى گرفتار زندگى كوتاه و ناگواريهاى اين جهان مىشود و از زندگى آسوده و لذائذ بهشت محروم مىگردد .\r\n وَ نَحْشُرُهُ يَوْمَ الْقِيامَةِ أَعْمى  : روز قيامت هم كور محشورش مىكنيم و بقولى يعنى چنان محشورش مىكنيم كه نسبت بدليل و حجت ، كور خواهد بود . اما مانعى نيست كه مراد همان كورى چشم باشد .\r\n قالَ رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً  : گويد : خدايا من بينا بودم .\r\nچرا كور محشورم كردى ؟\r\nفراء گويد : هنگامى كه از قبر خارج مىشود ، بيناست اما در صحراى محشر نابيناست .\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nمعاوية بن عمار گويد : از امام صادق ( ع ) در بارهء مردى سؤال كردم كه حج نكرده و داراى ثروت است .\r\nفرمود : او از كسانى است كه خدا در باره‌شان مىفرمايد :  « وَ نَحْشُرُهُ يَوْمَ الْقِيامَةِ أَعْمى »  .\r\nگفتم : سبحان اللَّه ! اعمى است ؟ ! فرمود : خدا او را از راه حق نابينا كرده است .\r\nاين روايت مؤيد قول كسانى است كه مىگويند كورى آنها از جهات خير و راه نيافتن بسوى آنهاست .\r\n\r\n","description":"","footnote":"","page_name":" 84 ","page_number":86},
  {"content":"\r\n\r\n\r\n[ سوره طه ( 20 ) : آيات 126 تا 130 
  ]\r\nقالَ كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى ( 126 ) وَ كَذلِكَ نَجْزِي مَنْ أَسْرَفَ وَ لَمْ يُؤْمِنْ بِآياتِ رَبِّهِ وَ لَعَذابُ الْآخِرَةِ أَشَدُّ وَ أَبْقى ( 127 ) أَ فَلَمْ يَهْدِ لَهُمْ كَمْ أَهْلَكْنا قَبْلَهُمْ مِنَ الْقُرُونِ يَمْشُونَ فِي مَساكِنِهِمْ إِنَّ فِي ذلِكَ لَآياتٍ لِأُولِي النُّهى ( 128 ) وَ لَوْ لا كَلِمَةٌ سَبَقَتْ مِنْ رَبِّكَ لَكانَ لِزاماً وَ أَجَلٌ مُسَمًّى ( 129 ) فَاصْبِرْ عَلى ما يَقُولُونَ وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ غُرُوبِها وَ مِنْ آناءِ اللَّيْلِ فَسَبِّحْ وَ أَطْرافَ النَّهارِ لَعَلَّكَ تَرْضى ( 130 )\r\n\r\nترجمه :\r\nخداوند گويد : همين طور آيات ما بسوى تو آمد و فراموش كردى . امروز نيز فراموش مىشوى ، كسى كه زياده روى كند و ايمان به آيات خدايش نياورد ، اينطور كيفر ميدهيم و عذاب آخرت شديدتر و باقىتر است . آيا مردم بسيارى كه پيش از ايشان هلاك كرديم اهل مكه را كه در مساكن آنها عبور مىكنند ، هدايت نكرد ؟ در اين\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nحوادث ، براى خردمندان آياتى است . اگر گفتار پروردگارت بر اين نرفته بود و مدتى معين نبود ، عذاب قرين ايشان بود . صبر كن بر آنچه مىگويند و خدايت را پيش از طلوع خورشيد و پيش از غروب آن و در تمام لحظات شب و روز تسبيح كن .\r\nشايد خشنود شوى .\r\n\r\nقرائت :\r\nترضى : كسايى و ابو بكر بضم تاء و ديگران بفتح خوانده‌اند .\r\nمؤيد قرائت فتح  « وَ لَسَوْفَ يُعْطِيكَ رَبُّكَ فَتَرْضى »  ( ضحى 5 ) است و مؤيد قرائت ضم اين است كه در وصف بعضى از انبيا آمده است  « وَ كانَ عِنْدَ رَبِّهِ مَرْضِيًّا »  ( مريم 55 ) .\r\n\r\nلغت :\r\nآناء الليل : ساعات شب . مفرد آن « انى » است .\r\n\r\nاعراب :\r\n كَمْ أَهْلَكْنا  : در اينجا فاعل « يهد » مقدر و مفسر آن همين « كم اهلكنا » است .\r\n\r\nمقصود :\r\n قالَ كَذلِكَ أَتَتْكَ آياتُنا فَنَسِيتَها  : در اينجا خداوند در پاسخ كسى كه مىگفت :\r\nخدايا چرا كور محشورم كردى ؟ ميفرمايد : همانطورى كه امروز كور محشورت كرده‌ايم ، محمد ( ص ) و قرآن و دلائل روشن آن در دنيا بسوى تو آمدند و تو با خيره - سرى همه را پشت سر انداختى و خود را در معرض فراموشى قرار دادى ، چه فراموشى فعل اختيارى انسان نيست تا كيفر داشته باشد .\r\n وَ كَذلِكَ الْيَوْمَ تُنْسى  : امروز هم بمنزلهء فراموش شدگان هستى و در عذاب هميشگى گرفتارى .\r\nبرخى گويند : همانطورى كه ترا كور محشور كردم تا رسوا گردى و همانطورى كه كور دل بودى و آيات مرا ترك كردى و در آن نينديشيدى و همانطورى كه اوامر ما را زير پا گذاشتى و بمنزلهء چيزهاى فراموش شده قرارش دادى ، امروز نيز گرفتار عذاب مىشوى و بمنزلهء چيزهاى فراموش شده هستى .\r\n\r\n","description":"","footnote":"","page_name":" 86 ","page_number":88},
  {"content":"\r\n\r\n وَ كَذلِكَ نَجْزِي مَنْ أَسْرَفَ وَ لَمْ يُؤْمِنْ بِآياتِ رَبِّهِ  : همانطورى كه گفتيم كسى را كه مشرك است و از حد خود تجاوز مىكند و ايمان به آيات نمىآورد و حجج و كتب و رسل خدا را نمىپذيرد ، كيفر مىدهيم .\r\n وَ لَعَذابُ الْآخِرَةِ أَشَدُّ وَ أَبْقى  : عذاب آخرت از عذاب دنيا و عذاب قبر سخت‌تر و با دوام‌تر است زيرا اين عذاب ، قطع نميشود ولى عذاب دنيا و قبر قطع مىشود .\r\n أَ فَلَمْ يَهْدِ لَهُمْ كَمْ أَهْلَكْنا قَبْلَهُمْ مِنَ الْقُرُونِ  : آيا براى كفار مكه ، هلاك مردم گذشته كه تكذيب پيامبران ميكردند ، وسيلهء هدايت و تنبه و بيدارى و ايمان نشده است ؟\r\n يَمْشُونَ فِي مَساكِنِهِمْ  : مردم مكه در سفرهاى تجارتى خود به شام از سرزمينها و شهرهاى ويران شدهء عاد و ثمود مىگذشتند و علامات هلاك آنها را مىديدند . بهتر بود با ديدن اين صحنه‌ها بيدار شوند و به راه راست آيند . و بترسند از اينكه خودشان نيز به همان سرنوشت شوم گرفتار گردند .\r\n إِنَّ فِي ذلِكَ لَآياتٍ لِأُولِي النُّهى  : در اين هلاكت گذشتگان ، عبرتها و دلالاتى است براى خردمندانى كه در حالات آنها بينديشند .\r\n وَ لَوْ لا كَلِمَةٌ سَبَقَتْ مِنْ رَبِّكَ لَكانَ لِزاماً وَ أَجَلٌ مُسَمًّى  : اگر سخن خدا نبود كه عذاب را تا روز قيامت از اين كافران به تأخير افكند ، هم اكنون عذاب دامنگيرشان مىشد .\r\nلزام مصدرى است به معناى صفت و عذاب را توصيف مىكند . قتاده گويد :\r\n « أَجَلٌ مُسَمًّى »  قيامت است . ديگران گويند : مدتى است كه انسان بايد در اين جهان بماند . برخى گويند : عذاب لزام ، شكستى است كه در بدر خوردند و سرهايشان بريده شد . و اگر براى مردم ناسپاس زمانى مقرر و مقدر نشده بود كه در اين دنيا زيست كنند ، همان عذاب بدر ، در زمانهاى ديگر نيز دامنگير ايشان مىشد .\r\nاكنون پيامبر گرامى خود را امر به صبر كرده ، مىفرمايد :\r\n فَاصْبِرْ عَلى ما يَقُولُونَ  : در برابر تكذيب و آزارهاى ناجوانمردانهء ايشان\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nصبر كن .\r\n وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ غُرُوبِها  : در پيشگاه خداوند نماز بگزار و او را حمد و ثنا گوى پيش از طلوع خورشيد نماز فجر را و پيش از غروب نماز عصر را .\r\n وَ مِنْ آناءِ اللَّيْلِ فَسَبِّحْ وَ أَطْرافَ النَّهارِ  : در ساعات شب و اطراف روز خداى را تسبيح كن .\r\nابن عباس گويد : مقصود از تسبيح در ساعات شب ، نماز شب است .\r\nمقصود از اطراف روز ، ظهر است كه در اين وقت بايد نماز ظهر خوانده شود و علت اينكه وقت ظهر را اطراف روز مىنامد ، اين است كه : وقت ظهر ، وقت زوال خورشيد است . اين وقت هم طرف نصف اول روز است و هم طرف نصف آخر آن .\r\nآنها كه تسبيح را حمل بر ظاهر كرده‌اند ، ميگويند : مراد مداومت بر حمد و تسبيح است در همهء اوقات .\r\n لَعَلَّكَ تَرْضى  : اگر اين كارها را بكنى ، مقام شفاعت پيدا ميكنى و بدرجهء رفيع نائل مىشوى و خشنود خواهى شد .\r\nبرخى گويند : نتيجهء اين كارها اين است كه خدا بوعده‌هاى خود نسبت به تو وفا مىكند و دين را عزت مىبخشد و در آخرت به تو اجازهء شفاعت مىدهد و تو خشنود خواهى شد .\r\n\r\n","description":"","footnote":"","page_name":" 88 ","page_number":90},
  {"content":"\r\n\r\n\r\n[ سوره طه ( 20 ) : آيات 131 تا 135 
  ]\r\nوَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فِيهِ وَ رِزْقُ رَبِّكَ خَيْرٌ وَ أَبْقى ( 131 ) وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها لا نَسْئَلُكَ رِزْقاً نَحْنُ نَرْزُقُكَ وَ الْعاقِبَةُ لِلتَّقْوى ( 132 ) وَ قالُوا لَوْ لا يَأْتِينا بِآيَةٍ مِنْ رَبِّهِ أَ وَ لَمْ تَأْتِهِمْ بَيِّنَةُ ما فِي الصُّحُفِ الْأُولى ( 133 ) وَ لَوْ أَنَّا أَهْلَكْناهُمْ بِعَذابٍ مِنْ قَبْلِهِ لَقالُوا رَبَّنا لَوْ لا أَرْسَلْتَ إِلَيْنا رَسُولاً فَنَتَّبِعَ آياتِكَ مِنْ قَبْلِ أَنْ نَذِلَّ وَ نَخْزى ( 134 ) قُلْ كُلٌّ مُتَرَبِّصٌ فَتَرَبَّصُوا فَسَتَعْلَمُونَ مَنْ أَصْحابُ الصِّراطِ السَّوِيِّ وَ مَنِ اهْتَدى ( 135 )\r\n\r\nترجمه :\r\nديدگان خود را به آن چيزهايى كه رونق زندگى دنياست و به بعضى از ايشان داده‌ايم كه آنها را آزمايش كنيم ، خيره نساز كه روزى پروردگارت بهتر و پايدارتر است ، كسان خود را به نماز امر كن و براى نماز صابر باش كه از تو روزى نميخواهيم . ما ترا روزى\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nمىدهيم و سرانجام نيك براى پرهيزكارى است . گويند : چرا معجزه‌اى از پيش پروردگارش براى ما نياورد ؟ مگر توضيح آنچه در كتب پيشينيان است ، براى ايشان نيامده است ؟ اگر پيش از نزول قرآن هلاكشان ميكرديم ميگفتند : پروردگارا چرا رسولى بسوى ما نفرستادى تا پيش از آنكه ذليل و درمانده شويم آيات ترا پيروى كنيم ؟ بگو : همه منتظرند . شما هم منتظر باشيد . خواهيد دانست كه اهل راه راست و اهل هدايت چه كسانى هستند ؟\r\n\r\nقرائت :\r\nزهرة : يعقوب و سهل بفتح هاء و ديگران به سكون خوانده‌اند . زهره بمعنى نيكى است و فتح هاء آن نيز جايز است .\r\nا و لم تأتهم : اهل مدينه و بصره و نيز قتيبه و حفص به تاء و ديگران به ياء خوانده‌اند .\r\n\r\nاعراب :\r\nزهرة : منصوب است به معنى « متعنا » يعنى « جعلنا لهم زهرة . . . » ممكن است حال از هاء « به » باشد .\r\n - لَوْ أَنَّا أَهْلَكْناهُمْ  : يعنى « لو ثبت اهلاكهم » زيرا « لو » فعل مىخواهد . پس  « أَنَّا أَهْلَكْناهُمْ »  در محل رفع و فاعل فعل مقدر است .\r\n مَنْ أَصْحابُ الصِّراطِ  : مبتدا و خبر است و فعل « تعلمون » تعليق شده است .\r\n\r\nشأن نزول :\r\nابو رافع گويد : براى پيامبر مهمان رسيد . مرا پيش يهودى فرستاد و فرمود : بگو پيامبر خدا مىگويد مقدارى آرد به من به فروش يا تا اول ماه رجب به من قرض بده . من نزد يهودى رفتم و پيغام را رساندم . گفت : به خدا به او نميفروشم و قرض نميدهم . من برگشتم و سخن او را بعرض پيامبر رساندم . فرمود : به خدا ، اگر به من ميفروخت يا قرض ميداد ، به او ميدادم . من در آسمان و زمين امينم . اكنون زره آهنين مرا نزد او ببر .\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nآيهء :  « وَ لا تَمُدَّنَّ . . . »  به همين مناسبت نازل گرديد تا تسليتى باشد براى پيامبر نسبت به دنيا .\r\n\r\nمقصود :\r\n وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ  : ديدگانت را به آنچه به بعضى داده‌ايم خيره مساز . تفسير اين آيه در سورهء حجر ( ذيل آيه 88 ) آمده است .\r\nابى بن كعب گويد : از اين آيه برمىآيد كه هر كس به خدا دل نبندد ، حسرت دنيا او را از پاى درمىآورد و هر كس چشم از مال و ثروت مردم برندارد ، حزنش طولانى است و خشمش فرو نمىنشيند و هر كس نعمت خدا را تنها در خوردنيها و نوشيدنيها ببيند ، دانشش كم و عذابش نزديك است .\r\nاصحاب ما از امام صادق ( ع ) نقل كرده‌اند كه چون اين آيه نازل شد ، پيامبر راست نشست و سخن بالا را بر زبان آورد .\r\n زَهْرَةَ الْحَياةِ الدُّنْيا  : خرمى و تازگى و منظره‌هاى جالب و ديدنى زندگى دنيا ، نبايد ترا مشغول و خيره گرداند .\r\nابن عباس و قتاده گويند : مقصود زينت زندگى دنياست .\r\n لِنَفْتِنَهُمْ فِيهِ  : اين نعمتهاى گوناگون و جالب و خيره كننده را به ايشان داده‌ايم كه آنها را در معرض امتحان قرار دهيم . و آنچه هستند در مورد عمل به حق و اداى حقوق ، آشكار شوند .\r\nبرخى گويند : يعنى با دادن اين ثروتها ميخواهيم بر آنها سخت بگيريم و ببينيم آيا با اينهمه ثروت ، از تو اطاعت مىكنند يا نه ؟\r\nبرخى گويند : يعنى ميخواهيم آنها را عذاب كنيم . زيرا گاهى توسعهء روزى براى عذاب است . از اينرو امام ( ع ) ميفرمايد : اگر دنيا به قدر بال مگسى پيش خدا ارزش داشت ، بكافر شربت آبى از آن نميداد .\r\n وَ رِزْقُ رَبِّكَ خَيْرٌ وَ أَبْقى  : رزق خدا كه در آخرت به تو وعده داده ، از اين روزيهاى دنيوى كه به اينها داده‌ايم بهتر و با دوام‌تر است .\r\n\r\n","description":"","footnote":"","page_name":" 91 ","page_number":93},
  {"content":"\r\n\r\n وَ أْمُرْ أَهْلَكَ بِالصَّلاةِ  : اهل خانه و اهل دينت را به نماز امر كن .\r\nابو سعيد خدرى گويد : چون اين آيه نازل شد ، پيامبر تا نه ماه ، وقت نماز در خانهء زهرا و على مىآمد و مىفرمود :\r\n« الصلاة رحمكم اللَّه !  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً » \r\n. ابن عقده اين روايت را بطرق بسيارى از ائمه اهل بيت و ديگران مثل ابو برزه و ابو رافع نقل كرده است .\r\nامام باقر ( ع ) فرمايد : خدا پيامبر را مأمور كرد كه تنها اهل بيتش را امر كند تا بدانند كه اهل بيت را پيش خدا منزلتى است كه براى ديگران نيست . پيامبر نخست آنها را با همهء مردم مأمور به نماز كرد . سپس به تنهايى .\r\n وَ اصْطَبِرْ عَلَيْها  : بر فعل نماز و امر ايشان به نماز ، صبر كن .\r\n لا نَسْئَلُكَ رِزْقاً  : ما رزق تو و مخلوقات را از تو نميخواهيم . بلكه از تو خواسته‌ايم كه عبادت كنى و رسالت ما را انجام دهى . ما ضامن روزى همگان هستيم .\r\n نَحْنُ نَرْزُقُكَ  : خطاب به پيامبر و مقصود همهء خلق است . يعنى ما به همه روزى ميدهيم و از كسى روزى نميخواهيم . به همه سود ميرسانيم و از كسى سود نميخواهيم .\r\nبنا بر اين در اظهار امتنان بر مردم رساتر است .\r\n وَ الْعاقِبَةُ لِلتَّقْوى  : سر انجام نيز ، مخصوص اهل تقوى است .\r\nابن عباس مىگويد : يعنى كسانى كه ترا تصديق كنند و از من بپرهيزند ، سرانجام نيك دارند .\r\nدر خبر است كه عروة بن زبير وقتى سلطانى ميديد ، داخل خانه مىشد و مىخواند :  « وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا   وَ رِزْقُ رَبِّكَ خَيْرٌ وَ أَبْقى »  سپس به اهل خانه مىگفت : « الصلاة ! الصلاة ! رحمكم اللَّه ! »  وَ قالُوا لَوْ لا يَأْتِينا بِآيَةٍ مِنْ رَبِّهِ  : گفتند : چرا همانطورى كه صالح نبى ناقه آورد ، اين پيامبر آيتى و معجزه‌اى نمىآورد كه ما عبرت بگيريم ؟\r\n أَ وَ لَمْ تَأْتِهِمْ بَيِّنَةُ ما فِي الصُّحُفِ الْأُولى  : آيا در قرآن بيان مطالب كتب\r\n\r\n","description":"","footnote":"","page_name":" 92 ","page_number":94},
  {"content":"\r\n\r\nپيشين و اخبار اممى كه آيت و معجز خواستند و بر اثر كفر ، هلاك شدند ، نيامده است ؟\r\nآيا چه چيز آنها را ايمنى بخشيده است كه آيت مىطلبند ؟ آيا نميترسند كه به سرنوشت آنها گرفتار شوند ؟\r\n وَ لَوْ أَنَّا أَهْلَكْناهُمْ بِعَذابٍ مِنْ قَبْلِهِ لَقالُوا رَبَّنا لَوْ لا أَرْسَلْتَ إِلَيْنا رَسُولًا  :\r\nاگر كفار قريش را پيش از بعثت محمد ( ص ) و نزول قرآن هلاك ميكرديم ، روز قيامت مىگفتند : خدايا چرا پيامبرى بسوى ما نفرستادى كه ما را بطاعت تو دعوت و بدين تو ارشاد كند .\r\n فَنَتَّبِعَ آياتِكَ مِنْ قَبْلِ أَنْ نَذِلَّ وَ نَخْزى  : و ما بدستورات تو عمل مىكرديم ، پيش از آنكه به عذاب خوار گرديم و در جهنم گرفتار شويم . يا اينكه گرفتار قتل و اسيرى دنيا و عذاب آخرت شويم . ولى ما عذر آنها را قطع كرديم و با فرستادن پيامبر خود دستاويزى براى آنها باقى نگذاشتيم .\r\nاكنون به پيامبر خود دستور ميدهد :\r\n قُلْ كُلٌّ مُتَرَبِّصٌ  : بگو ما و شما منتظريم . ما منتظريم كه وعدهء خدا دربارهء شما فرا رسد و شما منتظريد كه ما گرفتار شكست و حادثه‌هاى ديگر شويم .\r\nفتربصوا : انتظار بكشيد . اين جمله براى تهديد است .\r\n فَسَتَعْلَمُونَ مَنْ أَصْحابُ الصِّراطِ السَّوِيِّ وَ مَنِ اهْتَدى  : بعداً خواهيد دانست كه پيروان راه راست و آئين راستين و هدايت يافتگان به راه حق مائيم يا شما ؟\r\n\r\nدلالت :\r\nآيهء  « وَ لَوْ أَنَّا أَهْلَكْناهُمْ . . . »  دلالت بر وجوب لطف دارد . زيرا خداوند بيان مىكند كه پيامبر را بخاطر وجوب لطف بسوى ايشان فرستاده است و اگر نميفرستاد ، آنها حق داشتند اعتراض كنند . لكن با بعثت پيامبر ديگر حق اعتراض براى آنها نمانده و بهانه‌اى ندارند . توفيق با خداست .\r\n\r\n","description":"","footnote":"","page_name":" 93 ","page_number":95},
  {"content":"\r\n\r\n\r\nسورهء انبياء\r\n( جزء هفدهم ) تمام اين سوره مكى و تعداد آيات آن از نظر كوفيان 112 و از نظر ديگران 111 آيه است . كوفيان  « ما لا يَنْفَعُكُمْ شَيْئاً وَ لا يَضُرُّكُمْ »  را آيه‌اى شمرده‌اند .\r\n\r\nفضيلت سوره :\r\nابى بن كعب از پيامبر خدا نقل كرده است كه هر كس سورهء انبياء را بخواند ، خدا با او به آسانى حساب مىكند و او را مىبخشايد و همهء پيامبرانى كه نامشان در قرآن است او را سلام مىگويند .\r\nامام صادق ( ع ) فرمود : هر كس سورهء انبياء را از روى محبت بخواند ، در بهشت همنشين پيامبران است و در اين جهان در نظر مردم مهيب است .\r\n\r\nتفسير سوره :\r\nسورهء طه را خداوند به تهديد پايان داد و اين سوره را با ذكر قيامت آغاز كرده ، مىفرمايد :\r\n\r\n","description":"","footnote":"","page_name":" 94 ","page_number":96},
  {"content":"\r\n\r\n\r\n[ سوره الأنبياء ( 21 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nاقْتَرَبَ لِلنَّاسِ حِسابُهُمْ وَ هُمْ فِي غَفْلَةٍ مُعْرِضُونَ ( 1 ) ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ إِلاَّ اسْتَمَعُوهُ وَ هُمْ يَلْعَبُونَ ( 2 ) لاهِيَةً قُلُوبُهُمْ وَ أَسَرُّوا النَّجْوَى الَّذِينَ ظَلَمُوا هَلْ هذا إِلاَّ بَشَرٌ مِثْلُكُمْ أَ فَتَأْتُونَ السِّحْرَ وَ أَنْتُمْ تُبْصِرُونَ ( 3 ) قالَ رَبِّي يَعْلَمُ الْقَوْلَ فِي السَّماءِ وَ الْأَرْضِ وَ هُوَ السَّمِيعُ الْعَلِيمُ ( 4 )\r\nبَلْ قالُوا أَضْغاثُ أَحْلامٍ بَلِ افْتَراهُ بَلْ هُوَ شاعِرٌ فَلْيَأْتِنا بِآيَةٍ كَما أُرْسِلَ الْأَوَّلُونَ ( 5 )\r\n\r\nترجمه :\r\nحساب مردم نزديك شد و آنها در حال غفلت و اعراض هستند . هر وقت تذكر تازه‌اى از جانب خداوند براى ايشان مىآيد مىشنوند و استهزا مىكنند و دلهايشان به چيزهاى ديگر مشغول است . مردم ستمكار در نهان براز و نياز پرداخته ، گفتند :\r\nآيا او جز بشرى است مانند شما ؟ آيا به سحر ميگرائيد و حال آنكه مىبينيد ؟\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nگفت : خدايم سخن را در زمين و آسمان ميداند . او شنوا و داناست . بلكه گفتند :\r\nخوابهاى پريشان است . بلكه : جعل دروغ كرده است . بلكه او شاعر است . همانطور كه صاحبان مقام رسالت با آيت و معجز فرستاده شدند ، او نيز براى ما آيت و معجزى بياورد .\r\n\r\nقرائت :\r\nقال ربى : حمزه و كسايى و حفص به الف و ديگران « قل » خوانده‌اند .\r\n\r\nاعراب :\r\n مِنْ ذِكْرٍ  : در محل رفع و فاعل .\r\n مِنْ رَبِّهِمْ  : صفت « من ذكر » .\r\nاستمعوه : حال به اضمار « قد »  هُمْ يَلْعَبُونَ  : حال از ضمير « استمعوا » .\r\nلاهية : حال از ضمير « يلعبون » .\r\n الَّذِينَ ظَلَمُوا  : در محل رفع و بدل از ضمير « اسروا » يا خبر مبتداى محذوف يا فاعل « اسروا » بنا بلغت « اكلونى البراغيث » در اين صورت و او « اسروا » حرف است و علامت جمع مثل تاء « قالت » . ممكن است . « الذين » در محل نصب و مفعول فعل محذوف باشد .\r\n\r\nمقصود :\r\n  اقْتَرَبَ لِلنَّاسِ حِسابُهُمْ   : وقت حساب مردم - يعنى قيامت - نزديك شده است .\r\nدر جاى ديگر مىگويد :   « اقْتَرَبَتِ السَّاعَةُ . . . »   ( سورهء قمر 1 ) يعنى هنگام محاسبه و پرسش از نعمتها و اينكه آيا سپاسگزار بودند يا نه ؟ و از اوامر كه آيا اطاعت كردند يا نه و از نواهى كه آيا اجتناب كردند يا نه ؟ نزديك شد .\r\nاينكه مىفرمايد : نزديك شد ، بخاطر اين است كه حتمى الوقوع است و چيز حتمى الوقوع نزديك است . وانگهى يكى از شرايط قيامت بعثت رسول اعظم اسلام است . چنان كه فرمود :\r\n« بعثت انا و الساعة كهاتين »\r\nمن مبعوث شدم و فاصلهء ميان من\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nو قيامت ، مثل فاصلهء ميان اين دو انگشت است . بعلاوه ، زمان با زيادى گذشته و كمى آينده ، همواره در حال نزديك شدن است و با ملاحظهء آنچه گذشته ، اندكى بيشتر باقى نمانده .   وَ هُمْ فِي غَفْلَةٍ مُعْرِضُونَ   : اما آنها از نزديكى آن غافلند و از انديشه در باره آن و آماده شدن براى آن خوددارى ميكنند .\r\nاين آيه تشويق مىكند كه انسان خود را براى قيامت آماده سازد .\r\n  ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ إِلَّا اسْتَمَعُوهُ وَ هُمْ يَلْعَبُونَ لاهِيَةً قُلُوبُهُمْ   :\r\nهر آيه و سورهء تازه‌اى كه از جانب خداوند بر ايشان نازل مىشود ، مىشنوند ولى دقتى و تأملى در بارهء آن نميكنند ، بلكه ببازى و مسخره مىگيرند .\r\nابن عباس گويد : يعنى قرآن را از روى استهزا مىشنوند و دلشان غافل است كه از آنها چه ميخواهند ؟\r\n وَ أَسَرُّوا النَّجْوَى الَّذِينَ ظَلَمُوا هَلْ هذا إِلَّا بَشَرٌ مِثْلُكُمْ  : مشركين كه مردمى ستمكار هستند ، با يكديگر به راز و نياز پرداخته ، مىگويند : اين فرشته نيست .\r\nبشرى است مثل شما !  أَ فَتَأْتُونَ السِّحْرَ وَ أَنْتُمْ تُبْصِرُونَ  : آيا شما كه ميدانيد او سحر مىكند ، سحرش را مىپذيريد ! ؟\r\nاز دو راه ميخواستند مردم را از او متنفر كنند : 1 - او بشر است . 2 - او ساحر است .\r\nبرخى گفته‌اند : « اسروا » يعنى اين سخن را ظاهر كردند . اما معنى اول صحيح‌تر است .\r\nاكنون پيامبر خود را دستور داده ، مىفرمايد :\r\n قالَ رَبِّي يَعْلَمُ الْقَوْلَ فِي السَّماءِ وَ الْأَرْضِ  : بگو خدايى كه مرا آفريد و برگزيد ، اسرار همه را ميداند و هيچ چيز در آسمان و زمين از او پوشيده نيست .\r\n وَ هُوَ السَّمِيعُ الْعَلِيمُ  : او سخن آنها را مىشنود و كارها و اسرار درونى\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nآنها را ميداند .\r\n بَلْ قالُوا أَضْغاثُ أَحْلامٍ  : اما آنها از سخن اول خود كه قرآن را سحر ميدانستند برگشته ، گفتند : خوابهاى پريشان است .\r\n بَلِ افْتَراهُ  : ديگر باره گفتند : افترايى است كه خود او مىسازد .\r\n بَلْ هُوَ شاعِرٌ  : ديگر باره گفتند : او شاعر است .\r\nاشخاص متحير همينطورند و مرتباً تغيير نظر ميدهند . منكران قرآن نيز متحير بودند كه چه بگويند ؟ گاه ميگفتند : سحر است و گاه مىگفتند : شعر است و گاه ميگفتند : خواب پريشان است و اين خود تناقض گويى است .\r\n فَلْيَأْتِنا بِآيَةٍ كَما أُرْسِلَ الْأَوَّلُونَ  : بايد آيت و معجزى آشكار كه خاص و عام آن را بفهمند براى ما بياورد و اين كارى است كه انبياى پيشين هم كرده‌اند .\r\n\r\nدلالت :\r\n ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ  : دلالت بر حدوث قرآن دارد . زيرا منظور از ذكر ، قرآن است . دليل آن اين آيه است :  « هذا ذِكْرٌ مُبارَكٌ أَنْزَلْناهُ »  ( انبياء 21 ) اين است ذكر و قرآنى مبارك كه نازل كرده‌ايم . و اين آيه :  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  ( حجر 9 ) ما قرآن را نازل كرده‌ايم و ما حافظ آنيم .\r\n\r\n","description":"","footnote":"","page_name":" 98 ","page_number":100},
  {"content":"\r\n\r\n\r\n[ سوره الأنبياء ( 21 ) : آيات 6 تا 10 
  ]\r\nما آمَنَتْ قَبْلَهُمْ مِنْ قَرْيَةٍ أَهْلَكْناها أَ فَهُمْ يُؤْمِنُونَ ( 6 ) وَ ما أَرْسَلْنا قَبْلَكَ إِلاَّ رِجالاً نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ ( 7 ) وَ ما جَعَلْناهُمْ جَسَداً لا يَأْكُلُونَ الطَّعامَ وَ ما كانُوا خالِدِينَ ( 8 ) ثُمَّ صَدَقْناهُمُ الْوَعْدَ فَأَنْجَيْناهُمْ وَ مَنْ نَشاءُ وَ أَهْلَكْنَا الْمُسْرِفِينَ ( 9 ) لَقَدْ أَنْزَلْنا إِلَيْكُمْ كِتاباً فِيهِ ذِكْرُكُمْ أَ فَلا تَعْقِلُونَ ( 10 )\r\n\r\nترجمه :\r\nهيچ مردم قريه‌اى كه پيش از ايشان هلاك كرده‌ايم ، ايمان نياوردند . آيا آنها ايمان مىآورند ؟ پيش از تو نيز جز مردانى كه به آنها وحى ميكرديم ، نفرستاده‌ايم .\r\nبپرسيد از اهل ذكر ، اگر نميدانستيد . آنها را جسدى كه طعام نخورند قرار نداديم و آنها جاودانى اين جهان نبودند . ما بوعدهء خويش وفا كرديم و آنها و هر كه را خواستيم نجات داديم و مردم مسرف را هلاك كرديم . كسانى بسوى تو فرستاديم كه در آن ياد آورى شماست . آيا تعقل نميكنيد ؟\r\n\r\nقرائت :\r\nنوحى : حفص از عاصم بنون و ديگرى به ياء خوانده‌اند و بحث آن در سورهء يوسف ( آيه 12 ) گذشت .\r\n\r\n","description":"","footnote":"","page_name":" 99 ","page_number":101},
  {"content":"\r\n\r\n\r\nاعراب :\r\nاهلكناها : در محل جر و صفت « قرية » .\r\nجسدا : مفرد در معنى جمع . به همين دليل گفته شده است « لا يأكلون » .\r\nمن نشاء : در محل نصب و عطف بر « انجيناهم » .\r\n\r\nمقصود :\r\nقبلا از كفار نقل فرمود كه درخواست آيت و معجز مىكنند . اكنون در پاسخ آنها مىفرمايد :\r\n ما آمَنَتْ قَبْلَهُمْ مِنْ قَرْيَةٍ أَهْلَكْناها  : پيش از اين كافران مردم ديگرى بودند كه درخواست آيت و معجز كردند و بر كفر خود پافشارى كردند و ما آنها را هلاك كرديم .\r\n أَ فَهُمْ يُؤْمِنُونَ  : آيا اينها با آمدن آيت و معجز ايمان مىآورند ؟ يعنى همانطورى كه گذشتگان با ديدن آيات و معجزات ايمان نياوردند و هلاك شدند ، اينان نيز ايمان نمىآورند و مثل آنها مستحق عذاب دنيوى و هلاكت خواهند شد .\r\nدر اين آيه خداوند حكم كرده است كه مردم مكه را عذاب نميكند و به همين جهت خواستهء آنها را مستجاب نكرد .\r\nبرخى گويند : خداوند حكم به هلاكت قريه‌اى مىكند كه مردمش ايمان نمىآورند . اما مردم مكه كه بعداً ايمان مىآورند حكم بهلاكتشان نشده و آيات هم برايشان فرستاده نشده است .\r\n وَ ما أَرْسَلْنا قَبْلَكَ إِلَّا رِجالًا نُوحِي إِلَيْهِمْ  : اين جمله در جواب اين است كه مىگفتند : « ما هذا الا بشر مثلكم » يعنى : پيش از تو اى محمد ، جز مردانى از بنى آدم كه به آنها وحى مىكرديم . نفرستاديم . آنها فرشته نبودند ، زيرا هم شكل و هم جنس به يكديگر مأنوس‌تر و مايلترند و سخن يكديگر را بهتر مىفهمند و از يكديگر كمتر دورى مىجويند .\r\n فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  : اگر نميدانسته‌ايد ، از اهل\r\n\r\n","description":"","footnote":"","page_name":" 100 ","page_number":102},
  {"content":"\r\n\r\nذكر بپرسيد .\r\nمقصود از اهل ذكر كيست ؟ در روايت است كه على ( ع ) فرمود : مائيم اهل ذكر . از امام باقر ( ع ) نيز همين طور روايت شده است . مؤيد آن اين است كه خدا پيامبرش را « ذكراً رسولا » ناميده است برخى گويند : مقصود پيروان تورات و انجيل است . برخى گويند : مقصود اهل علم است به سرگذشت پيشينيان . برخى گويند :\r\nمقصود اهل قرآن است ، يعنى عالمان قرآن .\r\n وَ ما جَعَلْناهُمْ جَسَداً لا يَأْكُلُونَ الطَّعامَ وَ ما كانُوا خالِدِينَ  : آنها جسد بيجانى نبودند كه هيچ نخورند و موجوداتى نبودند كه هرگز نميرند و جاودانى باشند . اين جمله در پاسخ اين است كه مىگفتند :  « ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ »  ( فرقان 7 ) اين چه پيامبرى است كه مىخورد و در بازارها راه مىرود ؟ ! پس همانطورى كه پيامبران پيشين نياز به غذا داشتند و ميمردند ، تو نيز نيازمند غذا هستى و ميميرى و اين امر نبايد موجب بىايمانى آنها گردد . زيرا وحى پيامبران را از بشريت خارج نميكند . كلبى گويد : جسد جسمى است كه در آن روح است و مىخورد و مىنوشد . پس هر چه بخورد و بنوشد ، جسم است . مجاهد گويد : جسد چيزى است كه نميخورد و نمىنوشد . پس آنچه كه مىخورد و مىنوشد ، نفس است .\r\n ثُمَّ صَدَقْناهُمُ الْوَعْدَ  : ما بوعدهء خود در بارهء آنها وفا كرديم و عاقبت نيكو به آنها داديم هم در دنيا و هم در آخرت .\r\n فَأَنْجَيْناهُمْ وَ مَنْ نَشاءُ  : آنها و كسانى كه با آنها بودند از شر دشمنان نجات داديم .\r\n وَ أَهْلَكْنَا الْمُسْرِفِينَ  : و تبهكاران را هلاك كرديم . قتاده گويد : مسرف مشرك است . اين جمله تهديدى است براى مردم مكه .\r\nاكنون بذكر نعمت خود كه عبارت از انزال قرآن است پرداخته ، مىفرمايد :\r\n لَقَدْ أَنْزَلْنا إِلَيْكُمْ كِتاباً فِيهِ ذِكْرُكُمْ  : اى جماعت قريش ، كتابى بسوى شما فرستاده‌ايم كه اگر به آن تمسك كنيد ، شرف شماست . چنان كه در جاى ديگر مىفرمايد :\r\n « وَ إِنَّهُ لَذِكْرٌ لَكَ وَ لِقَوْمِكَ »  ( زخرف 44 ) اين كتاب تذكرى است براى تو و قومت .\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nبرخى گويند : اين خطاب بقوم عرب است كه قرآن به زبان ايشان است . برخى گويند : خطاب بهمهء مؤمنان است زيرا قرآن شرف هر مؤمنى است . برخى گويند :\r\nيعنى در اين قرآن نيازمنديهاى شما ذكر شده است . برخى گويند : يعنى مكارم الاخلاق و محاسن اخلاق در اين قرآن آمده است تا به آنها تمسك كنيد .\r\n أَ فَلا تَعْقِلُونَ  : چرا در بارهء آنچه وسيلهء برترى شما بر ديگران است تعقل نميكنيد ؟ !\r\n\r\n","description":"","footnote":"","page_name":" 102 ","page_number":104},
  {"content":"\r\n\r\n\r\n[ سوره الأنبياء ( 21 ) : آيات 11 تا 20 
  ]\r\nوَ كَمْ قَصَمْنا مِنْ قَرْيَةٍ كانَتْ ظالِمَةً وَ أَنْشَأْنا بَعْدَها قَوْماً آخَرِينَ ( 11 ) فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ ( 12 ) لا تَرْكُضُوا وَ ارْجِعُوا إِلى ما أُتْرِفْتُمْ فِيهِ وَ مَساكِنِكُمْ لَعَلَّكُمْ تُسْئَلُونَ ( 13 ) قالُوا يا وَيْلَنا إِنَّا كُنَّا ظالِمِينَ ( 14 ) فَما زالَتْ تِلْكَ دَعْواهُمْ حَتَّى جَعَلْناهُمْ حَصِيداً خامِدِينَ ( 15 )\r\nوَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ ( 16 ) لَوْ أَرَدْنا أَنْ نَتَّخِذَ لَهْواً لاتَّخَذْناهُ مِنْ لَدُنَّا إِنْ كُنَّا فاعِلِينَ ( 17 ) بَلْ نَقْذِفُ بِالْحَقِّ عَلَى الْباطِلِ فَيَدْمَغُهُ فَإِذا هُوَ زاهِقٌ وَ لَكُمُ الْوَيْلُ مِمَّا تَصِفُونَ ( 18 ) وَ لَهُ مَنْ فِي السَّماواتِ وَ الْأَرْضِ وَ مَنْ عِنْدَهُ لا يَسْتَكْبِرُونَ عَنْ عِبادَتِهِ وَ لا يَسْتَحْسِرُونَ ( 19 ) يُسَبِّحُونَ اللَّيْلَ وَ النَّهارَ لا يَفْتُرُونَ ( 20 )\r\n\r\n","description":"","footnote":"","page_name":" 103 ","page_number":105},
  {"content":"\r\n\r\n\r\nترجمه :\r\nما مردم قريه‌هاى بسيارى كه ظالم بودند هلاك كرديم و بدنبال آنها مردم ديگرى آفريديم . همين كه احساس كردند كيفر ما را از آن فرار كردند . فرار نكنيد و بازگرديد بسوى نعمتها و سرگرميهاى خويش و بسوى مساكن خويش ، شايد از شما پرسيده شود . گفتند : واى بر ما كه ستمكار بوديم . اين بود دعواى ايشان تا مثل چوب خشكشان كرديم . ما آسمان و زمين و آنچه ميان آنهاست به بازى نيافريده‌ايم . اگر ميخواستيم ببازى بگيريم و كنندهء اين كار بوديم ، از نزد خود ميگرفتيم . ما حق را به باطل مىافكنيم تا بر آن غلبه كند و باطل از بين برود . واى بر شما از آنچه وصف مىكنيد . براى خداست آنها كه در زمين و آنها كه در آسمان و آنها كه در پيشگاه خودش هستند و از عبادتش كبر نميورزند و خسته نميشوند . شب و روز تسبيح مىكنند و سست نمىشوند .\r\n\r\nلغت :\r\nقصم : شكستن .\r\nانشاء : ايجاد و اختراع .\r\nركض : دويدن .\r\nمترف : متنعم .\r\nزاهق : هلاك شونده .\r\nدمغ : شكافتن سر تا دماغ استحسار : خسته شدن .\r\n\r\nاعراب :\r\nكم : در محل نصب و مفعول « قصمنا » .\r\n مِنْ قَرْيَةٍ  : در محل نصب و تميز يا صفت « كم » .\r\nاذا : ظرف مكان و متعلق به « يركضون » تلك : در محل رفع و اسم « زالت »\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nدعواهم : منصوب و خبر « زالت »  إِنْ كُنَّا  : ممكن است شرطيه يا نافيه باشد .\r\n مَنْ عِنْدَهُ  : مبتدا  « لا يَسْتَكْبِرُونَ »  خبر آن و ممكن است عطف بر  « مَنْ فِي - السَّماواتِ »  باشد . در اين صورت « لا يستكبرون و يسبحون و لا يفترون » همه حال هستند .\r\n\r\nمقصود :\r\nاكنون خداوند در بيان سرنوشت تكذيب كنندگان ميفرمايد :\r\n وَ كَمْ قَصَمْنا مِنْ قَرْيَةٍ كانَتْ ظالِمَةً  : چه بسيار قريه‌ها كه اهل آنها كافر بودند و هلاكشان كرديم !  وَ أَنْشَأْنا بَعْدَها قَوْماً آخَرِينَ  : و بعد از هلاك آنها قوم ديگرى بوجود آورديم .\r\n فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ  : همين كه عذاب ما را احساس كردند ، از قريه يا عذاب به سرعت فرار كردند ، چنان كه از دشمن فرار ميكنند .\r\n لا تَرْكُضُوا وَ ارْجِعُوا إِلى ما أُتْرِفْتُمْ فِيهِ وَ مَساكِنِكُمْ  : از راه توبيخ به آنها گفته مىشود : فرار نكنيد و برگرديد بسوى نعمتها و خانه‌هايى كه در آنها كافر شديد و ستم پيشه كرديد . مقصود اين است كه فرشتگان آنها را استهزاء كرده ، به آنها مىگويند : برگرديد به سوى نعمتها و خانه‌ها .\r\n لَعَلَّكُمْ تُسْئَلُونَ  : شايد در بارهء چيزهايى از دنيايتان از شما سؤال شود . زيرا شما اهل ثروت و نعمت بوديد . برخى گويند : يعنى رسول شما از شما درخواست كند كه ايمان آوريد . همانطورى كه پيش از نزول عذاب از شما درخواست ميكرد . اين هم استهزاست ، يعنى ديگر راهى نيست . پس شما اكنون تدبر كنيد تا به آن ماجراى گرفتار نشويد .\r\n قالُوا يا وَيْلَنا إِنَّا كُنَّا ظالِمِينَ  : از روى پشيمانى مىگفتند : واى بر ما كه بر خود ظلم كرديم زيرا فرستادگان خدايمان را تكذيب كرديم . يعنى با ديدن عذاب بگناه خود اعتراف مىكردند .\r\n فَما زالَتْ تِلْكَ دَعْواهُمْ حَتَّى جَعَلْناهُمْ حَصِيداً خامِدِينَ  : آنها هم چنان\r\n\r\n","description":"","footnote":"","page_name":" 105 ","page_number":107},
  {"content":"\r\n\r\nواى واى مىگفتند ، تا آنها را قطعه قطعه و بيجان كرديم و همانطورى كه آتش خاموش مىشود ، چراغ زندگى و نشاط آنها نيز خاموش شد .\r\nگويند : اين آيه در بارهء مردم قريه‌اى است از يمن كه حنظله پيامبر خدا را كشتند . خداوند بخت نصر را بر آنها مسلط كرد تا آنها را كشت و اسير كرد و از شهرشان آواره گردانيد . فرشتگان دو بارهء آنها را برگرداندند تا بزرگ و كوچك آنها كشته شدند و از آنها اسم و رسمى نماند .\r\n وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ  : آسمان و زمين را براى هدف درستى آفريده‌ايم و آن هدف عبارت است از اينكه وسيله‌اى باشد براى رسيدن به ثواب و روشن بينى .\r\n لَوْ أَرَدْنا أَنْ نَتَّخِذَ لَهْواً لَاتَّخَذْناهُ مِنْ لَدُنَّا  : اگر ميخواستيم زن يا فرزند بگيريم ، از اهل آسمان ميگرفتيم نه از اهل زمين . يعنى اگر جايز بود كه خدا فرزند و زن بگيرد ، چنان مىگرفت كه مردم نمىفهميدند .\r\nابن قتيبه مىگويد : تفسير لهو به زن يا فرزند به يكديگر نزديك است زيرا زن و فرزند انسان وسيلهء سرگرمى او هستند و به همين جهت گفته مىشود : زن و فرزند انسان دو شاخهء گل براى او هستند . در اصل لهو به معنى آميزش جنسى است . گاه بكنايه آميزش جنسى را لهو و گاه سر ميگويند . علت اينكه به زن لهو گفته مىشود ، اين است كه در آميزش جنسى با مرد جمع مىشود . امرء القيس مىگويد :\r\n الا زعمت بسباسة اليوم اننى * كبرت و ان لا يحسن اللهو امثالى \r\nمگر بسباسه نميداند كه من امروز پير شده‌ام و امثال من در آميزش جنسى قدرتى ندارند . ؟ ! تأويل آيه اين است كه چون مسيحيان در باره مسيح و مادرش عقيدهء خاصى داشتند ، خداوند فرمود : اگر ميخواستيم رفيقه و فرزندى داشته باشيم ، از پيش خود انتخاب ميكرديم نه از پيش شما . زيرا شما ميدانيد كه زن و فرزند از جنس خود شخص هستند نه از غير جنس خودش .\r\n\r\n","description":"","footnote":"","page_name":" 106 ","page_number":108},
  {"content":"\r\n\r\n إِنْ كُنَّا فاعِلِينَ  : ما اين كار را نكرده‌ايم . اگر « ان » شرطيه باشد ، يعنى اگر اين كار را ميكرديم بدان نحو ميكرديم نه به اين نحو كه شما مىپنداريد .\r\n بَلْ نَقْذِفُ بِالْحَقِّ عَلَى الْباطِلِ  : ما دليلهاى غالب را بر باطل وارد مىسازيم و حجت را بر شبهه و ايمان را بر كفر غالب مىسازيم .\r\n فَيَدْمَغُهُ فَإِذا هُوَ زاهِقٌ  : در نتيجه ، حق بر باطل برترى پيدا مىكند و باطل از بين مىرود .\r\nمقصود اين است كه خداوند حامى و آشكار كنندهء حق است در برابر باطل پس چگونه ممكن است كه خودش كار باطل انجام دهد ؟\r\n وَ لَكُمُ الْوَيْلُ مِمَّا تَصِفُونَ  : هلاك و نابود شويد كه خدا را چگونه وصف مىكنيد و او را داراى رفيقه و فرزند مىپنداريد !  وَ لَهُ مَنْ فِي السَّماواتِ وَ الْأَرْضِ  : ملك و ملك و آفرينش هر كه در آسمانها و زمين است ، از خداست . اين هم ردى است بر آنها كه خدا را داراى فرزند و شريك ميدانند . يعنى كسى كه حكومت و ملك و خلقت همگان از اوست ، چطور ممكن است داراى شريك و فرزند باشد .\r\n وَ مَنْ عِنْدَهُ لا يَسْتَكْبِرُونَ عَنْ عِبادَتِهِ  : فرشتگانى كه از لحاظ مقام و منزلت به خدا نزديكند ، از عبادت خدا تكبر نميورزند . يعنى آنها فرزند خدا نيستند . زيرا فرزند پدر را نمىپرستد .\r\nوقتى گفته مىشود ، پيش امير اينقدر لشكر است - اگر چه آنها در شهرها و بلاد پراكنده باشند - مقصود قرب مكانى نيست .\r\n وَ لا يَسْتَحْسِرُونَ  : و خسته نمىشوند .\r\n يُسَبِّحُونَ اللَّيْلَ وَ النَّهارَ لا يَفْتُرُونَ  : شب و روز خدا را از صفات نالايق تنزيه و تقديس ميكنند و از اين كار سست نمىشوند . كعبى گويد : تسبيح آنها مثل تنفس شما طبيعى و آسان است .\r\n\r\n","description":"","footnote":"","page_name":" 107 ","page_number":109},
  {"content":"\r\n\r\n\r\nنظم :\r\n لَهُ مَنْ فِي السَّماواتِ  : متصل است به ما قبل كه در بارهء هلاك كفار بود . ميخواهد بگويد : هلاك آنها از روى استحقاق بوده است . زيرا آنها را براى عبادت خلق كرده نه براى كفر . بنا بر اين وقتى كه كافر شدند هلاكشان كرد و اگر غير از اين باشد ، خلق آسمانها و زمين ببازى است . زيرا اينها براى مكلفين و مكلفين براى بردن پاداش و ثواب خلق شده‌اند .\r\nوجه اتصال  « وَ مَنْ عِنْدَهُ لا يَسْتَكْبِرُونَ . . . »  بما قبل اين است كه اينها كه شما آنها را فرزند خدا ميدانيد بندهء خدا هستند و چه بندگانى ! بندگى با فرزندى منافات دارد . زيرا فرزند با پدر مجانس است .\r\n\r\n","description":"","footnote":"","page_name":" 108 ","page_number":110},
  {"content":"\r\n\r\n\r\n[ سوره الأنبياء ( 21 ) : آيات 21 تا 30 
  ]\r\nأَمِ اتَّخَذُوا آلِهَةً مِنَ الْأَرْضِ هُمْ يُنْشِرُونَ ( 21 ) لَوْ كانَ فِيهِما آلِهَةٌ إِلاَّ اللَّهُ لَفَسَدَتا فَسُبْحانَ اللَّهِ رَبِّ الْعَرْشِ عَمَّا يَصِفُونَ ( 22 ) لا يُسْئَلُ عَمَّا يَفْعَلُ وَ هُمْ يُسْئَلُونَ ( 23 ) أَمِ اتَّخَذُوا مِنْ دُونِهِ آلِهَةً قُلْ هاتُوا بُرْهانَكُمْ هذا ذِكْرُ مَنْ مَعِيَ وَ ذِكْرُ مَنْ قَبْلِي بَلْ أَكْثَرُهُمْ لا يَعْلَمُونَ الْحَقَّ فَهُمْ مُعْرِضُونَ ( 24 ) وَ ما أَرْسَلْنا مِنْ قَبْلِكَ مِنْ رَسُولٍ إِلاَّ نُوحِي إِلَيْهِ أَنَّهُ لا إِلهَ إِلاَّ أَنَا فَاعْبُدُونِ ( 25 )\r\nوَ قالُوا اتَّخَذَ الرَّحْمنُ وَلَداً سُبْحانَهُ بَلْ عِبادٌ مُكْرَمُونَ ( 26 ) لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ ( 27 ) يَعْلَمُ ما بَيْنَ أَيْدِيهِمْ وَ ما خَلْفَهُمْ وَ لا يَشْفَعُونَ إِلاَّ لِمَنِ ارْتَضى وَ هُمْ مِنْ خَشْيَتِهِ مُشْفِقُونَ ( 28 ) وَ مَنْ يَقُلْ مِنْهُمْ إِنِّي إِلهٌ مِنْ دُونِهِ فَذلِكَ نَجْزِيهِ جَهَنَّمَ كَذلِكَ نَجْزِي الظَّالِمِينَ ( 29 ) أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ ( 30 )\r\n\r\n","description":"","footnote":"","page_name":" 109 ","page_number":111},
  {"content":"\r\n\r\n\r\nترجمه :\r\nآيا از زمين خدايانى گرفته‌اند كه حيات مىبخشند ؟ اگر در آسمان و زمين خدايانى جز خداى يكتا بودند ، تباه مىشدند . پروردگار عرش از آنچه وصف ميكنند منزه است . خدا از آنچه مىكند باز خواست نميشود ولى آنها بازخواست مىشوند .\r\nبگو برهان خود را بياورند . اين است كتاب اصحاب من و كتاب اسلاف من . بلكه بيشترشان حق را نميدانند و اعراض كنندگانند . پيش از تو هيچ پيغمبرى نفرستاديم مگر به او وحى كرديم كه خدايى جز من نيست . پس مرا بپرستيد ، گفتند : خداى رحمان پسر دارد . منزه است او . بلكه بندگان گرامى هستند كه بگفتار از خدا پيشى نميگيرند و بفرمانش عمل ميكنند . ميداند آنچه جلو رويشان است و آنچه پشت سرشان است و شفاعت نميكنند ، مگر آنكه خدا بپسندد و آنها از ترس وى لرزانند . هر كه از آنها گويد : كه من خدايى جز خدايم چنين كسى را جهنم سزا ميدهيم و ستمگران را اينطور بكيفر مىرسانيم .\r\nآيا آنها كه كافر شدند نديدند كه آسمانها و زمين پيوسته بودند و از هم بازشان كرديم و هر چيز زنده‌اى را از آب آفريديم ؟ آيا ايمان نمىآورند ؟\r\n\r\nقرائت :\r\nنوحى : كوفيان بجز ابو بكر به نون و ديگران به ياء خوانده‌اند . اما بملاحظهء « و ما ارسلنا » قرائت نون بهتر است .\r\nا و لم ير : ابن كثير بدون واو و ديگران به واو خوانده‌اند .\r\n\r\nاعراب :\r\n أَمِ اتَّخَذُوا  : « ام » منقطعه است و معادل همزهء استفهام نيست .\r\n إِلَّا اللَّهُ  : صفت براى « آلهة » يعنى « غير اللَّه » .\r\n\r\n","description":"","footnote":"","page_name":" 110 ","page_number":112},
  {"content":"\r\n\r\n عَمَّا يَفْعَلُ  : « ماء » مصدريه است و ممكن است موصوله و اسم باشد .\r\n\r\nمقصود :\r\nاكنون به توبيخ مشركين پرداخته ، مىفرمايد :\r\n أَمِ اتَّخَذُوا آلِهَةً مِنَ الْأَرْضِ هُمْ يُنْشِرُونَ  : اين استفهام انكارى است . يعنى آنها خدايانى از زمين برنگزيداند كه بمردگان حيات بخشند . مقصود اين است كه اين خدايان قادر به حيات بخشى نيستند و بنا بر اين قادر به نعمت بخشى هم نيستند .\r\nپس چگونه سزاوار عبادت هستند ؟ ! اكنون بذكر دليل توحيد پرداخته ، مىفرمايد :\r\n لَوْ كانَ فِيهِما آلِهَةٌ إِلَّا اللَّهُ لَفَسَدَتا  : اگر در آسمان و زمين خدايانى جز خدا بودند ، زمين و آسمان پايدار نمىماندند و هر چه در آنها بود تباه مىشد و نظم نمىيافت .\r\nاين همان برهان تمانع است كه متكلمان مبناى توحيد قرار داده‌اند .\r\nبه اين بيان :\r\nاگر با خداوند سبحان خداى ديگرى بود ، هر دو قديم بودند و صفت قدم از اخص صفات است و اشتراك در اين صفت موجب تماثل آنها مىشود . پس بايد هر دو عالم و قادر وحى باشند و حق هر قادرى اين است كه بتواند ضد چيزى كه ديگرى اراده كرده است ، اراده كند . مثل مرگ و حيات و حركت و سكون و فقر و ثروت و . . .\r\n( يعنى يكى مرگ كسى را و ديگرى حيات او را و . . . اراده كند ) در اين صورت يا مراد هر دو حاصل مىشود ، كه محال است . يا مراد هيچيك حاصل نميشود كه اينهم با قادر بودن منافات دارد يا مراد يكى حاصل مىشود و مراد ديگرى حاصل نميشود كه در اين صورت يكى از آنها قادر نيست . بنا بر اين جايز نيست كه خدا بيشتر از يكى باشد .\r\nممكن است گفته شود : آنها با يكديگر تمانعى ندارند . زيرا هر چه يكى از آنها اراده كند ، مطابق حكمت است و بنا بر اين خداى ديگر نيز همان را اراده\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nمىكند . پاسخ اين است كه : سخن ما در بارهء صحت تمانع است نه وقوع تمانع و صحت تمانع در دلالت بر عدم جواز تعدد خدايان كافى است . زيرا دلالت دارد بر اينكه يكى از آنها قدرتش محدود و متناهى است و نميتواند خدا باشد .\r\nاكنون خداوند خود را از داشتن شريك تنزيه كرده ، مىفرمايد :\r\n فَسُبْحانَ اللَّهِ رَبِّ الْعَرْشِ عَمَّا يَصِفُونَ  : خداى عرش از آنچه مىگويند ، منزه است . علت اينكه عرش مىگويد ، اين است كه عرش اعظم همهء مخلوقات است و كسى كه بر بزرگترين مخلوقات قادر است ، بر بقيه نيز قادر است .\r\n لا يُسْئَلُ عَمَّا يَفْعَلُ وَ هُمْ يُسْئَلُونَ  : كارهاى او مطابق حكمت و صواب است و به حكيم نميتوان گفت : چرا كار صواب كرده‌اى ؟ اما از ديگران مىتوان پرسيد :\r\nچرا فلان كار را كرديد ؟ زيرا آنها هم كار حق مىكنند و هم كار باطل .\r\nبرخى گويند : يعنى از خدا پرسيده نميشود كه چرا ادعاى خدايى مىكند . اما از ديگران پرسيده مىشود . نظم و سياق آيه بر همين معنى دلالت دارد .\r\nبرخى گويند : يعنى ديگران اعمالشان حساب دارد و خدا اعمالش حساب ندارد .\r\nبرخى گويند : يعنى فرشتگان و مسيح از فعل خدا سؤال نميكنند . اما خدا از ايشان سؤال مىكند و آنها را جزا ميدهد و اگر خدا بودند از كارهايشان سؤال نميشد .\r\n أَمِ اتَّخَذُوا مِنْ دُونِهِ آلِهَةً  : اين استفهام براى سرزنش است . يعنى نبايد غير از خداى يكتا به خدايان ديگر گرايش پيدا كرده باشند .\r\n قُلْ هاتُوا بُرْهانَكُمْ  : اى پيامبر ، بگو : دليل خود را بر صحت كردارتان بياوريد . اما آنها هرگز نميتوانند دليلى بياورند . اين جمله دلالت بر بطلان تقليد دارد . زيرا از آنها بر صحت مدعايشان دليل ميخواهد . برهان دليلى است كه افادهء علم كند .\r\n هذا ذِكْرُ مَنْ مَعِيَ وَ ذِكْرُ مَنْ قَبْلِي  : بگو : اين قرآن ، ذكر كسانى است كه با منند و ذكر امت‌هايى است كه پيش از من بوده‌اند و به ايمان نجات يافته ، يا بكفر هلاك شده‌اند .\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nجبائى ميگويد : يعنى در قرآن ذكر كسانى است كه در اخلاص و توحيد با منند و بنا بر اين ذكر امتهاى پيشين در تورات و انجيل است .\r\nامام صادق ( ع ) ميفرمايد : مقصود از  « ذِكْرُ مَنْ مَعِيَ »  كسانى است كه با پيامبر خدا بوده‌اند و كسانى كه بعداً خواهند آمد و مقصود از  « ذِكْرُ مَنْ قَبْلِي »  گذشته‌هاست .\r\nبرخى گويند : يعنى در قرآن ، خبر آنهايى كه تا روز قيامت بر دين منند و بر - طاعت خود ثواب و بر عصيان خود كيفر مىبينند و خبر كتابهايى كه قبلا نازل شده ، آمده است . ببينيد آيا در كدام كتاب خداوند امر كرده است كه مردم خداى ديگرى را پرستش كنند ؟ پس پرستش خدايان ديگر باطل است و خداوند به آن امر نكرده است . زجاج گويد : بگو برهانتان را بياوريد كه پيامبرى به امت خود گفته باشد كه خداى ديگرى را پرستش كنند آيا در اين كتاب و كتابهاى پيشين چيزى جز توحيد وجود دارد ؟ شاهد آن اين است كه بعداً مىفرمايد :  « وَ ما أَرْسَلْنا مِنْ قَبْلِكَ مِنْ رَسُولٍ إِلَّا نُوحِي إِلَيْهِ أَنَّهُ لا إِلهَ إِلَّا أَنَا فَاعْبُدُونِ . »  چون دليلى ندارند ، خداوند آنها را بر جهلشان مذمت كرده ، مىفرمايد :\r\n بَلْ أَكْثَرُهُمْ لا يَعْلَمُونَ الْحَقَّ فَهُمْ مُعْرِضُونَ  : بيشترشان حق را نميدانند و از تأمل و تفكر اعتراض دارند . اينكه نادانى را به بيشترشان نسبت ميدهد ، بخاطر اين است كه بعضى از آنها بعداً ايمان آوردند .\r\n وَ ما أَرْسَلْنا مِنْ قَبْلِكَ مِنْ رَسُولٍ إِلَّا نُوحِي إِلَيْهِ أَنَّهُ لا إِلهَ إِلَّا أَنَا فَاعْبُدُونِ  :\r\nاى پيامبر ، پيش از تو پيامبرى نفرستاديم مگر اينكه به او وحى كرديم كه معبودى كه حقيقت داشته باشد ، وجود ندارد جز من . پس مرا بپرستيد نه غير مرا .\r\n وَ قالُوا اتَّخَذَ الرَّحْمنُ وَلَداً سُبْحانَهُ  : گفتند : خدا فرشتگان را بفرزندى گرفته است . اما خدا منزه است . زيرا داشتن فرزند يا از راه توليد است يا از راه به فرزند گرفتن و هيچگونه بر خداوند روا نيست . زيرا اولى مستلزم اين است كه خدا جسم باشد و دومى مستلزم اين است كه خدا عقيم باشد و فرزند ديگرى را فرزند خود\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nبخواند و اينهم محال است اما دوست گرفتن خدا محال نيست ، زيرا دوست گرفتن به معنى اختصاص دادن است و اين اشكالى ندارد .\r\n بَلْ عِبادٌ مُكْرَمُونَ  : آنها فرزندان خدا نيستند . بلكه بندگان گرامى خدا هستند و خدا آنها را برگزيده است .\r\n لا يَسْبِقُونَهُ بِالْقَوْلِ  : آنها جز به امر خدا تكلم نميكنند و همهء گفتارهاى ايشان بفرمان خداست و به همين جهت قدر و مقام آنها بالاست .\r\n وَ هُمْ بِأَمْرِهِ يَعْمَلُونَ  : آنها بفرمان خدا عمل مىكنند و كسى كه فرزند باشد ، اين اوصاف را ندارد .\r\n يَعْلَمُ ما بَيْنَ أَيْدِيهِمْ وَ ما خَلْفَهُمْ  : خداوند اعمال گذشته و آيندهء آنها را مىداند .\r\n وَ لا يَشْفَعُونَ إِلَّا لِمَنِ   ارْتَضى  : و جز كسى را كه خدا دينش را بپسندد ، شفاعت نميكنند . يا اينكه كسى را شفاعت ميكنند كه خدا از آنها راضى باشد . ابن عباس گويد : اهل توحيد را شفاعت ميكنند . برخى گويند : كسانى را شفاعت ميكنند كه مستحق ثواب باشند . اما حقيقت معنى اين است كه آنها كسى را شفاعت مىكنند كه خدا به شفاعتش راضى باشد . پس اين جمله ، نظير :  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  است .\r\n وَ هُمْ مِنْ خَشْيَتِهِ مُشْفِقُونَ  : آنها از ترس خدا به خود مىلرزند كه مبادا در عبادتش تقصيرى كنند .\r\n وَ مَنْ يَقُلْ مِنْهُمْ إِنِّي إِلهٌ مِنْ دُونِهِ فَذلِكَ نَجْزِيهِ جَهَنَّمَ  : هر كدام از فرشتگان كه دعوى خدايى كند ، سزايش جهنم است و با ساير بندگان در استحقاق عذاب فرقى ندارد .\r\nبرخى گويند : مقصود شيطان است . زيرا او بود كه مردم را بعبادت خود فرا خواند .\r\nاما برخى اين مطلب را قبول ندارند . زيرا جملهء فوق شرطيه است و بعلاوه شيطان فرشته نيست . ( بقول اكثر )  كَذلِكَ نَجْزِي الظَّالِمِينَ  : مشركينى كه خدا را با صفاتى كه لايقش نيست\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nتوصيف مىكنند ، كيفرشان همين است .\r\nاز اين آيه برمىآيد كه فرشتگان مجبور بعبادت نيستند بلكه مكلف و مختارند .\r\n أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما  :\r\nاين استفهام براى نكوهش و سر كوبى است . يعنى آيا كافران ندانستند كه خداوند كارهايى مىكند كه ديگران نميكنند ؟ او آسمانها و زمين را كه پيوسته بودند از يكديگر جدا كرد و در ميان آنها هوا قرار داد . بنا بر اين او سزاوار پرستش است نه غير او .\r\nبرخى گويند : يعنى زمين و آسمان باران و گياه نداشتند و ما آنها را گشوديم .\r\nاز آسمان باران نازل كرديم و از زمين گياه رويانديم . اين معنى از امام باقر و امام صادق ( ع ) روايت شده است .\r\n وَ جَعَلْنا مِنَ الْماءِ كُلَّ شَيْءٍ حَيٍّ  : با آبى كه از آسمان نازل كرديم ، موجودات قابل حيات را حيات بخشيديم . برخى گويند : يعنى هر موجود زنده‌اى را از نطفه آفريديم . معناى اول صحيح‌تر است .\r\nعياشى روايت كرده است كه از امام صادق در بارهء طعم آب پرسيدند . فرمود :\r\n« سؤال كن براى فهميدن نه براى سرسرى كردن . طعم آب طعم حيات است . خداوند مىفرمايد :  وَ جَعَلْنا مِنَ الْماءِ كُلَّ شَيْءٍ حَيٍّ . »  برخى گويند : يعنى حيات هر ذى روح و رشد هر رشد كننده‌اى به آب است و بنا بر اين هم شامل حيوان مىشود و هم شامل گياه .\r\n أَ فَلا يُؤْمِنُونَ  : چرا قرآن را تصديق نميكنند و دلائل و برهان روشن را نميپذيرند ؟\r\n\r\nنظم :\r\nوجه اتصال آيهء اول بما قبل اين است كه : از اهل ذكر بپرسيد . آيا پيش از تو جز مردانى فرستاديم و آيا آنها پرستش خدايان زمينى را توصيه كردند و گفتند سنگ و چوب بپرستيد .\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nبرخى گويند : متصل است به  « لَوْ أَرَدْنا أَنْ نَتَّخِذَ لَهْواً »  .\r\nوجه اتصال  « لا يُسْئَلُ عَمَّا يَفْعَلُ »  بما قبل اين است كه چون توحيد را بيان كرد ، در اينجا ميخواهد عدل را بيان كند .\r\nبرخى گويند : متصل است به   « اقْتَرَبَ لِلنَّاسِ حِسابُهُمْ »   و حساب سؤال است از نعمتها و اينكه آيا شكر كرده‌اند يا نه ؟\r\nوجه اتصال  « هذا ذِكْرُ مَنْ مَعِيَ وَ ذِكْرُ مَنْ قَبْلِي »  به سابق اين است كه توحيد و عدل در قرآن و كتب ديگر ذكر شده است .\r\n\r\n","description":"","footnote":"","page_name":" 116 ","page_number":118},
  {"content":"\r\n\r\n\r\n[ سوره الأنبياء ( 21 ) : آيات 31 تا 35 
  ]\r\nوَ جَعَلْنا فِي الْأَرْضِ رَواسِيَ أَنْ تَمِيدَ بِهِمْ وَ جَعَلْنا فِيها فِجاجاً سُبُلاً لَعَلَّهُمْ يَهْتَدُونَ ( 31 ) وَ جَعَلْنَا السَّماءَ سَقْفاً مَحْفُوظاً وَ هُمْ عَنْ آياتِها مُعْرِضُونَ ( 32 ) وَ هُوَ الَّذِي خَلَقَ اللَّيْلَ وَ النَّهارَ وَ الشَّمْسَ وَ الْقَمَرَ كُلٌّ فِي فَلَكٍ يَسْبَحُونَ ( 33 ) وَ ما جَعَلْنا لِبَشَرٍ مِنْ قَبْلِكَ الْخُلْدَ أَ فَإِنْ مِتَّ فَهُمُ الْخالِدُونَ ( 34 ) كُلُّ نَفْسٍ ذائِقَةُ الْمَوْتِ وَ نَبْلُوكُمْ بِالشَّرِّ وَ الْخَيْرِ فِتْنَةً وَ إِلَيْنا تُرْجَعُونَ ( 35 )\r\n\r\nترجمه :\r\nدر زمين كوه‌هايى قرار داديم كه آنها را نلرزاند و در كوه‌ها راه‌هايى قرار داديم كه هدايت شوند . آسمان را سقفى محفوظ قرار داديم و آنها را از آياتش روى گردانند .\r\nاوست كه روز و شب و خورشيد و ماه كه در آسمان حركت ميكنند ، بيافريد . براى هيچ بشرى پيش از تو قرار نداديم جاودان بودن را . آيا اگر تو بميرى ، آنها جاويدانند ؟ هر نفسى چشندهء مرگ است و شما را به شر و خير آزمايش مىكنيم و بسوى ما بازگشت مىكنيد .\r\n\r\n","description":"","footnote":"","page_name":" 117 ","page_number":119},
  {"content":"\r\n\r\n\r\nلغت :\r\nرواسى : كوه‌ها .\r\nميد : اضطراب و سرگردانى .\r\nفج : راه گشاده ميان دو كوه . جمع فجاج .\r\nفلك : هر چيز گردنده‌اى .\r\nسباحة : حركت كردن و شناور بودن .\r\n\r\nاعراب :\r\n أَنْ تَمِيدَ  : در محل نصب و مفعول له يعنى : « كراهة ان تميد بكم . » سبلا : بدل از فجاج .\r\n كُلٌّ فِي فَلَكٍ يَسْبَحُونَ  : جملهء حاليه .\r\n أَ فَإِنْ مِتَّ فَهُمُ الْخالِدُونَ  : جملهء شرط و جزا .\r\nفتنه : مفعول له يا مصدر در محل حال يا مفعول مطلق .\r\n\r\nمقصود :\r\nاكنون خداوند به كمال قدرت و شمول نعمت خود اشاره كرده ، مىفرمايد :\r\n وَ جَعَلْنا فِي الْأَرْضِ رَواسِيَ أَنْ تَمِيدَ بِهِمْ  : در زمين كوه‌هاى استوارى قرار داديم كه آنها را از حركت و اضطراب نگاه دارد .\r\n وَ جَعَلْنا فِيها فِجاجاً سُبُلًا لَعَلَّهُمْ يَهْتَدُونَ  : و در كوه‌ها راه‌هاى گشاده‌اى قرار داديم كه شما هدايت شويد و اگر اين راه‌ها نبودند ، مسافرتها براى شما دشوار و غير ممكن بود و نميتوانستيد به شهرها و كشورهاى دور دست از راه زمين سفر كنيد .\r\nممكن است منظور هدايت به راه دين باشد .\r\n وَ جَعَلْنَا السَّماءَ سَقْفاً مَحْفُوظاً  : آسمان را بالاى سر مخلوقات برافراشتيم .\r\nاين آسمان سقفى است محفوظ كه بوسيلهء شهابها از ورود شيطانها به آن يا از سقوط بر زمين محفوظ است .\r\nبرخى گويند : يعنى آسمان از دست اندازى و تخريب و تهاجم مردم\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nمحفوظ است .\r\n وَ هُمْ عَنْ آياتِها مُعْرِضُونَ  : آنها از استدلال به آيات و نشانه‌هاى آسمان و حدوث و نياز آن به خالق ، روى گردانند و در بارهء آن نمىانديشند .\r\n وَ هُوَ الَّذِي خَلَقَ اللَّيْلَ وَ النَّهارَ وَ الشَّمْسَ وَ الْقَمَرَ كُلٌّ فِي فَلَكٍ يَسْبَحُونَ  :\r\nخداوند روز و شب و خورشيد و ماه را آفريد . خورشيد و ماه دو گوى غلطانى هستند كه با سيارات ديگر در مدارهاى خود مىچرخند . از آيه استفادهء حركت نجوم هم مىشود . زيرا شب با ستاره توأم است .\r\nدر اينجا فعل به صورت جمع مذكر آورده شده و خورشيد و ماه و ستارگان بمنزلهء موجودات صاحب عقل تلقى شده‌اند . و در حقيقت فعلى كه به آنها نسبت داده شده ، فعل عقلايى است . در سورهء يوسف نيز مىفرمايد :  « رَأَيْتُ أَحَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِي ساجِدِينَ »  ( آيه 3 ) .\r\n وَ ما جَعَلْنا لِبَشَرٍ مِنْ قَبْلِكَ الْخُلْدَ  : به هيچ بشرى پيش از تو حيات جاودان نداده‌ايم .\r\n أَ فَإِنْ مِتَّ فَهُمُ الْخالِدُونَ  : آيا انتظار دارند كه تو بميرى و آنها حيات جاودان پيدا كنند ؟ مشركين مكه مىگفتند :  « نَتَرَبَّصُ بِهِ رَيْبَ الْمَنُونِ »  ( طور 30 ) ما در انتظار مرگ پيامبر هستيم . قرآن مىگويد : اين انتظار بيهوده است . زيرا نه تنها تو ميميرى بلكه آنها نيز ميميرند .\r\n كُلُّ نَفْسٍ ذائِقَةُ الْمَوْتِ  : هر موجود زنده‌اى ناچار بايد طعم مرگ را بچشد .\r\n وَ نَبْلُوكُمْ بِالشَّرِّ وَ الْخَيْرِ فِتْنَةً  : ما با شما معاملهء آزمايشگران مىكنيم ، و شما را به سختى و راحتى و فقر و ثروت مبتلا مىكنيم ، تا صبر شما در برابر ناملايمات و شكر شما در برابر نعمتها ظاهر گردد .\r\nدر روايت است كه على ( ع ) بيمار شد . دوستانش عيادتش كرده ، پرسيدند : يا امير المؤمنين ، حالت چطور است ؟ فرمود : شر است ! گفتند : اين كلام سزاوار شما نيست .\r\nفرمود : خداوند مىفرمايد :  « وَ نَبْلُوكُمْ بِالشَّرِّ وَ الْخَيْرِ فِتْنَةً »  . پس خير تندرستى و\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nثروت است و شر بيمارى و فقر است .\r\nبرخى از زهاد گويند : شر غلبهء هوى است بر نفس و خير خود نگهدارى از معصيت است .\r\n وَ إِلَيْنا تُرْجَعُونَ  : سر انجام به حكم ما برميگرديد تا جزاى نيك و بد اعمال خود را ببينيد .\r\n\r\nنظم :\r\n « وَ ما جَعَلْنا لِبَشَرٍ مِنْ قَبْلِكَ الْخُلْدَ . . . »  متصل است بمطالبى كه قبلًا در بارهء خلقت اشياء ذكر شد . زيرا قبلا بيان كرد كه اشياء را براى زندگى دائم نيافريده ، بلكه براى اين آفريده است كه وسيله‌اى براى دست يافتن به نعمتهاى آخرت باشند .\r\nپس هر انسانى بايد بميرد و به جزا برسد .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n\r\n[ سوره الأنبياء ( 21 ) : آيات 36 تا 40 
  ]\r\nوَ إِذا رَآكَ الَّذِينَ كَفَرُوا إِنْ يَتَّخِذُونَكَ إِلاَّ هُزُواً أَ هذَا الَّذِي يَذْكُرُ آلِهَتَكُمْ وَ هُمْ بِذِكْرِ الرَّحْمنِ هُمْ كافِرُونَ ( 36 ) خُلِقَ الْإِنْسانُ مِنْ عَجَلٍ سَأُرِيكُمْ آياتِي فَلا تَسْتَعْجِلُونِ ( 37 ) وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ( 38 ) لَوْ يَعْلَمُ الَّذِينَ كَفَرُوا حِينَ لا يَكُفُّونَ عَنْ وُجُوهِهِمُ النَّارَ وَ لا عَنْ ظُهُورِهِمْ وَ لا هُمْ يُنْصَرُونَ ( 39 ) بَلْ تَأْتِيهِمْ بَغْتَةً فَتَبْهَتُهُمْ فَلا يَسْتَطِيعُونَ رَدَّها وَ لا هُمْ يُنْظَرُونَ ( 40 )\r\n\r\nترجمه :\r\nهنگامى كه كافران ترا مىبينند ، ترا استهزا كرده ، مىگويند : اين است كه خدايانتان را ياد مىكند . آنها به ياد خداى رحمان كفر مىورزند . انسان از شتاب خلق شده . به زودى آيات خود را به شما نشان مىدهم . عجله نكنيد . مىگويند : اين وعده كى است ؟\r\nاگر راست مىگوييد . اگر مردمى كه كافر شدند ميدانستند آن هنگامى را كه آتش را از صورت و پشت خود باز نميگيرند و يارى نمىشوند ! بلكه ناگهان بسوى آنها مىآيد و آنها را مبهوت مىكند و نميتوانند ردش كنند و مهلت داده نميشوند .\r\n\r\nلغت :\r\nهزو : ظاهر كردن چيزى كه خلاف باطن است براى عيبجويى .\r\nعجله : شتاب و جلو انداختن چيزى از وقت خود . اين كار مذموم است .\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nسرعت : انجام چيزى در نزديكترين اوقات . اين كار پسنديده است .\r\n\r\nاعراب :\r\n إِذا رَآكَ  : « اذا » متعلق به « اتخذوا » كه مستفاد است از  « إِنْ يَتَّخِذُونَكَ »  .\r\n أَ هذَا الَّذِي  : تقدير « قائلين أ هذا . . . » كه حال است .\r\n بِذِكْرِ الرَّحْمنِ  : متعلق به « كافرون » .\r\n حِينَ لا يَكُفُّونَ  : مفعول به « يعلم » يا مفعول فيه و جواب « لو » حذف شده است .\r\nبغتة : حال از مفعول يا فاعل .\r\n\r\nمقصود :\r\n وَ إِذا رَآكَ الَّذِينَ كَفَرُوا إِنْ يَتَّخِذُونَكَ إِلَّا هُزُواً أَ هذَا الَّذِي يَذْكُرُ آلِهَتَكُمْ  :\r\nبه پيامبرش مىفرمايد : هنگامى كه مردم كافر - كه تو خدايانشان را عيب مىكنى و آنها را بتوحيد ميخوانى - ترا مىبينند ، ترا مسخره كرده ، مىگويند : اين است كه خدايانتان را عيب مىكند و مىگويد : اجسام بيجان و بىسود و زيانى هستند .\r\n وَ هُمْ بِذِكْرِ الرَّحْمنِ هُمْ كافِرُونَ  : اينها منكر توحيد و بقولى منكر كتاب آسمانى هستند .\r\nراستى جاى تعجب است كه اين مردم خداى منعم قادر و خالق رازق را انكار مىكنند و به چيزهايى روى مىآورند كه نفع و ضررى ندارند . پس خود آنها به - استهزا سزاوارترند .\r\n خُلِقَ الْإِنْسانُ مِنْ عَجَلٍ  : در بارهء اين جمله دو قول است : 1 - مقصود اين است كه آدم ( ع ) به شتاب آفريده شده است زيرا او آخرين مخلوقى است كه ظهر روز جمعهء آخر سال ، با سرعت و عجله پيش از آنكه خورشيد غروب شود ، آفريده شد . يا اينكه او بر خلاف انسانهاى ديگر به سرعت آفريده شد ، نه از نطفه و علقه و مضغه .\r\nبلكه خدا او را يكباره ايجاد كرد . پس خلقت آدم ، آيت عجيبى است كه خداوند به آن تنبيه مىكند . يا اينكه چون آدم آفريده شد و روح باكثر بدنش تعلق يافت ، برخاست و با سرعت بسوى درختهاى بهشت رفت . اين معنى از امام صادق ( ع ) روايت\r\n\r\n","description":"","footnote":"","page_name":" 122 ","page_number":124},
  {"content":"\r\n\r\nشده است .\r\n2 - مقصود همهء انسانهاست . در بارهء همين معنى هم مطالبى گفته‌اند : 1 - يعنى انسان عجول آفريده شده است و در كارها دوست مىدارد عجله كند و هر چه را دوست ميدارد بدنبال آن مىشتابد . عرب نظير اين تعبير را دارد . مثلا در بارهء كسى كه زياد مىخوابد ، مىگويد : از خواب آفريده شده است و براى كسى كه زياد بدى مىكند ، مىگويد : از شر آفريده شده است . خنساء در وصف گاو مىگويد : « فانما هى اقبال و ادبار » اين گاو ، اقبال است و ادبار .\r\n2 - الفاظ تغيير مكان داده‌اند . يعنى : عجله از انسان آفريده شده است . اما اين معنى ضعيف و مستلزم تأويل است .\r\n3 - عجل خاك است . شاعر مىگويد :\r\n و النبع ينبت بين الصخر ضاحية * و النخل تنبت بين الماء و العجل \r\nچشمه از ميان سنگها مىرويد و نخل از ميان آب و خاك ( عجله ) مىرويد .\r\nطبق اين معنى ، آيه بمنزلهء :  « وَ بَدَأَ خَلْقَ   الْإِنْسانِ مِنْ طِينٍ »  ( سجده 7 ) .\r\n4 - يعنى آفرينش انسان در امرى است كه نيازى به زمان ندارد . چنان كه مىفرمايد :  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  ( يس 82 ) امر خدا اين است كه چون چيزى اراده كند ، به او گويد : باش و باشد .\r\n سَأُرِيكُمْ آياتِي  : به زودى آياتى كه دلالت بر توحيد و راستگويى پيامبر دارد به شما نشان مىدهم .\r\n فَلا تَسْتَعْجِلُونِ  : در فرا رسيدن عذاب عجله نكنيد كه زمانى بفرا رسيدن آن نمانده است .\r\nابن عباس گويد : مقصود نضر بن حرث است كه گفت :  « اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ . . . »  ( انفال 32 ) خدايا اگر اين ( خلافت على ع ) حق است ، سنگ بر ما ببار .\r\nمنظور از  « سَأُرِيكُمْ آياتِي . . . »  جنگ بدر است .\r\n وَ يَقُولُونَ مَتى هذَا الْوَعْدُ  : مشركين به مسلمين مىگويند : اين قيامت\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nكه شما وعدهء آن را ميدهيد ، كى است ؟\r\n إِنْ كُنْتُمْ صادِقِينَ  : پس اگر راست مىگوييد ، قيامت كى فرا مىرسد ؟\r\n لَوْ يَعْلَمُ الَّذِينَ كَفَرُوا حِينَ لا يَكُفُّونَ عَنْ وُجُوهِهِمُ النَّارَ وَ لا عَنْ ظُهُورِهِمْ وَ لا هُمْ يُنْصَرُونَ  : اگر مىشناختند زمانى را كه نميتوانند عذاب جهنم - كه آنها را احاطه كرده - از صورت و پشت خود دور گردانند و هيچكس آنها را يارى نميكند ، صدق وعده را قبول ميكردند و عجله نميكردند و نميگفتند : كى فرا مىرسد ؟\r\n بَلْ تَأْتِيهِمْ بَغْتَةً فَتَبْهَتُهُمْ  : بلكه قيامت ناگهان آنها را درمىيابد و دچار حيرت مىشوند .\r\n فَلا يَسْتَطِيعُونَ رَدَّها وَ لا هُمْ يُنْظَرُونَ  : ديگر قادر بدفع آن نيستند و لحظه‌اى هم براى توبه يا معذرت به آنها مهلت داده نميشود .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\n\r\n[ سوره الأنبياء ( 21 ) : آيات 41 تا 45 
  ]\r\nوَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ ( 41 ) قُلْ مَنْ يَكْلَؤُكُمْ بِاللَّيْلِ وَ النَّهارِ مِنَ الرَّحْمنِ بَلْ هُمْ عَنْ ذِكْرِ رَبِّهِمْ مُعْرِضُونَ ( 42 ) أَمْ لَهُمْ آلِهَةٌ تَمْنَعُهُمْ مِنْ دُونِنا لا يَسْتَطِيعُونَ نَصْرَ أَنْفُسِهِمْ وَ لا هُمْ مِنَّا يُصْحَبُونَ ( 43 ) بَلْ مَتَّعْنا هؤُلاءِ وَ آباءَهُمْ حَتَّى طالَ عَلَيْهِمُ الْعُمُرُ أَ فَلا يَرَوْنَ أَنَّا نَأْتِي الْأَرْضَ نَنْقُصُها مِنْ أَطْرافِها أَ فَهُمُ الْغالِبُونَ ( 44 ) قُلْ إِنَّما أُنْذِرُكُمْ بِالْوَحْيِ وَ لا يَسْمَعُ الصُّمُّ الدُّعاءَ إِذا ما يُنْذَرُونَ ( 45 )\r\n\r\nترجمه :\r\nپيامبران پيش از تو نيز استهزاء مىشدند و نتيجهء استهزاء دامنگير استهزاء كنندگان شد . بگو چه كسى شب و روز ، شما را از كيفر خدا حفظ مىكند ؟ بلكه آنها از ياد خدا رو مىگردانند . آيا آنها را خدايانى است كه آنها را از عذاب ما حفظ مىكنند ؟ آن خدايان نميتوانند خود را يارى كنند و نه كفار از عذاب ما پناه داده مىشوند . ما اينها و پدرانشان را در دنيا نعمت بخشيديم تا عمرشان طولانى شد . مگر نمىبينند كه ما داريم اين سرزمين را از اطرافش كم مىكنيم ؟ آيا آنها غالبند ؟ بگو\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nمن شما را بوحى انذار مىكنم و كران در وقتى كه انذار مىشوند ، دعوت را نمىشنوند .\r\n\r\nقرائت :\r\nيسمع : ابن عامر بضم تاء و كسر ميم و « الصم » را به نصب و ديگران بفتح ياءِ و « الصم » را به رفع خوانده‌اند . بنا بر اول خطاب به پيامبر است . چنان كه ميفرمايد :\r\n « وَ ما أَنْتَ بِمُسْمِعٍ مَنْ فِي الْقُبُورِ »  ( فاطر 22 )\r\n\r\nلغت :\r\nكلائة : حفظ .\r\nفرق ميان « سخريه » و « هزء » اين است كه در اولى تسخير و تذليل است ولى در دومى نه .\r\n\r\nاعراب :\r\n أَمْ لَهُمْ آلِهَةٌ  : اين « ام » منقطعه است يعنى « بل » .\r\n لا يَسْتَطِيعُونَ  : جمله مستأنفه و نميتواند حال يا صفت براى « آلهة » باشد .\r\n\r\nمقصود :\r\nاكنون به منظور تسليت به پيامبر خويش مىفرمايد :\r\n وَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ  : همانطورى كه اينها ترا استهزاء ميكنند ، گذشتگان نيز پيامبران پيش از ترا استهزاء كردند و سرانجام و بال و نتيجهء استهزايشان دامنگير خودشان شد .\r\n قُلْ مَنْ يَكْلَؤُكُمْ بِاللَّيْلِ وَ النَّهارِ مِنَ الرَّحْمنِ  : به اينها بگو : چه كسى مىتواند شما را در ظرف شب و روز از عذاب خداوند رحمان حفظ كند ؟ اين استفهام به معناى نفى است . يعنى هيچكس نميتواند شما را از عذاب خدا حفظ كند .\r\n بَلْ هُمْ عَنْ ذِكْرِ رَبِّهِمْ مُعْرِضُونَ  : بلكه آنها از كتاب خدا رو مىگردانند و به - آن ايمان نميآورند و در بارهء آن نميانديشند .\r\nبرخى گويند : يعنى آنها التفاتى بدلائل و براهين نشان نميدهند .\r\nسپس به منظور توبيخ ايشان ميفرمايد :\r\n\r\n","description":"","footnote":"","page_name":" 126 ","page_number":128},
  {"content":"\r\n\r\n أَمْ لَهُمْ آلِهَةٌ تَمْنَعُهُمْ مِنْ دُونِنا  : آيا آنها خدايانى جز ما دارند كه عذاب و كيفر را از آنها منع كند ؟ در اينجا كلام پايان مىيابد . سپس به وصف خدايان ايشان پرداخته ، مىفرمايد :\r\n لا يَسْتَطِيعُونَ نَصْرَ أَنْفُسِهِمْ  : اين خدايان خويشتن را نميتوانند يارى كنند ، پس چگونه آنها را يارى كنند ؟\r\nبرخى گفته‌اند : يعنى كفار نميتوانند خود را يارى كنند و نميتوانند بلاها و گرفتاريها را از خود دور گردانند .\r\n وَ لا هُمْ مِنَّا يُصْحَبُونَ  : و كفار نيز پناهگاهى ندارند كه از عذاب ما به آن پناه ببرند .\r\n بَلْ مَتَّعْنا هؤُلاءِ وَ آباءَهُمْ  : ما اينها و پدرانشان را در دنيا نعمت داديم و آنها را گرفتار كيفر نكرديم .\r\n حَتَّى طالَ عَلَيْهِمُ الْعُمُرُ  : تا عمر آنها طولانى شد و طول عمر و نعمت دنيا چنان آنها را دچار غرور كرد كه كردند آنچه كردند .\r\n أَ فَلا يَرَوْنَ أَنَّا نَأْتِي الْأَرْضَ نَنْقُصُها مِنْ أَطْرافِها  : آيا نميدانند كه بر حسب امر ما كه بر زمين نازل مىشود ، زمين بواسطهء خرابى و مرگ مردم دچار نقصان ميگردد ؟ برخى گفته‌اند : مرگ دانشمندان زمين را دچار نقصان مىكند .\r\nاين مطلب از امام صادق ( ع ) نيز روايت شده است . فرمود : نقصان زمين از دست رفتن عالم است . برخى گويند : مراد از نقصان زمين فتح منطقه‌هاى مختلف بوسيله پيامبر بزرگ اسلام و ياران اوست كه بتدريج از منطقه‌هاى نفوذ و سرزمينهاى بيدينان كم و كسرى مىشود تا به كلى از بين بروند .\r\n أَ فَهُمُ الْغالِبُونَ  : آيا اينها غالبند يا ما ؟ يعنى اينها غالب نيستند . ما غالبيم .\r\n قُلْ إِنَّما أُنْذِرُكُمْ بِالْوَحْيِ  : بگو شما را بوسيلهء آنچه خدا به من وحى كرده از عذاب مىترسانم .\r\n وَ لا يَسْمَعُ الصُّمُّ الدُّعاءَ إِذا ما يُنْذَرُونَ  : كران هنگامى كه انذار شوند ،\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nدعوت را نميشنوند . ايشان را بكرانى كه صدا را نميشنوند تشبيه كرده است . زيرا بواسطهء استفاده نبردن از قوهء شنوايى بمنزلهء كرانند . مقصود اين است كه براى شنيدن قرآن و توجه به آيات آن اشتياقى نشان نميدهند . پس مثل كرها هستند .\r\n\r\nنظم :\r\n أَمْ لَهُمْ آلِهَةٌ  : متصل است به  « وَ ما جَعَلْنا لِبَشَرٍ مِنْ قَبْلِكَ الْخُلْدَ »  يعنى « أ فهم الخالدون ام لهم آلهة . . . » برخى گويند : متصل است به  « مَنْ يَكْلَؤُكُمْ »  يعنى « ام لهم آلهة تكلؤهم » .\r\nوجه اتصال  « إِنَّما أُنْذِرُكُمْ بِالْوَحْيِ »  به ما قبل اين است كه قبلا فرمود :  « قُلْ مَنْ يَكْلَؤُكُمْ »  و اكنون ميخواهد بگويد : اگر فكر كنند ميدانند كه هيچ قدرتى نميتواند آنها را از كيفر الهى حفظ كند و در انذارهاى قرآنى بزرگترين آيات و حجج است .\r\nبرخى گفته‌اند : متصل است به آياتى كه در بارهء پند گرفتن از سرگذشت گذشتگان بود .\r\nيعنى همهء پندها و اندرزها از وحى است .\r\n\r\n","description":"","footnote":"","page_name":" 128 ","page_number":130},
  {"content":"\r\n\r\n\r\n[ سوره الأنبياء ( 21 ) : آيات 46 تا 50 
  ]\r\nوَ لَئِنْ مَسَّتْهُمْ نَفْحَةٌ مِنْ عَذابِ رَبِّكَ لَيَقُولُنَّ يا وَيْلَنا إِنَّا كُنَّا ظالِمِينَ ( 46 ) وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ ( 47 ) وَ لَقَدْ آتَيْنا مُوسى وَ هارُونَ الْفُرْقانَ وَ ضِياءً وَ ذِكْراً لِلْمُتَّقِينَ ( 48 ) الَّذِينَ يَخْشَوْنَ رَبَّهُمْ بِالْغَيْبِ وَ هُمْ مِنَ السَّاعَةِ مُشْفِقُونَ ( 49 ) وَ هذا ذِكْرٌ مُبارَكٌ أَنْزَلْناهُ أَ فَأَنْتُمْ لَهُ مُنْكِرُونَ ( 50 )\r\n\r\nترجمه :\r\nاگر كمى از عذاب خدايت آنها را مس كند ، گويند : واى كه ظالم بوده‌ايم ! براى روز قيامت ميزان‌هاى عدل را مىنهيم . هيچ ظلمى به كسى نميشود . اگر به اندازهء دانه‌اى از خردل باشد ، مىآوريم و حساب ما كافى است . بموسى و هارون فرقان و روشنى و ذكر براى پرهيز كاران داديم . آنها كه در نهان از خداى خود مىترسند و از قيامت بيمناكند . اين است ذكرى مبارك كه نازل كرده‌ايم . آيا شما منكريد ؟\r\n\r\nقرائت :\r\nمثقال : ابو جعفر و نافع به رفع ( همچنين در سورهء لقمان ) و ديگران به نصب\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nخوانده‌اند . نصب بنا بر اين است كه خبر « كان » باشد به تقدير « و ان كان الظلامة مثقال » و اين بهتر است .\r\nاتينا بها : بعضى بمد و بعضى بقصر خوانده‌اند .\r\n\r\nلغت :\r\nنفحه : واقعهء كوچك .\r\nقسط : عدل . اين مصدر به معناى « ذوات القسط » است .\r\n\r\nاعراب :\r\nشيئا : مفعول ثانى « تظلم » يا مفعول مطلق به معنى « ظلما » .\r\nمثقال : اگر رفع دهيم فاعل « كان » تامه و اگر نصب دهيم خبر « كان » ناقصه است .\r\nحاسبين : تميز يا حال . دخول باء بر سر « بنا » بخاطر اين است كه خبر به معنى امر است . يعنى « اكتفوا بنا . . . »  الَّذِينَ يَخْشَوْنَ  : در محل جر و صفت « المتقين » يا در محل رفع .\r\nبالغيب : حال .\r\n\r\nمقصود :\r\nچون قبلا در بارهء عذاب سخن گفته ، اينك بدنبال آن ميفرمايد :\r\n وَ لَئِنْ مَسَّتْهُمْ نَفْحَةٌ مِنْ عَذابِ رَبِّكَ لَيَقُولُنَّ يا وَيْلَنا إِنَّا كُنَّا ظالِمِينَ  :\r\nاگر اندكى از عذاب پروردگارت به ايشان رسد ، مىگويند : واى بر ما كه ظالم بوده‌ايم .\r\n وَ نَضَعُ الْمَوازِينَ الْقِسْطَ لِيَوْمِ الْقِيامَةِ  : روز قيامت ميزانهايى كه از روى عدالت و دادگرى هستند ، و هيچ ظلمى در آنها نيست ، مىنهيم و هر كسى را به اندازهء استحقاقش جزا ميدهيم . نه نيكو كار كمتر از استحقاقش پاداش ميگيرد و نه بدكار بيشتر از استحقاقش كيفر مىبيند . در بارهء ميزان در سورهء اعراف گفتگو كرده‌ايم ( آيه 85 ) .\r\n فَلا تُظْلَمُ نَفْسٌ شَيْئاً  : از نيكى نيكان چيزى كم و به بدى بدان چيزى افزوده نميشود .\r\n وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ  : اگر عملى به\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nاندازهء دانهء خردلى باشد ، براى مجازات حاضر مىكنيم و كافى است كه ما به همه چيز عالم و حساب كنندهء همهء چيزهاييم . بديهى است كه حسابگر بايد عالم و حافظ باشد .\r\n وَ لَقَدْ آتَيْنا مُوسى وَ هارُونَ الْفُرْقانَ  : بموسى و هارون تورات داديم كه ميان حق و باطل فرق مىگذاشت و حق موسى را از باطل فرعون جدا كرد . برخى گويند :\r\nفرقان شكافتن درياست .\r\n وَ ضِياءً وَ ذِكْراً لِلْمُتَّقِينَ  : تورات راه را روشن ميكرد و وسيلهء هدايت گم - گشتگان بود و مردم پرهيزكار از مطالب آن اندرز مىگرفتند .\r\nسپس در وصف متقين ميفرمايد :\r\n الَّذِينَ يَخْشَوْنَ رَبَّهُمْ بِالْغَيْبِ  : آنها در حال خلوت و تنهايى و در خلوتخانهء دل ، بدون ريا از خدا بيمناكند .\r\n وَ هُمْ مِنَ السَّاعَةِ مُشْفِقُونَ  : و از روز قيامت و خطرات آن مىترسند .\r\n وَ هذا ذِكْرٌ مُبارَكٌ أَنْزَلْناهُ  : ما اين ذكر مبارك را كه تا روز قيامت نفع مىبخشد ، نازل كرديم .\r\nبرخى گويند : قرآن را مبارك ناميده است زيرا فوائد معنوى آن بسيار و پندها و اندرزهاى آن فراوان است . چون قبلا تورات را وصف كرده بود ، در اينجا قرآن را وصف كرد .\r\n أَ فَأَنْتُمْ لَهُ مُنْكِرُونَ  : براى توبيخ است . يعنى چرا چنين اعجاز بزرگى را منكريد ؟\r\n\r\nنظم :\r\nوجه اتصال قصهء موسى و هارون بما قبل اين است كه قبلا وحى را شرح داده بود . بدنبال آن بيان كرد كه نزول قرآن بر پيامبر اسلام چيز تازه‌اى نيست . بر موسى و هارون هم تورات نازل شد .\r\nبرخى گويند : متصل است به  « لَقَدِ اسْتُهْزِئَ بِرُسُلٍ مِنْ قَبْلِكَ »  يعنى همانطورى كه ترا استهزاء كردند ، با اينكه كتاب بر تو نازل شده است ، موسى و هارون را هم استهزا كردند ، با اينكه بر آنها نيز كتاب نازل شده بود .\r\n\r\n","description":"","footnote":"","page_name":" 131 ","page_number":133},
  {"content":"\r\n\r\n\r\n[ سوره الأنبياء ( 21 ) : آيات 51 تا 60 
  ]\r\nوَ لَقَدْ آتَيْنا إِبْراهِيمَ رُشْدَهُ مِنْ قَبْلُ وَ كُنَّا بِهِ عالِمِينَ ( 51 ) إِذْ قالَ لِأَبِيهِ وَ قَوْمِهِ ما هذِهِ التَّماثِيلُ الَّتِي أَنْتُمْ لَها عاكِفُونَ ( 52 ) قالُوا وَجَدْنا آباءَنا لَها عابِدِينَ ( 53 ) قالَ لَقَدْ كُنْتُمْ أَنْتُمْ وَ آباؤُكُمْ فِي ضَلالٍ مُبِينٍ ( 54 ) قالُوا أَ جِئْتَنا بِالْحَقِّ أَمْ أَنْتَ مِنَ اللاَّعِبِينَ ( 55 )\r\nقالَ بَلْ رَبُّكُمْ رَبُّ السَّماواتِ وَ الْأَرْضِ الَّذِي فَطَرَهُنَّ وَ أَنَا عَلى ذلِكُمْ مِنَ الشَّاهِدِينَ ( 56 ) وَ تَاللَّهِ لَأَكِيدَنَّ أَصْنامَكُمْ بَعْدَ أَنْ تُوَلُّوا مُدْبِرِينَ ( 57 ) فَجَعَلَهُمْ جُذاذاً إِلاَّ كَبِيراً لَهُمْ لَعَلَّهُمْ إِلَيْهِ يَرْجِعُونَ ( 58 ) قالُوا مَنْ فَعَلَ هذا بِآلِهَتِنا إِنَّهُ لَمِنَ الظَّالِمِينَ ( 59 ) قالُوا سَمِعْنا فَتًى يَذْكُرُهُمْ يُقالُ لَهُ إِبْراهِيمُ ( 60 )\r\n\r\n","description":"","footnote":"","page_name":" 132 ","page_number":134},
  {"content":"\r\n\r\n\r\nترجمه :\r\nما رشد ابراهيم را از آن پيش عطا كرديم و به او عالم بوديم . آن گاه كه به پدر و قوم خود گفت : اين چه تمثالهايى است كه در برابر آنها كرنش ميكنيد ؟ گفتند : پدرانمان را يافتيم كه آنها را عبادت ميكردند . گفت : شما و پدرانتان در گمراهى آشكار بوده‌ايد ، گفتند : به حق آمده‌اى ما را يا از بازيگرانى ؟ گفت : بلكه خداى شما خداى آسمانها و زمين است كه آنها را آفريد و من بر آن گواهم . به خدا بتهاى شما را بعد از آنكه رفتيد مىشكنم . پس بتها را قطعه قطعه كرد . مگر بزرگ بتها را شايد به او رجوع كنند . گفتند : كه اين را بخدايان ما كرد ؟ او از ستمكاران است . گفتند ما شنيديم كه جوانى آنها را ياد ميكرد و به او ابراهيم گفته مىشد .\r\n\r\nقرائت :\r\nجذاذا : كسايى بكسر جيم و ديگران بضم خوانده‌اند . ابو حاتم گويد : در اين كلمه سه وجه جايز است و اجود آن ضم است .\r\n\r\nمقصود :\r\nبدنبال داستان موسى و هارون بذكر ابراهيم پرداخته ، مىفرمايد :\r\n وَ لَقَدْ آتَيْنا إِبْراهِيمَ رُشْدَهُ مِنْ قَبْلُ  : پيش از موسى و بقولى پيش از محمد ( ص ) و بقولى پيش از رسيدن به سن بلوغ ، ابراهيم را رشد داديم . يعنى دليل خدا شناسى و توحيد كه راه رشد هستند به او عطا كرديم .\r\n وَ كُنَّا بِهِ عالِمِينَ  : ميدانستيم كه او براى رشد و نبوت شايستگى دارد .\r\n إِذْ قالَ لِأَبِيهِ وَ قَوْمِهِ ما هذِهِ التَّماثِيلُ الَّتِي أَنْتُمْ لَها عاكِفُونَ  : ابراهيم به آزر و قومش گفت : اين تمثالها چيست كه آنها را پرستش ميكنيد ؟ تمثال يعنى :\r\nچيز مصنوعى كه شبيه يكى از مخلوقات است . برخى گويند : بتها مجسمهء علماى گذشته بودند و برخى گويند : مجسمه اجسام علوى بودند .\r\nعياشى باسناد خود از اصبغ بن نباته نقل كرده است كه على ( ع ) بر قومى كه بازى شطرنج ميكردند ، گذشت . فرمود :  « ما هذِهِ التَّماثِيلُ الَّتِي أَنْتُمْ لَها عاكِفُونَ  ؟ شما\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nمعصيت كرديد خدا و رسولش را ! »  قالُوا وَجَدْنا آباءَنا لَها عابِدِينَ  : گفتند : پدران ما اينها را پرستيده‌اند .\r\nما هم روش نياكان خود را دنبال كرده‌ايم . چون دليلى نداشتند ، گفتند : تقليد از نياكان كرده‌ايم .\r\n قالَ لَقَدْ كُنْتُمْ أَنْتُمْ وَ آباؤُكُمْ فِي ضَلالٍ مُبِينٍ  : ابراهيم آنها را از اينكه تقليد نياكان كرده‌اند ، مذمت كرده ، گفت : خود و پدرانتان گرفتار گمراهى هستيد .\r\n قالُوا أَ جِئْتَنا بِالْحَقِّ أَمْ أَنْتَ مِنَ اللَّاعِبِينَ  : آيا در اين گفتار خود را محق ميدانى ، يا اينكه بازى و مزاح مىكنى ؟\r\nاين سؤال را از اين جهت كردند كه انكار بت پرستى را بعيد مىشمردند . زيرا به بت پرستى خو گرفته بودند .\r\n قالَ بَلْ رَبُّكُمْ رَبُّ السَّماواتِ وَ الْأَرْضِ الَّذِي فَطَرَهُنَّ  : ابراهيم گفت : بلكه خداى شما خداى آسمانها و زمين و آفريدگار آنهاست . يعنى خدا را بايد از روى آثارش شناخت .\r\n وَ أَنَا عَلى ذلِكُمْ مِنَ الشَّاهِدِينَ  : شاهد ، راهنماست . ابراهيم خود را شاهد معرفى مىكند . زيرا مردم را راهنمايى مىكند و بشهادت و مشاهدهء خود اطمينان دارد .\r\n وَ تَاللَّهِ لَأَكِيدَنَّ أَصْنامَكُمْ  : سوگند به خدا ، در بارهء بتهاى شما تدبيرى خواهم كرد كه براى شما ناگوار است . گويند : اين كلمه را در خفا گفت . فقط يكى از آنها شنيده بود كه بعداً فاش كرد .\r\n بَعْدَ أَنْ تُوَلُّوا مُدْبِرِينَ  : اين تدبير را هنگامى به كار مىبرم كه شما از شهر برويد .\r\nگويند : هر سال يك روز عيد داشتند كه از شهر خارج مىشدند و در بازگشت بر بتها وارد مىشدند و آنها را سجده ميكردند . به ابراهيم گفتند : با ما نمىآيى ؟\r\nابراهيم با آنها رفت ولى بين راه اظهار پا درد كرد و بازگشت .\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n فَجَعَلَهُمْ جُذذاً إِلَّا كَبِيراً لَهُمْ  : بتها را قطعه قطعه كرد ، بجز بت بزرگ را كه به حال خود گذاشت . اين بت از لحاظ ساختمان بزرگتر بود يا از لحاظ احترام . گويند :\r\nبا تيشه‌اى كه در دست داشت ، يكا يك آنها را شكست . همين كه به بت بزرگ رسيد ، تيشه را بر گردنش نهاد و خارج شد .\r\n لَعَلَّهُمْ إِلَيْهِ يَرْجِعُونَ  : شايد آنها بسوى بت بزرگ برگردند و از او بپرسند و او جواب ندهد و آنها به جهل خداى خويش پى برند .\r\n قالُوا مَنْ فَعَلَ هذا بِآلِهَتِنا إِنَّهُ لَمِنَ الظَّالِمِينَ  : همين كه برگشتند و بتها را شكسته ديدند ، گفتند : هر كس با خدايان ما چنين كرده ، به خود ظلم كرده است .\r\nزيرا كشته خواهد شد . يا اينكه : پرسيدند : كه اين كار را با خدايان ما كرده ؟ او ظالم است . زيرا كار نابجايى كرده است .\r\n قالُوا سَمِعْنا فَتًى يَذْكُرُهُمْ يُقالُ لَهُ إِبْراهِيمُ  : يكى از آنها كه از نقشهء ابراهيم مطلع شده و تهديد ابراهيم را دربارهء بتها شنيده بود ، آنچه از ابراهيم شنيده بود به اطلاع آنها رسانيد و آنها گفتند : ما مىشنيديم كه جوانى از بتها بد گويى مىكند و مىگويد : اينها سود و زيانى ندارند ، نمىبينند و نمىشنوند .\r\n\r\n","description":"","footnote":"","page_name":" 135 ","page_number":137},
  {"content":"\r\n\r\n\r\n[ سوره الأنبياء ( 21 ) : آيات 61 تا 70 
  ]\r\nقالُوا فَأْتُوا بِهِ عَلى أَعْيُنِ النَّاسِ لَعَلَّهُمْ يَشْهَدُونَ ( 61 ) قالُوا أَ أَنْتَ فَعَلْتَ هذا بِآلِهَتِنا يا إِبْراهِيمُ ( 62 ) قالَ بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ ( 63 ) فَرَجَعُوا إِلى أَنْفُسِهِمْ فَقالُوا إِنَّكُمْ أَنْتُمُ الظَّالِمُونَ ( 64 ) ثُمَّ نُكِسُوا عَلى رُؤُسِهِمْ لَقَدْ عَلِمْتَ ما هؤُلاءِ يَنْطِقُونَ ( 65 )\r\nقالَ أَ فَتَعْبُدُونَ مِنْ دُونِ اللَّهِ ما لا يَنْفَعُكُمْ شَيْئاً وَ لا يَضُرُّكُمْ ( 66 ) أُفٍّ لَكُمْ وَ لِما تَعْبُدُونَ مِنْ دُونِ اللَّهِ أَ فَلا تَعْقِلُونَ ( 67 ) قالُوا حَرِّقُوهُ وَ انْصُرُوا آلِهَتَكُمْ إِنْ كُنْتُمْ فاعِلِينَ ( 68 ) قُلْنا يا نارُ كُونِي بَرْداً وَ سَلاماً عَلى إِبْراهِيمَ ( 69 ) وَ أَرادُوا بِهِ كَيْداً فَجَعَلْناهُمُ الْأَخْسَرِينَ ( 70 )\r\n\r\n","description":"","footnote":"","page_name":" 136 ","page_number":138},
  {"content":"\r\n\r\n\r\nترجمه :\r\nگفتند : او را پيش مردم بياوريد شايد شهادت دهند . گفتند : تو با خدايان اين كار را كردى ، اى ابراهيم ؟ گفت : اين بت كه بزرگ آنهاست كرده . از آنها بپرسيد ، اگر حرف مىزنند . آنها به خود آمده ، گفتند : شما ستمكارانيد . سپس سر به زير انداخته ، گفتند : تو ميدانى كه اينان سخن نميگويند . گفت : آيا جز خدا خدايانى پرستش ميكنيد كه هيچ سود و زيانى به شما نميرسانند . اف بر شما و بر آنچه جز خدا مىپرستيد . آيا تعقل نميكنيد ؟ گفتند : او را بسوزانيد و خدايانتان را يارى كنيد ، اگر كنندهء كارى هستيد . گفتيم : اى آتش ، بر ابراهيم سرد و سالم باش . ميخواستند در بارهء او نيرنگى كنند و ما آنها را از زيانكارترين مردم ساختيم .\r\n\r\nلغت :\r\nنكس : چيزى را وارونه كردن .\r\n\r\nاعراب :\r\n عَلى أَعْيُنِ النَّاسِ  : حال .\r\n كَبِيرُهُمْ هذا  ممكن است مبتدا و خبر باشد و ممكن است « كبيرهم » فاعل براى « فعله » و « هذا » صفت آن .\r\n إِنْ كانُوا يَنْطِقُونَ  : جواب شرط محذوف است .\r\n\r\nمقصود :\r\nاكنون بنقل آنچه ميان ابراهيم و قومش در بارهء بتها واقع شده ، پرداخته ، مىفرمايد :\r\n قالُوا فَأْتُوا بِهِ عَلى أَعْيُنِ النَّاسِ لَعَلَّهُمْ يَشْهَدُونَ  : قوم ابراهيم گفتند : او را پيش مردم بياوريد تا او را ببينند شايد در بارهء آنچه گفته است شهادت دهند و جرم او به ثبوت رسد . گويند : نميخواستند بدون دليل ابراهيم را بگيرند . برخى گويند :\r\nيعنى مردم كيفر او را مشاهده كنند .\r\n\r\n","description":"","footnote":"","page_name":" 137 ","page_number":139},
  {"content":"\r\n\r\n قالُوا أَ أَنْتَ فَعَلْتَ هذا بِآلِهَتِنا يا إِبْراهِيمُ  : هنگامى كه ابراهيم را آوردند ، از او پرسيدند : تو اى ابراهيم ، با خدايان ما اين رفتار كردى ؟ ابراهيم در مقام پاسخ بر آمده ،  قالَ بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ  : گفت : بزرگ آنها اين كار را كرده ، از آنها بپرسيد اگر سخن ميگويند .\r\nدر بارهء اين جمله ، چند وجه است : 1 - اين مطلب دروغ نيست ، زيرا ميگويد :\r\nبزرگ آنها اين كار را كرده ، از آنها بپرسيد ، اگر حرف مىزنند . پس كردن اين كار به حرف زدن آنها معلق شد است . مثل اينكه گفته شود : فلانى در گفتارش راستگوست ، اگر آسمان بالاى سر ما نباشد . 2 - ظاهر اين قول ، خبر است اما خبر نيست . بلكه الزام است مثل اينكه مىگويد : بتها منكر نيستند كه بزرگشان اين كار را كرده .\r\nالزام گاهى بلفظ سؤال و گاهى بلفظ امر و گاهى بلفظ خبر است و بمناسبت مقام بايد ديد كدام بليغ‌تر است . وجه الزام اين است كه بزعم شما اينها خدايند و اگر خدايند ، بزرگشان اين كار را كرده ، زيرا غير خدا قادر بر شكستن خدايان نيست . 3 - تقدير جمله « فعله من فعله » است . يعنى هر كه شكسته شكسته . اين بزرگ آنهاست . از آنها بپرسيد اگر . . .\r\nاما اينكه گفته‌اند : ابراهيم اين نسبت را به بت بزرگ داد و سه بار دروغ گفت :\r\n1 - آنجا كه گفت : بيمارم . 2 - همين جا كه گفت : بت بزرگ كرده است . 3 - آنجا كه شاه مصر ميخواست زنش را بگيرد و او زن خود را خواهر معرفى كرد ، قابل قبول نيست . زيرا دلايل عقلى غير قابل تأويل ، دلالت دارند بر اينكه پيامبران دروغ نميگويند . اگر چه قصدشان فريب و ضرر نباشد . چنان كه جايز نيست در اخبار مردم را گمراه كنند يا تقيه كنند . زيرا اينها سبب مىشود كه مطالب و اعمال آنها ايجاد شك و ترديد كند و بنا بر اين ممكن است ابراهيم در مقام معارضه و به حكم ضرورت ، در اين موارد خلاف واقع گفته باشد و الا از پيامبر گرامى اسلام است كه :\r\n« لا يصلح الكذب فى جد و لا هزل »\r\nدروغ نه به صورت جدى خوب است و نه به صورت شوخى . در\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nتفسير :  « إِنِّي سَقِيمٌ »  ( صافات 89 ) گفته‌اند : يعنى من به زودى بيمار مىشوم . زيرا چون در ستارگان نگريست ، دانست كه در يك زمان معين گرفتار تب خواهد شد . برخى گفته‌اند : يعنى من به نظر شما بخاطر دعوتم بيمارم . در جاى خود در اينباره سخن خواهيم گفت .\r\nو اما اينكه همسرش ساره را خواهر معرفى كرد ، منظور خواهر دينى است .\r\nقرآن مىگويد :  « إِنَّمَا الْمُؤْمِنُونَ إِخْوَةٌ »  ( حجرات 10 ) مؤمنين با يكديگر رابطهء اخوت دارند .\r\nبهر صورت ، دروغ گفتن به هيچ وجهى پسنديده نيست ( و در مورد ابراهيم بايد گفت چون ناچار بود و ميخواست معارضه كند ، مطلب را به نحوى ادا كرد كه دروغ نگفته باشد . و لو اينكه آنها خلاف مقصود ابراهيم را فهميده باشند . وانگهى اين نحو سخن گفتن براى كسى كه در مقام معارضه است و ميخواهد طرف را الزام به حق كند . حمل بر دروغگويى نميشود ) .\r\n فَرَجَعُوا إِلى أَنْفُسِهِمْ فَقالُوا إِنَّكُمْ أَنْتُمُ الظَّالِمُونَ  : آنها به يكديگر توجه كرده ، گفتند : شما ستمكاريد . زيرا چيزهايى پرستيده‌ايد كه نميتوانند از خويش دفاع كنند . و حرف او صحيح است .\r\nبرخى گويند : يعنى به عقل خويش مراجعه كردند و بانديشه فرو رفتند و بصدق گفتار ابراهيم پى بردند و از جوابش عاجز ماندند . از اينرو خداوند سخن حق را بر زبانشان جارى كرده ، گفتند : شما در سؤال از اين مرد ستمكاريد . خدايان حاضرند ، از خودشان بپرسيد .\r\n ثُمَّ نُكِسُوا عَلى رُؤُسِهِمْ  : سپس سر به زير انداختند . زيرا متحير شدند و دانستند كه خدايان سخن نميگويند و خود به خطاى خود اعتراف كرده ، گفتند :\r\n لَقَدْ عَلِمْتَ ما هؤُلاءِ يَنْطِقُونَ  : تو ميدانى كه اينها سخن نميگويند . چگونه از آنها سؤال كنيم .\r\n قالَ أَ فَتَعْبُدُونَ مِنْ دُونِ اللَّهِ ما لا يَنْفَعُكُمْ شَيْئاً وَ لا يَضُرُّكُمْ  : ابراهيم بدنبال\r\n\r\n","description":"","footnote":"","page_name":" 139 ","page_number":141},
  {"content":"\r\n\r\nاعتراف ايشان گفت : آيا بتهايى پرستش مىكنيد كه براى شما هيچ سود و زيانى ندارند .\r\nاينها اگر قادر بودند بشما سود و زيان برسانند ، مىتوانستند ضرر را از خود دور سازند . وانگهى هر كس قادر بر سود و زيان رساندن باشد ، شايستهء پرستش نيست .\r\nتنها كسى شايستهء پرستش است كه بر اصول نعمتها يعنى حيات و شهوت و قدرت و كمال عقل و ثواب و عقاب قادر باشد . سپس به منظور زشت شمردن كردار ايشان ميفرمايد :\r\n أُفٍّ لَكُمْ وَ لِما تَعْبُدُونَ مِنْ دُونِ اللَّهِ  : اف بر شما و بر آنچه جز خدا پرستش مىكنيد .\r\nزجاج گويد : يعنى كارهاى شما منقطع و بىفايده باد . در بارهء تفسير و اختلاف قرائت كلمهء « اف » در سورهء بنى اسرائيل سخن گفته‌ايم ( آيه 23 ) .\r\n أَ فَلا تَعْقِلُونَ  : چرا در بارهء اين بتهاى بيجان و غير لايق پرستش فكر نميكنيد ؟\r\n قالُوا حَرِّقُوهُ وَ انْصُرُوا آلِهَتَكُمْ   إِنْ كُنْتُمْ فاعِلِينَ  : هنگامى كه اين اعتراض تند را از ابراهيم شنيدند ، گفتند : ابراهيم را به آتش بسوزانيد و خدايانتان را تعظيم و يارى كنيد ، اگر اهل يارى و كمك هستيد .\r\nگويند : مردى كه پيشنهاد سوزاندن ابراهيم كرد ، يكى از كردهاى ايران بود كه بكيفر كردارش زمين او را بلعيد .\r\nبرخى گويند : گويندهء اين سخن نمرود بود .\r\nبدنبال اين پيشنهاد ، مردم به جمع آورى هيزم پرداختند . اگر كسى بيمار مىشد ، به بازماندگان خود وصيت مىكرد كه در كار جمع آورى هيزم كوتاهى نكنند و قسمتى از تركهء خود را براى خريدارى هيزم وصيت مىكرد . زنهايى بودند كه پنبه - ريسى ميكردند و از اجرت آن براى سوختن ابراهيم و رضاى خدايان ! هيزم مىخريدند . سرانجام هيزم بسيارى فراهم شد و آتش شعله‌ور گرديد .\r\nاما هر چه فكر ميكردند كه ابراهيم را چگونه در آتش بيفكنند ، پى نمى - بردند . تا اينكه شيطان آمد و آنها را به منجنيق آشنا كرد . براى نخستين بار منجنيق ساخته شد و ابراهيم بوسيلهء آن به آتش افكنده شد .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n قُلْنا يا نارُ كُونِي بَرْداً وَ سَلاماً عَلى إِبْراهِيمَ  : هنگامى كه ابراهيم را به آتش افكندند ، گفتيم : اى آتش ، بر ابراهيم سرد و سلامت باش و او را نسوزان .\r\nالبته آتش جماد است و قابل خطاب نيست . منظور اين است كه : ما آتش را سرد و سلامت ساختيم تا او را آسيب نرساند . مثل :  « كُونُوا قِرَدَةً خاسِئِينَ »  ( بقره 65 ) يعنى آنها را به صورت ميمونهايى در آورديم كه دور مىشدند . نه اين كه به آنها امر كرديم كه ميمون باشند .\r\nبرخى گفته‌اند : ممكن است خداوند همين طور به آتش خطاب كرده باشد .\r\nدر سرد بودن آتش وجوهى است : 1 - خداوند در آتش بجاى حرارت ايجاد سرما كرد تا ابراهيم اذيت نشود . 2 - خداوند ميان آتش و ابراهيم فاصله ايجاد كرد .\r\n3 - سوختن بعلل و عواملى حاصل مىشود كه در آتش است . ممكن است خداوند اين علل و عوامل را خنثى كرده باشد . آنچه مسلم است اين است كه خداوند آتش را از سوزاندن ابراهيم منع كرده است . اما كيفيت آن را خودش بهتر ميداند .\r\nابو العاليه گويد : اگر خداوند كلمهء « سلاما » را اضافه نميكرد . سرماى شديد بيش از حرارت ابراهيم را رنج ميداد . اما با اين دستور ، سرما به ابراهيم صدمه نزد .\r\nو اگر « على ابراهيم » اضافه نميكرد ، سرماى آتش هميشگى بود .\r\nامام صادق ( ع ) ميفرمايد : هنگامى كه ابراهيم در منجنيق قرار گرفت و خواستند او را به آتش بيفكنند ، جبرئيل آمد و گفت : « ابراهيم ، السلام عليك و رحمة اللَّه و بركاته . آيا حاجتى دارى ؟ » گفت : به تو نه ! همين كه او را در آتش افكندند ، گفت :\r\n« يا اللَّه يا واحد يا احد يا صمد يا من لم يلد و لم يولد و لم يكن له كفواً احد »\r\n. طولى نكشيد كه حرارت آتش فرو نشست و با جبرئيل در بوستانى سر سبز كه ويژهء خليل خدا بود ، بگفتگو پرداختند .\r\nاز پيامبر گرامى اسلام روايت شده است كه وقتى نمرود ابراهيم را به آتش افكند ، جبرئيل جامه و فرشى از بهشت برايش آورد . جامه را به تنش كرد و فرش را براى او گسترد و با يكديگر بگفتگو نشستند .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nكعب گويد : از ابراهيم جز ريسمانى نسوخت .\r\nگويند : در آن وقت ابراهيم 16 ساله بود .\r\n وَ أَرادُوا بِهِ كَيْداً فَجَعَلْناهُمُ الْأَخْسَرِينَ  : كفار دربارهء ابراهيم و در راه هلاك او نيرنگ كردند و ما ايشان را از زيانكارترين مردم ساختيم .\r\nابن عباس گويد : خداوند بر نمرود و سپاهش مگس‌هايى مسلط كرد كه گوشت آنها را خوردند و خون آنها را مكيدند و يكى از آنها بدماغ نمرود راه يافت و نابودش كرد . پس آنچه ميخواستند در بارهء ابراهيم كنند به خودشان رسيد .\r\n\r\n","description":"","footnote":"","page_name":" 142 ","page_number":144},
  {"content":"\r\n\r\n\r\n[ سوره الأنبياء ( 21 ) : آيات 71 تا 75 
  ]\r\nوَ نَجَّيْناهُ وَ لُوطاً إِلَى الْأَرْضِ الَّتِي بارَكْنا فِيها لِلْعالَمِينَ ( 71 ) وَ وَهَبْنا لَهُ إِسْحاقَ وَ يَعْقُوبَ نافِلَةً وَ كُلاًّ جَعَلْنا صالِحِينَ ( 72 ) وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ ( 73 ) وَ لُوطاً آتَيْناهُ حُكْماً وَ عِلْماً وَ نَجَّيْناهُ مِنَ الْقَرْيَةِ الَّتِي كانَتْ تَعْمَلُ الْخَبائِثَ إِنَّهُمْ كانُوا قَوْمَ سَوْءٍ فاسِقِينَ ( 74 ) وَ أَدْخَلْناهُ فِي رَحْمَتِنا إِنَّهُ مِنَ الصَّالِحِينَ ( 75 )\r\n\r\nترجمه :\r\nابراهيم و لوط را نجات داده ، به سرزمينى برديم كه براى جهانيان بركتش داده بوديم و به او اسحاق و يعقوب عطا كرديم و همه را صالح گردانيديم و آنها را پيشوايانى ساختيم كه به امر ما هدايت ميكردند و به آنها فعل نيكىها و اقامهء نماز و دادن زكات را وحى كرديم و آنها پرستندگان ما بودند . و به لوط حكم و دانش داديم و او را از قريه‌اى كه مرتكب كارهاى زشت مىشد نجات داديم . آنها مردمى بد و فاسق بودند و او را برحمت خود داخل كرديم . او از شايستگان بود .\r\n\r\n","description":"","footnote":"","page_name":" 143 ","page_number":145},
  {"content":"\r\n\r\n\r\nلغت :\r\nنافله : بخشش خاص . نفل آن نفعى است كه زائد بر حد واجب باشد . نافلهء نماز زائد بر حد واجب است . برخى گفته‌اند : نافله غنيمت است . شاعر گويد : للَّه نافلة الاعز الافضل براى خداست غنيمت كسى كه عزيزتر و برتر است .\r\n\r\nاعراب :\r\nنافلة : حال و بقولى مفعول مطلق .\r\nيهدون : صفت براى « ائمة » و دو مفعول آن محذوف است .\r\nاقام : حذف تاء آن بخاطر اضافه است .\r\nلوطاً : منسوب به فعل مقدر و مفسر آن فعل بعد و در اين صورت جملهء فعليه عطف شده بر جملهء فعليه و اولى است .\r\nفاسقين : صفت قوم يا خبر بعد از خبر .\r\n\r\nمقصود :\r\nاكنون خداوند تمام نعمت خود را دربارهء ابراهيم شرح داده مىفرمايد :\r\n وَ نَجَّيْناهُ   وَ لُوطاً  : ابراهيم و برادر زاده‌اش لوط را نجات داديم و رفعت بخشيديم .\r\n إِلَى الْأَرْضِ الَّتِي بارَكْنا فِيها لِلْعالَمِينَ  : و آنها را به سرزمينى برديم كه داراى خير و بركت بود . برخى گويند : اين سرزمين شام بود ، كه همهء نعمتها در آن فراوان بود . برخى گويند : سرزمين بيت المقدس بود كه جايگاه انبياست . برخى گويند : مكه بود كه در آنجا كعبهء مقدس و اولين خانهء مردم است .\r\n وَ وَهَبْنا لَهُ إِسْحاقَ وَ يَعْقُوبَ نافِلَةً  : اسحاق را به او بخشيديم و اضافه بر آن يعقوب را هم كه ابراهيم دعا نكرده بود ، بوى داديم . بنا بر اين يعقوب نافله يعنى بخشش زائده است . اما در بارهء اسحاق دعا كرده ، گفته بود :  « رَبِّ هَبْ لِي مِنَ الصَّالِحِينَ »  ( صافات 100 ) .\r\nبرخى گويند : هم اسحاق نافله است و هم يعقوب . زيرا هر دو را بدون استحقاق\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nبه او بخشيد .\r\n وَ كُلًّا جَعَلْنا صالِحِينَ  : ابراهيم و يعقوب و اسحاق را براى نبوت و رسالت شايستگى داديم .\r\nبرخى گويند : يعنى حكم كرديم كه آنها صالحند . در هر صورت اين جمله ثناى جميل است .\r\n وَ جَعَلْناهُمْ أَئِمَّةً يَهْدُونَ بِأَمْرِنا  : آنها را پيشوايانى قرار داديم كه گفتار و كردارشان مورد اقتداى مردم بود و مردم را به راه حق و دين مستقيم هدايت ميكردند .\r\nهر كس از آنها پيروى كند ، نعمت ما نصيب اوست .\r\n وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ  : ابن عباس گويد : يعنى برنامه‌هاى نبوت و بپادارى نماز و اداى زكات را به آنها وحى كرديم .\r\n وَ كانُوا لَنا عابِدِينَ  : آنها در عبادت ما مخلص بودند .\r\n وَ لُوطاً آتَيْناهُ حُكْماً وَ عِلْماً  : بلوط حكمت يا نبوت و دانش داديم . يا اينكه او را حاكم در ميان مردم براى فصل خصومت قرار داديم و دانش مورد نيازش را به او عطا كرديم .  وَ نَجَّيْناهُ مِنَ الْقَرْيَةِ الَّتِي كانَتْ تَعْمَلُ الْخَبائِثَ  : و او را از قريهء سدوم كه مردمش مرتكب لواط مىشدند و راه زنى ميكردند و در مجالس خود ضرطه ميدادند ، نجات داديم . قرآن در بارهء آنها مىگويد :  « إِنَّكُمْ لَتَأْتُونَ الرِّجالَ وَ تَقْطَعُونَ السَّبِيلَ وَ تَأْتُونَ فِي نادِيكُمُ الْمُنْكَرَ »  ( عنكبوت 29 )  إِنَّهُمْ كانُوا قَوْمَ سَوْءٍ فاسِقِينَ  : آنها مردمى بودند بد كار و از طاعت خداوند بيرون .\r\n وَ أَدْخَلْناهُ فِي رَحْمَتِنا إِنَّهُ مِنَ الصَّالِحِينَ  : لوط را داخل در منت و نعمت خود كرديم . زيرا رفتار خود را اصلاح كرده و از زشتىها دور بود .\r\nبرخى گويند : يعنى از انبيا بود .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\n\r\n[ سوره الأنبياء ( 21 ) : آيات 76 تا 80 
  ]\r\nوَ نُوحاً إِذْ نادى مِنْ قَبْلُ فَاسْتَجَبْنا لَهُ فَنَجَّيْناهُ وَ أَهْلَهُ مِنَ الْكَرْبِ الْعَظِيمِ ( 76 ) وَ نَصَرْناهُ مِنَ الْقَوْمِ الَّذِينَ كَذَّبُوا بِآياتِنا إِنَّهُمْ كانُوا قَوْمَ سَوْءٍ فَأَغْرَقْناهُمْ أَجْمَعِينَ ( 77 ) وَ داوُدَ وَ سُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيهِ غَنَمُ الْقَوْمِ وَ كُنَّا لِحُكْمِهِمْ شاهِدِينَ ( 78 ) فَفَهَّمْناها سُلَيْمانَ وَ كُلاًّ آتَيْنا حُكْماً وَ عِلْماً وَ سَخَّرْنا مَعَ داوُدَ الْجِبالَ يُسَبِّحْنَ وَ الطَّيْرَ وَ كُنَّا فاعِلِينَ ( 79 ) وَ عَلَّمْناهُ صَنْعَةَ لَبُوسٍ لَكُمْ لِتُحْصِنَكُمْ مِنْ بَأْسِكُمْ فَهَلْ أَنْتُمْ شاكِرُونَ ( 80 )\r\n\r\nترجمه :\r\nو پيش از آن نوح را حكم و علم داديم كه خدا را ندا كرد و اجابتش كرديم و او را و اهلش را از اندوه بزرگ نجات بخشيديم . و او را از قومى كه آيات ما را تكذيب ميكردند ، يارى كرديم . آنها مردم بدى بودند و همه را غرق كرديم . ياد آور داوود و سليمان را كه در بارهء گوسفندان قوم كه شب هنگام بمزرعه ريخته بودند ، حكم كردند و به حكم آنها شاهد بوديم . حكومت را به سليمان تعليم داديم و بهر كدام حكم\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nو علم عطا كرديم و كوه‌ها را با داوود تسخير كرديم كه با مرغان تسبيح ميكردند و ما كنندهء اين كار بوديم و بداوود صنعت زره آموختيم تا شما را از ضربت سلاح دشمن حفظ كند . آيا شما شاكريد ؟\r\n\r\nقرائت :\r\nلتحصنكم : ابو جعفر و ابن عامر و حفص از عاصم و روح و زيد بتاء و ابو بكر از عاصم و رويس از يعقوب به نون و ديگران بياء خوانده‌اند . اگر به ياء بخوانيم ضمير فاعل به « اللَّه » يا « لباس » يا « داوود » بر ميگردد و اگر به تاء بخوانيم به « لبوس » كه به معنى « درع » است برميگردد و اگر به نون بخوانيم با « علمناه » مناسب است .\r\n\r\nلغت :\r\nنفش : راه يافتن گوسفند و شتر در شب بمزرعه .\r\nلبوس : زره يا شمشير يا نيزه . برخى گفته‌اند : هر چه پوشيده شود . خواه زره باشد خواه لباس .\r\nاحصان : حفظ كردن .\r\n\r\nاعراب :\r\nنوحا : عطف بر « لوطا » .\r\n إِذْ نَفَشَتْ  : متعلق به « يحكمان » .\r\n وَ كُنَّا لِحُكْمِهِمْ شاهِدِينَ  : حال .\r\nكلا : مفعول اول « آتينا » و « حكماً » مفعول ثانى .\r\nيسبحن : حال از « جبال » الطير : عطف بر « جبال » يا مفعول معه .\r\n\r\nمقصود :\r\nبدنبال قصهء ابراهيم و لوط ، بذكر داستان نوح و داوود پرداخته ، مىفرمايد :\r\n وَ نُوحاً إِذْ نادى مِنْ قَبْلُ  : پيش از لوط و ابراهيم ، نوح دعا كرد :  « رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  : ( نوح 26 ) خدايا ، از مردم كافر احدى بر روى زمين\r\n\r\n","description":"","footnote":"","page_name":" 147 ","page_number":149},
  {"content":"\r\n\r\nباقى نگذار . و نيز گفت :  « أَنِّي مَغْلُوبٌ فَانْتَصِرْ »  ( قمر 10 ) من مغلوبم . خدايا ياريم كن و . . .\r\n فَاسْتَجَبْنا لَهُ فَنَجَّيْناهُ وَ أَهْلَهُ مِنَ الْكَرْبِ الْعَظِيمِ  : خواهش او را مستجاب كرديم و خود و اهلش را از غم شديد كه سوز و گداز آن دل را مىگداخت ، نجات داديم .\r\nاين غم شديد همان اذيتهايى بود كه در مدتى دراز از آنها ديده بود . بديهى است كه تحمل اهانت از مردم پست از همه چيز دشوارتر است .\r\n وَ نَصَرْناهُ مِنَ الْقَوْمِ الَّذِينَ كَذَّبُوا بِآياتِنا  : نوح را يارى كرديم و شر دشمن بدخواه كه آيات ما را تكذيب ميكرد ، از سر او كوتاه كرديم .\r\n إِنَّهُمْ كانُوا قَوْمَ سَوْءٍ فَأَغْرَقْناهُمْ أَجْمَعِينَ  : بزرگ و كوچك و زن و مرد ايشان مردم بدى بودند و ما همه را هلاك كرديم .\r\n وَ داوُدَ وَ سُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيهِ غَنَمُ الْقَوْمِ  :\r\nبداوود و سليمان حكم و علم داديم و آنها در بارهء گوسفندان قوم كه شبانه بمزرعه ريخته بودند ، حكم كردند .\r\n وَ كُنَّا لِحُكْمِهِمْ شاهِدِينَ  : و ما به حكم آنها عالم و گواه بوديم و هيچ چيز از ما پنهان نماند . در اينجا با اينكه داوود و سليمان دو تن بيش نيستند ، ضمير جمع آورده و نظر به اصحاب دعوى نيز دارد .\r\nاين حكم در بارهء چه بود ؟\r\nبرخى گويند : دربارهء زراعتى بود كه گوسفندان قوم شبانه آنها را خورده بودند .\r\nبرخى گويند : درخت انگور بود كه خوشه برآورده بود . داوود حكم كرد كه گوسفندان براى صاحب باغ يا مزرعه باشد . ولى سليمان گفت : نه چنين است . داوود گفت : پس چگونه است ؟ گفت : باغ به صاحب گوسفند داده شود تا سرپرستى كند و به صورت اولش درآورد و در همين مدت گوسفندان هم نزد صاحب باغ باشد و از منافع آنها استفاده كند ، از امام باقر و امام صادق ( ع ) نيز همين طور روايت شده است .\r\nجبائى گويد : خدا به سليمان اين حكم را وحى كرد و بوسيلهء آن حكم داوود را نسخ فرمود . نه اينكه سليمان اجتهادى كرده باشد بر خلاف اجتهاد پدر . زيرا بر\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nانبياء اجتهاد جايز نيست . ما نيز اين مطلب را قبول داريم .\r\nبرخى گفته‌اند : ممكن است از روى اجتهاد باشد . زيرا ما رأى مجتهد را قبول مىكنيم . مسلماً رأى پيامبر بالاتر از رأى مجتهد است .\r\nاما ما مىگوييم : علم پيامبر از راه وحى است و كسى از راه وحى دسترسى بعلم دارد ، چه لزومى دارد كه دست بدامن اجتهاد ظنى بشود . اصحاب ما مىگويند :\r\nاجتهاد ظنى در جاهاى مخصوصى است . مثل قيمت كالا و چيزى كه تلف شده و ما به التفاوت جنايات و جزاى صيد و قبله و نظائر آن . اگر بنا باشد پيامبر اجتهاد كند ، ديگران هم جايز است ، در اجتهاد خويش با او مخالفت كنند . همانطورى كه مجتهدى در اجتهاد با مجتهد ديگر مخالفت مىكند و مخالفت پيامبر كفر است . وانگهى خدا در بارهء پيامبرش مىفرمايد :   « ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى »   ( نجم 3 و 4 ) او از روى هوى سخن نميگويد . نيست سخن او جز وحيى كه به او مىرسد و اين مؤيد عقيدهء ماست .\r\n فَفَهَّمْناها سُلَيْمانَ  : ما به سليمان روش قضاوت را فهمانديم . گويند : سليمان 11 ساله بود كه اين حكم را داد . در روايت از پيامبر گرامى اسلام آمده است كه سليمان حكم كرد كه يك شب صاحب گله باغ را حفظ كند و يك شب صاحب باغ گله را .\r\n وَ كُلًّا آتَيْنا حُكْماً وَ عِلْماً  : ما بهر يك از آنها حكمت و دانش و علم دين عطا كرديم .\r\n وَ سَخَّرْنا مَعَ داوُدَ الْجِبالَ يُسَبِّحْنَ وَ الطَّيْرَ  : برخى گويند : هنگامى كه داوود حركت ميكرد ، كوه نيز حركت ميكرد و اين خود آيت و معجزى عظيم بود كه انسان را به تسبيح و تنزيه خدا از هر عيبى وا ميداشت . همچنين مرغان نيز مسخر او بودند و اين خود دلالت داشت بر قدرت آن تسخير كننده‌اى كه همه چيز در كف قدرت اوست و بيننده را به تسبيح واميداشت .\r\nبرخى گويند : منظور اين است كه كوه‌ها و مرغان بهنگام تسبيح داوود با او همصدا مىشدند و او را پاسخ مىگفتند . و اين معجزهء او بود .\r\n\r\n","description":"","footnote":"","page_name":" 149 ","page_number":151},
  {"content":"\r\n\r\n وَ كُنَّا فاعِلِينَ  : ما بر اين كارها قادريم و براى اظهار نبوت او اين كارها را انجام داديم .\r\n وَ عَلَّمْناهُ صَنْعَةَ لَبُوسٍ لَكُمْ  : ما به داوود صنعت زره آموختيم . قتاده گويد :\r\nاول كسى كه زره ساخت ، او بود . خدا صفحه‌هاى آهن را در دست او مثل خمير نرم كرده بود . آهن را فتيله مىكرد و به صورت حلقه در مىآورد و بهم مىبافت . در نتيجه هم سبك بود و هم استحكام داشت .\r\n لِتُحْصِنَكُمْ مِنْ بَأْسِكُمْ  : منظور اين بود كه زره را به تن كنيد و در جنگها سلاح دشمن به بدن شما كارگر نيفتد .\r\n فَهَلْ أَنْتُمْ شاكِرُونَ  : آيا شما شكر نعمتهايى را كه خدا به شما و انبياء داده است ، بجا مىآوريد ؟ يعنى بجا آوريد . زيرا هر نعمتى كه به انبيا داده بمردم داده است .\r\nگويند : علت نرم شدن آهن براى داوود اين بود كه : او پادشاه بود و در ميان مردم بطور ناشناخته گردش ميكرد تا رفتار عمال و حكام را زير نظر بگيرد . روزى جبرئيل به صورت يك بشر نزد او آمد و بر او سلام كرد و او جواب داد . از او پرسيد :\r\nداوود چگونه است ؟ گفت : روشش خوب است جز اينكه يك خوى بد دارد . گفت :\r\nچيست ؟ گفت : از بيت المال مسلمين مىخورد . گفت : داوود قسم خورده است كه از بيت المال نخورد . چون خداوند مشاهده كرد كه سوگندش راست است ، آهن را برايش نرم كرد . چنان كه مىفرمايد :  « وَ أَلَنَّا لَهُ الْحَدِيدَ »  ( سبا 10 ) .\r\nدر روايت است كه لقمان حكيم نزد او آمد و ديد كه با آهن زره مىسازد .\r\nصبر كرد تا كارش تمام شد . سپس برخاست و پوشيد و گفت : سپر خوبى است براى جنگ . لقمان گفت :\r\n« الصمت حكمة و قليل فاعله » .\r\nسكوت حكمت است و اشخاصى كه سكوت كنند ، كمند .\r\n\r\n","description":"","footnote":"","page_name":" 150 ","page_number":152},
  {"content":"\r\n\r\n\r\n[ سوره الأنبياء ( 21 ) : آيات 81 تا 86 
  ]\r\nوَ لِسُلَيْمانَ الرِّيحَ عاصِفَةً تَجْرِي بِأَمْرِهِ إِلى الْأَرْضِ الَّتِي بارَكْنا فِيها وَ كُنَّا بِكُلِّ شَيْءٍ عالِمِينَ ( 81 ) وَ مِنَ الشَّياطِينِ مَنْ يَغُوصُونَ لَهُ وَ يَعْمَلُونَ عَمَلاً دُونَ ذلِكَ وَ كُنَّا لَهُمْ حافِظِينَ ( 82 ) وَ أَيُّوبَ إِذْ نادى رَبَّهُ أَنِّي مَسَّنِيَ الضُّرُّ وَ أَنْتَ أَرْحَمُ الرَّاحِمِينَ ( 83 ) فَاسْتَجَبْنا لَهُ فَكَشَفْنا ما بِهِ مِنْ ضُرٍّ وَ آتَيْناهُ أَهْلَهُ وَ مِثْلَهُمْ مَعَهُمْ رَحْمَةً مِنْ عِنْدِنا وَ ذِكْرى لِلْعابِدِينَ ( 84 ) وَ إِسْماعِيلَ وَ إِدْرِيسَ وَ ذَا الْكِفْلِ كُلٌّ مِنَ الصَّابِرِينَ ( 85 )\r\nوَ أَدْخَلْناهُمْ فِي رَحْمَتِنا إِنَّهُمْ مِنَ الصَّالِحِينَ ( 86 )\r\n\r\nترجمه :\r\nو باد و زنده را براى سليمان تسخير كرديم تا به فرمانش بسوى زمينى كه در آن بركت گذاشتيم جريان يابد و ما بهر چيزى داناييم . گروهى از شيطانها براى او غواصى ميكردند و كارهايى جز آن انجام ميدادند و ما حافظ آنها بوديم . و ياد كن\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nايوب را هنگامى كه خداى خود را ندا كرد كه به من زيان رسيده است و تو ارحم الراحمينى .\r\nاو را اجابت كرديم و زيان او را برداشتيم و اهلش را به او داديم و مثل اهلش را با اهلش نيز . رحمتى از جانب ما و تذكرى براى پرستندگان . و ياد كن اسماعيل و ادريس و ذا الكفل را كه همگى از صابران بودند و آنها را در رحمت خويش داخل كرديم . آنها از صالحان بودند .\r\n\r\nلغت :\r\nريح : باد .\r\nعصوف : حركت شديد باد .\r\n\r\nاعراب :\r\nلسليمان : متعلق به « سخرنا » .\r\nعاصفة : حال .\r\n تَجْرِي بِأَمْرِهِ  : حال .\r\n مَنْ يَغُوصُونَ  : عطف بر « ريح » .\r\n مِنَ الشَّياطِينِ  : حال از « سخرنا » .\r\nمعهم : صفت بعد از صفت به تقدير « اهلا مثلهم كائنين معهم » .\r\nرحمة : مفعول له .\r\n\r\nمقصود :\r\nبدنبال داستانهاى گذشته ، بذكر داستان سليمان پرداخته ، مىفرمايد :\r\n وَ لِسُلَيْمانَ الرِّيحَ عاصِفَةً تَجْرِي بِأَمْرِهِ إِلى الْأَرْضِ الَّتِي بارَكْنا فِيها  : باد و زنده را براى سليمان مسخر گردانيديم . هر وقت كه او اراده ميكرد تند مىشد و هر وقت اراده ميكرد كند مىشد و در سرزمين شام كه مأواى سليمان و سرزمين با بركت بود جريان پيدا ميكرد .\r\nگويند : باد هر بامداد به اندازه يك ماه و هر عصر نيز باندازهء يك ماه راه مىپيمود .\r\nسليمان در بعلبك بود و در بيت المقدس برايش بتا مىساختند و ناچار بود به آنجا\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nو جاهاى ديگر سفر كند و باد مركب تيز تك او بود .\r\nوهب گويد : هنگامى كه در جايگاه خود مىنشست ، مرغان و جن و انس و همهء لشكريان در برابرش صف آرايى ميكردند ، آن گاه باد او را بهر جا كه مى - خواست ، مىبرد .\r\n وَ كُنَّا بِكُلِّ شَيْءٍ عالِمِينَ  : ما به همه چيز عالم بوديم و هر چه به او عطا كرديم از روى مصلحت بود .\r\n وَ مِنَ الشَّياطِينِ مَنْ يَغُوصُونَ لَهُ  : شيطانها را هم مسخر سليمان كرديم تا در دريا برايش غواصى كنند و جواهر و مرواريد برايش استخراج نمايند .\r\n وَ يَعْمَلُونَ عَمَلًا دُونَ ذلِكَ  : و كارهاى ديگرى نيز از قبيل ساختن محرابها و تمثالها و غير آن برايش انجام ميدادند .\r\n وَ كُنَّا لَهُمْ حافِظِينَ  : و آنها را نگاه ميداشتيم كه از سليمان فرار نكنند و از فرمان او سر نپيچند . يا اينكه كارهايى كه ميكردند ، خراب نكنند .\r\n وَ أَيُّوبَ إِذْ نادى رَبَّهُ أَنِّي مَسَّنِيَ الضُّرُّ وَ أَنْتَ أَرْحَمُ الرَّاحِمِينَ  : و به ياد آور داستان ايوب را كه از طول محنت و رنج ، بتنگ آمده ، خدا را خواند كه : گرفتار سختى و مشقت شده‌ام و هيچكس از تو رحيم‌تر نيست .\r\nدر اينجا دعاى ايوب از كنايه‌هاى لطيف است كه ممكن است در موقع طلب حاجت بر زبان راند . چنان كه موسى گفت :  « رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ »  ( قصص 24 ) پروردگارا ، به خيرى كه بر من فرو آوردى ، نيازمندم .\r\n فَاسْتَجَبْنا لَهُ فَكَشَفْنا ما بِهِ مِنْ ضُرٍّ وَ آتَيْناهُ أَهْلَهُ وَ مِثْلَهُمْ مَعَهُمْ  : دعايش را مستجاب كرديم و بيماريش را بر طرف كرديم و بستگان و ثروت از دست رفته‌اش را به او پس داديم و به دو مقابل افزايش داديم .\r\nگويند : ايوب را مخير كردند . او زنده شدن اهلش را در آخرت و مثل آنها را در دنيا اختيار كرد و به او عطا شد .\r\nگويند : او داراى سه يا هفت پسر و هفت دختر بود .\r\n\r\n","description":"","footnote":"","page_name":" 153 ","page_number":155},
  {"content":"\r\n\r\n رَحْمَةً مِنْ عِنْدِنا وَ ذِكْرى لِلْعابِدِينَ  : نعمتى است از ما بر ايوب و موعظه‌اى براى عبادتكاران در صبر و توجه به خدا و توكل بر او . زيرا هيچكس در عصر ايوب ، پيش خدا گرامىتر از ايوب نبود كه به محنتهاى بزرگ گرفتارش كرد و او هم به خوبى صبر كرد . پس هر عاقلى بايد در وقت محنت صبر كند و بداند كه عاقبت صبر نيكوست .\r\n وَ إِسْماعِيلَ وَ إِدْرِيسَ وَ ذَا الْكِفْلِ كُلٌّ مِنَ الصَّابِرِينَ  : و اسماعيل و ادريس و ذا الكفل را ياد كن كه به آنها انواع نعمتها را عطا كردم و آنها نيز در برابر بلاها و اطاعت ، صبر مىكردند .\r\nاسماعيل در بلدى كه نه زراعت بود و نه حيوان ، با صبر و شكيبايى استقامت كرد و كعبه را ساخت و ادريس در راه دعوت بسوى خدا صبر كرد و اول پيامبرى بود كه بسوى قومش مبعوث شد و آنها را دعوت كرد و آنها معصيت كردند و خدا آنها را هلاك كرد و ادريس را به آسمان ششم برد . اما ذا الكفل ، برخى گويند : مرد صالحى بود كه در خدمت پيامبرى روزها روزه‌دار و شبها عبادت ميكرد و تصميم گرفته بود كه خشم نگيرد و به حق پايبند باشد . او طبق همين تصميم عمل كرد و خداوند او را پاداش داد .\r\nبرخى گويند : او نيز پيامبر بود و معنى كفل ضعف است . يعنى بخاطر شرافت عملش چند برابر اعمال ديگران به او پاداش داده شد . برخى گويند : الياس است . برخى گويند :\r\nيسع است و اين نه آن يسعى است كه قرآن مىگويد : تكفل كرد شاه جبارى را كه اگر توبه كند به بهشت رود و نوشته‌اى نيز به او داد . شاه كه نامش كنعان بود توبه كرد .\r\nبه اين جهت آن پيامبر ذا الكفل ناميده شد . يعنى صاحب خط .\r\nدر كتاب نبوت از عبد العظيم حسنى نقل شده است كه نوشتم خدمت امام باقر و در بارهء ذا الكفل از او سؤال كردم كه نامش چه و آيا پيامبر بود يا نه ؟\r\nحضرت نوشتند : خدا صد هزار نبى و بيست و چهار هزار نبى مرسل مبعوث كرد كه 313 تن از آنها بودند و ذا الكفل از همين عده بود بعد از سليمان بن داوود و مثل داوود در ميان مردم قضاوت ميكرد و هيچوقت خشم نميگرفت و نامش ادويا بن ادارين بود .\r\n\r\n","description":"","footnote":"","page_name":" 154 ","page_number":156},
  {"content":"\r\n\r\n وَ أَدْخَلْناهُمْ فِي رَحْمَتِنا  : اين پيامبرانى را كه نامشان ذكر كرديم ، در رحمت خويش غوطه‌ور ساختيم و اگر ميگفت « رحمناهم » اين معنى را نميداد . بلكه صرفاً معنايش اين بود كه رحمتشان كرديم .\r\n إِنَّهُمْ مِنَ الصَّالِحِينَ  : آنها را برحمت خود داخل كرديم زيرا از صالحان بودند .\r\n\r\n","description":"","footnote":"","page_name":" 155 ","page_number":157},
  {"content":"\r\n\r\n\r\n[ سوره الأنبياء ( 21 ) : آيات 87 تا 90 
  ]\r\nوَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلاَّ أَنْتَ سُبْحانَكَ إِنِّي كُنْتُ مِنَ الظَّالِمِينَ ( 87 ) فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ ( 88 ) وَ زَكَرِيَّا إِذْ نادى رَبَّهُ رَبِّ لا تَذَرْنِي فَرْداً وَ أَنْتَ خَيْرُ الْوارِثِينَ ( 89 ) فَاسْتَجَبْنا لَهُ وَ وَهَبْنا لَهُ يَحْيى وَ أَصْلَحْنا لَهُ زَوْجَهُ إِنَّهُمْ كانُوا يُسارِعُونَ فِي الْخَيْراتِ وَ يَدْعُونَنا رَغَباً وَ رَهَباً وَ كانُوا لَنا خاشِعِينَ ( 90 )\r\n\r\nترجمه :\r\nو يادآور ذو النون را كه با غضب رفت و گمان كرد كه بر او تنگ نميگيريم و در ظلمات ندا كرد كه جز تو خدايى نيست . منزهى تو . من از ستمكاران بودم . او را اجابت كرديم و از اندوه نجات داديم و مؤمنين را اينطور نجات ميدهيم . و يادآور زكريا را كه ندا كرد خدايش را كه : پروردگارا مرا تنها نگذار و تو بهترين وارثانى . پس او را اجابت كرديم و به او يحيى بخشيديم و زنش را شايستگى داديم . آنها در نيكيها سرعت مىگرفتند و ما را با ميل و بيم مىخواندند و براى ما خاشع بودند .\r\n\r\n","description":"","footnote":"","page_name":" 156 ","page_number":158},
  {"content":"\r\n\r\n\r\nقرائت :\r\nنقدر : يعقوب بياء و مجهول و ديگران به نون و معلوم خوانده‌اند .\r\nننجى : ابن عامر و ابو بكر بيك نون و تشديد جيم و ديگران بدون نون خوانده‌اند . البته بنا بقرائت تشديد بايد نون دوم اخفاء شده باشد و الا ادغام جايز نيست .\r\n\r\nمقصود :\r\nاكنون بنقل داستان يونس پرداخته ، مىفرمايد :\r\n وَ ذَا النُّونِ إِذْ ذَهَبَ مُغاضِباً  : و ياد آور صاحب ماهى يعنى يونس بن متى را در آن وقت كه بر قوم خود كه از دعوتشان طرفى نبسته بود و ايمان نياورده بودند خشم گرفت و خدا آنها را وعدهء عذاب داد و يونس از ميان ايشان خارج شد . با اينكه هنوز به او اذن داده نشده بود .\r\n فَظَنَّ أَنْ لَنْ نَقْدِرَ عَلَيْهِ  : پنداشت كه بر او تنگ نميگيريم يا حكم خود را در باره‌اش اجرا نميكنيم .\r\nجبائى گويد : خداوند راه را بر او تنگ گرفت تا اينكه ناچار بكنار دريا رفت و سوار كشتى شد . آن گاه به دريا افكنده شد و ماهى او را بلعيد .\r\nكسى كه گمان كند : يونس بر خدا خشم گرفته بود و گمان ميكرد كه خدا بر او قادر نيست ، قدر و مقام انبياء را نشناخته است . زيرا به خدا غضب كردن كفر يا گناه كبيره است . هم چنان كه نسبت عجز به خدا دادن كفر يا گناه كبيره است . آيا ممكن است پيامبرى گرفتار كفر يا گناه كبيره شود ؟ ! ابن زيد گويد : در اينجا جملهء استفهاميه است و حرف استفهام حذف شده و استفهام توبيخى است . اما على بن عيسى حذف حرف استفهام را جايز ندانسته . با اينكه در كلام عرب چنين حذفى آمده است . عمر بن ابى ربيعه گويد :\r\n ثم قالوا تحبها قلت بهراً * عدد القطر و الحصى و التراب \r\nگفتند : آيا دوستش دارى ؟ گفتم : مغلوب و شيفتهء اويم و بعدد قطرات باران و\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nريگها و خاكها دوستش دارم .\r\n فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ  : در ظلمت شب و ظلمت دريا و ظلمت شكم ماهى ندا كرد كه جز تو خدايى نيست . منزهى تو . چون ميخواست از خدا مسألت كند ، توحيد و عدل خدا را مقدم داشت و گفت :\r\n إِنِّي كُنْتُ مِنَ الظَّالِمِينَ  : من از كسانى هستم كه ظلم كرده‌ام . يعنى چون بشرم ، ممتنع نيست كه ظلم كنم .\r\nجبائى گويد : افتادن يونس در شكم ماهى براى كيفر او نبود . بلكه بوجه تأديب بود و تأديب براى مكلف و غير مكلف جايز است . زنده ماندن يونس در شكم ماهى معجزى است .\r\n فَاسْتَجَبْنا لَهُ وَ نَجَّيْناهُ مِنَ الْغَمِّ  : دعاى يونس را مستجاب كرديم و او را از شكم ماهى نجات داديم .\r\n وَ كَذلِكَ نُنْجِي الْمُؤْمِنِينَ  : همانطورى كه يونس را از شكم ماهى نجات داديم ، مؤمنين نيايشگر را هم نجات ميدهيم .\r\n وَ زَكَرِيَّا إِذْ نادى رَبَّهُ رَبِّ لا تَذَرْنِي فَرْداً وَ أَنْتَ خَيْرُ الْوارِثِينَ  : و زكريا را ياد كن كه بدرگاه خدا مسألت كرد كه : خدايا مرا بىوارث و بىفرزند نگذار . تا در امور دين و دنيا مرا كمك كند و پس از مرگ وارث من باشد و تو بهترين وارثانى .\r\nبدينترتيب خدا را ثنا مىكند كه باقى است و بهترين بازماندهء همهء مردگان است . همه ميميرند جز او كه باقى است .\r\n فَاسْتَجَبْنا لَهُ وَ وَهَبْنا لَهُ يَحْيى  : دعايش را مستجاب كرديم و يحيى را به او بخشيديم . حارث بن مغيره به امام صادق ( ع ) عرض مىكند : من از خانواده‌اى هستم كه منقرض شده‌اند و فرزندى ندارم ، فرمود : در سجده بخوان  « رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ   رَبِّ لا تَذَرْنِي فَرْداً وَ أَنْتَ خَيْرُ الْوارِثِينَ »  گويد : اين كار را كردم و خدا على و حسين را به من داد .\r\n وَ أَصْلَحْنا لَهُ زَوْجَهُ  : زنش را كه نازا بود ، اصلاح كرديم و زائو شد . پير بود و\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nجوان شد . بد خلق بود ، خوش خلق شد . هر كسى جمله را به نحوى تفسير كرده است .\r\n إِنَّهُمْ كانُوا يُسارِعُونَ فِي الْخَيْراتِ  : پيامبرانى كه وصفشان گذشت ، بسوى طاعات و عبادات مبادرت ميكردند .\r\n وَ يَدْعُونَنا رَغَباً وَ رَهَباً  : و ما را به اميد ثواب و بيم عقاب مىخواندند و بقولى با كف دست رغبت خود را و با پشت دست بيم خود را نشان ميدادند .\r\n وَ كانُوا لَنا خاشِعِينَ  : در پيشگاه ما متواضع و بقولى بيمناك بودند . گويند : در حال نعمت ميگفتند : خدايا ما را غافلگير نكن و در حال گرفتارى مىگفتند : خدايا كيفر گناه گذشتهء ما نباشد .\r\nاز جملهء  « يُسارِعُونَ فِي الْخَيْراتِ »  بر مىآيد كه شتاب براى طاعت و نماز در اول وقت افضل است .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\n\r\n[ سوره الأنبياء ( 21 ) : آيات 91 تا 95 
  ]\r\nوَ الَّتِي أَحْصَنَتْ فَرْجَها فَنَفَخْنا فِيها مِنْ رُوحِنا وَ جَعَلْناها وَ ابْنَها آيَةً لِلْعالَمِينَ ( 91 ) إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاعْبُدُونِ ( 92 ) وَ تَقَطَّعُوا أَمْرَهُمْ بَيْنَهُمْ كُلٌّ إِلَيْنا راجِعُونَ ( 93 ) فَمَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا كُفْرانَ لِسَعْيِهِ وَ إِنَّا لَهُ كاتِبُونَ ( 94 ) وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ ( 95 )\r\n\r\nترجمه :\r\nو مريم را ياد كن كه دامن خود را پاك نگاه داشت و در او از روح خود دميديم و او و پسرش را آيتى براى جهانيان قرار داديم . اين است امت شما امتى واحد و من خداى شمايم . مرا بپرستيد . در ميان ايشان در بارهء كارشان تفرقه افتاد . همه بسوى ما باز ميگردند . هر كس كارى از كارهاى شايسته را انجام دهد و مؤمن باشد ، كوشش او انكار نميشود و ما آن را مىنويسيم و حرام است بر قريه‌اى كه هلاكشان كرديم . آنها باز نميگردند .\r\n\r\nقرائت :\r\nحرام : حمزه و كسايى و ابو بكر بكسر حاء بدون الف و ديگران « حرام » خوانده‌اند . ابو على گفته است : « حرم » و « حرام » مانند « حل » و « حلال » هر دو بيك معنى هستند .\r\n\r\n","description":"","footnote":"","page_name":" 160 ","page_number":162},
  {"content":"\r\n\r\n\r\nمقصود :\r\nبدنبال مطالب پيش در بارهء عيسى مىفرمايد :\r\n وَ الَّتِي أَحْصَنَتْ فَرْجَها  : ياد كن مريم دختر عمران را كه دامن خود را پاك نگاه داشت و پيرامون فساد و بد نامى نگشت .\r\n فَنَفَخْنا فِيها مِنْ رُوحِنا  : پس روح مسيح را در او دميديم . در اينجا روح مسيح را روح خود مىنامد و اين بخاطر شرافت عيسى است . برخى گويند : يعنى به جبرئيل امر كرديم تا در گريبان مريم بدمد . آن گاه مسيح را در رحمش آفريديم .\r\n وَ جَعَلْناها وَ ابْنَها آيَةً   لِلْعالَمِينَ  : و هر دو را براى مردم آيت قرار داديم .\r\nاين كه نميگويد : « آيتين » به منظور دلالت است و احتياجى به تثنيه آوردن ندارد .\r\n( بعلاوه منظور اين است كه ولادت عيسى آيت است ) از اين جهت اينها آيتند كه دخترى بدون مرد باردار مىشود و پسرى بدون پدر به دنيا مىآيد و در گهواره زبان به سخن مىگشايد و دامن مادر را از لوث تهمت پاك مىكند .\r\n إِنَّ هذِهِ أُمَّتُكُمْ أُمَّةً واحِدَةً  : اين دين شما يكى است . اصل امت ، جماعتى است كه در مسير واحدى باشد . از اينرو شريعت و دين را « امت واحده » خوانده است .\r\nزيرا پيروان يك دين ، يك هدف دارند .\r\nبرخى گويند : يعنى اين پيامبران از خود شمايند . شما بايد به آنها اقتدا كنيد كه آنها اجتماع بر حق دارند .\r\n وَ أَنَا رَبُّكُمْ فَاعْبُدُونِ  : من خالق شمايم . مرا بيكتايى بپرستيد .\r\nسپس در بارهء اختلاف يهود و نصارى مىفرمايد :\r\n وَ تَقَطَّعُوا أَمْرَهُمْ بَيْنَهُمْ  : در ميان آنها تفرقه افتاد و يكديگر را لعن كردند .\r\nو از يكديگر بيزارى جستند . سپس آنها را تهديد كرده ، مىفرمايد :\r\n كُلٌّ إِلَيْنا راجِعُونَ  : همهء آنهايى كه اجتماع مىكنند يا متفرق مىشوند ، بما برميگردند و ما آنها را جزا ميدهيم .\r\n فَمَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا كُفْرانَ لِسَعْيِهِ  : كسى كه كارهاى نيكو\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nاز قبيل صلهء رحم و كمك ضعيف و يارى مظلوم و دستگيرى و . . . انجام دهد و شرط ايمان را كه شرط اساسى پذيرفته شدن نيكيهاست واجد باشد ، نيكيش انكار نميشود و پاداشش را ميگيرد .\r\n وَ إِنَّا لَهُ كاتِبُونَ  : و فرشتگان را امر ميكنيم كه نيكيهاى آنها را بنويسند تا چيزى و حقى از آنها تضييع نشود .\r\nبرخى گويند : يعنى ما ضامن پاداش آنها هستيم .\r\n وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ  : در اينباره اختلاف است .\r\n1 - « لا » زائده است . يعنى بر مردم قريه‌اى كه بر اثر كيفر و بلا هلاك شده‌اند ، حرام است كه به دنيا برگردند . پس مقصود اين است كه بنا بر قضاى حتمى الهى هلاك شدگان به دنيا بر نميگردند . منظور ترسانيدن كفار مكه است تا بدانند كه اگر مانند ديگران هلاك شدند ، به دنيا برنميگردند . بدينترتيب « حرام » به معناى واجب به كار رفته است .\r\n2 - يعنى بر قريه‌اى كه بواسطهء گناه هلاك شدنى است ، حرام است كه عملى از مردم آن پذيرفته شود ، زيرا آنها بتوبه برنميگردند .\r\n3 - يعنى حرام است كه بعد از مرگ باز نگردند . بلكه براى مجازات برمىگردند .\r\nامام باقر فرمود : يعنى هر قريه‌اى كه به عذاب هلاك كرديم ، مردم آن باز نميگردند .\r\n\r\n","description":"","footnote":"","page_name":" 162 ","page_number":164},
  {"content":"\r\n\r\n\r\n[ سوره الأنبياء ( 21 ) : آيات 96 تا 103 
  ]\r\nحَتَّى إِذا فُتِحَتْ يَأْجُوجُ وَ مَأْجُوجُ وَ هُمْ مِنْ كُلِّ حَدَبٍ يَنْسِلُونَ ( 96 ) وَ اقْتَرَبَ الْوَعْدُ الْحَقُّ فَإِذا هِيَ شاخِصَةٌ أَبْصارُ الَّذِينَ كَفَرُوا يا وَيْلَنا قَدْ كُنَّا فِي غَفْلَةٍ مِنْ هذا بَلْ كُنَّا ظالِمِينَ ( 97 ) إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ أَنْتُمْ لَها وارِدُونَ ( 98 ) لَوْ كانَ هؤُلاءِ آلِهَةً ما وَرَدُوها وَ كُلٌّ فِيها خالِدُونَ ( 99 ) لَهُمْ فِيها زَفِيرٌ وَ هُمْ فِيها لا يَسْمَعُونَ ( 100 )\r\nإِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ ( 101 ) لا يَسْمَعُونَ حَسِيسَها وَ هُمْ فِي مَا اشْتَهَتْ أَنْفُسُهُمْ خالِدُونَ ( 102 ) لا يَحْزُنُهُمُ الْفَزَعُ الْأَكْبَرُ وَ تَتَلَقَّاهُمُ الْمَلائِكَةُ هذا يَوْمُكُمُ الَّذِي كُنْتُمْ تُوعَدُونَ ( 103 )\r\n\r\nترجمه :\r\nتا وقتى كه يأجوج و مأجوج فتح شود و آنها از هر تپه‌اى خارج شوند . وعدهء\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nحق نزديك شد كه ديدگان كافران خيره شود ( و بگويند ) واى بر ما كه از اين غافل بلكه ظالم بوديم . شما و آنچه جز خدا مىپرستيد ، سنگريزهء جهنميد . شما وارد آن مىشويد . اگر اينها خدا بودند وارد آن نميشدند . آنها در جهنم جاويدانند . آنها را در آتش ناله‌اى است و در آنجا چيزى نمىشنوند . آنها را كه از پيش وعدهء نيكو داده‌ايم ، از آتش دورند . صداى آن را نمىشنوند و در آنچه مىخواهند ، جاويدانند .\r\nترس بزرگتر آنها را محزون نميكند . فرشتگان آنها را ملاقات كرده ، گويند : اين است روزتان كه وعده داده مىشديد .\r\n\r\nقرائت :\r\nفتحت : ابو جعفر و ابن عامر و يعقوب به تشديد و ديگران بدون تشديد خوانده‌اند . تخفيف بنا بر اسناد فعل به يأجوج و مأجوج و تشديد بنا بر اسناد فعل به - كثير است . مثل  « مُفَتَّحَةً لَهُمُ الْأَبْوابُ »  ( ص 50 ) اختلاف در باره يأجوج و مأجوج در سورهء كهف گذشت .\r\nجدث : اين كلمه در لغت اهل حجاز بمعنى قبر است و در لغت تميم « جدف » خوانده مىشود .\r\nحصب : اين كلمه « حطب » و « خضب » نيز خوانده شده و همه بيك معنى هستند .\r\n\r\nلغت :\r\nحدب : ارتفاع زمين .\r\nنسول : خروج .\r\nشخوص : خيره شدن .\r\nحسيس : حركت .\r\n\r\nاعراب :\r\n وَ اقْتَرَبَ  : گفته‌اند : اين واو مطروح و فعل جواب شرط است . لكن بعقيدهء بصريان واو غير مطروح و جواب شرط « يا ويلنا » است به تقدير « قالوا يا ويلنا » .\r\n فَإِذا هِيَ شاخِصَةٌ  : « اذا » ظرف مكان و عامل آن « شاخصة » است و « هى »\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nمبتداست .\r\n أَبْصارُ الَّذِينَ كَفَرُوا  : مبتداى ديگرى است كه خبر آن « شاخصة » و جمله خبر « هى » است .\r\n\r\nمقصود :\r\nقبلا بيان كرد كه هلاك شدگان قريه‌هاى تبهكار بازگشت به دنيا نميكنند ، اكنون به آنها وعدهء رجوع به آخرت ميدهد و بذكر علامت آن مىپردازد :\r\n حَتَّى إِذا فُتِحَتْ يَأْجُوجُ وَ مَأْجُوجُ وَ هُمْ مِنْ كُلِّ حَدَبٍ يَنْسِلُونَ  : تا آن هنگامى كه يكى از شرائط قيامت تحقق پذيرد و سد يأجوج و مأجوج شكسته و ويران گردد ، و قوم يأجوج و مأجوج از نقاط مرتفع زمين بسوى مردم مىشتابند و در زمين متفرق مىشوند .\r\nبرخى گويند : يعنى مردم از قبرها خارج مىشوند و بصحراى محشر مىآيند .\r\nاين معنى از مجاهد است كه قرائت مىكرد : « و هم من كل جدث ينسلون » و جدث به معنى قبر است . مؤيد آن اين آيه است  « فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ »  ( يس 51 ) آنها از قبرها خارج شده ، بسوى خدايشان مىشتابند .\r\n وَ اقْتَرَبَ الْوَعْدُ الْحَقُّ  : قيامت كه وعدهء آن حق است نزديك شد .\r\n فَإِذا هِيَ شاخِصَةٌ أَبْصارُ الَّذِينَ كَفَرُوا  : در آن هنگام چشمان مردم كافر از شدت ترس و اضطراب خيره ميماند و فرو بسته نميشود .\r\n يا وَيْلَنا قَدْ كُنَّا فِي غَفْلَةٍ مِنْ هذا بَلْ كُنَّا ظالِمِينَ  : مىگويند : واى بر ما كه به امور دنيا مشغول شديم و از اين روز غافل گشتيم و در بارهء آن نينديشيديم . بلكه با معصيت خدا و پرستش غير ، ستم كرديم .\r\n إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ  : شما و بتهايى كه پرستش مىكنيد ، سوخت جهنم و بقولى هيزم جهنم هستيد . اصل حصب بمعنى انداختن است ، پس مراد اين است كه آنها مثل سنگريزه بجهنم ريخته مىشوند .\r\n\r\n","description":"","footnote":"","page_name":" 165 ","page_number":167},
  {"content":"\r\n\r\nپرسش 1 :\r\nممكن است گفته شود : عيسى و فرشتگان هم بعنوان بت پرستيده شده‌اند .\r\nپس آنها هم سنگريزهء جهنم هستند ؟ ! پاسخ :\r\nآيه شامل آنها نميشود . زيرا « ما » براى عاقل است . علاوه بر اين خطاب به اهل مكه است و آنها بت بيجان مىپرستيدند .\r\nپرسش 2 :\r\nچه فايده‌اى براى ريختن بتهاى بيجان به جهنم تصور مىشود .\r\nپاسخ :\r\nاين كار براى اين است كه مشركين از مشاهدهء سوخته شدن آنها بيشتر حسرت بخورند و رنج بكشند و ممكن است كه به منظور توبيخ آنها باشد .\r\nبرخى گويند : منظور از  « وَ ما تَعْبُدُونَ مِنْ دُونِ اللَّهِ »  شياطين است كه مشركين را به پرستش غير خدا دعوت كرده و اطاعت شده‌اند . چنان كه ابراهيم فرمود :  « يا أَبَتِ لا تَعْبُدِ الشَّيْطانَ »  ( مريم 44 ) پدر ، شيطان را پرستش نكن .\r\n أَنْتُمْ لَها وارِدُونَ  : خطاب به كفار است . يعنى شما داخل جهنم مىشويد .\r\nبرخى گويند : « لها » يعنى « اليها » مثل :  « بِأَنَّ رَبَّكَ أَوْحى لَها »  به معنى « اليها » ( زلزال 5 ) .\r\n لَوْ كانَ هؤُلاءِ آلِهَةً ما وَرَدُوها  : اگر اين بتها و شيطانها خدا بودند ، وارد آتش نميشدند .\r\n وَ كُلٌّ فِيها خالِدُونَ  : همهء آنها بطور دائم در آتش خواهند بود .\r\n لَهُمْ فِيها زَفِيرٌ وَ هُمْ فِيها لا يَسْمَعُونَ  : آنها بر اثر شدت سوزش در آتش جهنم نعره و فرياد مىزنند و هيچ صدايى كه آنها را خوشحال كند و براى آنها سودمند باشد ، نمىشنوند . تنها صداى نالهء گرفتار شدگان در عذاب بگوششان مىخورد و تنها صداى فرشتگان عذاب و صداهاى ناگوار مىشنوند .\r\n\r\n","description":"","footnote":"","page_name":" 166 ","page_number":168},
  {"content":"\r\n\r\nبرخى گويند : جاى آنها در صندوق آتش است . نه صدايى مىشنوند و نه كسى را مىبينند .\r\nگويند : چون اين آيه نازل شد عبد اللَّه زبعرى خدمت پيامبر آمده ، گفت :\r\nآيا قبول دارى كه عزير و عيسى و مريم صالح بوده‌اند ؟ فرمود : آرى . گفت : اينها هم پرستيده شده‌اند . پس جايشان در آتش است ؟ در نتيجه آيهء زير نازل گرديد :\r\n إِنَّ الَّذِينَ سَبَقَتْ لَهُمْ مِنَّا الْحُسْنى   أُولئِكَ عَنْها مُبْعَدُونَ  : آنها كه وعدهء بهشت و سعادت داده شده‌اند ، از آتش جهنم دورند .\r\n لا يَسْمَعُونَ حَسِيسَها وَ هُمْ فِي مَا اشْتَهَتْ أَنْفُسُهُمْ خالِدُونَ  : آنها در وضعى هستند كه صداى آتش را نميشنوند و در نعمتهاى بهشت و در پناه آن دائماً بسر مىبرند و تمايلات نفسانى آنها برآورده مىشود .\r\nبرخى گويند : منظور از اين آيه عيسى و مريم و عزير و فرشتگان است . زيرا آنها از اينكه بت شده‌اند كراهت داشته‌اند . اما بقولى عموميت دارد و شامل همهء آنهايى كه وعدهء نيك داده شده‌اند ، مىشود .\r\n لا يَحْزُنُهُمُ الْفَزَعُ الْأَكْبَرُ  : عذاب آتش كه ترس آن از همه چيز بزرگتر است ، آنها را محزون نميكند . برخى گويند : مقصود نفح صدر دوم است . چنان كه مىفرمايد :  « وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ »  ( نمل 87 ) در صور دميده مىشود و همهء آنهايى كه در آسمانها و زمين هستند مىترسند ، جز كسانى كه خدا بخواهد .\r\nبرخى گويند : آن هنگامى است كه بنده را به آتش مىبرند . برخى گويند :\r\nآن زمانى است كه كار مرگ و مير بپايان مىرسد و گفته مىشود : اى اهل بهشت ، جاودانى است نه مرگ ! و اى اهل آتش ، جاودانى است نه مرگ ! ابو سعيد خدرى از پيامبر ( ص ) روايت كرده است كه : سه كس بر توده‌اى از مشك ، گرفتار فزع اكبر و حساب نميشوند : قاريان قرآن و مؤذنين و بردگان\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nنيكوكار .\r\n وَ تَتَلَقَّاهُمُ الْمَلائِكَةُ هذا يَوْمُكُمُ الَّذِي كُنْتُمْ تُوعَدُونَ  : فرشتگان به منظور تهنيت به استقبال آنها آمده ، گويند : اين است روزتان كه در دنيا وعده داده مىشديد .\r\nشما را بشارت ميدهيم به امن و رستگارى .\r\n\r\n","description":"","footnote":"","page_name":" 168 ","page_number":170},
  {"content":"\r\n\r\n\r\n[ سوره الأنبياء ( 21 ) : آيات 104 تا 112 
  ]\r\nيَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُهُ وَعْداً عَلَيْنا إِنَّا كُنَّا فاعِلِينَ ( 104 ) وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ ( 105 ) إِنَّ فِي هذا لَبَلاغاً لِقَوْمٍ عابِدِينَ ( 106 ) وَ ما أَرْسَلْناكَ إِلاَّ رَحْمَةً لِلْعالَمِينَ ( 107 ) قُلْ إِنَّما يُوحى إِلَيَّ أَنَّما إِلهُكُمْ إِلهٌ واحِدٌ فَهَلْ أَنْتُمْ مُسْلِمُونَ ( 108 )\r\nفَإِنْ تَوَلَّوْا فَقُلْ آذَنْتُكُمْ عَلى سَواءٍ وَ إِنْ أَدْرِي أَ قَرِيبٌ أَمْ بَعِيدٌ ما تُوعَدُونَ ( 109 ) إِنَّهُ يَعْلَمُ الْجَهْرَ مِنَ الْقَوْلِ وَ يَعْلَمُ ما تَكْتُمُونَ ( 110 ) وَ إِنْ أَدْرِي لَعَلَّهُ فِتْنَةٌ لَكُمْ وَ مَتاعٌ إِلى حِينٍ ( 111 ) قالَ رَبِّ احْكُمْ بِالْحَقِّ وَ رَبُّنَا الرَّحْمنُ الْمُسْتَعانُ عَلى ما تَصِفُونَ ( 112 )\r\n\r\nترجمه :\r\nآن روز كه آسمان را در هم مىپيچيم چون در هم پيچيدن طومار نوشته‌ها .\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nهمانطورى كه در آغاز خلقت ، شروع كرديم ، آن را بازميگردانيم . وعده‌اى است كه انجام آن بر ماست و ما انجام دهندهء اين كاريم . در زبور پس از تورات نوشته‌ايم كه زمين را بندگان صالح من به ارث مىبرند . در اين كتاب براى مردم عبادتكار ، وصول به حق است . ترا جز رحمت براى جهانيان نفرستاده‌ايم . بگو : به من وحى شده است كه خداى شما يكى است . آيا شما مسلميد ؟ اگر پشت كنند ، بگو همهء شما را بطور مساوى اعلام كردم و نميدانم كه وعده‌اى كه داده شده‌ايد ، نزديك است يا دور ؟ خداوند سخن آشكار را ميداند و به آنچه كتمان مىكنيد عالم است و نميدانم شايد آزمايشى است براى شما و تمتعى است تا وقت معين . گفت : خدايا حكم كن به حق و خداى ما رحمان است و بر آنچه وصف مىكنيد ، بايد از او كمك خواست .\r\n\r\nقرائت :\r\nنطوى : ابو جعفر به ضم تاء و « السماء » را برفع و ديگران به فتح نون و « السماء » را به نصب خوانده‌اند . بنا بر اول فعل مجهول است .\r\nللكتب : اهل كوفه - جز ابو بكر - بصيغهء جمع و ديگران مفرد خوانده‌اند .\r\nاما از لحاظ معنى يكى است . زيرا از مفرد نيز ارادهء كثرت شده است .\r\n قالَ رَبِّ  : حفص به همين صورت و ديگران « قل » خوانده‌اند و بنا بر قرائت دوم خطاب است .\r\n\r\nاعراب :\r\n كَطَيِّ السِّجِلِّ  : كاف در محل نصب و صفت مصدر محذوف است .\r\nوعداً : مفعول مطلق .\r\n كَما بَدَأْنا  : متعلق به « نعيده » .\r\nرحمة : حال يا مفعول له .\r\n أَنَّما إِلهُكُمْ إِلهٌ واحِدٌ  : نايب فاعل براى « يوحى » .\r\n عَلى سَواءٍ  : حال از فاعل و مفعول .\r\n ما تُوعَدُونَ  : فاعل « قريب » يا مبتدا و « قريب » خبر . در هر صورت مفعول معلق\r\n\r\n","description":"","footnote":"","page_name":" 170 ","page_number":172},
  {"content":"\r\n\r\n« ادرى » هستند .\r\n وَ إِنْ أَدْرِي  : مفعول اين فعل محذوف است ، يعنى « كيف يكون الحال »\r\n\r\nمقصود :\r\n يَوْمَ نَطْوِي السَّماءَ كَطَيِّ السِّجِلِّ لِلْكُتُبِ  : در روز قيامت ، خداوند آسمان را مثل طومارى كه براى نوشتن مهيا شده است در هم مىپيچد ، برخى گويند : « سجل » نام ملكى است كه اعمال بندگان را مىنويسد و برخى گويند : نام يكى از كاتبان پيامبر خدا بود .\r\n كَما بَدَأْنا أَوَّلَ خَلْقٍ نُعِيدُهُ  : همانطورى كه آنها را در رحم مادران برهنه خلق كرديم ، ديگر باره آنها را برميگردانيم . برخى گويند : يعنى قدرت ما بر بازگرداندن مانند قدرت ماست بر آغاز . برخى گويند : يعنى هر چيزى را هلاك مىكنيم ، و به صورت اول در مىآوريم .\r\n وَعْداً عَلَيْنا إِنَّا كُنَّا فاعِلِينَ  : ما شما را به اين كار وعده داده‌ايم و بوعدهء خود وفا مىكنيم .\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ  : در بارهء اين جمله اقوالى است : 1 - زبور كتب انبياء است . يعنى ما در كتب همهء انبيا بعد از ام الكتاب كه در آسمان است و همان لوح محفوظ است ، نوشته‌ايم . وجه اين قول اين است كه زبور و كتاب يك معنى دارد .\r\n2 - زبور كتابهايى است كه بعد از تورات نازل شده است و ذكر تورات است . يعنى پس از تورات در زبور نوشته‌ايم .\r\n3 - زبور كتاب داوود و ذكر كتاب موسى است . اين قول از شعبى است و همو ، ذكر را بمعنى قرآن و بعد را بمعنى قبل گرفته است .\r\n أَنَّ الْأَرْضَ يَرِثُها عِبادِيَ الصَّالِحُونَ  : برخى گويند : يعنى زمين بهشت را بندگان صالح من به ارث مىبرند . مثل :  « الَّذِينَ يَرِثُونَ الْفِرْدَوْسَ »  ( مؤمنون 11 ) آنها كه بهشت فردوس را به ارث مىبرند . برخى گويند : مقصود همين زمين است كه\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nبدست امت محمد ( ص ) خواهد افتاد . چنان كه فرمود :\r\n« زويت لى الارض فاريت مشارقها و مغاربها و سيبلغ ملك امتى ما زوى لى منها »\r\nزمين براى من جمع شد و تمام شرق و غرب آن به من ارائه شد . به زودى ملك امت من همهء آنها را فرا ميگيرد .\r\nامام باقر ( ع ) فرمود : اينها اصحاب مهدى در آخر الزمانند . مؤيد آن روايتى است كه خاص و عام از پيامبر خدا روايت كرده‌اند كه :\r\n« لو لم يبق من الدنيا الا يوم واحد لطول اللَّه ذلك اليوم حتى يبعث رجلا صالحاً من اهل بيتى يملأ الارض قسطاً و عدلا كما قد ملئت ظلماً و جوراً »\r\nاگر فقط يك روز از عمر دنيا باقى مانده باشد ، خدا آن روز را طولانى مىكند تا مردى صالح از اهل بيت من را مبعوث گرداند و زمين را چنان كه پر از ظلم و جور شده است ، پر از عدل و داد كند .\r\nامام ابو بكر احمد بن حسين بيهقى در كتاب بعث و نشور اخبار بسيارى در اين معنى آورده است و نوهء ابو عبيد اللَّه بن محمد بن احمد نيز همهء آنها را به سال 518 هجرى نقل كرده و در آخر گفته است : اما حديث ابو عبد اللَّه حافظ از محمد بن خالد از ابان بن صالح از حسن از انس بن مالك ، كه پيامبر فرمود : « مردم هم چنان در سختى و بخل هستند و دنيا پشت مىكند و قيامت جز براى اشرار مردم نيست و مهدى جز عيسى بن مريم نيست » ، حديثى است كه تنها محمد بن خالد نقل كرده است و او و ابو عبد اللَّه حافظ هر دو مجهولند . در اسناد روايت نيز اختلاف است . يك بار او از ابان بن صالح از حسن از انس از پيامبر نقل كرده است و يك بار از ابان بن ابى عياش - كه مردى متروك است - از حسن از پيامبر نقل كرده و اين سند منقطع است .\r\nاحاديثى كه صراحت در خروج مهدى دارند ، سندشان صحيح‌تر است . در همين احاديث است كه مهدى از عترت پيامبر است . از جملهء آن احاديث ، حديثى است كه نوهء بيهقى نقل كرده و گفته : خبر داد ما را ابو على رودبارى كه خبر داد ما را ابو بكر ابن داسه كه حديث كرد ما را ابو داوود سجستانى در كتاب سنن از طريق بسيارى كه آنها را شمرده و گفته : همهء آنها از عاصم مقرى از زيد بن عبد اللَّه از پيامبر خدا نقل كرده‌اند كه : « اگر از دنيا جز يك روز باقى نمانده باشد خدا آن روز را طولانى مىكند\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nتا مردى از من يا از اهل بيت من مبعوث شود » در بعضى از اين روايات است كه : « نامش موافق نام من است و زمين را پر از عدل و داد مىكند ، بعد از آنكه پر از ظلم و جور شده است » .\r\nو نيز روايت كرده است كه پيامبر فرمود :\r\n« المهدى من عترتى من ولد فاطمه »\r\nمهدى از عترت من و از فرزندان فاطمه است .\r\n إِنَّ فِي هذا لَبَلاغاً لِقَوْمٍ عابِدِينَ  : بلاغ سبب وصول به حق است . يعنى در قرآن و دلائل آن براى كسانى كه اهل عبادت باشند ، سببى است كه براى وصول به حق كافى و وافى است .\r\nكعب گويد : اينها امت اسلامند كه نمازهاى پنجگانه را ميگزارند و روزهء ماه رمضان را ميگيرند .\r\n وَ ما أَرْسَلْناكَ إِلَّا رَحْمَةً لِلْعالَمِينَ  : ترا جز رحمت و نعمت براى مردم جهان نفرستاده‌ايم . ابن عباس گويد : پيامبر رحمت است براى خوب و بد و مؤمن و كافر . پس براى مؤمن در دنيا و آخرت رحمت است و براى كافر در همين دنيا كه از بلاها و مسخها و هلاكت‌ها معاف شده است .\r\nدر روايت است كه : چون اين آيه نازل شد ، پيامبر به جبرئيل فرمود : آيا از اين رحمت به تو رسيده است ؟ گفت : آرى . من از عاقبت كار مىترسيدم . به تو ايمان آوردم و خدا مرا ستوده و فرمود :  « ذِي قُوَّةٍ عِنْدَ ذِي الْعَرْشِ مَكِينٍ »  ( تكوير 20 ) صاحب نيرو است و پيش صاحب عرش مقامى دارد .\r\nفرمود :\r\n« انا رحمة مهداة »\r\nمن رحمتى هستم كه از جانب خدا هديه شده‌ام .\r\nبرخى گويند : وجه اينكه براى كافر نعمت است ، اين است كه او را به ايمان و ثواب دائم هدايت كرده است . اگر چه او هدايت نپذيرد . مثل اينكه براى گرسنه غذا ببرند و او نخورد .\r\nاين آيه دلالت بر بطلان قول اهل جبر دارد . چه آنها مىگويند : خدا را بر آنها نعمتى نيست در حالى كه آيه مىگويد : بعثت پيامبر اسلام نعمت است براى\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nهمهء اهل جهان .\r\n قُلْ إِنَّما يُوحى إِلَيَّ أَنَّما إِلهُكُمْ إِلهٌ واحِدٌ فَهَلْ أَنْتُمْ مُسْلِمُونَ  : بگو : به من وحى شده است كه خداى شما يكى است . آيا شما مطيع و منقاد هستيد كه عبادت غير خدا را ترك كنيد .\r\nبرخى گويند : به معنى امر است . يعنى اسلام بياوريد . مثل :  « فَهَلْ أَنْتُمْ مُنْتَهُونَ »  ( مائده 91 ) يعنى نهى بپذيريد .\r\n فَإِنْ تَوَلَّوْا فَقُلْ آذَنْتُكُمْ عَلى سَواءٍ  : اگر اعراض كنند و اسلام نياورند ، بگو :\r\nبشما بطور يكسان اعلام جنگ دادم . يعنى ما و شما در اين اعلام مساوى هستيم تا خود را براى منظورى كه هست آماده كنيد . مثل  « فَانْبِذْ إِلَيْهِمْ عَلى سَواءٍ »  ( انفال 58 ) بطور مساوى به آنها اعلام كن ( البته با توجه به اينكه اين سوره مكى است ، بعيد است كه مقصود اعلام جنگ باشد ) .\r\nبرخى گويند : يعنى آنچه لازم بوده است به شما اعلام كرده‌ام و فرقى ميان مردم نگذاشته‌ام و همه را بطور مساوى و بيك چشم نگاه كرده‌ام .\r\nاز اين جمله برمىآيد كه قول اصحاب رموز باطل است و قرآن براى گروه مخصوصى نيست كه فقط آنها از رموز آن آگاه باشند . بلكه همگان از آن استفاده ميكنند .\r\n وَ إِنْ أَدْرِي أَ قَرِيبٌ أَمْ بَعِيدٌ ما تُوعَدُونَ  : نميدانم زمان فرا رسيدن قيامت دور است يا نزديك ، زيرا علم آن مخصوص خداست . برخى گويند : يعنى بشما اعلام جنگ مىدهم اما نميدانم وقت آن كى است ؟ دور است يا نزديك ؟\r\n إِنَّهُ يَعْلَمُ الْجَهْرَ مِنَ الْقَوْلِ وَ يَعْلَمُ ما تَكْتُمُونَ  : خداوند به آشكار و نهان آگاه است .\r\n وَ إِنْ أَدْرِي لَعَلَّهُ فِتْنَةٌ لَكُمْ  : نميدانم ، شايد آنچه به شما اعلام كرده‌ام ، براى شما آزمايشى است تا كردهء شما معلوم شود . برخى گويند : يعنى شايد دنيا براى شما آزمايش است تا از رويهء خود برگرديد .\r\n وَ مَتاعٌ إِلى حِينٍ  : و تمتعى است تا وقتى كه مدت شما پايان يابد .\r\n قالَ رَبِّ احْكُمْ بِالْحَقِّ  : كارهايت را به خدا واگذار كرده ، بگو : خدايا ميان من و\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nمشركين كه مرا تكذيب ميكنند ، داورى كن . قتاده گويد : هر گاه پيامبر در جنگى حاضر مىشد ، مىگفت :  « رَبِّ احْكُمْ بِالْحَقِّ »  خدايا به حق حكم كن . يعنى طورى ميان ما فيصله ده كه حق براى همه آشكار شود و حق را بر باطل پيروز گردان .\r\n وَ رَبُّنَا الرَّحْمنُ الْمُسْتَعانُ عَلى ما تَصِفُونَ  : خداى ما به بندگان خود رحم مىكند و آنها را بر دروغ و باطل شما كه پيامبر را بشرى مثل خودتان ميدانيد و خدا را صاحب فرزند مىشماريد ، يارى ميدهد .\r\nدر اينجا ميان رحمت و يارى كه از اصول نعمتها هستند ، جمع كرده است .\r\n\r\n","description":"","footnote":"","page_name":" 175 ","page_number":177},
  {"content":"\r\n\r\n\r\nسوره حج\r\nاين سوره بقول ابن عباس و عطا جز چند آيه‌اى از آن مكى است . حسن مىگويد : جز چند آيه‌اى از آن كه در سفر نازل شده ، مدنى است . اين چند آيه را بعضى 6 و بعضى 4 آيه دانسته‌اند .\r\n\r\nتعداد آيات :\r\nبعقيدهء كوفيان 78 و بعقيدهء مكيان 77 و بعقيدهء اهل مدينه 76 و بعقيدهء اهل بصره 75 و بعقيدهء اهل شام 74 آيه است .\r\n« الحميم » و « الجلود » را كوفيان پايان آيه ميدانند . « عاد و ثمود » را جز شاميان پايان آيه دانسته‌اند . « قوم لوط » را حجازيان و كوفيان پايان آيه دانسته‌اند . و « سماكم المسلمين » را اهل مكه آيه‌اى دانسته‌اند .\r\n\r\nفضيلت سوره :\r\nابى بن كعب گويد : پيامبر فرمود هر كس سورهء حج بخواند ، ثواب حج و عمرهء تمام حج كنندگان و عمره كنندگان گذشته و آينده به او داده مىشود .\r\nامام صادق ( ع ) فرمود : هر كس سه روز يك بار اين سوره را بخواند ، از سال خارج نميشود ، مگر اينكه به زيارت خانهء خدا برود و اگر در سفر بميرد ، اهل بهشت خواهد بود .\r\n\r\nتفسير :\r\nسورهء انبياء را با دعوت بتوحيد و اينكه پيامبر رحمة للعالمين است ، تمام كرد .\r\nاين سوره را با دعوت مردم به اجتناب از شرك و مخالفت دين ، آغاز مىكند .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\n\r\n[ سوره الحج ( 22 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ ( 1 ) يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى وَ ما هُمْ بِسُكارى وَ لكِنَّ عَذابَ اللَّهِ شَدِيدٌ ( 2 ) وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ يَتَّبِعُ كُلَّ شَيْطانٍ مَرِيدٍ ( 3 ) كُتِبَ عَلَيْهِ أَنَّهُ مَنْ تَوَلاَّهُ فَأَنَّهُ يُضِلُّهُ وَ يَهْدِيهِ إِلى عَذابِ السَّعِيرِ ( 4 )\r\nيا أَيُّهَا النَّاسُ إِنْ كُنْتُمْ فِي رَيْبٍ مِنَ الْبَعْثِ فَإِنَّا خَلَقْناكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ مِنْ مُضْغَةٍ مُخَلَّقَةٍ وَ غَيْرِ مُخَلَّقَةٍ لِنُبَيِّنَ لَكُمْ وَ نُقِرُّ فِي الْأَرْحامِ ما نَشاءُ إِلى أَجَلٍ مُسَمًّى ثُمَّ نُخْرِجُكُمْ طِفْلاً ثُمَّ لِتَبْلُغُوا أَشُدَّكُمْ وَ مِنْكُمْ مَنْ يُتَوَفَّى وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْلا يَعْلَمَ مِنْ بَعْدِ عِلْمٍ شَيْئاً وَ تَرَى الْأَرْضَ هامِدَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ وَ أَنْبَتَتْ مِنْ كُلِّ زَوْجٍ بَهِيجٍ ( 5 )\r\n\r\n","description":"","footnote":"","page_name":" 177 ","page_number":179},
  {"content":"\r\n\r\n\r\nترجمه :\r\nاى مردم از خدايتان بپرهيزيد كه زلزلهء روز قيامت ، چيز بزرگى است ، روزى كه مىبينيد هر شير دهى از شير خوارهء خود غافل ميماند و هر صاحب حملى حمل خود را مىنهد و مردم را مست مىبينى و حال آنكه مست نيستند ولى عذاب خدا شديد است . و بعضى از مردم بدون علم در بارهء خدا مجادله مىكنند و هر شيطان تبهكارى را پيروى مىنمايند . بر آن شيطان لازم شده است كه هر كس دوستش دارد ، گمراهش كند و به عذاب دوزخ هدايتش كند . اى مردم ، اگر در بارهء قيامت در شك هستيد ، ما شما را از خاك ، سپس از نطفه ، سپس از خون بسته ، سپس از پاره گوشت صورت گرفته و صورت نگرفته آفريديم تا براى شما بيان كنيم و آنچه بخواهيم در رحم‌ها قرار دهيم تا زمانى معين . آن گاه شما را به صورت طفلى بيرون آوريم . آن گاه براى اينكه بمرحلهء نيرومندى برسيد . و بعضى از شما ميميريد و بعضى به پست‌ترين دورهء عمر مىرسيد تا پس از علم هيچ ندانيد و زمين را خشك مىبينى كه هنگامى كه بر آن آب نازل مىكنيم : بجنبد و بر آيد و از هر نوع گياه به جهت انگيزى بروياند .\r\n\r\nقرائت :\r\nسكارى : كوفيان - جز عاصم - « سكرى » خوانده‌اند و هر دو صيغهء جمعند .\r\nربت : ابو جعفر « ربأت » خوانده است و در اين صورت بمعنى اشراف و غلبه يافتن است .\r\n\r\nلغت :\r\nزلزله و زلزال : حركت شديد .\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nذهول : غفلت .\r\nحمل : باردارى .\r\nمريد : آمادهء فساد .\r\nمضغه : مقدارى از گوشت كه جويده شده .\r\nهمود : خشكيدن و كهنه شدن .\r\nبهيج : نيكى صورت .\r\n\r\nاعراب :\r\n يَوْمَ تَرَوْنَها  : متعلق به « تذهل » .\r\nارضعت : مفعول اين فعل محذوف است .\r\nسكارى : حال و اگر « ترى » بمعنى ظن باشد مفعول ثانى .\r\nنقر : مرفوع و عطف بر « خلقناكم » يا بنا بر استيناف و خبر مبتداى محذوف و مفعول آن « ما نشاء » يا محذوف و « ما نشاء » ظرف .\r\nلتبلغوا : جار و مجرور و متعلق بمحذوف .\r\n لِكَيْلا يَعْلَمَ  : متعلق به « يرد » و « كى » بمعنى « ان » .\r\n\r\nشأن نزول :\r\nعمران بن حصين و ابو سعيدى خدرى گويند : دو آيهء اول سوره بهنگام شب در بارهء جنگجويان بنى المصطلق كه از طايفهء خزاعه بودند نازل شده است .\r\nهنگامى كه مردم حركت ميكردند ، پيامبر ندا كرد و همه آمدند ، اطراف پيامبر جمع شدند و آيه را بر آنها خواند . آن قدر گريستند كه سابقه نداشت به اندازهء آن شب گريه كرده باشند . فرداى آن شب كسى زين از روى اسبها برنداشت و خيمه بر نيفراشت و هم چنان مىگريستند و اندوه ميخوردند .\r\nپيامبر فرمود : ميدانيد آن روز چه روزى است ؟ گفتند : خدا و رسولش داناترند .\r\nفرمود : همان روزى است كه خداوند به آدم ميفرمايد : فرزندانت را به آتش مىسوزانم . آدم مىگويد : چقدر ؟ ميفرمايد : از هر هزار نفر 999 نفر به آتش دوزخ\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nمىبرم و يكى را به بهشت مىفرستم . شنيدن اين مطلب براى مسلمين گران آمد و باز هم گريه كردند و گفتند : يا رسول اللَّه ، كى نجات مىيابد ؟ فرمود : مژده باد كه با شما دو دستهء يأجوج و مأجوج هستند كه اكثريت دارند . شما در ميان مردم مثل يك موى سفيد هستيد در بدن يك گاو سياه . آن گاه فرمود : اميدوارم كه شما يك چهارم اهل بهشت باشيد . همه تكبير گفتند . فرمود : اميدوارم يك سوم اهل بهشت شما باشيد .\r\nهمه تكبير گفتند . فرمود : اميدوارم دو سوم اهل بهشت شما باشيد ، اهل بهشت 120 صف هستند . هشتاد صف آن از امت من است . سپس فرمود : هفتاد هزار از امت من بدون حساب به بهشت مىرود .\r\nدر بعضى از روايات است كه عمر گفت : يا رسول اللَّه ، هفتاد هزار نفر ؟ فرمود :\r\nبله و با هر يك از آنها ، هفتاد هزار .\r\nعكاشة بن محصن برخاست و گفت : يا رسول اللَّه ، دعا كن كه مرا از ايشان قرار دهد . فرمود : خدايا او را از ايشان قرار ده . يكى از انصار هم همين خواهش را كرد و حضرت فرمود : عكاشه بر تو سبقت گرفت . ابن عباس گويد : اين مرد انصارى منافق بود و بدينجهت پيامبر در باره‌اش دعا نكرد .\r\n\r\nمقصود :\r\n  يا أَيُّهَا النَّاسُ اتَّقُوا رَبَّكُمْ   : اى مكلفين از عذاب خدا بپرهيزيد و از معصيت خدا بترسيد . چنان كه وقتى گفته مىشود : از شير بترسيد ، يعنى از درندگى شير بترسيد نه از خود شير .\r\n  إِنَّ زَلْزَلَةَ السَّاعَةِ شَيْءٌ عَظِيمٌ   : مقارن فرا رسيدن قيامت و بقولى پيش از آن زمين به شدت مىلرزد . برخى گفته‌اند : اين زمين لرزه ، از شرايط و علامات قيامت است بهر حال اين زمين لرزه ، سخت وحشتناك است و قابل تحمل نيست .\r\nاز اين آيه نيز استفاده مىشود كه : معدوم « شىء » ناميده مىشود - زيرا بقيامت كه هنوز نيامده و اكنون معدوم است « شىء » گفته شده است .\r\n يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها  :\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nروزى كه زلزله را مىبينيد ، مادران شير ده - كه نميتوانند از كودك خود جدا شوند - اطفال را از ياد مىبرند و بارداران ، حمل خود را مىنهند و فارغ مىشوند .\r\nاز اينجا معلوم مىشود كه : زلزله در همين دنياست . زيرا شير دادن و وضع حمل كردن مربوط به زندگى اين دنياست .\r\nو اگر مقصود از « يوم » خود قيامت باشد ، مقصود اين است كه آن روز چنان سهمگين است كه اگر مادرى شير ده و باردار باشد ، از شدت ترس از شير دادن غافل مىماند و وضع حمل مىكند . اگر چه در قيامت كه همان آخرت است بار دارى و شير دادن وجود ندارد .\r\n وَ تَرَى النَّاسَ سُكارى وَ ما هُمْ بِسُكارى  : مىبينى كه مردم از شدت ترس مست هستند ، اما نه مست باده . برخى گويند : يعنى چون از ترس حوادث ناگوار عقل خود را از كف داده‌اند ، چنين به نظر مىرسد كه مست شده‌اند .\r\n وَ لكِنَّ عَذابَ اللَّهِ شَدِيدٌ  : از سختى عذاب است كه آنها به اين حال گرفتار هستند .\r\n وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ  : در بارهء مشركينى است كه در بارهء توحيد و نفى شرك ، بدون دانش و از روى جهل محض ، جدال ميكردند . برخى گويند :\r\nمنظور نضر بن حارث است كه مردى سخت جدلى بود و مىگفت : فرشتگان دختران خدايند و قرآن افسانه‌ها و اساطير گذشتگان است و منكر قيامت مىشد .\r\n وَ يَتَّبِعُ كُلَّ شَيْطانٍ مَرِيدٍ  : و از هر شيطان گمراه كننده ، تبعيت مىكنند .\r\nاگر اين آيه در بارهء نضر باشد ، مقصود از شيطان ، شيطان انسانى است . زيرا او از عجمها و يهود مطالبى بر ضد مسلمانان اخذ ميكرد .\r\n كُتِبَ عَلَيْهِ أَنَّهُ مَنْ تَوَلَّاهُ فَأَنَّهُ يُضِلُّهُ  : از شيطانى تبعيت مىكند كه بر او لازم شده است كه هر كه دوستش بدارد ، گمراهش كند . پس چرا انسان مطيع شيطان شود و از اطاعت كسانى كه او را به رحمت خدا دعوت مىكنند ، خوددارى كند ؟ ! برخى گويند : يعنى بر شيطان نوشته شده است كه هر كس اطاعتش كند ، خدا گمراهش كند . و برخى گويند : يعنى بر مجادله كنندگان نوشته شده است كه هر كس\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nمتابعتشان كند ، از دين گمراهش كنند .\r\n وَ يَهْدِيهِ إِلى عَذابِ السَّعِيرِ  : و به عذاب دوزخ هدايتش كند .\r\nاكنون بذكر دليل معاد مىپردازد . زيرا عمدهء مجادلات در بارهء آن بوده است :\r\n يا أَيُّهَا النَّاسُ إِنْ كُنْتُمْ فِي رَيْبٍ مِنَ الْبَعْثِ فَإِنَّا خَلَقْناكُمْ مِنْ تُرابٍ  :\r\nاگر در بارهء معاد شك داريد ، شما را از خاك آفريده‌ايم . يعنى دليل معاد اين است كه اصل شما آدم از خاك است . كسى كه بتواند خاك را به صورت انسانى زنده درآورد ، مىتواند استخوانهاى پوسيده را زنده كند و اموات را برگرداند .\r\n ثُمَّ مِنْ نُطْفَةٍ  : سپس اولاد آدم را از نطفه كه در رحم مادران قرار ميگيرد و قسمتى از آن از پدر و قسمتى از مادر است ، آفريديم .\r\n ثُمَّ مِنْ عَلَقَةٍ  : سپس نطفه را علقه - كه خون بسته است - كرديم .\r\n ثُمَّ مِنْ مُضْغَةٍ  : تشبيه مىكند به گوشت جويده . يعنى خون بسته به صورت پاره گوشت جويده درمىآيد .\r\n مُخَلَّقَةٍ وَ غَيْرِ مُخَلَّقَةٍ  : گوشت جويده‌اى كه خلقت آن تمام و ناتمام است .\r\nبرخى گويند : يعنى صورت يافته و صورت نيافته . چنين پاره گوشتى هنوز داراى خطوط و نقشها و صورت نيست .\r\n لِنُبَيِّنَ لَكُمْ  : براى اينكه قدرت خود را براى شما بنمايانيم كه شما را به اين صورتها درآورده‌ايم . يا اينكه براى شما بيان كنيم كه هر كه قادر بر ابتداست ، قادر بر بازگرداندن و اعاده نيز هست . يا اينكه براى شما چيزى بيان كنيم كه شك و ترديد شما را از بين ببرد .\r\n وَ نُقِرُّ فِي الْأَرْحامِ ما نَشاءُ إِلى أَجَلٍ مُسَمًّى  : و در رحم مادران هر چه بخواهيم تا مدتى معين كه وقت وضع حمل است ، نگاه ميداريم .\r\n ثُمَّ نُخْرِجُكُمْ طِفْلًا  : آن گاه شما را كه طفلى شده‌ايد از رحم مادر بيرون مى - آوريم . طفل مصدر است و در اينجا به معناى جمع است .\r\n ثُمَّ لِتَبْلُغُوا أَشُدَّكُمْ  : تا بمرحله‌اى برسيد كه عقل و نيرو بكمال برسد .\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nبقولى يعنى وقت بلوغ و احتلام . در بارهء « اشد » و اقوال علماء در بارهء آن قبلا گفتگو كرده‌ايم .\r\n وَ مِنْكُمْ مَنْ يُتَوَفَّى  : بعضى از شما پيش از بلوغ مىميريد .\r\n وَ مِنْكُمْ مَنْ يُرَدُّ إِلى أَرْذَلِ الْعُمُرِ  : و بعضى از شما به سن پيرى مىرسيد .\r\nاين دوره را به اين جهت ، پست‌ترين دورهء عمر مىنامد كه انسان در اين دوره فقط انتظار مرگ دارد ، نه انتظار سلامت و نشاط و جوانى .\r\n لِكَيْلا يَعْلَمَ مِنْ بَعْدِ عِلْمٍ شَيْئاً  : تا ديگر استفادهء علم نكند و دانسته‌هاى خود را فراموش نمايد .\r\nعكرمه گويد : كسى كه قرآن بخواند ، اين حال را پيدا نميكند و به اين آيه استدلال كرده است :   « ثُمَّ رَدَدْناهُ أَسْفَلَ سافِلِينَ إِلَّا الَّذِينَ آمَنُوا وَ عَمِلُوا الصَّالِحاتِ »   ( تين 5 و 6 ) آن گاه انسان را سفلهء سفلگان كرديم . مگر آنان كه ايمان آورده و عمل صالح كنند . عكرمه گويد : منظور قاريان قرآن است .\r\nاكنون دليل ديگرى بر معاد آورده ، مىفرمايد :\r\n وَ تَرَى الْأَرْضَ هامِدَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ  : زمين را خشك و بىگياه مىبينى . همين كه باران بر آن فرستاديم ، بوسيلهء گياهان نشاط و حيات و تحرك پيدا مىكند و گياهان آن افزايش مىيابد .\r\n وَ أَنْبَتَتْ مِنْ كُلِّ زَوْجٍ بَهِيجٍ  : و از انواع گياهان بهجت‌زا و نشاط انگيز و زيبا و خرم ، مىروياند .\r\n\r\n","description":"","footnote":"","page_name":" 183 ","page_number":185},
  {"content":"\r\n\r\n\r\n[ سوره الحج ( 22 ) : آيات 6 تا 10 
  ]\r\nذلِكَ بِأَنَّ اللَّهَ هُوَ الْحَقُّ وَ أَنَّهُ يُحْيِ الْمَوْتى وَ أَنَّهُ عَلى كُلِّ شَيْءٍ قَدِيرٌ ( 6 ) وَ أَنَّ السَّاعَةَ آتِيَةٌ لا رَيْبَ فِيها وَ أَنَّ اللَّهَ يَبْعَثُ مَنْ فِي الْقُبُورِ ( 7 ) وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ ( 8 ) ثانِيَ عِطْفِهِ لِيُضِلَّ عَنْ سَبِيلِ اللَّهِ لَهُ فِي الدُّنْيا خِزْيٌ وَ نُذِيقُهُ يَوْمَ الْقِيامَةِ عَذابَ الْحَرِيقِ ( 9 ) ذلِكَ بِما قَدَّمَتْ يَداكَ وَ أَنَّ اللَّهَ لَيْسَ بِظَلاَّمٍ لِلْعَبِيدِ ( 10 )\r\n\r\nترجمه :\r\nاين است . زيرا خدا حق است و مردگان را حيات مىبخشد و بر هر چيز قادر است . و قيامت فرا مىرسد و در بارهء آن شكى نيست و خداوند كسانى را كه در قبور هستند ، مبعوث مىگرداند . برخى از مردم ، بدون دانشى و هدايتى و كتابى روشنى - بخش ، در بارهء خدا مجادله مىكنند : بزرگى كنند تا از راه خدا گمراه كنند . براى آنهاست در دنيا خوارى و روز قيامت عذاب آتش را به آنها مىچشانيم : به او گفته مىشود اين عذاب بواسطه كارهايى است كه كرده‌اى و خدا بندگان را ستم نميكند .\r\n\r\nاعراب :\r\n ثانِيَ عِطْفِهِ  : حال\r\n\r\n","description":"","footnote":"","page_name":" 184 ","page_number":186},
  {"content":"\r\n\r\n لَهُ فِي الدُّنْيا خِزْيٌ  : مبتدا و خبر و جمله خبر بعد از خبر براى « من يجادل »  ذلِكَ بِما قَدَّمَتْ يَداكَ  : ممكن است مبتدا و خبر و ممكن است « ذلك » خبر مبتداى محذوف باشد .\r\n\r\nمقصود :\r\nخداوند سبحان ادلهء قيامت را ذكر كرد . اكنون ميفرمايد :\r\n ذلِكَ بِأَنَّ اللَّهَ هُوَ الْحَقُّ  : آنچه در بارهء خلق انسان و روييدن گياهان گفته شد ، بخاطر اين است كه : خداوند حق است . پس بدانند كه فقط اوست كه سزاوار پرستش است .\r\n وَ أَنَّهُ يُحْيِ الْمَوْتى  : و اوست كه مردگان را زنده مىكند . زيرا كسى كه قادر بر انشاء و آفرينش خلق است ، قادر بر اعادهء خلق نيز هست .\r\n وَ أَنَّهُ عَلى كُلِّ شَيْءٍ قَدِيرٌ  : و او بر هر كارى قادر است . معدومات را موجود مىكند و موجودات را فانى مىسازد و دوباره آنها را باز ميگرداند و قدرت او را حدى و نهايتى نيست .\r\n وَ أَنَّ السَّاعَةَ آتِيَةٌ لا رَيْبَ فِيها  : و بدانند كه قيامت فرا مىرسد و در بارهء آن شكى نيست .\r\n وَ أَنَّ اللَّهَ يَبْعَثُ مَنْ فِي الْقُبُورِ  : و خداوند مردگان را از قبرها براى حساب و جزاء خارج مىگرداند . زيرا دلائل گذشته ، معاد را اثبات كردند .\r\n وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ  : دسته‌اى بدون داشتن دانش و هدايت و كتاب روشنى بخش كه راهنماى حق باشد ، در بارهء خداوند مجادله ميكنند . يعنى تابع دليل عقل و سمع نيستند . بلكه از روى هوس و تقليد سخن مىگويند .\r\nاز اين آيه استفاده مىشود كه جدال با داشتن علم ، خوب و بدون آن بد است .\r\nزيرا جدال عالمانه ، انسان را به اعتقاد حق وادار مىكند و جدال غير عالمانه به اعتقاد باطل .\r\n ثانِيَ عِطْفِهِ  : در حالى كه تكبر مىورزند . عرب مىگويد : « ثنى فلان عطفه »\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nيعنى تكبر كرد . عطف انسان ، يعنى پهلو و كنار او كه در وقت اعراض از شيء ، آن را مىگرداند .\r\n لِيُضِلَّ عَنْ سَبِيلِ اللَّهِ  : تا مردم را از دين گمراه سازد .\r\n لَهُ فِي الدُّنْيا خِزْيٌ  : در دنيا گرفتار خوارى و ذلت هستند . يعنى مؤمنين آنها را نكوهش ميكنند و مىكشند .\r\n وَ نُذِيقُهُ يَوْمَ الْقِيامَةِ عَذابَ الْحَرِيقِ  : و روز قيامت عذاب سوزان جهنم را به - آنها مىچشانيم .\r\n ذلِكَ بِما قَدَّمَتْ يَداكَ  : به آنها گفته مىشود : اين بخاطر كارهايى است كه از دست شما صادر شده است .\r\n وَ أَنَّ اللَّهَ لَيْسَ بِظَلَّامٍ لِلْعَبِيدِ  : خداوند از روى ظلم و ستم بندگان گنهكار را عذاب نميكند .\r\nاين آيه دلالت دارد بر بطلان قول جبريان كه به خداوند نسبت ظلم ميدهند .\r\n\r\n","description":"","footnote":"","page_name":" 186 ","page_number":188},
  {"content":"\r\n\r\n\r\n[ سوره الحج ( 22 ) : آيات 11 تا 15 
  ]\r\nوَ مِنَ النَّاسِ مَنْ يَعْبُدُ اللَّهَ عَلى حَرْفٍ فَإِنْ أَصابَهُ خَيْرٌ اطْمَأَنَّ بِهِ وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ ( 11 ) يَدْعُوا مِنْ دُونِ اللَّهِ ما لا يَضُرُّهُ وَ ما لا يَنْفَعُهُ ذلِكَ هُوَ الضَّلالُ الْبَعِيدُ ( 12 ) يَدْعُوا لَمَنْ ضَرُّهُ أَقْرَبُ مِنْ نَفْعِهِ لَبِئْسَ الْمَوْلى وَ لَبِئْسَ الْعَشِيرُ ( 13 ) إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ إِنَّ اللَّهَ يَفْعَلُ ما يُرِيدُ ( 14 ) مَنْ كانَ يَظُنُّ أَنْ لَنْ يَنْصُرَهُ اللَّهُ فِي الدُّنْيا وَ الْآخِرَةِ فَلْيَمْدُدْ بِسَبَبٍ إِلَى السَّماءِ ثُمَّ لْيَقْطَعْ فَلْيَنْظُرْ هَلْ يُذْهِبَنَّ كَيْدُهُ ما يَغِيظُ ( 15 )\r\n\r\nترجمه :\r\nو از مردم كسى است كه با دو دلى خدا را مىپرستد . اگر نيكى به او رسد به خدا\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nاطمينان يابد و اگر فتنه‌اى به دو رسد ، روگردان شود . دنيا و آخرت را زيان كرده است .\r\nاين است زيان آشكار . جز خدا چيزهايى را ميخواند كه به او سود و زيان نميرساند .\r\nاين است گمراهى آشكار . كسى را ميخواند كه زيانش از سودش نزديكتر است . چه دوست و همدمى بد است ! خدا مردم مؤمن و نيكوكار را به بهشت كه در زير آن نهرها روان است داخل مىكند . خدا هر چه بخواهد مىكند . كسى كه گمان دارد كه خدا پيامبر را در دنيا و آخرت يارى نميكند ، ريسمانى به آسمان كشد ، آن گاه قطع كند و ببيند آيا نيرنگش چيزى را كه مايهء خشم او شده است مىبرد ؟\r\n\r\nقرائت :\r\nخسر الدنيا : برخى « خاسر الدنيا » خوانده‌اند . وجه اول اين است كه بدل است از « انقلب على وجهه » و وجه دوم اين است كه حال است .\r\nثم ليقطع : برخى به سكون لام و برخى به كسر لام خوانده‌اند . اصل اين لام مكسور است و بنا بر اين اگر ساكن شود بخاطر اين است كه حرف عطف جزء كلمه شمرده شود . مثل « و ليوفوا » و « و ليطوفوا »\r\n\r\nلغت :\r\nحرف : طرف و جانب اطمينان : آرامش فتنه : محنت انقلاب : بازگشت عشير : همدم نصرت : يارى سبب : وسيله . به ريسمان و راه و پول « سبب » گفته مىشود .\r\n\r\nاعراب :\r\n لَمَنْ ضَرُّهُ أَقْرَبُ  : برخى گويند : اين لام در اصل مؤخر است . يعنى « من لضره . . . » علت اين است كه لام براى قسم است و بهتر است كه مقدم شود . ( مطالب و اقوال\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nديگرى هم هست كه براى رعايت حال خوانندگان محترم از بيان آنها صرف نظر شد ) البته ممكن است لام را لام ابتدا گرفت و فعل « يدعو » تكرار فعل « يدعو » قبل ) .\r\n\r\nشأن نزول :\r\nگويند آيهء  « وَ مِنَ النَّاسِ مَنْ يَعْبُدُ اللَّهَ . . . »  در بارهء جماعتى نازل شد كه بمدينه رفتند تا خدمت پيامبر برسند . يكى از آنها وقتى حالش خوب مىشد و اسبش مىزاييد و زنش پسر مىآورد و گوسفندش زياد مىشد ، خشنود مىشد و اطمينان پيدا ميكرد و هر گاه بيمار مىشد و زنش دختر مىزاييد ، مىگفت : از اين دين خيرى نديدم .\r\n\r\nمقصود :\r\nقبلا در بارهء كفار و مجادلات ايشان گفتگو كرد و اينك در بارهء مقلدين ضلال و عوامل انحراف مىفرمايد :\r\n وَ مِنَ النَّاسِ مَنْ يَعْبُدُ اللَّهَ عَلى حَرْفٍ  : در ميان مردم كسانى هستند كه خدا را از روى ضعف ايمان عبادت مىكند . آنها بقدرى در اين راه ضعف نشان ميدهند كه مثل اشخاصى هستند كه بر لبهء پرتگاه ايستاده‌اند . قدرتى بر تحصيل دلائل قوى ندارند و خدا را با مختصر شبهه‌اى عبادت ميكنند يا از ياد مىبرند . حسن مىگويد :\r\nدين دو حرف است : زبان و قلب . هر كس خدا را به زبان عبادت كند نه بقلب ، بر لبهء پرتگاه سقوط است .\r\n فَإِنْ أَصابَهُ خَيْرٌ اطْمَأَنَّ بِهِ  : اگر بر اثر عبادت ، برفاه و عافيت و فراوانى نعمت برسند ، بعبادت خدا اطمينان پيدا مىكنند .\r\n وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ  : اما اگر گرفتارى پيدا كنند ، بكفر مىگرايند . يعنى به حال اول خود برميگردند .\r\n خَسِرَ الدُّنْيا وَ الْآخِرَةَ  : بر اثر جدا شدن از دين در اين دنيا و بر اثر نفاقش در آن عالم ، گرفتار زيان مىشود .\r\n ذلِكَ هُوَ الْخُسْرانُ الْمُبِينُ  : اين است زيان آشكار . زيرا شخصى كه اينطور است نه دنيا را دارد نه آخرت را .\r\n\r\n","description":"","footnote":"","page_name":" 189 ","page_number":191},
  {"content":"\r\n\r\n يَدْعُوا مِنْ دُونِ اللَّهِ ما لا يَضُرُّهُ وَ ما لا يَنْفَعُهُ  : چنين كسى كه در حقيقت غير خدا را مىپرستد ، نه از اين پرستش سودى مىبرد و نه از ترك آن زيانى مىبيند .\r\n ذلِكَ هُوَ الضَّلالُ الْبَعِيدُ  : اين كار گمراهى است ، گمراهى دور از حق و رشد .\r\n يَدْعُوا لَمَنْ ضَرُّهُ أَقْرَبُ مِنْ نَفْعِهِ  : اين كه در گمراهى دور از حق است غير خدا را كه زيانش از سودش نزديكتر است مىخواند . يعنى در عالم آخرت زيانش از سودش نزديكتر است . اين تعبير با توجه به اينكه چنين معبودى هيچ نفعى ندارد ، باز هم صحيح است . زيرا عرب به چيزى كه نيست ، مىگويد : بعيد است .\r\n لَبِئْسَ الْمَوْلى وَ لَبِئْسَ الْعَشِيرُ  : چه بد ياور و چه بد همدمى برگزيده‌اند ، يعنى بتى كه به او دل بسته‌اند ، يار و رفيق خوبى نيست .\r\nاكنون كه وضع مردمى كه در بارهء دين در ترديدند ، روشن شد ، در بارهء پاداش مؤمنين مىفرمايد :\r\n إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ إِنَّ اللَّهَ يَفْعَلُ ما يُرِيدُ  : خداوند مردمى را كه بوحدتش تصديق و كارهاى نيكو مىكنند ، داخل بهشتهايى مىكند كه نهرها از زير آنها روان است . خدا در بارهء اوليايش و فرمانبردارانش هر چه از نيكى خواهد كند و در بارهء دشمنانش و معصيت كارانش هر چه از اهانت خواهد كند و مانعى در برابرش نيست .\r\n مَنْ كانَ يَظُنُّ أَنْ لَنْ يَنْصُرَهُ اللَّهُ فِي الدُّنْيا وَ الْآخِرَةِ فَلْيَمْدُدْ بِسَبَبٍ إِلَى السَّماءِ  :\r\nهر كس گمان كند كه خدا پيامبرش را يارى نميكند و دشمنش را در دنيا و آخرت شكست نميدهد ، ريسمانى به سقف آسمان ببندد .\r\n ثُمَّ لْيَقْطَعْ  : و آن قدر بكشد تا ريسمان گسيخته شود و خود بر زمين سقوط كرده ، از شدت خشم بميرد . اما اين كار بىفايده است زيرا خدا رسولش را يارى مىكند و خشم او بىفايده است .\r\n فَلْيَنْظُرْ هَلْ يُذْهِبَنَّ كَيْدُهُ ما يَغِيظُ  : ببيند آيا با اين تدبير و نيرنگ شعلهء خشمش فرو مىنشيند يا نه ؟\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nبرخى آيه را اينطور معنى كرده‌اند : اين شخص وسيله‌اى پيدا كند و به آسمان رود و يارى و وحى خدا را از پيامبرش قطع كند و با اين نيرنگ ، اسباب ناراحتى و خشم خود را - كه عبارت است از وحى و نصرت الهى - از ميان ببرد . آيا اين كار ممكن است ؟\r\nهمانطورى كه اين كار ممكن نيست ، قطع وحى و نصرت هم ممكن نيست .\r\nاينكه مىگويد : به آسمان رود ، بخاطر اين است كه وحى و نصرت از آسمان و بوسيلهء فرشتگان آسمانى نازل مىشود .\r\nاگر مراد از نصرت الهى رزق و روزى باشد ، معنى آيه اين است كه : هر كس گمان مىكند كه خدا روزيش نميدهد و روزى را خودش بدست مىآورد ، اين زحمت را متحمل شود و روزى خود را زياد كند . يعنى با هيچ نيرنگى نميتوان روزى را زياد كرد .\r\n\r\n","description":"","footnote":"","page_name":" 191 ","page_number":193},
  {"content":"\r\n\r\n\r\n[ سوره الحج ( 22 ) : آيات 16 تا 18 
  ]\r\nوَ كَذلِكَ أَنْزَلْناهُ آياتٍ بَيِّناتٍ وَ أَنَّ اللَّهَ يَهْدِي مَنْ يُرِيدُ ( 16 ) إِنَّ الَّذِينَ آمَنُوا وَ الَّذِينَ هادُوا وَ الصَّابِئِينَ وَ النَّصارى وَ الْمَجُوسَ وَ الَّذِينَ أَشْرَكُوا إِنَّ اللَّهَ يَفْصِلُ بَيْنَهُمْ يَوْمَ الْقِيامَةِ إِنَّ اللَّهَ عَلى كُلِّ شَيْءٍ شَهِيدٌ ( 17 ) أَ لَمْ تَرَ أَنَّ اللَّهَ يَسْجُدُ لَهُ مَنْ فِي السَّماواتِ وَ مَنْ فِي الْأَرْضِ وَ الشَّمْسُ وَ الْقَمَرُ وَ النُّجُومُ وَ الْجِبالُ وَ الشَّجَرُ وَ الدَّوَابُّ وَ كَثِيرٌ مِنَ النَّاسِ وَ كَثِيرٌ حَقَّ عَلَيْهِ الْعَذابُ وَ مَنْ يُهِنِ اللَّهُ فَما لَهُ مِنْ مُكْرِمٍ إِنَّ اللَّهَ يَفْعَلُ ما يَشاءُ ( 18 )\r\n\r\nترجمه :\r\nو همين طور قرآن را آيه‌هاى روشن نازل كرده‌ايم و خدا هر كه را خواهد هدايت كند . خداوند در روز قيامت ، ميان مردمى كه ايمان آورده‌اند و يهوديان و صابئان و مسيحيان و زردشتيان و مشركين فاصله مىاندازد . خداوند بر هر چيز گواه است . آيا نمىبينى كه براى خدا آنها كه در آسمان و آنها كه در زمينند و خورشيد و ماه و ستارگان و درختان و جنبندگان و بسيارى از مردم سجده مىكنند و بسيارى\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nسزاوار عذابند ؟ و هر كه را خدا خوار سازد ، گرامى دارنده‌اى ندارد . خدا هر چه خواهد كند .\r\n\r\nاعراب :\r\nخبر « ان » اول جملهء  « إِنَّ اللَّهَ يَفْصِلُ . . . »  است .\r\n\r\nمقصود :\r\nاكنون بيان مىكند كه آيات را براى اينكه حجت خلق باشند نازل كرده است :\r\n وَ كَذلِكَ أَنْزَلْناهُ آياتٍ بَيِّناتٍ  : در اينجا مجموعهء قرآن را به آيات پيش تشبيه كرده ، مىفرمايد : همانطورى كه آيات گذشته را بعنوان حجت و بينه نازل كرده‌ايم ، قرآن هم حجت و بينه است و دلالت صريح دارد بر توحيد و عدل و مقررات فردى و اجتماعى .\r\n وَ أَنَّ اللَّهَ يَهْدِي مَنْ يُرِيدُ  : و بر تو نازل كرديم كه خداوند هر كه را بخواهد به راه دين هدايت مىكند .\r\n إِنَّ الَّذِينَ آمَنُوا وَ الَّذِينَ هادُوا وَ الصَّابِئِينَ وَ النَّصارى وَ الْمَجُوسَ وَ الَّذِينَ أَشْرَكُوا إِنَّ اللَّهَ يَفْصِلُ بَيْنَهُمْ يَوْمَ الْقِيامَةِ  : سنت خداوند است كه ميان حق و باطل جدا كند . روز قيامت هم مؤمن و يهودى و مسيحى و زردشتى و مشرك را از يكديگر جدا مىسازد . اهل حق را رو سفيد و اهل باطل را رو سياه محشور مىكند تا از يكديگر شناخته شوند .\r\n إِنَّ اللَّهَ عَلى كُلِّ شَيْءٍ شَهِيدٌ  : خداوند بر هر چيزى آگاه و گواه است ، پيش از آنكه جامهء هستى بپوشد . زيرا داناى غيب است .\r\nاكنون به پيامبر گرامى خطاب كرده ، مىفرمايد :\r\n أَ لَمْ تَرَ أَنَّ اللَّهَ يَسْجُدُ لَهُ مَنْ فِي السَّماواتِ وَ مَنْ فِي الْأَرْضِ وَ الشَّمْسُ وَ الْقَمَرُ وَ النُّجُومُ وَ الْجِبالُ وَ الشَّجَرُ وَ الدَّوَابُّ وَ كَثِيرٌ مِنَ النَّاسِ  : آيا نميدانى كه اهل آسمانها و زمين و خورشيد و ماه و ستارگان و كوه‌ها و درختان و جنبندگان و مردم مؤمن ، در برابر خدا خضوع و خشوع مىكنند ؟\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nسپس از ذكر ساجدان منصرف شده ، مىفرمايد :\r\n وَ كَثِيرٌ حَقَّ عَلَيْهِ الْعَذابُ  : و بسيارى از مردم از توحيد و عبادت خدا سرپيچى ميكنند و مستوجب عذاب مىشوند . بديهى است كه استحقاق عذاب ناشى از ترك سجود است .\r\n وَ مَنْ يُهِنِ اللَّهُ فَما لَهُ مِنْ مُكْرِمٍ  : هر كه را خداوند بدبخت و خوار كند و وارد دوزخ سازد ، كسى نيست كه او را يارى كند و سعادت بخشد و به بهشت برد . زيرا كيفر و پاداش بدست خداست .\r\n إِنَّ اللَّهَ يَفْعَلُ ما يَشاءُ  : خدا هر كه را خواهد نعمت بخشد و هر كه را خواهد انتقام گيرد . ( البته انعام و انتقام خدا بمقتضاى ايمان و كفر است نه بدون جهت و دليل ) .\r\n\r\n","description":"","footnote":"","page_name":" 194 ","page_number":196},
  {"content":"\r\n\r\n\r\n[ سوره الحج ( 22 ) : آيات 19 تا 24 
  ]\r\nهذانِ خَصْمانِ اخْتَصَمُوا فِي رَبِّهِمْ فَالَّذِينَ كَفَرُوا قُطِّعَتْ لَهُمْ ثِيابٌ مِنْ نارٍ يُصَبُّ مِنْ فَوْقِ رُؤُسِهِمُ الْحَمِيمُ ( 19 ) يُصْهَرُ بِهِ ما فِي بُطُونِهِمْ وَ الْجُلُودُ ( 20 ) وَ لَهُمْ مَقامِعُ مِنْ حَدِيدٍ ( 21 ) كُلَّما أَرادُوا أَنْ يَخْرُجُوا مِنْها مِنْ غَمٍّ أُعِيدُوا فِيها وَ ذُوقُوا عَذابَ الْحَرِيقِ ( 22 ) إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ ( 23 )\r\nوَ هُدُوا إِلَى الطَّيِّبِ مِنَ الْقَوْلِ وَ هُدُوا إِلى صِراطِ الْحَمِيدِ ( 24 )\r\n\r\nترجمه :\r\nاين دو گروه ، با يكديگر در بارهء خدايشان به خصومت پرداخته‌اند . آنها كه كافر شده‌اند ، براى ايشان جامه‌هايى از آتش بريده شده و از بالاى سرشان ، آب جوش ، ريخته مىشود . آنچه در شكمشان هست و پوستشان پخته مىشود و براى ايشان است گرزهايى از آهن . هر وقت بخواهند از غم و اندوه از آن خارج گردند ، در آن باز\r\n\r\n","description":"","footnote":"","page_name":" 195 ","page_number":197},
  {"content":"\r\n\r\nگردانده مىشوند و عذاب سوزان به آنها چشانيده مىشود . خداوند مردم مؤمن و نيكو كار را به بهشت‌هايى مىبرد كه نهرها از زير آنها روان است . در آنجا دستبندها از طلا و مرواريد زيور خود كنند و لباسشان در آنجا ديباست . بگفتار خوب و به راه ستوده ، هدايت شده‌اند .\r\n\r\nقرائت :\r\nاهل مدينه و عاصم « لؤلؤ » را در اينجا و در سورهء فاطر به نصب و ديگران به جر خوانده‌اند تنها يعقوب در اينجا به نصب و در آنجا به جر خوانده است . وجه جر اين است كه عطف است بر لفظ « ذهب » و وجه نصب اين است كه عطف است بر محل آن .\r\n\r\nلغت :\r\nخصم : اين كلمه مفرد و جمع و مذكر و مؤنث يكسان است . در عين حال مثناى آن هم جايز است و اينكه در آيه مثنى آورده ، بخاطر اين است كه آنها دو گروه و دو خصم هستند كه با يكديگر بمخاصمه پرداخته‌اند . نظير  « إِنْ طائِفَتانِ مِنَ - الْمُؤْمِنِينَ . . . »  ( حجرات 9 ) .\r\nصهر : پختن و ذوب شدن .\r\nمقامع : جمع « مقمعه » وسيله‌اى كه با آن سر را بكوبند .\r\nحريق : محرق و سوزنده .\r\nاساور : جمع اسوار . دستبندها . سِوار و سُوار هم جايز است .\r\n\r\nشأن نزول :\r\nگويند :  « هذانِ خَصْمانِ »  در بارهء شش نفر از مؤمنين و كفار نازل شده است كه در جنگ بدر با يكديگر مبارزه كردند : حمزه ، عتبة بن ربيعه را كشت . على ( ع ) وليد بن عتبة را كشت و عبيدة بن حرث ، شيبة بن ربيعه را كشت .\r\nراوى اين روايت ابو ذر است . او سوگند ياد مىكرد كه آيه در بارهء آنها نازل شده است . بخارى نيز در صحيح اين مطلب را روايت كرده است .\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nبرخى گويند : در بارهء اهل كتاب و اهل قرآن و بقولى در بارهء مؤمنين و كافرين نازل شده است .\r\nاين دو قول با گفتهء ابو ذر از لحاظ حقيقت چندان تفاوتى ندارد ، جز اينكه اينها روز بدر را ذكر نكرده‌اند .\r\n\r\nمقصود :\r\nقبلا در بارهء اهل ايمان و اهل كفر سخن گفت . اينك در بارهء مبارزات خستگى - ناپذير طرفين مىفرمايد :\r\n هذانِ خَصْمانِ اخْتَصَمُوا فِي رَبِّهِمْ  : در حقيقت مؤمنين را يك گروه و صائبان و يهوديان و مشركين و زردشتيان را هم يك گروه حساب كرده ، ميفرمايد : اين دو گروه در بارهء دين خدا به مخاصمه پرداخته‌اند . يهوديان و مسيحيان به مسلمانان مىگويند :\r\nما پيش خدا برتر از شماييم . زيرا پيامبر و دين ما قبل از پيامبر و دين شماست .\r\nمسلمانان مىگويند : ما بهتريم . زيرا ما بكتابها و پيامبران شما ايمان داريم و بكتاب و پيامبر خويش نيز ايمان داريم . اما شما از روى حسد به پيامبر و قرآن ما كفر مىورزيد . اين است خصومت ايشان .\r\nبرخى گويند : منظور خصومت و جنگ روز بدر است .\r\n فَالَّذِينَ كَفَرُوا قُطِّعَتْ لَهُمْ ثِيابٌ مِنْ نارٍ  : ابن عباس مىگويد : هنگامى كه كافران بدوزخ مىروند ، لباسهاى كوتاهى از آتش به تن دارند . برخى گويند :\r\nلباسشان از مس گداخته است . برخى گويند : آتش چنان آنها را احاطه مىكند كه مثل لباس ، بدن آنها را مىپوشاند .\r\n  يُصَبُّ مِنْ فَوْقِ رُؤُسِهِمُ الْحَمِيمُ . يُصْهَرُ بِهِ ما فِي بُطُونِهِمْ وَ الْجُلُودُ   : از بالاى سرشان آب جوشيده‌اى بر آنها ريخته مىشود كه درون آنها را مىپزد و ذوب مىكند و پوست آنها را مىگدازد . در خبر است كه اين آب جوشان وارد شكم آنها مىشود .\r\n وَ لَهُمْ مَقامِعُ مِنْ حَدِيدٍ  : ما چيزهايى شبيه گرز آهنين بر سر آنها كوبيده مىشود . پيامبر خدا بروايت ابو سعيد خدرى در اينباره فرمود : اگر يكى از آن\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nگرزها در زمين قرار داده شود ، تمام جن و انس را بر خود جاى ميدهد .\r\nحسن گويد : شعله‌هاى آتش آنها را بالا ميبرد . آن گاه بوسيلهء گرزهاى آهنين به اعماق جهنم سقوط مىكنند و ساعتى آرام ندارند .\r\n كُلَّما أَرادُوا أَنْ يَخْرُجُوا مِنْها مِنْ غَمٍّ أُعِيدُوا فِيها  : هر گاه بخواهند بر اثر شدت ناراحتى از آتش خارج شوند ، با همان گرزها بجايگاه خود باز گردانده ميشوند .\r\n وَ ذُوقُوا عَذابَ الْحَرِيقِ  : به آنها گفته مىشود : عذاب سوز و گداز جهنم را بچشيد .\r\nتا اينجا در بارهء يكى از خصم‌ها گفتگو كرد . اكنون در بارهء خصم ديگر مىفرمايد :\r\n إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ  : خداوند مردمى را كه بوحدانيتش اقرار و كارهاى نيكو كرده‌اند ، داخل بهشتهايى مىكنند كه از زير بناها و درختانشان نهرها جارى است .\r\n يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ  :\r\nزر و زيور آنها دستبندهايى است از طلا و مرواريد و لباس آنها در آنجا از ديبا است .\r\nخداوند پوشش لباس حرير را در دنيا بر مردان حرام و آنها را تشويق كرده است كه در آخرت بپوشند .\r\n وَ هُدُوا إِلَى الطَّيِّبِ مِنَ الْقَوْلِ  : در بهشت راهنمايى شده‌اند به تحيتهاى نيكو .\r\nآنها يكديگر را به نيكى درود و تحيت مىفرستند و خدا و ملائكه نيز آنها را تبريك و تهنيت مىگويند .\r\nبرخى گويند : يعنى ارشاد ميشوند به « لا إله الا اللَّه » و « الحمد للَّه » .\r\nبرخى گويند : يعنى به سخنان دلنشين و پسنديده .\r\nبرخى گويند : يعنى به ذكر خدا .\r\n وَ هُدُوا إِلى صِراطِ الْحَمِيدِ  : و به راه خدايى كه مستحق حمد و ستايش است\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nو به بندگان نعمت مىبخشد ، هدايت شده‌اند .\r\nدر روايت است كه پيامبر خدا فرمود : هيچ چيز در پيشگاه خدا محبوب‌تر از حمد نيست .\r\n « صِراطِ الْحَمِيدِ »  راه اسلام و راه بهشت است .\r\n\r\n","description":"","footnote":"","page_name":" 199 ","page_number":201},
  {"content":"\r\n\r\n\r\n[ سوره الحج ( 22 ) : آيات 25 تا 30 
  ]\r\nإِنَّ الَّذِينَ كَفَرُوا وَ يَصُدُّونَ عَنْ سَبِيلِ اللَّهِ وَ الْمَسْجِدِ الْحَرامِ الَّذِي جَعَلْناهُ لِلنَّاسِ سَواءً الْعاكِفُ فِيهِ وَ الْبادِ وَ مَنْ يُرِدْ فِيهِ بِإِلْحادٍ بِظُلْمٍ نُذِقْهُ مِنْ عَذابٍ أَلِيمٍ ( 25 ) وَ إِذْ بَوَّأْنا لِإِبْراهِيمَ مَكانَ الْبَيْتِ أَنْ لا تُشْرِكْ بِي شَيْئاً وَ طَهِّرْ بَيْتِيَ لِلطَّائِفِينَ وَ الْقائِمِينَ وَ الرُّكَّعِ السُّجُودِ ( 26 ) وَ أَذِّنْ فِي النَّاسِ بِالْحَجِّ يَأْتُوكَ رِجالاً وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ ( 27 ) لِيَشْهَدُوا مَنافِعَ لَهُمْ وَ يَذْكُرُوا اسْمَ اللَّهِ فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الْأَنْعامِ فَكُلُوا مِنْها وَ أَطْعِمُوا الْبائِسَ الْفَقِيرَ ( 28 ) ثُمَّ لْيَقْضُوا تَفَثَهُمْ وَ لْيُوفُوا نُذُورَهُمْ وَ لْيَطَّوَّفُوا بِالْبَيْتِ الْعَتِيقِ ( 29 )\r\nذلِكَ وَ مَنْ يُعَظِّمْ حُرُماتِ اللَّهِ فَهُوَ خَيْرٌ لَهُ عِنْدَ رَبِّهِ وَ أُحِلَّتْ لَكُمُ الْأَنْعامُ إِلاَّ ما يُتْلى عَلَيْكُمْ فَاجْتَنِبُوا الرِّجْسَ مِنَ الْأَوْثانِ وَ اجْتَنِبُوا قَوْلَ الزُّورِ ( 30 )\r\n\r\n","description":"","footnote":"","page_name":" 200 ","page_number":202},
  {"content":"\r\n\r\n\r\nترجمه :\r\nآنان را كه كافر شوند و از راه خدا و مسجد الحرام كه براى مردمش قرار داده‌ايم و بومى و غير بومى در آن يكسانند منع كنند و در آنجا بخواهند به بيراهه و ظلم گرايند ، از عذاب دردناك مىچشانيم . و يادآور هنگامى كه جاى خانه را براى ابراهيم آماده كرديم كه چيزى شريك من قرار نده و خانه‌ام را براى طواف كنندگان و قيام كنندگان و راكعان سجده كننده ، پاك گردان . و در ميان مردم اعلام حج كن كه پياده و سوار بر مركبهاى لاغر كه از راه دور مىآيند ، سوى تو خواهند آمد . تا منافع خود را ببينند و نام خدا را در روزهايى معلوم بخاطر اينكه چارپايان را به آنها روزى داده ياد كنند و بخوريد از آن و گرسنهء فقير را اطعام كنيد . آن گاه مو و ناخن خود را ازاله كنند و نذرهاى خود را وفا كنند و بخانهء عتيق طواف نمايند . حج اين است . و هر كس حريم‌هاى خدا را تعظيم كند ، پيش خدايش برايش بهتر است و چارپايان براى شما حلال شده است مگر آنچه براى شما خوانده مىشود . از پليدى بتها و از سخن دروغ اجتناب كنيد .\r\n\r\nقرائت :\r\nسواء : حفص از عاصم و روح و زيد از يعقوب به نصب و ديگران به رفع خوانده‌اند .\r\nرفع بنا بر اين است كه خبر مقدم است . وجه نصب آن اين است كه مفعول مطلق است براى فعل محذوف يا حال است و بنا بر اين رفع « العاكف » بخاطر عمل مصدر است .\r\n\r\nلغت :\r\nعاكف : كسى كه در يك مكان معين اقامت مىكند .\r\nبادى : بيابان نشين و در آيه غير بومى .\r\nمكان : جاى شىء .\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nرجال : جمع راجل : پيادگان .\r\nضامر : لاغر .\r\nعميق : دور .\r\nبائس : كسى كه سخت گرسنه است .\r\nفقير : كسى كه تهيدست است .\r\nتفث : بر طرف كردن زوائد بدن .\r\n\r\nاعراب :\r\n إِنَّ الَّذِينَ كَفَرُوا  : خبر « ان » محذوف بقرينهء  « وَ مَنْ يُرِدْ فِيهِ بِإِلْحادٍ بِظُلْمٍ نُذِقْهُ . . . »  بالحاد : باء زائده است ولى باء « بظلم » براى تعديه است .\r\n عَلى كُلِّ ضامِرٍ  : در محل نصب و حال يأتين : در محل جر و صفت . بمعنى « على ابل ضامرة آتية . . . »\r\n\r\nمقصود :\r\nاكنون در بارهء كفار مىفرمايد :\r\n إِنَّ الَّذِينَ كَفَرُوا وَ يَصُدُّونَ عَنْ سَبِيلِ اللَّهِ وَ الْمَسْجِدِ الْحَرامِ الَّذِي جَعَلْناهُ لِلنَّاسِ  : آنها كه كافر مىشوند يا در گذشته كافر شدند و هم اكنون مردم را از طاعت خدا و مسجد الحرام كه عبادتگاه مردم است باز ميدارند ، گرفتار عذاب مىشوند .\r\nمسجد الحرام را خانهء مردم ميخواند . زيرا همگان در آنجا يكسانند .\r\n سَواءً الْعاكِفُ فِيهِ وَ الْبادِ  : در آنجا بوميهاى مكه و غير بوميهايى كه از خارج آمده‌اند ، يكسانند و هيچكدام بر ديگرى برترى ندارند .\r\nبرخى گويند : طبق اين آيه ، كرايه دادن و فروختن خانه‌هاى مكه حرام است و مقصود از مسجد الحرام ، تنها خود مسجد نيست ، بلكه همهء حرم را شامل مىشود . چنان كه مىفرمايد :   « سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى »   ( اسراء 1 ) كه مقصود حركت پيامبر در شب معراج از مكه است نه از مسجد . ( البته اگر اين قول صحيح باشد ، كسانى كه خانه ساخته‌اند ، مىتوانند\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nخود ساختمان را بفروشند يا كرايه دهند . اما نسبت به زمين حقى ندارند ) .\r\nبرخى گويند : مراد از مسجد الحرام خود مسجد است . بر حسب ظاهر اين قول صحيح است . پس مقصود اين است كه مسجد الحرام را نمازگاهشان و محل اعمال حجشان قرار داده‌ايم . از اين لحاظ بومى و غير بومى داراى حق مشترك هستند . اما مشتركين خود را ارباب و صاحب اختيار مسجد ميدانستند و مسلمانها را از نماز خواندن در مسجد و طواف منع مىكردند .\r\n وَ مَنْ يُرِدْ فِيهِ بِإِلْحادٍ بِظُلْمٍ نُذِقْهُ مِنْ عَذابٍ أَلِيمٍ  : الحاد انحراف است . برخى گويند : مقصود شرك است و برخى گويند : منظور حلال شمردن محرمات و ارتكاب گناهان است . يعنى هر كه مشرك شود و از اين راه ظلم كند يا مرتكب حرام و گناه شود ، او را از عذاب دردناك مىچشانيم .\r\nبرخى گويند : اين آيه در بارهء كسانى نازل شده است كه در سال حديبية پيامبر را از ورود به مكه منع كردند .\r\n وَ إِذْ بَوَّأْنا لِإِبْراهِيمَ مَكانَ الْبَيْتِ  : به ياد آور هنگامى را كه جاى خانه را براى ابراهيم آماده كرديم و به او نشان داديم .\r\nسدى گويد : ابراهيم نميدانست كعبه را كجا بسازد . خداوند بادى سخت فرستاد تا خاك‌ها را از روى پايه‌هاى اصلى كعبه كه در زمان طوفان نوح ويران شده بود ، برداشت و پايه‌ها آشكار گرديد .\r\n أَنْ لا تُشْرِكْ بِي شَيْئاً  : و به او وحى كرديم كه جز مرا عبادت نكند و در اينخانه بتوحيد مرا بخواند .\r\n وَ طَهِّرْ بَيْتِيَ لِلطَّائِفِينَ وَ الْقائِمِينَ وَ الرُّكَّعِ السُّجُودِ  : و خانه‌ام را از لوث شرك و بت‌پرستى براى طواف كنندگان و قيام كنندگان و راكعان و ساجدان پاك گردان .\r\nمقصود از قيام كنندگان بقولى اهل مكه و بقولى نماز گزار است .\r\n وَ أَذِّنْ فِي النَّاسِ بِالْحَجِّ  : در ميان مردم ندا كن و اعلام حج بده .\r\nاين آيه خطاب به كيست ؟\r\n\r\n","description":"","footnote":"","page_name":" 203 ","page_number":205},
  {"content":"\r\n\r\n1 - خطاب به ابراهيم است . ابراهيم در مقام ايستاد و گفت : اى مردم ، خداوند شما را دعوت به حج كرده است . مردم هم به « لبيك اللهم لبيك » اجابت كردند . از على ( ع ) و ابن عباس و ابو مسلم .\r\n2 - خطاب به پيامبر اسلام است . پيامبر در حجة الوداع ، وجوب حج را بمردم اعلام كرد ، از حسن و جبائى .\r\nجمهور مفسرين بقول اول معتقد شده ، گويند : خداوند صداى ابراهيم را به گوش همهء كسانى كه خدا علم داشت كه حج ميكنند ، رسانيد . چنان كه صداى مورچه را با اينكه در روى زمين بود به گوش سليمان كه در ميان لشكريان بر مقام رفيعى بود رسانيد .\r\nاز ابن عباس روايت شده كه : ابراهيم براى انجام مأموريت خود بر كوه ابو - قبيس رفت و دو انگشت را بر گوش خود نهاد و گفت : اى مردم ، خدا را اجابت كنيد .\r\nمردم هم در صلب پدران « لبيك » گفتند . نخستين كسانى كه جواب دادند اهل يمن بودند .\r\n يَأْتُوكَ رِجالًا وَ عَلى كُلِّ ضامِرٍ  : مردم پياده و سواره بسوى تو مىآيند .\r\nضامر بمعنى شتر لاغر است . ابن عباس مىگويد : چه شتر و چه غير شتر وقتى داخل حرم شود ، لاغر مىشود . سعيد بن جبير گويد : وى بفرزندانش ميگفت : از مكه براى حج پياده حركت كنيد تا پياده برگرديد كه من از رسول گرامى اسلام شنيدم كه حاجيان سواره ، بهر گامى كه مركبشان بردارد ، هفتاد حسنه و حاجيان پياده بهر گامى كه برميدارند هفتصد حسنه از حسنات حرم نصيبشان مىشود . گفتند : حسنات حرم چيست ؟ گفت : هر حسنه‌اى از آن برابر است با صد هزار حسنه .\r\n يَأْتِينَ مِنْ كُلِّ فَجٍّ عَمِيقٍ  : اين مركبهاى لاغر و شتران راهوار ، از راه‌هاى دور وارد مكه مىشوند .\r\nاز انس بن مالك روايت شده است كه پيامبر خدا فرمود : خداوند به اهل عرفات بر فرشتگان افتخار كرده ، مىفرمايد : فرشتگان ، نگاه كنيد به بندگان من كه با مو -\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nهاى ژوليده و سر و لباس غبار آلوده از راه‌هاى دور بسوى من آمده‌اند . شما را گواه ميگيرم كه دعاى آنها را مستجاب كردم و آرزوى آنها را بر آوردم و بدانشان را بخوبانشان بخشودم . و به نيكانشان هر چه خواستند دادم و چون كوچ كردند و وقوف كردند و برگشتند ، باز هم خداوند بفرشتگان همانطور ميفرمايد .\r\n لِيَشْهَدُوا مَنافِعَ لَهُمْ  : برخى گويند : يعنى در سفر حج علاوه بر فيوضات معنوى تجارت نيز مىكنند . و برخى گويند : يعنى تجارت دنيا و پاداش آخرت نصيبشان مىشود . برخى گويند : منظور منافع آخرت يعنى عفو است و مغفرت . از امام باقر ( ع ) نيز همين طور روايت شده است . پس معنى جمله اين است كه آنها در سفر حج كارهايى ميكنند كه مورد توجه خداست و نفع آخرت دارد .\r\n وَ يَذْكُرُوا اسْمَ اللَّهِ فِي أَيَّامٍ مَعْلُوماتٍ  : در بارهء ذكر نام خدا در ايام معلوم ، اختلاف است .\r\nبرخى گويند : ده روز اول ذى الحج است و اينكه مىگويد : معلومات ، بخاطر اين است كه بدانستن آن حريصند . تا وقت حج را بشناسند و ايام معدوده ايام تشريق است . برخى گويند : منظور روز عيد و ايام تشريق يعنى سه روز بعد از آن است و ايام معدوده ده روز اول است . از امام باقر ( ع ) نيز همين طور روايت شده است . زجاج مىگويد : همين قول صحيح‌تر است . زيرا كلمهء ذكر دلالت دارد بر بردن نام خدا در موقع قربانى . چنان كه بدنبال آن مىفرمايد :\r\n عَلى ما رَزَقَهُمْ مِنْ بَهِيمَةِ الْأَنْعامِ  : يعنى بر ذبح و نحر شتر و گاو و گوسفند كه خدا به آنها روزى كرده است .\r\nاين ايام ( روز عيد و سه روز بعد ) مخصوص همين كار است .\r\nبرخى گويند : مقصود از ذكر ذبح است . زيرا از آنجا كه ذبح همراه ذكر است ، مىتوان ذكر را گفت و ذبح را اراده كرد . برخى گويند : تكبير است . يعنى تكبير در منى بعد از پانزده نماز كه اول آنها نماز ظهر است بدين ترتيب : « اللَّه اكبر . اللَّه اكبر .\r\nلا إله الا اللَّه و اللَّه اكبر . اللَّه اكبر و للَّه الحمد اللَّه اكبر على ما هدانا و الحمد للَّه على ما أبلانا\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nو اللَّه اكبر على ما رزقنا من بهيمة الانعام » .\r\nاصل بهيمه از ابهام است . يعنى غير فصيح و نامعلوم و علت اينكه به حيوان بهيمه گفته شده است ، همان نداشتن زبان است .\r\nكلمهء انعام از نعمت و بمعنى نرمى است و به شتر گفته مىشود . علت اينكه به شتر انعام گفته شده ، نرمى سمهاى اوست . در موقعى كه گاو و گوسفند با شتر جمع شوند به آنها نيز مىتوان انعام گفت . اما به تنهايى نه .\r\n فَكُلُوا مِنْها وَ أَطْعِمُوا الْبائِسَ الْفَقِيرَ  : از گوشت چار پايان بخوريد و به گرسنهء مستمند نيز انعام كنيد .\r\nبرخى گويند : بائس كسى است كه دستش را به سؤال دراز مىكند .\r\n ثُمَّ لْيَقْضُوا تَفَثَهُمْ  : آن گاه مو و ناخن خود را بگيرند و غسل كنند و بوى خوش استعمال كنند . زجاج گويد : « قضاء تفث » كنايه از خروج از احرام است .\r\n وَ لْيُوفُوا نُذُورَهُمْ  : و نذرهاى خود را بپايان برسانند . ابن عباس گويد :\r\nمنظور اين است كه آنچه نذر كرده‌اند ، قربانى كنند و برخى گويند : كارهايى را كه نذر كرده‌اند در ايام حج انجام دهند ، بجاى آورند . گاه مىشود كه انسان نذر مىكند كه اگر خدا حجى نصيبش كرد ، عمل خيرى انجام دهد . بهتر است هر نذرى كه كرده است ، و لو مطلق باشد ، در ايام حج بجاى آورد .\r\n وَ لْيَطَّوَّفُوا بِالْبَيْتِ الْعَتِيقِ  : اين امر براى وجوب است . يعنى واجب است كه طواف حج را بجاى آورند . زيرا اين طواف از اركان حج است و هيچ خلافى در آن نيست . برخى گويند : منظور طواف بازگشت از منى است . زيرا خداوند دستور داده است كه پس از انجام مناسك ، انجام شود .\r\nاصحاب ما روايت كرده‌اند كه منظور طواف نساء است كه با آن آميزش با زنان مباح مىشود و اين طواف بعد از طواف حج انجام ميگيرد . زيرا پس از طواف حج همه چيز حلال مىشود ، جز زن و پس از طواف نساء زن نيز حلال مىشود .\r\nمنظور از « بيت عتيق » كعبه است . عتيق ناميده شده براى اينكه از ملك مردم\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nآزاد است . يا اينكه از دستبرد خرابكارى جباران آزاد است و هر جبارى پيش از ظهور پيامبر اسلام قصد تخريب آن را كرد ، هلاك شد . اينكه حجاج كه آنجا را خراب كرد و از نو ساخت هلاك نشد ، بواسطهء بركت پيامبر گرامى اسلام بود . زيرا خداوند اين امت را به بركت پيامبرش از عذاب استيصال ايمن ساخت . برخى گويند :\r\nعلت اينكه « عتيق » ناميده شده ، اين است كه در موقع طوفان نوح همه جا را آب فرا گرفت جز اين نقطهء مقدس كه آزاد بود . برخى گويند : منظور قديم بودن خانه است .\r\nزيرا اين خانه ، اولين خانه‌اى است كه آدم بنا كرد و ابراهيم تجديد بنا كرد .\r\n ذلِكَ  : همين جا وقف است . يعنى امر حج و مناسك حج همين است .\r\n وَ مَنْ يُعَظِّمْ حُرُماتِ اللَّهِ فَهُوَ خَيْرٌ لَهُ عِنْدَ رَبِّهِ  : حرمت چيزى است كه هتك آن جايز نيست و بايد به انجام آن قيام كرد . يعنى هر كس مرزهاى خدا را تعظيم و دستوراتش را اجرا كند ، در عالم آخرت برايش بهتر است .\r\nتعظيم منهيات و مرزهاى خدا ، پيرامون آنها نگشتن و از آنها دورى جستن است . به نظر اكثر مفسرين ، منظور از حرمات ، بقرينهء خود آيات ، مناسك حج است .\r\nابن زيد گويد : منظور اين حرام‌هاست : خانهء حرام ، شهر حرام ، ماه حرام و مسجد الحرام . گويد : شاهد آن  « الشَّهْرُ الْحَرامُ بِالشَّهْرِ الْحَرامِ وَ الْحُرُماتُ قِصاصٌ »  است ( بقره 194 ) ماه حرام به ماه حرام و حرمتها را قصاصى است .\r\n وَ أُحِلَّتْ لَكُمُ الْأَنْعامُ إِلَّا ما يُتْلى عَلَيْكُمْ  : و چارپايان يعنى گاو و گوسفند و شتر بر شما حلال است . اما آن چيزهايى كه در سورهء مائده گفته مىشود ، از قبيل مردار و خفه شده و سقوط كرده و بضرب شاخ هلاك شده و جز آن حلال نيستند .\r\n فَاجْتَنِبُوا الرِّجْسَ مِنَ الْأَوْثانِ  : از پليدى بتها اجتناب كنيد .\r\nاصحاب ما روايت كرده‌اند كه : بازى شطرنج و نرد و انواع ديگر قمار از پليدى بتهاست .\r\nبرخى گويند : بتها را به خون قربانىها آلوده ميكردند و به همين جهت « رجس » ناميده شدند .\r\n\r\n","description":"","footnote":"","page_name":" 207 ","page_number":209},
  {"content":"\r\n\r\n وَ اجْتَنِبُوا قَوْلَ الزُّورِ  : و از سخن دروغ بپرهيزيد . برخى گويند : منظور تلبيهء مشركين است كه مىگفتند : « لبيك لا شريك لك الا شريكاً هو لك تملكه » اصحاب ما روايت كرده‌اند كه غنا و سخنان بيهوده هم داخل در قول زور است .\r\nدر روايت است كه پيامبر گرامى اسلام ايستاد و فرمود : مردم . شهادت دروغ را در رديف شرك به خدا قرار دادم . سپس اين آيه را خواند :  « فَاجْتَنِبُوا الرِّجْسَ مِنَ الْأَوْثانِ وَ اجْتَنِبُوا قَوْلَ الزُّورِ »  يعنى ميان نهى از پرستش بت و شهادت دروغ جمع شده است .\r\n\r\n","description":"","footnote":"","page_name":" 208 ","page_number":210},
  {"content":"\r\n\r\n\r\n[ سوره الحج ( 22 ) : آيات 31 تا 35 
  ]\r\nحُنَفاءَ لِلَّهِ غَيْرَ مُشْرِكِينَ بِهِ وَ مَنْ يُشْرِكْ بِاللَّهِ فَكَأَنَّما خَرَّ مِنَ السَّماءِ فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكانٍ سَحِيقٍ ( 31 ) ذلِكَ وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ ( 32 ) لَكُمْ فِيها مَنافِعُ إِلى أَجَلٍ مُسَمًّى ثُمَّ مَحِلُّها إِلَى الْبَيْتِ الْعَتِيقِ ( 33 ) وَ لِكُلِّ أُمَّةٍ جَعَلْنا مَنْسَكاً لِيَذْكُرُوا اسْمَ اللَّهِ عَلى ما رَزَقَهُمْ مِنْ بَهِيمَةِ الْأَنْعامِ فَإِلهُكُمْ إِلهٌ واحِدٌ فَلَهُ أَسْلِمُوا وَ بَشِّرِ الْمُخْبِتِينَ ( 34 ) الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ الصَّابِرِينَ عَلى ما أَصابَهُمْ وَ الْمُقِيمِي الصَّلاةِ وَ مِمَّا رَزَقْناهُمْ يُنْفِقُونَ ( 35 )\r\n\r\nترجمه :\r\nمخلصان خدا باشيد نه شرك آورندگان به او و هر كس به خدا شرك آورد ، گويا از آسمان سقوط مىكند و مرغ او را بمنقار مىگيرد يا باد او را در جاى دورى مىبرد .\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nچنين است و هر كس شعائر خدا را تعظيم كند ، اين تعظيم نشان تقواى دلهاست .\r\nشما را در آن تا مدتى معين منافعى است . سپس محل ( ذبح ) آن ، ناحيهء خانهء عتيق است . براى هر امتى عبادتگاهى قرار داديم تا نام خدا بر حيوانات بسته زبان كه روزيشان كرده است ياد كنند . خدايتان خداى يگانه است . مطيع او شويد و فروتنان را مژده ده . آنها كه چون ياد خدا شود ، دلشان بترسد و آنها كه بر مصيبتها صبر كنند و به پا دارندهء نماز باشند و از آنچه روزيشان كرديم انفاق كنند .\r\n\r\nقرائت :\r\nفتخطفه : اهل مدينه به باب تفعل خوانده‌اند .\r\nمنسكا : كوفيان به كسر ميم و ديگران بفتح ميم خوانده‌اند . البته اصل در آن فتح ميم است منتهى گاهى هم كسر ميم در اسم مكان بر خلاف قياس رواست .\r\n\r\nلغت :\r\nخطف : ربودن سحيق : بعيد .\r\nشعائر : نشانه‌هاى مناسك حج و قربانيهايى كه بقربانگاه رانده مىشود .\r\nمنسك : موضع عبادت اخبات : خضوع\r\n\r\nمقصود :\r\n حُنَفاءَ لِلَّهِ غَيْرَ مُشْرِكِينَ بِهِ  : به راه راست و به امر خدا باشيد و از اديان ديگر دست برداريد و حجتان را از روى اخلاص و توحيد بجاى آوريد و در تلبيهء حج احدى را شريك خدا نسازيد .\r\nسپس در بارهء مشركين مثلى زده ، ميفرمايد :\r\n وَ مَنْ يُشْرِكْ بِاللَّهِ فَكَأَنَّما خَرَّ مِنَ السَّماءِ فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكانٍ سَحِيقٍ  : هر كه به خدا شرك آورد ، گويى از آسمان سقوط مىكند و مرغ او را\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nبا سرعت مىربايد يا اينكه باد او را به جاى دور دستى مىبرد .\r\nزجاج ميگويد : بر حسب اين آيه ، دورى مشرك از خدا مانند دور افتادن كسى است كه از آسمان بيفتد و مرغ او را بربايد يا باد او را بجاى دور دستى برد .\r\nديگران گويند : مشرك را به كسى تشبيه كرده است كه از آسمان سقوط مىكند و هيچ راه نجاتى ندارد و سرانجام هلاك مىشود .\r\n ذلِكَ وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ  : همين است كه گفتيم .\r\nدر بارهء شعائر خدا اختلاف است . برخى گويند : مناسك حج است ، برخى گويند :\r\nقربانى حج است كه بايد حيوان سالم انتخاب و فربه كرد . در روايت است كه : شعائر جمع شعيره ، به معناى شترى است كه كوهان آن از سمت راست بشكافند تا معلوم باشد كه براى قربانى است پس بهتر آن است كه چاق‌تر و بزرگتر باشد . بعضى گويند :\r\nشعائر خدا يعنى دين خدا و تعظيم آن يعنى التزام به آن .\r\nيعنى هر كس تعظيم كند شعائر خدا را ، نشان داده است تقواى قلبى خود را ، بديهى است كه تقواى حقيقى همان تقواى قلبى است . بعضى گويند : يعنى صدق نيست .\r\n لَكُمْ فِيها مَنافِعُ إِلى أَجَلٍ مُسَمًّى  : در اين شعائر براى شما منافعى است تا وقتى كه قربانى شود .\r\nاگر مراد از شعائر قربانى باشد ، منافع آن عبارت از سوار شدن و استفادهء از شير آن . از امام باقر ( ع ) نيز چنين روايت شده است . بنا بر اين تا اين حيوان قربانى نشده ، مىتوان از منافع آن استفاده كرد .\r\nاما برخى مىگويند : تا وقتى كه حيوان نام قربانى رويش گذاشته نشده ، مىتوان از فوائد آن برخوردار شد ولى همين كه نام قربانى رويش گذاشته شد ، نبايد از منافع آن استفاده كرد . البته قول اول صحيح‌تر است . زيرا پيش از آنكه قربانى ناميده شود ، شعائر نيست .\r\nاگر مراد از شعائر ، مناسك حج باشد ، مقصود از منافع تجارت است تا بازگشت از مكه .\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nو اگر مراد دين باشد ، مقصود از منافع پاداش اخروى است تا قيام قيامت .\r\n ثُمَّ مَحِلُّها إِلَى الْبَيْتِ الْعَتِيقِ  : در صورتى كه مراد از شعائر قربانى باشد ، مقصود اين است كه پايان مدت قربانىها آن وقتى است كه به خانهء كعبه برسند . و برخى گويند :\r\nتمام حرم است .\r\nاصحاب ما گويند : اگر قربانى براى حج است ، پايان مدت آن وقتى است كه به منى برسند و اگر براى عمرهء مفرده است ، وقتى است كه به مكه برسند و سر ببرند يا نحر كنند .\r\nكسانى كه مىگويند : مقصود از شعائر مناسك حج است ، مىگويند : پايان آن هنگامى است كه طواف انجام گيرد . زيرا پس از طواف ، از احرام خارج مىشوند .\r\nو اگر مقصود از شعائر دين باشد ، محتمل است كه مقصود از جملهء اين باشد كه پايان آن قسمت از دين كه مربوط به احرام است ، كارهايى است كه در جوار كعبه انجام ميگيرد و محتمل است كه مقصود اين باشد كه اجر آن بر خداى كعبه است .\r\n وَ لِكُلِّ أُمَّةٍ جَعَلْنا مَنْسَكاً  : براى هر دسته‌اى از گذشتگان اهل ايمان ، در قربانى عبادتى قرار داديم . يا اينكه قربانى قرار داديم يا عبادتگاهى قرار داديم يا شريعتى و آئينى قرار داديم .\r\n لِيَذْكُرُوا اسْمَ اللَّهِ عَلى ما رَزَقَهُمْ مِنْ بَهِيمَةِ الْأَنْعامِ  : اين راه عبادت را پيش پاى آنها گذاشتيم ، تا خدا را بر چارپايانى كه به آنها روزى داده ، ياد كنند .\r\nاز اين آيه برمىآيد كه ذبح و قربانى مخصوص اين امت نيست و پيش از ما نيز مشروع بوده است .\r\n فَإِلهُكُمْ إِلهٌ واحِدٌ  : معبود شما يكى است و شريك و همتا ندارد . پس بر قربانيها نام غير خدا را نبريد .\r\n فَلَهُ أَسْلِمُوا وَ بَشِّرِ الْمُخْبِتِينَ  : خدا را اطاعت كنيد و متواضعينى كه به خدا اطمينان دارند ، بشارت ده .\r\nبرخى گويند : مقصود آنهايى است كه ظلم نميكنند و چون به آنها ظلم شود ،\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nبقدرى بكيفر اخروى ظالم اطمينان دارند كه هيچ ناراحت نميشوند .\r\n الَّذِينَ إِذا ذُكِرَ اللَّهُ وَجِلَتْ قُلُوبُهُمْ  : آنها كه چون از خدا ترسانده شوند ، مىترسند .\r\n وَ الصَّابِرِينَ عَلى ما أَصابَهُمْ  : و آنها كه در برابر بلاها و مصيبتها و بر طاعت خدا صبر مىكنند .\r\n وَ الْمُقِيمِي الصَّلاةِ وَ مِمَّا رَزَقْناهُمْ يُنْفِقُونَ  : و آنها كه نماز را در موقع خود به پا ميدارند و صدقات واجب و غير واجب را مىپردازند .\r\n\r\n","description":"","footnote":"","page_name":" 213 ","page_number":215},
  {"content":"\r\n\r\n\r\n[ سوره الحج ( 22 ) : آيات 36 تا 40 
  ]\r\nوَ الْبُدْنَ جَعَلْناها لَكُمْ مِنْ شَعائِرِ اللَّهِ لَكُمْ فِيها خَيْرٌ فَاذْكُرُوا اسْمَ اللَّهِ عَلَيْها صَوافَّ فَإِذا وَجَبَتْ جُنُوبُها فَكُلُوا مِنْها وَ أَطْعِمُوا الْقانِعَ وَ الْمُعْتَرَّ كَذلِكَ سَخَّرْناها لَكُمْ لَعَلَّكُمْ تَشْكُرُونَ ( 36 ) لَنْ يَنالَ اللَّهَ لُحُومُها وَ لا دِماؤُها وَ لكِنْ يَنالُهُ التَّقْوى مِنْكُمْ كَذلِكَ سَخَّرَها لَكُمْ لِتُكَبِّرُوا اللَّهَ عَلى ما هَداكُمْ وَ بَشِّرِ الْمُحْسِنِينَ ( 37 ) إِنَّ اللَّهَ يُدافِعُ عَنِ الَّذِينَ آمَنُوا إِنَّ اللَّهَ لا يُحِبُّ كُلَّ خَوَّانٍ كَفُورٍ ( 38 ) أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ ( 39 ) الَّذِينَ أُخْرِجُوا مِنْ دِيارِهِمْ بِغَيْرِ حَقٍّ إِلاَّ أَنْ يَقُولُوا رَبُّنَا اللَّهُ وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَ بِيَعٌ وَ صَلَواتٌ وَ مَساجِدُ يُذْكَرُ فِيهَا اسْمُ اللَّهِ كَثِيراً وَ لَيَنْصُرَنَّ اللَّهُ مَنْ يَنْصُرُهُ إِنَّ اللَّهَ لَقَوِيٌّ عَزِيزٌ ( 40 )\r\n\r\n","description":"","footnote":"","page_name":" 214 ","page_number":216},
  {"content":"\r\n\r\n\r\nترجمه :\r\nبراى شما قربانيها را از شعائر خدا قرار داديم كه براى شما در آنها خير است .\r\nپس نام خدا را در حالى كه به پا ايستاده‌ايد بر آنها ببريد و چون به پهلو در افتادند ، از آنها بخوريد و به قناعت پيشه و خواهنده بخورانيد . اين چنين آنها را براى شما مسخر كرديم . شايد شكر كنيد . گوشت و خون آنها به خدا نميرسد ولى تقواى شما به خدا مىرسد . اين چنين آنها را براى شما مسخر كرديم تا خدا را بر اينكه هدايتتان كرده بزرگ شماريد و نيكو كاران را بشارت ده . خدا از مردم مؤمن دفاع مىكند و خدا خيانتكار كفر پيشه را هدايت نميكند . به آنها كه قتال ميكنند اجازه داده شده زيرا مظلوم شده‌اند و خدا به يارى آنها قادر است . آنها كه از ديارشان بنا حق اخراج شده‌اند . جز اينكه مىگويند : پروردگار ما خداى يكتاست و اگر خدا بعضى از مردم را به بعضى دفع نميكرد ، كليساها و كنيسه‌ها و نمازها و مسجدها كه در آنها نام خدا بسيار برده مىشود ، ويران مىشد و خدا هر كه را ياريش كنند يارى مىكند و خدا توانا و بزرگ است .\r\n\r\nقرائت :\r\nلن ينال . . . و لكن يناله : يعقوب هر دو را به تاء خوانده . ابو جعفر اولى را به تاء خوانده . ديگران هر دو را به ياء خوانده‌اند . علت اين است كه « لحوم » را اگر بمعنى جماعت بگيريم ، حكم مؤنث و اگر بمعنى جمع بگيريم ، حكم مذكر دارد .\r\nكلمهء « تقوى » هم جايز الوجهين است .\r\nيدافع : ابن كثير و اهل بصره « يدفع » خوانده‌اند . گاهى باب مفاعله با ثلاثى مجرد بيك معنى است .\r\nدفع اللَّه : اهل مدينه و يعقوب « دفاع » خوانده‌اند ، به همان دليلى كه گذشت .\r\nاذن . . . يقاتلون : اهل مدينه و حفص هر دو را مجهول و ابو بكر و ابو عمرو و يعقوب اولى را مجهول و دومى را معلوم و ابن عامر اولى را معلوم و دومى را مجهول و ديگران هر دو را معلوم خوانده‌اند . اگر اولى را معلوم بخوانيم ضمير فاعل به « اللَّه »\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nبرميگردد و اگر مجهول بخوانيم « للذين » در محل رفع و نائب فاعل است ، و اگر دومى را معلوم بخوانيم . ضمير جمع فاعل آن و اگر مجهول بخوانيم نائب فاعل آن است .\r\nهدمت : اهل حجاز بدون تشديد خوانده‌اند . اگر به تشديد بخوانيم مخصوص كثرت است و اگر بدون تشديد بخوانيم مشترك است ميان قلت و كثرت .\r\n\r\nلغت :\r\nبدن : جمع بدنه : شتر فربه وجوب : افتادن صواف : جمع صافّ : به صف ايستادگان قانع : قناعت كننده‌اى كه آبروى خود را نريزد .\r\nمعتر : كسى كه سؤال كند .\r\nصومعه : محل تجمع مسيحيان .\r\nبيع : كنيسهء يهوديان .\r\n\r\nاعراب :\r\nبدن : منصوب به فعل مقدر صواف : حال  الَّذِينَ أُخْرِجُوا  : در محل جر و بدل از  « لِلَّذِينَ يُقاتَلُونَ »  يا خبر مبتداى محذوف يا منصوب بفعل محذوف .\r\n إِلَّا أَنْ يَقُولُوا  : استثناء در اينجا براى نقض نفى است . يعنى « الا بقولهم » بعضهم : بدل از « الناس » بدل بعض از كل .\r\n\r\nمقصود :\r\nدر اينجا بذكر شعائر پرداخته ، مىفرمايد :\r\n وَ الْبُدْنَ جَعَلْناها لَكُمْ مِنْ شَعائِرِ اللَّهِ  : شتران درشت اندام و بقولى گاوان و شتران را كه براى قربانى قابل استفاده هستند ، از نشانه‌هاى دين و مناسك حج قرار\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nداديم تا با سوق آنها بقربانگاه و قربانى آنها و اطعام مستمندان ، عبادت كنيد و پاداش بگيريد .\r\n لَكُمْ فِيها خَيْرٌ  : در اين قربانيها براى شما خير دنيا و آخرت است . يا اينكه فقط خير آخرت است . چه مطلوب اصلى همان است .\r\n فَاذْكُرُوا اسْمَ اللَّهِ عَلَيْها صَوافَّ  : در حال نحر آنها بپاى ايستيد و به - سنت و آئين رسول اعظم اسلام مقيد باشيد و بگوئيد : « اللَّه اكبر ، لا إله الا اللَّه و اللَّه اكبر اللهم منك و لك » .\r\nبرخى گويند : منظور اين است كه يكى از دستهاى شتران را ببنديد و آنها را به صف بپاى داريد تا بر يكديگر سبقت نگيرند .\r\nاز امام صادق ( ع ) روايت شده است كه شتران را بپاى دارند و دستهاى آنها را به يكديگر ببندند .\r\nاين در مورد شتر است و اما گاو بايد دستها و پاهايش را بست و دمش را آزاد گذاشت و اما گوسفند بايد سه دست و پايش را بست و يكى را باز گذاشت .\r\n فَإِذا وَجَبَتْ جُنُوبُها فَكُلُوا مِنْها  : همين كه حيوان بر زمين افتاد و جان داد ، از گوشت آن بخوريد .\r\n وَ أَطْعِمُوا الْقانِعَ وَ الْمُعْتَرَّ  : قانع كسى است كه به آنچه به او ميدهند يا دارد قناعت مىكند و معتر كسى است كه سؤال مىكند . برخى گويند : قانع كسى است كه سؤال مىكند و معتر كسى است كه خود را در معرض اطعام قرار ميدهد و سؤال نميكند .\r\nامام باقر و امام صادق ( ع ) ميفرمايند : قانع كسى است كه بهر چه به او دادى اكتفاء مىكند و خشم نميگيرد و ترشرويى نميكند و چهره در هم نمىكشد و معتر كسى است كه دست خود را دراز مىكند كه به او خوراك داده شود .\r\nدر روايت حلبى است كه امام صادق ( ع ) فرمود : قانع كسى است كه سؤال مىكند و به آنچه به او دهند قناعت مىكند و معتر آن است كه مىآيد و سؤال نميكند .\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nابن عباس مىگفت : قانع كسى است كه به آنچه به او دهند قناعت كند و معتر كسى است كه در خانه‌ها بيايد . زهير مىگويد :\r\n على مكثريهم حق من يعتريهم * و عند المقلين السماحة و البذل \r\nبر ثروتمندان ايشان است حق كسانى كه بر در خانه‌ها حاضر مىشوند و پيش تهيدستان آنهاست بذل و بخشش .\r\nدر روايت است كه سزاوار است ، ثلث قربانى را اطعام كنند و ثلث آن را به قانع و معتر دهند و ثلث ديگر را بدوستان اهدا كنند .\r\n كَذلِكَ سَخَّرْناها لَكُمْ  : چنان كه وصف كرديم ، آنها را براى شما رام كرديم تا در برابر ارادهء شما تسليم باشند و آنها را نحر يا ذبح كنيد و از آنها سوارى بگيريد و از نتاج آنها استفاده كنيد . اما حيوانات وحشى و درندگان براى شما رام نيستند .\r\n لَعَلَّكُمْ تَشْكُرُونَ  : شايد شما شكر اين نعمت را بجاى آوريد .\r\n لَنْ يَنالَ اللَّهَ لُحُومُها وَ لا دِماؤُها وَ لكِنْ يَنالُهُ التَّقْوى مِنْكُمْ  : گوشت و خون قربانيها به خدا نمىرسد ، اما تقواى شما به خدا مىرسد . كنايه از اينكه خدا از شما قبول مىكند . معمولا چيزهايى كه مورد قبول انسان است مىگويند به او مىرسد .\r\nخداوند هم خطاب خود را بر اساس محاورات مردم صادر فرموده است .\r\nرسم عرب جاهلى اين بود كه در موقع قربانى در برابر كعبه مىايستادند و خونها را قربة الى اللَّه ، به اطراف كعبه مىپاشيدند ( به گمان اينكه خداوند از اين خونها استفاده مىبرد . اما قرآن اعلام داشت كه خداوند به گوشت و خون محتاج نيست و چيزى از اينها به خدا نمىرسد ولى تقوى كه عبارت از آن حالت اخلاص و توجه است ، به خدا مىرسد ) .\r\n كَذلِكَ سَخَّرْناها لَكُمْ  : تفسير آن گذشت .\r\n لِتُكَبِّرُوا اللَّهَ عَلى ما هَداكُمْ  : تا خدا را بخاطر اينكه راه دين را براى شما روشن كرد ، تكبير گوييد . برخى گويند : يعنى بگوييد : اللَّه اكبر على ما هدانا .\r\n وَ بَشِّرِ الْمُحْسِنِينَ  : اهل توحيد و نيكو كاران را بشارت ده .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\n إِنَّ اللَّهَ يُدافِعُ عَنِ الَّذِينَ آمَنُوا  : در اين آيه مؤمنين را بشارت پيروزى داده ، مىفرمايد : خداوند به منظور دفاع از مؤمنين ، غائلهء مشركين را بر طرف مىكند و مؤمنين را يارى ميدهد .\r\n إِنَّ اللَّهَ لا يُحِبُّ كُلَّ خَوَّانٍ كَفُورٍ  : آنهايى را كه به خدا خيانت كرده ، براى او شريك قرار داده و كفر پيشه كرده‌اند ، دوست نميدارد .\r\nزجاج گويد : هر كه نام غير خدا را بر قربانيها ببرد ، خائن كفر پيشه است .\r\nپس از بشارت به دفاع و نصرت مؤمنين ، بيان مىكند كه آنها براى جنگ با مشركين از جانب خدا مأذونند .\r\n أُذِنَ لِلَّذِينَ يُقاتَلُونَ بِأَنَّهُمْ ظُلِمُوا  : به اين جهت به آنها اذن داده شده ، كه ظلم ديده‌اند برنامهء مشركين اذيت و آزار مسلمين بود . روزى نبود كه مجروح يا دست و پا شكستهء مسلمانى نزد پيامبر خدا نيايد و شكايت نكند . اما پيامبر خدا به آنها مىفرمود : صبر كنيد . من مأمور به جنگ نيستم . همين كه بمدينه هجرت كرد ، اين آيه نازل شد و اين اولين آيه‌اى است كه در بارهء جنگ‌هاى اسلامى نازل شده است .\r\n وَ إِنَّ اللَّهَ عَلى نَصْرِهِمْ لَقَدِيرٌ  : آنها را وعدهء پيروزى داده ، مىفرمايد : خدا آنها را يارى مىكند و بر يارى آنها قادر است .\r\nسپس به بيان وضع زندگى آنها پرداخته ، مىفرمايد :\r\n الَّذِينَ أُخْرِجُوا مِنْ دِيارِهِمْ بِغَيْرِ حَقٍّ إِلَّا أَنْ يَقُولُوا رَبُّنَا اللَّهُ  : آنها كه از مكه اخراج شدند و بمدينه يا حبشه رفتند . اگر مراد رفتن بمدينه باشد ، آيه مدنى است و اگر مراد حبشه باشد ، آيه مكى است . اين اخراج به اين صورت بود كه آنها را بقدرى اذيت كردند و تحت فشار قرار دادند كه ناچار شدند جلاى وطن كنند و اين كار ناحق بود . زيرا مىگفتند : پروردگار ما خداى يكتاست .\r\nامام باقر ( ع ) مىفرمايد : اين آيه در بارهء مهاجرين نازل شده و در بارهء آل محمد ( ص ) نيز جارى است زيرا آنها نيز از وطنشان اخراج و ترسانيده شدند .\r\n وَ لَوْ لا   دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَ بِيَعٌ وَ صَلَواتٌ وَ مَساجِدُ  :\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nاگر خدا شر بعضى از مردم را بوسيلهء بعضى دفع نميكرد ، كليساها و كنيسه‌ها و مسجدها ويران مىگشت و پايگاه مقدسى كه در اديان مختلف براى پرستش خدا در روى زمين بوجود آمده است ، از بين مىرفت .\r\nبرخى گويند : صومعه كليساى مسيحيان در كوه و بيابان و بيعه كليساى ايشان در آباديها و مسجد ، عبادتگاه مسلمين و صلوات عبادتگاه يهوديان است .\r\nابن عباس و ضحاك و قتاده گويند : يهوديان به معبد خود « صلات » گويند . بنا بر - اين كلمه معرب است .\r\nحسن گويد : مقصود از « صلات » خود نماز است و خراب شدن نماز يعنى كشته شدن نماز گزاران .\r\nبرخى گويند : مقصود از « صلاة » « مصلى » و نماز خانه است . چنان كه مىفرمايد :\r\n « لا تَقْرَبُوا الصَّلاةَ وَ أَنْتُمْ سُكارى »  ( نساء 43 ) به مسجد در حال مستى نزديك نشويد . ( اما بقرينهء ذيل آيه :  « حَتَّى تَعْلَمُوا ما تَقُولُونَ »  بعيد است كه مقصود مسجد باشد . بلكه مقصود نماز است ) .\r\n يُذْكَرُ فِيهَا اسْمُ اللَّهِ كَثِيراً  : ضمير به مساجد برميگردد . يعنى در مساجد زياد نام خدا برده مىشود . برخى گويند : ضمير به كليسا و كنيسه‌ها نيز برمىگردد . زيرا در آنجاها نيز غالباً نام خدا برده مىشود .\r\n وَ لَيَنْصُرَنَّ اللَّهُ مَنْ يَنْصُرُهُ  : خدا كسانى را كه يارى دينش كنند ، يارى مىكند .\r\n إِنَّ اللَّهَ لَقَوِيٌّ عَزِيزٌ  : خداوند قادر و غالب است .\r\n\r\n","description":"","footnote":"","page_name":" 220 ","page_number":222},
  {"content":"\r\n\r\n\r\n[ سوره الحج ( 22 ) : آيات 41 تا 45 
  ]\r\nالَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ لِلَّهِ عاقِبَةُ الْأُمُورِ ( 41 ) وَ إِنْ يُكَذِّبُوكَ فَقَدْ كَذَّبَتْ قَبْلَهُمْ قَوْمُ نُوحٍ وَ عادٌ وَ ثَمُودُ ( 42 ) وَ قَوْمُ إِبْراهِيمَ وَ قَوْمُ لُوطٍ ( 43 ) وَ أَصْحابُ مَدْيَنَ وَ كُذِّبَ مُوسى فَأَمْلَيْتُ لِلْكافِرِينَ ثُمَّ أَخَذْتُهُمْ فَكَيْفَ كانَ نَكِيرِ ( 44 ) فَكَأَيِّنْ مِنْ قَرْيَةٍ أَهْلَكْناها وَ هِيَ ظالِمَةٌ فَهِيَ خاوِيَةٌ عَلى عُرُوشِها وَ بِئْرٍ مُعَطَّلَةٍ وَ قَصْرٍ مَشِيدٍ ( 45 )\r\n\r\nترجمه :\r\nآنها كه اگر در روى زمين قدرتشان دهيم ، نماز ميگزارند و زكات ميدهند و امر بمعروف و نهى از منكر ميكنند و عاقبت كارها براى خداست . و اگر ترا تكذيب كنند ، پيش از آنها نيز قوم نوح و عاد و ثمود و قوم ابراهيم و قوم لوط و اصحاب مدين تكذيب كردند و موسى تكذيب شد . كافران را مهلت دادم سپس آنها را گريبانگير كردم . چگونه بود انكار من ؟ بسيارى از قريه‌ها را كه ظالم بودند هلاك كرديم و اكنون بناهاى آنها از ساكنين خالى است و بسيارى از چاه‌ها كه معطل مانده و قصرهاى محكم و گچكارى شده كه تهى مانده .\r\n\r\n","description":"","footnote":"","page_name":" 221 ","page_number":223},
  {"content":"\r\n\r\n\r\nقرائت :\r\nاهلكناها : بصريان « اهلكتها » خوانده‌اند .\r\n\r\nلغت :\r\nخاوية : خالى تعطيل : ابطال عمل مشيد : مرتفع و بقولى گچكارى شده .\r\n\r\nمقصود :\r\nاكنون در بارهء مهاجرين مىفرمايد :\r\n الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ  : تمكين ، قدرت - بخشيدن و ابزار كار را در اختيار ديگرى قرار دادن و راهنمايى كردن بر انجام كار است يعنى ما به آنها وسائل كارها را عطا كرديم و در زمين قدرت بخشيديم تا نماز بگزارند و حقوق واجب مالى را ادا كنند .\r\n وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ  : و امر بمعروف و نهى از منكر كنند .\r\nمعروف حق و منكر باطل است ، زيرا حق ، صحتش شناخته شده و باطل ممكن نيست كه صحتش شناخته شود . اين جمله دلالت دارد بر وجوب امر بمعروف و نهى از منكر .\r\nزجاج گويد : اين آيه وصف كسانى است كه خدا را يارى كنند .\r\nامام باقر ميفرمايد : مصداق اين آيه ، به خدا مائيم .\r\n وَ لِلَّهِ عاقِبَةُ الْأُمُورِ  : عاقبت كارها بدست خداست . اين جمله نظير  « إِلَى اللَّهِ تُرْجَعُ الْأُمُورُ »  است يعنى هر ملكى و حكومتى و قدرتى باطل مىشود جز ملك و حكومت و قدرت حق و سرانجام همهء امور بدست خدا مىافتد .\r\nاكنون پيامبر خود را در برابر تكذيب كنندگان تسليت داده ، مىفرمايد :\r\n   وَ إِنْ يُكَذِّبُوكَ فَقَدْ كَذَّبَتْ قَبْلَهُمْ قَوْمُ نُوحٍ وَ عادٌ وَ ثَمُودُ وَ قَوْمُ إِبْراهِيمَ وَ قَوْمُ لُوطٍ وَ أَصْحابُ مَدْيَنَ    : همهء اين امتها - يعنى امت نوح و عاد و ثمود و امت ابراهيم و قوم لوط و اصحاب مدين - پيامبر خود را تكذيب كرده‌اند .\r\n\r\n","description":"","footnote":"","page_name":" 222 ","page_number":224},
  {"content":"\r\n\r\n وَ كُذِّبَ مُوسى  : موسى هم تكذيب شد . اما نه بوسيلهء قومش . زيرا قومش بنى اسرائيل بودند كه به او ايمان آوردند . بلكه بوسيلهء فرعون و قومش تكذيب شد .\r\n فَأَمْلَيْتُ لِلْكافِرِينَ  : كيفر كافران را به تأخير انداختم و آنها را براى مدتى مهلت دادم .\r\n ثُمَّ أَخَذْتُهُمْ  : آن گاه گرفتار عذابشان كردم .\r\n فَكَيْفَ كانَ نَكِيرِ  : استفهام تقريرى است . يعنى تكذيب و كجروى آنها را انكار كردم و نعمتشان را به نعمت و حياتشان را بهلاك تبديل كردم .\r\nسپس در بارهء عذاب آنها كه پيامبران را تكذيب كردند ، مىفرمايد :\r\n فَكَأَيِّنْ مِنْ قَرْيَةٍ أَهْلَكْناها وَ هِيَ ظالِمَةٌ فَهِيَ خاوِيَةٌ عَلى عُرُوشِها  : چه قريه‌ها كه هلاك كرديم و به عذاب گرفتار نموديم . بخاطر اينكه اهل قريه‌ها بواسطهء تكذيب انبياء و كفر ، ظالم بودند و اكنون اين قريه‌ها كه سقف‌هايشان فرو ريخته ، خالى از سكنه هستند .\r\n وَ بِئْرٍ مُعَطَّلَةٍ وَ قَصْرٍ مَشِيدٍ  : و چه چاه‌ها كه صاحبانشان هلاك شدند و خشكيدند و از آب كشيدن تعطيل ماندند و فراموش شدند و چه قصرهاى بلند و گچكارى شده كه ويران گشتند و از ساكنان آنها خبرى و نشانى نيست . ( چه رستم صولتان و رويين تنانى كه داس عذاب همه را درو كرد و چه جهان گشايان مغرور و سبكسر كه در برابر پيام عذاب به خاك تباهى غلطيدند . بقول محمود غزنوى :\r\n هزار شهر گشادم بيك اشارت دست * هزار قلعه گرفتم بيك فشردن پاى \r\n چو مرگ تاختن آورد هيچ سود نكرد * قضا قضاى خداى است و ملك ملك خداى ) \r\nدر تفسير اهل بيت در بارهء « بئر معطله » آمده است : چه بسيار دانشمندانى كه به علم آنها كارى ندارند و از وجود آنها استفاده نميشود .\r\nضحاك گويد : اين چاه در يكى از آباديهاى حضرموت بنام حاضور بود كه صالح باتفاق چهار هزار نفر افراد مؤمن بر سر آن آمدند و چون صالح مرد ، گفتند\r\n\r\n","description":"","footnote":"","page_name":" 223 ","page_number":225},
  {"content":"\r\n\r\n« حضرموت » و آنجا حضرموت ناميده شد . پس از موت صالح آنها زياد شدند و كافر گرديدند و به بت پرستى پرداختند . خداوند پيامبرى بنام حنظله بسوى ايشان فرستاد .\r\nآنها حنظله را كشتند . خدا هم آنها را هلاك كرد و چاهشان معطل ماند و كاخ پادشاهشان ويران گرديد .\r\n\r\n","description":"","footnote":"","page_name":" 224 ","page_number":226},
  {"content":"\r\n\r\n\r\n[ سوره الحج ( 22 ) : آيات 46 تا 51 
  ]\r\nأَ فَلَمْ يَسِيرُوا فِي الْأَرْضِ فَتَكُونَ لَهُمْ قُلُوبٌ يَعْقِلُونَ بِها أَوْ آذانٌ يَسْمَعُونَ بِها فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ ( 46 ) وَ يَسْتَعْجِلُونَكَ بِالْعَذابِ وَ لَنْ يُخْلِفَ اللَّهُ وَعْدَهُ وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ ( 47 ) وَ كَأَيِّنْ مِنْ قَرْيَةٍ أَمْلَيْتُ لَها وَ هِيَ ظالِمَةٌ ثُمَّ أَخَذْتُها وَ إِلَيَّ الْمَصِيرُ ( 48 ) قُلْ يا أَيُّهَا النَّاسُ إِنَّما أَنَا لَكُمْ نَذِيرٌ مُبِينٌ ( 49 ) فَالَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ رِزْقٌ كَرِيمٌ ( 50 )\r\nوَ الَّذِينَ سَعَوْا فِي آياتِنا مُعاجِزِينَ أُولئِكَ أَصْحابُ الْجَحِيمِ ( 51 )\r\n\r\nترجمه :\r\nآيا در زمين سير نميكنند تا دلهايى داشته باشند كه به آن تعقل كنند و گوشها كه به آن بشنوند . زيرا چشم‌ها كور نميشود ولى دلهايى كه در سينه‌ها هستند كور مىشوند . عذاب را به شتاب از تو مىخواهند . هرگز خداوند وعدهء خود را تخلف\r\n\r\n","description":"","footnote":"","page_name":" 225 ","page_number":227},
  {"content":"\r\n\r\nنميكند و يك روز پيش خداى مانند هزار سال است از روزهايى كه مىشماريد .\r\nچه قريه‌ها كه آنها را مهلت دادم و اهلشان ظالم بودند . سپس گرفتمشان و بازگشت بسوى من است . بگو : اى مردم ، من براى شما ترساننده‌اى آشكارم . آنها كه ايمان آوردند و عمل صالح كردند ، برايشان مغفرت و روزى خوبى است و آنها كه در راه ابطال آيات ما كوشش كردند و مسابقه گذاشتند ، اصحاب دوزخند .\r\n\r\nقرائت :\r\nتعدون : ابن كثير و اهل كوفه - بجز عاصم - به ياء و ديگران به تاء خوانده‌اند .\r\nقرائت ياء با « يستعجلونك » مناسب است .\r\nمعاجزين : ابن كثير و ابو عمرو در اينجا و در سورهء سبا بصيغهء اسم فاعل از باب تفعيل خوانده‌اند . اين قرائت به معناى اين است كه آنها به ياران رسول نسبت عجز ميدادند و قرائت ديگران به معناى اين است كه آنها گمان ميكردند : ما عاجز هستيم .\r\n\r\nمقصود :\r\nاكنون دستور مىدهد كه در بارهء سرگذشت آنها كه پيامبران خدا را تكذيب كردند بينديشند و عبرت بگيرند . مىفرمايد :\r\n أَ فَلَمْ يَسِيرُوا فِي الْأَرْضِ  : آيا قوم تو در سرزمين‌هاى يمن و شام گردش نميكنند ؟\r\n فَتَكُونَ لَهُمْ قُلُوبٌ يَعْقِلُونَ بِها أَوْ آذانٌ يَسْمَعُونَ بِها  : تا با چشم دل حوادث آموزنده را بنگرند و به گوش خويش داستان زندگى و مرگ و سعادت و بدبختى گذشتگان را بشنوند و تعقل كنند و عبرت گيرند .\r\n فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  : زيرا چشم‌ها كور نميشوند ، اما دلها كه در سينه‌هايند ، كور مىشوند .\r\nاينكه مىگويد : دلهايى كه در سينه‌هايند ، براى تأكيد است و الا جاى دل در سينه است . چنان كه مىگويد :  « يَقُولُونَ بِأَفْواهِهِمْ »  ( آل عمران 167 ) با دهانشان\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nسخن مىگويند . « 1 » برخى مىگويند : اينكه مىگويد : دلهايى كه در سينه‌هايند ، براى اين است اشتباه بقلب نخل نشود . هم چنان كه در  « يَقُولُونَ بِأَفْواهِهِمْ »  براى اين است كه گاهى سخن به غير زبان است .\r\nمقصود اين است كه : چشمها اگر چه كور باشند ، در حقيقت كور نيستند به شرطى كه صاحبان چشم‌هاى كور عارف به حق باشند . اما كورى دل كورى حقيقى است كه انسان را به انكار توحيد وادار مىكند .\r\n وَ يَسْتَعْجِلُونَكَ بِالْعَذابِ  : از تو مىخواهند كه عذاب را بر آنها نازل كنى .\r\n وَ لَنْ يُخْلِفَ اللَّهُ وَعْدَهُ  : اما خدا وعدهء خود را در نازل كردن عذاب به تأخير نمىافكند . ابن عباس مىگويد : يعنى در روز بدر عذاب مىفرستد .\r\n وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  : در بارهء اين آيه اقوالى است :\r\n1 - يعنى يك روز از روزهاى آخرت با هزار سال از روزهاى دنيا برابر است .\r\nاين قول از ابن عباس وعدهء ديگرى است . بنا بروايت ديگر ابن عباس مىگفت : يك روز از روزهايى كه خداوند آسمان‌ها و زمين را در آن آفريد با هزار سال برابر است .\r\nدر روايت است كه فقرا نصف روز - كه پانصد سال است - پيش از اغنيا به بهشت مىروند .\r\n\r\n\r\n","description":"","footnote":"\r\n( 1 ) - امروز بر اينند كه آلت تفكر و انديشه مغز است . ولى قرآن هميشه تفكر و انديشه را بقلب نسبت ميدهد . البته متفكر حقيقى روح است . بحث در اين است كه آيا آلت تفكر چيست ؟\r\nقلب يا مغز ؟\r\nبعضى از دانشمندان جديد به اين نكته توجه كرده‌اند كه قلب بر مغز تقدم دارد و در حقيقت فرمانده مغز قلب است و مغز خود آلتى است در دست مغز . بدون اينكه در بارهء صحت گفتهء قرآن ترديدى كنيم ، بايد منتظر باشيم تا علم پرده از روى اين حقيقت برگيرد و يكى ديگر از معجزات علمى قرآن روشن گردد .\r\nفعلا مىتوان گفت : مسلم است كه اگر قلب لحظه‌اى از فرستادن خون به اعضاء خوددارى كند ، انسان با همهء خصوصياتش و با همهء افكار و عواطفش ، از بين مىرود . در حالى كه اگر مغز از كار بيفتد ، مرگ حتمى و مسلم نيست . آيا مىتوان به حكم همين قاعده ، تقدم قلب را بر مغز قبول كرد و تفكر مغز را هم عملى دانست كه زير فرمان و به يارى قلب صورت مىگيرد ؟\r\n","page_name":" 227 ","page_number":229},
  {"content":"\r\n\r\nپس مقصود از آيه اين است كه : آنها براى عذاب عجله مىكنند و حال آنكه يك روز از ايام عذاب ايشان در آخرت برابر هزار سال است .\r\n2 - يعنى در برابر قدرت خداوند يك روز و هزار سال يكى است ، فرقى نيست .\r\nكه عذابى كه آنها براى آن عجله دارند ؛ فورى واقع شود يا به تأخير افتد . لكن خداوند متعال از روى تفضل آنها را مهلت ميدهد و هيچ چيز از او فوت نميشود .\r\n3 - يعنى عذاب يك روز از لحاظ شدت و عظمت در عالم ديگر برابر است با عذاب هزار سال در اين دنيا . هم چنان كه يك روز از نعمتهاى بهشت با نعمت هزار سالهء اين جهان برابر است .\r\nپس روزهاى عذاب دير گذرد و روزهاى خوشى زود گذر است . يك روز عذاب مثل هزار سال مىگذرد و هزار سال خوشى مثل يك روز مىگذرد . چنان كه گفته مىشود :\r\n« ايام السرور قصار و ايام الهموم طوال » روزهاى خوشى كوتاه و روزهاى غم طولانى است شاعر گويد :\r\n يطول اليوم لا القاك فيه * و حول نلتقى فيه قصير \r\nروزى كه ترا نبينم طول مىكشد و سالى كه ترا ملاقات كنم كوتاه است .\r\n وَ كَأَيِّنْ مِنْ قَرْيَةٍ أَمْلَيْتُ لَها وَ هِيَ ظالِمَةٌ  : چه بسيار قريه‌ها كه مردمشان را - كه ظالم و مستحق عذاب بودند - در اول مهلت دادم .\r\n ثُمَّ أَخَذْتُها وَ إِلَيَّ الْمَصِيرُ  : آن گاه هلاكشان كردم و بازگشت هر كسى بسوى من است .\r\n قُلْ يا أَيُّهَا النَّاسُ إِنَّما أَنَا لَكُمْ نَذِيرٌ مُبِينٌ  : بگو : اى مردم ، من شما را از معاصى خدا مىترسانم و وظائف شما را براى شما بيان مىكنم .\r\n فَالَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ رِزْقٌ كَرِيمٌ  : آنها كه ايمان آورده ، عمل صالح كنند ، در برابر معاصى آمرزش خدا نصيبشان مىشود و از نعمت بهشت برخوردار مىشوند ، زيرا نعمت بهشت بهترين نعمتها در بهترين خانه‌هاست .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\n وَ الَّذِينَ سَعَوْا فِي آياتِنا مُعاجِزِينَ أُولئِكَ أَصْحابُ الْجَحِيمِ  : سعى كوشش در راه رفتن و تند رفتن است : يعنى كسانى كه در ابطال آيات ما مىكوشند و مبالغه مىكنند تا بر ما غالب آيند و بر ما سبقت گيرند با به گمان اينكه ما را بعجز مىآورند اصحاب دوزخ هستند .\r\nپايان\r\n\r\n","description":"","footnote":"","page_name":" 229 ","page_number":231},
  {"content":"\r\n\r\n\r\nفهرست جلد شانزدهم ترجمهء تفسير « مجمع البيان »\r\nاز اول سوره طه تا آيهء 51 سورهء حج جزء 16 - 17 فضيلت سورهء طه 3 آيهء 1 تا 8 و ترجمه و لغت 5 اعراب و مقصود 6 آيهء 9 تا 16 و ترجمه 10 قرائت ، اعراب و مقصود 11 دلالت آيات 15 آيهء 17 تا 36 16 ترجمه ، قرائت و لغت 17 اعراب 18 مقصود 19 آيهء 37 تا 44 24 ترجمه ، قرائت و لغت 25 اعراب و مقصود 26 آيهء 45 تا 56 32 ترجمه ، قرائت و لغت 33 مقصود 34 آيهء 57 تا 66 38 ترجمه و قرائت 39 مقصود 40 آيهء 67 تا 75 44 آيهء 76 ترجمه و قرائت 45 لغت ، اعراب و مقصود 46 آيهء 77 تا 85 51 آيهء 86 ، ترجمه و قرائت 52 لغت ، اعراب و مقصود 53 آيهء 87 تا 96 58 ترجمه ، قرائت و لغت 59 اعراب و مقصود 60 آيهء 97 تا 107 66 ترجمه ، قرائت و لغت 67 مقصود 68 آيهء 108 تا 115 72 ترجمه ، قرائت و لغت 73 اعراب و مقصود 74 نظم آيات 78 آيهء 116 تا 125 79 ترجمه ، قرائت ، لغت و مقصود 80 پرسش و پاسخ 81 آيهء 126 تا 130 و ترجمه 85 قرائت ، لغت و مقصود 86\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nآيهء 131 تا 135 و ترجمه 89 قرائت ، اعراب و شأن نزول 90 مقصود 91 دلالت آيات 93 سورهء انبياء ( جزء هفدهم ) فضيلت و تفسير سوره 94 آيهء 1 تا 5 و ترجمه 95 قرائت ، اعراب و مقصود 96 دلالت آيات 98 آيهء 6 تا 10 ، ترجمه و قرائت 99 اعراب و مقصود 100 آيهء 11 تا 20 103 ترجمه ، لغت و اعراب 104 مقصود 105 نظم آيات 108 آيهء 21 تا 29 109 آيهء 30 ، ترجمه ، قرائت و اعراب 110 مقصود 111 نظم آيات 115 آيه 31 تا 35 و ترجمه 117 لغت ، اعراب و مقصود 118 نظم آيات 120 آيهء 36 تا 40 ، ترجمه و لغت 121 اعراب و مقصود 122 آيهء 41 تا 45 و ترجمه 125 قرائت ، لغت و مقصود 126 نظم آيات 128 آيهء 46 تا 50 ، ترجمه و قرائت 129 لغت ، اعراب و مقصود 130 نظم آيات 131 آيهء 51 تا 60 132 ترجمه ، قرائت و مقصود 133 آيهء 61 تا 70 136 ترجمه ، لغت ، اعراب و مقصود 137 آيهء 71 تا 75 و ترجمه 143 لغت ، اعراب و مقصود 144 آيهء 76 تا 80 و ترجمه 146 قرائت ، لغت ، اعراب و مقصود 147 آيهء 81 تا 86 و ترجمه 151 لغت ، اعراب و مقصود 152 آيهء 87 تا 90 و ترجمه 156 قرائت ، لغت ، اعراب و مقصود 157 آيهء 91 تا 95 ، ترجمه و قرائت 160 مقصود 161 آيهء 96 تا 103 و ترجمه 163 قرائت ، لغت و اعراب 164 مقصود 165 آيهء 104 تا 112 و ترجمه 169 قرائت و اعراب 170 مقصود 171 سوره حج تعداد آيات ، فضيلت و تفسير سوره 176 آيهء 1 تا 4 177 آيهء 5 ، ترجمه ، قرائت و لغت 178\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nاعراب و شأن نزول 179 مقصود 180 آيهء 6 تا 10 ، ترجمه و اعراب 184 مقصود 185 آيهء 11 تا 15 و ترجمه 187 قرائت ، لغت و اعراب 188 شأن نزول و مقصود 189 آيه 16 تا 18 و ترجمه 192 اعراب و مقصود 193 آيهء 19 تا 24 و ترجمه 195 قرائت ، لغت و شأن نزول 196 مقصود 197 آيهء 25 تا 30 200 ترجمه ، قرائت و لغت 201 اعراب و مقصود 202 آيهء 31 تا 35 و ترجمه 209 قرائت ، لغت و مقصود 210 آيهء 36 تا 40 214 ترجمه و قرائت 215 لغت ، اعراب و مقصود 216 آيهء 41 تا 45 و ترجمه 221 قرائت ، لغت و مقصود 222 آيهء 45 تا 51 و ترجمه 225 قرائت و مقصود 226 فهرست 230\r\n\r\n\r\n","description":"","footnote":"","page_name":" 232 ","page_number":234}
  ]