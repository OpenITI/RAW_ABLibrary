[
  {"content":"\r\nترجمه و تفسير نهج البلاغه\r\nجلد چهاردهم\r\nبقيهء تفسير عمومى خطبه هاى\r\nهشتاد و هفتم\r\nمحمد تقى جعفرى\r\n","description":"","footnote":"","page_name":" 1 ","page_number":1},
  {"content":"\r\nچاپ اول : 1363 ، 10 هزار نسخة\r\nدفتر نشر فرهنگ اسلامى\r\nنام كتاب : ترجمه و تفسير نهج البلاغه جلد 14\r\nمؤلف : محمد تقى جعفرى\r\nچاپ دوم : 1372\r\nتعداد : 5 هزار جلد\r\nچاپ و نشر : دفتر نشر فرهنگ اسلامى\r\nتهران - خيابان فردوسى ، رو به روى فروشگاه شهر و روستا\r\nمركز پخش تهران : 6450307 ، مركز پخش شهرستانها : 3112100\r\n","description":"","footnote":"","page_name":" 2 ","page_number":2},
  {"content":"\r\n\r\nخطبهء هشتاد و هفتم\r\nبسم الله الرّحمن الرّحيم\r\n\r\n87 - و من خطبة له عليه السّلام و هي في بيان صفات المتقين و صفات الفساق و التنبيه إلى مكان العترة الطيبة و الظن الخاطئ لبعض الناس\r\nعباد الله ، إنّ من أحبّ عباد الله إليه عبدا أعانه الله على نفسه ، فاستشعر الحزن ، و تجلبب الخوف ، فزهر مصباح الهدى في قلبه ، و أعدّ القرى ليومه النّازل به ، فقرّب على نفسه البعيد ، و هوّن الشّديد . نظر فأبصر ، و ذكر فاستكثر ، و ارتوى من عذب فرات سهّلت له موارده ، فشرب نهلا ، و سلك سبيلا جددا .\r\nقد خلع سرابيل الشّهوات ، و تخلَّى من الهموم ، إلَّا همّا واحدا انفرد به ، فخرج من صفة العمى ، و مشاركة أهل الهوى ، و صار من مفاتيح أبواب الهدى ، و مغاليق أبواب الرّدى . قد أبصر طريقه ، و سلك سبيله ، و عرف مناره ، و قطع غماره ، و استمسك من العرى بأوثقها ، و من الحبال بأمتنها ، فهو من اليقين على مثل ضوء الشّمس ، قد نصب نفسه لله - سبحانه - في أرفع الأمور ، من إصدار كلّ وارد عليه ، و تصيير كلّ فرع إلى أصله . مصباح ظلمات ، كشّاف\r\n","description":"","footnote":"","page_name":" 3 ","page_number":3},
  {"content":"\r\nعشوات ، مفتاح مبهمات ، دفّاع معضلات ، دليل فلوات ، يقول فيفهم ، و يسكت فيسلم . قد أخلص لله فاستخلصه ، فهو من معادن دينه ، و أوتاد أرضه . قد ألزم نفسه العدل ، فكان أوّل عدله نفي الهوى عن نفسه ، يصف الحقّ و يعمل به ، لا يدع للخير غاية إلَّا أمّها ، و لا مظنّة إلَّا قصدها ، قد أمكن الكتاب من زمامه ، فهو قائده و إمامه ، يحلّ حيث حلّ ثقله ، و ينزل حيث كان منزله .\r\nصفات الفساق و آخر قد تسمّى عالما و ليس به ، فاقتبس جهائل من جهّال ، و أضاليل من ضلَّال ، و نصب للنّاس أشراكا من حبائل غرور ، و قول زور ، قد حمل الكتاب على آرائه ، و عطف الحقّ على أهوائه ، يؤمن النّاس من العظائم ، و يهوّن كبير الجرائم ، يقول : أقف عند الشّبهات ، و فيها وقع ، و يقول : أعتزل البدع ، و بينها اضطجع ، فالصّورة صورة إنسان ، و القلب قلب حيوان ، لا يعرف باب الهدى فيتّبعه ، و لا باب العمى فيصدّ عنه . و ذلك ميّت الأحياء عترة النبي « فأين تذهبون » « و أنّى تؤفكون و الأعلام قائمة ، و الآيات واضحة ، و المنار منصوبة ، فأين يتاه بكم و كيف تعمهون\r\n","description":"","footnote":"","page_name":" 4 ","page_number":4},
  {"content":"\r\nو بينكم عترة نبيّكم و هم أزمّة الحقّ ، و أعلام الدّين ، و ألسنة الصّدق فأنزلوهم بأحسن منازل القرآن ، وردوهم ورود الهيم العطاش .\r\nأيّها النّاس ، خذوها عن خاتم النّبيّين صلَّى الله عليه و آله و سلَّم : « إنّه يموت من مات منّا و ليس بميّت ، و يبلى من بلي منّا و ليس ببال » فلا تقولوا بما لا تعرفون ، فإنّ أكثر الحقّ فيما تنكرون ، و اعذروا من لا حجّة لكم عليه - و هو أنا - 89 ، ألم أعمل فيكم بالثّقل الأكبر و أترك فيكم الثّقل الأصغر قد ركزت فيكم راية الإيمان ، و وقفتكم على حدود الحلال و الحرام ، و ألبستكم العافية من عدلي ، و فرشتكم المعروف من قولي و فعلي ، و أريتكم كرائم الأخلاق من نفسي ، فلا تستعملوا الرّأي فيما لا يدرك قعره البصر ، و لا تتغلغل إليه الفكر .\r\nظن خاطئ و منها : حتّى يظنّ الظَّانّ أنّ الدّنيا معقولة على بني أميّة ، تمنحهم درّها ، و توردهم صفوها ، و لا يرفع عن هذه الأمّة سوطها و لا سيفها ، و كذب الظَّانّ لذلك . بل هي مجّة من لذيذ العيش يتطعّمونها برهة ، ثمّ يلفظونها جملة\r\n","description":"","footnote":"","page_name":" 5 ","page_number":5},
  {"content":"\r\n\r\nترجمهء خطبهء هشتاد و هفتم\r\nدر اين خطبه صفات مردم متّقى و رشد يافتگان كه در سبيل عرفان حقيقى بمقام والائى رسيده اندو صفات مردم فاسق و منحرف را بيان مىفرمايد و سپس بمقام عظيم خاندان عصمت اشاره مىفرمايد و آن گاه حجّت بودن خود را براى مردم توضيح مىدهد و در پايان خطبه گمان خلاف واقع برخى از ظاهر بينان را در بارهء بنى اميّه متذكَّر مىشود اى بندگان خدااز محبوبترين بندگان خدا در پيشگاه ربوبى بنده ايست كه خداوند [ سبحان 
  ] او را در شناخت خود و ساختن آن يارى فرمايد [ اين انسان مورد عنايت خداوندى 
  ] لباسى از اندوه بر تن نمودو پوشاكى از بيم بر خود پوشيدنتيجه چنين شد كه چراغ هدايت در دلش برافروخت و براى آن روزى كه مانند مهمان بر او وارد خواهد شد ، آماده گشت ، پس دور را بر خود نزديكو سخت را بر خود آسان گرفت [ در عوامل عبرت و حكمت هستى 
  ] نگريست و بمقام بينائى رسيد به ياد خدا افتاد به ذكر فراوان پرداخت از نهرى گوارا و شيرين سيراب شد كه جايگاههاى ورود به آن نهر را براى او تسهيل نمود نخستين آب گوارا را آشاميد و راهى روشن و هموار در پيش گرفت پيراهنهاى شهوات را از خود بر كندو از همهء انواع غمّ رها گشت ، مگر يك غمّ كه خود او به تنهائى آن را پذيرفتن تيجه اين بود كه از صفت نابينائىو از شركت در هواى اهل هوى بر كنار گشت - 20 [ اين انسان مورد عنايت خداوندى 
  ] كليدهايى براى گشودن درهاى هدايت و قفلهايى براى درهاى هلاكت در گمراهى گشت بينائى براهش پيدا كرد و در مسير خود به حركت پرداخت و نشان رستگارى خود را با براهين روشن شناخت و از فرو رفتن در شهوات برگسيخت و از وسائل نجات به -\r\n","description":"","footnote":"","page_name":" 6 ","page_number":6},
  {"content":"\r\nاستوارترين آنها چنگ زدو از طنابهاى نگهدارنده به محكمترين آنها درجهء يقين او همانند نور خورشيد پر فروغ گشت و نفس خود را فقط براى خدا بر پاداشت - در بزرگترين اموراز صادر نمودن هر چه كه به او وارد شود و برگرداندن هر فرعى به اصل خود . چراغى است در ظلمات و كشف كنندهء تاريكىها و شبهات كليدى براى گشودن ابهامها و بر طرف كنندهء دشواريها او راهنمائى است در بيابانهاى [ بىسر و ته مسائل حيات 
  ] سخن مىگويد آن را مىفهماند و سكوت مىكند سالم مىماند اخلاص به خدا مىورزد و خداوند سبحان او را بمقام مخلصين نائل مىسازد [ اين رشد يافته 
  ] از معادن دين خداوندى و مانند ميخهاى محكم از عوامل نگهدارندهء ارزشها 
  ] در زمين او استخود را بر عدل و دادگرى ملزم نموده و نخستين عدل وى در بارهء خويشتن ، نفى هوى و اميال از نفس خود مىباشد حقّ را توصيف و عمل بر حقّ مىنمايدبراى خير [ و كمال 
  ] هيچ نهايتى را رها نمىكند مگر اين كه قصد وصول به آن را در درون خود دارد و هيچ مورد گمان خير و رشد را از دست نمىدهد مگر اين كه قصد رسيدن به آن دارد كتاب الهى را بر مهار خود مسلَّط ساخته است به همين جهت قرآن است كه رهبر و پيشواى او است در هر جا كه بار دستورات آن كتاب آسمانى حلول كند ، در همان جا فرود مىآيد و هر جائى كه آن نامهء ربوبى نزول كند ، منزل مىگزيند .\r\nصفات منحرفين - انسانى ديگر نيز وجود دارد كه نام عالم به خود گرفته و عالم نيست ، [ اين نابخرد 
  ] نادانىهايى را از نادانان و گمراهيهائى را از گمراهان كسب كرده دامهائى از طنابهاى فريبا و گفتار بىاساس پيش پاى مردم گسترده است كتاب الهى را بر آراى [ باطل خود 
  ] حمل و تأويل نموده و حقّ را بر هواهاى خويش برگردانده است مردم را از حوادث يا خطاهاى بزرگ ايمن نموده و گناهان بزرگ را بر آنان ناچيز\r\n","description":"","footnote":"","page_name":" 7 ","page_number":7},
  {"content":"\r\nجلوه مىدهد ادّعا مىكند كه در شبهه‌ها توقّف نموده [ و مرتكب آنها نمىشوم 
  ] در حالى كه در همان شبهات غوطه مىخورد و مىگويد از بدعتها كناره گيرى مىكنم ، در صورتى كه در ميان بدعتها آرميده است صورتش صورت انسانى ولى قلبى چون قلب حيوانى در درونش اين نابكار در ورودى رشد و هدايت را نمىشناسد كه [ از آن وارد شود 
  ] و از رشد و هدايت پيروى نمايد نيز اين [ انسان نما 
  ] در ورودى نابينائى را نمىداند تا از ورود به آن امتناع بورزد و او است مرده اى در ميان زندگان دودمان پيامبر اكرم ( ص ) - 69 پس بكجا مىرويد و بكدامين پستىها برميگرديد - در حالى كه علائم [ راه راست 
  ] بر پا و آيات واضح و راهنماى روشن [ بر سر راه 
  ] منصوب است شما بكدامين گمراهى گردانده مىشويد و چگونه در تاريكىها غوطه ور مىگرديد در حالى كه دودمان پيامبرتان در ميان شما است آنان زمامداران حقّ و پيشتازان دين و زبانهاى صدقند آنانرا در بهترين و مناسبترين مقام قرآنى كه دارند تلقّى نمائيد وارد شويد به آنان مانند ورود شتران تشنه به چشمه سارهاى گوارا هان ، اى مردم ، اين روايت را از خاتم پيامبران صلَّى الله عليه و آله بگيريدكه فرموده است : « كسى كه از ما مىميرد ، مرده نيست و كسى كه از ما مىپوسد پوسيده نيست » پس آنچه را كه نمىدانيد نگوئيدزيرا بيشترين حقّ در آنها است كه شما انكار مىكنيد معذور بداريد كسى را كه شما بر او حجّتى نداريد - و او منم آيا من در ميان شما به قرآن عمل نكردم و آيا در ميان شما دودمان پاك پيامبر را [ براى برخوردارى از هدايتشان 
  ] بوديعت ننهادم پرچم ايمان را در ميان شما محكم نصب نمودم و شما را به حدود حلال و حرام آگاه ساختم و از دادگرى خود لباس عافيت بر شما پوشاندم و بساط نيكو از گفتار و كردارم را براى شما گستردم و اخلاق نيكوى خويشتن را بشما ارائه نمودم پس در آن موارد كه بينشتان ژرفاى آن را در نمىيايد ، و\r\n","description":"","footnote":"","page_name":" 8 ","page_number":8},
  {"content":"\r\nتفكَّرات از نفوذ در آن ناتوانست رأى و نظر [ نابجا 
  ] به كار نبريد گمانى خطاكارانه - تا آن گاه كه گمان كننده چنين پندارد كه دنيا وابسته و در انحصار بنى اميّه است دنيا منافع خود را به آنان [ گروه نابكار بنى اميّه 
  ] مىبخشد و آنان را به امتيازات صاف خود وارد مىنمايد و تازيانه و شمشير اين تبهكاران از اين امّت برداشته نخواهد گشت گمان كنندهء چنين پندار بىاساس دروغ مىگويد بلكه روزگار مراد آنان ، چونان آب دهان يا چيز محقّرى از غذا است كه پس از جويدن بيرون انداخته شود - آنان زمانى بدين نحو از عيش لذّت بار برخوردار گشته و سپس همهء آن را بيرون خواهند انداخت\r\n","description":"","footnote":"","page_name":" 9 ","page_number":9},
  {"content":"\r\n\r\nتفسير عمومى خطبهء هشتاد و هفتم\r\nبراى توضيح و تفسير اين خطبهء شريفه ، نخست يكايك مضامين عاليه اى كه در آن آمده است ، مانند فهرست مطالب متذكَّر مىشويم ، سپس به تفسير آنها مىپردازيم : 5 ، 6 - عباد الله ، إنّ من أحبّ عباد الله إليه عبدا أعانه الله على نفسه 1 - محبوب خداوندى آن انسانى است كه خداوند او را در شناخت خويشتن و ساختن آن ، يارى نموده است .\r\n2 - لباس انسانى كه محبوب خدا بوده و به شناخت و ساخت خويشتن توفيق يافته است از اندوه و پوشاكى از بيم به خود پوشيده است .\r\n3 - نتيجهء شناخت و ساخت خويشتن كه انسان را بمقام والاى محبوبيّت خداوندى نائل مىسازد ، ظهور فروغ تابناك هدايت در درون او است .\r\n4 - اين محبوب خدا آمادهء قرار گرفتن در پيشگاه خدا در آن روز با عظمت است كه قطعا فرا خواهد رسيد .\r\n5 - واقعيّاتى را كه براى او دور مىنمايد ، به خود نزديك مىسازد .\r\n6 - شدائد رنگارنگ روزگاران را براى خود آسان ساخته است .\r\n","description":"","footnote":"","page_name":" 10 ","page_number":10},
  {"content":"\r\n7 - در اين دنيا با بينائى نافذ مىنگرد .\r\n8 - او بطور فراوان در ذكر خداوندى بسر مىبرد .\r\n9 - از آب حيات حقّ و حقيقت كه گواراى جان است سيراب مىشود .\r\n10 - مدخلهاى ورود به آن آب حيات را بر خود هموار نموده است .\r\n11 - با اوّلين جرعه‌ها از آن آب حياتبخش ، راه روشن و هموار را پيش مىگيرد .\r\n12 - لباسهاى گوناگون شهوات را بر مىكند .\r\n13 - و از هر گونه همّ و غمّ رها شده جز يك همّ و نگرانى مقدّس كه براى خود به تنهائى انتخاب نموده است .\r\n14 - او از صفت مهلك نابينائى نجات يافته است .\r\n15 - در حيات خود شركتى با هوى پرستان ندارد .\r\n16 - اين محبوب خدا كليد گشايندهء درهاى هدايت ، و قفل درهاى ضلالت و هلاكت است .\r\n17 - راهى را كه بايد سپرى كند ، با بينائى شايسته تشخيص داده ، مشعلهاى فروزان الهى را كه سر راهش نصب شده است ، شناخته و ناهمواريها و فرو رفتن در فراز و نشيبهاى راهش را پشت سر مىگذارد .\r\n18 - اين انسان رهرو كمال به محكمترين وسائل صعود به ارزشهاى انسانى - الهى چنگ زده است .\r\n19 - يقينى كه در درون او بوجود آمده است ، مانند نور خورشيد است كه بهر چيزى بتابد آن را روشن مىسازد .\r\n20 - نفس خويشتن را در با اهمّيّتترين امور فقط براى خدا گمارده و در نتيجه عمل وى در هر حادثه اى كه با او ارتباط برقرار مىكند ، و به او وارد مىگردد ، انعكاس كنندهء كمال او مىباشد و هر فرعى كه براى او پيش آيد با بهترين وجه به اصل آن برمىگرداند و بر آن تطبيق مىنمايد .\r\n","description":"","footnote":"","page_name":" 11 ","page_number":11},
  {"content":"\r\n21 - اين محبوب خدا چراغى است فروزان در ظلمتكده‌هاى دنيا و باز كنندهء مشتبهات و تاريكىها .\r\n22 - او كليدى است براى گشودن مشكلات .\r\n23 - راهنماى كاروانيان حيات در زندگى .\r\n24 - سخنى را كه مىگويد ، آن را مىفهماند .\r\n25 - و در آن هنگام كه موقعيت مقتضى سكوت است ، ساكت مىشود و سالم مىماند .\r\n26 - اخلاص بمقام ربوبى مىورزد و بدرجهء رفيعهء مخلصين نائل مىگردد .\r\n27 - اين محبوب خدا يكى از معادن دين الهى است .\r\n28 - او از عوامل نگهدارندهء ارزشهاى انسانى در روى زمين است .\r\n29 - حق و حقيقت را توصيف مىنمايد و خود به آن عمل مىنمايد .\r\n30 - عدالت را بر نفس خود الزام نموده و اولين عدل و دادگرى او منتفى ساختن هوى و هوسهاى پليد از نفس خويشتن است .\r\n31 - هيچگونه غايت و نهايتى براى خير و كمال را رها نمىسازد مگر اين كه وصول به آن را قصد مىكند .\r\n32 - او چنان در جاذبهء حق قرار گرفته است كه به مجرد گمان و احتمال براى وصول به آن حركت مىنمايد .\r\n33 - مهار وجود خود را به كتاب الله سپرده و آن كتاب الهى را براى خود رهبر و راهنما ميداند .\r\nاين بود محصول اجمالى سخنان امير المؤمنين ( ع ) در توصيف سالكان راه حق و حقيقت در اين خطبه . اگر چه همهء سخنان امير المؤمنين ( ع ) بيان واقعيات محض در بارهء « انسان آن چنان كه هست » و « انسان آن چنان كه بايد » مىباشد ، لذا همهء آن صاحبنظران كه از وجدان بيدار برخوردارند ، گفته‌اند : « كتاب نهج البلاغه پائينتر از كتاب الهى و بالاتر از كتاب بشرى است » با\r\n","description":"","footnote":"","page_name":" 12 ","page_number":12},
  {"content":"\r\nاين حال در نهج البلاغه در چند مورد بيان حقيقت در قلمرو عرفان و كمال روحانى به آن حدّ نهائى مىرسد كه فوق آن قابل تصوّر نيست . از آن جمله يكى همين خطبهء شريفه است كه غايت حكمت وجودى و كمال عرفانى انسانى را بيان فرموده و دوم سخنانى است كه در توصيف متّقين به همام فرموده است .\r\nبدانجهت كه اين جانب در صدد آن بودم كه در همين تفسير نهج البلاغه مطالب مربوط به عرفان را در حدود توانائى محدودم ، در پرتو سخنان رهبر عرفان و پيشتاز سالكان راه حقّ علىّ بن ابي طالب ( ع ) متذكَّر شوم ، مناسبترين موقعيّت را در تفسير همين خطبه تشخيص دادم ، اگر چه چنان كه در بالا اشاره شد همهء سخنان رئيس الموحّدين و رهبر كامل عرفان اسلامى امير المؤمنين عليه السّلام روشن كنندهء حقيقت حكمت و كمال عرفان انسانى است .\r\n\r\nاصول معرفت و گرديدن\r\nپيش از ورود به مطالب عرفانى در خطبهء مورد تفسير ، مقدّمه اى را در ارتباط انسان با هستى متذكَّر مىشويم . ارتباط انسان با هستى با قطع نظر از رابطهء طبيعى بيولوژيك و فيزيولوژيك كه ابتدائىترين و در عين حال دائمىترين ارتباط است . چهار بعد اساسى دارد : 1 - شناخت هستى 2 - دريافت هستى 3 - صيرورت ( گرديدن ) در هستى 4 - تصيير ( گرداندن ) در هستى .\r\nو هر يك از اين چهار بعد اساسى با يك يا چند يا همهء هفت بعد زير به فعليّت مىرسد ، لذا مىتوان ابعاد هفتگانهء زير را عوامل فعليّت و بثمر رسانندهء چهار بعد اساسى فوق نامگذارى نمود :\r\n","description":"","footnote":"","page_name":" 13 ","page_number":13},
  {"content":"\r\n1 - علمى . 2 - فلسفى . 3 - شهودى .\r\n4 - اخلاقى . 5 - حكمى . 6 - عرفانى .\r\n7 - مذهبى ( 1 )  .\r\nپيش از ورود به تعريف يا توصيف ابعاد و عوامل فوق لازم است بيك نكتهء مهمّ توجّه كنيم و آن اينست كه هويّت ابعاد چهارگانه و عوامل هفتگانه آن چنان متعيّن و مشخّص و مرزبندى شده نيست كه هر يك از آنها در مغز يا روان آدمى موقعيّتى خاصّ را كه قابل اختلاط با ديگرى نباشد بوجود بياورد .\r\nبعنوان مثال : شناخت اجزائى از هستى از راه علم اگر چه ممكن است در موقع كار علمى محض ، شخص عالم را در منطقه تجربهء عينى يك موضوع ، در جاذبهء خود قرار بدهد ، ولى بديهى است كه همين كه از جاذبهء آن منطقه رهائى يافت ، و مورد تجربه را در خارج از محدودهء ابزار شناخت علمى و بر كنار از هدفگيرى خاصّى كه براى تجربهء آن مورد ، برگزيده بود ، مورد توجّه قرار داد ، با ابعاد و مسائلى در آن مورد روبرو خواهد گشت ، كه شخص عالم در بارهء آنها در تاريكى مطلق بسر نمىبرد ، مثلا مقدارى روشنائىهاى محدود علمى يا دريافتى در بارهء آنها دارد كه گاهى هم بطور ملموس يا ناملموس در مورد تجربهء علمى دخالت مىورزند . همچنين انعكاس علمى يك حقيقت در ذهن با دريافت شهودى آن كاملا امكان پذير است ، نهايت امر ممكن است مغزهاى معمولى براى توجّه مشخّص به هر يك از آن دو ، بانصراف از يكى و توجّه به ديگرى را نيازمند بوده باشد . بعنوان مثال : در همان حال كه زيبائى يك نمود زيبا با روش علمى در ذهن عالم محقّق منعكس مىشود ، و در عين حال زيبائى همان نمود زيبا با شناخت علمىاش در يك وحدت عالىتر متّحد شوند .\r\n","description":"","footnote":" ( 1 ) . مقدارى زياد از مطالب مربوط به عرفان در اين مبحث را در سال 1361 و اوائل سال 1362 در انجمن اسلامى حكمت و فلسفهء ايران تدريس نموده‌ام . ","page_name":" 14 ","page_number":14},
  {"content":"\r\nپس از توجّه به نكتهء فوق ، مىپردازيم ، به بيان ملاك تقسيم ابعاد اصلى ارتباط انسان با هستى كه چهار بعد مىباشد ، ملاك عبارتست از اين كه : من در رابطه با جز من كه شامل هر دو قلمرو جهان عينى برونى و جهان درونى است ، يا جز من را فرا مىگيرد و آگاهى به آن پيدا مىكند و يا جز من را بوسيلهء احساس نيرومند هستى يا بى در درون خود دريافت مىنمايد .\r\nرابطهء اوّل رابطهء شناخت است و رابطهء دوم رابطهء دريافت . و مهمترين تفاوت دو رابطهء مزبور در اين است كه من در رابطهء شناخت بوسيلهء ذهن جنبهء فعّاليّت دارد ، يعنى پس از آنكه ذهن آدمى موادّ خام معلومات را جمع آورى نموده و به آگاهى از قوانين دست يافت ، شروع به تجريد و حكم و تطبيق و موازنه و ترجيح و گزينشهاى نظرى مىنمايد و نوعى تأثّر عالى بوسيلهء احساس برين و تصعيد شده دارد كه مىتوانيم مراتبى از آن را در شعراى بزرگ مشاهده كنيم كه آنان مطالبى را ابراز مىدارند كه به خوبى دريافتهاى آنها را از هستى بوسيلهء احساس برين اثبات مىنمايد .\r\nمراحل عالى آن را مىتوان از عرفائى كه از عرفان مثبت برخوردار شده‌اند ، سراغ گرفت .\r\nاز طرف ديگر مسلَّم است كه هر انسانى با ابعاد مختصّات طبيعى بيولوژى و فيزيولوژى كه دارد ، همواره در مجراى « گرديدن » و « گرداندن » قرار مىگيرد و همواره بوسائط مختلف و در مجراى قوانين گوناگون با طبيعت در حال داد و ستد است . باضافهء اين دگرگونى طبيعى ، هر انسان كه از مغز و روان معتدل برخوردار است ، بمجرّد درك اين حقيقت كه در هر نقطه اى از زندگى كه بسر مىبرد ، موقعيّتى عالىتر و كاملتر كه مطلوبيّت آن را با وجدان و خرد درك مىكند ، وجود دارد ، اگر امكان وصول به آن موقعيّت را در خود ديد و آن را بطور جدّى اداره كرد ، در مسير صيرورت ( گرديدن ) قرار مىگيرد .\r\nالبتّه مقصود از « گرديدن » در اين مبحث نوع اختيارى آن است كه مقتضاى\r\n","description":"","footnote":"","page_name":" 15 ","page_number":15},
  {"content":"\r\nكمال جويى آدمى است نه نوع اجبارى آن .\r\nلازمهء اين « گرديدن » گرداندن ديگران در هستى است ، زيرا گرديدن تكاملى بدون شناخت و دريافت جدّى وحدت و هماهنگى من در مسير تكاملى با ديگر منها كه استعداد و ارادهء همان تكامل را دارند ، امكان پذير نيست . همانطور كه يك انسان داراى مغز و روان معتدل از احساس درد و زجر ديگران احساس ناراحتى مىنمايد كه اگر از رشد بيشترى هم برخوردار بوده باشد ، عين همان درد و زجر را در خود درمىيابد ، و چه بسا كه از حركت باز مىايستد و فلج مىشود ، همچنين نقص و ركود روانى انسانها براى كسى كه از رشد مغزى و روانى برخوردار است ، ناراحت كننده بوده و با بىاعتنائى به دست و پا زدن انسانها در ظلمت جهل و محدود نگرى و محدود خواهى و خود محورى دست و پا زدن خود را نيز در ظلمت جهل و محدود نگرى . . . مشاهده مىكند ، لذا هيچ « گرديدن » انسانى عالى بدون تكاپو در راه « گرداندن » ديگر همنوعان انسان در حدّ مقدور امكانپذير نمىباشد .\r\nبراى اثبات اين اصل قاطعانه ترين بيان را در منابع معتبر اسلامى مىبينيم كه مىگويد :\r\nمن أصبح و لم يهتمّ بأمور المسلمين فليس بمسلم\r\n( هر كس صبحگاهى سر از خواب بردارد و اهميّتى به امور مسلمانان ندهد ، مسلمان نيست ) و امّا دليل انحصار عوامل به فعليّت رسانندهء چهار بعد مزبور در هفت عامل ( علمى ، فلسفى ، شهودى ، اخلاقى ، حكمى ، عرفانى ، مذهبى ) را مىتوان چنين توضيح داد : هر شناختى كه انسان بدست مىآورد يا محصول فعّاليّتهاى تجربى و حسّى و آزمايشگاهى در معقولات اوّليّه است ( آنچه كه خارج از ذهن در ذهن حاصل مىگردد و عملى را در بارهء آن معقولات اوّليّه بوجود مىآورد )\r\n","description":"","footnote":"","page_name":" 16 ","page_number":16},
  {"content":"\r\nاين همان شناخت علمى است و يا محصول فعّاليّت ذهن در معقولات عاليه است كه بوسيلهء مفاهيم و قوانين كلَّىتر براى تفسير هستى ، صورت مىگيرد كه شناخت فلسفى ناميده مىشود . و اگر شناخت محصول دريافت مستقيم معلوم بدون واسطهء تجارب و مشاهدات حسّى و آزمايشگاهى و فعّاليّتهاى معمولى انديشه بوده باشد ، شناخت شهودى ناميده مىشود ، مانند حدسهاى عالى و اكتشافات و دريافتهاى مربوط به ارزشها ، و همچنين دريافت حقائق ماوراى نمودهاى كمّى و كيفى و زيباييهاى محسوس و معقول . البتّه اين نكته را هم نبايد فراموش كنيم كه تفاوت عمده ما بين شناخت علمى و فلسفى و دريافت شهودى در اينست كه شناخت علمى و فلسفى به وساطت حواسّ و فعّاليّتهاى ذهنى مانند استدلال و تجريد و تطبيق و ترجيح و انتخاب نيازمند است ، در صورتى كه دريافت شهودى احتياجى بوساطت امور مزبور ندارد ، اگر چه براى وصول به شهود عبور از مقدّمات و طرق مناسب موضوع مشهود لازم است . مثلا براى دست يافتن به شهود زيبائى مسلَّما تماسّ حسّى با نمودهاى زيبا و تفكَّرات ، حتّى تصوّراتى مناسب ضرورت دارد ، امّا اين تماسّ و ارتباط به نحوى نيست كه انسان بداند كه با گذراندن چه مدّت از زمان و طىّ كدامين مقدّمات و سپرى كردن چه راه هائى ، به شهود خاصّ زيبائى موفّق خواهد گشت ، و بعبارت ديگر شهود خاصّ زيبائى را مانند يك سنتز كه مستند به تفاعل قبلى چند واحد است و يا مانند يك نتيجهء قطعى در شكل اوّل قياسات منطقى كه بطور مستقيم از دو مقدّمهء صغرى و كبرى زائيده مىشود ، نمىتوان تلقّى نمود .\r\nولى چنان كه گفتيم شهود در بارهء يك موضوع حتما به طىّ مقدّماتى مناسب در آن موضوع نيازمند است . لذا يك محقّق در علم حقوق مثلا نمىتواند بوسيلهء مباحث و تحقيقات حقوق محض به شهود والائى در بارهء فروغ هستى نائل گردد . بلى ، ممكن است يك حقوقدان از حوزهء كار خصوصى خود به جهت بينشهاى عالىتر در بارهء انسان و مختصّات عالى آن ، بتواند با دستيابى به مفاهيم و اصول عالى\r\n","description":"","footnote":"","page_name":" 17 ","page_number":17},
  {"content":"\r\nراهى به شهود هستى پيدا كند .\r\nنكتهء ديگرى را كه بايد در اينجا متذكَّر شويم ، اينست كه هر اندازه دامنهء تتبّع و تحقّق و اهتمام و عشق به دريافت عميق يك موضوع بيشتر باشد ، چنان كه ممكن است به شهودهاى والاتر بطور سريع نائل گردد ، همچنين شهود حاصل از آنها عالىتر و پر فروغتر بوده باشد .\r\nو اگر معلومات حاصله از دو قلمرو انسان و جهان وارد درونى شود كه آراسته با اخلاق و ارزشها و آرمانهاى اعلاى انسانى بوده باشد ، يعنى وارد درونى شود كه داراى قطب نماى وجدان و عشق به كمال جوئى بوده باشد ، بدون ترديد آن معلومات مانند امواج روحى كه دائما در حال نو شدن است ، تلقّى مىگردد ، بزرگترين نتيجهء امواج روحى تلقّى شدن معلومات اينست كه هرگز آن معلومات نمىتوانند حجابى ميان انسان و حقيقت يا بى او بوده باشند ، و نمىتوانند در مسير خودكامگىهاى انسان مورد بهره بردارى قرار بگيرند ، زيرا بنا بر هماهنگى معلومات با اخلاق چنان كه گفتيم بملاك « اتّحاد عاقل و معقول » روح انسان به آن معلومات ، مانند امواج و شئون روحى خود خواهد نگريست . حتّى اگر بعدها خطاى آن معلومات كشف شود ، باز از امواج روحى تلقّى شدن آن معلومات ، ضررى عائد انسان نخواهد گشت ، زيرا موج دريا ، موج است اگر چه خس و خاشاكى از خارج از ذات دريا مخلوط امواج دريا شود و سطح ظاهرى آن موج را آلوده كند . حالا بايد ببينيم هماهنگى يا تكميل بعد شناخت علمى ، فلسفى ، شهودى ، اخلاقى با بعد حكمت ، چه معنى دارد اگر همهء ابعاد چهارگانه بوسيلهء عقل سليم و خرد رشد يافته بمنزلهء راهنما و نيروى حركت انسانى در زندگى گشتند ، معرفت حاصله از چهار بعد مزبور حكمت ناميده مىشود ، پس در حقيقت بعد حكمت عبارتست از هماهنگ ساختن ابعاد چهارگانه و تحرّك اراده از من كمال جو براى حركت در مسير « حيات معقول » اگر پنج بعد مزبور با يك نورانيّت روحى كه موجب روشنائى\r\n","description":"","footnote":"","page_name":" 18 ","page_number":18},
  {"content":"\r\nدو جهان برونى و درونى گشته و انسان را در جاذبهء حقيقت كلّ و با لذّات كه همهء جهان برونى و درونى وابستگى خود را به آن ، نشان مىدهد ، به حركت در آورند ، اين ابعاد در اين مرحله بمقام عرفان مثبت رسيده‌اند و مىتوان آن انسانى را كه به تكميل ابعاد مزبور با همديگر توفيق يافته است ، عارف ناميد .\r\nو مذاهب الهى كه اسلام بيان كنندهء متن حقيقى همهء آنها است ، آن نور ربّانى است كه همهء ابعاد ششگانه را روشن مىسازد و انسان را به نتيجهء نهائى هستىاش كه لقاء الله است مىرساند .\r\n\r\nاصل تكميل ابعاد هفتگانه همديگر را\r\nبراى اثبات اين حقيقت كه هيچ يك از ابعاد هفتگانهء معرفت ساخته و پرداختهء مصنوعى و موقّت مغز بشرى نيست ، كافى است كه به عمق ريشه‌هاى تاريخى و گسترش فراگير آن ابعاد در همهء جوامع توجّه كنيم . با اين توجّه خواهيم ديد كه در هر دوران و هر شرائطى ، براى هر انسانى كه عوامل مناسب و انگيزه‌هاى ذهنى واقع جويى بوجود آمده است ، از يك يا چند بعد از ابعاد هفتگانه براى تحصيل معرفت بهره بردارى نموده است . در اين مورد يك مثل ساده كه بزرگترين حكمت را در بر دارد ، چنين مىگويد : كه « بازى به اين درازى نبود » البتّه اعتراف بايد كرد كه افرادى كه از همهء ابعاد هفتگانه در معرفت برخوردار بوده باشند ، همواره در اقلَّيّت بوده‌اند ، ولى اين افراد وجود داشته‌اند و مىتوانند وجود داشته باشند . بعنوان مثال ابن سينا را كه شهرتش در فلسفه عالمگير مىباشد . و مولوى را كه در عرفان قرون و اعصارى را به خود مشغول نموده است ، در نظر مىگيريم . ابن سينا با طرز تفكَّرات علمى محض ، فيلسوف است و همين ابن سينا مذهبى بوده و با نظر به نمط هشتم و نمط نهم كتاب اشارات از دريافت عرفانى و الا نيز برخوردار است . گرايش مذهبى او در بارهء اين گرايش مىگويد : « هر وقت مشكلى در معرفت پيش مىآمد ،\r\n","description":"","footnote":"","page_name":" 19 ","page_number":19},
  {"content":"\r\nوضو مىگرفتم و نماز مىخواندم و آن مشكل براى من حلّ مىگشت « اين جانب در سال 1361 در سمينار بين المللي هزارهء ابن سينا در دهلى نو شركت كرده بودم . در آخرين روز سمينار كه روز پنجم بود ، از اين جانب درخواست شد كه يك نظر كلَّى در بارهء ابن سينا عرض كنم .\r\nاين جانب چنين عرض كردم كه ما در اين سمينار بين المللي در طول پنج روز از دانشمندان و محقّقان جهانى در بارهء شخصيّت و طرز تفكَّرات ابن سينا مطالب عالى و فراوانى شنيديم با نظر به آن مطالب اين حقيقت براى ما اثبات شد كه ابن سينا مانند ديگر شخصيّتهاى بزرگى كه در تاريخ معرفت بشرى سراغ داريم ، در عين برخوردارى از تفكَّرات و فعّاليّتهاى علمى محض ، از بعد فلسفى و مذهبى و اخلاقى و عرفانى نيز بهره مند مىباشند و ما مطابق تحقيقات عالى كه بوسيلهء دانشمندان جهانى به عمل آمده و در همين سمينار بيان شده است ، بايد اين تفكَّر مخرّب را كه « ابعاد مزبور با يكديگر سازگار نيستند ، كه موجب متلاشى ساختن وحدت درك كننده و وحدت درك شده مىباشد » كنار بگذاريم . امّا جامع بودن مولوى به ابعاد هفتگانهء مورد بحث ، بنا بر آنچه كه از سخنانش بر مىآيد ، احتياجى به بحث شروح ندارد .\r\nالبتّه نسبى بودن برخوردارى اين شخصيّتها از ابعاد مزبور نيز يك امر بديهى است كه نيازمند اثبات نمىباشد .\r\nعدّه اى از متفكَّران [ نه هر متفكَّر و صاحب نظرى 
  ] چه با اظهارات صريح و چه با طرز تفكَّراتى كه در پيش گرفته‌اند . گمان ميكنند هر يك از اين ابعاد هفتگانه داراى هويّت خاصّى است كه با ديگرى سازگار نمىباشد . اين پندار كه در دورانهاى اخير از مغرب زمين شروع شده و سطحى نگران مشرق زمين را هم بدنبال خود كشيد ، اگر چه اين مزيّت را داشت كه ابعاد يا طرق وصول به واقعيّات را با نظر به هويّت خاصّى كه از ديدگاه مخصوص جويندگان واقعيّات بوجود مىآمد ، مشخّص مىساخت ( روش علمى را مثلا در ارتباط با واقع از ديدگاه عالم با هدفگيرى معيّن و با ابزار شناخت محدود ،\r\n","description":"","footnote":"","page_name":" 20 ","page_number":20},
  {"content":"\r\nمشخّص مىنمود ) ولى مشكلاتى را كه از ناديده گرفتن عوامل ضرورى ابعاد هفتگانهء معرفت ، بوجود مىآورد ، بر مشكلات كلّ معرفت در بارهء انسان و جهان مىافزود . ما به برخى از اين مشكلات اشاره مىنماييم : 1 - تسلَّط يك پندار بىاساس بر مغز شخص عالم كه عبارتست از « پندار شناخت لازم و كافى در بارهء موضوع مورد تحقيق و آزمايش » در صورتى كه چنان كه اشاره كرديم هيچ عالمى بدون تعيين هدف خاصّ از تحقيق در بارهء يك موضوع و با داشتن ابزار و وسائل ، به شناخت مطلق و فراگير بهمهء ابعاد و جوانب آن موضوع وارد عمل نمىتواند بشود ، در حالى كه آن پندار بى - اساس مغز او را به اسارت تباه كننده مىكشد و به وى چنين تلقين مىكند كه « همين است و جز اين نيست » 2 - تجزئه شخصيّت انسانى در بارهء موضوعى كه مورد كاوشهاى علمى او قرار مىگيرد - موضوع مورد تحقيق و تجربه با برداشتن پرده يا پرده هائى از چهرهء خود ، شخصيّت عالم را تحت سيطرهء خود مىگيرد و نيروى معرفت همه جانبه در موضوع مزبور را در درون عالم مىخشكاند ، مگر ما در همين دوران خود اين تجزئهء شخصيّت را در عدّه اى فراوان از روانشناسان و روانكاوان و ديگر كارمندان علوم انسانى ( 1 )  نمىبينيم آيا دوركيم نمىگويد : « انسان موجودى است ساخته شدهء اجتماع - و جز اين نيست » آيا فرويد معتقد نيست كه « غريزهء اداره كنندهء همهء شئون انسانى غريزهء جنسى او است » . . . اينان به جهت پندارى كه در فوق گفتيم نخست شخصيّت خود را تجزئه مىكنند و سپس شخصيّت كاروان معرفت را .\r\n","description":"","footnote":" ( 1 ) . تعبير كارمند در مطلب بالا اشاره به اينست كه اكثريّت بسيار چشمگير دانشمندان رشته‌هاى مزبور ، بيشتر جنبهء كارمندى در آن رشته‌ها دارند ، نه جنبهء واقعيّت جوئى . و اين تعبيرى است كه استاد ماير متفكَّر فلسفى آلمانى در مصاحبه با اين جانب كه در تاريخ 26 آبانماه سال 1362 بهمراه پروفسور وان اس از آلمان و پرفسور دايبر از هلند ، در منزل اين جانب بودند ، در بارهء متفكَّران فلسفى و علوم انسانى اروپاى امروز بيان نمودند . ","page_name":" 21 ","page_number":21},
  {"content":"\r\n3 - تجزئه و گسيختن واقعيّات مورد بررسى علمى ، بعنوان مثال : سود جوئى افراطى را در انسانهائى مشاهده مىكند ، و بدون اين كه كمترين توجّهى به خصلتهاى گذشت و فداكارىهاى بسيار با ارزش كه استعداد آنها در همهء انسانها وجود دارد ، ننموده ، آگاهانه يا ناآگاه انسان را كه موضوع تحقيق و شناخت قرار داده است تجزئه و متلاشى مىكند مثلا انسان را عموما به سودجوئى كه يك بعد او است متّهم مىسازد .\r\n4 - حسّاسترين و شايد مهمّترين عامل بازى با موجوديّت و ارزشهاى انسانى ، مسئلهء نتيجه گيرى ضدّ منطقى است كه از تجزئهء علمى موضوعى بنام انسان بوجود مىآيد . اين نتيجه گيرى عبارت است از اين كه : وقتى كه يك شخص عالم مخصوصا اگر با طرق و وسائلى خود را بعنوان عالم در علوم انسانى در جامعه مطرح كرده باشد ، در بارهء بعدى از انسان « آن چنان كه هست » اظهار نظر و ابراز عقيده مىكند ، بدون نظر بر ديگر ابعاد انسان ، و در آن محدودنگرى خود مقاومت و پافشارى مىكند ، [ اگر غرضورزى آگاهانه نداشته باشد 
  ] حدّاقلّ نخست خود را فريب مىدهد كه « آرى ، اينست طبيعت انسانى كه من كشف كرده‌ام » سپس كاروان علم و معرفت را كه با ذهن ساده و بدون اطَّلاعات و آگاهىهاى قبلى در بارهء همهء ابعاد انسانى ، وارد شناخت انسان شده‌اند ، آن گاه از اين طبيعت شناسى انسان چنين نتيجه گرفته مىشود : « حالا كه طبيعت انسان چنين است ، پس نمىتواند خلاف اين طبيعت خود حركت كند » در نتيجه « انسان آن چنان كه بايد » هم همين است كه اين آقاى صاحبنظر فرموده است حال دقّت كنيد كه اگر يك دانشمند با طرز تفكَّر مزبور اين عقيده را ابراز كرد كه « انسان موجودى است مخرّب و جنگ طلب و گرگ همنوع خود » اين يك نتيجه گيرى طبيعى خواهد بود كه پس « اى انسان تخريب كن و بكش » زيرا تو نمىتوانى بر ضدّ « انسان آن چنان كه هست » كه آن آقاى دانشمند فرموده است ، بوده باشى اين گونه دانشمندان\r\n","description":"","footnote":"","page_name":" 22 ","page_number":22},
  {"content":"\r\nچه بدانند و چه ندانند با به عهده گرفتن وكالت براى دفاع از آتيلا و گاليگولا و نرون و چنگيز و هلاكو و تيمور لنگ و بناپارت و هم مكتبان آنان ، جهان زيباى هستى را به صورت ميدانگاهى براى تنازع در بقا در مىآورند و با كمال راحتى خيال و آرامش روانى كه ناشى از اشباع حسّ انتقام جوئى از كلّ بشريّت است ، شبانگاه سر ببالش نرم نهاده و در دريائى از لذّت پيروزى و وصول به مراد كه ضدّيّت با حيات بشرى است غوطه ور ميشوند 5 - آنان كه با شناخت علمى يك يا چند بعد انسان يا جهان ، ديگر ابعاد معرفت را در بارهء آن دو ، از مغز خود حذف ميكنند .\r\n\r\nدفع توهّم مهمّ در بارهء تكميل ابعاد هفتگانه با همديگر\r\nدفع توهّم ضرورت يا امكان تجزئهء هر يك از ابعاد هفتگانهء عوامل به فعليّت رسانندهء چهار بعد اساسى ، بدينقرار است : در اين كه انسان مىتواند براى شناخت يك حقيقت با ابزار و وسائل معيّن براى وصول به هدف يا اهدافى مشخّص دست به كار شود و به مقصود خود برسد ، هيچ ترديدى نيست و همهء كارهائى كه علوم تا كنون انجام داده‌اند ، بر همين مبنى بوده و توانسته‌اند ميان ابعادى از طبيعت و انسان ارتباط برقرار كنند . آنچه كه مهمّ است اينست كه آيا با اين گونه روش علمى مىتوان ادّعا كرد كه آن حقيقت بطور مطلق « آن چنان كه هست » شناخته شده است پاسخ اين سؤال از ديدگاه خود علم ، قطعا منفى است ، زيرا آنچه كه انجام گرفته است ، مرد محقّق با وسائل و ابزارى معيّن [ كه در ارتباط با حقيقت ، فقط كيفيّت پذيرش اثر علَّت را نشان مىدهد 
  ] و با هدفگيرى معيّن ، معلوماتى از آن حقيقت را بدست آورده است . با اين وضع ، مدّعاى شناخت آن حقيقت بطور مطلق « آن چنان كه هست » باصطلاح علمى « مدّعائى اعمّ از دليل » مىباشد . به اين معنى كه دليل فقط مقدارى از مدّعا را اثبات مىكند نه همهء آن را .\r\n","description":"","footnote":"","page_name":" 23 ","page_number":23},
  {"content":"\r\nهمچنين اگر كسى بخواهد همه گونه شناخت هستى را با تمام ابعاد آن ، بوسيلهء شهود بدست بياورد ، اگر استدلالش به فعّاليّتهاى شهودى مغز در قلمرو معرفت بوده باشد ، اين استدلال نمىتواند جز مواردى اگر چه خيلى با اهميّت را اثبات كند . از همين مسئله روشن مىشود فهميد كه علَّت گسترش تدريجى معارف بشرى در پهنهء طبيعت و انسان چه بوده است و چيست علَّت آن همه تواضع و اعتراف صريح دانشمندان و هستى شناسان بزرگ [ كه باضافهء برخوردارى از علم ، از هشيارى لازم در بارهء محدوديّت وسائل و ابزار شناخت و هدف گزينىها در ارتباط با حقايق هستى بهره مند بوده‌اند 
  ] به اين واقعيّت كه همواره معلومات بشرى در برابر مجهولاتى كه در برابر او وجود دارد ، بسيار اندك است .\r\nدر سالهاى گذشته اين جانب اين اعتراف خردمندانه را از اكثريّت قريب به اتّفاق پيشتازان معرفت جمعآورى نموده ، مقدارى از آن را در مجلَّد اوّل از كتاب « ارتباط انسان - جهان » آورده‌ام .\r\nاكنون مىپردازيم به اثبات اين مسئله كه ابعاد هفتگانهء معرفت مكمّل همديگرند .\r\nبيائيد اين قضيّهء واضح را مورد دقّت قرار بدهيم كه ما در مسئلهء مورد بحث با انسان سر و كار داريم ، نه با آيينهء صيقلى و آب زلال كه فقط و فقط نمودها و اشكال اجسام را منعكس مىسازند ، بدون اين كه آن نمودها و اشكال تأثيرى در آن آيينه و آب زلال بوجود بياورند . ما با انسانى سر و كار داريم كه سقوط سيب را بر زمين ديده و به وجود جاذبيّت پى برده است . ما با انسانى سر و كار داريم كه قدرت تجريدى مغزش عمليات فوق العاده عالى رياضى را انجام مىدهد . با ديدن يك حادثهء دلخراش نه تنها سرنوشت خود را تغيير مىدهد ، بلكه چنان انقلاب روانى در وى بوجود مىآيد كه سرنوشت جامعه اى را كه خود زاييدهء آنست دگرگون مىسازد . همهء احساسات و انديشه و تعقّل و تجسّم و تداعى معانى و اراده و تصميم چنين فردى از آن حادثه تحريك\r\n","description":"","footnote":"","page_name":" 24 ","page_number":24},
  {"content":"\r\nمىشود و هرگونه ابعاد معرفتى خود را [ نه فقط ابعاد هفتگانه اى را كه مورد بحث ما است 
  ] براى هدفى كه با تحريك شديد آن حادثهء دلخراش با يكديگر منسجم و متّحد ساخته به راه مىافتد . آرى ، سر و كار ما با انسان است . خواهيد گفت : از اين مختصّات انسان چه استدلالى را مىتوان براى اين ادّعا كه « ابعاد هفتگانه مكمّل يكديگرند » پىريزى نمود پاسخ اين سؤال است كه با كمال صراحت و ديد علمى مدّعاى فوق را اثبات مىكند . توجّه فرمائيد تا ببينيم ، اين پاسخ چه مىگويد . مقدّمتا اين واقعيّت را مىپذيريم كه در درون آدمى حقيقتى بنام شخصيّت يا خود ، من ، يا اگر بخواهيد از به كار بردن اين كلمات پرهيز كنيد ، فعّاليّت خودگردان وجود دارد ( 1 )  كه در فعّاليّتها و تأثّرات مغزى و روانى ، مديريّتى منسجم كننده را انجام مىدهد .\r\nشدّت و ضعف كار انسجام و وحدت يا بى كه من در فعّاليتهاى درونى انجام مىدهد ، رابطهء مستقيم با اهمّيّت موضوعى دارد كه براى من مطرح مىگردد .\r\nهر اندازه كه موضوع مطرح شده براى من با اهمّيّتتر و حياتىتر تلقّى گردد ، كار انسجام وحدت يا بى بوسيلهء من ، عالىتر انجام مىگيرد . لذا در آن هنگام كه موضوعى تا حدّ عشق يك انسان را به خود جذب كرد ، من همهء نيروها و فعّاليّتهاى درونى را براى اثبات زيبائى و كمال معشوق بسيج مىنمايد . يك عمل رياضى كه رياضيدان بزرگى را شديدا براى خود جلب كرده باشد ، موقعى كه آن عمل به نتيجهء مطلوب مىرسد ، با اين كه فقط استعداد رياضى آن رياضيدان فعّاليّت نموده و به نتيجه رسيده است ، ولى هر كسى كه از وضع روانى آن رياضيدان اطَّلاع پيدا كند ، خواهد ديد همهء شخصيّت وى را انبساط عالى فرا گرفته است ، گوئى وى در اين حال از زيباترين نمودهاى زيبائى جهان برخوردار\r\n","description":"","footnote":" ( 1 ) . مسلَّم است كه شخص محقّق واقعگرا در چنين مسئلهء مهمّى نمىتواند واقعيّت را با الفاظ بازى بپوشاند ، لذا هر لفظى كه در بارهء آن مديريّت انتخاب شود با توجّه به وجود واقعى آن ، هيچ اشكالى وجود ندارد . ","page_name":" 25 ","page_number":25},
  {"content":"\r\nاست . گوئى او زندگى خود را در هدف اعلاى خود مىبيند . او به پيروزى رسيده است . ارادهء خود را قويترين اراده‌ها ميداند . طعم همهء آرمانهاى معقول را مىچشد . از عاليترين لحظات اختيار برخوردار گشته است . اين بدان معنى نيست كه رياضيدان مفروض هر يك از ابعاد مزبوره را به تنهائى و استقلال اشباع نموده است ، بلكه آنچه كه واقعيّت پيدا كرده است ، شخصيّت رياضيدان در وصول به آن چه كه با اهميّت حياتى تلقّى كرده بود ، موفّق گشته است و شخصيّت در اين فرض بحيات حقيقى خود رسيده است . بنا بر اين ما نبايد طنابى را كه ابعاد ششگانه را بهم مىپيوندد ( 1 )  ، در بيرون از ذات خود جستجو كنيم و همچنين نبايد آن طناب را بطور مستقيم در ميان هر يك از آن ابعاد و بعدهاى ديگر ، پيگردى نمائيم ، زيرا چنان كه گفتيم طناب حقيقى اين ابعاد در نهاد خود شخصيّت است . اگر ما به اين مطلب ، نكتهء ديگرى را كه بسيار با اهميّت است ، اضافه كنيم ، اصل بنيادين « ابعاد ششگانه مكمّل همديگرند » براى ما اثبات مىگردد .\r\nآن نكته اينست كه شخصيّت ما با بدست آوردن يكى از ابعاد ششگانه ، در صورت آگاهى از بعد ديگر و ضرورت اشباع آن ، نقصى در خود احساس مىكند كه بر طرف نمىشود مگر با اشباع آن بعد . بعنوان مثال اگر كسى واقعيّات جهان هستى را فقط از ديدگاه مبادى و كلَّيّات و كاوشهاى فلسفى مورد توجّه قرار بدهد و فرض كنيم كه در اين تكاپوى فلسفى موفّق شود ، اين شخص با توجّه به اين كه مقدار بسيار مهمّى از آن مبادى و كليّات و كاوشها بايد به نتايج علوم مستند باشد و او نمىداند كه در جهان علم چه مىگذرد ، بدون\r\n","description":"","footnote":" ( 1 ) ، ابعاد مورد بحث با مذهب هفت بعد است : اين كه مىگوئيم « ششگانه » براى آن است كه مذهب واقعى نه حرفه اى و ساختگى ، مجموع آن ابعاد ششگانه است كه بر مبناى چهار ركن اساسى ( شناخت هستى ، دريافت هستى ، گرديدن ، گرداندن ) بجريان مىافتد . ","page_name":" 26 ","page_number":26},
  {"content":"\r\nترديد اين شخصيّت متفكَّر نقصى در طرز تفكَّرات و خواسته‌هاى خود احساس خواهد كرد كه بدون توجّه جدّى به آنچه در جهان علم مىگذرد ، مرتفع نخواهد گشت و بالعكس ، كسى كه واقعيّات جهان هستى را از ديدگاه علم محض مىنگرد ، اگر به اين نكته متوجّه شود كه نگرش علمى او از دو ناحيه سخت تهديد به محدوديّت مىشود ( محدوديّت از ناحيهء ابزار و وسائل شناخت و محدوديّت از ناحيهء هدف از تحقيق و شناخت ) نقصى در تفكَّرات خود احساس خواهد كرد كه بدون آشنائى با حدّ اقلّ مبادى و كلَّيّات و كاوشهاى فلسفى ، مرتفع نخواهد گشت . بلى ، فقط يك خطاى بسيار رائج و متداول وجود دارد كه نمىگذارد اين نقصها توجّه متفكَّر را به خود جلب نمايد . اين خطا عبارتست از عدم تفكيك ميان « بازيگرى مغزى و تماشاگرى سالم به واقعيّات » به اين معنى كه اين گونه متفكَّران محدودنگر با بهره بردارى از قدرت تجسّم ( بزرگ كردن كوچكها و نامحدود ساختن محدودها ) كه از بازيگرىهاى مغزى ناشى مىگردد ، دانسته‌هاى كوچك و محدود خود را بقدرى فراگير و مطلق مىسازند كه شخصيّت خود را به همان معلوم كوچك و محدود قانع مىسازند مولوى اتّحاد ابعاد متنوّع شخصيّت را در ابيات زير چنين بيان مىدارد :\r\n\r\nچون كه يك حسّ در روش بگشاد بند\r\nما بقى حسّها همه مبدل شوند\r\nچون يكى حسّ غير محسوسات ديد\r\nگشت غيبى بر همه حسّها پديد\r\nچون ز جو جست يك گله از گوسفند\r\nپس پياپى جمله آن سو بر جهند\r\nگوسفندان حواست را بران\r\nدر چرا از اخرج المرعى چران\r\nتا در آنجا سنبل و ريحان چرند\r\nتا به گلزار حقائق ره برند\r\nهر حست پيغمبر حسّها شود\r\nجملهء حسّها در آن جنّت كشد\r\nحسّها با حسّ تو گويند راز\r\nبىزبان و بى حقيقت بىمجاز\r\nكاين حقيقت قابل تأويلهاست\r\nوين توهّم مايهء تخييل هاست\r\nآن حقيقت كان بود عين و عيان\r\nهيچ تأويلى نگنجد در ميان\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nچون كه هر حسّ بندهء حسّ تو شد\r\nمر فلكها را نباشد از تو بد\r\nچون كه دعوى مىرود در ملك پوست\r\nمغز آن كه بود قشر آن اوست\r\nچون تنازع افتد اندر تنگ گاه\r\nدانهء آن كيست آن را كن نگاه\r\nپس فلك قشر است و نور روح مغز\r\nاين پديد است آن خفى زين دو ملغز\r\n\r\nدو مسئلهء ديگر در اين مبحث وجود دارد كه براى اثبات « اصل تكميل » از اهميّت قابل توجّه برخوردار مىباشند : مسئلهء يكم - ممكن است خود صاحبنظران در علوم ، اين حقيقت را تذكَّر ندهند كه براى تحقيق علمى كامل در بارهء يك موضوع ، آشنائى با مطالبى كه پيرامون آن موضوع را گرفته است ، ضرورت دارد . بعنوان مثال براى آن دانشمند كه در علم حقوق كار كرده و مىخواهد واقعا در اصول و مسائل حقوقى صاحبنظر باشد و به واقعيّات جديدتر و مهمّتر آگاهى پيدا كند ، بايد حدّ اقلّ از مقدارى اصول و مبانى روانشناسى و سرگذشت تاريخى جامعه اى كه حقوقدان مىخواهد در قلمرو حقوقى آن جامعه ، نظر محقّقانه اى را ابراز كند ، اطَّلاع داشته باشد . يك فيزيكدان را موقعى مىتوان صاحبنظر ناميد كه حدّ اقلّ از مقدارى اصول تفاعلات شيميائى نمودهاى عنصرى كه براى او مورد تحقيق است آگاهى داشته باشد . آيا نمىبينيم كه پيشرفت فيزيك در قرن اخير مرهون تكاپوى آن فيزيكدانان است كه تا حدود قابل توجّهى از كلَّيّات و مبادى هستى - شناسى مانند قانون علَّيّت در مفهوم بسيار وسيعش آگاهى داشته‌اند يا اين كه تحقيقات و ژرفنگرى آنان در موضوعات فيزيكى ، موجب مىشود كه از معارف ديگرى كه مانند عوامل روشنائى بر دو قطب درون ذاتى و برون - ذاتى مىتابند ، بهره بردارى كنند . آيا نمىبينيم كه آثار هنرى اصيل و پايدار ، آن آثار هستند كه تجسّمى از مبادى و مفاهيم عاليه را در خود نشان مىدهند اين مسئله در علوم انسانى از حدّ شايستگى بالاتر رفته و امرى است ضرورى و لازم ، زيرا وحدتى كه در شخصيّت انسانى وجود دارد ، يا وحدتى\r\n","description":"","footnote":"","page_name":" 28 ","page_number":28},
  {"content":"\r\nكه در موجوديّت انسان بطور عامّ مشاهده مىشود ، مانند نقطهء مركزى دائره است كه از هر نقطهء محيط معرفت شعاعى كشيده شود ، حتما به آن نقطه خواهد رسيد .\r\nبنا بر اين گسيختن يك موضوع براى بر نهادن آن در منطقهء مخصوصى از شناخت ، يك گسيختن قراردادى و انتخابى است كه نمايانگر موضعگيرى انسانى است در رابطه با موضوع عينى كه مورد شناخت قرار گرفته است .\r\nمسئلهء دوم - دخالت دادن آرمانها و عقائد پذيرفته شده از پيش در برقرار ساختن ارتباط علمى با يك موضوع . اين دخالت در علوم انسانى يك امر تقريبا بديهى است كه با اندك توجّه مىتوان آن را تصديق نمود . محال است بدبينى هابس و ماكياولى در بارهء طبيعت انسان ، آن دو را رها كند تا بتواند شناخت خود را در بارهء انسان به معلومات ناب و خالص مستند بدارند ، يا حدّ اقلّ آن قدر دشوار است كه دست برداشتن از عقيدهء پيش ساختهء خود ، نياز به دگرگون شدن شخصيّت آنان دارد . البتّه ادّعاى دانشمندان ، [ باستثناى انسانهائى كه بر جوانب گوناگون هر موضوع علمى آشنا ، و از دخالت دادن آرمانها و عقائد پيش ساخته و لو بطور ناآگاه ، مطَّلعند ، 
  ] بر اينست كه ما بدون اين كه چيزى خارج از موضوع مورد علم را در آن موضوع دخالت بدهيم و با كمال آگاهى از جوانب آن موضوع كه در منطقهء كار علمى ما قرار گرفته است ، دست به كار پژوهش و تحصيل دانش در بارهء آن موضوع مىگرديم . ولى اين ادّعا يا يك آرزوئى است كه به شكل ادّعا ابراز مىشود و يا با تفسير و توجيهى كه در بارهء دخالت چيز خارج از موضوع دارند و يا با تفسير و توجيهى در جوانب گوناگون موضوع مورد تحقيق خود ، ادّعاى مزبور را ابراز مىنمايند . اين مطلبى است كه اغلب محقّقان در علوم انسانى چه شرقى و چه غربى آن را مىپذيرند .\r\nدر آن جملهء معروف لائوتسه به نقل از نيلز بوهر چنين آمده است : « ما در نمايشنامهء بزرگ وجود هم بازيگريم هم تماشاگر » مولوى در مواردى متعدّد\r\n","description":"","footnote":"","page_name":" 29 ","page_number":29},
  {"content":"\r\nاز كتاب مثنوى اين دخالت بازيگرى را آورده است . از آن جمله :\r\n\r\nاز سر امرود بن بينى چنان\r\nزان فرود آتا نماند اين گمان\r\n\r\n\r\nچون تو جزء عالمى پس اى مهين\r\nكلّ آن را همچو خود دانى يقين\r\nچون تو برگردى و برگردت سرت\r\nخانه را گردنده بيند منظرت\r\nور تو در كشتى روى بَرْيَم روان\r\nساحل يم را همى بينى دوان\r\n\r\n\r\nدر چَه دنيا فتادند آن قرون\r\nعكس خود را ديده هر يك چه درون\r\nعكس در چَه ديد و در بيرون نديد\r\nهمچو شير گول اندر چَه دويد\r\nاز برون دان هر چه در چاهت نمود\r\nور نه آن شيرى كه در چَه شد فرود\r\nچشم كج كردى دو ديدى قرص ماه\r\nچون سؤال است اين نظر در اشتباه\r\nراست گردان چشم را در ماهتاب\r\nتا يكى بينى تو مه را ، نك جواب\r\nاى خدا بنماى تو هر چيز را\r\nآن چنان كه هست در خدعه سرا\r\nطعمه بنموده بما وان بوده شصت\r\nآن چنان بنما بما آن را كه هست\r\n\r\nكرين برينتون مىگويد : « چنانچه ديده شده يك عنصر ضرورى در هر كوششى براى علمى كار كردن ، بيطرفى دانشمند است . در مورد يك تاريخ نگار ، اين بيطرفى به معناى توانائى او است در جهت حفظ مشاهدات خود از آنچه كه رويداده است ، در برابر تأثير پذيرى از آنچه كه او دوست دارد رخ داده باشد . ( 1 )  ما پيشتر در بحث مربوط به طرح مفهومى با اين دشوارى روبرو شده بوديم - در همان جا كه انقلاب را چونان تب پنداشتن ، در نگاه نخست ، نوعى طرد انقلاب و بدنامى آن به نظر مىرسيد . باز بايد گفت كه : در علوم اجتماعى دسترسى\r\n","description":"","footnote":" ( 1 ) . ممكن است گاهى پافشارى و اصرار به عقيدهء پيش ساخته چنان مؤثّر گردد كه تاريخ نگر ناآگاهانه دست به ساختن وقايع تاريخى ببرد و باصطلاح بجاى آنكه وقايع را از تاريخ بدست بياورد ، آنها را بسازد . ","page_name":" 30 ","page_number":30},
  {"content":"\r\nبه بيطرفى علمى ناب بسيار دشوار و به معناى « مطلق » يا خالص آن ، امكان ناپذير است .\r\nحتّى در علوم طبيعى ، در آرزوى اثبات يك فرضيّه يا نظريّه شخصى بودن ، ممكن است به تحريف و حتّى ناديده گرفتن برخى از آرزوهايى بينجامد كه يكى از نيرومندترين احساسات بشرى بشمار مىآيد . امّا يك دانشمند طبيعى نمىخواهد يك مولكول يا يك تك سلَّولى را اثبات كند - دست كم اخلاقا نمىخواهد .\r\nحال آنكه اين احساساتى كه ما اخلاقى و حتّى بالاتر از آن ، خودخواهانه اش مىخوانيم ، با قدرت تمام بر يك دانشمند اجتماعى فشار مىآورند . او به سختى مىتواند از خواست دگرگون سازى آنچه در دست بررسى دارد ، پرهيز كند .\r\nالبتّه او موضوع خويش را نمىخواهد به همان سان دگرگون سازد كه يك شيميدان صورت عناصرى را كه تركيب مىكند ، دگرگون مىسازد ، بلكه اين دگرگونى را چونان دگرگونى كه يك مبلَّغ دينى بر انسان نو ايمان اعمال مىكند مىخواهد .\r\nامّا يك دانشمند اجتماعى بايد چونان مرد نكوكارى كه از شيطان مىپرهيزد ، درست از همين گرايش ياد شده پرهيز كند . يكى از سختترين چيزهائى كه در زمين مىتوان انجام داد ، توصيف انسانها يا نهادها بدون خواست دگرگونى آنها است .\r\nاين كار چندان سخت است كه بيشتر مردم بدين نكته آگاه نيستند كه اين دو جريان را مىتوان از هم جدا ساخت . با اين همه اگر بخواهيم در علوم اجتماعى به جائى برسيم ، بايد اين دو را از هم جدا سازيم . . . بيطرفى مطلق يك منطقهء قطبى است كه براى زندگى بشر جاى مناسبى نيست . . . » ( 1 )  نتيجه اى كه از ديدگاه علمى در اين مسئلهء دوم مىتوان گرفت ، اينست كه در علوم انسانى ، هر موضوعى كه مورد تحقيق و شناسائى علمى قرار مىگيرد ، بوسيلهء كانالهاى محسوس يا نامحسوس پاى موضوعات و مسائل و آرمانها و عقائد خاصّ شخص محقّق بميان كشيده مىشود كه چه بسا انواع شناخت آنها متعدّد باشد ، مانند دريافت\r\n","description":"","footnote":" ( 1 ) . كالبد شكافى چهار انقلاب - كرين برينتون ترجمهء آقاى محسن ثلاثى ص 21 و 22 چاپ اوّل 1362 . ","page_name":" 31 ","page_number":31},
  {"content":"\r\nشهودى ، فلسفى ، اخلاقى ، عقيدتى و غير ذلك . از اين دو مسئله يك نتيجهء مشترك كه مىگيريم ، اينست كه ادّعاى روش علمى محض و گسيخته از همهء موضوعات و مرزبندى شده و با يك ديد بيطرف در بارهء يك موضوع مخصوصا در علوم انسانى كه غالبا از بيان « انسان آن چنان كه هست » ، « انسان آن چنان كه بايد » نتيجه گيرى مىشود و يا از عقيده به « انسان آن چنان كه بايد » ، « انسان آن چنان كه هست » زايانده مىشود ، يك ادّعاى خوش بينانهء سطحى است . آنچه كه يك محقّق داراى وجدان علمى مىتواند انجام بدهد ، اينست كه چه با صراحت كامل و چه با اشارهء قابل فهم موقعيّت عمومى و خصوصى خود را با آنچه كه بعنوان علم ابراز مىكند ، بيان نمايد . با اين بيان انسان منشانه هم خود او و هم ديگران كه در صدد بهره بردارى از معلوم او هستند ، رابطهء ابعاد ديگر معرفت و بايستگى را با معلوم او خواهند فهميد . با توجّه به اين مطلب است كه مىتوان از نابسامانى اختلاط ابعاد متنوّع معرفت و بايستگىها جلوگيرى نموده و با منطق صحيح از همهء آن ابعاد در راه تكميل معرفت بهره بردارى نمود .\r\n\r\nانحصار عوامل فعليّت و به ثمر رسانندهء چهار بعد اساسى در هفت عامل\r\nانسان تكاپوگر در ارتباط با هستى ، يا از جهان هستى فرا مىگيرد ، يا در هستى حركت مىكند . فراگيرى از سه طريق قابل وصول است : 1 - شناخت علمى .\r\n2 - درك فلسفى .\r\n3 - دريافت شهودى .\r\nحركت من در پرتو آن فراگيرى نيز از سه طريق امكان پذير است : اخلاقى ، حكمى ، عرفانى . بعد مذهبى عبارتست از « ايمان به بايستگى فراگيرى ششگانه در حدّ مقدور و حركت با قوانين مقرّرهء مستند به پيشوايان\r\n","description":"","footnote":"","page_name":" 32 ","page_number":32},
  {"content":"\r\nالهى در مسير جاذبهء ربوبى « اگر چه با نظر به تنوّع و تعدّد استعدادهاى آدمى نمىتوان گفت : انحصار عوامل فعليّت و به ثمر رسانندهء چهار بعد اساسى در هفت بعد ، عقلى است و ممكن است ابعاد ديگرى وجود داشته باشد كه ما آگاهى از آنها نداريم ، ولى با نظر به نتائج علوم انسان شناسى مىتوان گفت : عوامل اساسى به فعليّت رسانندهء چهار بعد اساسى ( شناخت و دريافت و گرديدن و گرداندن ) كه تا كنون بطور رسمى مطرح گرديده است ، همين هفت بعد است كه ما آنها را بطور مختصر توصيف مىنمائيم : 1 - شناخت علمى - ارتباط با واقعيّات هستى براى فراگيرى آن ، بوسيلهء تجارب و مشاهدات و استدلال در موضوعات و روابط و نمودهاى محسوس مستقيم يا غير مستقيم جهان هستى ، چه در قلمرو جهان عينى و چه در جهان درونى .\r\n2 - شناخت فلسفى - ارتباط با واقعيّات هستى براى فراگيرى آن ، بوسيلهء درك مفاهيم و قوانين كلَّى حاكم بر هستى .\r\n3 - شناخت شهودى - اين شناخت عبارتست از ارتباط مستقيم درون با واقعيّات كه معلول بينائى و روشنائى فوق بينائىهاى حسّى و عقلى و قوىتر از آنها مىباشد . اين شناخت در اكتشافات و حدسهاى عالى و در ارتباط با ارزشها و حقائق ماوراى نمودهاى كمّى و همچنين در زيباييهاى محسوس و و معقول بوجود مىآيد . شهود مانند موجى از روح انسانى است كه توسّط آدمى كشف مىشود و به همين جهت است كه روشنائى موضوع بوسيلهء شهود خيلى عالىتر از روشنائى حاصل از حواسّ و منطق است .\r\n4 - شناخت اخلاقى - عبارتست از شكوفا شدن معارف و معلومات بدست آمده از حواسّ و ديگر ابزار شناخت و عقل ، در درونى كه با قطبنماى وجدان در حركت است .\r\n5 - شناخت حكمى - معرفت حاصله از چهار بعد مزبور و برخوردارى از\r\n","description":"","footnote":"","page_name":" 33 ","page_number":33},
  {"content":"\r\nآن در « حيات معقول » بوسيلهء عقل سليم ( خرد ) نه عقل جزئى نظرى .\r\n6 - شناخت عرفانى - آن نورانيّت روحى است كه دو جهان برونى و درونى را روشن ساخته و آن دو را در رابطه با حقيقت بالذات ارزيابى نموده و مىتواند شخصيت آدمى را در شعاع آن حقيقت بالذّات قرار بدهد .\r\n7 - شناخت مذهبى - ايمان به بايستگى فراگيرى شناختهاى ششگانه براى حركت با قوانين مقرّرهء مستند به پيشوايان الهى در مسير جاذبهء ربوبى .\r\nاكنون مىپردازيم به تطبيق ابعاد هفتگانه بر نمونه اى از قضاياى علمى محض ( طبيعى و رياضى ) 1 - بعد علمى - اين يك قضيّهء علمى در يك نمود طبيعى است كه « آب در صد درجه از حرارت مىجوشد » اين كه آب با افزايش حرارت تا درجه اى معيّن شروع به جوشيدن مىنمايد ، يك پديدهء كاملا محسوس و قابل تجربه است .\r\nاگر چه ناميدن آن درجهء معيّن به مقدار صد قراردادى است ، ولى اين كه جوشيدن آب معلول رسيدن حرارت به درجه اى از شدّت ، مىباشد ، واقعيّتى است طبيعى و فهميدن آن فهميدن يك قضيّهء علمى محض است . همچنين اين قضيّه كه 4 2 2 يك قضيّهء علمى رياضى است ، زيرا حواسّ ما نخست با معدودهاى عينى تماسّ برقرار كرده و سپس ذهن با قدرت تجريدى كه دارد عدد و علامت رياضى را تنظيم نموده و مقدّمه و نتيجهء مزبور را بدست آورده است .\r\n2 - بعد فلسفى - حال ببينيم آيا مىتوان اين دو قضيّهء را با بعد فلسفى مورد شناخت قرار داد يا نه بعبارت ديگر آيا مىتوان گفت : با علم من به « جوشيدن آب در درجه اى معيّن از حرارت » ، هيچ مسئلهء ديگرى در بارهء پديدهء مزبور باقى نمانده است نه هرگز زيرا مىبينيم در مفهوم « حرارت » حركت وجود دارد ، اگر من در شناخت قضيّهء فوق به همان محدوديّت ( آب در درجه اى معيّن از حرارت مىجوشد ) قناعت بورزم ، درست مانند اينست كه برگى را از درخت بريده و اطَّلاعاتى در بارهء رنگ و شكل آن بدست بياورم ، سپس چنين ادّعا\r\n","description":"","footnote":"","page_name":" 34 ","page_number":34},
  {"content":"\r\nكنم كه « من برگ متّصل به شكوفهء متّصل به شاخهء متّصل به ساقه و تنه و ريشهء درخت را كه آن هم متّصل به موادّ زمينى است كه از اشعّهء آفتاب برخوردار مىشود كه مربوط به منظومهء شمسى مربوط به كهكشان است شناخته‌ام » مىبينيم در قضيّهء علمى مورد بحث ، پديدهء حرارت ، پاى حركت را بميان مىكشد ، در اين موقع بحث و تفكَّر در بارهء اين كه آيا حرارت با قطع نظر از آن موادّى كه با آنها فعل و انفعال پيدا مىكند ، امرى است كمّى يا كيفى اگر كمّى است كوچكترين مقدار ( كوانتم ) آن چيست اگر كيفى است ، از كدامين انواع كيفيّت مىباشد طرح اين مسائل يا مستقيما از ديدگاه فلسفى است و يا به ديدگاه فلسفى منتهى خواهند گشت . برگرديم آن قضيّهء رياضى محض ( 4 2 2 ) را هم مورد دقّت قرار بدهيم . اين قضيّه را از ميان مسائلى فراوان و متنوّع كه پيرامون آن را فرا گرفته‌اند ، انتزاع نموده ، در ذهن خود بوجود مىآوريم . از آن جمله : عدد چيست آيا يك حقيقت قراردادى است ، يا انتزاعى اگر هيچ يك از آن دو نيست ، آيا از پديده‌هاى انعكاسى است ، يا عملى تجريدى است آيا تجريدى كه در ساخته شدن عدد در ذهن انجام مىگيرد ، نمودى از خود هم نشان مىدهد يا نه آيا تجريد عددى با تجريد در كلَّى سازى ذهن يكى است آيا اين عمل تجريد كه در ذهن انجام مىگيرد ، در صحنهء كاملا خالى ذهن انجام مىگيرد ، يا وجود پندارها و تخيّلات و اميال و هدف گيريها و محبّت و كينه توزيها و احساس لذّت و الم و غير ذلك مانند هاله اى پيرامون آن تجريد را گرفته‌اند و با اين حال قاطعيّت قضيّهء مزبور در ذهنى كه آن را در مىيابد ، به هيچ وجه به آن امور آلوده نمىشوند . بديهى است كه اگر كسى بخواهد قضيّهء مزبور را از آن همه مسائلى كه در بالا ذكر شد ، جدا نكند ، بايد اعتراف كند كه شناخته شدهء او از ديدگاه علمى محض يك جريان بسيار محدود و گسيخته از ديگر مسائل مربوط به آن است كه بعضى از آنها بوسيلهء علوم ديگر بايد شناخته شود و برخى ديگر بوسيلهء فلسفه .\r\n","description":"","footnote":"","page_name":" 35 ","page_number":35},
  {"content":"\r\n3 - بعد شهودى - در نظر ابتدائى در دو قضيّهء مورد بحث ( علمى طبيعى و رياضى ) هيچ موضوعى براى شهود ديده نمىشود . ولى اگر از ديدگاههاى سطحى در بارهء دو قضيّهء مورد بحث عبور كنيم مىتوانيم با سطوح يا ابعاد ديگرى از آن دو روبرو شويم كه ما فوق ارتباط علمى محض ما با آن دو قضيّه مىباشد . اين بيت زير را مورد دقّت قرار بدهيم :\r\n\r\nذرّه‌ها ديدم دهانشان جمله باز\r\nگر بگويم خوردشان گردد دراز\r\n\r\nمولوى\r\nدر بيت فوق استناد به شهود نموده مىگويد : « ذرّه‌ها ديدم » آنچه را كه مولوى و امثال وى از راه حواسّ و تعقّل در اين دنيا درك ميكنند ، عبارتست از ارتباط تفاعلى ذرّات آب مثلا با ريشهء درختان و گلها و غير ذلك و اين درك يك امر همگانى است و نيازى به شهود و رؤيت شخصى كه ما فوق حسّى و عقلى باشد ، ندارد . حال بايد ديد ارباب شهود در پديده‌هاى عالم طبيعت چه مىبينند كه ديگران نمىبينند مولوى مىگويد :\r\n\r\nلقمه بخشى آيد از هر كس به كس\r\nحلق بخشى كار يزدانست و بس\r\nحلق بخشد جسم را و روح را\r\nحلق بخشد بهر هر عضوى جدا\r\n\r\n\r\nبرگها را برگ از انعام او\r\nدايگان را دايه لطف عام او\r\nرزقها را رزقها او مىدهد\r\nز ان كه گندم بىغذائى كى زهد\r\n\r\nموضوع شهود عبارتست از آن حقيقتى كه تفاعل موادّ را از حركت يا حركت را از تفاعل بجريان مىاندازد و ذرّه را به ميدان عوامل ابقاى وجودى آنها هدايت مىكند ، و عوامل ابقاى وجودى را به طرف ذرّه‌ها مىكشاند .\r\nبعبارت مختصرتر هويّت هر موجودى را در مجراى حركت قرار مىدهد . لذا بايد گفت : در همهء قضاياى علمى كه از طبيعت و ارتباط انسان با آن ، بدست مىآيد ، يك موضوع عمومى قابل شهود وجود دارد . و موضوعات ديگرى كه از مجموعه‌ها و رويدادهاى عالم طبيعت ، قابل شهود مىباشند ، همان\r\n","description":"","footnote":"","page_name":" 36 ","page_number":36},
  {"content":"\r\nموضوعاتند كه با اكتشاف بصحنهء علوم وارد ميشوند ، و مىدانيم كه هيچ اكتشافى بدون شهود امكان پذير نيست . و امّا شهود در قضاياى رياضى ، باضافهء موضوع عمومى شهود كه در عمل تجريد ذهنى قابل دريافت ، اصلا خود عدد جز با شهود قابل دريافت نيست ، زيرا حقيقت عدد [ نه نقش كتابى و لفظى كه بطور قرارداد آن را نمايش مىدهد 
  ] به هيچ وجه قابل مشاهدهء ذهنى نيست ، يعنى ذهن هيچ فردى از بنى نوع انسانى تا كنون نتوانسته است خود عدد را با يك كيفيّت و كميّت مشخّصى در ذهن خود منعكس بسازد ، زيرا مثلا عدد 2 نه سنگين است ، نه سبك ، نه رنگ سبز دارد نه قرمز و نه هيچ رنگى ، نه سرد است نه گرم ، نه طول دارد نه عرض و نه ارتفاع و نه هيچ بعد ديگر . لذا مىتوان گفت : همهء مردم شب و روز با شهود سر و كار دارند ، در عين حال در غفلت عجيبى از آن شهود بسر مىبرند باضافهء اين كه اگر كسى ادّعا كند كه من باضافهء صورت رسمى قضيّهء 4 2 2 نوعى زيبائى را نيز در آن مشهود مىكنم ، يا احساس اين واقعيّت كه مراعات قضيّهء مزبور مىتواند يك اثر هنرى را بحدّ اعلاى زيبائى برساند ، مشهود مىكنم و به وجد و هيجان در مىآيم .\r\n\r\nعاقل از انگور مىبيند همى\r\nعاشق از معدوم شيئى بيند همى\r\n\r\nاگر به اصطلاح مولوى عاقل از انگور مىتواند مىبيند و يك زمامدار بسيار با هوش و مخلص مىتواند از جريانات عينى جامعه حوادث آيندهء آن را بدون توانائى بر استدلال يا بدون نياز به آن شهود كند و حدس بزند ، چرا يك انسان ژرفنگر از تجريدى كه در عمل رياضى انجام مىگيرد ، تجريد و تجرّد روح يا هر عامل ديگرى را كه چنين كارى را انجام مىدهد ، شهود نكند .\r\nاكنون مىپرسيم آيا قضيّهء سادهء رياضى باضافهء شهودهاى مربوطه تكميل نمىگردد قطعا چنين است مخصوصا با در نظر داشتن اين پديدهء مستمرّ در قلمرو معرفت كه شهودهاى اكتشافى و حدسهاى عالى و ارتباط مستقيم با ارزشها و حقائق ماوراى نمودهاى كمّى محصول ارتباط مغز و روان آدمى\r\n","description":"","footnote":"","page_name":" 37 ","page_number":37},
  {"content":"\r\nبا آن موضوعات و روابط است كه همگان با آنها در ارتباطند يا مىتوانند در ارتباط باشند .\r\n4 - بعد اخلاقى - در تفكيك بعد اخلاقى معرفت از بعد علمى و فلسفى ، مخصوصا از قرن نوزدهم به اين طرف مطالبى فراوان گفته شده است و اين تجزيهء در وحدت حيات آدمى را كه از تفكيك مزبور نتيجه گرفته‌اند ، نمىتوان بدون شرمسارى و تأسّف مورد مطالعه قرار داد . اگر مسئلهء تفكيك بعد علمى و فلسفى از بعد اخلاقى چنين مطرح شود كه : من مىتوانم در آزمايشگاهى كه مشغول تجربه در بارهء يك پديدهء عينى قابل مشاهده هستم ، نيازى به اين ندارم كه « رابطهء من با مردم ديگر رابطهء محبّت باشد يا كينه توزى » و آزمايشگاهى كه كار تجربهء علمى را در آن انجام مىدهم مال شخص خودم باشد يا مال دولت و يا با چپاول بدست آورده باشم كه حتّى در موقع چپاول ، عدّه اى را هم كه در برابر من مقاومت مىكردند ، كشته‌ام . . . بالاخره آزمايشگاه كار خود را انجام مىدهد و حواسّ و انديشه‌هاى من هم بطور طبيعى فعّاليّت مىنمايند . بالاتر از اين ، آزمايشگاه و حواسّ و انديشه‌هاى من بدون اين كه در موقع تحقيقات در بارهء موضوعات سودمند به زندگى انسانها خوشحال باشد و در هنگام بررسى موضوعاتى كه در كشتن ميليونها انسان و تخريب همهء آباديهاى روى زمين ، به كار خواهد رفت ، خم به ابرو بياورند ، فعّاليّت خود را انجام مىدهند . اين مطلب كاملا واقعيّت دارد و بهترين دليل امكان آن ، همين واقعيّت جاريه است كه ميدان را براى جولانهاى قدرت پرستان خودكامه و جنايت پيشه گان دنيا هموار ساخته است ، واقعيّت اين مطلب همان اندازه قابل مشاهده است كه رفتار اخلاقى محض بعضى از مردم ، بدون اعتناء به معرفت كه اساسىترين عنصر اخلاق است .\r\nمقصود اينست كه چنان كه بعضى از مردم مىتوانند رفتار اخلاقى خود را مطابق آداب و رسوم و مقرّرات اجتماعى انجام دهند ، ولى علم و معرفتى در بارهء آنچه انجام مىدهند نداشته باشند . همچنين انسانهائى مىتوانند\r\n","description":"","footnote":"","page_name":" 38 ","page_number":38},
  {"content":"\r\nهمهء ابعاد حياتى خود را در ارتباط علمى محدود با نمودهاى جهان هستى خلاصه كنند و از خود حيات اطَّلاعى نداشته باشند . امكان اين تفكيك ضدّ حيات انسانها به جهت هستى حاصل از جرعه اى ناچيز از احساس آزادى ، در همهء حقائق و ارزشها نه تنها امكانپذير است ، بلكه چنان كه در بالا اشاره كرديم واقعيّت جاريه در اكثريّت كسانى كه شعار علم پرستى و هنر پرستى را روپوشى آراسته با كلمات باردار تكاملى سر مىدهند ، همين است كه مىبينيم و براى همگان قابل لمس است . ولى مسئله بالاتر از اينست ، زيرا اين اسيران هدفهاى تعيين شده براى بررسىهاى علمى با وسائل و ابزار توجيه كنندهء حواسّ و ذهن به كيفيّت عكس العملى كه در ارتباط با موضوعات نشان مىدهند ، جملهء « جز اين نيست » را هم بر محصول انديشه و رفتار خود اضافه مىكنند يك نكتهء ديگر هم كه در اين مبحث بايد تذكَّر داده شود ، اينست كه در دورانهاى اخير شور و هيجان و احساساتى كه براى ايجاد جوّ علم پرستى و فلسفه گرايى محض در برابر تحريك براى اخلاق و ارزشهاى انسانى و معنويّت بوجود آورده و مورد بهره بردارى قرار داده‌اند ، كمتر از شور و هيجان و احساسات براى اخلاق و معنويّات و ديگر ارزشهاى انسانى نبوده است ، در صورتى كه علم هرگز به اين هيجانات نياز ندارد ، مگر براى كسانى كه در مراحل ابتدائى معرفتند و ضرورت و ارزش علم را نمىدانند .\r\nو اين معنى كاملا معقول است ، ولى همه مىدانيم كه قضيّه فقط اين طور نيست ، بلكه كوشش زيادى انجام شده است كه حسّ ارزشجوئى و زيبائىگرائى و معنى طلبى و تخلَّق باخلاق را هم با بعد علمى اشباع كنند كه شما انسانها پس از بدست آوردن رابطهء علمى با واقعيّات ، هيچ نيازى به آن امور نداريد .\r\nاكنون بايد باصطلاح بعضى فضلاء ببينيم : طناب اتّصال دهندهء دو بعد علمى و فلسفى به بعد اخلاقى چيست اگر مطلبى را كه در آغاز اين مباحث مطرح كرده‌ايم ، مورد توجّه قرار دهيم ، اين طناب كاملا معقول را مشاهده\r\n","description":"","footnote":"","page_name":" 39 ","page_number":39},
  {"content":"\r\nخواهيم كرد . توضيح اين مسئله با يك مثال ساده چنين است كه يكى از اركان اساسى اخلاق عبارتست از تلقّى واقعيّات آن چنان كه مورد درك قرار گرفته‌اند و منعكس ساختن همان واقعيّات هم براى خويشتن و هم براى ديگران . يعنى هنگامى كه وجدان انسان درك كنندهء عمل و نتيجهء رياضى مزبور ، خود را در ارتباط با اين واقعيّت مشاهده كرد ، عمل و نتيجهء مزبور مانند كيفيّت پيوسته به شخصيّت انسان درك كننده تلقّى مىشود و چون شخصيّت از تنوّع و كثرت واقعيّات قابل ارتباط ، اطَّلاع دارد ، نمىگذارد آن معلوم كه مانند كيفيّت پيوسته به شخصيّت مىنمايد ، رنگ ديگر واقعيّات را مات بسازد و در نتيجه شخصيّت آدمى به اسارت يك معلوم در آيد و حسّ زيبائى را هم مثلا تسليم محض آن معلوم سادهء رياضى نمايد . ممكن است گفته شود : مات كردن رنگ واقعيّات ديگر بوسيلهء فرو رفتن علمى در بارهء يك موضوع ، كار عاميان و شخصيّتهاى سطحى است نه انسانهائى كه داراى مغز رشد يافته در علم مىباشند . پاسخ اين اعتراض با نظر به روش تأسّف انگيز عدّهء فراوانى از خيره شدگان به موضوعى كه براى تحقيقات علمى خود انتخاب نموده‌اند ، روشن است . بعنوان مثال مىبينيم : بعضى از متفكَّران فيزيك با روش تجزئه اى وارد ذرّات بنيادين اجسام ميشوند و با عالمى روبرو مىگردند كه با سطوح ظاهرى عالم طبيعت متفاوت است .\r\nاگر چنين شخصى با شناخت مختصّ يا مختصّاتى از ذرّات ، چنان در آنها غوطه ور گردد كه حالات تركيبى آن ذرّات و نمودهاى آن حالات را ناديده بگيرد ، آيا مىتوان گفت : چنين متفكَّرى كه رنگ واقعيّات تركيبى آن ذرّات را در ذهن خود مات كرده و از قلمرو علم خارج ساخته است ، آن ذرّات را واقعا مىشناسد يكى از دوستان از يكى از فلاسفهء مغرب زمين چنين نقل كرد [ البتّه من خودم عبارات او را نديده‌ام 
  ] كه مىگويد : « ما انسانها در سطوح ظاهرى طبيعت به فعّاليّتهاى علمى مىپردازيم و از طبيعت جز با همان سطوح ظاهرى سر و كارى نداريم و اگر اين توانائى\r\n","description":"","footnote":"","page_name":" 40 ","page_number":40},
  {"content":"\r\nرا داشته باشيم كه به پشت نمودهاى طبيعى نفوذ كنيم جريانات وحشتناكى را مانند قدرت تخريبى اتمى و غير ذلك را خواهيم ديد . « اين فيلسوف فراموش كرده است كه اگر زيباترين نمود زيبا را اگر با روش تجزئه اى در نظر بگيريم ، نه تنها اجزاء و خطوط كوچك و باريك آنها هيچ گونه زيبائى ندارند ، بلكه ممكن است خيلى زشت هم بوده باشند . بطور كلَّى نه تنها محصول و خواصّ تركيبى موجودات همان مقدار در ارتباط با جهان برون ذاتى ، بيشترين علوم ما را بوجود مىآورند ، بلكه با قطع نظر از آنها ما نمىتوانيم حتّى يك روز در اين دنيا بزندگى خود ادامه بدهيم . اگر فرض كنيم ما آن توانائى را بدست آوريم كه به اعماق ذرّات متحرّك هستى وارد شويم و با همان حركاتى كه در ذرّات هستى حاكميّت دارد ، حركت كنيم ، قطعا من خود را كه با يك حالت ثبات هويّت خود را ادامه مىدهد ، بايد از دست بدهيم . در صورتى كه اگر يك انسان مثلا در شانزده سالگى جنايتى را مرتكب شود ، پس از هشتاد سال هم خود او ميداند كه همان جنايتكار است و هم ديگر انسانها كه از ارتكاب او به خيانت اطَّلاع دارند ، اين انسانها از هر جامعه و اهل هر دورانى كه باشند حكم به جنايتكارى آن جنايتكار خواهند نمود .\r\n5 - شناخت هستى با بعد حكمى - اگر بخواهيم بعد حكمى دو قضيّهء علمى مزبور را در نظر بگيريم ، با عظمتى ديگر در معرفت حاصل از آن دو قضيّه روبرو خواهيم گشت . نخستين آگاهى كه بعد حكمى بما مىدهد ، توجّه به استعداد عالى مغز و روح است كه با بدست آوردن علم به دو قضيّهء مزبور به فعليّت رسيده است . و از نتيجهء مهمّى كه از استعداد عالى مغز و روح بدست مىآيد ، مىفهميم كه در كارگاه هستى حكمت متعاليه اى دست اندر كار است كه از ميان ميلياردها ميليارد موجودات و حوادث و روابط و دگرگونىها مسير معيّنى را باز كرده است . بنا بر اين ، معتقد مىشويم كه علم به دو قضيّهء مزبور معلول يك حكمت جهانى است كه نصيب ما گشته است ، در اين موقع\r\n","description":"","footnote":"","page_name":" 41 ","page_number":41},
  {"content":"\r\nگوئى با علم به دو قضيّهء ناچيز فروغى از آن حكمت متعاليهء هستى بر دل مىتابد -\r\n\r\nاى خدا اى خالق بىچند و چون\r\nآگهى از حال بيرون و درون\r\nقطرهء دانش كه بخشيدى ز پيش\r\nمتّصل گردان به درياهاى خويش\r\nقطرهء علم است اندر جان من\r\nوارهانش از هوى و ز خاك تن\r\n\r\nمولوى\r\nمقصود مولوى اينست كه اين قطرهء علم كه در جان من بوجود آمده است ، اگر با عنايات خداوند از هوى و از مقتضيات پست بدن مادّى رها شود ، اين قطرهء علم روشنائى حكمت و عرفان به خود مىگيرد و مانند جويى باريك به درياهاى علم خداوندى وصل مىشود .\r\n6 - شناخت هستى با بعد عرفانى - اوّلا اين يك حقيقت ضرورى است كه چه بدانيم و چه ندانيم و خواه آن را به زبان بياوريم و يا در بارهء آن ، هيچ سخنى نگوئيم ، مورد قبول همگان است كه -\r\n\r\nعاشق شو ار نه روزى كار جهان سر آيد\r\nناخوانده درس مقصود از كارگاه هستى\r\n\r\nحافظ\r\nاگر بعد عشق حقيقى يك انسان در بارهء هستى شكوفا نشود ، اگر چه همهء جهان هستى و اجزاء و روابط آن را در ذهن خود مانند آيينه منعكس نمايد ، باز نخواهد توانست چيزى در بارهء هويّت و مقصود از كارگاه هستى را دريابد و اين ناتوانى يك پردهء تاريكى روى همهء معلومات آن انسان خواهد كشيد و نصيب وى از علم جز لمس كورانه اى بر سطوح ابتدائى هستى ، چيز ديگرى نخواهد بود .\r\nثانيا كسانى كه بعد عرفانى و شهود هستى را در شناخت هستى و به اصطلاح معمولى در « هستى شناسى » ناديده مىگيرند ، يا آن را با اهميّت تلقّى نمىكنند ، بايد پاسخى به نقص معرفت ناشى از دخالت من در شناخت جز من آماده كنند\r\n","description":"","footnote":"","page_name":" 42 ","page_number":42},
  {"content":"\r\nتوضيح اين مطلب چنان كه در بعضى از مجلَّدات گذشتهء اين ترجمه و تفسير متذكَّر شده‌ايم : بقول لائوتسه بنقل از نيلز بوهر « ما در نمايشنامهء بزرگ وجود هم بازيگريم هم تماشاگر » . آن مثال سادهء پنكهء برقى در حال حركت را به ياد بياوريم كه براى ما نمايش يك دائرهء حقيقى دارد ، در صورتى كه شكل دائرهء پنكه در حال حركت ناشى از ناتوانى ذهن ما از تفكيك نقاط عبور هر يك از شاخه‌هاى پنكه مىباشد . اين بازيگرى در عين تماشاگرى همهء معلومات ما را در خود گرفته است ، معرفتى كه فوق اين بازيگرى و تماشاگرى است ، همانا از آن عرفان و شهود حاصل مىگردد كه سطح ماوراى طبيعى من يا روح آن را دارا مىباشد اگر ما اين بعد عرفانى و شهود را در معرفت به هستى ناديده بگيريم و چنين گمان كنيم كه با مشتى ابزار علمى و با هدفگيريهاى خاصّ در روش علمى واقعيّات هستى را مىفهميم و درك مىكنيم و با تلقين هستى شناسى بخويشتن ، خود را تسليت بدهيم ، پاسخ مسئلهء زير را چه كسى بايد بدهد -\r\n\r\nكاشكى هستى زبانى داشتى\r\nتا ز هستان پرده‌ها برداشتى\r\nهر چه گويى اى دم هستى از آن\r\nپردهء ديگر بر او بستى بدان\r\nآفت ادراك آن قال است و حال\r\nخون به خون شستن محال است و محال\r\n\r\nحال ممكن است اين سؤال مطرح شود كه بعد عرفان و شهود چگونه گام به ما فوق بازيگرى و تماشاگرى مىگذارد و نور هستى را بر انسان مىنماياند پاسخ اين سؤال روشنتر از آن است كه احتياجى به تفصيل طولانى داشته باشد .\r\nپاسخ اينست كه آدمى با اين بعد و الا فروغى تابناك در هستى مىبيند كه ناشى از حواسّ و انديشه‌ها و تعقّلهاى رسمى نيست ، بلكه آن نور سبحانى است كه دانستنىها را به ديدنىها مبدّل مىسازد - آن ديدنىها كه با نشان دادن وابستگى خود به كمال مطلق و خداوند هستى آفرين ، مانند يك معلوم حضورى در فضاى سطوح روح نمودار مىگردند - آيا امير المؤمنين ( ع ) نفرموده است :\r\n","description":"","footnote":"","page_name":" 43 ","page_number":43},
  {"content":"\r\nما\r\nرأيت شيئا إلَّا و رأيت اللَّه معه\r\n( چيزى را نديدم مگر اين كه خدا را با آن ديدم ) .\r\n7 - شناخت هستى با بعد مذهبى - هر كوشش و فعّاليّت حسّى و ذهنى كه بتواند واقعيّتى را براى انسان روشن بسازد و معرفتى را در بارهء آن واقعيّت نصيب انسان بنمايد ، مطلوب مذهب است ، زيرا خداوند متعال با بوجود آوردن حواسّ و ذهن و ديگر استعدادهاى سازنده ، مشيّت خود را براى انسانها بيان فرموده است كه براى وصول به « حيات معقول » چنين كوشش و فعّاليّتى لازم است . توصيفى كه براى شناخت مذهبى در مباحث گذشته گفتيم ( ايمان به بايستگى فراگيرى شناختهاى ششگانه براى حركت با قوانين مقرّرهء مستند به پيشوايان الهى در مسير جاذبهء ربوبى . ) نوعى روشنائى را بوجود مىآورد كه ابعاد ششگانه را از شايستگى بالاتر برده و وارد قلمرو بايستگى قرار مىدهد و حيات حقيقى روح را بارور مىسازد .\r\nمنابع دين اسلام در لزوم برخوردارى از همهء نيروها و استعدادها در آخرين حدّ ممكن بقدرى فراوان است كه نيازى به شرح و بسط ندارد . فقط كافى است به آن آيهء قرآنى توجّه كنيم كه مىفرمايد : * ( سَنُرِيهِمْ آياتِنا فِي الآفاقِ وَفِي أَنْفُسِهِمْ . . . ) * ( 1 ) \r\n( به زودى ما آيات خود را در جهان برونى و جهان درونىشان براى آنان نشان خواهيم داد ) .\r\nو جاى هيچ گونه ترديد نيست در اين كه حصول علم بيك واقعيّت اگر چه آن واقعيّت داراى ناچيزترين محتوى بوده باشد ، آيه اى از آيات خداوندى در يكى از دو جهان برونى و يا درونى روشن مىگردد . اين كه آيه اى در جهان برونى روشن مىشود ، از آن جهت است كه حلقه‌هاى بيكران هستى با نشان دادن خود ، حالت وابستگى\r\n","description":"","footnote":" ( 1 ) . سورهء فصّلت آيهء 52 . ","page_name":" 44 ","page_number":44},
  {"content":"\r\nبه اصول و مبادى عالى هستى را كه خود وابسته به خدا است ، ارائه مىدهد .\r\nو اين كه آيه اى در جهان درونى نمودار مىگردد ، آگاهى انسانى به عظمت فوق طبيعى آن استعداد است كه موجب حصول علم بيك واقعيّت مىگردد و اگر در حقيقت معرفت از ديدگاه اسلام كه ضرورت شناخت را در نظام باز درونى و برونى گوشزد مىكند ، درست دقّت كنيم ، خواهيم ديد : شناخت با بعد مذهبى همهء ابعاد ششگانه گذشته را در خود دارد . هنگامى كه مىگوئيد : شناخت علمى محض يك واقعيّت ، مستلزم آن نيست كه بگوئيد : اين يك شناخت مذهبى است و همچنين هر يك از شناختهاى پنجگانهء ديگر به تنهائى مستلزم شناخت مذهبى نيست ، ولى وقتى كه مىگوئيد : شناخت در دين اسلام ، در حقيقت چنين مىگوييد كه شناخت هستى با ابعاد ششگانه معرفت .\r\n\r\n1 - مقدّمهء براى توضيح دريافت با ابعاد هفتگانه\r\nچند بيت زير را مورد دقّت قرار بدهيم :\r\n\r\nخدا خوان تا خدا دان فرق دارد\r\nكه حيوان تا به انسان فرق دارد\r\nبدينسان از خدا دان تا خدا ياب\r\nز انسان تا به سبحان فرق دارد\r\nمحقّق را مقلَّد كى توان گفت\r\nكه دانا تا به نادان فرق دارد\r\n\r\nنخست فرق ما بين دانستن و دريافتن را مورد توجّه قرار مىدهيم . دانستن عبارتست از حصول يك حقيقت در ذهن و آگاهى ضمنى به آن حصول ، مانند « علم به اين كه چشم در روشنائى مىبيند » و « اين كه عسل شيرين است » ممكن است اين علم از راه توصيفات كامل در ذهن بوجود بيايد و ممكن است در زمان گذشته چشم انسان در روشنائى اشكال و رنگها را ديده و عسل را خورده است ، ولى اكنون در تاريكى است و يا چشم نابينا شده است و عسل را هم نمىتواند بخورد يا عسلى وجود ندارد بخورد ، چنين شخصى اكنون به قضاياى مزبور عالم است ، ولى در حال حاضر آنها را در نمىيابد . همچنين علم به عدالت و\r\n","description":"","footnote":"","page_name":" 45 ","page_number":45},
  {"content":"\r\nضرورت و شايستگى آن ، ممكن است بطور صد در صد معلوم يك انسان بوده باشد و حتّى بتواند صدها مسئلهء بسيار جالب را در بارهء عدالت با استدلالهاى منطقى قطع مطرح نمايد ، ولى خود تن به رفتار عادلانه نداده و طعم خود عدالت را در نيافته باشد - و متأسّفانه اكثريّت قريب به اتّفاق مردم عدالت خوان و عدالت دانند نه عدالت ياب ، چنان كه اكثريّت قريب به اتّفاق خدا خوان و خدا دانند نه خدا ياب . انسان در حال علم به يك حقيقت صورت و يا مفهومى از آن را در ذهن خود دارد ، در صورتى كه در حالت دريافت ، اگر آن حقيقت دريافت شده قابل تملَّك و تصاحب بوده باشد ، چنان كه در عشقهاى مجازى احساس مىشود ، آن حقيقت دريافت شده جزئى يا سطحى از شخصيّت او مىگردد و اگر معشوق با عظمتتر از عاشق باشد مانند خدا و انسان ، در اين صورت عاشق در جاذبهء معشوق قرار گرفته و خود را وابستهء آن مىيابد و بالعكس ضعيفترين حالات دريافت عبارت است از تأثّرات بازتابى در برابر انگيزه‌هاى محرّك احساسات و هيجانهاى زودگذر روانى . پس از روشن شدن فرق ما بين دانستن و دريافتن ، اكنون مىپردازيم به دريافت واقعيّات با ابعاد هفتگانه : وقتى كه ما اين قضيّهء را دريافت مىكنيم كه « جاندار توليد مثل مىكند » اين يك قضيّه ايست كه از راه مشاهدات و تجارب بدست آمده است ، مشاهدات و تجارب ما موجب مىشود كه ما به قضيّهء « جاندار توليد مثل مىكند » عالم باشيم . امّا دريافت اين قضيّه موقعى تحقّق پيدا مىكند كه انسان از اين احساس عميق برخوردار باشد كه من و جاندارى كه توليد مثل مىكند ، در جريان هستى بزرگ شركت داريم ، و همان گونه كه گفتار من انديشهء من ، عمل من و همهء حركات و سكنات من اجزائى از زنجير رويدادهاى هستى در جريان است ( 1 ) \r\n، همچنين توليد\r\n","description":"","footnote":" ( 1 ) . سحابى استرآبادى مىگويد :\r\n\r\nاز جزء و كل اى كه در تخيّل گردى\r\nبشنو سخنى كاهل تحمّل گردى\r\nدر هستى خويش گر بمانى جزئى\r\nخود را همه جا نظر كنى كلّ گردى\r\n\r\n","page_name":" 46 ","page_number":46},
  {"content":"\r\nمثل آن جاندار ضعيفى كه در لانه اى محقّر در گوشه اى از كوه يا رودخانه يا جنگل صورت مىگيرد ، جزئى از زنجير رويدادهاى همان هستى در جريان است .\r\nبه همين جهت است كه مىگوئيم : دريافت هستى واقعى خويش ، دريافت هستى همهء « هستها را » در بر دارد . اگر اشخاصى نتوانند به اين دريافت نائل شوند .\r\nبهتر است كه در يكى از شبهاى مهتاب عازم كوهساران گردند و عينك فيزيكى و رياضى و شيمى و معدن شناسى و ستاره شناسى طبيعى را براى چند دقيقه كنار بگذارند ، و جريان قانونى بسيار شور انگيز ستارگان و سكوت پر غوغاى كوه‌ها و زيبائى مهتاب را كه مانند ذرّات نقرهء خام بر آنها پاشيده شده است و صداى آبشار زيبا را كه با دلپذيرترين آهنگ خود معناى بزرگى به آن منظره مىبخشد ، نظاره كنند ، اگر مغز و روان اينان در حال اعتدال طبيعى خود بوده باشند ، دريافت آنان در بارهء واحدها و مجموع آن منظره به حدّى مىرسد كه مىخواهد خود جزئى از آنها بوده باشد ، يا آنها را جزئى از خود قرار بدهد .\r\nلذا بى علَّت نبوده است كه بزرگترين شاعران اقوام و ملل در همهء دورانها كسانى بوده‌اند كه دريافت هستى و نمودها و روابط و جريانات آنها را در هستى خود بهتر از همه بيان نموده‌اند . ممكن است شما بگوئيد : اين دريافت و الا فقط در موقع ارتباط مغز با زيباييها امكانپذير است ، خواه زيباييهاى محسوس و خواه زيباييهاى معقول ، ولى ما چنين دريافتى را در موقع ارتباط با ديگر كائنات نمىبينيم . بعنوان مثال يك كارگر كه در يك كارگاه ماشينى سر و كارش فقط با آهن پاره‌ها است بطورى كه بهر جا مىنگرد ، آهن و پولاد مىبيند و هر صدائى كه مىشنود صداى خشن حركت آهن پاره است ، چگونه مىتواند از دريافت با عظمتى در بارهء آن كارگاه و اجزائش برخوردار بوده باشد در پاسخ اين اعتراض مىتوان گفت :\r\n\r\nچون شما سوى جمادى مىرويد\r\nآگه از جان جمادى كى شويد\r\n\r\nانحراف از قانون حيات واقعى كه خداوند به انسانها داده است ، موجب\r\n","description":"","footnote":"","page_name":" 47 ","page_number":47},
  {"content":"\r\nمىشود كه هر انسانى كه رابطهء حيات خود را با موجودات جهان هستى در مجراى جبر قرار داد و از ارتباط آزاد با آنها محروم گشت ، همان موجودات چه از سنخ آهن پاره‌ها باشد ، و چه از سنخ گلها و رياحين و چه انديشه‌هاى حرفه اى ، حيات آن انسان طبيعت اصلى خود را از دست مىدهد و مبدّل به همان موجودى مىشود كه با جبر و ضرورت با آن ارتباط برقرار كرده است . در فيلم چاپلين اين حقيقت با روشنترين نمود قابل مشاهده است كه چاپلين به جهت از دست دادن رابطهء آزاد با ابزار ماشينى ، سطوح طبيعى روان او جز مهره و پيچ و غير ذلك ، در اين زندگانى نمىبيند . و اين كه مولوى مىگويد :\r\n\r\nاى برادر تو همان انديشه اى\r\nما بقى خود استخوان و ريشه اى\r\nگر بود انديشه ات گل گلشنى\r\nور بود خارى تو هيمهء گلخنى\r\n\r\nمسلَّما منظور مولوى ارتباط جبرى و اضطرارى با گل و خار نيست ، بلكه منظور رابطهء آزاد تا هدفگيرى آزاد در ارزشها يا ضدّ ارزشهاى انسانى است . پس بايد گفت : طبيعت حيات انسان با حفظ رابطهء آزاد با اشياء اگر چه خشنترين و ناهنجارترين پديده‌هاى جهان هستى هم بوده باشد ، مىتواند از راه دريافت معناى هستى و مخصوصا هستى خويشتن آنها را دريافت نمايد ، اگر چه دريافت اشياء خشن و زشت و ناهنجار نه تنها لذّتبار نيست ، بلكه موجب تاثّرات ناگوار هم بوده باشد ، همان گونه كه آدمى از صفات پليد و از كردار زشت خود احساس نفرت مىنمايد . براى اثبات همين مدّعا مىتوانيد شخصى را در نظر بگيريد كه احتياجى حياتى بيك قطعه آهن يا شناخت آن دارد ، در آن هنگام كه به مقصود خود نائل مىشود ، مغز و روان او در عاليترين نشاط غوطه ور مىشود ، و اگر فرضا حرفهء او گل كارى بوده باشد ، و حرفهء مزبور براى او بطور جبر تحميل شده باشد ، قطعا بدست آوردن آن قطعه آهن و يا شناخت آن بسيار نشاط انگيزتر از نگاه او به گلها خواهد بود . بنا بر اين بار ديگر اصرار مىكنيم كه آنچه اصيل است شناخت قانون حيات انسانى است\r\n","description":"","footnote":"","page_name":" 48 ","page_number":48},
  {"content":"\r\nو مسائل ديگر فروع و عوارض آن است .\r\n\r\n2 - دريافت هستى با ابعاد هفتگانه\r\n\r\nيك - دريافت هستى از بعد شناخت علمى آن ،\r\nاز مقدّمه اى كه در مبحث گذشته بيان نموديم ، روشن مىشود كه شناخت علمى يك حقيقت غير از دريافت آن است ، بدون اين كه آن دو نوع درك ، حقيقت درك شده را تجزئه نمايند .\r\nيعنى شناخت علمى درك ذهنى آن حقيقت است و دريافت آن شبيه به اتّصاف روان آدمى با آن حقيقت مىباشد . حال مىگوئيم : چنين نيست كه هر شناخت علمى حقيقت ، دريافت روانى آن را ايجاب كند ، ولى دريافت مخصوصا اگر همه جانبه باشد شناخت علمى آن را و لو بطور اجمال در بر دارد . با اين حال هيچ ضرورتى وجود ندارد كه آن دو را لازم و ملزوم همديگر قرار بدهد ، چنان كه هيچ ضرورتى وجود ندارد كه ديدن آب و جريان آن در رودخانه مستلزم شنيدن صداى آن و چشيدن طعم و درك درجهء سرما و گرماى آن نيز بوده باشد ، در عين حال براى بدست آوردن اطَّلاع كامل از آب همهء آن ديدنها و شنيدنها و چشيدنها و دركها ضرورت دارد . حال اين سؤال مطرح مىشود كه آيا ما مىتوانيم حقيقتى را با شناخت علمى آن دريافت نمائيم پاسخ اين سؤال چنين است كه هر چه شناخت علمى يك حقيقت كاملتر و همه جانبه تر بوده باشد ، دريافت آن نيز كاملتر و همه جانبه تر خواهد بود ، نهايت امر اينست كه بايد عامل دريافت در درون انسان آمادهء فعّاليّت بوده باشد . اين عامل دريافت عبارتست از آن احساس عالى در درون انسانى كه بيك حقيقت شناخت علمى پيدا مىكند . اين احساس از توجّه به اين كه با شناخت علمى يك حقيقت ، روح يا من آدمى به همان مقدار شكوفا شده است ، ناشى مىگردد . دانستن اين كه آن مورچهء ضعيف در فصل تابستان دانه‌هاى خوراكى خود را كشان كشان به لانهء محقّر خود مىبرد كه در موقع سردى هوا از آنها تغذيه كند ، نوعى از شكوفائى من آدمى بوسيلهء فعّاليّت حواسّ و مغز\r\n","description":"","footnote":"","page_name":" 49 ","page_number":49},
  {"content":"\r\nمىباشد . چنان كه دانستن عمر كهكشانها و هويّت اجرام و پديده‌ها و روابط آنها نيز نوعى از شكوفائى است كه در من آدمى بوجود مىآيد .\r\n\r\nدو - دريافت هستى از بعد شناخت فلسفى آن ،\r\nاگر اين معنى را بپذيريم كه فلسفه عبارتست از شناخت مبادى و كلَّيّات هستى ، و يا فلسفه عبارتست از شناخت حقيقت موجودات آن چنان كه هستند به قدر قدرت بشرى ، بدانجهت كه شناخت مزبور مىتواند عامل دريافت آنها را در درون انسان آمادهء فعّاليّت نمايد ، لذا نه تنها آن دو با يكديگر ناسازگار نيستند ، بلكه مكمّل همديگر نيز مىباشند ، زيرا\r\n\r\nاز تو اى جزئى ز كلها مختلط\r\nفهم ميكن حالت هر منبسط\r\n\r\nمولوى\r\nو چنان كه در رباعى سحابى استرآبادى هم ديديم :\r\n\r\nاز جزء و كل اى كه در تخيّل گردى\r\nبشنو سخنى كاهل تحمّل گردى\r\nدر هستى خويش گر بمانى جزئى\r\nخود را همه جا نظر كنى كلّ گردى\r\n\r\nبدانجهت كه ذات انسانى استعداد انقلاب به كلّ دارد ، مىتواند از راه شناخت فلسفى كلَّيّات و مبادى عالى هستى و يا شناخت حقايق كلَّى هستى ، آنها را در خود دريابد ، و لذا گفته شده است :\r\n\r\nهر آن كاو ز دانش برد توشه اى\r\nجهانى است بنشسته در گوشه اى\r\n\r\nبهترين دليل امكان اين دريافت در درون آدمى ، احساس نشاط و هيجان بىنظير است كه در هنگام احساس آن كلَّيّات و مبادى در خويشتن مشاهده مىكند . هيچ عاقلى با ديدن چند منظرهء زيبا در طبيعت نمىتواند بگويد :\r\n\r\nبه جهان خرّم از آنم كه جهان خرّم ازو است\r\nعاشقم بر همه عالم كه همه عالم از او است\r\n\r\nسعدى\r\nقطعا سعدى در حال سرودن اين بيت به حالت دريافت كلَّيّات و مبادى عالم هستى نائل شده بوده است .\r\n","description":"","footnote":"","page_name":" 50 ","page_number":50},
  {"content":"\r\nامّا اين كه آيا از شناخت فلسفى چنين دريافتى را مىتوان توقّع داشت بعضى از معنى گرايان حرفه اى به اين سؤال پاسخ منفى مىدهند و تا آنجا كه مىتوانند فلسفه را از داشتن صلاحيّت براى اين دريافت بر كنار مىنمايند . در گفته‌هاى متصوّفه و عرفاى معمولى چه در صورت نثر و چه در قالب شعر ، هرگونه حملهء خشن و بىامان به شناختهاى فلسفى بطور واضح ديده مىشود .\r\nما در اين مسئلهء فوق العاده با اهميّت با قضاوتهاى افراطى و تفريطى روبرو هستيم . و نخستين شرط قضاوت صحيح توجّه به حقيقت و دورى از خواسته‌هاى شخصى و اصول راكد پيش ساخته مىباشد . بايد گفت : اگر شناخت علمى هستى با دريافت آن منافات دارد ، شناخت فلسفى هستى هم با دريافت آن ناسازگار خواهد بود ، ولى قطعا چنين نيست و چنين ادّعائى دور از حقيقت است ، زيرا اگر شناخت علمى در بارهء هستى ضرورتى نداشت ، خداوند متعال حواسّ طبيعى و انديشه و تعقّل و قدرت ساختن آزمايشگاه‌ها را براى مردم عنايت نمىفرمود . و آنگهى محصول شناخت علمى كه عبارتست از معرفت محصول ارتباط حواسّ و انديشه و تعقّل با واقعيّات همان ضرورت را دارد كه نفس كشيدن براى زندگى . بنا بر اين فلسفه كه عبارتست از شناخت كلَّيّات و مبادى هستى ، ضرورتى است كه مغز كنجكاو و وحدتگراى بشرى ايجاب مىكند . آنچه كه لازم است و بايد بطور حتم هر متفكَّرى و عارفى آن را مراعات كند ، اينست كه شخص سالك نبايد [ باصطلاح امروز 
  ] فلسفه زده باشد و گول اصطلاحات خوشايند و اصول رسوبى آن را بخورد و بدين ترتيب فلسفه را حجابى ما بين خود و حقايق هستى قرار بدهد و يا بقول آقاى ماير كه در مصاحبه با اين جانب گفتند : « فلسفهء اروپا امروزه جنبهء حرفه اى دارد و متفكَّر فلسفى يعنى كارمند فلسفه » نباشد و ما مىدانيم كه اين سوء استفاده از فلسفه چنان كه در گذشته اشاره كرديم ، در علم هم وجود دارد ، يعنى متأسّفانه افراد بسيار فراوانى پيدا مىشوند كه اندوخته‌هاى علمى آنان ، حجابهاى ضخيمى بر دل\r\n","description":"","footnote":"","page_name":" 51 ","page_number":51},
  {"content":"\r\nو ديدهء آنان زده و از حقيقت محرومشان ساخته است كه :\r\nالعلم هو الحجاب الأكبر\r\n( علمست كه بزرگترين حجاب است ) .\r\nزيرا آنچه كه وسيلهء روشنى است ، وسيلهء بدترين تاريكى قرار گرفته است . پس ما بايد بجاى حمله و هجوم و ناسزا گفتن به نوعى از هستى شناسى كه فلسفه ناميده مىشود ، از اين بعد استفادهء حقيقى نمائيم كه شناخت كلَّيّات و مبادى هستى است ، نه شطرنج بازى مغزى با مطالب و اصول ساختهء همنوعان خود كه ارتباطى با واقعيّت ندارند . امّا دريافت هستى از بعد شناخت فلسفى آن ، اگر يك فيلسوف همين مقدار بتواند در هستى شناسى خود اخلاص داشته و اطَّلاعات لازم و كافى را از كلَّيّات و مبادى عالى هستى بدست آورد و نيز بتواند جهان هستى را مانند يك حقيقت در وابستگى به هستى آفرين در ديدگاهش بر نهد ، قطعا حالت دريافت درونى به وى دست خواهد داد .\r\n\r\nسه - دريافت هستى با شناخت شهودى -\r\nدر گذشته گفتيم كه شناخت شهودى عبارتست از ارتباط مستقيم درون با واقعيّات كه معلول بينائى و روشنائى فوق بينائىهاى حسّى و عقلى و قوىتر از آنها مىباشد .\r\nبديهى است كه دريافت هستى با شناخت شهودى از اتّحاد لطيفى برخوردار است كه در شناخت علمى و فلسفى وجود ندارد . در حقيقت مىتوان گفت عاليترين دريافت همان شهود است كه انكشاف و يقين حاصل از آن خيلى روشنتر از قطع و جزمى است كه از علم و فلسفه بدست مىآيد . البتّه با دقّت براى پرهيزكار از تخيّلات .\r\n\r\nچهار - دريافت هستى از بعد اخلاقى ،\r\nاگر اخلاق را چنين توصيف كنيم كه عبارتست از شكوفائى روح براى جذب به نيكىها و آرمانهاى معقول بوسيلهء وجدان بيدار ، مسلَّم است كه چنان كه شناخت علمى هستى با بعد اخلاقى كاملا\r\n","description":"","footnote":"","page_name":" 52 ","page_number":52},
  {"content":"\r\nامكان پذير است ، همچنين دريافت هستى با بعد اخلاقى نيز كاملا سازگار بوده ، بلكه با نظر به هويّت دريافت و اخلاق مىتوان گفت هماهنگى و تكميل آن دو با يكديگر بسيار روشنتر و تلازم ميان آن دو قطعىتر به نظر مىرسد . با يك نظر دقيق مىتوان گفت : كسانى كه از اخلاق نيكو برخوردار نيستند ، همواره با چهره اى مبهم و تاريك از هستى با هستى روياروى ميشوند ، زيرا پالايشگاه درونى آنان از تصفيهء واقعيّاتى كه از هستى به درونشان وارد مىگردد ، ناتوان است . آنان همهء واقعيّات هستى را هوى و بىاساس مىبينند ، زيرا درونشان را هوى اشغال نموده است و به همين جهت است كه هرگز دنيا را جدّى نمىگيرند و چنان كه بعضى از مردم در اين دنيا به جهت سخن بازى و سخن بافى موجوديّت خود را به سخن مبدّل مىكنند -\r\n\r\nما چو خود را در سخن آغشته ايم\r\nاز حكايت ما حكايت گشته ايم\r\n\r\nمولوى\r\nهمچنين انحراف از اخلاق عالى انسانى و هوى بازى و هوى بافى موجوديّت آنان را به هوى مبدّل مىسازد و با آن موجوديّت هوى پرستانه جهان هستى را نيز جز هوى چيز ديگرى نمىبينند در صورتى كه دارندهء اخلاق عالى انسانى ، بدانجهت كه قانون موجوديّت مغزى و روانى خود را به خوبى درك و دريافت كرده و حركت خود را بر مبناى همان قانون قرار داده است ، لذا قانون هستى را كه اداره كنندهء موجوديّت او است به خوبى درك و دريافت مىنمايد . يك انسان عادل واقعيّت نظم را نه فقط ميداند و مىپذيرد ، بلكه آن را مانند همان عدالت كه دريافته و طعم آن را چشيده است ، در مىيابد .\r\n\r\nپنج - دريافت هستى از بعد حكمى آن -\r\nاين گونه دريافت عبارت است از دريافت حكمت هستى و حكمت و موجوديّت خويشتن كه هدف عالى بعثت پيامبران الهى و تلاش حكماى راستين و اولياء اللَّه مىباشد تعقّل محض هستى و موجوديّت انسانى بر مبناى اصول و قوانين حاكمه در آن دو قلمرو ، مسئله -\r\n","description":"","footnote":"","page_name":" 53 ","page_number":53},
  {"content":"\r\nايست و اتّصاف روح آدمى با حكمت كه بتوان كلمهء حكيم را براستى در بارهء او به كار برد ، مسئلهء ديگرى است . دريافت حكيمانهء هستى بدون دريافت ارزش آن و اين كه « هست » همان گونه است كه « مىبايست » امكانپذير نيست روح يك انسان حكيم همهء استعدادهاى مغزى و روانى خود را براى بدست آوردن بهترين طرق و وسائل براى دريافت حقائق هستى و موجوديّت خويشتن با تكيه به دلائل متقن ، بسيج مىنمايد و همهء اعمالش را مطابق آن دريافت انجام مىدهد زيرا هستى را با بايستگى و شايستگى كه دارد ، دريافت مىكند . در صورتى كه دريافت فلسفى هستى [ باصطلاح متداول فلسفه 
  ] فقط به دريافت مبادى و كلَّيّات هستى را بدون دريافت ارزش و بايستى و شايستى آنها قناعت مىنمايد .\r\n\r\nشش - شناخت هستى از بعد عرفانى ،\r\nاين دريافت عبارتست از دريافت نورانيّت هستى كه شعاعى از اشعّهء خداوند هستى بخش است . دريافت هستى با اين بعد پر فروغترين و زيباترين دريافتى است كه فوق بيان و توصيف با كلمات متداول است . حقيقت اينست كه تا موقعى اين احساس و الا در كسى به فعليّت نرسد ، محال است طعم آن را بچشد . منكران آن دريافت با عظمت ، جز توضيح درون تاريكشان سخنى قابل توجّه ندارند . اينان از « من نمىيابم » ، « پس واقعيّت ندارد » را نتيجه مىگيرند و شگفت آورتر اين كه بدون درك آن دريافتهائى كه در درون انسانهاى رشد يافته ، عرفانى بوجود آمده است ، به انكار آن بر مىخيزند ، و مىخواهند به آن رشد يافتگان تكليف معيّن نمايند\r\n\r\nهفت - شناخت هستى از بعد مذهبى آن ،\r\nاگر مقصود از مذهب آن نوع عقائد و گرايشها و اعمالى است كه به ثمر رسيدن شخصيّت انسانها را از همهء ابعاد و استعدادهائى كه دارد ، هدف خود قرار داده است ، همهء دريافتهاى ششگانهء گذشته در مذهب تا آخرين حدّ امكان ضرورى تلقّى مىگردد . اگر در ديگر مذاهب الهى كه متأسّفانه منابع اصلى آنها دستبرد تحريف قرار گرفته است نتوانيم ضرورت هماهنگى دريافتهاى مزبور را اثبات كنيم ، در دين اسلام\r\n","description":"","footnote":"","page_name":" 54 ","page_number":54},
  {"content":"\r\nبا نظر به منابع معتبر آن ، همهء انواع دريافتها كه تا كنون مطرح نموديم ، مشاهده مىشود . بنا بر اين ، بايد گفت : كسى كه بخواهد از ديدگاه اسلام با هستى و خويشتن ارتباط دريافتى صحيح برقرار نمايد ، بايد دريافتهاى ششگانهء گذشته را بدست بياورد . معناى اين « بايد » لزوم تكليفى نيست ، بلكه مقصود اينست كه دريافتهاى ششگانه را تا آنجا كه هر انسانى بتواند بدست بياورد ، اسلام او را تشويق مىنمايد ، زيرا اين دريافت مقدّمهء گرديدن است ، و گرديدن كمالى اساس « حيات معقول » مىباشد .\r\n\r\n3 - صيرورت ( گرديدن ) با ابعاد هفتگانهء معرفت\r\nتا كنون هر يك از دو بعد ( شناخت هستى و دريافت هستى ) با ابعاد هفتگانه ( علمى ، فلسفى ، شهودى ، اخلاقى ، حكمى ، عرفانى ، مذهبى ) را بطور مختصر بررسى نموديم . اين دو بعد كه هر يك با ابعاد هفتگانه مىتوانند هماهنگ گشته و بهترين و منحصرترين راه براى رشد تكاملى و عرفانى حقيقى انسان بوده باشند ، آدمى را آمادهء ورود به جريان « گرديدن » مىنمايند . اين « گرديدن » كه از مقولهء حركت روحى است ، عاليترين آرمان همهء انبياء و حكماى راستين و عرفاء و اخلاقيّون مىباشد ، و هيچ متفكَّرى نيست كه آشنائى با انسان و امكانات او براى كمال داشته باشد ، بتواند محبوبيّت و مطلوبيّت ضرورى اين « گرديدن » را مورد ترديد قرار بدهد ، حال بعد گرديدن انسان را با ابعاد هفتگانه مورد بررسى قرار مىدهيم :\r\n\r\nيك - گرديدن با بعد شناخت علمى ،\r\nاگر كسى از ما بپرسد كه به نظر شما از چه موقعى انسان به مبارزه با خويشتن يا به اصطلاح ديگر : انسان به تضادّ با خويشتن پرداخته است و آن چه موقعى است كه بطور كلَّى چه در گذشته و چه در حال حاضر و چه در آينده بچنين امر ناشايست مرتكب مىشود حتما بايد چنين پاسخ بدهيم كه هر موقع كه انسان گرديدن خود را از شناخت بريده و آن\r\n","description":"","footnote":"","page_name":" 55 ","page_number":55},
  {"content":"\r\nدو را دو حقيقت جداگانه تلقّى بنمايد . معناى اين تفكيك مىدانيد چيست معناى اين تفكيك اينست كه من موجودى هستم براى خويشتن و علم من به 4 22 و علم من به اين كه موادّ آتشزا و قابل انفجار در صورت بوجود آمدن شرائط مىتوانند انسانهائى را نابود بسازند و علم من به اين كه آب در صد درجه حرارت مىجوشد چيزهائى ديگر هستند . اگر موجوديّت من در پليدترين وضع يا وارسته ترين موجود باشد ، مىتوانم در هر دو حال معلومات مزبوره را در هر چه كه مطابق اميال و هوى و هوسهاى حيوانى من است ، به كار ببرم . لذا علم من به قضاياى مزبوره و جهل من در بارهء آنها هيچ تفاوتى در من بوجود نمىآورد و يا بقول علم پرستان علم زده نبايد تفاوتى بوجود بياورد . يعنى من نبايد توجّه به اين داشته باشم كه با بدست آوردن هر يك از آن معلومات ، سلاحى بدست من آمده است كه مىتواند حيات انسانها را بخطر بيندازد و يا در پيش برد حيات انسانها به كار برود بنا بر اين ، من آن چنان كه هستم با داشتن خودخواهى سوزانندهء ديگران و انواعى از اميال حيوانى ، ثابت و راكد مىمانم و ضمنا از راه علم هم مىتوانم صدها سلاح برنده و خطرناك و ضدّ حيات ديگران و « حيات معقول » خويشتن را در اختيار داشته باشم اين داستان شبيه به اينست كه شما در قلَّه و دامنه و پيرامون كوه آتش فشان هزاران انبار مواد منفجره را متراكم بسازيد و اگر از شما پرسيدند اين چه كارى است كه شما انجام داديد پاسخ بدهيد كه كوه آتشفشان موجودى است براى خود و موادّ منفجره موجوداتى هستند براى خود و اين كه كوه آتش فشانى كه مواد منفجره در قلَّه و دامنه و پيرامون آن انبار شده است ، پديده ايست مستقلّ و جداگانه بهر حال با كمال صراحت مىتوان گفت : بايستى سياست و فرهنگ و تعليم و تربيت انسانها بطورى باشد كه با هر شناخت علمى ، گرديدنى مناسب همان شناخت در افراد انسانى بوجود بيايد ، يعنى بايستى بهر انسانى بطور جدّى تلقين نمود كه تو موجودى هستى كه با جهل به 4 2 2 يك من دارى و با وصول به علم به 4 2 2 من\r\n","description":"","footnote":"","page_name":" 56 ","page_number":56},
  {"content":"\r\nديگرى . نمىخواهيم بگوئيم كه واقعا انسان در دو حالت مزبور ، دو من جداگانه اى دارد ، بلكه مقصود آن است كه من ناتوان شما به جهت جهل به 4 2 2 مبدّل به من توانا به مقدار و كيفيّت علم مزبور گشته است . اين نكته هم قابل توجّه است كه اكثريّت قريب به اتّفاق علم گرايان دو قرن اخير در تمدّن مغرب زمين ، بقدرى در پرستش علم و تحريك جوامع به پرستش آن ، راه افراط را پيمودند كه گوئى آرزوى جدّى داشتند انسانها به معلوماتى كه فرا گرفته‌اند مبدّل شوند ، به اين معنى كه در رابطهء انسان با علم ، گرديدن را ضرورى مىدانند ، ولى گرديدن انسان و تحوّل يافتن آن ، به همان معلومى كه بدست آورده‌اند ، مثلا انسانى كه اين قضيّهء علمى ( آب در صد درجه مىجوشد ) را شناخت ، به جهت اهمّيّتى كه اين شناخت دارد ، بايستى ماهيّت انسان پر گردد و قضيّهء مزبور را بعنوان جزئى از ماهيّت خود تلقّى كند در صورتى كه گرديدن انسان در رابطه با شناختهاى علمى ، در مسير « حيات معقول » و عرفان اسلامى اين است كه انسان با فرا گرفتن علم به قضاياى علمى كه موجب گسترش فعليّت استعدادهاى او مىباشد ، گامهائى فراتر از من در حال جهل به آنها بردارد .\r\nآن گونه گرديدن كه علم پرستان علم زده توصيه مىكردند ، نه تنها انسان را از حركت در مسير تكامل انسانى بازداشت ، بلكه علوم او را با هدفگيريهاى سطحى و سودپرستانه محدودتر نمود ، زيرا بديهى است كه -\r\n\r\nچون شما سوى جمادى مىرويد\r\nآگه از جان جمادى كى شويد\r\n\r\nمولوى\r\nبهترين دليل اين كه علم پرستى آقايان ، از مقتضاى خود علم بر نيامده ، بلكه معلول بازيگرىهاى مغزى و بىاساس بودن توقّعاتى كه از علم داشتند ، بوده است ، عنوان بحثى است كه پىير روسو در كتاب تاريخ علم در ص 693 مىگويد : ورشكستگى علم اعلام شد «\r\n\r\nدو - گرديدن با بعد فلسفى -\r\nدر اين مورد هم عدّه اى فراوان از اشخاص\r\n","description":"","footnote":"","page_name":" 57 ","page_number":57},
  {"content":"\r\nمىگويند : در مجراى گرديدن از دست فلسفه هيچ كارى ساخته نيست . ما نمىدانيم اينان گرديدن را چگونه تفسير مىكنند و معناى فلسفه در نظر آنان چيست مناسبترين روش تفكَّر در بارهء اين مسئله چنين است كه گفته شود : اگر مقصود از گرديدن تحوّل من انسانى است از مراحل پست به درجات كاملتر و عالىتر از نظر تعقّل و دريافت و تخلَّق به اخلاق اللَّه و تأدّب به آداب اللَّه . و در عين حال مقصود از فلسفه هم توجّه به مقدارى كلَّيّات و مبادى عالم وجود و ورزش مغزى با آن مفاهيم و چسبيدن به اصول و قواعد راكد و ايستا و قرار گرفتن در جاذبهء شخصيّتهاى فلسفى تاريخ است ، همانطور كه آن عدّه از اشخاص گفته‌اند ، براى گرديدن بمعنائى كه در بالا گفتيم ، از دست فلسفه كارى ساخته نيست ، بلكه بايد گفت : اى كاش فقط از دست فلسفه براى گرديدن كارى ساخته نبود و تزاحمى هم با گرديدن نداشت . ولى متأسّفانه همان حجابى كه از علم روشنگر ساخته و به ديدگان بشر زده مىشود ، ضخيمتر از آن را با بلند پروازىهاى بى بال و پر بوسيلهء فلسفه بازىها ساخته و ديدگاه بينائى درون را با مقدارى از تعريفات و مفاهيم كلَّى و مناقشات لفظى و « حتما چنين است كه مىگويم » تيره و تار ساخته‌اند ، البتّه فراموش نمىكنيم كه فلسفه بازها با امتياز كلَّى نگرى كه دارند ، بلند پروازيهاى خود را با مقدارى فراوان از كبر نيز مخلوط نموده بدون اعتنا و توجّه به آن چه كه در واقعيّت هستى مىگذرد ، منصب شاگرد خدائى را هم به زعم خود اشغال مىكنند . البتّه چنان كه گفتيم معرفت با اين بعد فلسفى نه تنها از عوامل گرديدن تكاملى نيست ، بلكه مىتواند نوعى مزاحمت ناشايست را سر راه گرديدن بوجود بياورد . و امّا اگر منظور از فلسفه بدست آوردن معارف كلَّى در بارهء مبادى و مفاهيم عالى و تعريفات فراگير در بارهء هستى و اجزاء و روابط آن بوده باشد كه حسّ كلَّى جوئى و وحدتيابى انسان را اشباع نمايد ، يقينا در توسعهء سطح گرديدن و عميق ساختن آن ، مىتواند نقش بسيار مهمّى را به عهده بگيرد .\r\n","description":"","footnote":"","page_name":" 58 ","page_number":58},
  {"content":"\r\nبه همين جهت است كه با كمال اطمينان مىگوئيم : ما نزاع و تضادّى ميان گرديدن علمى و فلسفى و شهودى و اخلاقى و حكمى و عرفانى و مذهبى به هيچ وجه نمىبينيم ، آنچه كه مىبينيم عبارتست از كم ظرفيّتى و محدودنگرى كه متأسّفانه بعضى از متفكَّران را از پويندگى همه جانبه در مسير گرديدن باز مىدارد .\r\n\r\nسه - گرديدن با بعد شهودى -\r\nقدرت شهود راستين در ايجاد گرديدن در مباحث عرفان خواهد آمد .\r\n\r\nچهار - گرديدن با بعد اخلاقى -\r\nبدان جهت كه مقصود از گرديدن در عرفان اسلامى تحوّل و دگرگونى بسوى كمال است ، مىتوان گفت اخلاق فاضله كه نمود يا مقدّمه اى بر اخلاق اللَّه است ركن اساسى گرديدن مىباشد لذا بايد گفت : نخست تخلَّق به اخلاق فاضله سپس ورود به عرفان اسلامى يك اشتباه بزرگ براى عدّهء فراوانى از مردم در حركت عرفانى بوجود مىآيد كه بايد از آن اجتناب شود . آن اشتباه اينست كه به جهت جاذبيّت شديدى كه عرفان مخصوصا در متون شعرى و نثرى ادبيّات فارسى دارد ، عدّه اى فراوان از مردم پيش از گرديدن اخلاقى به گرديدن عرفانى جهش مىكنند و و با اين بلوغ زودرس كه بايد گفت : بلوغ نابهنگام است روح خود را در معرض نوسانات و قبض و بسطهاى مجازى قرار مىدهند و بدانجهت كه تكليف خود را با جهان هستى و خويشتن به خوبى تصفيه و تنظيم ننموده‌اند ، به پرتگاه‌هاى يأس و نوميدى و افسردگى سقوط مىكنند . اگر ما عرفان اسلامى را به گرديدن تكاملى در جاذبهء ربوبى تفسير نماييم ، [ و حتما چنين است 
  ] اين گرديدن بدون آمادگى روح به هيچ وجه امكان پذير نخواهد بود .\r\nلذائذ وجد و حال و هيجان عرفانى بدون پاك كردن درون از رذائل و كثافتهاى اخلاقى ، با لذّت اپيكورى هم ريشه مىباشند . مادامى كه حسادت و بخل و انحصارگرائى در امتيازات و خودخواهى با انواع گوناگونش و اسارت در\r\n","description":"","footnote":"","page_name":" 59 ","page_number":59},
  {"content":"\r\nزنجير احساسات خام و زودگذر و مطلق ديدن آرمانهاى شخصى و تعدّى و كبر و نخوت كه گاهى در صورت تواضع شديد جلوه گر مىگردد و محبوبيّت - پرستى و شهرت خواهى از درون آدمى منتفى نگردند ، ادّعاى گرديدن عرفانى و وصول به عرفان واقعى اسلامى ، خلاف واقع بوده و خود همين ادّعا با وجود آن رذائل درونى ، يكى از تباه كننده ترين رذائل است كه به تنهائى براى ركود يك روح كفايت مىكند .\r\nآن انسانى كه هنوز « آنچه را كه به خود نمىپسندد » بر ديگران مىپسندد « و هنوز » آنچه را كه به خود مىپسندد بر ديگران نمىپسندد « از عرفان الهى هيچ بهره اى نخواهد برد . آن كس كه هنوز نمىداند كه توقّع نتيجه بدون كار بزرگترين عامل تباهى اخلاقى انسانى است و هنوز طعم نظم در كار را نچشيده است ، از عرفان بجز حالات لذيذ روانى زودگذر نصيبى نخواهد داشت . تا يك انسان از صفات نيكوى خيرخواهى و خير انديشى و صبر و شكيبائى و ظرفيّت در برابر رويدادهاى سخت و در موقع روى آوردن امتيازات برخوردار نباشد ، از گرديدن عرفانى قطعا محروم خواهد ماند . از يك جهت مىتوان گفت كه چون عرفان اسلامى عبارتست از تخلَّق به اخلاق اللَّه ، لذا توقّع اين مقام عالى بدون تخلَّق به اخلاق فاضله كه مقدّمهء لازم آن است ، امكانپذير نمىباشد .\r\n\r\nپنج - گرديدن با بعد حكمى -\r\nاين بعد براى گرديدن مانند چراغ فروزان است براى كسى كه مىخواهد در شب تاريك راه برود . باز در اين مورد مجبوريم به اين نكته اشاره كنيم كه مقصود از حكمت نه به خود گرفتن قيافهء حكيمانه است و نه غوطه ور شدن در اصطلاحات جالب و حرفه اى كه فقط براى برانگيختن شگفتى مردم به كار مىروند و هيچ دردى ناشى از جهل حكمتنماى خود و ديگران را دوا نمىكنند .\r\nدر اينجا بحث از آن حكمت است كه يكى از اساسىترين هدفهاى بعثت پيامبران الهى مىباشد كه در قرآن مجيد در موارد متعدّد به آن اشاره شده است\r\n","description":"","footnote":"","page_name":" 60 ","page_number":60},
  {"content":"\r\nاز آن جمله : * ( هُوَ الَّذِي بَعَثَ فِي الأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِه وَيُزَكِّيهِمْ وَيُعَلِّمُهُمُ الْكِتابَ وَالْحِكْمَةَ ) * ( 1 )  .\r\n( او است خداوندى كه در ميان مردم دور از علم [ يا مردم امّ القرى ( مكَّه ) 
  ] پيامبرى از خود آنان برانگيخت كه آيات خداوندى را براى آنان تلاوت ميكرد و آنانرا تزكيه مىنمود و كتاب و حكمت را براى آنان تعليم مىداد ) .\r\nاين معنى در سورهء البقرة آيهء 129 و 151 و 231 و 251 و آل عمران 48 و 81 و 164 و النّساء 54 و 113 و المائدة 110 و الإسراء 39 و الاحزاب 34 و در بعضى از آيات ديگر تشويق و ترغيب شديد به فرا گرفتن حكمت شده است .\r\nحكمتى كه از اساسىترين اهداف بعثت انبياء عليهم السّلام معرّفى شده است ، آگاهى به حكمت و هدف اعلاى هستى و هدف زندگى وابسته به آن هدف اعلا است كه موجب تحصيل معرفت به هستى و اجزاء و روابط آنها در حدّ توانائى بوده و بينائى به فروغ تابناكى است كه بصيرت درونى آن را مشاهده مىنمايد .\r\nتطابق انديشه و عمل با اين آگاهى و معرفت و بينائى ، حكمت ناميده مىشود .\r\nبنا بر اين ، گرديدن با بعد حكمت ، يعنى گرديدن با آگاهى و معرفت و بينائى مزبور .\r\n\r\nشش - گرديدن با بعد عرفانى -\r\nبراى فهم گرديدن با بعد عرفانى ، لازم است كه چند نكته را در اينجا متذكَّر شويم : نكتهء يكم - اينست كه مقصود از عرفان چنان كه در مباحث بعدى خواهد آمد نفى آنچه كه موجود است و واقعيّت دارد ، نمىباشد ، زيرا حذف و نفى يك ذرّه از هستى مساوى حذف و نفى خود هستى است كه يك ارادهء واحد با هدف واحد\r\n","description":"","footnote":" ( 1 ) . الجمعه آيه 2 ","page_name":" 61 ","page_number":61},
  {"content":"\r\nو بر مبناى واحد آن را نمودار ساخته است . و بديهى است كه گرديدن در هستى ناقص ، نتيجه اى جز گرديدن ناقص بوجود نمىآورد . به همين جهت است كه عرفان اسلامى ما فوق همهء عرفانها قرار گرفته است ، زيرا مىگويد :\r\n\r\nاگر يك ذرّه را برگيرى از جاى\r\nخلل يابد همه عالم سراپاى\r\n\r\nشبسترى\r\nبنا بر اين ، آن مكتبهاى عرفانى كه گمان مىكنند با نفى پديده‌ها و شئون هستى و با انكار آنچه كه موجود است چه در موجوديّت انسان و چه در قلمرو جهان ، مىتوانند با هستى آشنائى پيدا كرده و به مقام والاى گرديدن در هستى نائل آيند ، در اشتباهند و جاى تأسّف است كه براى اين نفى و انكار از هيچ گونه تلاش و رياضت مضايقه نمىكنند و حتّى از پديدهء عشق كه اگر حقيقت داشته باشد مىتواند درس مقصود از كارگاه هستى را تعليم بدهد ، جز وجد و حال درونى كه ناشى از ناديده گرفتن زنجير قوانين هستى است ، نتيجهء ديگرى نمىگيرند . عرفان اسلامى من را نفى نمىكند ، بلكه من را در مجراى گرديدن قرار مىدهد و آن را از چنگال خود طبيعى رها مىسازد و رهسپار اصل خويشتن مىنمايد : * ( يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً ) * ( 1 ) \r\n( اى نفس رسيده به مقام والاى اطمينان و آرامش ، برگرد بسوى پروردگارت در حالى كه تو از او خشنود [ يا از جريان هستى خويش كه در جاذبهء ربوبى سپرى شده است ، خشنود 
  ] و خدا از تو راضى است ) .\r\n\r\nهر كسى كاو دور ماند از اصل خويش\r\nباز جويد روزگار وصل خويش\r\n\r\nلذا بايد گفت : اين گونه عبارات كه از امثال خواجه عبد اللَّه انصارى نقل مىشود : « الهى نيستى همه را مصيبت است و مرا غنيمت » حتما مقصود آنان\r\n","description":"","footnote":" ( 1 ) . سورة الفجر آيهء 28 ","page_name":" 62 ","page_number":62},
  {"content":"\r\nاز نيستى « عدم از عنوانى است كه عبارتست از تجرّد از همهء علائق مادّى و قرار گرفتن من در جاذبهء ربوبى .\r\nنكتهء دوم - عشقى كه در عرفان اسلامى براى گرديدن لازم است ، بلكه ركن اساسى آن است ، آن كمال روحى است كه همهء نيروها و استعدادهاى وجود آدمى را در خواستن جدّى و جذبهء كمال مطلق كه خدا است قرار مىدهد ، اين عشق نيازى به عبور از پل عشق مجازى ندارد ، بلكه آنچه كه در اين راه ضرورى است ، درك و فهم و دريافت زيبائى محسوس است كه « نمودى است نگارين و شفّاف كه روى جمال و كمال مطلق كشيده شده است » لذا عرفان اسلامى از فرو رفتن در گل زيباييهاى محسوس كه در آمدن از آن بسيار دشوار است و يا امكان ناپذير مىباشد ، جلوگيرى مىكند . درك و فهم و دريافت زيبائى در عرفان اسلامى مهمّترين عامل معرفت استغناى ذات انسانى در بارهء وصول به منطقهء جمال و كمال مطلق است ، نه اسباب تفرّج و شور و حال زودگذرى كه كودكان در تماشاى بال و پرهاى زيباى پروانه‌ها جستجو ميكنند .\r\nنكتهء سوم - در عرفان اسلامى تفكيكى ما بين شريعت و طريقت و حقيقت وجود ندارد . بلكه از آن هنگام كه انسان با ابعاد مذكور در اين مباحث ، وارد مسير گرديدن شد ، حقيقت را دريافته است ، نهايت امر اينست كه حقيقت بى - نهايت است و تا منطقهء جاذبهء ربوبى كشيده شده است . در عرفان اسلامى نماز و خدمت به انسان مقدّمه و طريق حقيقت نيست . بلكه موجى از حقيقت است كه انسان عارف از آغاز يقظه ( بيدارى ) آن را دريافته است .\r\nنكتهء چهارم - مفهوم گرديدن كه از مقولهء حركت و دگرگونى است ، اين مسئلهء فوق العاده با اهميّت بايد در نظر گرفته شود كه آن كدامين حقيقت است كه در وجود ما دگرگون مىشود براى توضيح اين حقيقت بايد توجّه داشته باشيم كه من انسانى يك نوع ثبات و ايستائى از خود نشان مىدهد كه با تحوّل و حركت سازگار نيست . گوئى اين من همان است كه از دوران كودكى مورد\r\n","description":"","footnote":"","page_name":" 63 ","page_number":63},
  {"content":"\r\nآگاهى ما بوده است . و اگر چنين ثباتى در من ( شخصيّت ) وجود نداشت ، زندگى اجتماعى انسانها يقينا امكان ناپذير بود ، زيرا عللى در من يا شخصيّت بوجود مىآيد كه معلولهاى آنها در زمان بعد حتّى به فاصلهء اوائل زندگى تا اواخر آن بوجود مىآيد و متعلَّق به همان علل مىگردد . مثلا شخصى مرتكب جنايت مىگردد و از كيفر مىگريزد و سالهاى طولانى مىگذرد ، در آن هنگام كه دست عدالت گريبانش را مىگيرد ، كيفر او را معيّن مىنمايد و هرگز به گذشتن ساليان طولانى از تاريخ جنايت اعتنائى نمىكند و منطق اين كيفر بر ثبات من آن شخص است كه جنايت را مرتكب شده است و تا كنون در هيچ يك از جوامع كسى نتوانسته است ببهانهء اين كه آن من كه مرتكب جنايت شده است ، سالهاى طولانى است كه از بين رفته است ، همچنين ديگر حوادثى كه از انسان بدانجهت كه داراى من است صادر مىشود ، چه نيك باشد و چه بد ، به همان شخص متعلَّق و مربوط مىگردد . حال بايد ديد با اين ثبات و ايستائى كه در من انسانى ديده مىشود ، موضوع گرديدن كدام است هيچ ترديدى در اين نيست كه اين موضوع يك حقيقت فيزيكى و فيزيولوژيك نيست ، اگر چه ممكن است موضوع در حال گرديدن نمودهائى را در دو بعد ( فيزيكى و فيزيولوژيك بدن ) بوجود بياورد .\r\nبنا بر اين ، اين مسئله كه - موضوع گرديدن در نفس انسانى چيست در عين حال كه از مسائل بسيار دشوار و غامض است ، از اهميّت بسيار زيادى برخوردار است . به همين جهت است كه نظريّات مختلفى در اين مورد ابراز شده است . صدر المتألَّهين شيرازى مىگويد : « از آن جمله مسائل مهمّ » چگونگى بقاى انسان با تبدّل ذات او در هر لحظه « مىباشد . و اين مسئله ايست كه ابن سينا با كمال ذكاوت و شدّت فهم و لطافت طبعى كه داشت ، در برابر سؤال بهمنيار در تجويز تحوّل ( گرديدن ) ذات ، مىگويد : من ملزم به پاسخ تو\r\n","description":"","footnote":"","page_name":" 64 ","page_number":64},
  {"content":"\r\nنيستم ، زيرا من در هنگام پاسخ ، آن ذات نيستم كه مسئول است » سپس صدر المتألَّهين مىگويد : « و بدان كه وصول به فهم اين مسئلهء دقيق و امثال آن از احكام موجودات ، از غير طريق مكاشفات باطنى و مشاهدات درونى و معاينات وجودى امكان پذير نمىباشد و براى فهم اين مسئله و امثال آن ، حفظ قواعد بحثى و احكام مفاهيم ذاتى و عرضى كفايت نمىكند . و اين مكاشفات و مشاهدات جز با رياضتها و مجاهدتها در خلوت با دورى شديد از دمسازى با خلق و گسيختن از اعراض دنيا و شهوات باطله و بلند پروازىهاى وهمى و آرزوهاى دروغين آن ، به دست نمىآيد » ( 1 )  تحقيقى كه صدر المتألَّهين در موضوع گرديدن انسانى دارد ، در جملات متعدّدى در كتاب اسفار آمده است . در يكى از آن موارد كه مسئله را روشن و كاملا صريح مطرح نموده است ، چنين مى - گويد : « سپس تو آنچه را كه ما بارها متذكَّر شده‌ايم ( موجوداتى كه داراى طبيعت هستند رو به كمالات و غايتهاى خود متوجّهند ) فهميده اى .\r\nحال بدان كه انسان از جملهء موجودات طبيعى است و اين اختصاص را دارد كه واحد شخصى از نوع اين انسان از پستترين مراتب به عاليترين درجات با حفظ هويّت شخصى مستمرّ خود [ با صفت اتّصال و پيوستگى 
  ] ترقّى نمايد ، و ساير طبايع نوعى [ مانند انواع حيوانات و نباتات 
  ] اين خاصيّت و تحوّل را ندارند ، زيرا مادّه اى كه حامل صورت خويش است ، از آن صورت جدا مىشود و صورت ديگرى را كه از صورت اوّليّه منقطع است ، حمل مىنمايد ، بدينجهت در ديگر جريانهاى طبيعى هويّتهاى شخصى بلكه حتّى هويّتهاى نوعى مادّه محفوظ نمىماند ، در صورتى كه شخصيّت انسانى اين طور نيست ، زيرا بسا مىشود كه براى انسان تكوّنهاى متعدّدى بوجود مىآيد كه بعضى از آنها طبيعى و بعضى ديگر نفسى و برخى ديگر عقلى مىباشد و براى هر يك از\r\n","description":"","footnote":" ( 1 ) . الاسفار الاربعة - الجزء الثّانى من السّفر الرّابع ص 108 و 109 چاپ تهران شركة دار المعارف الاسلاميّة 1379 . ","page_name":" 65 ","page_number":65},
  {"content":"\r\nاين تكوّنهاى سه گانه نيز مراتب بينهايتى بر حسب وهم و فرض ، نه بطور تعدّد جداگانهء آن مراتب از يكديگر ، دارا مىباشند . شخصيّت انسانى از بعضى از آن مراتب به بعضى ديگر منتقل مىگردد ، يعنى از مراتب پائين به مراتب عالى و عالىتر و از مراحل پست به مراحل شريف و شريفتر . و مادامى كه همهء مراتب تكوّن اوّليّه از تكوّنهاى سه گانه ( طبيعى و نفسى و عقلى ) را تكميل نكرده باشد .\r\nبه تكوّن دوم منتقل نمىگردد و همچنين مادامى كه تكوّن دوم را تكميل ننموده باشد ، به تكوّن سوم منتقل نمىگردد . پس انسان از آغاز دوران كودكىاش تا زمان تكامل صورى ، انسان بشرى طبيعى است كه انسان اوّل ناميده مىشود .\r\nانسان در اين وجود ، حركت تدريجى نموده و در اين حركت تدريجى تصفيه مىگردد و لطيف مىشود تا تكوّن ديگر كه انسان نفسى است پيش مىرود و او در اين مرتبه انسان دوم است و براى او اعضاء ( اجزاء ) نفسى است كه در وجود نفسى خود ، احتياجى به موضعهاى متفرّقه ندارد ، بر خلاف دوران قبل از تكوّن نفسى كه در موقع وجود طبيعىاش در مادّهء بدنى ظاهر شده بود ، زيرا حواسّ در آن مرحله از وجود جدا از يكديگر و به موضعهاى مختلفى نيازمند بوده است . موضع ديدن غير از موضع شنيدن و موضع چشائى غير از موضع بويائى مىباشد . بعضى از آن اجزاء بيشتر قابل تجزئه بوده و تعلَّق بيشترى به مادّه داشته است مانند قوّهء لامسه و اين قوّهء لامسه اوّلين درجات حيوانى است ، لذا هيچ حيوانى اگر چه در پستترين حالات حيوانى و نزديك به نباتات بوده باشد ، خالى از اين قوّه نمىباشد ، مانند صدفها و كرمهاى خاكى . اين بر خلاف وجود نفسى انسان است كه در اين مرتبه از وجود ، اجتماع حواسّ وى شديدتر گشته و همهء حواسّ يك حسّ مشترك مىباشند و به همين قياس است نيروهاى محرّك در انسان . . . سپس هنگامى كه انسان از وجود نفسى به وجود عقلى منتقل و عقل بالفعل گشت [ و اين انتقال در اندك افراد مردم صورت مىگيرد 
  ] در اين\r\n","description":"","footnote":"","page_name":" 66 ","page_number":66},
  {"content":"\r\nمرتبه انسان عقلى مىگردد و براى او اعضا ( اجزا ) ى عقلى است چنان كه در انسان نفسى اشاره كرديم . اين انسان سوم است » ( 1 )  . البتّه بيانات صدر المتألَّهين رحمة اللَّه عليه در مسئلهء تحوّل بعنوان يك مقدّمهء بسيار جالب است ، ولى اصل مسئله كه عبارتست از تحوّل من در گرديدن ، با ثباتى كه من دارد ، احتياج به مقدّمهء ديگرى دارد و آن اينست كه حركت و گرديدن در من خالى از دو نوع نيست : نوع يكم - از پستى به كمال ( منظور از كمال ، كمال ارزشى است ) نوع دوم - از پستى به پستىها يا از كمال به پستى در هر دو صورت من بوجود خود ادامه مىدهد ، با اين تفاوت كه در حركت به سوى كمال عظمتها را به خود جلب مىكند و در حركت بسوى پستىها ، با زشتىها و كثافات آلوده مىگردد .\r\nيعنى اگر من را به يك حقيقت نورانى تشبيه كنيم ، با حركت بسوى كمال نورانىتر مىگردد و در صورت حركت به پستىها رو به ظلمت مىرود ، بنا بر اين ، ماهيّت آن حقيقت كه من ناميده مىشود ، در معرض تغيير ذاتى نيست ، بطورى كه من انسانى در ده سالگى غير از من او در بيست سالگى باشد . و اگر اين ثبات را در من قبول نكنيم ، باضافهء اين كه نسبت كارهاى صادره از خير و شرّ در يك زمان ، در زمان ديگر اگر چه فاصلهء آن دو كوتاه بوده باشد ، به انسانها غير منطقى است ، مسئلهء بقاء و ابديّت من و مشاهدهء اعمال خويشتن در روز قيامت و حتّى آياتى كه من انسانى را در زمانهاى مختلف يك من معرّفى مىكند ، غير قابل توجيه خواهد بود . اين جريان در حركت و گرديدن من در قدرت و رشد طبيعى ( نه كمال ارزشى ) نيز وجود دارد . و امّا آن روح كه در آيهء شريفه * ( وَيَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي ) * آمده است ، و باحتمال قوى همان روح است كه در آيهء شريفهء * ( فَإِذا سَوَّيْتُه وَنَفَخْتُ فِيه ) * ( و از روح خود در آدم دميدم )\r\n","description":"","footnote":" ( 1 ) . الاسفار الاربعة - الجزء الثّانى من السّفر الرّابع ص 96 و 97 . ","page_name":" 67 ","page_number":67},
  {"content":"\r\nغير از اين من است كه مىتواند عظمتهائى را كسب كند : * ( قَدْ أَفْلَحَ مَنْ زَكَّاها ) * ( رستگار شد هر كس كه نفس خود را تزكيه نمود ) و مىتواند به پستىها بگرايد : * ( وَقَدْ خابَ مَنْ دَسَّاها ) * ( و سقوط كرد كسى كه نفس خود را با زشتىها و تبهكاريها پوشانيد ) و از حركت تكاملى آن جلوگيرى كرد . آن روح عبارتست از يك حقيقت الهى كه ما فوق حركت و سكون و پستىها و عظمتهاى اكتسابى است . اين حقيقت الهى مانند يك نور افكن پيش پاى من را براى حركت در مسير كمال روشن مىسازد .\r\nاين مسئله ( گرديدن ) كه از با اهمّيّتترين مباحث علم النّفس يا علم الرّوح و اصيلترين مبانى روانشناسى است ، در مباحث اختصاصى گرديدن مطرح خواهد گشت . آنچه كه در اين مبحث ، فهم آن ضرورت دارد ، توجّه جدّى به اين قاعدهء اصيل در معرفت است كه گرديدن چه مربوط به جوهر نفس بوده باشد و چه به عوارض آن ، همچنين گرديدن خواه عبارت از گسترش و به فعليّت رسيدن ابعاد آن باشد و خواه عبارت از اضافه شدن صفات و پديده‌ها براى نفس ، وجود تغييرات در نفس قطعى است ، و با اين تغييرات است كه موقعيّت انسان در پهنهء هستى كه با آن در حال ارتباط است ، متفاوت مىباشد . هيچ ترديدى در اين حقيقت وجود ندارد كه معارفى كه انسان احمق در اين هستى مىاندوزد و مبنا يا محصول گرديدن او مىگردد ، [ اگر بتوان نام معارف به آن اندوخته‌ها گذاشت 
  ] غير از آن معارفى است كه يك خردمند آگاه در ارتباط با هستى مىاندوزد و مطابق آن مىگردد . انسان مطَّلع از قوانين حاكم بر طبيعت ، حقائقى را درك مىكند كه انسان بىاطَّلاع از قوانين ، آنها را نمىفهمد .\r\n","description":"","footnote":"","page_name":" 68 ","page_number":68},
  {"content":"\r\nهمچنين يك انسان روشن ضمير و پاكدل واقعيّاتى را در بارهء جهان و انسانها ميداند و مىپذيرد كه انسان تيره دل و از خود بيگانه و شهوت طلب و شهرت پرست آنها را نمىداند و نمىپذيرد و اگر هم روزنه هائى براى ديدن آن واقعيّات در برابر چشمانش باز شود ، بجاى مشاهدهء آن واقعيّات ، يا ديد چشمانش مختلّ مىگردد و يا در صدد ستيز و مبارزه با آن روزنه‌ها بر مىآيد و با بستن آن روزنه‌هاى روشنگر خود را موفّق در مىيابد ، چنان كه خفّاش با بستن هر گونه سوراخى كه پيام نور خورشيد را براى او بياورد ، خود را موفّق به هدف اعلاى هستى خود مىبيند . لذا بايد گفت : گرديدن با بعد عرفانى اين نتيجه را در بر دارد كه انسان در هر موقعيّت كه قرار بگيرد ، معلومات و كيفيّت وجودى خود را با يك شهود نورانى عرفانى منوّر مىنمايد ، يعنى حقائق هستى اساسىترين مبناى خود را كه نور ربّانى و جاذبه ربوبى است . در هر موقعيّتى از گرديدن بمناسبت همان موقعيّت به انسان ارائه مىكند .\r\n\r\nهفت - گرديدن با بعد مذهبى ،\r\nمعرفت حاصله از گرديدن با بعد مذهبى ، در حقيقت همهء ابعاد ششگانهء گذشته را در بر مىگيرد ، زيرا چنان كه در گذشته اشاره كرديم : دين اسلام شناخت هستى و برقرار كردن رابطهء مثبت با همهء ابعاد هستى را كه وابسته به هستى آفرين است ، لازم ميداند . اين مدّعا در تفسير همين خطبه با كمال وضوح اثبات خواهد گشت .\r\n\r\n4 - گرداندن و ساختن با ابعاد هفتگانهء معرفت\r\nمىتوان گفت : هر انسانى كه در قلمرو معرفت عرفان اسلامى و گرديدن تكاملى روحى قرار بگيرد ، قطعى است كه او مىتواند ديگران را نيز در مسير آن گرديدن قرار بدهد . نورانيّتى كه از معرفت عرفانى و گرديدن صحيح در يك انسان بوجود مىآيد ، عامل روشنگرى و تنوير روحى ديگران را در بر دارد ، مانند به ميوه رسيدن يك درخت . اين قضيّهء كه « من مىروم و مىرسم و\r\n","description":"","footnote":"","page_name":" 69 ","page_number":69},
  {"content":"\r\nكارى با ديگران ندارم » معادل اين قضيّه است كه : « من خود را از كانون نور قطع مىكنم و با ادامهء نور خودم به مقصد مىرسم » دليل اين مطلب خيلى روشن است ، زيرا كانون و منبع اصلى نور معرفت و گرديدن خدا است [ البتّه تشبيه خدا به كانون و منبع نور يك تشبيه نارسا است ولى براى توضيح مقصود چاره اى جز آوردن اين گونه تشبيهات نداريم 
  ] و خداوند متعال نورى را كه به جهت استحقاق و شايستگى به يك انسان عنايت مىفرمايد ، يك پديدهء شخصى و مملوك انحصارى نيست و خود همان استحقاق و شايستگى كه موجب نورانيّت روحى يك انسان گشته است ، مقتضى بسط و گسترش آن بر همهء انسانهاى قابل را در درون خود دارد . اين يكى از مختصّات عرفان منفى است كه مىخواهد نور ربّانى را در انحصار خود قرار بدهد و نمىداند كه با اين انحصارگرايى ، همان نور مبدّل به ظلمت تباه كننده مىگردد زيرا براى تحقّق بخشيدن به انحصار قطعا عامل خودپرستى در درون انسان دست به كار خواهد گشت . به همين جهت است كه در عرفان گرايىهاى معمولى دسته بندىهائى ديده مىشود كه با اصل الطَّرق إلى اللَّه بعدد أنفاس الخلائق ( راه‌ها بسوى خدا به عدد نفوس يا انفاس خلايق است ) .\r\nسازگار نمىباشد ، مخصوصا با نظر به تباين و تضادّى كه گاهى در بارهء يكديگر ابراز مىنمايند . بعنوان مثال به داستان كوچكى كه ميان جنيد بغدادى و حسين بن منصور حلَّاج اتّفاق افتاده است ، دقّت فرمائيد . عبد الرّحمن جامى مىگويد : « وقتى در سراى جنيد بِزَد ( حسين بن منصور ) گفت : كيست گفت : « حقّ » جنيد گفت : نه حقّى ، بلكه به حقّى ، أىّ خشبة تفسدها يعنى كدام چوب و دار است كه به تو چرب شود ( 1 )  . » البتّه ترجمهء مزبور از جامى است ، ولى ترجمهء\r\n","description":"","footnote":" ( 1 ) . سبحة الابرار - عقد چهارم - جامى . ","page_name":" 70 ","page_number":70},
  {"content":"\r\nصحيح عبارت چنين است : « كدامين چوب ( چوبهء دار را ) فاسد خواهى كرد » ملاحظه مىشود كه اين جملهء جنيد نه تنها خبر دادن از يك رويدادى در آينده است ، بلكه با به كار بردن كلمهء « تفسدها » مىخواهد گمراهى حلَّاج را بيان نمايد .\r\nاساسىترين شرط گرداندن كه همان ساختن و تربيت است ، اينست كه حتما بايد مربّى آنچه را كه مىخواهد در متربّى مورد تربيت خود بوجود بياورد ، دارا بوده باشد . دلائل عقلى و نقلى بر اين شرط بقدرى فراوان است كه هيچ نيازى به تفصيل ندارد .\r\n\r\nعين ممكن به براهين خرد\r\nنتواند كه شود هست به خود\r\nچون ز هستيش نباشد اثرى\r\nچون به هستى رسد از وى دگرى\r\nذات نايافته از هستى بخش\r\nكى تواند كه شود هستى بخش\r\nخشك لب را كه شود زاب تهى\r\nنايد از وى صفت آبدهى\r\n\r\n( 1 ) \r\n\r\nيك - گرداندن ( ساختن ) با بعد شناخت علمى\r\nهمان ضرورتى كه شناخت علمى هستى و اجزاء آن براى گرديدن وجود دارد ، قطعا در مسير گرداندن نيز محقّق است . شناخت علمى هستى با هدفگيرى واقعيابى كه موضوعش آيات الهى در آفاق و انفس است ، به اندازهء مطلوبيّت « حيات معقول » كه زمينه را براى عرفان مثبت آماده مىكند ، مطلوبيّت دارد . آن كسى كه مىخواهد در اين دنيا يا از اين دنيا عروج كند ، چگونه مىتواند بدون شناخت واقعى اين دنيا ، احساس كند و بفهمد كه عروج نموده است هيچ كسى در اين حقيقت ترديد ندارد كه روح آدمى بهر اندازه از تجرّد هم رسيده باشد ، نمىتواند واقعيّات جهان هستى را از قانون خود بر كنار كند ، مثلا نمىتواند روز را شب و شب را روز نمايد و جسمى را كه در فضاى زمين رها مىكند ، بجاى اين كه آن جسم به زمين سقوط كند ، راهى ستارهء شعراى يمانى گردد و بالاتر\r\n","description":"","footnote":" ( 1 ) . نفحات الانس - عبد الرّحمن جامى ص 151 از انتشارات كتابفروشى سعدى سال 1336 . ","page_name":" 71 ","page_number":71},
  {"content":"\r\nاز اين ، حتّى براى وصول به مقام تجرّد ، قطعا مقدّمات و قوانينى وجود دارد كه بدون مراعات آنها نه تجرّدى حاصل مىشود و نه عروجى . مثلا بدون طىّ مرحلهء پيشين وصول به مرحلهء بعدى امكان پذير نيست . و اگر فرض كنيم روح به جهت عظمت تجرّدى كه دارد ، بمرحله اى از قدرت عرفانى برسد كه بتواند در همهء كارگاه هستى دگرگونى ايجاد نمايد ، باز در اين فرض ، اين موفّقيّت معلول قانون والاى روح است كه ممكن است اشخاص استثنائى با كمّيّتها و كيفيّتهاى گوناگون به موفّقيّت مزبور دست بيابند و در اين فرض نيز اگر موضوع هستى و هويّت روحى مطرح باشد ، مبدئى دارد و مسير و هدفى كه قطعا از قانون مخصوص به خود تبعيّت مىكنند . تازه اگر در اين مورد كاملا بينديشيم ، به اين نتيجه خواهيم رسيد كه آن قانون والاى روحى با قانون حاكم در سطوح محسوس هستى هيچ منافاتى ندارد ، چنان كه روشن شدن فضاى يك اطاق نيمه روشن با لامپ معمولى منافاتى با روشن شدن بوسيلهء نور خورشيد ندارد . بلكه از يك جهت بايد گفت : مثل آدمى در جريان ارتباط با نور عرفان مثبت شبيه به اينست كه يك انسان كه در اعماق ظلمانى زمين زندگى مىكند و نور آفتاب را نمىبيند ، حال كه مىخواهد از آن اعماق ظلمانى بيرون آمده و از نور خورشيد برخوردار گردد ، قطعا بايد بوسيلهء شمع يا ديگر چراغ دستىها و لامپها از آن اعماق ظلمانى بيرون بيايد . او با همان روشنائىهاى ناچيز و با كمك لامسه و ديگر عوامل احساس ، بايد از آن ظلمات بيرون بيايد و با نور خورشيد ارتباط برقرار كند ، بلكه بنا به مضامين آن گروه از آيات قرآنى كه مىگويد : « ما آسمانها و زمين را نيافريديم مگر بر حقّ » [ و همه مىدانيم كه حقّ عبارت است از واقعيّت يا موجود شايستهء موجوديّت 
  ] . يك عرفان سازنده نمىتواند شناخت علمى و آشنائى با حقّ را ناديده بگيرد .\r\nلذا به نظر مىرسد كه آن گروه از مربّيان كه انسانهاى مورد تربيت خود را از آغاز كار و بطور مستقيم ، از جهان هستى بريده و متوجّه عالم معنى مىنمايند ،\r\n","description":"","footnote":"","page_name":" 72 ","page_number":72},
  {"content":"\r\nبطورى كه انسان مورد تربيت تدريجا با يك من عريان و مجرّد از هستى روياروى قرار مىگيرد ، كار صحيحى انجام نمىدهند ، زيرا من مجرّد از هستى كه تدريجا موجب الغاى هستى از خود من نيز مىگردد ، نمىتواند در رابطه و جاذبهء حقيقى خداوند هستىبخش قرار بگيرد . به جهت عدم توجّه به اين موضوع با اهميّت است كه انسانهاى فراوانى بجاى احساس عظمت من وابسته به هستىبخش ، خود را به يك من ساخته شده از تجسيم و گاهى تخيّل مبدّل مىسازند و گاهى هم با دريافت عظمت من عالى انسانى گمان مىبرند كه عين خداوند هستى بخش شده‌اند . آرى ، من انسانى به آن عظمت است كه عالم هستى در مقابلش چيزى نيست ، و مىتواند به مقامى برسد كه نمونه هائى از صفات ربوبى را به مقدار ظرفيّت وجودى خود تحصيل نمايد ، ولى خداوند هستى بخش بالاتر از آن من با عظمت است كه آدمى با تخلَّق به اخلاق اللَّه ، آن را به دست مىآورد .\r\nيك نكتهء ديگر را هم در اينجا تذكَّر مىدهيم كه توجّه به آن لازم است ، و آن اينست كه خداوند متعال در آيات فراوان از قرآن مجيد ، علم خود را به تمام موجودات عالم هستى تذكَّر مىدهد . آيا لازمهء اين حقيقت كه خداوند متعال عالم بر همهء موجودات عالم هستى است ، اين نيست كه آن انسانهائى كه به كمال عرفان ربوبى موفّق ميشوند ، بايستى در حدود استعداد خود ، با معلومات الهى آشنا گردند\r\n\r\nدو - گرداندن ( ساختن ) با بعد فلسفى\r\nنخست بايد مقصود از بعد فلسفى را چنان كه در اوائل اين مبحث متذكَّر شده‌ايم ، به ياد بياوريم . در اوائل اين مبحث گفتيم كه مقصود از شناخت فلسفى شطرنجبازى ذهنى با يك عدّه مفاهيم و اصول ساخته شده از فعّاليّتهاى ذوقى و تجريدى و خيالى نيست و مقصود از شناخت فلسفى قربانى كردن واقعيّات جاريه در عالم هستى ، به اصطلاحات و الفاظ خوشايند نيز نمىباشد ، بلكه منظور از شناخت فلسفى پيدا كردن پاسخ حقيقى مغز آدمى است به فهميدن مبادى و كلَّيّات عاليه اى كه بتواند از اين راه حسّ\r\n","description":"","footnote":"","page_name":" 73 ","page_number":73},
  {"content":"\r\nهستى شناسى خود را اشباع نمايد و اين همان حسّ بسيار با ارزش است كه آدمى را به فهم و انتزاع قوانين كلَّى علوم از محسوسات جزئى جهان هستى وادار مىنمايد . نسبت فلسفه به اين معنى به حكمت ، نسبت علم به عمل ( نسبت آموختن به گرديدن ) مىباشد . تربيت فلسفى غير از تعليم فلسفه است . تعليم و تعلَّم فلسفه مخصوصا با روش حرفه اى آن ، كار زياد دشوارى نيست . آنچه كه مهمّ و دشوار است ، تربيت فلسفى است كه نخست ذهن آمادهء درك حقائق فلسفى گردد و سپس من انسانى با درك مبادى و اصول كلَّى هستى شناسى ، گسترش پيدا كند و آن عالم اكبر كه بقول امير المؤمنين عليه السّلام در درون آدمى است ، از صورت اجمال در من انسانى به صورت تفصيل در آيد . بنا بر اين تربيت و گرداندن فلسفى يعنى به فعليّت رساندن عالم اجمالى هستى در من به صورت تفصيلى آن .\r\n\r\nسه - گرداندن شهودى\r\nبه نظر مىرسد كه ما هيچ گونه وسيله اى مستقيم براى تربيت شهودى در دست نداريم . به اين معنى كه ما نمىتوانيم وسيله اى داشته باشيم كه مستقيما شخصى را وادار به شهود حقائق بنمائيم . آنچه كه مىتوان انجام داد آماده كردن مقدّمات مغزى و روانى براى شهود است ، مانند تشويق مؤكَّد به تمركز قواى مغزى و تحريك براى بدست آوردن توانائى بر آزاد ساختن مغز از اصول و مفاهيم پيش ساخته و راكد ، و آشنا ساختن متربّى ( مورد تربيت ) با استعدادهاى ناشناختهء مغز و روان و غير ذلك . و لذا گفته مىشود :\r\n\r\nمن ترا بردم فراز قلَّه هان\r\nبعد از آن تو از درون خود بخوان\r\n\r\nاين نكته را بايد در نظر داشته باشيم كه آنچه در تربيتهاى شهودى امكانپذير مىباشد ، دو نوع شهود است : نوع يكم - شهود هستى بطور كلَّى كه براى سالكان تكاپوگر معرفت دست مىدهد . نوع دوم - شهود بعضى از واقعيّات عالم هستى و ماوراى طبيعت . و امّا شهود همهء حقائق و واقعيّات\r\n","description":"","footnote":"","page_name":" 74 ","page_number":74},
  {"content":"\r\nبدون نياز به عقل و مقدّمات حسّى و فعّاليّتهاى تجربى : لا اقلّ در مسير حيات معمولى امكان ناپذير است .\r\n\r\nچهار - گرداندن ( ساختن ) با بعد اخلاقى\r\nهمهء تلاشها و زحمات يك باغبان گل پرور كه ممكن است به آموزشها و تكاپوهاى علمى فراوانى نيازمند بوده باشد ، براى رويانيدن گلهائى است كه بمرحلهء شكوفائى برسند ، تخلَّق به اخلاق والاى انسانى يعنى شكوفائى همهء استعدادها و حقائق مربوط به انسان .\r\nآن پيشتازان فكرى كه دوران ما را پايان دوران ما قبل تاريخ ( تاريخ انسانى ) مىنامند و براى آغاز تاريخ انسانى هر گونه تلاش مىكنند و از به كار گرفتن هيچ منطقى مضايقه ندارند ، بايد بدانند تغيير دادن وضع زندگى انسانها در رابطه با صنعت و هنر و پول و جريانات نظامى و ديگر شئون امروزى بشرى به وضعى ديگر ، بدون احساس ضرورت گرديدن و گرداندن اخلاقى ، ادامهء همان دوران ما قبل تاريخ است نه پايان بخشيدن به آن . هيچ راهى براى ختم دوران ما قبل تاريخ جز شكوفا ساختن درون انسانها با اخلاق عالى انسانى كه همان شكوفائى حقائق است ، ديده نمىشود . شايد در بارهء انسان سخنى نمانده كه گفته نشود ، و تجربه اى نمانده كه انجام نگردد و تلاشى در مسير « حيات معقولش » نمانده است كه صورت نگرفته باشد . يا حدّ اقلّ محصولى كه بشر از سرمايه و تلاش براى پيشرفت خود برداشته است ، بقدرى در مقابل آن سرمايه و تلاش ناچيز است كه بدون شرمسارى نمىتوان آن را مطرح نمود .\r\nاكنون موقع آن رسيده است كه معلَّمان و مربّيان بهر نحوى كه ممكن است بايد به انسانهاى مورد تعليم و تربيت بفهمانند كه « هرگز فراموش مكن كه تو انسانى و با آنان كه شركت در زندگى دارى نيز انسانند . آنان نيز مانند تو خوشى لذّت را در مىيابند و درد و ناگوارى الم را مىفهمند و همان عامل جلب سود و لذّت كه براى تو انگيزگى دارد و تحريك مىكند ، در همهء آنان\r\n","description":"","footnote":"","page_name":" 75 ","page_number":75},
  {"content":"\r\nكه مستقيم يا غير مستقيم با آنان در ارتباط هستى ، براى آنان نيز انگيزگى دارد » . بدون تحرّك و جوشش براى دريافت اصل فوق قرار گرفتن در مسير گرديدن و گرداندن هرگز به نتيجه اى نخواهد رسيد . آن مربّيانى كه بعد والاى اخلاقى انسانهاى مورد تربيت خود را تقويت نمىكنند و آن را به فعليّت نمى - رسانند و در عين حال مراكز دانش و منابع پيشرفت هزاران نوع چراغ و نيرو و اسلحه در اختيار انسانها مىگذارند ، كارى جز آماده كردن ميدان براى تنازع در بقاء انجام نمىدهند . و معلوم است كه برد در اين ميدان خطرناكتر از جنگل با كيست و باخت با كيست . مسئله در تربيتهاى فردى هم از اين قرار است .\r\nاگر درون انسان را اخلاق شكوفا نسازد ، تلاش و تكاپو براى گرداندن يك انسان از مرحلهء طبيعى به نفسى و از نفسى به عقلى و از عقلى به حكمى و از اين مرحله به عرفانى ، نتيجه اى جز بارقه‌هاى موقّت و گاهى مخلوط با تخيّلات در بر نخواهد داشت .\r\n\r\nپنج - گرداندن با بعد حكمى\r\nوقتى كه اين جملات را مىگوئيم : « انسان با هوش و با ذكاوت » ، « انسان مبتكر » ، « انسان هنرمند » ، « انسان دانشمند » ، « انسان فيلسوف » ، « انسان مدير » ، « انسان سياستمدار » ، « انسان معلَّم و مربّى » ، « انسان اخلاقى حرفه اى » ، « انسان عارف حرفه اى » ، « انسان مذهبى حرفه اى » هيچ گونه اشاره اى به حكمت نكرده‌ايم ، زيرا مىدانيم كه يك انسان با اتّصاف به بعضى از آن صفات يا با همهء آنها ، حكيم نمىباشد ، زيرا اوّلين شرط اتّصاف يك انسان با حكمت ، آنست كه صفات عالى انسانى براى او جنبهء حرفه اى نداشته باشد . همچنين هيچ يك از آن صفات را در مجراى معامله و آرايش ذات قرار ندهد و معرفت او در بارهء هستى و اجزاء و روابط آن در هر دو قلمرو انسانى و جهانى ناب و خالص بوده باشد ، بطورى كه اگر وجود او بخواهد تجسّمى از آن معرفت باشد ، بتواند منطق و ارزش الگو و قاعده براى « حيات معقول » انسانها بوده باشد . ممكن است گفته شود : اگر مربّيان بتوانند اخلاق\r\n","description":"","footnote":"","page_name":" 76 ","page_number":76},
  {"content":"\r\nرا در تربيت تضمين كنند ، احتياجى به تربيت حكمى نيست ، زيرا خود انسان - هاى مورد تربيت به بركت اخلاق خواهند توانست از يك روح شكوفا برخوردار شوند . پاسخ اين اعتراض با نظر به وسعت و عمق معناى حكمت روشن مىشود ، زيرا اخلاق بدون حكمت جز عمل و رفتار نيك بدون تكيه بر ريشه‌ها و عوامل اصلى آن كه در ذات انسانى وجود دارد ، چيز ديگرى نيست . آن اخلاق كه پيامبر اكرم هدف بعثت خود را تتميم و تكميل آن معرّفى مىفرمايد ، بدون تكيه بر حكمتى كه آن هم مطابق آيات قرآن مجيد از اهداف بعثت پيامبران مىباشد ، امكانپذير نيست . بنا بر اين از يك جهت مىتوان گفت : تلازم ميان اخلاق و حكمت ، تلازم معلول است با علَّت خود . يا بعبارت صحيحتر نسبت حكمت به اخلاق ، نسبت روح است به بدن .\r\n\r\nشش - گرداندن با بعد عرفانى\r\n- اين مسئله و مسئلهء گرديدن با بعد عرفانى كه در تفسير عمومى همين خطبه مطرح خواهند گشت ، لذا در اينجا از تفصيل بيشتر در مسئلهء گرداندن با بعد عرفانى خوددارى مىشود .\r\n\r\nهفت - گرداندن با بعد مذهبى -\r\nاين بعد با اهمّيّت در وجود انسانى هدف اصلى همهء پيامبران عظام و اوصياء و پيروان آنان مىباشد . مسلَّم است كه مقصود از مذهب مقدارى عقائد تقليدى و اذكار و اوراد و حركات حرفه اى و اعتيادى محض نيست كه فقط براى رفع ملالت يكنواخت بودن زندگى و تكرار رويدادها منظور مىگردد . و شگفتانگيزتر از اين تفسير و توصيفى كه براى مذهب گفته شده است ، نظريّات بعضى از متفكَّران است كه همين تفسير و توصيف در بارهء مذهب را بعنوان حقيقت مذهب مورد استفاده قرار داده و بشريّت را از به فعليّت رساندن اين بعد حياتى بر حذر داشته‌اند در صورتى كه اگر بخواهيم بعد مذهبى انسانها را ناديده بگيريم ، با اين كه شش بعد مزبور مىتوانند امتيازاتى را در زندگى انسان بوجود بياورند ، ولى نمىتوانند اصل وجود آدمى را بقول افلاطون از تصادف و انكار خويشتن نجات بدهند .\r\n","description":"","footnote":"","page_name":" 77 ","page_number":77},
  {"content":"\r\nلذا بايستى همان ابعاد ششگانه را كه در اين مقدّمه مورد بررسى قرار داده‌ايم با اعتقاد به اصول اساسى مذهب و با عمل به احكام فطرى و سازندهء روح آدمى براى آمادگى به قرار گرفتن در جاذبهء ربوبى ، به نتيجهء معقول خود برسانيم .\r\nتطبيق جملات اين خطبه بر ابعاد هفتگانه و طرح اصول بنيادين عرفان مثبت اسلامى 4 ، 10 - عباد اللَّه إنّ من أحبّ عباد اللَّه إليه عبدا أعانه اللَّه على نفسه فاستشعر الحزن و تجلبب الخوف فزهر مصباح الهدى فى قلبه و أعدّ القرى ليومه النّازل به ( اى بندگان خدا ، از محبوبترين بندگان در پيشگاه ربوبى بنده ايست كه در شناخت خود و ساختن آن يارى فرمايد . [ اين انسان مورد عنايت خداوندى 
  ] لباسى از اندوه [ مقدّس 
  ] بر تن و پوشاكى از بيم بر خود پوشيد .\r\nنتيجه چنين شد كه چراغ هدايت در دلش بر افروخت و براى آن روز [ واپسين 
  ] كه مانند مهمان بر او وارد خواهد شد ، آماده گشت )\r\n\r\nخود شناسى براى خودسازى اوّلين گام در راه عرفان مثبت\r\nترديدى نيست در اين كه خودسازى كه هدف اساسى عرفان مثبت است ، بدون شناخت خويشتن امكانپذير نمىباشد . خودشناسى بدون بدست آوردن علمى « خود آن چنان كه هست » انجام نخواهد گرفت . در اينجا مقصود از « خود - شناسى » علمى ، معناى اصطلاحى آن نيست ، بلكه مقصود اطَّلاع از صفات و فعّاليّتها و چگونگى تأثير و تأثّر خود از كالبد جسمانى و دنياى مادّى و همچنين اطَّلاع از استعدادها و نيروهاى آن است ، چنان كه مقصود از تقدّم خودشناسى\r\n","description":"","footnote":"","page_name":" 78 ","page_number":78},
  {"content":"\r\nبر خودسازى آن نيست كه انسان بايد اوّلا يك روانشناس ماهر و يك فيلسوف در مسائل روانى باشد ، سپس به انسان شدن آغاز كند . آنچه كه مهمّ است اينست كه نخست بايد بوسيلهء تعليم و تربيت و دروننگرى و مراقبتهاى روشنگر مقدارى به عظمت روح پى ببرد و تدريجا به يك عدّه اصول و فعّاليّتهاى عالى روح آشنائى پيدا كند و اين اعتقاد و يقين به او حاصل آيد كه برخوردارى روح از آن نيروها و استعدادها كه خداوند متعال به آن عنايت فرموده است ، قانون دارد و نظم دارد . دليل بر لزوم چنين اعتقاد و يقين اينست كه وقتى كه اين انسان آگاه مىبيند يك موجود كوچك و محقّر و ساده مانند يك عدد كاه ، يك برگ در روى درخت يا افتاده بر زمين ، بدان جهت كه واقعيّت دارد بر كنار از نظم و قانون نيست ، آيا روح با آن عظمت خيره كننده اش مىتواند چيزى بىنظم و قانون باشد اين آگاهىها و معارف ابتدائى به شرط آنكه پيگيرى شوند و عملى را كه اقتضاء مىكنند ، با كمال خلوص بجا آورده شود ، در اين موقع سالك سبيل عرفان به راه افتاده است . يكى از اساسىترين علل يا بعبارت ديگر اساسىترين انگيزهء اقدام به خود شناسى و خودسازى ، آن نگرانى مقدّس است كه انسان هشيار در هر حال كه باشد ، در بارهء « آن چنان كه بايد » در درون خود احساس مىنمايد . اين نگرانى مقدّس مانند همان اندوه مقدّس است كه در مبحث [ لذّت جوئى از وجد و حال عرفانى جوانه ايست كه پس از قطع شاخه - هاى خودخواهى در « خود طبيعى » سر برمىكشد 
  ] به آن اشاره كرديم و گفتيم اندوه ناشى از توجّه دقيق به آن سرمايهء بزرگى كه خداوند هستى بخش به انسان عنايت فرموده است كه اين كنجكاوى را بدنبال خود مىآورد كه آيا من از اين سرمايه « آن چنان كه بايد » بهره بردارى ميكنم يا نه به همين جهت است كه در موارد بسيارى از آيات قرآنى و نهج البلاغه و ديگر منابع اسلامى با مطلوبيّت اندوه و خوف و خشيت روبرو مىشويم . گفتيم كه آگاهىها و بيدارىهاى مقدّماتى عرفان مثبت از آشنائى با عدّه اى از اصول و فعّاليّتهاى عالى روح شروع مىشود .\r\n","description":"","footnote":"","page_name":" 79 ","page_number":79},
  {"content":"\r\nهر اندازه كه تطبيق عمل بر آن آگاهىها و بيدارىها افزايش مىيابد ، بر روشنائىها و نورانيّتهاى عرفانى افزوده مىشود و اينست معناى - فزهر مصباح الهدى فى قلبه و أعدّ القرى ليومه النّازل به [ در نتيجهء اقدام جدّى به خودشناسى واقعى و خودسازى 
  ] چراغ هدايت در دلش برافروخت و براى آن روزى كه مانند مهمان بر او وارد خواهد شد آماده گشت . ) بنا بر اين ، طبيعت اصلى روح كه هميشه سر به بالا دارد ، از يك طرف و تحريك شديد نگرانى مقدّس و اندوه و الا در بارهء « آن چنان كه بايد » از طرف ديگر و تكاپوى عملى مطابق آگاهىها و بيداريهاى حاصل از طبيعت روح و نگرانى مقدّس ، تدريجا چراغ هدايت را در قلب انسان سالك روشنتر و پرفروغتر مىسازد . نيروى اصلى اين چراغ كه در درون سالك برافروخته مىشود ، از طبيعت اصلى روح برمىآيد كه از عالم امر است . آنچه كه انسان سالك بايد انجام بدهد ، محفوظ و مصون داشتن اين چراغ الهى از بادهاى طوفانى تمايلات و خودخواهىها و بهره بردارى از آن است . اين چراغى است كه اگر در پرتو آن حركتى انجام نگيرد ، بخاموشى مىگرايد ، همچنان كه بادهاى طوفانى شهوات و تمايلات حيوانى آن را خاموش مىسازد .\r\n\r\nشمع دلشان نشانده پيوست\r\nآن باد كه در دماغشان هست\r\n\r\n\r\nجريان معرفت و عمل و چگونگى دخالت ابعاد هفتگانه در آن\r\nبراى تنظيم اين جريان بزرگ مىتوانيم مراحل مختلف آن را بقرار زير در نظر بگيريم : 1 - بيدارى و آگاهى به هستى خود در عرصهء بزرگ هستى ( 1 )  . اين بيدارى\r\n","description":"","footnote":" ( 1 ) . اين بيدارى و آگاهى به هستى خود ، نه احتياجى به « انسان معلَّق » ابن سينا دارد و نه نيازى به فكر ميكنم پس هستم « دكارت و نه به آن جملهء سطحى » من عصيان ميكنم پس هستم « زيرا كمترين حركت براى ادامهء وجود يا در ادامهء خود كاشف از علم اوّلى و ناآگاه ( كه حضور هستى براى من است ) همان علم به هستى خويشتن است ، كارى كه بيدارى و آگاهى به هستى خود انجام مىدهد ، اشراف و توجّه به آن هستى است ، نه اثبات كنندهء آن . يعنى بيدارى و آگاهى به هستى خود نمايانگر رشد عقلى آدمى است كه هستى خود را براى خويشتن مطرح مىكند . ","page_name":" 80 ","page_number":80},
  {"content":"\r\nو آگاهى طبيعىترين حركت من است و نيازى به غوطه خوردن در شناختهاى علمى و معارف فلسفى ندارد . البتّه لازم نيست كه اين مرحله در آغاز رشد طبيعى و جسمانى بروز نمايد ، بلكه در هر موقعيّتى از ساليان عمر كه آمادگى توجّه بر خويشتن ظهور كند ، مرحلهء مزبور كه بيدارى و آگاهى است ، مىتواند بجريان بيفتد . لذا چه بسا اين مرحله در آغاز دوران جوانى بروز كند و ممكن است در دوران ميانسالى و حتّى در دوران پيرى و كهنسالى هم براى انسان روى بياورد . عوامل بروز اين مرحله به جهت تنوّع شرائط ذهنى و محيطى و رويدادهاى محاسبه نشده ، بسيار مختلف است . با اين حال يك عامل مشترك و بسيار مهمّ وجود دارد كه در همهء موارد بايد بروز كند و آن عامل عبارتست از احساس اين كه بايد حيات خود را از ميان عوامل مزاحم و نابود كننده بگذراند و او بايد بطور دائم موانع ابقاى حيات خود را از سر راه حيات بردارد . به همين جهت است كه از نظر سادگى « من زنده‌ام » ، مقدّم بر « من هستم » مىباشد . از اين نكته روشن مىشود كه هيچ منافاتى ما بين عدم بيدارى و آگاهى به هستى خود در عرصهء بزرگ هستى و تكاپوى ذهنى و عضلانى براى ادامه ابعاد گوناگونش وجود ندارد . انتقال از درك حيات به درك هستى خويش كه مفهومى وسيعتر است ، نياز بيك تجريد ساده دارد كه هر روز و شب آن را در كارهاى ذهنى خود انجام مىدهد .\r\nمانند « انسان بطور كلَّى حيوان است » ، « انسان بطور كلَّى قابل تعليم و تربيت است » ، « حيات بطور كلَّى احتياج به دفاع از آن دارد » . . . اگر چه حتّى مفاهيم موجود در قضاياى فوق را\r\n","description":"","footnote":"","page_name":" 81 ","page_number":81},
  {"content":"\r\nبا مقرّرات رسمى منطق نداند .\r\n2 - بيدارى و آگاهى به هستى خويشتن در عرصهء بزرگ هستى يكى از دو نتيجه را مىدهد : نتيجه يكم - آگاهى عاليترى است كه از مجرّد انعكاس هستى خويشتن در عرصهء بزرگ هستى بالاتر بوده و به مرحلهء چرا و يعنى چه گام مىگذارد ، مسلَّم است كه اگر چه پاسخ اين سؤال در آغاز كار فكرى با مسائل ساده برگذار مىشود ، ولى هيچ ترديدى نيست كه اگر اين كار فكرى با تحريك عدم قناعت مقدّس به ساده نگرى ادامه پيدا كند ، تدريجا وارد حكمت هستى خواهد گشت . يعنى بطور جدّى خواهد فهميد كه « بازى به اين درازى نبود » .\r\n3 - اكنون به اين مرحله رسيده‌ايم كه طبيعت اصلى روح احساس رهائى و آزادى براى فعّاليّت خود مىنمايد . براى اين فعّاليّت ، دو عامل بسيار اساسى وجود دارد : عامل يكم - خود جوهر روح الهى در انسان است كه بالا نگر و كمالگرا است . عامل دوم - آن نگرانى مقدّس است كه انسان بيدار در هر موقعيّتى كه قرار بگيرد ، براى « من آن چنان كه بايد » دارا مىباشد . ممكن است اين نگرانى به معناى اشتياق شديد به رفع نقص در نظر گرفته شود . اين معنى در عقيدهء عدّه اى از متخصّصان علوم روانى در دوران جديد هم بعنوان غريزهء جبران ضعف مورد قبول و تأكيد قرار گرفته است . و بهر حال اين معنى كه گفتيم ، از اساسىترين عوامل پيشرفت انسانى است ، و با هر اصطلاحى كه تعبير شود ، اشكالى ندارد ، مانند : نگرانى مقدّس ، عدم رضايت به آن موقعيّت كه انسان آن را بدست آورده و آن موقعيّت نتوانسته باشد ، بر انسان سوار شود و دست و پاى روح او را از حركت به پيش ببندد . غريزهء جبران ضعف ، غريزهء گسترش موجوديّت و غير ذلك . مناسبترين نظريّه در اين مسئله اين است كه آنچه كه اصالت دارد ، همان كمالگرائى روح الهى است كه من را دائما به مراحل كمال بالاتر تحريك مىكند . و چون اين تحريك بسيار نيرومند است ،\r\n","description":"","footnote":"","page_name":" 82 ","page_number":82},
  {"content":"\r\nو احتمال از دست دادن كمال ، موجوديّت انسان را غير قابل تفسير و توجيه مىنمايد ، لذا نگرانى فوق كه آن را نگرانى مقدّس ناميديم ، در درون انسان در بارهء از دست دادن كمال كه به هيچ وجه قابل جبران نيست بروز مىنمايد .\r\n4 - پس از طىّ مراحل سه گانهء فوق ، پديدهء عمل براى ورود به مسير كمال ضرورت پيدا مىكند . زيرا بديهى است كه مجموع سه مرحله كه عبارت بود از ديدن و بينائى و آماده شدن براى تحرّك جدّى ، آن نيست كه آدمى بايد آنها را به ترتيبى كه ما ذكر كرديم سپرى نمايد ، بلكه مقصود بوجود آمدن آن سه فعليّت روحى است كه براى ورود به عرفان مثبت اسلامى ضرورت دارد ، اگر چه بر خلاف تربيتى باشد كه ما مطرح نموديم .\r\nعمل يعنى چه بدانجهت كه هر سه مرحلهء مزبور مقدّمات كمال روحى انسان است ، مسلَّما هر عملى نمىتواند شايستهء گرديدن در مسير عرفان مثبت بوده باشد ، بلكه بايد عمل از حقيقتى برخوردار باشد كه بتواند من سالك را تلطيف و تهذيب نمايد ، و اين گونه گرديدن حتما بايد بوسيلهء خيرات و كمالات بوده باشد كه بوسيلهء پيامبران الهى و حكماى راستين و اخلاقيّون انسانشناس كه به كمك عقل و وجدان انسانها شتافته‌اند ، ابلاغ شده است . براى وصول به مرحلهء عمل از هر سه بعد : علمى ، فلسفى و شهودى مىتوان استفاده كرد ، يعنى در روشن ساختن مسير حركت و افزايش بينائى هر سه بعد مزبور مىتوانند سهم بسزائى داشته باشند . شناسائى روان و فعّاليّتها و استعدادهاى آن با روش واقعگرائى نه شطرنجبازىهاى مغزى و نه خيالات بىاساس ، همان هستى شناسى علمى است . شناسائى هستى بزرگ هم از آن جهت كه تكاپوگر عرفانى جزئى از آن است مىتواند با سه بعد مزبور تكامل داشته باشد و هم از جهت فروغ و عظمتى كه به كلّ هستى مىتابد مىتواند بالخصوص مورد شهود بسيار عالى انسان قرار بگيرد . اكنون وارد مرحلهء عمل شده‌ايم ، در حقيقت مىتوانيم بگوئيم : شروع به برداشت محصول از سه مرحلهء فوق گشته‌ايم . و اين را هم فهميديم\r\n","description":"","footnote":"","page_name":" 83 ","page_number":83},
  {"content":"\r\nكه عنايات بالغهء خداوندى چه بوسيلهء پيامبران الهى برونى و چه بوسيلهء پيامبران درونى كه عقول و وجدانهاى سالم انسانها مىباشند ، معناى عمل خير و كردار شايستهء تكامل را براى ما توضيح و تعليم فرموده‌اند . اين عمل بعد اخلاقى عملى و حكمى و عرفانى ما است كه بعد چهارم و پنجم و ششم از ابعاد هفتگانه مىباشند . امّا بعد مذهبى چنان كه در گذشته توضيح داده‌ايم ، عبارت است از اسناد تحقّق بخشيدن بهمهء آن ابعاد به مشيّت بالغهء خداوندى و تطبيق عمل بر دستورات مقرّره كه بوسيلهء وحى به پيامبر عظيم الشّأن اسلام ابلاغ شده است .\r\n\r\nمعرفت مقدّمهء عمل و عمل مقدّمهء معرفت در گرديدن عرفانى\r\nدر گامهاى نخست يك يا چند عمل ذهنى بسيار مهمّ انجام مىگيرد كه آدمى بيدار مىشود و به هستى خويش در عرصهء بزرگ هستى آگاه مىگردد ، پس اين عمل نخستين ، موجب مقدّمهء معرفت نخستين مىباشد . معرفت حاصله از عمل مزبور بنوبت خود مقدّمهء اعمال انسانى در مسابقه در خير و كمال مىگردد .\r\nو هر عملى كه در مسابقه در خير و كمال تحقّق پيدا مىكند ، بدانجهت كه همراه با نيّت پاك و خلوص و صفا است ، نيروئى براى چراغ معرفت بعدى مىگردد -\r\n\r\nآينهء دل چون شود صافىّ و پاك\r\nنقشها بينى برون از آب و خاك\r\nهم ببينى نقش و هم نقّاش را\r\nفرش دولت را و هم فرّاش را\r\n\r\nدر حقيقت هر عمل مستند به معرفت ناب بر مبناى خلوص و صفا باضافهء نتيجهء مثبت خود كه در گرديدن به وجود مىآورد ، چراغى روشنتر براى مرحلهء بعدى آماده مىنمايد . همهء آن آيات قرآنى كه قرآن و دين را عامل نورانيّت نور معرّفى مىكند ( 1 )  ، قطعا نور حاصل از تطبيق عمل بر آن است ، و الَّا مجرّد\r\n","description":"","footnote":" ( 1 ) . * ( قَدْ جاءَكُمْ مِنَ الله نُورٌ وَكِتابٌ مُبِينٌ ) * ( براى شما از طرف خداوند نور و كتاب آشكار آمده است ) . المائده آيهء 15 و اين مضمون در آيات زير نيز آمده است : البقرة 257 ، المائده 15 و 16 و 44 ، 46 ، الاعراف 157 ، ابراهيم 1 و 5 ، الزّمر 22 ، الحديد 9 ، التّغابن 8 ، النّساء 174 ، الانعام 91 ، الشّورى 52 ، آل عمران 184 فاطر 25 . ","page_name":" 84 ","page_number":84},
  {"content":"\r\nالفاظ صادره از زبان پيامبر اكرم ( ص ) و ديگر پيشوايان و همچنين نقش كتابتى آيات قرآن مقدارى از پديده‌هاى فيزيكى هستند ، نورانيّت همهء آنها از دو جهت است : جهت يكم استناد به خدا است . جهت دوم - اينست كه عمل به آن كلمات و آيات عامل نورانيّت مغز و روح آدمى است ، چه عمل روحى كه اعتقاد به واقعيّات در آن كلمات و آيات مىباشد و چه اعمال عضوى و تكاپوى جسمانى كه مستند به نيّت پاك و خلوص و الا بوده باشد . در سورهء انفال آيه 29 چنين آمده است : * ( يا أَيُّهَا الَّذِينَ آمَنُوا إِنْ تَتَّقُوا الله يَجْعَلْ لَكُمْ فُرْقاناً ) * ( اى مردمى كه ايمان آورده‌ايد ، اگر براى خدا تقوى بورزيد ، خداوند در شما عامل شناخت حقّ و باطل و تفكيك آن دو از يكديگر را بوجود مىآورد ) .\r\n* ( وَالَّذِينَ جاهَدُوا فِينا لَنَهْدِيَنَّهُمْ سُبُلَنا ) * [ العنكبوت آيه 69 
  ] ( كسانى كه در مسير ما مجاهدت ميكنند ، قطعا آنان را به راه‌هاى خود هدايت خواهيم كرد ) .\r\nدر قرآن مجيد به همين جريان ( معرفت مقدّمهء عمل و عمل مقدّمهء معرفت ) تذكَّر داده شده است . يعنى در بعضى از آيات معرفت را مقدّم بر عمل قرار داده و در آياتى ديگر عمل را مقدّم بر معرفت . در سورهء بقره آيه 151 چنين آمده است : * ( كَما أَرْسَلْنا فِيكُمْ رَسُولًا مِنْكُمْ يَتْلُوا عَلَيْكُمْ آياتِنا وَيُزَكِّيكُمْ . ) * ( چنان كه در ميان شما رسولى از خود شما فرستاديم كه آيات ما را براى شما تلاوت ميكرد و شما را تزكيه مىنمود ) .\r\n","description":"","footnote":"","page_name":" 85 ","page_number":85},
  {"content":"\r\n\r\nاگر حقيقت بعد از تشخيص داده شدن جدّى گرفته شود ، هم بر معرفت افزوده مىشود و هم عمل پر معنى و ضرورى تلقّى مىگردد\r\nبا نظر به مجموع مطالعات مربوطه در سرگذشت پيشرفت بشرى در دو بعد مادّى و معنوى و با نظر به مشاهدات مستقيم در بارهء وضع روانى انسانها و همچنين با دقّت لازم و كافى در منابع اسلامى و محصول تفكَّرات ناب حكماء راستين اقوام و ملل ، اين قضيّه را مىتوان بعنوان يكى از اساسىترين اصول در جريان گرديدن تكاملى عرفانى تلقّى كرد كه اگر حقيقتى تشخيص داده شد ، و آن حقيقت براى حيات انسانى هم از نظر پذيرش و هم در ميدان عمل واقعا جدّى تلقّى گشت ، هر دو بال معرفت و عمل را تقويت مىنمايد . درد بشرى آن نيست كه محروم از وصول به حقائق است زيرا انسانها مىتوانند بحدّ لازم با حقائقى كه حيات آنان را بسوى هدف اعلا توجيه نمايد ، آشنائى پيدا كنند و با جدّى گرفتن آن حقائق ، به حقائق در حدّ كافى نيز نايل آيند ، بلكه درد بشرى در اينست كه براى او اثبات نشده است كه حقيقت را نمىتوان به شوخى گرفت ، شوخى گرفتن هر حقيقتى كه براى يك انسان ثابت شده است ، مساوى شوخى گرفتن خود حيات است باندازهء همان حقيقت . وقتى كه ضرورت عدالت به عنوان يك حقيقت اثبات شد ، شوخى كردن با آن حقيقت ، جز ببازى گرفتن همهء واقعيّات و قوانينى كه ضرورت عدالت را اثبات كرده‌اند ، چيز ديگرى نمىباشد . اين تباهى در بازى با آن حقائقى كه در بروز و ثبوت رسيدن آنها ، ابعاد و عوامل گوناگونى دست به كار بوده باشد ، شديدتر و مهلكتر مىباشد .\r\nبعنوان مثال ، وقتى كه مىگوئيم سخن راست حقيقتى است كه بايد به آن عمل شود . شوخى با اين حقيقت و بىاعتنائى به آن ، در حقيقت عبارتست از : 1 - محو كردن ضرورت اطمينان انسانها به يكديگر در زندگى اجتماعى كه خود از بين رفتن اين اطمينان موجب اختلال قطعى حيات اجتماعى مىباشد .\r\n2 - تجويز بازى با خويشتن و فريب دادن خود ، زيرا موقعى كه يك انسان\r\n","description":"","footnote":"","page_name":" 86 ","page_number":86},
  {"content":"\r\nدروغ مىگويد : در حقيقت ، يك واقعيّت را كه با آن ، ارتباط ذهنى پيدا كرده است ، مسخ مىنمايد . امكان مسخ كردن واقعيّت را كه با آن ، ارتباط ذهنى پيدا كرده است ، امكان مسخ كردن واقعيّت كه دروغگو در مغز خود در مىيابد ، او را فريب مىدهد كه تو مىتوانى با اين كه جنايت را با چشمت ديده اى و جنايتكار را مشاهده كرده اى ، بگوئى : جنايتكار او نبوده است . احساس اين امكان است كه دروغگو را به دگرگون كردن واقعيّت وادار كرده و رابطهء مغز و روان خود را با واقعيّت زير پا مىگذارد . اين يك بيمارى مغزى و جراحت روانى است كه احساس امكان دروغ روى آن را مىپوشاند .\r\n3 - سرايت اين بيمارى و جراحت به ديگر ارتباطات مغزى و روانى با واقعيّات امرى است كاملا طبيعى ، زيرا فرض اينست كه مغز اين انسان نظم واقعيابى خود را از دست داده است ، و احتمال اين كه نظم واقعيابى مغز مختلّ شود ، ولى نيروهاى ديگر مغز كار خود را كاملا سالم انجام بدهند ، خيالى بيش نيست . اين اصل را بايد جدّى تلقّى كنيم كه : هيچ شخصيّتى نمىتواند از سلامت برخوردار باشد مگر اين كه رابطهء خود را با حقيقتى كه براى او كشف شده است ، مانند رابطهء خود با خويشتن تلقّى كند . و نيز بايد اين واقعيّت را بپذيريم كه عظمت و ضرورت و ارزش حقيقت مستند به لذّت بخش بودن آن براى ما نيست ، چنان كه مستند به خيال و آرزوهاى ما نيز نمىباشد . اساس همهء اختلالات معرفتى ما اينست كه با احساس لذّت بىاساس رهائى و انعطاف در برابر حقايق ، [ كه گاهى نام آن را از روى بدترين حماقتها زيركى و سوار شدن بر حوادث مىناميم 
  ] شخصيّت خود را از مصالح بنيادين معرفت محروم مىسازيم بهر حال ، جدّى تلقّى كردن و پذيرش حقيقت به عنوان حقيقت اگر هم زيبا و جالب نباشد ، اگر هم لذّت بخش نباشد ، هويّت شخصيّت را مستحكم و حقيقتجو مىسازد .\r\nاستحكام و حقيقت جوئى آن از يك طرف ، فروغ ذاتى خود حقيقت از\r\n","description":"","footnote":"","page_name":" 87 ","page_number":87},
  {"content":"\r\nطرف ديگر ، بزرگترين عامل روشنائى درون و افزايش تدريجى آن روشنائى است كه عمل مطابق دريافت حقيقت را مانند معلولى كه بالضّروره بدنبال علَّت خود مىآيد ، بدنبال خود مىآورد . اگر چنين هويّتى براى شخصيّت آدمى منعقد نگردد ، بر فرض اين كه انسان در هر روز با هزاران حقيقت و واقعيّت روياروى شود ، همهء آن حقائق به جهت اختلال در هويّت شخصيّت ، مانند اشباح و سايه‌ها و كابوسها و امواج مبهم از برابر ديدگان آدمى رژه مىروند و نابود مىگردند و در نتيجه انسان است و حيات پوچ او .\r\nاشخاص فراوانى چه از صنف مردان و چه از صنف زنان در هر دوره از دوره‌هاى سه گانهء جوانى و ميانسالى و سالمندى ، كه بيشتر افراد آنان را تحصيل كرده‌ها تشكيل مىدهند ، از اين جانب مىپرسند : چرا فروغ حيات براى ما بسيار بسيار ضعيف و ناچيز مىنمايد چرا ما از داشتن گمشدهء نا معيّن اين همه رنج مىبريم . من غالبا مىديدم اين اشخاص همان سخن تولستوى را تكرار مىكنند كه مىگويد : « احساس مىكردم چيزى در درونم فرو ريخته بود كه همواره زندگيم بر پايهء آن استوار بود . احساس مىكردم چيزى نداشتم تا بدان بياويزم و زندگى معنوى از فعّاليّت باز ايستاده بود . . . آن گاه به حال خود نظر كردم ، مردى سالم و خوشبخت كه طناب را پنهان مىكند تا خود را از سقف اتاقى كه هر شب در آن تنها مىخوابد ، حلقآويز نكند ، مىديدم . ديگر تيراندازى نمىكنم ، مبادا كه تسليم وسوسهء بسيار آسان پايان بخشيدن به زندگيم با تفنگ بشوم . نمىدانستم چه مىخواستم ، از زندگى مىترسيدم ، مىخواستم رهايش كنم ، و با اين حال همچنان به آن اميد بسته بودم . همهء اين احساسها درست زمانى دست داد كه وضع ظاهرى زندگيم حكم ميكرد ، بايد كاملا سعادتمند باشم . همسر خوبى داشتم كه دوستم داشت و دوستش داشتم ، فرزندان خوب و ثروت سرشارى داشتم كه بىآنكه زحمتى بكشم ، بر آن افزوده مىشد . خويشاوندان و آشنايانم بيش از هر زمان ديگرى برايم احترام قائل بودند ،\r\n","description":"","footnote":"","page_name":" 88 ","page_number":88},
  {"content":"\r\nبيگانگان مرا سرشار از تحسين مىكردند و بىآنكه تصوّر مبالغه آميزى داشته باشم ، خودم را آدم سرشناسى مىدانستم . و آنگهى نه ديوانه بودم و نه بيمار ، به عكس از چنان نيروى جسمى و ذهنى برخوردار بودم كه مانندش را در اشخاصى به سنّ و سال خودم به ندرت ديده‌ام . مىتوانستم به خوبى دهقانها درو كنم و مىتوانستم بىوقفه روزى هشت ساعت كار فكرى كنم ، بىآنكه هيچ احساس يا تأثير ناگوارى در من بگذارد . . . حاصل كار امروزم چه خواهد بود فردا چه خواهم كرد حاصل عمرم چه خواهد بود چرا بايد زندگى كنم چرا بايد كارى را بكنم آيا در زندگى هدفى هست كه مرگ گريز ناپذيرى كه در كمينم نشسته ، آن را نابود و ويران نسازد اينها ساده ترين پرسشهاى عالم است . اين پرسشها در ذهن هر كسى ، از كودك نابخرد گرفته تا خردمندترين پيران ، هست . به تجربهء من ، ادامهء زندگانى بدون پاسخ گفتن به اين پرسشها ميسّر نيست ( 1 )  .\r\nاين جانب در بارهء وضع ذهنى اشخاصى كه در بالا عرض كردم دقّت و پرسش و تحليلهاى ممكن را انجام مىدادم . چيزى جز اين كه آنان حقائق فراوانى را زير پا گذاشته و آنها را جدّى تلقّى ننموده و از روى آنها جسته‌اند ، پيدا نمىكردم .\r\nاغلب اين اشخاص متوجّه نبودند كه حقيقت منظور آنها بدون برقرار كردن ارتباط منطقى صحيح با حقائقى كه براى وصول به آن حقيقت منظور پيش پايشان گسترده شده است ، حقيقت نمائى بيش نيست مانند حقيقت نما بودن محصول بدون پاشيدن بذر و آبيارى و تربيت گوناگون آن ، تا آن گاه كه محصول بطور حقيقى بوجود بيايد . امّا اين كه جدّى تلقّى كردن و پذيرش حقيقت موجب روشنائى درون آدمى مىگردد ، علَّتش اينست كه هر حقيقتى با نظر به رابطهء شخصيّت با آن ، مانند موجى از خود شخصيّت است كه سركشيده و واقعيّتى را براى شخصيّت وارد مىسازد و آن را آبيارى مىكند و يا بعبارت صحيحتر\r\n","description":"","footnote":" ( 1 ) . روانشناسى كمال - دوان شولتس ترجمهء گيتى خوشدل ص 10 و 11 . ","page_name":" 89 ","page_number":89},
  {"content":"\r\nنيروى درك و دريافت آن را تقويت مىنمايد . البتّه اين مسئله كه دسترسى انسان به حقائق و طرق آن چيست در عين حال كه مشكل نما است ، ساده و راحتتر از آن است كه مردم معمولا گمان مىبرند . مىتوان گفت : هر آنچه كه برآورندهء نيازى از نيازهاى واقعى انسان است ، حقيقتى است كه بايد آن را جدّى تلقّى نمود و پذيرفت . تشخيص اين نيازهاى واقعى [ نه خيالى و تصنّعى 
  ] و شناخت حدود امكانات و قدرت ، آن چنان دشوار نيست كه آدمى را از حركت در مسير « حيات معقول » معذور نمايد . در قلمرو وسيع معرفت ، حقيقتى كه پاسخگوى تشنگى انسان به قرار گرفتن در جاذبهء كمال مطلق است ، از -\r\n\r\nديد موسى يك شبانى را به راه\r\nكاو همى گفت اى خدا و اى إله\r\nتو كجائى تا شوم من چاكرت\r\nچارقت دوزم كنم شانه سرت\r\nدستكت بوسم بمالم پايكت\r\nوقت خواب آيد بروبم جايكت\r\n\r\nگرفته تا معارفى كه بزرگترين حكما و عرفاى راستين را به گرديدن واداشته ، تا توحيد ابراهيمى ( ع ) و محمّدى ( ص ) و شهود على ( ع )\r\nلم أعبد ربّا لم أره\r\n( نپرستيده‌ام خدائى را كه نديده‌ام ) شامل مىگردد .\r\nو در قلمرو وسيع عمل پاى ملخى كه مورچهء ناتوانى با احساس شريف تكليف برين بحضور سليمان كمال يافته مىبرد ، مشمول همان حقيقت گسترده است كه در حدّ اعلايش عمل رسالت رسولان قرار گرفته است .\r\nاين حقيقت عبارتست از * ( إِنَّا لِلَّه وَإِنَّا إِلَيْه راجِعُونَ ) * ( 1 ) \r\n( ما از آن خدائيم و بسوى او بر مىگرديم ) .\r\n","description":"","footnote":" ( 1 ) . البقرة آيه 156 . ","page_name":" 90 ","page_number":90},
  {"content":"\r\nروح آدمى با داشتن اين حقيقت ، محال است كه با غير حقيقت روبرو شود .\r\n\r\nدل گفت مرا علم لدنّى هوس است\r\nتعليمم كن اگر ترا دسترس است\r\nگفتم كه الف ، گفت دگر هيچ مگوى\r\nدر خانه اگر كس است يك حرف بس است\r\n\r\n\r\nاستقامت در جريان معرفت مقدّمهء عمل و عمل مقدّمهء معرفت تدريجا به وحدت نهائى آن دو در شخصيّت منتهى مىگردد\r\nدر مراحل اوّليّهء گرديدنهاى تكامل عرفانى معرفت و عمل دو حقيقت جداگانه به نظر مىرسند كه آن دو را با تشبيهات گوناگون بيان كرده‌اند ، مانند بينائى چشم و حركت با پا و غير ذلك . اين تفكيك و جدائى هر اندازه كه شخصيّت عرفانى به كمال بيشتر نائل مىگردد ، از بين مىرود و به وحدت عالى تبديل مىيابد . بيان اين دگرگونى از كثرت به وحدت چنين است كه : هر اندازه كه رشد شخصيّت افزايش پيدا مىكند ، بهره بردارى شخصيّت از وسائل و ابزار درك و تعقّل با حسابگرىها و هدفگيريهائى معقولتر و والاتر انجام مىگيرد .\r\nبعبارت ديگر حواسّ طبيعى و ديگر ابزار و وسائل شناخت مانند آزمايشگاهها در ارتباط با محسوسات اعمّ از نمودها و روابط آنها با يكديگر ، دقيقتر و همه جانبه تر مىگردد . انديشه و تعقّل چه از نظر هدفگيرى و چه در انتخاب وسائل كمترين كوتاهى را تجويز نمىكند . معرفتى كه محصول چنين محاسبه و تلاش در حقيقت يا بى است ، هر چند كه همهء حقائق دريافت شده ، امور نسبى بوده باشند موجب دگرگونى در شخصيّت رو به رشد خواهد بود ، و چه عملى بالاتر و با اهمّيّتتر از آنچه كه موجب دگرگونى در شخصيّت مىباشد بلكه مىتوان گفت : معرفت حاصل در اين جريان ابتهاجى از شكوفائى شخصيّت است . از طرف\r\n","description":"","footnote":"","page_name":" 91 ","page_number":91},
  {"content":"\r\nديگر همهء اعمال اختيارى كه از چنين شخصيّتى صادر مىشود ، اگر چه باندازهء منتقل كردن آجرى از نقطه اى به نقطهء ديگر بفاصلهء يك متر بوده باشد ( 1 )  . بدانجهت كه مستند به نظاره و سلطهء شخصيّت مىباشند ، اين عمل نيز موجب ابتهاجى از شكوفائى شخصيّت است . معرفت و عمل در متن شخصيّت آدمى برگهائى از يك گل شكوفا و يا دو روى يك عمل اختيارى با انگيزگى معرفت قبلى و هدفگيرى رشدى و تكامل مىباشد . بنا بر اين ، بايد گفت : وحدت معرفت و عمل متن شخصيّت آدمى را مانند گوهرى مىنمايد كه از فروغ معرفت مستمرّ تابناكتر مىگردد و عظمت گوهر شخصيّت را بالاتر مىبرد ، تا آنجا كه شخصيّت آدمى نورانى و عقل محض مىشود .\r\n10 ، 11 - فقرّب على نفسه البعيد ، و هوّن الشّديد ( پس دور را براى خود نزديك و سخت را بر خود آسان گرفت ) .\r\n\r\nزمان در تصرّف عارف الهى در مىآيد و قدرت او بالاتر از سختىها و مسلَّط بر آنها مىگردد\r\nدور و نزديك و پيش و پس و گذشته و حال و آينده توانائى متلاشى كردن شخصيّت انسان عارف را از دست مىدهند . چرا زيرا -\r\n\r\nلامكانى كه در او نور خدا است\r\nماضى و مستقبل و حالش كجا است\r\nهست هشيارى زياد ما مضى\r\nماضى و مستقبلت پردهء خدا\r\nآتش اندر زن بهر دو تا به كى\r\nپر گره باشى از اين هر دو چو نى\r\n\r\n","description":"","footnote":" ( 1 ) . گفتيم : « اعمال اختيارى » قيد اختيار براى آن است كه كارهاى انفعالى محض و اكراهى و اجبارى و اضطرارى كه با رضايت و نظاره و سلطهء شخصيّت انجام نمىگيرند ، نمىتوانند از منطقهء ارزشها با شخصيّت ارتباط داشته باشند ، به همين جهت است كه شناختهاى اجبارى و انفعالى محض و اكراهى و اضطرارى نيز كه نمىتوانند تأثير مثبت در شخصيّت بگذارند ، يا چون شخصيّت آنها را مستند به خود نمىداند ، نمىتوانند زايندهء معرفت بوده باشند . ","page_name":" 92 ","page_number":92},
  {"content":"\r\nهر اندازه كه معرفت و عمل در متن شخصيّت عارف الهى به وحدت عالىتر نائل مىگردند ، و هر اندازه كه خود واقعيّات و حقائق مورد ارتباط شخصيّت مزبور قرار مىگيرند ، و هر مقدار كه هدف « حيات معقول » چهرهء خود را براى عارف آشكارتر مىنمايد ، ابعاد هندسى و همهء نمودهاى كمّى و كشش زمان و مقاطع آن ، سطحى بودن حقيقت و وسيله بودن آنها را بهتر نشان مىدهند ، تا آنجا كه همهء ابعاد و كششهاى مزبور موقعيّت واقعى خود را از ديدگاه عارف دريافت نموده و كمترين مانعى در راه ارتباط عارف با خود واقعيّات نمىتوانند ايجاد كنند . وقتى كه عارف حلقه‌هاى زنجيرى علل و معلولات و عملها و عكس العملها را در مىيابد ، با اين كه جريان تدريجى حلقه‌هاى زنجيرى امور مزبوره ، براى هر يك از آنها تعيّن و زمان خاصّى را در سطح طبيعت تثبيت كرده است ، آن تعيّنها و خصوصيّتهاى زمانى در سطح طبيعت مانع از دريافت واقعيّت همهء آنها بعنوان امواجى كه [ يكى در كنار ديگرى يا يكى پس از ديگرى 
  ] در سطح طبيعت در جريانند ، نمىباشند - بلى ، « عارف از انگور مىبيند همى » . اين دريافت شهودى نه تنها با شناخت علمى و فلسفى آن امواج هيچ منافاتى ندارد ، بلكه موجب تقويت روشنائى ابتهاج انگيز در بارهء دو شناخت مزبور نيز مىگردد . بنا بر اين ، براى آن عارف كه خداوند سبحان در خودشناسى و خودسازى كمك كرده است ، فواصل دور زمانى كه واقعيّات بر روى آنها گسترده است مطرح نخواهد بود . لذا عارف با نور عرفانى كه بدست آورده است ، روز قيامت را مىبيند ، آغاز ابديّت را مشاهده مىنمايد ، زيرا همهء موجوديّت خود را در اين دنيا با همهء حركات و سكناتش مشاهده مىكند و ميداند كه نتيجهء چنين موجوديّتى در قيامت چيست .\r\nشخص عارف آينده را مانند امروز مىبيند ، زيرا چنان كه گفتيم : نور عرفان الهى نه تنها حجاب زمان را از جلو چشمان عارف بر كنار مىكند ، بلكه همهء واقعيّات مربوط به موجوديّت او را پيوسته بهمديگر ، و در يك وحدت عالى\r\n","description":"","footnote":"","page_name":" 93 ","page_number":93},
  {"content":"\r\nبراى او آشكار مىسازد .\r\nآن انسان عارف كه امير المؤمنين ( ع ) توصيف مىنمايد ، بالاتر از آن است كه دشواريها و سختىهاى زندگى روح او را بفرسايد و ناتوانش بسازد .\r\nاو با احساس وابستگى به قدرت مطلقهء خداوندى ، خود را توانا مىيابد و براى ورود به سختىها در ميدان مسابقه در خيرات و كمالات ، حتّى به مقدار توانائى فعلى خود ، قناعت نمىورزد ، بلكه با كمال اشتياق مىكوشد كه بر قدرت خود بيفزايد و بر مشكلات فائق آيد .\r\nچرا مرد عارف خود را توانا نبيند ، با اين كه بمقام نفس مطمئنّه رسيده است - * ( أَلا بِذِكْرِ الله تَطْمَئِنُّ الْقُلُوبُ ) * ( 1 ) \r\n12 ، 13 - نظر فأبصر و ذكر فاستكثر [ در عوامل عبرت و جلوهء حكمت هستى 
  ] ( نگريست و بمقام بينائى رسيد .\r\nبه ياد خدا افتاد و به ذكر فراوان پرداخت ) .\r\n\r\nنگاه بر زندگى و هستى براى تحصيل بينائى نه عبور چشم از آنها با لمس كورانه\r\nآن نور هدايت كه در دل سالك سبيل حقّ برافروخته شده است ، اختيار همهء حواسّ را بدست گرفته ، چنان كه گوش را از وارد شدن هر صدا و سخنى جز نغمهء الهى و سخن حقّ باز مىدارد ، ذائقه را از چشيدن طعم هر گونه حرامى ممنوع مىسازد ، چشم را نيز از لمس كردن نمودهاى واقعيّات هستى كه مانند دست ماليدن كوران بر سطح اجسام است ، جلوگيرى مىنمايد . نگاه عارف ربّانى در حقيقت پيش از آنكه با نور فيزيكى براى ديدن نمودهاى هستى ارتباط برقرار كند ، با نور هدايت درونى اشباع مىشود و بوسيلهء همان نور نخست\r\n","description":"","footnote":" ( 1 ) . الرّعد آيهء 28 . ","page_name":" 94 ","page_number":94},
  {"content":"\r\nشكوه و جلال هستى وابسته به هستى آفرين را مىبيند ، سپس با نور فيزيكى نمودهاى اجزاى هستى را . سالك سبيل حقّ بر زندگى مىنگرد ، نه مانند ساير زندگان كه رويدادهائى را لمس مىكنند و با هدفگيرى لذّتجوئى و خود - خواهى آنها را براى خود تنظيم مىنمايند و در پايان كار هم مىگويند :\r\n\r\nافسوس كه مرغ عمر را دانه نماند\r\nاميّد به هيچ خويش و بيگانه نماند\r\nدردا و دريغا كه درين مدّت عمر\r\nاز هر چه بگفتيم جز افسانه نماند\r\nمن كيستم تبه شده سامانى\r\nافسانه اى رسيده به پايانى\r\n\r\nبلكه او با اشراف به معناى حيات وابسته به هستى بزرگ كه با آهنگى ربّانى روانهء هدف اعلاى خود مىباشد ، به حيات مىنگرد ، از قناعت به شناخت محدودى از ظاهر زندگى كه - * ( يَعْلَمُونَ ظاهِراً مِنَ الْحَياةِ الدُّنْيا ) * ( 1 ) \r\n( آن سطح نگران ، ظاهرى از حيات اين دنيا را مىدانند ) .\r\nبيزار شده و باعماق و اسرار حيات وارد ميشوند و با آن بينائى كه بدست آورده‌اند لحظات آن را سپرى مىنمايند . اين بينائى است كه آنانرا به ذكر دائمى خداوندى وادار مىكند ، حتّى مىتوان گفت : لحظه اى در غفلت از خدا بسر نمىبرند .\r\nآيا يك انسان آگاه از اهمّيّت هستى خود ، مىتواند در غفلت از خويشتن بسر ببرد معناى غفلت از خويشتن از يك نظر مساوى كاهش و نقص شخصيّت به همان اندازهء غفلت مىباشد .\r\nمباحث مربوط به ذكر در مجلَّدات قبلى مطرح شده است ، بفهرست آنها مراجعه شود .\r\n","description":"","footnote":" ( 1 ) . الرّوم آيهء 7 . ","page_name":" 95 ","page_number":95},
  {"content":"\r\n14 ، 16 - و ارتوى من عذب فرات سهّلت له موارده فشرب نهلا و سلك سبيلا جددا ( از نهرى گوارا و شيرين سيراب گشت كه جايگاهها و مقدّمات ورود به آن نهر براى او تسهيل شده بود . نخستين آب گوارا را آشاميد و راهى روشن و هموار در پيش گرفت )\r\n\r\nعرفان الهى انسان را آمادهء پذيرش واقعيّات مىنمايد و در نتيجه انسان مسير الهى خود را پيش مىگيرد\r\nعارفان از خود رسته و به كمال پيوسته شربتى گوارا از عرفان آشاميدند كه هم سيراب گشتند و هم بر تشنگى آنان بيفزود . سيراب گشتند از هر شربت گوارائى كه خود طبيعى آنان در جستجويش بود ، با شربتى كه آنان سر كشيدند ، حجابهاى بافتهء حس و عقل جزئى سودجو و خودبين را از جلو چشمانشان برداشت . عشقى توصيف ناشدنى همهء سطوح ارواح آنان را به اهتزاز و نعشه اى در آورد كه سكونى و جمودى در پى نخواهد داشت .\r\n\r\nآن زمان چون عقلها در باختند\r\nبر رواق عشق يوسف تاختند\r\nعقلشان يكدم ستد ساقىّ عمر\r\nسير گشتند از خرد باقىّ عمر\r\n\r\nآن شربت گواراى عرفانى بر تشنگى آنان بيفزود ، تشنگى بر درجات كمال و تقرّبهاى بيشتر ببارگاه ربوبى\r\n\r\nهر كه جز ماهى ز آبش سير شد\r\nهر كه بىروزيست روزش دير شد\r\n\r\nاين همان تشنگى طبيعى روح است كه ورود به موقعيّتى كه انسان سالك راه حقّ ، استحقاق بدست گرفتن پياله شراب طهور عرفان را در آن موقعيّت دارا باشد ، به جهت تحصيل آمادگىها دشوار نيست . اين نكته را بايد در نظر بگيريم كه مقصود از « سهولت جايگاه‌ها و مقدّمات ورود بر رودخانهء گوارا »\r\n","description":"","footnote":"","page_name":" 96 ","page_number":96},
  {"content":"\r\nآن نيست كه تحصيل آمادگى براى رشد و كمال عرفانى ، نيازى به تلاش و تكاپو ندارد ، زيرا چنان كه واضح است ، تحصيل آمادگى مزبور بدون تحمّل گذشتها و تن دادن به ناگواريها و دست شستن از لذائذ طبيعى حيوانى امكانپذير نيست . بلكه مقصود امير المؤمنين ( ع ) اينست كه عظمت و ارزش كمال روحى بقدرى براى آنان آشكار و روشن شده است كه سختترين تلاشها و تكاپوها براى آنان آسان و قابل تحمّل گشته است -\r\n\r\nرنج راحت شد چو شد مطلب بزرگ\r\nگرد گلَّه توتياى چشم گرگ\r\n\r\nناگوارتر از همهء سختىها ناسازگارى مردم دنياپرست و خودكامگان بىخبر از حالت ملكوتى سالكان راه عرفان الهى ، با اين انسانهاى وارسته است كه نمىتوانند عظمت ملكوتى عرفان را بفهمند - * ( يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِه يَسْتَهْزِؤُنَ ) * ( 1 ) \r\n( اى حسرت و تأسّف بر اين بندگان [ بىخبر از حقيقت 
  ] ، كه هيچ پيامبرى براى آنان نمىآمد ، مگر اين كه به آن پيامبر استهزاء مىكردند . ) ملاك استهزاء بر رسول در هر انسان كمال يافته نيز وجود دارد . لذا اين كمال يافتگان را ديوانه مىخواندند و خيالپرور مىناميدند و در صدد شكنجه و آزار آنان بر مىآمدند . -\r\n\r\nاى مسيح خوش نفس چونى ز رنج\r\nكه نبود اندر جهان بى رنج گنج\r\nچونى اى عيسى ز ديدار يهود\r\nچونى اى يوسف ز اخوان حسود\r\nتو شب و روز از پى اين قوم غمر\r\nچون شب و روزى مدد بخشاى عمر\r\nآه از اين صفرائيان بىهنر\r\nچه هنر زايد ز صفرا درد سر\r\n\r\nدر همهء جوامع عدّهء افرادى كه توانائى فهميدن زبان رسولان الهى و كمال يافتگان « حيات معقول » را دارا بوده‌اند ، در اقلَّيّت اسفناكى بوده حتّى\r\n","description":"","footnote":" ( 1 ) . يس ، آيهء 30 . ","page_name":" 97 ","page_number":97},
  {"content":"\r\nقدرت دفع شرّ و ستم دنيا پرستان خودكامه را از حقيقت جويان كمال يافته نداشته‌اند . فقط اين عدّهء قليل بودند كه قرار گرفتن در جاذبهء ملكوتى آن ارواح پاك را بطور جدّى مىخواستند و با اعتراف به نقص خود ، ابراز تشنگى به كمالات آن رشد يافتگان حقّ طلب مىنمودند -\r\n\r\nتو همان كن كه كند خورشيد شرق\r\nبا نفاق و حيله و دزدى و زرق\r\nتو عسل ما سركه در دنيا و دين\r\nدفع اين صفرا بود سركنگبين\r\nسركه افزوديم ما قوم زحير\r\nتو عسل بفزا كرم را وامگير\r\nاين سزيد از ما چنين آمد زما\r\nريگ اندر چشم چه افزايد ، عمى\r\nآن سزد از تو ايا كحل عزيز\r\nكه بيابد از تو هر ناچيز چيز\r\nز آتش اين ظالمانت دل كباب\r\nاز تو جمله اهد قومى به خطاب\r\nكان عودى در تو گر آتش زنند\r\nاين جهان از عطر و ريحان آكنند\r\nتو نه آن عودى كز آتش كم شود\r\nتو نه آن روحى كاسير غم شود\r\nعود سوزد كان عود از سوز دور\r\nباد كى حمله برد بر اصل نور\r\n\r\n17 ، 18 - قد خلع سرابيل الشّهوات . و تخلَّى من الهموم إلَّا همّا واحدا انفرد به ( پيراهنهاى شهوات را از خود بر كند و از همهء انواع همّ و غمّ رها گشت مگر يك همّ كه به تنهائى فقط آن را پذيرفت ) .\r\n\r\nاهتمام جدّى فقط به إِنَّا لِلَّه وَإِنَّا إِلَيْه راجِعُونَ است كه موجب برقرار كردن ارتباط آزاد با همه چيز مىگردد و هيچ همّ و غمّى در درون آدمى نمىگذارد\r\nمن آدمى بهر چيزى كه مورد اهتمام و اهمّيّت او قرار مىگيرد ، به مقدار همان اهتمام خود را مىبازد ، زيرا معناى اهتمام چنان كه در همهء موارد استعمال آن مشاهده ميكنم ، عبارتست از بسيج كردن همهء قواى مغزى و روانى و توسّل\r\n","description":"","footnote":"","page_name":" 98 ","page_number":98},
  {"content":"\r\nبهمهء اندوخته‌ها و معلومات براى تحصيل موضوعى كه مورد اهتمام قرار گرفته است . گوئى من آدمى در موقع اهتمام بيك موضوع ، هدف حيات خود را در آن مىبيند كه اگر به تحصيل آن توفيق يابد ، در حقيقت به هدف حيات خود دست يافته است و اگر نتواند به آن موضوع نائل گردد ، هدف حيات را از دست داده است . گاهى اهتمام بيك موضوع بقدرى شديد است كه موضوع را مساوى خود حيات مىنمايد ، در اين موارد ، عدم توفيق به موضوع مزبور رنگ خود حيات را مات مىسازد بطورى كه خود حيات قابل تحمّل نمىباشد و مىگويد : « اى مرگ بيا كه زندگى ما را كشت » و بدانجهت كه شخصيّتهاى ضعيف همواره بهر موضوعى كه مطلوبشان واقع مىگردد ، اهتمام و اهمّيّت حياتى مىدهند ، در نتيجه زندگى آنان جز سلسله اى از مرگهاى متوالى من كه جبر حيات طبيعى محض نمايش زندگى به آنها مىدهد ، چيز ديگرى نمىباشد .\r\nگوئى اين ناتوانان به ناتوانى و رنج عشق مىورزند -\r\n\r\nعاشق رنج است نادان تا ابد\r\nخيز لا اقسم بخوان تا فى كبد\r\n\r\nآنچه كه بايد به آن اهتمام ورزيد و هر گونه همّ و غمّ و توجّه و تلاش و تكاپو براى وصول به آن شايسته است ، اصل جريان وجودى انسان است كه در اين جملهء الهى بيان شده است : * ( إِنَّا لِلَّه وَإِنَّا إِلَيْه راجِعُونَ ) * ( ما قطعا از آن خدائيم و قطعا بسوى او برميگرديم ) .\r\nآدمى فقط با اهتمام به اين جريان اصلى وجود است كه مىتواند من خود را از چنگال متلاشى كنندهء خواسته‌ها كه اهتمام او را بر مىانگيزند ، نجات بدهد و با همهء اشياء ارتباط آزاد برقرار بسازد . بدون نيل به ارتباط آزاد با واقعيّات هستى ، هيچ الگو و معيارى براى همّ و اهتمام و چشمپوشى و مسامحه وجود ندارد ، آنجا كه ارتباط آزاد با اشياء وجود ندارد ، من آدمى در ميان حلقه‌هاى آهنين جبر و جبر نما با يك احساس دروغين آزادى دست\r\n","description":"","footnote":"","page_name":" 99 ","page_number":99},
  {"content":"\r\nو پا مىزند . برقرار ساختن ارتباط آزاد با اشياء و خواسته‌ها بدون دريافت واقعى هدف از حياتى كه بدون ارتباطات بىشمار با خواسته‌ها و اشياء نمىتواند ادامه پيدا كند ، امكانپذير نخواهد بود . با يك بيان جامعتر و منظَّمتر بايد گفت : 1 - انسان بدون توفيق يافتن به « حيات معقول » از زندگى هدفى جز لذّت و سپس پوچى كه با كمال قدرت جبرى سر راه او را خواهد گرفت نخواهد فهميد .\r\n2 - براى توفيق يافتن به « حيات معقول » فعّاليّت فكرى و تعقّل و به كار انداختن همهء ابزار رشد كه خداوند در وجود آدمى تعبيه كرده است ، ضرورت دارد .\r\n3 - بدانجهت كه خواسته‌هاى آدمى در اين دنيا بسيار متعدّد و متنوّع است لذا وصول به هر يك از آنها ، احتياج به بسيج كردن همهء فعّاليّتهاى مزبور در شمارهء 2 دارد و يا در صورتى كه به بعضى از آن فعّاليّتها نيازمند بوده باشد ، حتما بايد از مخالفت فعّاليّتهاى ديگر جلوگيرى نمايد . بنا بر اين ، هر يكى از خواسته‌ها حيات آدمى را بمقتضاى خود توجيه خواهد نمود در صورتى كه حيات انسانى به جهت مديريّت من كه قابل تجزئه نيست ، نمىتواند بهر هر يك از خواسته‌ها توزيع شود و در نتيجه هر لحظه مطابق هر خواسته اى يك من مستقلّ و گسيخته از منهاى ديگر ، داشته باشد . بنا بر اين ، آنچه كه براى انسان قابل اهمّيّت است ، نجات دادن « حيات معقول » خود از عوامل تباه كنندهء آن است .\r\n19 ، 22 - فخرج من صفة العمى و مشاركة أهل الهوى و صار من مفاتيح أبواب الهدى و مغاليق أبواب الرّدى ( نتيجه اين بود كه از صفت نابينائى و شركت در هواى اهل هوى بر كنار گشت .\r\n","description":"","footnote":"","page_name":" 100 ","page_number":100},
  {"content":"\r\n[ اين انسان مورد عنايت خداوندى 
  ] كليدهايى براى گشودن درهاى هدايت ، و قفلهايى براى درهاى هلاكت در گمراهىها گشت ) .\r\n\r\nرها از نابينائى و از شركت با اهل هوى . كليد درهاى هدايت و قفل درهاى ضلالت\r\nاين يك نتيجهء قطعى است براى كسى كه همهء قواى دماغى و روانى خود را براى تحصيل آنچه كه در اين زندگانى براى او اهمّيّت دارد ، بسيج و متمركز مىنمايد ، زيرا متمركز ساختن قواى دماغى و روانى نمىگذارد حواسّ و انديشه و تعقّل و ادراكات و احساسات آدمى دستخوش جبر عوامل متفرّقه و گسيختهء جهان خارجى گشته و روشنائىهاى بسيار محدود و زودگذر كه مخلوط با تاريكىها است ، وى را در ابهامات فرو برد . چنين انسانى نمىتواند با اهل هواهاى نفسانى شركت در زندگى و آرمانهاى آن داشته باشد ، زيرا آشكارترين مختصّ اهل هوى عدم استقرار در انديشه و هدفگيرىهاى اصيل و ضرورى مىباشد و چون اهل هوى در زندگى خود نه اصلى مىشناسند و نه قانونى ، لذا هرگز نمىتوانند حيات را بطور جدّى مورد توجّه قرار بدهند و با بينائى كامل آن را درك كنند . در صورتى كه بينايان به جهت جدّى تلقّى كردن حيات و مسير آن رو به ابديّت ، از نورانيّت درونى برخوردار بوده ، و مىتوانند مانند كليدهائى كه با دست خداوند لم يزل و لا يزال براى باز كردن درهاى هدايت بر روى خويشتن و ديگران ساخته شده‌اند ، حركت كنند . و با هر نوع ضلالت و گمراهى در مبارزه و پيكار بوده و پيروز شوند .\r\n23 ، 28 - قد أبصر طريقه ، و سلك سبيله ، و عرف مناره و قطع غماره و استمسك من العرى بأوثقها و من الحبال بأمتنها ( بينائى براهش پيدا كرد و در مسير خود به حركت پرداخت و نشان رستگارى\r\n","description":"","footnote":"","page_name":" 101 ","page_number":101},
  {"content":"\r\nخود را با براهين روشن شناخت و از فرو رفتن در شهوات بر گسيخت ، و از وسائل نجات به محكمترين آنها چنگ زد ، و از طنابهاى نگهدارنده به محكمترين آنها تمسك نمود ) .\r\n\r\nديدن راه و حركت با اطمينان در آن و شناخت مشعل گذرگاه\r\nاين انسان عارف نه ترديدى دارد و نه دچار اضطراب و تشويش در سنگلاخها و فراز و نشيب و خارستانهاى زندگى است . راه تشخيص داده شده است ، حدّ اكثر استعدادها و امكانات را براى حركت در آن راه پر معنى كه بدون در نورديدن آن ، وصول به هدف امكانپذير نيست ، به راه انداخته است .\r\nو چون بينائى درونىاش در حدّ عالى است ، همواره مشعلهاى فروزان گذرگاه حيات خود را مىبيند . آرى كسى كه با بينائى درونى و آشنائى با هدف اصلى كه در پيش دارد ، به حركت بپردازد ، نه تنها خضرها سر راه خود خواهد ديد و نه تنها با مشعلهاى فروزان روياروى خواهد گشت ، بلكه خود نمونه اى از خضرهاى راهنما گشته و خود مشعلى پر فروغ گشته راه رهروان كوى حقيقت را روشن خواهد ساخت . وسائلى را كه براى وصول به هدف اعلاى « حيات معقول » انتخاب مىنمايد ، عاليترين و محكمترين وسائل است . اين وسائل و انتخاب آنها چنان كه با نظر به مجموع جملات همين خطبه و ديگر سخنان امير المؤمنين ( ع ) معلوم مىشود ، مبتنى بر خرد و وجدان الهى است كه هوى و هوس راهى به آن دو ندارد و به همين جهت است كه هر چيزى در هر حال نمىتواند بعنوان وسيله ، قربانى هدف بدون محاسبه بوده باشد .\r\n29 ، 32 - فهو من اليقين على مثل ضوء الشّمس ، قد نصب نفسه للَّه - سبحانه - فى أرفع الأمور من إصدار كلّ وارد عليه ، و تصيير كلّ فرع إلى أصله ( درجهء يقين اين انسان مورد عنايت خداوندى همانند نور خورشيد است .\r\n","description":"","footnote":"","page_name":" 102 ","page_number":102},
  {"content":"\r\nاو نفس خود را فقط براى خدا بر پا داشته است - در بزرگترين امور - از صادر نمودن هر چه كه بر او وارد شود و در گرداندن هر فرعى به اصل خود ) .\r\n\r\nاو چنان كه همهء حقائق را مانند نمودها در روشنائى خورشيد مىبيند ، خود مانند خورشيد همهء حقائق را روشن مىسازد .\r\nوصول روح يك انسان عارف بمرحلهء اعلاى يقين ، تاريكىهائى را كه همه كس را به زانو در مىآورند و وى را از حركت باز مىدارند ، از پيش چشمانش منتفى مىسازد ، زيرا او روشن است و همه چيز را در روشنائى مىبيند .\r\n\r\nنه شبم نه شب پرستم كه حديث خواب گويم\r\nچو غلام آفتابم همه ز آفتاب گويم\r\n\r\nاو در جاذبهء خورشيد ربّانى قرار گرفته است و همواره با خورشيد و انوار آن دمساز است -\r\n\r\nگر هلالم گر بلالم مىدوم\r\nمقتدى بر آفتابت ميشوم\r\n\r\nوسوسه‌ها و شكوك و ترديدها راهى به نهانخانهء نورانى او ندارند ، زيرا جان آگاهش قوىتر از آن است كه اين گونه امواج بىاساس بتوانند آن را متزلزل و تاريك بسازند . و مىتوان گفت : حقائق عالم هستى كه براى بيگانگان از حقيقت ، تاريك بوده و براى روشن شدن به چراغهاى خارج از خود نيازمندند ، براى اين انسانهاى عارف ، خورشيدهائى از درون خود نشان مىدهند ، اگر خورشيد كيهانى روشن ساختن نمودها و اشكال و رنگهاى اجسام را به عهده گرفته است ، خورشيدهائى كه در نهاد موجودات مىدرخشند ، حقائق آن موجودات را براى اهل عرفان نشان مىدهند -\r\n\r\nهست آن ذرّات جسمىاى مفيد\r\nپيش اين خورشيد جسمانى پديد\r\nهست ذرّات خواطر و افتكار\r\nپيش خورشيد حقائق آشكار\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاو همهء موجوديّت خود را در همهء امور براى خدا بر پا داشته است « من براى خدا »\r\nاينست غرض از تكاپوى عرفانى در اين دنيا ، نه به آن معنى كه انسان عارف ذات خود را با اين تكاپو يا محصول آن بيارايد و فريب خود تورّم يافتهء خويشتن را بخورد ، زيرا معناى تكاپو براى قرار دادن همهء موجوديّت خويشتن در جاذبهء خداوندى همان معنا است كه تنفّس براى زنده ماندن يك جاندار ضرورت دارد ، چنان كه تنفّس نمىتواند آرايشى براى جاندار بوده باشد ، همچنان مسابقه و كوشش و تقلَّا براى بر پا داشتن موجوديّت خويشتن براى خدا نيز بدانجهت كه فطرت خدادادى را به شكوفائى مىرساند ، نمىتواند آرايش و موجب كبر و غرور بى جا بوده باشد . آن انسان عارف كه به مقام « من براى خدا » توفيق يافته است ، در برابر همهء حوادث زندگى و انگيزه‌هاى آن به مقام امن و اطمينان رسيده است چنان كه در جملات قبلى اشاره شد ، وجود او مشعلى است فروزان براى كاروان ممتدّ انسانها .\r\n33 ، 37 - مصباح ظلمات ، كشّاف عشوات ، مفتاح مبهمات ، دفّاع معضلات ، دليل فلوات ( چراغى است در ظلمات ، كشف كنندهء تاريكىها و شبهات ، كليدى براى گشودن ابهامها ، بر طرف كنندهء دشواريها ، راهنمائى در بيابانهاى [ بى سر و ته حيات 
  ] .\r\n\r\nاو پيشتازى است روشنگر و نگهدارندهء كاروان حقّجوى بشريّت از گمراهىها\r\nچنين انسان وارسته از علائق طبيعت و پيوسته به مقام جاذبيّت ربوبى هرگز نمىتواند به روشنائى درون خويشتن قناعت بورزد . آيا مىتوان درونى را روشن و منوّر خواند در حالى كه اهمّيّتى به تاريكى درونى ديگر انسانها نمىدهد و براى مرتفع ساختن تاريكىها و ابهامات و مشكلات آنان توجّهى\r\n","description":"","footnote":"","page_name":" 104 ","page_number":104},
  {"content":"\r\nنمىكند من آن درونى را كه بر تاريكى فضاى ارواح انسانها اهمّيّتى نمىدهد ، از روشنائى محروم مىبينم ، ديدگانى كه اشكى مقدّس بر سوختن نفوس آدميان در آتش جهل و ظلمت و ابهام نريزد ، هرگز حقيقتى را نديده است . رهروان راه حقيقت انسانهاى گمشده در بيابانهاى بىنشان و بىعلامت را مانند گمشدهء خويشتن تلقّى مىنمايند ، و تا به جادّه اى كه به حقيقت مىپيوندد ، راهنمائى نكنند ، دست از آنان بر نمىدارند . براستى چه فراوانند انسانهائى كه در جايگاه هميشگى زندگى خود ، و در توى كاخهاى مجلَّل و در ميان خويشاوندان مهربان و عزيز خود و با غوطه خوردن در همهء انواع لذّت و كاموريها ، در بيابانهاى بىسر و ته و بى آب و علف و دور از حيات زندگى مىكنند .\r\nآيا كسى كه هيچ اصل و الگوئى براى حيات حقيقى خود نپذيرفته است و كسى كه اصلا سه سؤال « از كجا آمده‌ام براى چه آمده‌ام بكجا مىروم » را مورد توجّه قرار نداده است ، مىتواند ادّعا كند كه حيات او در آشيانهء حقيقىاش سپرى مىشود آن كس كه مىگويد :\r\n\r\nما ز آغاز و ز انجام جهان بىخبريم\r\nاوّل و آخر اين كهنه كتاب افتاده است\r\n\r\nمىتواند از كلمات و سطور و ابواب و فصول اين كتاب بزرگ اطَّلاعى بدست بياورد لذا مىتوان گفت : بدون دليل نيست كه اين گونه اشخاص از انديشه‌هاى عميق و همه جانبه در بارهء وجود خويش و جهانى كه در آن زندگى ميكنند ، گريزانند .\r\nزيرا هر حركت فكرى كه براى حركت در اين زندگانى از آنها سر بزند ، در حقيقت قدمى در همان بيابان بىسر و ته و بى مشعل و بيگانه از حيات بر مىدارند .\r\n28 ، 29 - يقول فيفهم ، و يسكت فيسلم ( سخن مىگويد ، آن را مىفهماند و سكوت مىكند سالم مىماند ) .\r\n","description":"","footnote":"","page_name":" 105 ","page_number":105},
  {"content":"\r\n\r\nانسان عارف اگر سخنى بگويد مقصود خود را تفهيم مىنمايد و موقعى كه سخن موردى نداشته باشد ، سكوت مىكند .\r\nمسلَّم است كه منظور امير المؤمنين ( ع ) از تفهيم ، معناى معمولى آن نيست ، زيرا اكثريّت قريب به اتّفاق مردم هم در صورتى كه علَّتى براى اخلال در نظم و حكمت سخن نداشته باشند ، سخن را براى تفهيم مقصود خود مىگويند .\r\nبه همين جهت است كه بايد گفت : مقصود امير المؤمنين ( ع ) از تفهيم ، صراحت - گوئى و پرهيز از دغلبازى در گفتگوها و اجتناب از لفظ بافى و آرايشگرى در اصطلاحات است . چنان كه در فرمان مالك اشتر فرموده است : « مالكا ، از منعقد ساختن پيمانها بوسيلهء الفاظى كه بعدها امكان تحريف و تدليس و دغل - كارى در آنها وجود داشته باشد ، پرهيز نما » خلاصه انسان عارف كسى است كه لفظ بازى و اصطلاح بافى را ويترين براى نمايش خود قرار ندهد . و الفاظ را در سخنانش بطورى انتخاب كند كه مردم در فهم آنها به سنگلاخ نيفتند ، مگر اين كه معنى فى نفسه مشكل و قابل فهم همگان نبوده باشد . مانند سخنان علمى كه احتياج به اطَّلاعات مربوطه دارد و بدون آن اطَّلاعات سخنان مزبور قابل فهم همه كس نمىباشد . از همين جا است كه مىتوان پديدهء شطحيّات را كه حتّى براى ارباب معرفت هم قابل فهم نمىباشند ، ارزيابى نمود . مخصوصا آن شطحيّات كه ظاهر آنها غير قابل پذيرش باشد و هنگامى كه گويندهء آنها مورد سؤال قرار بگيرد كه مقصودش چه بوده است پاسخى را بدهد كه الفاظ وارده در شطح گوياى آن نباشد . بعنوان مثال : در اين شطح « او ديشب در بالينم بود و من بوسه‌ها بر چهرهء دلربايش زدم » و مقصود از اين جمله اين باشد كه ديشب در حالات روحانى كه خود را با خدايم نزديك مىديدم ، راز و نيازها با او داشتم « اين شطحيّات صحيح نيست و به پائين آوردن عاليترين دريافتهاى روحانى كه راز و نياز با خدا است مىانجامد . ما در سخنان پيامبران عظام و ائمّهء طاهرين عليهم السّلام چيزى از مقولهء شطحيّات نمىبينم . بلى ، در قرآن متشابه\r\n","description":"","footnote":"","page_name":" 106 ","page_number":106},
  {"content":"\r\nو در روايات صعب و مستصعب آمده است در قرآن مجيد آيهء 7 از سورهء آل عمران چنين است : * ( هُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَه مِنْه ابْتِغاءَ الْفِتْنَةِ وَابْتِغاءَ تَأْوِيلِه وَما يَعْلَمُ تَأْوِيلَه إِلَّا الله وَالرَّاسِخُونَ فِي الْعِلْمِ يَقُولُونَ آمَنَّا بِه كُلٌّ مِنْ عِنْدِ رَبِّنا وَما يَذَّكَّرُ إِلَّا أُولُوا الأَلْبابِ . ) * ( او است خداوندى كه قرآن را فرستاد ، قسمتى از اين قرآن آيات محكمه است كه اصل و [ عمدهء 
  ] قرآن است و قسمتى ديگر آياتى است متشابه . امّا كسانى كه در دلهاى آنان لغزشى است از قسمت متشابه قرآن پيروى مىكنند ( در حقيقت متشابهات را دست آويز قرار مىدهند ) براى جستجو و برانگيختن فتنه و تأويل آن ، در صورتى كه تأويل آن را نمىداند مگر خداوند و كسانى كه در علم بمقام راسخ رسيده‌اند . اين انسانهاى و اصل به مقام راسخ در علم مىگويند ما به قرآن ايمان آورده‌ايم ، همهء اين كتاب از نزد پروردگار ما آمده است و متذكَّر نمىشود مگر صاحبان عقول ) متشابه چنان كه از موارد استعمالش بر مىآيد ، بر دو نوع عمده تقسيم مىشود : نوع يكم - آن آياتى است كه شامل مفاهيمى است كه براى انسانهاى معمولى قابل فهم نيست ، مانند روز قيامت و بيرون آمدن جاندار زمينى و نفخ صور و غير ذلك .\r\nنوع دوم - آياتى است كه معناى آن با معناى ديگر آيات محكم سازگار نباشد مانند : * ( وَجاءَ رَبُّكَ وَالْمَلَكُ صَفًّا صَفًّا ) * ( 1 ) \r\n( و در آن روز ، پروردگار تو آمد ( مىآيد ) و فرشتگان در صفّهائى )\r\n","description":"","footnote":" ( 1 ) . الفجر آيهء 22 . ","page_name":" 107 ","page_number":107},
  {"content":"\r\nبا نظر به مضامين ديگر آيات و معارف عقلى مىدانيم كه انتقال از جائى به جاى ديگر در بارهء خدا كه فوق جسم و جسمانيّات است ، امكان ناپذير مىباشد . و اين معنى غير از شطحيّات است كه ظاهر آنها براى به كار بردن در الهيّات ناشايسته و محال بوده باشد كه براى تأويلش مطالب غير قابل قبول نيازمند بوده باشد . و همچنين در آيات متشابه با حكمتى كه در نزول آنها وجود دارد ، هيچ احتمال خطا و خلاف واقعى وجود ندارد ، زيرا متشابهات قرآنى سخنان خداوندى است . [ البتّه اين كه حكمت متشابهات در قرآن چيست مسئله ايست جداگانه كه مرحوم علَّامهء طباطبائى در كتاب الميزان در تفسير آيهء محكم و متشابه مشروحا بحث نموده است . 
  ] حال ببينيم در توضيح معناى شطحيّات چه گفته‌اند : « شطحيّات - اصطلاح عرفانى مأخوذ از تازى - آنچه صوفيان گاه وجد و حال بيرون از شرع گويند » ( 1 )  بنا بر اين ، اين گونه سخنان جز منحرف ساختن و گمراه كردن انسانها نتيجه اى نمىدهد ، زيرا متشابهات پس از تأويل و تفسير صحيح داخل در قلمرو شرع مىگردند ، در صورتى كه شطحيّات خارج از شرع مىباشد . « عبارتست ( شطحيّات ) از كلام فراخ گفتن بىالتفات و مبالات چنان كه بعضى بندگان هنگام غلبهء سكر و غلبات گفته‌اند ، فلا قبول لها و لا ردّ ، لا يؤخذ و لا يؤاخذ . ( نتوان آنها را قبول كرد و نتوان ردّ كرد ، آن گونه سخنان را نمىتوان اخذ كرد و نمىتوان گويندهء آنها را مورد مؤاخذه قرار داد ) .\r\nچنان كه ابن اعرابى گفته است : أنا أصغر من ربّى سنتين ( من دو سال از پروردگارم كوچكترم ) .\r\n","description":"","footnote":" ( 1 ) . لغت نامه - دهخدا مادّهء ش - شطحيّات ص 381 نقل از كشّاف اصطلاحات الفنون و يادداشت مؤلَّف . ","page_name":" 108 ","page_number":108},
  {"content":"\r\nو بايزيد گفته : سبحانى ما أعظم شأنى ( پاكيزه وجود من ، چه بزرگ است شأن من ) .\r\nو منصور حلَّاج گويد : أنا الحقّ ( منم حقّ ) و وجه عدم قبول آن است كه غير انبياء كسى معصوم نيست ، شايد كه در باطل افتاده باشند . و وجه عدم ردّ آن است كه از اهل معرفت صادر شده شايد نظر آنان بر معنائى باشد كه ديگران از آن محجوبند ، پس ردّ كردن آن ، ردّ حقّ باشد . پس اسلم آن است كه : لا قبول و لا ردّ لاضطراب الطَّرفين ( آن گونه سخنان نه قبول شود و نه مردود شناخته شود به جهت اضطراب مقصود در دو احتمال ) ( 1 )  .\r\nاگر چه توضيح فوق با نظر به اين كه گويندگان شطحيّات اهل معرفت بوده‌اند و حتما بايد سخنان آنان مورد تأويل و تفسير قرار بگيرد ، تا حدودى مىتواند به تعديل قضاوت در بارهء آنها كمك كند ، ولى اگر ما دقّت بيشترى در همهء جوانب شطحيّات گوئى داشته باشيم ، بايستى اين گونه سخنان را از قلمرو معرفت كنار بگذاريم ، زيرا اگر اين سخنان را مىتوان با تأويل و تفسير تصحيح نمود ، هيچ تفاوتى ندارد در اين كه آنها در حال سكر و بيخودى و وجد و حال گفته شده باشند ، يا در حال عادى ، و اين تأويل و تفسير اصل كلَّى در بارهء هر گونه سخنان مشكل رسميّت داشته و قابل پيروى است . و اگر قابل تأويل و تفسير صحيح نباشند ، باز در هيچ يك از دو حال فرقى نمىكند و بايد از گفتن و شنيدن آن سخنان اجتناب نمود . و آنگهى كدامين حكمت شايسته در به كار بردن شطحيّات وجود دارد كه بتواند گمراهى و انحراف عدّهء فراوانى از رهروان راه حقّ و حقيقت را جبران نمايد\r\n","description":"","footnote":" ( 1 ) . مأخذ قبلى . ","page_name":" 109 ","page_number":109},
  {"content":"\r\n40 ، 42 - قد أخلص للَّه فاستخلصه ، فهو من معادن دينه و أوتاد أرضه ( اخلاص به خدا ورزيد و خداوند سبحان وى را بمقام مخلصين نائل ساخت .\r\n[ اين رشد يافته 
  ] از معادن دين خداوندى است و مانند ميخهاى محكم [ نگه دارندهء ارزشها 
  ] در روى زمين ) .\r\n\r\nاخلاص آبحيات روح عارف است . عارفان از معادن دين خداوندى مىباشند .\r\nمباحث مربوط به اخلاص و مخلصين در مجلَّد دهم از ص 185 تا ص 213 مطرح شده است ، مراجعه شود .\r\n\r\nعارفان از معادن دين خداوندى هستند\r\nدرست است كه در اين خطبه كه فعلا مورد تفسير قرار گرفته است ، اصطلاح عارف به كار نرفته است ، ولى چنان كه در آغاز مسائل مربوط به اين خطبه تذكَّر داده‌ايم ، مضامينى كه در اين خطبهء شريفه آمده است ، عاليترين اوصاف انسانهاى عارف حقيقى است . بنا بر اين مقدّمه ، وقتى كه امير المؤمنين عليه السّلام مىفرمايد : انسان عارف و وارسته از ظلمات طبيعت و رها شده از چنگال هوى و هوسهاى حيوانى معدنى از معادن دين خداوندى است ، بىاساس بودن آن مطلب كه بعضى از مدّعيان عرفان گفته‌اند يا حتّى بعضى از مشاهير عرفان تأييد كرده‌اند كه إذا جاءت الحقيقة بطلت الشّريعة ( وقتى كه حقيقت آمد شريعت باطل شد ) با كمال وضوح اثبات مىشود . زيرا اگر گويندگان جملهء فوق معناى حقيقى دين و شريعت را براى خويشتن بطور عميق مطرح مىكردند ، و از طرف ديگر معناى حقيقت را كه عبارت است از واقعيت شايسته براى واقعيّت ، به خوبى درك مىكردند ، قطعا به اين نتيجه مىرسيدند كه هر يك از ناچيزترين اعتقادات دينى و هر يك از ناچيزترين نيّتها و عملهاى مربوط به تكاليف و وظايف دينى موجى از حقيقت است و انسان از موقع آگاهى بجان پاك خود كه وابسته به كمال مطلق است ، غوطه ور در آن است .\r\n","description":"","footnote":"","page_name":" 110 ","page_number":110},
  {"content":"\r\n\r\nچيست دين بر خاستن از روى خاك\r\nتا كه آگه گردد از خود جان پاك\r\n\r\nمحمّد اقبال لاهورى\r\nاين يك كار صحيح در عالم عرفان نظرى و عملى نيست كه به تشنگان مسير كمال و عرفان گفته شود : با پاها و عصاى شريعت حركت كن و ساليان متمادى مسافتها را سپرى كن تا روزى به حقيقت برسى صحيحترين كار در عالم عرفان ( نظرى و علمى ) آن است كه آدمى بفهمد كه از آغاز آگاهى فوق ( يقظه ) وارد اقيانوس حقيقت شده است ، اگر چه آن اقيانوس نهايتى ندارد و بىنهايت است . در آن هنگام كه يك انسان رهرو منزلگه كمال مىگويد : اللَّه اكبر در حقيقت اين دو كلمه كه در ظاهر از مقولهء الفاظند و داراى دو مفهوم مشخّص مىباشند ، موجى از حقيقت است كه در درون گويندهء آن سر كشيده است و فرو نمىنشيند مگر در روحى كه راهى ابديّت و لقاء اللَّه است . همچنين ديگر اعمال و عقائد دينى .\r\nآرى ، عارفان معادن دين خداوندى هستند .\r\n43 ، 44 - قد ألزم نفسه العدل ، فكان أوّل عدله نفى الهوى عن نفسه ( خود را بر عدل و دادگرى ملزم نموده و نخستين عدل وى در بارهء خويشتن است كه هوى و اميال را از نفس خود دور ساخته است ) .\r\n\r\nبدون عدالت در بارهء خويشتن كدامين عرفان را مىتوان توقّع داشت\r\nمعناى اين جمله چنين است كه بدون شناخت قانون موجوديّت خويشتن و به كار بردن آن ، چگونه مىتوان دم از عرفان زد . عدالت كه اساسىترين عنصر كمال آدمى است چيزى نيست كه از خارج از وجود او بر او وارد شود ، بلكه همانطور كه اشاره كرديم عبارتست از شناخت قانون موجوديّت خويشتن و به كار بردن آن . بنا بر اين ، كسى كه هنوز به شناخت و عمل مزبور توفيق\r\n","description":"","footnote":"","page_name":" 111 ","page_number":111},
  {"content":"\r\nنيافته است ، حقّ ادّعاى عرفان مثبت را ندارد . چنان كه كسى كه هنوز نتوانسته است در بارهء خويشتن عدالت بورزد [ كه اين عدالت بدون بر كنار شدن از هواهاى نفسانى امكان ناپذير است 
  ] چگونه مىتواند در بارهء ديگران عدالت نمايد\r\n45 ، 47 - يصف الحقّ و يعمل به ، لا يدع للخير غاية إلَّا أمّها و لا مظنّة إلَّا قصدها ( حقّ را توصيف و عمل به آن مىنمايد ، براى خير [ و كمال 
  ] هيچ نهايتى را رها نمىكند مگر اين كه قصد رسيدن به آن را دارد و هيچ مورد گمان خير و رشد را از دست نمىدهد ، مگر اين كه وصول به آن را قصد مىكند ) .\r\n\r\nچون حركت انسان عارف بر مبنا و انگيزهء حقّ است ، لذا حقّ را توصيف و عمل به آن براى او ضرورى است\r\nدر بحث بالا و در مسائل قبلى اشاره كرديم كه هيچ كسى حقّ ادعاى وصول به مقام عالى عرفان الهى را ندارد مگر اين كه تا حدّ مقدور با قانون هستى آشنا شود و از قانون موجوديّت خويشتن نيز آگاهى داشته باشد و بتواند بر مبناى آن قانون حركت كند . براى كسى كه هستى يك چهرهء مبهم دارد و از خويشتن نيز جز مقدارى فعّاليّتهاى مغزى و احساسات معمولى چيزى نمىداند ، هرگز از عرفان الهى چيزى نخواهد فهميد .\r\nشخص عارف با اين آشنائى با قانون هستى و قانون موجوديّت خويشتن است كه مىتواند حقّ را توصيف نمايد اين دو آشنائى ، قدرت توصيف حقّ را بوجود مىآورد و احساسات و تفكَّرات آدمى را در بارهء حقّ به ثمر مىرساند .\r\nانسان عارف فقط با اين دو آشنائى است كه در توصيف حقّ اميال و هواهاى خود را دخالت نمىدهد و از بازيگرىهاى بىاساس مغز در امان مىماند .\r\nدو آشنائى مزبور موقعى به حدّ اعلاى نتيجه مىرسد كه عمل مطابق آن ، انجام بگيرد ، زيرا :\r\n","description":"","footnote":"","page_name":" 112 ","page_number":112},
  {"content":"\r\n\r\nعقل باشى عقل را دانى كمال\r\nعشق گردى عشق را يا بى جمال\r\n\r\nيكى ديگر از مختصّات فوق العاده با اهمّيّتى كه تكاپوى انسان عارف را مشخّص مىنمايد ، همانست كه در دو جملهء بعدى امير المؤمنين ( ع ) آمده است : ( براى خير و كمال هيچ نهايتى را رها نمىسازد مگر اين كه قصد رسيدن به آن را دارد ، حتّى با گمان و احتمال خير و رشد در موردى نيز به حركت در مىآيد ) .\r\nو اين مختصّ از آن هنگام در انسان عارف بروز مىكند كه تشنگى شديد روح خود را بر خير و كمال دريافته باشد . و اين تشنگى تا آخرين لحظات عمر در صورت بقاى اعتدال مغزى و روانى استمرار مىيابد ، زيرا اساسىترين خاصّيّت روح همين است كه هر خير و كمالى را كه در مىيابد ظرفيّت و تشنگى آن بر خيرات و كمالات بالاتر افزوده مىشود و اينست معناى آن بيت كه مولوى مىگويد :\r\n\r\nآب كم جو تشنگى آور بدست\r\nتا بجوشد آبت از بالا و پست\r\n\r\nمولوى\r\nنمىخواهد بگويد كه آب حيات بخش معارف را پيگيرى مكن و در طلب آن آب حيات ، تكاپو و كوشش منما ، زيرا حركت عرفانى بدون طلب و جستجوى آن آب حيات معنائى ندارد ، بلكه مقصود وى اينست كه هرگز در صدد ارضاء و اقناع خويشتن به جهت بدست آوردن مقدارى از معرفت مباش ، بلكه همواره در تحصيل ظرفيّت و بدست آوردن تشنگى به كمالات عالىتر بكوش تا در نتيجه به آب حياتبخش معارف بالاتر نائل گردى .\r\nامير المؤمنين ( ع ) مىفرمايد : حتّى احتمال يا گمان خير و كمال در مواردى از زندگى ، محرّك انسان عارف مىگردد و نمىنشيند تا يقين حاصل كند كه حركت در آن مورد حقّ است و موجب به فعليّت رسيدن استعداد كمال جوئى او خواهد بود . ارزش اين احتمال يا گمان بدانجهت خيلى بالا و جدّى است كه موضوع احتمال ( محتمل ) و گمان ( مظنون ) كمال است كه غذاى واقعى\r\n","description":"","footnote":"","page_name":" 113 ","page_number":113},
  {"content":"\r\nروح عارف است . لذا كمترين احتمال كافى است كه عارف را براى تحصيل كمال تحريك نمايد .\r\n48 ، 51 - قد أمكن الكتاب من زمامه ، فهو قائده و إمامه ، يحلّ حيث حلّ ثقله ، و ينزل حيث كان منزله ( كتاب الهى را بر مهار خود مسلَّط ساخته است ، به همين جهت است كه قرآن رهبر و پيشواى او است ، در هر جا كه بار دستورات آن كتاب الهى حلول كند ، در همان جا فرود مىآيد و هر جائى آن نامهء ربوبى نزول كند ، منزل گزيند ) در بارهء مباحث مربوط به قرآن به فهرست مجلَّدات پيشين مراجعه شود .\r\nصفات كسانى كه از مسير عرفان الهى منحرفند 52 ، 57 - و آخر قد تسمّى عالما و ليس به ، فاقتبس جهائل من جهّال و أضاليل من ضلَّال ، و نصب للنّاس أشراكا من حبائل غرور و قول زور ( انسان ديگرى نيز وجود دارد كه نام عالم به خود گرفته و او عالم نيست ، اين نابخرد نادانىهائى را از نادانان و گمراهىهائى را از گمراهان كسب كرده ، دامهائى از طنابهاى فريبا و گفتار بىاساس پيش پاى مردم گسترده است )\r\n\r\nبا قيافهء علم و معرفت دامى گسترده براى شكار ساده لوحان\r\nكوششها كرده و تقلَّاها به راه انداخته و شب و روزها را براى اثبات اين كه او ميداند و عالم است و بايد از او فرا گرفت ، سپرى كرده است . زيرا آن نابخرد هدف حيات خود را در « به به » و « احسنت » و « شنيدن صداى پاى\r\n","description":"","footnote":"","page_name":" 114 ","page_number":114},
  {"content":"\r\nپيروان در پشت سرش « و » حيران ماندن و به شگفتى در آمدن مردم در بارهء عظمت او « دريافته است اصطلاحاتى چند از آن كتاب و الفاظى خوشايند از اين رساله ، اداى قيافه و حركات چشم و ديگر نمودهاى عارف مآبانه از اساتيدى چند ، بدست آورده ، نه تنها علوم اوّلين و آخرين و معرفت هستى را در انحصار خود مىبيند بلكه اگر از طعنهء آگاهان و هشياران نترسد ، نخست خود را شاگرد خدا در ايجاد هستى معرّفى مىكند و تدريجا اگر روزگار امان بدهد و مراقبان معرفت بگذارند دعواى » من خدا من خدا من خدايم « را هم راه خواهد انداخت اين شكارچىها گاهى مهارت زيادى بدست مىآورند ، بطورى كه براى تحميل خواسته‌هاى خود چنان چهرهء جالبى از علم و معرفت نشان مىدهند كه ساده لوحان بمجرّد مشاهدهء آن چهره دامن از دست مىدهند و تخدير ميشوند و خود را بكلَّى مىبازند ، در اين هنگام كه دكَّان آن دكَّاندار نابكار رونق مطلوب را بدست آورده است ، تدريجا و با گذشت زمان كه ساده لوحان فراوانى را در دام خود مىبيند ، خودش هم بيقين باور مىكند كه آرى ، اگر من در اين دنيا خلق نشده بودم حكمت اعلاى هستى محقّق نمىگشت خداوند متعال همهء بيماران را لباس عافيت بپوشاند ، آمين يا ربّ العالمين .\r\n58 ، 61 - قد حمل الكتاب على آرائه ، و عطف الحقّ على أهوائه ، يؤمن النّاس من العظائم و يهوّن كبير الجرائم ( كتاب الهى را بر نظريّات [ باطل خود 
  ] حمل و تأويل نموده ، و حقّ را بر هواهاى خويش بر مىگرداند و مردم را از حوادث و يا خطاهاى بزرگ آسوده خاطر مىنمايد و گناهان بزرگ را براى آنان ناچيز جلوه مىدهد )\r\n\r\nملاك واقعيّت محتويات قرآن و حقّ ، رأى و هواى آن نابكار است\r\nاگر آن منحرف از مسير حقّ به محدوديّت علم و انديشهء خود اعتراف\r\n","description":"","footnote":"","page_name":" 115 ","page_number":115},
  {"content":"\r\nنمايد ، حتما دامى كه پيش پاى مردم گسترده است ، جالب بودن و فريبندگى خود را از دست خواهد داد ، پس چه بايد كرد خيلى روشن است كه چه بايد كرد ، بايد نخست عقل و وجدان خود را از كار انداخت و نگذاشت كه آن دو وسيلهء آگاهى و عمل كه مستند به حكمت هدايت انسانها است ، وارد ميدان كار شوند . و سپس قرآن و سنّت و هر منبع الهى ديگر را مانند موم بهر شكلى كه هوا و هوسش مىخواهد در آورد و خود را به معارف قرآن دانا معرّفى نمايد و بدين طريق همگان را نيازمند درگاه خود بسازد البتّه بيان امير المؤمنين ( ع ) در اين مورد با گروهى از صيّادان جوامع است كه دامهاى مخصوصى براى صيد كردن ساده لوحان تهيّه مىنمايند . گروه‌هاى بسيار فراوانى وجود دارند كه امتيازات و تكيه گاه‌هاى ديگرى را كه مردم آنها را پذيرفته‌اند ، به صورت تورهاى متنوّع در مىآورند و براى وصول به مقاصد حيوانى خود ، آنها را پيش پاى ساده لوحان مىگسترانند . علم ، فلسفه ، هنر ، سياستمدارى ، قضا حتّى منش عرفان به خود بستن همه و همهء اينها با كمّيّتها و كيفيّتهاى گوناگون در شرائط مختلف وسائلى براى شكار بينوايان بىاطَّلاع بوده است اين نابخردان نمىدانند كه * ( وَلَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَالأَرْضُ وَمَنْ فِيهِنَّ ) * ( 1 ) \r\n( اگر حقّ از هوىها و تمايلات آنان پيروى كند ، آسمانها و زمين و هر چه كه در آنها وجود دارد ، فاسد مىگردد )\r\n60 ، 61 - يؤمن النّاس من العظائم ، و يهوّن كبير الجرائم ( مردم را از حوادث يا خطاهاى بزرگ ايمن نموده و گناهان بزرگ را بر آنان ناچيز جلوه مىدهد )\r\n","description":"","footnote":" ( 1 ) . المؤمنون آيهء 71 . ","page_name":" 116 ","page_number":116},
  {"content":"\r\n\r\nهمواره مردم را از بعد اميال آنان به خود جلب مىنمايد\r\nميل و رغبت مردم بر اينست كه در اين دنيا زندگى خوشايند و مقرون به لذّت داشته باشند و هرگز در حوادث بزرگ از پاى در نيايند و گناهانى را كه مرتكب ميشوند ، بهر طريقى كه ممكن است تفسير و توجيهش كنند و اهمّيّت آنها را ناديده بگيرند و در آن هنگام كه نتوانستند از عهدهء تفسير و توجيه آنها برآيند ، به ياد رحمت و عنايت ربّانى بيفتند . البتّه روحيّهء خوش بينى و مخصوصا اميد به الطاف و عنايات الهى بسيار مطلوب است و آيات و روايات وارده در بارهء هر دو موضوع فراوان است و نيازى به ذكر و تفصيل آنها در اين مبحث نيست ، ولى آنچه كه مهمّ است اينست كه رحمت و لطف خداوندى براى بازسازى خرابىهائى است كه آدمى در شخصيّت خود بوجود آورده است . اگر گناهانى كبيره را مرتكب شود و يا گناهانى را اگر چه كوچك ( صغيره ) باشند ، با بىاعتنائى به خدائى كه معصيت او را انجام مىدهد ، مرتكب شود مصالحى در ساختمان شخصيّت آدمى نمىماند تا قابل بازسازى بوده باشد مانند شرك و تجرّى بمقام شامخ ربوبى و قتل نفس بىعلَّت و غير ذلك . و آنگهى ، آيات و روايات بسيار فراوانى وجود دارند كه نتائج اعمال زشت و گناهان را مانند معلولهائى كه دنبال علل خود بطور ضرورى بوجود مىآيند ، گوشزد مىكنند ، مانند * ( فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ) * ( 1 ) \r\n( هر كس به مقدار وزن ذرّه اى كار خير انجام بدهد آن را خواهد ديد و هر كس كه به مقدار وزن يك ذرّه كار شرّ و ناشايست انجام بدهد آن را خواهد ديد . ) با نظر به مجموع منابع اسلامى ، آنچه كه بعنوان اصل اساسى مىتواند پذيرفته شود اينست كه رحمت و الطاف خفيّه و جليّهء پروردگارى همهء هستى\r\n","description":"","footnote":" ( 1 ) . الزّلزلة آيهء 7 و 8 . ","page_name":" 117 ","page_number":117},
  {"content":"\r\nرا كه انسان هم جزئى از آن است فرا گرفته است .\r\n* ( وَاكْتُبْ لَنا فِي هذِه ) * ( 1 ) \r\n( رحمت من همه چيز را فرا گرفته است ) از طرف ديگر ضرورت نگهدارى حقيقى از موجوديّت است كه بتواند استعداد پذيرش آن رحمت واسعه را داشته باشد . بنا بر اين ، مربّيان و معلَّمان جامعه بايستى هر دو عنصر اصل مزبور را براى مردم بيان كنند ، نه فقط يك عنصر آن را كه يا خلاف آن گروه از آيات و روايات باشد كه مفاد آنها عموميّت رحمت و لطف و عنايت پروردگاريست و يا مخالف آن گروه از آيات و روايات باشد كه مفاد آنها ضرورت بروز نتائج اعمال است . اين همان اصل معروف به « اصل خوف و رجاء » است كه در تفسير خطبه‌هاى آينده در بارهء آن مباحث مشروحى خواهيم داشت انشاء الله .\r\n62 ، 63 - يقول أقف عند الشّبهات ، و فيها وقع ، و يقول أعتزل البدع و بينها اضطجع ( ادّعا مىكند كه در شبهه‌ها توقّف مىكنم ( مرتكب آنها نمىشوم ) در حالى كه در همان شبهات غوطه مىخورد . و مىگويد : از بدعتگذاريها كناره گيرى مىكنم ، در صورتى كه در ميان بدعتها مىآرامد )\r\n\r\nصيّاد انسانها ادّعاى اجتناب از شبهات و بدعتگذاريها دارد ، ولى عمل او ارتكاب شبهات است و بوجود آوردن بدعتها\r\nصيّادان نابكار انسانها ادّعاهايى دارند كه مخصوص تهذّب يافتگان و كمال جويان مىباشد . آنان خود را از ورود جسورانه به موارد شبهه تبرئه\r\n","description":"","footnote":" ( 1 ) . الاعراف آيهء 7 . ","page_name":" 118 ","page_number":118},
  {"content":"\r\nمىنمايند ، تا خود را حتّى از گروه كسانى كه به جهت ورود در شبهات مورد عتاب قرار خواهند گرفت ، خارج معرّفى كنند و نمىخواهند بدانند كه جرئت و بىپروائى آنان به ارتكاب اعمال زشت كه بدتر از ورود در شبهات است ، براى آنان حيا و امتناع از ورود در شبهات باقى نمىگذارد . لذا با چنين ادّعائى كه ما هرگز مرتكب شبهات هم نمىشويم ، منصرف ساختن ذهن مردم از توجّه به گناهان صريحى است كه آنان مرتكب مىگردند . آنان داخل كردن آنچه را كه از دين نيست ، در دين و خارج كردن آنچه را كه از دين است ( بدعت ) منكر مىشوند و خود را از اين وقاحت تبرئه مىنمايند ، در صورتى كه دين به معناى حقيقى آن از ديدگاه آنان دور است ، و آنچه كه براى آنان اصالت و اهمّيّت دارد ، دكَّان خودفروشى و دامى است كه در پيش پاى مردم مىگسترانند ، لذا توجّه و اهمّيّتى به آن نمىدهند كه كدامين عقيده يا حكم داخل در دين است و كدامين عقيده و حكم خارج از آن مىباشد .\r\n62 ، 68 - فالصّورة صورة إنسان ، و القلب قلب حيوان ، لا يعرف باب الهدى فيتّبعه ، و لا باب العمى فيصدّ عنه و ذلك ميّت الأحياء ( صورتش صورت انسان ، قلبش قلب حيوان است . او نه در هدايت را مىشناسد تا از آن پيروى كند ( از آن در داخل شود ) و نه در ضلالت و نابينائى را تشخيص مىدهد كه از ورود به آن امتناع بورزد . و اوست مرده اى در ميان زندگان )\r\n\r\nاين صيّادان حيواناتى هستند انسان نما\r\nتشابه در نمود و صورت همواره سدّ راه آن جويندگان حقيقت بوده است كه در آغاز مراحل بوده و هنوز نتوانسته‌اند صورت را از معنى و ظاهر را از باطن تفكيك نمايند . و به همين جهت فريب صورتهاى آراسته ديو سيرتان را\r\n","description":"","footnote":"","page_name":" 119 ","page_number":119},
  {"content":"\r\nخورده و سعى و كوششان به نتيجه اى نرسيده است . حيوانات انسان نما گاهى از انسانهاى حقيقى هم آراسته تر و وارسته تر مىنمايند و دايه هائى مهربانتر از مادر و كاسه هائى داغتر از آش و كاتوليكهايى كاتوليكتر از پاپ و مسلمانانى مسلمانتر از علىّ بن ابي طالب ( ع ) مىنمايند . در اين موارد خدا به داد حقيقت - جويان ساده لوح برسد كه هنوز توانائى تفكيك صورت از معنى را ندارند -\r\n\r\nجمله عالم زين سبب گمراه شد\r\nكم كسى ز ابدال حقّ آگاه شد\r\nهمسرى با انبيا برداشتند\r\nاوليا را همچو خود پنداشتند\r\nگفته اينك ما بشر ايشان بشر\r\nما و ايشان بستهء خوابيم و خور\r\nاين ندانستند ايشان از عمى\r\nهست فرقى در ميان بىمنتها\r\nهر دو گون زنبور خوردند از محل\r\nليك شد زان نيش و زين ديگر عسل\r\nهر دو گون آهو گيا خوردند و آب\r\nزين يكى سرگين شد و زان مشك ناب\r\nهر دو نى خوردند از يك آب خور\r\nاين يكى خالى و آن پر از شكر\r\nصد هزاران اين چنين اشباه بين\r\nفرقشان هفتاد ساله راه بين\r\nاين خورد گردد پليدى زو جدا\r\nو ان خورد گردد همه نور خدا\r\nاين خورد زايد همه بخل و حسد\r\nوان خورد زايد همه نور احد\r\nاين زمين پاك و آن شور است و بد\r\nاين فرشته پاك و آن ديو است و دد\r\nهر دو صورت گر بهم ماند رواست\r\nآب تلخ و آب شيرين را صفا است\r\nجز كه صاحب ذوق كشناسد بباب\r\nاو شناسد آب خوش از شوره آب\r\nجز كه صاحب ذوق كشناسد طعوم\r\nشهد را ناخورده كى داند ز موم\r\nسحر را با معجزه كرده قياس\r\nهر دو را بر مكر پندارد اساس\r\nساحران با موسى از استيزه را\r\nبرگرفته چون عصاى او عصا\r\nزين عصا تا آن عصا فرقيست ژرف\r\nزين عمل تا آن عمل راهى شگرف\r\nلعنت اللَّه اين عمل را در قفا\r\nرحمت اللَّه آن عمل را در وفا\r\nكافران اندر مرى بوزينه طبع\r\nآفتى آمد درون سينه طبع\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nهر چه مردم مىكند بوزينه هم\r\nآن كند كز مرد بيند دمبدم\r\nاو گمان برده كه من كرده چو او\r\nفرق را كى داند آن استيزه خو\r\nاين كند از امر و آن بهر ستيز\r\nبر سر استيزه خويان خاك بيز\r\nآن منافق با موافق در نماز\r\nاز پى استيزه آيد بىنياز\r\nدر نماز و روزه و حجّ و زكات\r\nبا منافق مؤمنان در برد و مات\r\nمؤمنان را برد باشد عاقبت\r\nبر منافق مات اندر آخرت\r\n\r\nآسيبى كه از حيوانات انسان نما بر ارزشهاى والاى انسانى وارد شده و اوراق تاريخ را سياه كرده و حقوق انسانها را ضايع نموده و باطلها را با ظواهرى آراسته به خورد مردم صافدل و ساده لوح داده است ، خيلى بيش از آسيبى است كه از حيوانات حيواننما براى بشريّت وارد آمده است .\r\n\r\nاين مردگان در ميان زنده‌ها اصلا مدخل هدايت را نمىشناسند تا وارد هدايت شوند\r\nهيچ تعبيرى در بارهء آن صيّادان مناسبتر از اين تعبير ( مردگانى در ميان زندگان ) پيدا نمىشود . امّا با قرينهء ديگر جملات امير المؤمنين ( ع ) بايد گفت : نه مردگان بيطرف و پوسيده ، بلكه مردگان موذى و مضرّ كه بوى عفونى لاشهء پليد آنان به جهت مردن عقل و وجدان در درونشان ، مشامّ انسانهاى گلشنجو را مىآزارد . وقتى كه خرد و وجدان در درون يك انسان نابود شد ، عاملى براى تشخيص حقّ و باطل و هدايت و ضلالت در وجود او نيست كه بتواند با بينائى و روشن بينى در اين دنيا حركت كند . از اينجا است كه بايد گفت : نمايش حيات ، يا حيات نمايشى غير از حيات حقيقى است ، زيرا ركن اساسى « حيات حقيقى » يا « حيات معقول » خرد و وجدان آدمى است و با رفتن آن دو ، حيات حقيقى و « حيات معقول » وجود ندارد .\r\n70 ، 82 - فأين تذهبون و أنّى تؤفكون و الأعلام قائمة ، و الآيات واضحة ،\r\n","description":"","footnote":"","page_name":" 121 ","page_number":121},
  {"content":"\r\nو المنار منصوبة ، فأين يتاه بكم و كيف تعمهون ، و بينكم عترة نبيّكم و هم أزمّة الحقّ ، و أعلام الدّين ، و ألسنة الصّدق . فأنزلوهم بأحسن منازل القرآن وردوهم ورود الهيم العطاش ( پس بكجا مىرويد و بكدامين پستىها مىگرائيد ، در حالى كه علائم [ راه راست 
  ] بر پا و راهنماهاى روشن بر سر راه منصوب است . شما بكدامين گمراهى گردانده مىشويد و چگونه در تاريكىها غوطه ور مىگرديد ، در حالى كه دودمان پيامبرتان در ميان شما است . آنان زمامداران حقّ و پيشتازان دين و زبانهاى صدقند . آنانرا در بهترين و مناسبترين مقام قرآنى كه دارند تلقّى نمائيد . وارد شويد به آنان مانند ورود شتران تشنه به چشمه - سارهاى گوارا ) .\r\n\r\nراهى كدامين مقصد هستيد\r\n* ( فَأَيْنَ تَذْهَبُونَ إِنْ هُوَ إِلَّا ذِكْرٌ لِلْعالَمِينَ ) * ( 1 ) \r\n( پس بكجا مىرويد ، آنچه كه براى شما فرستاده شده است ، چيزى جز وسيلهء تذكَّر عالميان ( قرآن ) نيست ) .\r\n* ( فَأَنَّى تُؤْفَكُونَ ) * ( 2 ) \r\n( بكدامين پستىها مىگرائيد ) .\r\nبا اين كه دلائل روشن از عقل و وجدان و كتاب الهى و دودمان معصوم پيامبر اكرم ( ص ) در برابر ديدگان شما قرار گرفته است و شما آنها را كاملا مىشناسيد ، پس راهى كدامين مقصد هستيد آيا كفّاره و كيفر كوبيدن عقل و وجدان خود را در نظر گرفته‌ايد ، آيا مىدانيد كه مخالفت با كتاب الهى كه بازگو كنندهء حقيقت جهان و انسان از طرف خالق آنها است ، مخالفت با خويشتن است\r\n","description":"","footnote":" ( 1 ) . التّكوير آيه 26 و 27 .  ( 2 ) . الانعام آيهء 95 و يونس آيهء 34 و فاطر آيهء 3 . ","page_name":" 122 ","page_number":122},
  {"content":"\r\nآيا مىدانيد كه دودمان پيامبر اكرم و اولاد معصوم او به جهت تأدّب به آداب اللَّه و تخلَّق به اخلاق اللَّه شما و مصالح و مفاسد حيات شما را بهتر از همه مىدانند . و بدون كمترين توقّع اصلاح حيات شما را در دو عالم مادّه و معنى مىخواهند پس با وجود اين همه دلائل و راهنمايان روشنگر كجا مىرويد و چه مقصدى را در نظر گرفته‌ايد . لطفا براى توضيح بيشتر در بارهء ضرورت تبعيّت از فرزندان معصوم پيامبر اكرم ( ص ) به مجلَّد دوم از ص 272 تا ص 280 از همين تفسير مراجعه فرمائيد .\r\n83 ، 86 - أيّها النّاس ، خذوها عن خاتم النّبيّين صلَّى اللَّه عليه و آله و سلَّم : « إنّه يموت من مات منّا و ليس بميّت . و يبلى من بلى منّا و ليس ببال » ( اى مردم اين كلام را از خاتم انبياء ( ص ) بگيريد كه فرموده است « كسى كه از ما مىميرد ، مرده نيست و كسى كه از ما مىپوسد ، پوسيده نيست » ) .\r\n\r\nمرگ اهل بيت عصمت و طهارت عليهم السّلام مانند مرگ ديگران نيست\r\nدر ظاهر دو جملهء منقول از پيامبر اكرم صلَّى اللَّه عليه و آله و سلَّم تناقضى مشاهده مىشود كه با دقّت در منابع ديگر از روايات منتفى مىگردد . توضيح اين كه مرگ كه انتقال روح از بدن به عالم ماوراى طبيعت است امرى است همگانى و هيچ كسى از اين امر عامّ مستثنى نيست .\r\n* ( كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ ) * ( 1 )  .\r\n( همهء نفوس مرگ را خواهند چشيد ، سپس بسوى ما برميگرديد ) .\r\nو آيه اى كه در مرگ خود خاتم الانبياء ( ص ) آمده است ، چنين است :\r\n","description":"","footnote":" ( 1 ) . آل عمران آيهء 185 . ","page_name":" 123 ","page_number":123},
  {"content":"\r\n* ( إِنَّكَ مَيِّتٌ وَإِنَّهُمْ مَيِّتُونَ ) * ( 1 )  .\r\n( قطعا مرگ ترا خواهد گرفت و قطعا ديگران هم خواهند مرد ) .\r\nو بقول بعضى از حكماء هر چه و هر كه قدم به اين دنيا گذاشته است ، خواهد رفت و همچنين همهء بدنهاى مادّى در زير خاك متلاشى شده و خواهد پوسيد .\r\n[ البتّه بقاى طولانى بعضى از بدنها به جهت خواصّ طبيعى يا مختصّات روحى غير از ابديّت بدنها در قلمرو طبيعت است كه وقوع ندارد . فقط فردى بنام عبد اللَّه بن سبا كه ساخته شدهء دست سازندگان شخصيّتهاى دروغين ، است گفته كه پيامبر و دودمان معصوم او براى ابد زنده هستند يعنى مرگ طبيعى كه ديگران را فرا مىگيرد ، بسراغ آن معصومين نمىآيد خود جملهء مزبور خلاف آيهء قرآن است كه در بالا متذكَّر شديم ، باضافهء اين كه عبد اللَّه بن سبا چنان كه از تحقيقات دانشمند محترم آقاى سيّد مرتضى عسكرى برمىآيد ، شخصيّتى است مجعول و چنين شخصى وجود نداشته است 
  ] . امّا مفاد دو جملهء دوم در روايت كه مىفرمايد « و ليس بميّت » و « و ليس ببال » امّا اين كه آنان نمىميرند ، دو احتمال دارد : احتمال يكم - اينست كه نه تنها ارواح پاك آن معصومين مانند ديگر ارواح انسانها فانى و معدوم نمىشوند ، بلكه پس از انتقال از اين دنيا باز به حيات عالى خود ادامه مىدهند ، در صورتى كه ارواح ديگر انسانها در عالم برزخ موجوديّت دنيوى خود را دارا مىباشند ، يعنى همان ارواح يا نفوسى هستند كه در اين دنيا كار خود را انجام داده و وارد عالم برزخ شده‌اند .\r\nولى ارواح معصومين جهان حيات عالى را كه در اين دنيا به جهت تخلَّق به اخلاق اللَّه و تأدّب به آداب اللَّه به كمال ممكن رسانده بودند ، ادامه خواهند داد . و اگر اختصاص معصومين عليهم السّلام را به اين حيات عالى نپذيريم ، راهى ديگر براى اثبات تفاوت ميان بقاى ارواح معصومين و مردم ديگر ديده\r\n","description":"","footnote":" ( 1 ) . زمر آيهء 30 . ","page_name":" 124 ","page_number":124},
  {"content":"\r\nنمىشود . از همين مطلب روشن مىشود كه براى اثبات تفاوت ميان بقاى ارواح معصومين و ارواح ديگر انسانها نمىتوان به آيهء شريفهء * ( وَلا تَقُولُوا لِمَنْ يُقْتَلُ فِي سَبِيلِ الله أَمْواتٌ بَلْ أَحْياءٌ وَلكِنْ لا تَشْعُرُونَ ) * ( و نگوئيد در بارهء كسانى كه در راه خدا كشته ميشوند ، آنان مرده‌اند ، بلكه آنان زنده‌اند ، ولى [ مردم كوته بين 
  ] اين حقيقت را نمىفهمند ) استدلال نمود ، زيرا آيهء مباركه شامل همهء انسانهائى است كه در راه خدا كشته ميشوند . و امّا جملهء دوم از قسمت دوم روايت را مىتوان با اختصاص بدن مثالى بمعصومين عليهم السّلام پس از فرض پوسيده شدن بدنهاى جسمانى آن اولياء اللَّه تفسير نمود ( 1 )  . تحقيقات مربوط به بدن مثالى را مرحوم محقّق هاشمى خوئى با نظر به منابع حديثى در ج 6 - از ص 202 ببعد آورده است . و احتمال مىرود مقصود از « ليس بميّت » بقاء و دوام مكتب و حقائقى باشد كه پيامبر اكرم ( ص ) از جانب خداوندى براى هدايت و ارشاد مردم آورده است كه خود او و عترت معصومش رسالت و ابلاغ آن را به عهده گرفته‌اند .\r\n87 ، 88 - فلا تقولوا بما لا تعرفون ، فإنّ أكثر الحقّ فيما تنكرون ( پس آنچه را كه نمىدانيد نگوئيد ، زيرا اكثر حقّ در آنها است كه شما انكار مىكنيد ) .\r\nبراى بررسى نتائج وخيم گفتار بدون علم به مجلَّد هفتم از همين تفسير مراجعه شود .\r\n","description":"","footnote":" ( 1 ) . بنا به نقل مرحوم هاشمى خوئى در ج 6 ص 203 ببعد از شرح نهج البلاغه : بدن مثالى را مجلسى در كتاب حقّ اليقين قبول كرده و محتملا آن را به مفيد عليه الرّحمه نسبت داده است و محمّد بن يعقوب كلينى در كتاب كافى از قاسم بن محمّد از حسين بن احمد از يونس بن ظبيان از امام صادق ( ع ) روايتى نقل مىكند كه قابل انطباق به بدن مثالى مىباشد . و همين روايت را مرحوم طبرسى در تفسير مجمع البيان از تهذيب الاحكام شيخ طوسى نقل نموده است . در كافى از ابو بصير از امام صادق ( ع ) . ","page_name":" 125 ","page_number":125},
  {"content":"\r\n89 - و اعذروا من لا حجّة لكم عليه - و هو أنا - ( معذور بداريد كسى را كه شما حجّتى بر او نداريد ) .\r\n\r\nكدامين حجّت را مىتوان بر حجّة الله اقامه نمود\r\nامير المؤمنين علىّ بن ابي طالب عليه السّلام حجّت خدا است . گفتار و كردار و تفكَّرات و همهء حركات و سكناتش مستند به گرايش شديد او به خداوند متعال است . او همان كسى است كه پيامبر اكرم ( ص ) در باره اش فرمود :\r\nالحقّ مع علىّ و علىّ مع الحقّ\r\n( حقّ با علىّ است و علىّ با حقّ است ) .\r\nخود آن بزرگ بزرگان فرموده است :\r\nما شككت فى حقّ مذ أريته .\r\n( در هيچ حقّى ترديدى نكرده‌ام از آن هنگام حقّ به من نشان داده شده است ) .\r\nهم او فرموده است :\r\nلم أعبد ربّا لم أره\r\n( نپرستيده‌ام خدائى را كه نديده‌ام ) .\r\nو هيچ فردى منصف و بىغرض و مطَّلع از ابعاد حيات امير المؤمنين ( ع ) اين سخنان را از آن حضرت بعيد نشمرده است و بهترين دليل و شاهد صدق سخنان مزبور سرتاسر زندگى آن بزرگوار است . بنا بر اين ، هيچ شخصى نمىتواند براى توجيه كارهاى خود حجّتى عليه امير المؤمنين ( ع ) ارائه بدهد .\r\nچه حجّتى را عليه امير المؤمنين ارائه بدهد . آيا بگويد : فرزند ابى طالب ترسو و زبون بوده است اين يك دروغ صريح است ، زيرا تاريخ بشرى پس از پيامبر اكرم شجاع و دلاورى بالاتر از او نشان نمىدهد . آيا بگويد : علىّ بن\r\n","description":"","footnote":"","page_name":" 126 ","page_number":126},
  {"content":"\r\nابي طالب دروغ گفته است . چه كسى راستگوتر از على ( ع ) مىتوان يافت ، آيا يك مورد در سرتاسر زندگى امير المؤمنين خلاف واقعى از او شنيده شده است . آن انساننما مىتواند دروغ بگويد كه از آزادى و استقلال و عظمت شخصيّت محروم باشد و از روياروئى با واقعيّات و ابراز آنها بهراسد و خود را از آن واقعيّات كنار بكشد . آيا با آن آزادى و استقلال و عظمت شخصيّت كه در على ( ع ) وجود داشت نيازى به دروغ در او ديده مىشود . مگر او صديق اكبر نيست مگر او نمىداند كه خداوند متعال دروغگو را از رحمت خود محروم ساخته است آيا بگويد : علىّ بن ابي طالب بر مردم ظلم و جور روا داشته است ، مگر نه چنين است كه : قتل فى محرابه لشدّة عدله . ( او به جهت شدّت عدالتش در محرابش كشته شده است ) .\r\nجبران خليل جبران هم او بود كه فرموده است .\r\nو اللَّه لو أعطيت الأقاليم السّبعة بما تحت أفلاكها على أن أعصى اللَّه فى نملة أسلبها جلب شعيرة ما فعلت\r\n( سوگند به خدا اگر اقاليم هفتگانه را به من بدهند تا خدا را در پوست جوى كه از دهان مورچه اى بكشم معصيت كنم ، چنين كارى را انجام نمىدهم ) .\r\nهم آن حضرت در همين نهج البلاغه فرموده است :\r\nفكيف أظلم أحدا لنفس يسرع إلى البلى قفولها و يطول فى الثّرى حلولها\r\n( و چگونه به احدى ستم روا بدارم به سود نفسى كه با سرعت براى پوسيدن غروب خواهد كرد و به خاك خواهد برگشت و در آن خاك زمانهاى طولانى حلول خواهد نمود ) .\r\nآيا بگويد : علىّ بن ابي طالب ( ع ) علاقه به مال و منال دنياى فانى داشت\r\n","description":"","footnote":"","page_name":" 127 ","page_number":127},
  {"content":"\r\nاين ادّعا خنده آورتر از آن است كه حتّى كلمه اى براى خلاف واقع بودن آن بنويسيم . آيا بگويد : علىّ بن ابي طالب ( ع ) علاقه به مقام و جاه داشت آيا مىتوان چنين ادّعائى را در بارهء كسى قبول كرد كه از هنگام رحلت پيامبر اكرم ( ص ) مىتوانست مبارزه براى بدست آوردن مقام را شروع نموده و به نتيجه قطعى برسد مگر على ( ع ) نبود كه مىتوانست با يك كلمهء « بلى » در شوراى انتخاب زمامدار بخواستهء عبد الرّحمن بن عوف خلافت و زمامدارى را بدست بياورد و همهء ما مىدانيم كه آن « بلى » را نگفت و مقام را از خود براند .\r\nدر همين نهج البلاغه در خطبهء سوم صريحا فرموده است :\r\nأما و الَّذى فلق الحبّة و برأ النّسمة ، لولا حضور الحاضر و قيام الحجّة بوجود النّاصر و ما أخذ اللَّه على العلماء ألَّا يقارّوا على كظَّة ظالم و لا سغب مظلوم لألقيت حبلها على غاربها و لسقيت آخرها بكأس أوّلها و لألفيتم دنياكم هذه أزهد عندى من عفطة عنز .\r\n( سوگند بخدائى كه دانه را شكافت و روح را آفريد ، اگر گروهى براى يارى من آماده نبود و حجّت خداوندى با وجود ياوران براى من تمام نمىگشت و پيمان الهى با دانايان در بارهء عدم تحمّل پرخورى ستمكار و گرسنگى ستمديده نبود ، مهار اين زمامدارى را به دوشش مىانداختم و انجام آن را مانند آغازش با پيالهء بىاعتنائى سيراب مىكردم . در آن هنگام مىفهميديد كه اين دنياى شما در نزد من از اخلاط دماغ يك بز ناچيزتر است ) .\r\nآيا بگويد : علىّ بن ابي طالب ( ع ) از علم و معرفت بدور بود اين سخن امير المؤمنين ( ع ) را كه :\r\nلو كشف الغطاء ما ازددت يقينا\r\n( اگر پرده برداشته شود بر يقين من افزوده نشود ) عدّهء فراوانى از محقّقان و متفكَّران مطَّلع از حيات آن حضرت نقل كرده‌اند . براى همان مردم كافى بود كه مقدارى از سخنان امير المؤمنين ( ع )\r\n","description":"","footnote":"","page_name":" 128 ","page_number":128},
  {"content":"\r\nرا مىشنيدند كه پس از او مورد بهره بردارى همهء دانايان و حكماى تاريخ كه از آن سخنان اطَّلاع پيدا كرده‌اند گشته است .\r\nبا نظر بمطالب مزبوره است كه حضرت مىفرمايد : « معذور بداريد كسى را كه شما عليه او حجّتى ندارد و او منم » .\r\n90 ، 98 - أ لم أعمل فيكم بالثّقل الأكبر و أترك فيكم الثّقل الأصغر قد ركزت فيكم راية الإيمان ، و وقفتكم على حدود الحلال و الحرام ، و ألبستكم العافية من عدلى ، و فرشتكم المعروف من قولى و فعلى و أريتكم كرائم الأخلاق من نفسى ، فلا تستعملوا الرّأى فيما لا يدرك قعره البصر و لا تتغلغل إليه الفكر ( آيا من در ميان شما به قرآن عمل نكردم و آيا در ميان شما دودمان پاك پيامبر را [ براى برخوردارى از هدايتشان 
  ] بوديعت ننهادم . پرچم ايمان را در ميان شما محكم نمودم و شما را به حدود حلال و حرام آگاه ساختم و از دادگرى خود لباس عافيت بر شما پوشاندم و بساط نيكو از گفتار و كردارم را براى شما گستردم و اخلاق فاضلهء خود را بشما ارائه نمودم .\r\nپس در آن موارد كه بينشتان ژرفاى آن را نمىيابد و تفكَّراتتان نفوذ نمىكند ، رأى و نظر [ نابجا 
  ] به كار نبريد . )\r\n\r\nدر ميان شما به قرآن عمل كردم و عترت را بوديعت نهادم و پرچم ايمان را در ميان شما نصب و آن را باهتزاز در آوردم\r\nانطباق همهء اعمال فردى و اجتماعى امير المؤمنين عليه السلام به كتاب اللَّه كه ثقل اكبر از آن تعبير فرموده است ، چنان بديهى است كه نيازى به تفصيل ندارد . و اين كه مرجع كلّ آن حضرت در مديريّت زندگى اجتماعى\r\n","description":"","footnote":"","page_name":" 129 ","page_number":129},
  {"content":"\r\nمسلمين از نظر حقوقى ، اخلاقى ، سياسى و معرفت بطور عموم و ديگر شئون اجتماعى ، قرآن مجيد بوده است ، حتّى يك فرد بىغرض و آگاه هم نمىتواند ترديد كند . همهء ما با اين تعبير ( على ( ع ) قرآن ناطق است ) آشنائى داريم .\r\nاگر يك انسان مطَّلع از قرآن و محتويات اين كتاب الهى سخنان امير المؤمنين عليه السّلام را در نهج البلاغه و ديگر منابع معتبر اسلامى مورد دقّت قرار بدهد ، قطعا خواهد ديد كه مبنا و اصول آن سخنان قرآن مجيد است ، باضافهء اقتباس جمله اى از آيه يا همهء آيه كه در سخنان آن حضرت خيلى فراوان است ، بقيّهء آنها يا بطور مستقيم مضمون آيات قرآنى است و يا بطور غير مستقيم . و امّا تقارن عترت با قرآن ( ثقل اصغر و ثقل اكبر ) مأخوذ است از حديث متواتر در ميان شيعه و اهل سنّت كه پيامبر اكرم ( ص ) فرموده است :\r\nإنّى تارك فيكم الثّقلين : كتاب اللَّه و عترتى ما إن تمسّكتم بهما لن تضلَّوا أبدا\r\n( من ميان شما دو ثقل بوديعت نهادم : كتاب خدا و عترتم را ، مادامى كه به آن دو تمسّك كنيد ، هرگز گمراه نخواهيد گشت ) .\r\nدر بارهء توضيح معناى « ثقل » با نظر به حركات اين كلمه مطالبى گفته شده است كه هر يك از آنها ناشى از ديدگاه مخصوص در بارهء كتاب اللَّه و عترت است . به نظر مىرسد كه مناسبترين معنى وزن بوده باشد كه با معناى لغوى آن سازگارتر است و علَّت به كار بردن آن در بارهء دو حقيقت مزبور اينست كه آن دو حقيقت ( كتاب اللَّه و عترت معصوم پيامبر ) تكيه گاه اسلام و مسلمين مىباشند ، و چنان كه در استعمالات متداول گفته مىشود « سنگينى بار بدوش آن شخص است » و مقصود اينست كه آن شخص وزن و سنگينى آن بار را مىكشد و آن شخص تكيه گاه آن بار است ، همچنين مىتوان گفت : وزن و سنگينى اسلام و حيات مسلمين به كتاب اللَّه و عترت معصوم پيامبر اكرم ( ص ) متّكى است .\r\n","description":"","footnote":"","page_name":" 130 ","page_number":130},
  {"content":"\r\nبراى توضيح بيشتر در بارهء مقام الهى عترت معصوم پيامبر اكرم ( ص ) رجوع شود به مجلَّد دوم از همين تفسير از ص 272 تا ص 280 .\r\nمىفرمايد : « پرچم ايمان را در ميان شما نصب و آن را به اهتزاز در آوردم » او لذّت و عظمت ايمان به خدا و حكمت هستى و وجود خود را در عالم هستى در عاليترين حدّ دريافته بود و مىدانست كه نه تنها جمال و جلال حقيقى بنى نوع انسان فقط با ايمان به امور مزبوره بحدّ اعلاى خود خواهد رسيد ، بلكه بدون ايمان دردهاى بشرى و جهل و ظلمتهائى كه بشر در آنها غوطه ور است ، هرگز منتفى نخواهند گشت . و چه ساده لوحند كسانى كه انتقال از دردى به درد ديگر و انتقال از ظلمتى به ظلمت ديگر را رهائى و موفّقيت به دستيابى به درمان و ورود در انوار معرفت تلقّى مىكنند « شما را به حدود حلال و حرام آگاه ساختم » در ارشاد مردم به آن چه كه در شرع انور اسلام از حلال و حرام آمده است ، كمترين كوتاهى نفرموده است . او پس از پيامبر اكرم ( ص ) اعلم و افقه و اقضاى مردم بوده است و ايمان او به اين كه آنچه را كه از اسلام مىدانسته است ، مىبايست در اختيار مردم بگذارد ، شديدترين تحريكات را به آن حضرت وارد مىآورد كه عقائد و احكام اسلام را به آنان بيان فرمايد . جملهء :\r\nسلونى قبل أن تفقدونى\r\n( بپرسيد از من ، پيش از آنكه مرا گم كنيد ) كه در نهج البلاغه در خطبهء 187 آمده است ، متواترا نيز نقل شده است . مضامين جملات بعدى را در سرتاسر نهج البلاغه ملاحظه مىفرمائيد .\r\n99 ، 106 - و منها : حتّى يظنّ الظَّانّ أنّ الدّنيا معقولة على بنى أميّة تمنحهم درّها و توردهم صفوها ، و لا يرفع عن هذه الأمّة سوطها و لا سيفها ، و كذب\r\n","description":"","footnote":"","page_name":" 131 ","page_number":131},
  {"content":"\r\nالظَّانّ لذلك ، بل هى مجّة من لذيذ العيش يتطعّمونها برهة ثمّ يلفظونها جملة و از جملهء اين خطبه است : ( تا آن گاه كه گمان كننده چنين پندارد كه دنيا وابستهء بنى اميّه و در انحصار آنان مىباشد - دنيا منافع خود را به آنان ( گروه نابكار بنى اميّه ) مىبخشد و آنان را به امتيازات صاف خود وارد مىنمايد و تازيانه و شمشير اين تبهكاران از اين امّت برداشته نخواهد گشت ، گمان كنندهء چنين پندار بىاساس دروغ مىگويد ، بلكه روزگار مراد آنان چونان آب دهان يا چيز محقّرى از غذا است كه پس از جويدن بيرون انداخته شود . آنان زمانى بدين نحو از عيش لذّتبار برخوردار گشته سپس همهء آن را بيرون خواهند انداخت )\r\n\r\nخودكامگىهاى خودپرستان هم مانند وجود پليدشان رو به فنا است\r\nنژادپرستىها و خودكامگىها و قدرت پرستىهاى بنى اميّه و تضادّهائى كه با اسلام و مسلمانان نشان داده‌اند ، آشكارتر از آن است كه نيازى به گفتگو داشته باشد . مطالعه كنندهء محترم براى توضيح مختصر در بارهء پليديهاى آل اميّه مىتواند به مجلَّد 11 از ص 209 تا آخر 214 مراجعه فرمايد .\r\nاكنون مىپردازيم بجريان كلَّى اين قانون كه « خودكامگىهاى خود - پرستان هم مانند وجود پليدشان رو به فنا است » بنا بر تحقيقات قابل توجّهى كه اهل تحقيق در سرگذشت بروز تمدّنها و سقوط آنها نموده‌اند و همچنين با توجّه به عموم كتب تاريخى كه سرگذشت جست و خيز قدرتپرستان خودكامه را ثبت كرده‌اند ، اين قانون را مىتوان از لابلاى سطور همهء آن تحقيقات و كتابها استخراج كرد كه خودكامگىها و تبهكاريهائى كه فراعنه و عمالقه و طواغيت قرون و اعصار به راه مىاندازند ، هرگز جنبهء اصالت و شايستگى به خود\r\n","description":"","footnote":"","page_name":" 132 ","page_number":132},
  {"content":"\r\nنگرفته و حتّى بعنوان واقعيّات مباح و بيطرف از زشتى و پليدى نيز تلقّى نشده است . و بالعكس عظمتها و دادگرىها و فداكارىها كه همواره در برابر خودكامگىها و بىشرمىهاى فراعنه و عمالقه و طواغيت و هر گونه قدرت - پرستان ، درست مانند رگه‌هاى بسيار ظريف و ناچيز الماس در ميان انبوه ميلياردها تُن زغال سنگ و ديگر موادّ كم ارزش يا بىارزش بوده است ، با اين حال همان عظمتها و دادگرىها و ارزش بعنوان اصيلترين مايه‌هاى حيات آدمى تلقّى شده و بطور ثابت و مستمرّ عامل محرّك انسانها به خيرات و كمالات بوده است . قانون مزبور مورد ترديد نيست . مسئلهء با اهمّيّتى كه در اينجا وجود دارد ، اينست كه تلخى و ناگوارى تاخت و تاز قدرت پرستان خودكامه و خودپرست و احساس مالكيّت مطلقى كه در خود براى دنيا و مردم بينوا و مستضعف مىنمايند ، اگر هم زمان اندكى بوده باشد ، چنان تند و شديد است ، گوئى يك انسان ستمديده در هنگام چشيدن طعم ستم هر لحظه اى را مساوى سالى يا ساليانى احساس مىنمايد .\r\n\r\nو إذا الفتى لبس الأسى و مشى به\r\nفكأنّما قد قال للزّمن اقعد\r\n\r\n( و در آن هنگام كه يك انسان لباس اندوه پوشيده و با آن لباس حركت مىكند ، مانند اينست كه به زمان گفته است : « بنشين » يعنى گوئى زمان از حركت باز ايستاده و متوقّف شده است .\r\n\r\nو إذا الثّوانى أشهر و إذا الدّقا\r\nئق أعصر و الحزن شيء سرمد\r\n\r\nدر اين هنگام است كه ثانيه‌ها ماه‌ها است و دقائق اعصار است و اندوه چيزى است ازلى و ابدى ) به همين دليل است كه منابع معتبر اسلامى و عقل سليم با پرتو الهى كه دارد كيفر ظلم را حتّى اگر چه يك لحظه بوده باشد ، شديد معرّفى مىنمايد . بلكه بنا بر جمله اى كه امير المؤمنين عليه السّلام در همين نهج البلاغه فرموده است :\r\nو من ظلم عباد اللَّه كان اللَّه خصمه يوم القيامة دون عباده\r\n","description":"","footnote":"","page_name":" 133 ","page_number":133},
  {"content":"\r\n( و كسى كه به بندگان خداوندى ظلم كند ، خصم [ حقيقى 
  ] آن ظالم در روز قيامت خدا است ، نه بندگانش ) نكتهء فوق العاده با اهميّت كه در جملهء فوق بايد در نظر گرفته شود ، اينست كه امير المؤمنين ( ع ) خدا را خصم حقيقى ستمكار ميداند زيرا فقط خدا است كه اهمّيّت پديدهء ظلم را كه ناشى از ببازى گرفتن حيات انسانها است ، ميداند ، زيرا اوست خالق حيات و موت ، پس او است كه حقيقت و ارزش حيات را ميداند . امّا انسانها - * ( يَعْلَمُونَ ظاهِراً مِنَ الْحَياةِ الدُّنْيا ) * ( 1 )  .\r\n( آنان نمودى از اين حيات دنيا را مىدانند ) شناخت ماهيّت ظلم و زشتى و ناگوارى آن ، بدون ابتلاء و چشيدن طعم ظلم امكانپذير نيست . حتّى با مشاهدهء نمود ظلمى كه بر ديگران وارد مىآيد ، نمىتوان تلخى و ناگوارى آن را فهميد ، چنان كه اشتراك و مشابهت ناله‌ها و شيونهائى كه بشر در برابر عوامل ناگوار از خود بروز مىدهد ، مانع از آن است كه شخص ناظر بفهمد كه انسان مظلوم در چه ناگوارى و تلخى غوطه ور شده است و چگونه به نظر مظلوم همهء موجودات دنيا براى او از دور تماشا ميكنند و او در زير ضربات ستم و جور دست و پا مىزند و هيچ يك از آن موجودات نه تنها براى او دل نمىسوازنند ، بلكه گوئى هيچ حادثه اى اتّفاق نيفتاده است و همه چيز با كمال اطمينان به كار خويش مشغولند . آفتاب خندان جهان - تاب بر ظالم و مظلوم بىكسان نور افشانى مىكند . اگر در آن روز كه حيات مظلومى در زير ضربهء ستم تلخترين طعم مرگ را مىچشيد ، برفى از آسمان مىباريد ، چنان كه بر بام قصور و كاخهاى باشكوه مىنشست ، بام كوخهاى محقّر را هم تحت پوشش خود قرار مىداد ، و همان گونه كه روى چوبهاى حامل جنازهء يك\r\n","description":"","footnote":" ( 1 ) . سورة الرّوم آيهء 7 ","page_name":" 134 ","page_number":134},
  {"content":"\r\nبينواى مستضعف مىباريد ، در همان ساعت روى تابوت جنازهء چشمگيرترين شخصيّت بزرگترين كشور دنيا مىنشست كه با آرايشهاى گوناگون و پرچم آن كشور كه روى تابوتش انداخته بودند با موزيك ماتم به سوى خاك تيره اش مىبردند . درست است كه انسان در هنگام چشيدن لذّت هم ، احساس شخصى دارد ، يعنى لذّتى كه او مىچشد ، مخصوص شخص او بوده و قابل انتقال به هيچ كس نيست با اين حال ، احساس بيطرفى موجودات ، مخصوصا بنى نوع انسانى در حال گرفتارى به درد مخصوصا درد غير قابل تحمّل ظلم ، مساوى نيست با آن لذّت شخصى كه آدمى به تنهائى آن را درمىيابد ، يعنى تلخى درد شخصى ظلم شديدتر از شيرينى لذّت شخصى است .\r\nبه همين جهت است كه اگر انسانى را مخيّر كنند كه تلخى در ظلم را بچشد يا دست از لذّت شخصى نفسانى بردارد ، مسلَّم است كه اگر چنين انسانى عاقل بوده باشد ، دست از لذّت شخصى خود برميدارد و درد را مخصوصا درد و ناگوارى ظلم را از خود منتفى مىسازد .\r\nو به هر حال ، اگر چه طبيعت آدمى از نظر روانى چنين است كه هم در حال دريافت لذّت ، تنها خويشتن را مىبيند كه لذّت مىچشد و اگر ديگران هم ، همان لذّت را درمىيابند ، حالت روانى شبيه بهمديگر را دارند . نه اين كه خود لذّتياب هر يك از آنان ، قابل درك براى ديگرى بوده باشد و هم در حال دريافت درد و ناگواريها ، و همچنين آدمى هم در حال لذّت و هم در حال درد ، بدان جهت كه كيفيّت عارض بر روان آدمى فوق كمّيّت و زمان است ، لذا مرور زمان و كندى و سرعت آن در حالت دريافت هر دو پديده براى آدمى مطرح نيست ، با همهء اين احوال ، خصوصيّت درد ، مخصوصا درد ناشى از ظلم كه از افراد انسانى به يكديگر وارد مىآيد ، آن چنان روح و مغز را مىفشارد كه گوئى يك لحظه از زمان مساوى ابديّت است ، لذا در آن حالت تلخ احتمال اين كه « آن لحظه خواهد گذشت » نه تنها كارى در تخفيف درد نمىتواند\r\n","description":"","footnote":"","page_name":" 135 ","page_number":135},
  {"content":"\r\nانجام بدهد ، بلكه حتّى ممكن است به نظر شخصى كه زير ضربهء ظلم قرار گرفته است ، نرسد . پس اين كه امير المؤمنين عليه السّلام مىفرمايد : « تا آن گاه كه گمان كننده چنين پندارد كه دنيا وابستهء بنى اميّه و در انحصار آنان مىباشد . . . و تازيانه و شمشير آن تبهكاران ضدّ انسان از امّت مسلمانان برداشته نخواهد شد » ممكن است مقصود از گمان كننده دو گروه باشند : گروه يكم - كسانى باشند كه زير ضربات تازيانه‌ها و شمشيرهاى آل اميّه در زجر و شكنجه بودند كه بازگو كنندهء همان قاعده است كه در بالا توضيح داديم .\r\nگروه دوم - مردم كوته بين كه قدرت اشراف و آگاهى به گذشت زمان و بروز و سقوط گروه‌ها و مخصوصا نابودى ستمكاران ندارند .\r\nاين بود بيانات مختصرى در تفسير خطبهء امير المؤمنين كه قسمت اوّل آن در بارهء عرفان مثبت اسلامى است . اكنون براى ورود به مباحث عرفان مثبت كه در اين مجلَّد مىخواستيم مطرح نمائيم ، بدانجهت كه اين مباحث مربوط به عاليترين وضع روحى انسانهاست ، لذا مجبوريم نخست دلائل عظمت نفس انسانى را كه بوسيلهء تجرّد بمقام عالى روح انسانى مىرسد متذكَّر شويم .\r\nاين دلائل به دو قسمت مهمّ تقسيم مىشوند : قسمت يكم - دلائل تجرّد نفس .\r\nقسمت دوم - استعدادهاى موجوده در نهاد انسانى كه بوسيلهء عوامل و انگيزه‌هاى خارجى به فعليّت مىرسند .\r\n\r\nقسمت يكم - دلائل تجرّد نفس\r\n\r\nبراى بررسى دلائل تجرّد نفس و وجود استعدادهاى نهفته در آن ، دو مقدّمهء ضرورى را متذكَّر مىشويم :\r\nمقدّمهء يكم - بيان مختصرى از نظريّه اى كه منكر تجرّد نفس و استعدادهاى نهفته در آن مىباشد .\r\n","description":"","footnote":"","page_name":" 136 ","page_number":136},
  {"content":"\r\nمقدّمهء دوم - اثبات اين حقيقت كه رعب و حسّاسيّت در بارهء اصطلاح تجرّد و استعدادهاى نهفته در نفس بى جا و بىمورد است .\r\n\r\nمقدّمهء يكم - بيان مختصرى از نظريّه اى كه منكر تجرّد نفس و استعدادهاى نهفته در آن مىباشد\r\nاز روزگاران قديم تا كنون عدّه اى از اشخاص منكر تجرّد نفس و استعدادهاى نهفته در آن بوده و از پذيرش وجود حقيقى در درون آدمى كه بالاتر از پديده‌هاى طبيعى بوده باشد ، سرباز زده و گفته‌اند : در وجود انسانى جز همين اعضاى مادّى و طبيعى كه تسليم قوانين مخصوص به خود مىباشند ، چيز ديگرى واقعيّت ندارد . اعضاى مادّى و طبيعى وجود انسانى با تركيبات خاصى كه دارند ، منشأ فعّاليّتها و بازتابها و ديگر پديده هائى مىباشند . اين گروه اصل خود نفس را منكرند چه رسد به اين كه تجرّدى داشته باشد . و كلمه اى را كه برخى از گذشتگان بجاى « تركيبات خاصّ اعضاى جسمانى » به كار برده‌اند عبارت است از كلمهء « مزاج » . صدر المتألَّهين چنين مىگويد : إنّ من النّاس من ذهب إلى أنّ النّفس هى المزاج و يدلّ على فساده براهين ( 1 ) \r\n( كسانى از مردم اين نظريّه را انتخاب كرده‌اند كه نفس همان مزاج است و دلائلى وجود دارد كه بطلان اين نظريّه را اثبات مىنمايد ) .\r\nصدر المتألَّهين هفت دليل براى اثبات اين كه نفس غير از مزاج است ، آورده است كه بعضى از آنها بسيار محكم و قابل انتقاد نيست . صدر المتألَّهين در ص 20 در بارهء دور نگهداشتن اين مسئلهء مهمّ از مناقشات لفظى ، سخنى دارد كه ما در مقدّمهء دوم آن را متذكَّر خواهيم شد . براى توجيه و تفسير اين نظريّه\r\n","description":"","footnote":" ( 1 ) . الاسفار الاربعة - الجزء الأوّل من السّفر الرّابع مجلَّد هشتم چاپ تهران ص 28 ","page_name":" 137 ","page_number":137},
  {"content":"\r\nدو كار عمده انجام گرفته است : كار يكم - كوشش براى تفسير هرگونه پديده و فعّاليّتهاى درونى براى اثبات اين كه اين امور از كيفيّات و جلوه‌ها و تموّجات طبيعى است كه از مادّه بروز مىنمايد .\r\nكار دوم - تلاش پيگير براى انكار تجرد نفس و تجرّد هر موضوعى كه از طرف معتقدين به عنوان مجرّد تعبير شده است .\r\nبى نتيجه بودن كوشش براى اثبات اين كه هر گونه پديده و فعّاليّتهاى درونى ، كيفيّات و جلوه‌ها و تموّجات طبيعى مادّه است ، از آن جهت است كه اينان با هر عينك مكتبى هم كه وارد ميدان بررسى شوند ، نمىتوانند « خود سازمان بندى » حيات را مورد كوچكترين ترديد قرار بدهند . امروزه قانون « خود سازمان بندى » براى زيست شناسان مانند يك امر بديهى تلقّى شده و بعنوان اساسىترين مختصّ حيات تلقّى شده است . از آن جمله واقعيّاتى كه قانون فوق را به خوبى اثبات مىكند ، تفاوت بسيار واضح ما بين حركت برونى و حركت جاريه در درون حيات است . بعنوان مثال اگر مقدارى غبار را تدريجا در يك شيشه اى بريزيم در حالى كه از هر گونه عامل خارجى مانند هوا و محرّكهاى ديگر بدور باشد ، مشاهده خواهيم كرد كه حركت مجموعى ذرّات آن غبار به پائين شيشه مىباشد ، در صورتى كه هر يك از ذرّات غبار را كه با دستگاهى بزرگ كننده ( ميكروسكپ ) زير نظر بگيريم ، خواهيم ديد حركت هر يك از اين ذرّات نه ثابت است و نه سمت معيّن و قابل پيش بينى را در پيش مىگيرد . اين جريان در ذرّات عناصر راديو آكتيو نيز وجود دارد به اين معنى كه يك عنصر راديو آكتيو تدريجا ذرّاتى را از خود صادر مىكند ، ولى براى صدور هر يك از ذرّات نه زمان معيّن و نه سمت حركت معيّنى را مىتوان پيش بينى نمود . با اين حال ، صدور ذرّات و تبدّل عنصر راديو آكتيو به سرب قطعى است . ولى در ماهيّت حيات وضع غير از اين است : وقتى كه توزيع و\r\n","description":"","footnote":"","page_name":" 138 ","page_number":138},
  {"content":"\r\nقرار گرفتن سلَّولها را در بدن مورد توجّه قرار مىدهيم ، مىبينيم در هر سلَّول يك يا دو عدد از كرموزومها وجود دارد كه مانند ادارهء مركزى در مركز سلَّول قرار گرفته است و مديريّت فعّاليّتهاى سلَّول را به عهده گرفته است .\r\nشرودينگر در كتاب « حيات چيست ص 71 » مىگويد : « شايد بتوان آن را تشبيه كرد به سازمان ادارى وسيع كه در هر نقطه شعبه اى داشته و اين شعبه‌ها با زبان ثابت و با علائم ثابت با يكديگر در تماسّند و يك كشور بزرگ را مىگردانند اين يك توضيح فوق العاده است كه بيشتر به شعر شباهت دارد تا به علم ، ولى از تصوّرات شاعرانه برنخاسته است ، بلكه از توجّه و مشاهدهء كامل علمى حاصل شده است .\r\nاين شكل جديد شكل تعداد كمى از اتمها است كه با تماسّ بين خود و با نقشى كه بازى مىكنند يك سازمان منظَّم را اداره مىكنند كه ممكن است آن را تعجّبآور بيابيم و يا آن را موجّه بدانيم كه تعداد كمى از آتمها با طرز قرار گرفتن خود با مشكلى كه قبلا هرگز با آن روبرو نبوده‌ايم بتواند اعمال منظَّمى انجام بدهد . اين شكل فقط در موجودات زنده وجود دارد هرگز فيزيكدان يا شيمىدان با چنين پديده اى در جائى غير از موجودات زنده روبرو نبوده‌اند ، در همين مأخذ مىگويد : « نكتهء ديگرى كه در اينجا به ياد ما مىافتد ، اينست كه آيا دقّت عمل ژنها در چه حدّ است و آيا حتّى اگر فورمول را در بارهء آن به كار ببريم ، بازگوى دقّت واقعى عمل ژنها مىباشد يا نه و آيا ژنها واقعا در طول مدّت زمان وظيفهء خود را با چه نسبتى و با چه دقّتى انجام مىدهند اين سؤال دوم را بايد بيشتر مورد توجّه قرار داد . پاسخ اين سؤال را براحتى مىدانيد با مراجعهء ساده اى به طبيعت مىتوانيد ببينيد كه خصوصيات ارثى با چه دقتى [ حتّى مىتوان گفت با دقّتى مطلق و بدون خطا 
  ] منتقل ميشوند » و در كتاب « حيات : طبيعت ، منشأ و تكامل آن تأليف آ . اى . اپارين - ترجمهء آقاى هاشم بنى طرفى چاپ چهارم ص 79 چنين آمده است : « اين نوع سازمان حيات را مىتوان به طريقى با سازمان يك اثر موسيقى ، مانند يك سمفونى ، مقايسه\r\n","description":"","footnote":"","page_name":" 139 ","page_number":139},
  {"content":"\r\nكرد كه موجوديّت واقعى آن به توالىها و هماهنگىهاى معيّن تك تك صداها بستگى دارد و كافى است كه اين توالى برهم بخورد تا در نتيجهء آن سمفونى خراب شود و ناهماهنگى و بىنظمى جاى آن را بگيرد .\r\n» البتّه بديهى است كه اگر ما حقيقتى را بعنوان « خود » ( نفس ) يا هر اصطلاحى ديگر كه بازگو كنندهء عامل مديريّت توالىها و هماهنگىهاى معيّن تك تك پديده‌هاى زيست را ناديده بگيريم ، مجبور خواهيم گشت كه معتقد شويم كه هر يك از مجموع پديده‌هاى متوالى و هماهنگ در مجموع سمفونى حيات داراى اراده اى هستند كه زمان و خواستهء همديگر را مىفهمند و اين يك نوع متافيزيك گرائى است كه منكرين « خود » ( نفس ) از آن گريزانند . به همين جهت است كه آقاى اپارين در صفحه 61 از كتاب فوق چنين مىنويسد : « تضمّن مقصود در سازمان اجسام زنده - اين خصلت جريان تأثير متقابل موجودات زنده و ملأ پيرامونشان و مهمّتر از همه ، سازگارى شگفتانگيز و مؤثّر سازمان اين تأثير متقابل با وظيفهء صيانت ذات و خود بازسازى سيستم تحت تأثير يك سلسله شرايط خارجى معيّن است ، يعنى آن چيزى را كه بسيار از مصنّفان به نام « سازش شكل با وظيفهء عمومى » يا « تضمّن مقصود » از ساختمان چنين دستگاهى ناميده‌اند ، چنان وضوح عينى دارد ، و چنان تأثير نيرومندى بر ديدگان بررسى كنندگان طبيعت زنده مىگذارد كه در اكثريّت ، حتّى گوناگونترين تعريفهاى حيات كه در طىّ قرون متمادى فرمول بندى شده و توسّط متفاوتترين مكتبهاى فلسفى و انديشه‌هاى علمى مطرح شده‌اند ، به نحوى از انحاء تجلَّى مىكند . وجود سازش شكل با وظيفهء عمومى در همهء موجودات زنده ، حتّى توسّط ارسطو ذكر شده است . او نخستين كسى بود كه توانست در نوشته‌هاى خود از مجموعهء وسيع مطالب زيست شناسى موجود آن زمان نتائج كلَّى بگيرد . ارسطو اين خاصّيّت مخصوص موجودات زنده را بعنوان « علَّت فعليّت غائى » بنيادى حيات ، يا اصلى كه هدفش در درون خودش است مشخّص ساخت .\r\n","description":"","footnote":"","page_name":" 140 ","page_number":140},
  {"content":"\r\nتعليمات ارسطو در بارهء « علَّت فعليّت غائى » تأثير خود را به شكلهاى مختلف در همهء تعريفهاى حيات به جاى گذاشته است . « علَّت فعليّت غائى » ارسطو در عقايد مختلف مذهبى و تعاليم فلسفى منعكس شده قرنهاى متمادى دوام يافت تا اين كه در آثار ر اينكه و دريش و ديگر پيروان معاصر ويتاليسم به قرن بيستم خودمان رسيد . . . انگلس نوشت : « يك كلام هست كه بايد در مورد همهء ارگانيسمها به كار برده شود و آن سازش است ، او سپس تعريف خويش را در بارهء حيات مىكند و چنين مىگويد : « حيات يك طرز وجودى آلبومينى است كه اساسىترين خصيصهء آن خودسازى پيوستهء تركيبات شيميائى آن موادّ به وسيلهء تغذيه و دفع است » در عبارت فوق با كمال وضوح واقعيّت داشتن « خود » ( نفس ) اثبات مىگردد . بعنوان مثال اين جمله را مورد دقّت قرار بدهيم : « و مهمّتر از همه ، سازگارى شگفتانگيز و مؤثّر سازمان اين تأثير متقابل با وظيفهء « صيانت ذات » و « خود بازسازى » سيستم تحت تأثير يك سلسله شرائط خارجى معيّن است » همچنين از عبارات فوق « وجود سازش شكل با وظيفهء عمومى » « اساسىترين خصيصهء آن ( حيات ) خودسازى » با دقّت در عبارات فوق ترديدى نمىماند در اين كه در همهء جانداران و در حدّ اعلاى آنها كه انسان است يك مديريّت هدفدار و فعّال غائى وجود دارد كه جانداران را از قلمرو پديده‌ها و فعّاليّتهاى فيزيكى و شيميائى بالاتر مىبرد .\r\n\r\nمقدّمهء دوم - حسّاسيّت نابجا در بارهء اصطلاح تجرّد و مجرّد و مانند آنها\r\nشايد بعضى از مطالعه كنندگان محترم با ديدن عنوان بحث كه عبارتست از حسّاسيّت نابجا در بارهء اصطلاح مجرّد ، در شگفتى فرو روند كه آيا واقعا امكان دارد كه در اين دنيا كسانى پيدا شوند كه در بارهء يك كلمه كه داراى معنائى است كه در قرون و اعصار متمادى در مغزهاى بشرى چه مستقيما و چه بطور غير مستقيم در جريان بوده است ، حسّاسيّت داشته باشند آرى ، چنين كسانى\r\n","description":"","footnote":"","page_name":" 141 ","page_number":141},
  {"content":"\r\nپيدا ميشوند نه تنها از مردم معمولى ، بلكه اين حسّاسيّت را از بعضى اشخاصى كه بر چسب دانش به پيشانى زده‌اند ، سراغ داريم ، پس از مطالعهء اين چند سطر خواهشمنديم فورا به كتاب انديشه‌هاى فرويد تأليف ادگارپش ص 92 مراجعه فرمائيد ، در آن صفحه مضمون اين عبارت را بخوانيد : « من از طرح مسائل توزين ناپذير خود را ناراحت مىيابم و من به اين ناراحتى همواره اعتراف مىنمايم » به نظر مىرسد اين آقاى ناراحت فقط از طرح مسائل و موضوعات معنوى مانند حقائق مذهبى و عرفانى و كمالات والاى انسانى ناراحت بوده است ، نه هر حقيقت توزين ناپذير ، زيرا همه مىدانند كه شغل و حرفهء هر روانكاو و روانشناس و روانپزشك با مسائل و موضوعات توزين ناپذير روانى است . امثال اين اشخاص كه متأسّفانه چراغهائى نيمه روشن بدست مشغول تعيين تكليف براى واقعيّات عالم هستى و مخصوصا به انسان مىباشند ، صدها هزار انسانهاى وارسته از انبياء گرفته تا حكما و اولياء اللَّه را غوطه ور در خيال پنداشته و خود را دانشمند ناميده و رهروان دانش را تعليم و تربيت مىفرمايند آيا اعتراف به « احساس ناراحتى در موقع طرح موضوعات توزين ناپذير » اعتراف به بيمارى مغزى نيست اين بيماران مىخواهند بيماريهاى ناشى از عقده‌هاى روانى و آلرژىهاى مغزى بشر را معالجه فرمايند از روزگاران گذشته تا كنون اشخاصى بوده‌اند كه همهء واقعيّات عالم هستى را در محسوسات و همهء عوامل درك را در حواسّ طبيعى منحصر ميكنند .\r\nاينان با كمال آسودگى خاطر از « نمىبينم » ، پس « نيست » را نتيجه مىگيرند بنا بر اين ، حتما اكتشافاتى كه در گذرگاه زمان بوسيلهء بعضى از مغزهاى نوابغ بروز مىكنند ، بدان جهت كه براى مردمى كه اطَّلاعى از آن اكتشافات ندارند ( محصول آن اكتشافات براى آنان محسوس نبوده است ) لذا بايد بگوئيم : كه حقائق اكتشاف شده از عدم بوجود آمده‌اند اگر ما از شكَّاكانى كه حتّى در بارهء هستى خود هم ترديد دارند قطع نظر كنيم كه مىگويند : « چون حواسّ\r\n","description":"","footnote":"","page_name":" 142 ","page_number":142},
  {"content":"\r\nخطا مىكنند ، پس اعتبارى براى حواسّ نيست « هيچ عاقلى را سراغ نداريم كه ضرورت قاطعانهء بهره بردارى از حواسّ را منكر شود و يا ترديدى در آن داشته باشد . به همين جهت است كه اوقات خود را براى اثبات اين ضرورت بيهوده تلف نمىكنيم .\r\nآنچه كه در اين مبحث مورد دقّت و بررسى بايد قرار بگيرد ، اينست كه وقتى مىگوئيم : « نفس مجرّد است ، عقل مجرّد است ، روح مجرّد است » منظور ما چيست آيا منظور ما اين است كه نفس و عقل و روح حقائقى هستند بر ضدّ همهء حقائق هستى و داراى قوانينى هستند بر ضدّ قوانين هستى نه هرگز هيچ كسى در بارهء مجرّدات چنين تخيّلات بىمعنى به راه نينداخته است . چگونه مىتوان گفت مجرّد حقيقتى است ضدّ همه حقائق هستى ، در صورتى كه هر مجرّدى بهر درجه اى هم كه تجرّد داشته باشد ، بالاخره در پهنهء هستى است و باصطلاح ديگر موجى از هستى است و چگونه مىتوان گفت مجرّد قوانينى دارد بر خلاف همهء قوانين هستى ، با اين كه همهء قوانين حاكمه بر هستى با همديگر در حال ارتباطند ، نه در تضادّ كشنده . براى مغزهائى كه از حسّاسيّتهاى نابجاى بعضى از دانش فروشان حرفه اى متأثّر شده و با كمال صفاى درونى گمان كرده‌اند آن مبتلايان به حسّاسيّت ، واقعا از روى دانشگرائى و واقع بينى مجرّدات را نفى مىكنند ، اين توضيح و تمثيل بجا است كه وقتى مىگوئيم : لذّت يك پديدهء تجريدى است . نمىخواهيم بگوئيم : لذّت حقيقتى است در خلأ محض و غير قابل تفسير علمى . بلكه مىگوئيم : لذّت پديده ايست در درون انسانى كه واقعيّت دارد و انگيزه هائى معيّن لذّتهاى مخصوصى را در درون ما بنام انبساط روانى بوجود مىآورند ، ولى اين پديده نه شكل دارد نه وزن دارد و نه رنگ و نه طعم و بو و نه مشخّصات فيزيكى ديگر . حالا اگر اين پديده را چنين توصيف كنيم كه لذّت پديده ايست روانى و مجرّد از شكل و وزن و رنگ و ديگر مشخّصات فيزيكى ، آيا اين گفتار غير علمى است اگر بگوئيم\r\n","description":"","footnote":"","page_name":" 143 ","page_number":143},
  {"content":"\r\nانديشه آن فعّاليّت مغزى است كه نه رنگى دارد و نه طعمى و نه بوئى و نه شكل و وزنى و نه ساير مشخّصات فيزيكى ديگر ، آيا اين يك سخن غير علمى است يك مثال ديگر را در بارهء دريافت زيبائى در نظر بگيريم : ما با مشاهدهء يك دسته گل زيبا ، تأثر لذّت بخشى در درون خويشتن احساس مىكنيم كه مىتوان آن را لذّت زيبايابى ناميد . حال اگر به تماشاى يك منظرهء طبيعى بسيار بزرگ و در حدّ اعلاى زيبائى بپردازيم ، مسلَّم است كه اين دفعه لذّت حاصل از تماشاى آن منظره خيلى شديدتر و عالىتر از تماشاى يك دسته گل زيبا خواهد بود .\r\nآيا شما مىتوانيد بگوئيد اين لذّت مثلا 441 برابر لذّت دريافت شده از تماشاى يك دسته گل زيبا مىباشد يعنى آيا لذّت حاصله از تماشاى منظرهء طبيعى بسيار بزرگ را مىتوان به 441 جزء تقسيم نموده و هر يك از آن اجزاء را مساوى لذّت حاصله از تماشاى يك دسته گل محسوب بداريم يك مثال ديگر را هم در نظر بگيريم كه براى توضيح مبحث ما بسيار مفيد است . آن مثال اينست كه وقتى كه ما ديدار يك دوست را در حال عادى مىخواهيم يعنى اشتياق و ارادهء آن ديدار در درون ما بوجود آمده است ، حال فرض كنيم آن دوست عزيز ما بيمار شده است و رفتن من به عيادت آن دوست بيمار از جهات متعدّدى لزوم پيدا كرده است ، مثلا پزشك معالج بيمارى او را تنها من مىتوانم براى معاينه و مداواى او ببرم و رفتن به ديدار وى موجب آرامش و تسلَّى خاطر او هم خواهد گشت و غير ذلك . مسلَّم است كه ارادهء حاصله از مجموع انگيزه‌هاى فوق بسيار شديدتر و عالىتر است از ارادهء ديدار آن دوست در حال عادى .\r\nآيا مىتوان اين ارادهء شديد و عالىتر را به اراده هايى تجزئه كرد كه يكى از آنها ارادهء ديدار دوست در حال عادى بوده باشد بديهى است كه هيچ عاقلى چنين احتمال را نمىدهد . حال اگر بگوئيم : اراده مجرّد از كمّيّت قابل تجزئه به مقادير كوچكتر است ، خلاف واقع گفته ايم\r\n","description":"","footnote":"","page_name":" 144 ","page_number":144},
  {"content":"\r\nخلاصه بايد گفت : همهء انسانها در تمام لحظات زندگىشان با پديده‌هاى مجرّد سر و كار دارند ، ولى به جهت پذيرش اصول پيش ساخته و توجيهات جبر مكتبى از به كار بردن كلمهء تجريد و تجرّد در بارهء آنها امتناع مىورزند\r\n\r\nمقصود از مجرّدات حقائقى از همين هستى است با هويّتى والاتر\r\nدر مبحث گذشته اشاره كرديم به اين كه اعتقاد به وجود مجرّدات در قلمرو هستى ، اعتقاد به ضدّ هستى نيست ، چنان كه پذيرش قوانين مخصوص بر مجرّدات ، اعتقاد به قانون شكنى در وجود نيست . در آن هنگام كه تركيبات موادّ شيميائى و فيزيكى براى بروز حيات در جهان هستى فعّاليّت مىكنند ، چنين نيست كه آن موادّ مىخواهند حقيقتى را كه نوع مخالف آنها است ( زيرا حيات احساس و حركت و خودگرائى دارد ) بر ضدّ همهء حقائق هستى بوجود آورده و قوانين مربوط به پديدهء حيات را كه غير از قوانين حاكم بر آنها است ، بوجود آورده و با آنها در معركهء تضادّ نابود كننده قرار بدهند . يك دانشمند آگاه مىداند كه معناى هستى همين است كه داراى تنوّعات مختلف بوده و براى هر يك از انواعش احكام و قوانين خاصّى وجود دارد . وقتى كه پديدهء حيات در پهنهء هستى بروز مىكند ، خاصّيّت احساس و توليد مثل و حركت و خودگردانى در آن حيات بروز مىكند كه نمىتوان آن خواصّ را با مراحل پيشين كه از آنها عبور كرده است ، مقايسه نمود در عين حال همان خواصّ تابع قوانين و احكام مخصوص به خويش است كه با تعيّن و كيفيّت مخصوصى از قوانين عمومى حاكم بر هستى مانند قانون علَّيّت و غير ذلك عمل مىكنند .\r\nيك جاندار با ديدن جاندار قوىتر و درنده براى حفظ حيات خود فرار مىكند و پناهگاهى براى خود مىجويد ، در صورتى كه يك قطعه كلوخ با سرازير شدن يك سنگ بزرگ كه آن را خاك خواهد كرد نمىگريزد و زير سنگ مبدّل به گرد و خاك مىگردد ، و چنان كه عدم فرار كلوخ از سنگ و مبدّل شدنش به خاك ، قانون\r\n","description":"","footnote":"","page_name":" 145 ","page_number":145},
  {"content":"\r\nطبيعى كلوخ در عالم هستى است ، همچنين فرار حيوان ضعيف از جلو حيوان قوىّ و درنده قانون هويّت طبيعى حيات است كه ساخت ذهنى هيچ انسانى نيست .\r\nبدين ترتيب پذيرش وجود نفس يا عقل يا روح مجرّد كه مستند به دلائل قطعى است ، به هيچ وجه مستلزم پذيرش موضوعاتى ضدّ واقع و ساختهء ذهن نيست ، چنان كه برتر بودن آنها از اصول كمّى و كيفيّات محسوسهء نمودهاى فيزيكى يك فرض عارى از حقيقت نيست . پس ما بايد بجاى افراط گرى در جهان شناسى كه مىگويد : « اصلا ما واقعيّتى جز من در عالم هستى نداريم » و بجاى تفريط گرى كه مىگويد : « ما موجوداتى برتر از محسوسات فيزيكى بنام مجرّدات نداريم » ، بايد تنوّع حقائق را بپذيريم و وجود آنچه را كه در عالم هستى داراى واقعيّت است قبول كنيم ، اگر چه اجبارى براى تقيّد به اصطلاح مخصوصى مانند تجرّد و مجرّد نداشته باشيم .\r\nاكنون مىپردازيم به بيان برخى از دلائل تجريد . البتّه اين دلائل قطعا جنبهء نمونه اى دارد ، زيرا بعضى از فضلاء مىگويند : تعداد دلائل تجرّد نفس در حدود شصت دليل مىباشد .\r\n\r\nدليل يكم - خودداورى -\r\nما مىتوانيم به اضافهء آگاهى بهمهء اجزاء و اعضاء برونى و فعّاليّتها و نيروهاى درونى همهء آنها را مورد موازنه و مقايسه و قضاوت قرار بدهيم . عامل اين موازنه و مقايسه و قضاوت نمىتواند يكى از آن اجزاء و فعّاليّتها و نيروهاى برونى و درونى بوده باشد ، زيرا فرض اينست كه ما همهء آنها را مورد موازنه و مقايسه و قضاوت قرار داده‌ايم . احتمال اين كه عامل عمليّات مزبور يك فعّاليّت خيالى است ، بىاساستر از آن است كه نيازى به بحث داشته باشد . زيرا هيچ انسان رشد يافته اى نمىتواند بدون تحقيق و تأمّل در بارهء كمّيّت و كيفيّت تعقّل و انديشه و احساسات و عواطف و اراده و حذف و انتخاب در انگيزگى علل و تجسّم و نبوغ و ديگر امكانات جسمانى و روانى\r\n","description":"","footnote":"","page_name":" 146 ","page_number":146},
  {"content":"\r\nو هماهنگ ساختن آنها ، موفّق به رشد و كمال بوده باشد . فرض مىكنيم كه اين عامل يكى از فعّاليّتهاى مغزى ما است كه هنوز شناخته نشده است .\r\nبسيار خوب ، اگر مسئله در همين جا خاتمه پيدا ميكرد ، دليل خود داورى را ناتوان از اثبات ادّعاى تجرّد مىنمود ، ولى ما بطور تجربى و قابل مشاهده مىبينيم كه در صورت احتمال اشتباه و خطا در عمل موازنه و مقايسه و قضاوت ، عامل عمليّات مزبور مورد داورى قرار مىگيرد ، يعنى ما مىتوانيم خود عامل را مورد بررسى و داورى قرار بدهيم و ببينيم آيا آن عامل در عمليّات مزبور بخطا رفته است يا نه اين عامل و يا به اصطلاح ديگر داور دوم قطعا ما فوق همهء اجزاء و فعّاليّتهاى برونى و درونى است . بدين ترتيب امكان صعود به عامل و داورى سوم نيز وجود دارد . ( 1 ) \r\n\r\nدليل دوم - علم حضورى -\r\n( خودآگاهى ) آگاهى نفس به ذات خويش ، يعنى حضور نفس براى خود . اين پديده تا كنون مورد ترديد هيچ كس قرار نگرفته است . معناى اين پديده آن است كه هر انسانى كه از اعتدال مغزى و روانى برخوردار باشد ، ميداند كه چنان كه به هر يك از اجزاء و اعضاء و فعّاليّتهاى درونى و برونى و مجموع آنها ، آگاهى پيدا مىكند ، مانند آگاهى به دستش ، پايش ، سرش ، خيالات و تفكَّرات و عواطف و خواسته هايش ، همچنين به حقيقتى\r\n","description":"","footnote":" ( 1 ) . فيلسوف و محقّق بزرگ خواجه نصير الدّين طوسى اين دليل را بيك شكل ديگر در كتاب اخلاق ناصرى چاپ انتشارات خوارزمى چاپ دوم 1360 ص 53 چنين بيان نموده است : و نفس همهء حواسّ را بيك دفعه ادراك كند و حكم كند كه اين آواز از فلان مبصر مىآيد و اين مبصر را آواز نه اين باشد ، و همچنين ادراك كند كه قوّت هر حاسّه اى چيست و ادراك او كدام است و اسباب و علل اغلاط حواسّ را استنباط كند و ميان حقّ و باطل از احكام ايشان تميز كند ، پس بعضى را تصديق كند و بعضى را تكذيب و معلوم است كه اين علوم او را به توسّط حواسّ حاصل نيامده است ، چه آنچه حسّ را نبود ديگرى از او استفاده نتواند كرد و چون حكم او مكذّب حسّ بود ، آن حكم از حسّ نگرفته باشد . پس ظاهر شد كه نفس انسانى غير حواسّ جسمانى است ، بلكه شريفتر از آن است و در ادراك كاملتر . ","page_name":" 147 ","page_number":147},
  {"content":"\r\nبنام من ، يا ذات ، نفس ، خود يا شخصيّتش نيز آگاهى پيدا مىكند . آگاهى به خود احتياجى به وساطت ديگر شرايط و عوامل درك ندارد و اين آگاهى مستقيما متعلَّق به خود مىباشد . ممكن است بعضى اشخاص چنين گمان كنند كه انسان در اين آگاهى توجّه به اجزاء تشكيل دهندهء موجوديّت خويش داشته و خيال مىكند كه بيك حقيقت مستقلَّى بنام من يا نفس ، خود ، شخصيّت دارد . پاسخ اين اعتراض روشن است ، اوّلا آگاهى بر همهء اجزاء تشكيل دهندهء مجموع موجوديّت انسان ، خود دليل آن است كه عامل اين آگاهى بالاتر از همهء اجزاء موجوديّت انسانى است كه بر آنها اشراف پيدا كرده است .\r\nو اين مطلب را از دليل اوّل كه اقامه كرديم ، مىتوان استفاده كرد .\r\nثانيا - اين آگاهى و دريافت تجزئه به اجزاء تشكيل دهندهء مجموع نمىگردد ، يعنى چنان نيست كه اگر مثلا انسان دست نداشته باشد ، آگاهى و دريافت متعلَّق به يك خود بىدست خواهد بود . ثالثا - در موقع بوجود آمدن پديدهء مزبور ، اصلا اجزاء تشكيل دهندهء مجموع مورد توجّه نيست ، چه رسد به اين كه مورد آگاهى و دريافت بوده باشد اين همان مشاهدهء تجربى است كه ابن سينا به آن تذكَّر داده و به برهان « انسان معلَّق » معروف است . ابن سينا چنين مىگويد : « خود را چنان در نظر بگير كه بدنت سالم و تعقّل تو صحيح است با چشمهاى بسته و انگشتان و دستها و پاها باز و از بدن و از يكديگر بازند . اين وضع را در هوائى كه حرارتش مساوى حرارت بدنت باشد و در فضائى ساكت و آرام داشته باش كه نه بدنت به چيزى وابسته است و نه تفكَّراتت و چنين پندار كه ناگهان چنين آفريده شده اى ، در اين هنگام است كه به وجود خود آگاه بوده و از همه چيز ناآگاه مىباشى . » حال اين مسئله مطرح مىشود كه يك حقيقت بدون تجزئه و تقسيم چگونه مىتواند در همان حال كه درك شونده است ، درك كننده نيز بوده باشد ، مانند اين كه آيينه اى را فرض كنيم كه بدون امكان خم شدن به روى خويشتن ، خود را نشان بدهد و به عبارت شيخ محمود شبسترى -\r\n","description":"","footnote":"","page_name":" 148 ","page_number":148},
  {"content":"\r\n\r\nتو چشم عكسى و او نور ديده است\r\nبه ديده ديده را ديده كه ديده است\r\n\r\nو اين پديده از مختصّات تجرّد از مادّه و مادّيّات كه در درون آدمى قابل مشاهده است .\r\n\r\nدليل سوم -\r\nدريافت زيبائى كلَّى ( يا مطلق ) كه قابل تطبيق به زيباييهاى متنوّع و بىشمار است ، مانند دسته گل زيبا ، صورت زيباى انسان ، زيبائى آبشار ، زيبائى شب مهتاب ، زيبائى آسمان ، زيبائى شكوه هستى ، زيبائى نمودهاى هنرى بسيار متنوّع ، زيبائى نمودهاى عاطفى مادران به كودكان خود ، زيبائى ارواح اخلاقى و وارستگان از صفات و پديده‌هاى پست حيوانى .\r\nاين زيبائى كلَّى يا ( مطلق ) كه قابل انطباق بر انواع بسيار متفاوت از نظر نوع و جنس مىباشد ، به هيچ وجه مربوط به مشاهدهء مقدارى از زيباييهاى عينى نمىباشد ، زيرا آنها مشابه همديگر نيستند و مانند افراد يك كلَّى واحد نمىباشند ، مانند حسن و حسين و حميد و رضا كه افراد يك كلَّى واحد بنام انسان هستند و همهء آن افراد در نوع كلَّى انسانيّت مشترك مىباشند ، در صورتى كه زيبائى يك دسته گل هيچ شباهتى به زيبائى صورت انسان ، و زيبائى آبشار و شب مهتاب ندارد . با اين حال انسان در مشاهدهء هر يك از انواع يا اجناس بينهايت زيباييها يك حقيقت مطلق را بر همهء آنها تطبيق مىنمايد . يعنى زيبائى گل را مىبيند مىگويد : اين زيبا است و شب مهتاب را مىبيند ، مىگويد : اين زيبا است . نمودهاى عاطفى و نگاههاى زيباى مادران را بكودكان خود كه در بغل گرفته و آنان را مىبويند و مىبوسند ، مىبيند مىگويد : اينها پديده‌هاى زيبا هستند ، يك انسان وارسته از كثافات خودخواهى و خودكامگىها را مىبيند ، مىگويد ، اين انسان چه روح زيبائى دارد . حال اين سؤال مطرح است كه عامل دريافت كنندهء اين زيبائى كلَّى يا مطلق چيست اگر گفته شود انعكاس از نمودهاى عينى است ، پاسخش اينست كه اگر انعكاس از نمودهاى\r\n","description":"","footnote":"","page_name":" 149 ","page_number":149},
  {"content":"\r\nعينى بود ، مىبايست در موقع مشاهدهء زيباييهاى جديد كه قبلا نديده بود ، به شمارهء هر يك از آنها يك مفهوم كلَّى زيبائى را در ذهن خود دريافت نمايد ، در صورتى كه بدون كمترين ترديد آنچه كه از همهء زيباييها دريافت مىشود ، تطبيق بيك زيبائى كلَّى و مطلق مىگردد . بنا بر اين ، هيچ راهى براى تفسير كلَّى و مطلق زيبائى در درون آدمى نمىماند مگر اين كه بگوئيم : اين نفس مجرّد آدمى است كه بدون احتياج به مشاهدهء همه انواع متخالف زيباييهاى هستى ، بانگيزگى مشاهدهء هر مورد آن كلَّى و مطلق زيبائى را در مىيابد و آن را بر هر يك از زيباييها كه مىبيند تطبيق مىنمايد . اين نظريّهء بسيار قابل توجّه از افلاطون است كه بعدها هگل با تفاوت اندكى آن را مطرح نموده و مىپذيرد ، به اين ترتيب كه هر اندازه تجلَّى ايدهء كلَّى در يك نمود عينى بيشتر بوده باشد ، آن نمود زيباتر است .\r\n\r\nدليل چهارم -\r\nثبات نفس يا من - عدّه اى از دانشمندان علوم انسانى اين دليل را براى اثبات تجرّد نفس مطرح نموده‌اند . و مىتوان گفت اين دليل از اهمّيّت خاصّى برخوردار مىباشد .\r\nتوضيح دليل ثبات من چنين است كه با اين كه بدن انسان با همهء اجزائش در تغيير و دگرگونى دائمى است ، حقيقتى در درون او ثابت است كه از دستبرد آن تغيّرات بدور است . اين ثبات يك امر خيالى نيست ، بلكه واقعيّتى است كه هم هر انسانى آن را در خويشتن درميابد و هم بيان كنندهء موجوديّت او در ارتباط با ديگر انسانى و حوادثى است كه از او سر مىزند ، انسانى كه در آغاز دوران درك و تميز يك انسان را كشته است ، در ساليان هشتاد و نود كه صدها بار دگرگونى در بدن وى بوجود آمده است ، ميداند كه قاتل او است و همچنين همهء مردم كه از حادثهء مزبور اطَّلاع پيدا كرده‌اند ، او را قاتل مىدانند چنان كه از نظر استحقاق مجازات [ در صورت وجود شرائط 
  ] او را مستحقّ مجازات مىدانند و هرگز نه گوش بسخن هراكليتوس مىدهند كه مىگويد :\r\n","description":"","footnote":"","page_name":" 150 ","page_number":150},
  {"content":"\r\n« من دو بار بيك رودخانه وارد نشدم » و نه گوش به اين مطلب مىدهند كه تا كلمهء اوّل يعنى موضوع قضيّه مانند « اين سيب » به آخر برسد ، همان موضوع ( اين سيب ) تغيير پيدا كرده و در ذهن گوينده براى ارتباط دادن محمول ( شيرين ) براى ساختن قضيّهء « اين سيب شيرين است » جز سايه اى از آنچه در آغاز كلمهء اوّل ( اين سيب ) چيزى نمانده است ، بلكه با كمال قاطعيّت او را به محاكمه كشيده و مجازات را در بارهء او اجرا مىنمايند .\r\nممكن است بعضى از اشخاص بگويند : اين يك فعّاليّت مربوط به حافظه است كه قاتل پس از نود سال مثلا قتل را به من فعلى خود اسناد مىدهد ، يعنى حادثهء مزبور در حافظه يا باصطلاح بعضى ديگر در ناخودآگاه بايگانى شده و پس از ساليان متمادى مىتواند مورد توجّه و آگاهى قرار بگيرد . پاسخ اين اعتراض خيلى روشن است ، زيرا اوّلا چنان كه گفتيم : انسان قاتل از آن جهت كه در حافظهء وى جنايت ثبت شده است ، خجل نيست ، چنان كه هيچ كس از ثبت شدن صدها جنايت در حافظه كه ديگر انسانها مرتكب شده‌اند ، پشيمان و خجل نيست ، زيرا عامل جنايت او نبوده است ، اگر چه ممكن است به جهت داشتن روحيّهء انسانى و الا از هر گونه جنايتى كه حتّى در دورترين نقاط دنيا اتّفاق مىافتد ، متأثّر و اندوهگين گردد ، ولى تأثّر و اندوه از پديده‌هاى زشت و وقيح كه از ديگران صادر مىشود ، غير از خجلت و پشيمانى از كار زشتى است كه از خود انسان صادر شده است . ثانيا - اگر ما موجوديّت طبيعى آدمى را به آب روان تشبيه كنيم ، اگر در سطح معيّنى از اين آب روان جوهر رنگى بريزيم كه آن سطح را رنگين كند ، بدان جهت كه آب مفروض در جريان است ، قطعا آن رنگ به جهت جريان آب با همان قطرات رنگين زائل شده ، و آبى كه پس از رفتن آن قطرات در جريان است آن رنگ را ندارد .\r\nحال اگر فرض كنيم در هنگامى كه سطح معيّن رنگين بود ، عكسى از آن سطح رنگين برداشتيم و آن را روى همان آب جارى نگه داشتيم ، آيا آب\r\n","description":"","footnote":"","page_name":" 151 ","page_number":151},
  {"content":"\r\nجارى با همان عكس رنگين مىشود حتّى بر فرض چنين كارى انجام بدهيم كه عكس آن سطح معيّن را در روى مادّه اى گرفته باشيم كه در تماسّ با آب متلاشى نشود و از بين نرود و آن عكس را در خود آب بطورى قرار داديم كه خود آب همان عكس رنگين را نشان بدهد ، آيا با اين فرض آب جارى منظور ما رنگين است در صورتى كه هم خود قاتل ميداند كه جويبار من او بوسيلهء جنايتى كه انجام داده است رنگين است و هم مردم در ارتباط با آن قاتل رابطهء خود را با قاتل منظور مىدارند . ثالثا - لازمهء عدم ثبات من در انسانها ، اينست كه بشر تا كنون هر كيفر و مجازات را براى جنايتكاران عملى كرده است ، مرتكب ظلم و جنايت شده است ، زيرا فرض اينست كه پس از گذشت لحظاتى از ارتكاب جنايت ، همهء موجوديّت جنايتكار دگرگون گشته و لذا انسان بيگناهى را كيفر و مجازات نموده است ، اگر چه اين انسان مانند چنگيزها و تيمور لنگهاى آسيا و نرونها و آتيلاها و سزار بورژياى اروپا هزاران مردم بيگناه را به خاك و خون غلطانده باشند البتّه اين مسئله كه چنان كه موجوديّت طبيعى و جسمانى انسان در تغيير و دگرگونى است همچنان من انسانى نيز در معرض دگرگونىهاى ارزشى يعنى از پستى به عظمت و يا از عظمت به پستىها مىباشد ، امرى است مسلَّم ، ولى اين دگرگونىها باثبات اصل من هيچ منافاتى ندارد .\r\n\r\nدليل پنجم -\r\nعمل تجريد با انواع متعدّدى كه دارد ، وجود عامل مجرّد در درون انسان را اثبات مىكند . مانند تجريد كلَّيّات و اعداد و بىنهايت و قضاياى انشائى مانند « اجتماع نقيضين با شرائط مذكور در قانون منطق محال است » و قضاياى رياضى و غير ذلك . بيان اين دليل چنين است كه ما مىتوانيم مفاهيمى را از افراد و مصاديق خارجى و عينى و تشخّصات آنها تجريد نموده و آن مفاهيم را بر همهء افراد محسوس و نامحسوس تطبيق كنيم . مانند مفهوم كلَّى انسان نه اين انسان مشخّص و آن انسان معيّن . اهمّيّت اين عمل تجريد به قدر اهمّيّت ارتباطات علمى با جهان واقعيّات است ، زيرا اگر عمل تجريد\r\n","description":"","footnote":"","page_name":" 152 ","page_number":152},
  {"content":"\r\nبراى احراز كلَّيّات وجود نداشته باشد ، هيچ قانون كلَّى براى هيچ علمى قابل تصوّر نخواهد بود و همه مىدانيم كه بنياد علوم بر قوانين كلَّى استوار است .\r\nوقتى كه مىگوئيم : « انسان بطور كلَّى توليد مثل مىكند » ، « انسان بطور كلَّى استعداد پذيرش تعليم و تربيت دارد » ، « هر فلزّى بطور كلَّى در درجه اى معيّن از حرارت ذوب مىشود » ، « هر كلّ بزرگتر از جزء خويش است » در حقيقت انسان را در دو قضيّهء اوّل بعنوان يك مفهوم كلَّى در نظر گرفته‌ايم بدون تقيّد به هيچ يك از قيود و مشخّصاتى كه افراد انسانى را مشخّص مىنمايند . همچنين مفهوم فلزّ در قضيّهء سوم يك امر ذهنى كلَّى است كه بر همهء فلزّات بدون قيد و تشخّص قابل تطبيق مىباشد . همينطور است كلّ در قضيهء چهارم يك مفهوم كلَّى تجريد شده اى است كه بر همهء كلّهاى مجموعى تطبيق مىگردد . حال علَّت و انگيزه‌هاى ابتدائى اين عمل تجريد چه بوده است ، احتياج به بحث مشروحى دارد كه فعلا مورد نياز ما نيست .\r\nهنگامى كه اين عمل تجريد را مورد تحليل قرار بدهيم به پنج موضوع يا پنج عنصر مهمّ مىرسيم كه بقرار زير است :\r\n\r\nعنصر يكم - ارتباط حواسّ و ذهن و ديگر وسائل شناخت با افراد و جزئيّات خارجى كه در بيرون از قطب ادراك كننده واقعيّت دارند .\r\nاگر چنين فرض كنيم كه يك انسان به عللى نتواند با خارج از قطب ادراك كننده اش با افراد و جزئيّات خارجى كه بيرون از حواسّ و ذهن و ديگر وسائل شناختش داراى واقعيّت مىباشند ، ارتباط برقرار كند ، عمل تجريد در ذهن او به فعليّت نخواهد آمد ، چنان كه اگر آب و آفتاب و موادّ تغذيهء زمينى نباشد ، بذرهائى كه در زمين كاشته شده است به فعليّت نخواهد رسيد .\r\n\r\nعنصر دوم - عمل تجريد است .\r\nبا كمترين توجّه در جريانات مغزى انسانى اين حقيقت قابل درك و مشاهده است كه جريانات مغزى ما به اضافهء انواعى از پديده‌ها دو نوع جريان بسيار اساسى دارد :\r\n","description":"","footnote":"","page_name":" 153 ","page_number":153},
  {"content":"\r\nنوع يكم - جريانى مشابه عكسبردارى و تصوير از اشكال و نمودهاى جهان عينى ، مانند عكسبردارى از ماه و درخت و ميز و انسان و سنگ و غير ذلك . [ البتّه همه مىدانيم كه اصطلاح عكسبردارى و انعكاس و تصوير و نقش و امثال اين كلمات كه داراى مفاهيم فيزيكى قابل رؤيت فيزيكى مىباشند نبوده و جز شباهتى نارسا ميان آن مفاهيم و انعكاسات ذهنى چيز ديگرى ديده نمىشود . 
  ] نوع دوم - فعّاليّتهاى ذهنى است . اين نوع جريانات نيز بنوبت خود بسيار زياد است ، مانند انديشه‌هاى منطقى و تجسيمها و تصميم و عمل انتخاب و غير ذلك . عمل تجريد از اين نوع فعّاليّتها است . يعنى مغز آدمى مىتواند با قدرتى كه دارد همه يا بعضى از تشخّصات و تعيّنات فردى و جزئى موضوعاتى را كه در جهان عينى ، همهء موجودات را در بر مىگيرد ، الغاء نموده و مفهومى عارى از آن تشخّصات و تعيّنات را در ذهن بوجود مىآورد . اين فعّاليّت را عمل تجريد مىنامند . گاهى اين عمل تجريد حالت صعودى پيدا مىكند ، مانند كلَّى مردها يا كلَّى زنها كه هر يك مفهومى تجريد شده از تشخّصات و تعيّنات موضوع خود مىباشد . آن گاه عمل تجريد در بارهء مجموع مردها و زنها انجام مىگيرد و مفهوم كلَّى در يك دائرهء وسيعتر يعنى با تجريدى بيشتر كه ما آن را تجريد درجهء دوم مىناميم بعنوان انسان در ذهن بوجود مىآيد . همين مفهوم كلَّى نيز با در نظر گرفتن انواعى ديگر از حيوانات مورد تجريد قرار گرفته در يك دائرهء وسيعتر يعنى با تجريدى بيشتر بعنوان حيوان در ذهن بوجود مىآيد . در اين موقع تجريد در درجهء سوم انجام گرفته است .\r\nدر اينجا مجبوريم بيك مسئلهء فوق العاده با اهمّيّت اشاره كنيم و آن اينست كه وقتى كه مغز شروع به تجريدهاى تصاعدى مىكند ، چنان كه در مثال بالا مىبينيم سرعت تجريد از درجهء اوّل به درجات بالا بقدرى تند است كه انسان گمان مىكند اصلا براى صعود به تجريد درجهء دوم كمترين حركتى انجام نگرفته است\r\n","description":"","footnote":"","page_name":" 154 ","page_number":154},
  {"content":"\r\nتا كمترين زمانى اشغال گردد . يعنى پس از تجريد مفهوم كلَّى مرد از افراد و مصاديق مردها يا تجريد مفهوم كلَّى زن از افراد و مصاديق زنها ، تجريد مفهوم انسان از هر دو افراد سلسلهء انسان ( مردها و زنها ) بدون حركت و فعّاليّت و عمل خاصّى انجام گرفته و مفهوم انسان يكباره در ذهن بروز كرده است .\r\nو اين يك گمان غلط است ، زيرا ما با كمال وضوح مىبينيم فرق است ميان فعّاليّت تدريجى ذهن در تجريد از كلَّىهاى محدودتر به كلَّىهاى وسيعتر كه قطعا حركتى در كار است ، نهايت امر سرعت اين حركت در تندى هرگز با سريعترين حركات فيزيكى مثلا سرعت حركت نور قابل مقايسه نمىباشد ، و آن فعّاليّت تجريدى كه بدون حركت از كلَّىهاى محدودتر ، بيكبار كلَّى وسيعترى را در ذهن بوجود مىآورد . در اين صورت ممكن است قدرت تجريد مغزى بقدرى عالى باشد كه اصلا فعّاليّتى در ذهن بنام تجريد احساس نشود ، مانند مفهوم كلَّى وجود كه يك مغز مقتدر در تجريد مىتواند بمجرّد شنيدن اين كلمه ، همهء هستى را چه بوسيلهء آن اجزائى كه تا آن موقع شنيده است و چه اجزاء ديگرى را كه رابطهء تشابه ميان آنها به همديگر اضافه مىكند ، دريابد . اگر چه براى مغزهاى رشد يافته در حال وسيعترين تجريد فعّاليّتى احساس نشود ، با اين حال ، دريافت مفهوم آن كلَّى بدون حركت و فعّاليّت واقعى با نظر به تفاوت ميان كلَّىهاى مختلف ( مثلا مفهوم كلَّى سيب و مفهوم كلَّى وجود ) امكان ناپذير است .\r\n\r\nعنصر سوم - محصول عمل تجريد است\r\nمانند خود مفاهيم كلَّى و اعداد و بىنهايت و قضاياى انشائى مانند « اجتماع نقيضين [ با شرائطى كه در منطق آورده شده است 
  ] محال است » و قضاياى رياضى و غير ذلك . درست است كه هيچ يك از پديده‌هاى روانى حتّى عواطف و احساسات و هيجانها و لذائذ و آلام و تضادّهاى روانى بطور مستقيم قابل لمس و مشاهدات عينى نيستند و فقط آثار و خواصّى را در اجزاء و اعضاى جسمانى مانند حركات و سكنات و دگرگونىها در نظم طبيعى بدن نشان مىدهند ، ولى محصولات عمل تجريد\r\n","description":"","footnote":"","page_name":" 155 ","page_number":155},
  {"content":"\r\nاين تفاوت را با امور فوق دارا مىباشند كه در همهء آنها جز اهتزاز و تموّج مشترك در اعصاب مغزى چيز ديگرى ديده نمىشود ، بطورى كه با مشاهدهء تموّجات اعصاب مغزى به هيچ وجه فهميده نمىشود كه آيا اين مغز در حال تجريد كلَّى است ، يا عدد و يا ساختن قضاياى انشائى و يا رياضى است . و اين محصولات هرگز قابل تقسيم و تجزئه به اجزائى نيست كه هر يك داراى هويّت معيّن و تشخّصى مخصوص به خود داشته باشند . بعبارت ديگر در موقع بروز مفهوم كلَّى در ذهن آدمى چنين نيست كه مقادير كوچكترى با همديگر جمع شوند و آن مفهوم را تشكيل بدهند ، اگر چه خود ماهيّت مفهوم كلَّى مثلا انسان مركَّب از حيوان و تفكَّر و داراى استعداد زندگى اجتماعى مىباشد . اين اجزاء در ماهيّت مفهوم مزبور با نظر به واقعيّت خارجى و عينى انسان است نه در مفهوم كلَّى انسان در ذهن كه داراى بعد و كشش قابل تقسيم و تجزئه نمىباشد . و تشكَّل ماهيّت انسان از اجزاء مزبور جنبهء كلّ مجموعى مفهوم انسان است ، نه جنبهء كلَّى مفهوم آن ، مانند عدد مثلا عدد 6 با نظر به تشكَّل آن از 6 واحد مركَّب است از 6 جزء ولى مفهومى واقعى از 6 كه در ذهن بروز كرده است ، بدانجهت كه داراى بعد و كشش فيزيكى نيست ، لذا قابل تقسيم و تجزئه نمىباشد . چنان كه رقم 6 كه روى كاغذ نوشته شده است ، قابل تقسيم به شش واحد نيست ، آنچه كه در بارهء اين رقم ممكن است اينست كه با يك قيچى ظريف با قطعه قطعه كردن آن محلّ از كاغذ كه رقم 6 در آن نقش بسته است ، نقش 6 را قطعه قطعه و متلاشى كنيم كه در اين صورت 6 واحد را بدست نخواهيم آورد ، بلكه خود نقش را ريز ريز كرده‌ايم . به همين جهت است كه مىگوئيم : هرگونه تجزئه و تركيبى كه در بارهء عدد 6 مثلا در ذهن انجام بگيرد ، در حقيقت دو نوع فعّاليّت تجريدى در ذهن بوجود آمده است . ( 1 ) \r\n","description":"","footnote":" ( 1 ) . از اين مطلب كه بيان نموديم ، مىتوانيم مسائلى را كه آبلارد و بركلى در بارهء كلَّى آورده‌اند ، مورد بررسى و انتقاد قرار بدهيم . يعنى اين مسئله را كه بركلى مىگويد : من مفهوم كلَّى تجريد شده از هر گونه تعيّنات و خصوصيّات را در ذهن خود نمىبينم ، يعنى نمىتوانم خطَّ مستقيمى را بطور كلَّى تصوّر كنم كه نه كوتاه است نه بلند و نه متوسّط ، و نه متحرّك است و نه ساكن و نه . . . و نمىتوانم انسانى را تصوّر كنم كه نه كودك است نه جوان ، نه ميانسال و نه پير ، نه رنگش سفيد است و نه سياه نه زرد و نه هر رنگ ديگر ، نه كوتاه قدّ است نه متوسّط و نه بلند قامت و نه . . . پس كلَّى در هر مفهوم وسيعى هم كه تصوّر شود حتما مقدارى از خصوصيّات و تعيّنات عينى افراد را در بر دارد . پاسخ اين مسئله با نظر به مطالب مربوط به « محصول عمل تجريد » روشن مىشود زيرا كه كلَّى مثلا داراى نمود فيزيكى نيست كه بركلى تشخّصات و تعيّنات فردى را در آن جستجو كند . بلكه محصول ذهنى عمل تجريد است كه بالاتر از حالت انعكاس و تصويرى ذهن است . البتّه با نظر به هويّت آن محصول از آن ديد كه جهان عينى را بتواند نشان بدهد ، حتما سايه هائى غير ثابت از تعيّنات و تشخّصات افراد جهان عينى را در بر - خواهد داشت . و آنگهى بايد از بركلى پرسيد : بسيار خوب ، ما بقول شما مفهوم كلَّى عارى از هر گونه تعيّنات و تشخّصات را در ذهن نداريم ، آيا ما عدد را هم در ذهن نداريم با اين كه در عدد هيچ گونه سايه اى هم از تعيّنات و خصوصيّات معدودها ديده نمىشود . پس آن مغز بشرى كه قدرت تجريد عدد را دارا است كه كمترين اثر و سايه اى از معدودات عينى در آن نيست ، همان مغز بشرى قدرت تجريد كلَّى را از افراد و مصاديق عينى دارا مىباشد ، عدد گلاب كشيده شده از معدودات عينى نيست . ","page_name":" 156 ","page_number":156},
  {"content":"\r\n\r\nعنصر چهارم - عامل تجريد است .\r\nاگر شخصى يا اشخاصى پيدا شوند كه بگويند : ما در مغز آدمى فعّاليّتى بنام تجريد نداريم ، و همهء قضاياى رياضى و ديگر قضاياى انشائى و كلَّيّات و عدد و همهء اينها انعكاسى از جهان عينى است هيچ بحثى با اين اشخاص براى طرح كردن در بارهء اين مسئله وجود ندارد . ولى گمان نمىرود متفكَّرى كه ميداند جريان انديشه و اكتشاف و عمليّات رياضى و غير ذلك نه عينيّتى در جهان عينى دارند و نه نمودى ، فعّاليّت تجريدى را منكر شود و يا مورد ترديد قرار بدهد . آيا مىتوان تصوّر كرد كه آن همه عمليّات رياضى بسيار انتزاعى و تجريدى عكسى از نمودها و تعيّنهاى معدودات عينى است آيا مىتوان تصوّر كرد كه محال بودن اجتماع نقيضين صورتى از يك جريان عينى است آيا دريافت بينهايت در ذهن از جهان عينى كه به جهت تشخّصات و محدوديّتها با بىنهايت بودن ناسازگار است ، عكسى از همان جهان عينى\r\n","description":"","footnote":"","page_name":" 157 ","page_number":157},
  {"content":"\r\nاست گمان نمىرود حتّى يك متفكَّر پيدا شود كه چنين توهّمى داشته باشد .\r\nبنا بر اين ، قطعا يك عامل خاصّ درونى كه ميدان كارش مغز است ، عمليّات تجريدى فوق را انجام مىدهد . اين عامل كه قدرت تجريد دارد ، قطعا بايد خود در اسارت مادّه و مادّيات قرار نگرفته باشد . مخصوصا با نظر به اين كه آن عامل قدرت تجريد همهء فعّاليّتها و پديده‌هاى درونى و برونى انسانى را نيز دارا مىباشد .\r\nبجز عنصر يكم ( ارتباط حواسّ و ذهن و ديگر وسائل شناخت با افراد و جزئيّات خارجى كه در بيرون از قطب ادراك كننده واقعيّت دارند ) مجموع عناصر چهارگانه بلكه هر يك از آنها ( عمل تجريد ، محصول عمل تجريد و عامل تجريد ) مىتوانند وجود حقيقتى مجرّد از مختصّات مادّى را در درون آدمى اثبات نمايند .\r\nممكن است براى بعضى از اشخاص درك اين مسئله كه خود عدد 6 دريافت شده در ذهن ، قابل تقسيم و تجزئه نيست ، دشوار باشد و نتواند آن را بپذيرد ، بدينجهت اين مسئله را با ديگر دريافتهاى ذهنى كه براى همگان قابل درك و پذيرش است ، مطرح مىكنيم : بديهى است كه همهء ما در ذهن خود مىتوانيم واحد در مقابل كثير و وحدت در مقابل كثرت را درك كنيم . و ترديدى نيست در اين كه واحد كه به معناى ذات متّصف به وحدت است قابل تجزئه و تقسيم عينى ولى به معناى وجود ذهنى آن نمىباشد ، اگر چه با يك فعّاليّت عقلانى ديگر مىتوان آن را به ذات و وحدت تحليل عقلى نمود ، ولى اين يك تحليل ثانوى است و مربوط به هويّت فعلى واحد كه در ذهن بوجود آمده است ، نيست . اين هويّت واحد نمىتواند قابل تقسيم و تجزئه بوده باشد . امّا وحدت و هر مفهوم بسيط كه در ذهن بروز كند ، حتّى با تحليل ثانوى هم قابل تحليل و تجزيه نمىباشد .\r\n\r\nعنصر پنجم -\r\nمحلّ يا موضوعى كه محصولات تجريد شده مانند واحد و وحدت و عدد و كلَّى و قضاياى انسانى و رياضى در آن بوجود آمده است ،\r\n","description":"","footnote":"","page_name":" 158 ","page_number":158},
  {"content":"\r\nدليل ضرورت وجود اين محلّ يا موضوع بسيار روشن است ، زيرا اين محصولات نمىتوانند در خلأ بوجود بيايند و در خلأ قرار بگيرند . بنا بر اين يا بايد اين نظريّه را بپذيريم كه نفس بدانجهت كه مجرّد است فعّاليّتها و محصول فعّاليّتهايش احتياجى به محلّ و موضوعى كه در آن بوجود بيايد و قرار بگيرد ، ندارد ، مانند فعّاليّت و خلَّاقيّت خداوندى ، كه اين نظريّه مستقيما متكفّل اثبات تجرّد نفس است و يا بايد بگوئيم كه محلّ يا موضوع حامل اين محصولات تجريدى سلَّولها و اعصاب مادّى مغز است و اين عقيده مستلزم امكان تجزئه و تقسيم محصولات تجريدى به جهت قابليّت تقسيم و تجزئهء سلَّولها و اعصاب مغزى مىباشد محلّ يا موضوع حامل آن محصولات فرض شده است . اين مطلب را خواجه نصير الدّين طوسى رحمة اللَّه عليه در كتاب اخلاق ناصرى ص 50 چنين بيان مىكند : « و امّا بيان بساطت او ( نفس ) آنست كه هر چه بود يا قابل تجزيه بود يا نبود . آنچه قابل تجزيه نبود در اين مقام آن را بسيط مىخوانيم و آنچه قابل تجزيه بود مركَّب . پس گوئيم نفس تصوّر معنى واحد مىكند ، چه بر چيزها به وحدت و سلب وحدت حكم مىكند و خود هيچ كثرت تصوّر نتوان كرد تا واحد را كه جزء او بود تصوّر نكنند ( مردم اگر بخواهند كثرت را تصوّر كنند ، بدون تصوّر واحد كه جزئى از كثرت است ، نمىتوانند ) و اگر نفس قابل انقسام بود و از انقسام محلّ انقسام حال لازم آيد ، پس معنى واحد كه در او حالّ بود هم قابل قسمت بوده باشد و اين محال است ، چه قابل قسمت واحد نبود ، پس لازم آيد كه نفس منقسم نشود ، يا تصوّر معنى واحد نكند و چون بطلان قسم دوم ظاهر است ، پس مطلوب حقّ بود و آن بساطت او است » .\r\n\r\nدليل ششم - لذائذ و ابتهاجهاى روحانى -\r\nالبتّه مىدانيم گروه فراوانى از مردم بلكه اكثريّت آنها در هر جامعه و دورانى لذّت و سرور و بهجتى جز همان لذائذ طبيعى محسوس را درك نمىكنند . غايت اقصاى كوششها و آرمانهاى آنان رسيدن به لذائذ خور و خواب و خشم و شهوت است و ديگر هيچ .\r\n","description":"","footnote":"","page_name":" 159 ","page_number":159},
  {"content":"\r\nآنان از عدل و داد و حقّ شناسى و معرفت و زيباييهاى اخلاق و آرمانهاى معقول و كوشش براى پيش برد بنى نوع انسانى لذّت نمىبرند . اصلا معناى سرور شكوفائى و بهجت روحانى براى آنان قابل فهم نيست ، چنان كه شكوه هستى هرگز آنان را به خود جلب نمىكند . ما چنان كه در بررسى عنصر چهارم ( عامل تجريد ) در بحث گذشته گفتيم ، نمىتوانيم بحث و گفتگوئى با اين اشخاص داشته باشيم . زيرا براى كسى كه لذّت عدالت و ارزش آن قابل درك نيست ، چه مىتوان گفت براى كسى كه هرگز درد جهل را نچشيده است ، در بارهء لذّت كشف مجهولات و بدست آوردن معارف چه دليل و برهانى مىتوان آورد بهر حال ما اين گونه لذائذ و شكوفائىها و بهجت و سرورهاى روحانى را در انسانهاى رشد يافته مشاهده مىكنيم . اين كه اغلب مردمى كه جز لذائذ خور و خواب و خشم و شهوت چيز ديگرى را در خود نمىيابند ، معناى سخن رشد - يافتگان را در بارهء آن لذائذ و بهجتها نمىفهمند ، خللى بر واقعيّت آن پديده نمىرساند ، چنان كه قابل درك نبودن لذّت حلّ يك مسئلهء بسيار پيچيدهء رياضى براى كودك ضررى به واقعيّت آن لذّت وارد نمىآورد .\r\nوقتى كه ابن سينا مىگويد : العارفون المتنزّهون إذا وضع عنهم درن مقارنة البدن و انفكَّوا عن الشّواغل خلصوا إلى عالم القدس و السّعادة و انتعشوا بالكمال الأعلى و حصلت لهم اللَّذّة العليا ( عارفانى كه به مقام تنزّه و تهذّب رسيده‌اند ، هنگامى كه كثافتهاى دمسازى با بدن از آنان بر كنار شد و از اشتغالات نفسانى جدا شدند ، بسوى عالم قدس و سعادت رها ميشوند و با دريافت كمال اعلى نعشه و سرور وجود آنان را فرا مىگيرد و لذّت اعلى براى آنان حاصل مىگردد . ) براى صحّت گفتار خود احتياجى به امضاى غوطه وران در لذائذ حيوانى\r\n","description":"","footnote":"","page_name":" 160 ","page_number":160},
  {"content":"\r\nو چرندگان در علفزار طبيعت و مستغرقان در وادى جهل و حيرت نمىبيند .\r\nوى و امثال وى از نهاد رشد يافتهء انسانهائى خبر مىدهند و نيازى به تصديق نفوس محبوسه در اوهام و خودخواهىهاى محقّرانه نداشته و بيمى از تكذيب آنان به خود راه نمىدهند . آيا در سرتاسر تاريخ رگه اى بسيار درخشان و پر فروغ از رشد يافتگان را مانند رگهء الماس در ميان انبوه زغال سنگها نمىبينيم ، اگر چه در اقليّت اسفانگيزى مىباشند مانند كاروان پيامبران و اوصياء و اولياء و حكماى راستين وصول به اين مقام و الا به تنهائى از بهترين دلائل تجرّد نفس است ، زيرا نفس حيوانى گسترده در مادّه و مادّيّات توانائى بالاتر رفتن از سود و زيان و معامله گرى و جوشش براى تورّم خود طبيعى نداشته ، و نمىتواند طعم زير پا گذاشتن مقتضيات مادّى جسمانى را بچشد .\r\nارواح انسانهاى رشد يافته در مسير كمالى خود ، توجّهى به خواسته‌هاى خود طبيعى ندارند چه رسد به اين كه تحت تأثير آنها قرار بگيرند . ابتهاج و سرور روحانى پس از طى مقدّمات اوّليّهء ، به خودى خود اثبات مىكند كه كوشش براى تحصيل تهذّب و عرفان و صفاى روحى در طبيعت خود روح است نه اين كه انسان عارف از عالم بيرونى وارد روح خود مىسازد ، لذا تدريجا احساس لذّت مبدّل به احساس شكوفائى روح مىگردد ، چونان غنچه اى كه شكوفا شود و مبدّل به گل گردد .\r\nاين دليل را متأسّفانه عدّه اى از متفكَّران مورد توجّه شايسته قرار نداده‌اند .\r\nدر صورتى كه حكيم متألَّه و استاد بزرگ اخلاق محمّد مهدى نراقى در كتاب جامع السّعادات ج 1 - ص 8 به اهمّيّت آن پى برده و با صراحت كامل مىگويد : « و هذا أوضح دليل على أنّها غيرهما » ( و اين روشنترين دليل است براى اثبات اين كه نفس آدمى غير از جسم و قواى آن مىباشد . )\r\n\r\nدليل هفتم - احساس برين تكليف -\r\nاگر چه ممكن است از يك جهت اين\r\n","description":"","footnote":"","page_name":" 161 ","page_number":161},
  {"content":"\r\nدليل يكى از موضوعات مربوط به دليل ششم بوده باشد ، با اين حال به جهت اهمّيّت خاصّى كه دارد ، ما آن را بطور مستقلّ مورد توجّه قرار مىدهيم . گفتيم : « احساس برين » براى تفكيك ميان احساس برين تكليف و حركات جبرى ماشينى است كه كلمه تكليف را فقط براى فراموش نكردن اين كه حركت كننده انسان است ، يدك مىكشد . احساس و انجام تكليف مبنى بر جلب سود و دفع زيان شخصى و يا مستند بر اعتياد ، هيچ تفاوتى با حركت اجزاء ماشين تحت تأثير نيروهاى جبرى ندارد . اگر كسى بگويد : هر حركتى كه از مردم بعنوان انجام وظيفه و تكليف صادر مىشود ، معلول جبرى خواسته‌هاى غريزى و سود و زيان مىباشد ، قطعا اطَّلاع صحيحى از انسان و انسانيّت ندارد . اين قطعهء زيباى فلسفى را از كانت كه خلاصه اى از بيانات مشروحى است كه در اين مسئله چه بوسيلهء انبياى عظام و ائمّه عليهم السّلام و چه بوسيلهء حكماى راستين آمده است در نظر بگيريم : « اى تكليف ، اى نام بلند و بزرگ ، خوش آيند و دلربا نيستى ، امّا از مردم طلب اطاعت ميكنى و هر چند ارادهء كسان را بجنبش مىآورى ، نفس را به چيزى كه كراهت يا بيم بياورد نمىترسانى . و ليكن فقط قانونى وضع ميكنى كه به خودى خود در نفس راه مىيابد و اگر هم اطاعتش نكنيم ، خواهى نخواهى احترامش مىكنيم و همهء تمايلات با آنكه در نهانى بر خلافش رفتار ميكنند در پيشگاه او ساكتند . اى تكليف ، اصلى كه شايستهء تست و از آن برخاسته اى كدام است ريشهء نژاد ارجمند ترا كجا توان يافت كه او با كمال مناعت از خويشاوندى با تمايلات يكسره گريزان است و ارزش حقيقى كه مردم بتوانند به خود بدهند ، شرط واجبش از همان اصل و ريشه برمىآيد . انسان از آن جهت كه جزئى از عالم محسوس است ، همانا بواسطهء آن اصل از خود برتر مىرود و آن اصل او را مربوط به امورى مىكند كه تنها عقل مىتواند آن را درك كند ، آن اصل همانا شخصيّت انسان ، يعنى مختار بودن و استقلال نفس او در مقابل\r\n","description":"","footnote":"","page_name":" 162 ","page_number":162},
  {"content":"\r\nدستگاه طبيعت است « [ سير حكمت در اروپا ج 2 - ص 169 
  ] اين احساس شريف كه مىتوان گفت : بدون وصول به آن ، ادّعاى وصول به مقام انسانيّت هيچ اصل و اساسى ندارد ، نمىتواند مبتنى بر فعّاليّتهاى غرايز و كنش و واكنشهاى طبيعى آنها بوده باشد ، در اين احساس پاى شخصيّت آزاد كه با نظاره و سلطهء معقول بر كار عمل مىكند ، در كار است . اين احساس مستند به استقلال شخصيّت است كه به فراتر از كنش و واكنشهاى طبيعى محض گام گذاشته است .\r\n\r\nدليل هشتم -\r\nعروض صور مختلفه و متنوّعه بر نفس ، بدون نياز به پاك شدن صورى كه قبلا بر نفس عارض شده‌اند .\r\nاين دليل را هم عدّه اى از فلاسفه و علماى علوم انسانى مانند خواجه نصير طوسى و محمّد مهدى نراقى متذكَّر شده‌اند . عبارات خواجه نصير چنين است : « وجهى ديگر : هيچ جسم قبول صورتى نتواند كرد تا صورتى كه پيش از آن داشته باشد از او زائل نشود . مثلا جسمى كه صورت تثليث دارد ، تا آن صورت باز نگذارد ، صورت تربيع در او حالّ نتواند شد و يا پاره اى شمع ( موم ) كه نقش مهرى قبول كرده باشد ، تا آن نقش از او برنخيزد ، نقش مهرى ديگر در او مصوّر نشود ، چه اگر از نقش اوّل هنوز چيزى مانده باشد هر دو نقش مختلط شود و به هيچ كدام منتقش تمام نشود و اين حكم در جملگى اجسام مستمرّ و عامّ باشد . و حال نفس به خلاف اينست ، از بهر آنكه چندان كه صور معقولات و محسوسات بر او طارى ( عارض ) مىشود ، يكى از پس ديگرى جمله را قبول مىكند بىآنكه استدعاى زوال صور سابق كند ، بلكه جملگى صور در او تامّ و كامل متمثّل است و هرگز به جائى نمىرسد كه از بسيار صور كه در او حاصل آيد عاجز شود از قبول صورتى ديگر ، بلكه خود بسيار صور كه در او معيّن او است بر آسانى قبول صور ديگر . و از اينجا است كه مردم چندان كه علوم و آداب را مستجمعتر ، فهم و كياست در او بيشتر و تعلَّم و استفادت\r\n","description":"","footnote":"","page_name":" 163 ","page_number":163},
  {"content":"\r\nرا مستعدّتر و اين خاصّيّت ضدّ خاصّيّت اجسام است . پس نفس جسم نبود » .\r\nبه نظر مىرسد اين دليل قابل تحليل به دو دليل است . يكى عدم تزاحم صور محسوسات و معقولات در نفس ، اگر چه با يكديگر متخالف و متضادّ بوده باشند . دليل دوم - تقويت يافتن نفس با فراگيرى صور و حقائق جهان هستى بر فعّاليّت و گيرندگى بيشتر . ما اين دليل دوم را پس از اين مبحث مورد بررسى قرار خواهيم داد .\r\nاعتراضى كه ممكن است به دليل فوق وارد آورد ، اينست كه صور معقولات و محسوسات همگى وارد سلولها و اعصاب مغزى مىگردند و با اين فرض نيازى به نفس مجرّد نمىماند . اين مطلب در دورانهاى اخير عدّه اى از اشخاص را قانع ساخته و تجرّد نفس را بدينوسيله مردود مىشمارند ولى با نظر به واقعيّات قابل اثبات علمى مطلب فوق مردود است ، زيرا اوّلا چنان كه در مباحث مربوط به دليل پنجم مشروحا متذكَّر شديم ، معقولات و نامحسوسهاى فراوانى داريم كه به هيچ وجه نمىتوان گفت آنها در سلَّولها و اعصاب مغزى كه پديده‌هاى مادّى هستند منعكس ميشوند ، زيرا اصلا آن معقولات داراى نمودى نيستند ، مانند قضاياى انسانى و عدد و كلَّى و واحد و وحدت و طعمها و لذائذ و آلام و تأثّرات بسيار متنوّع غير ذلك و ثانيا يا بايد اعتقاد به حركت دائمى همهء اجزاء مادّى بدن كه سلَّولها و اعصاب هم از آنها مىباشند ، بكنار گذاشت كه اين كار مستلزم بر هم زدن همهء اصول و قوانين مربوط به دوام و استمرار حركت از ديدگاه بيولوژيك و فيزيولوژيك است و يا بايد قبول كرد كه حقيقتى ما فوق حركت و سكون اجزاء مادّى در درون انسان وجود دارد كه نفس ناميده مىشود . اگر چه گفته مىشود بعضى از اجزاء بدن مانند سلَّولهاى مغزى به كندى تحوّل پيدا مىكنند ، ولى با اين حال اين كندى حركت هم نمىتواند بقدرى بوده باشد كه عبارت ديگرى از سكون و ركود سلَّولهاى مغزى باشد . فرض كنيم مدّت تحوّل سلَّولهاى مغزى ده سال يا 20 سال حتّى بگوئيم\r\n","description":"","footnote":"","page_name":" 164 ","page_number":164},
  {"content":"\r\n30 سال مىباشد [ كه قطعا با نظر به مسائل مربوط به دگرگونىهاى بيولوژيكى به شوخى نزديكتر است 
  ] باز مىبينيم هزاران بلكه ميليونها صور محسوس و دريافت شده‌هاى معقول در درون ما نگهدارى شده و قابل بهره بردارى مىباشند . در اين رابطه ، نقل شده است كه برخى از علماى فيزيولوژى كه در بارهء حافظه نظريّاتى را ابراز كرده‌اند مىگويند : هر واحد اطَّلاعاتى در يك سلَّول از مغز جاى مىگيرد . اين نظريّه هم با توجّه به گفتهء گروهى از محقّقان مانند هولگر هيدن زيست شناس سوئدى كه مىگويد : « يك حافظهء معمولى در يك عمر معمولى مىتواند يك ميليون ميليارد اطَّلاع ثبت كند » با اين كه سلَّولهاى مربوط به حافظه يا كلّ سلولهاى مغز بيش از هشتاد ميليارد نمىباشد ، مردود است . ثالثا - اصلا آيا تا كنون با همهء پيشرفتهاى علمى در عكسبردارىهاى دقيق ، امكان عكس بردارى از صور محسوسات در سلَّولها و اعصاب مغزى وجود داشته است\r\n\r\nدليل نهم - افزايش قدرت تفكَّر و تجسيم و تعقّل\r\nو حتّى گيرندگى مطالب علمى و عقلانى و آمادگى براى خلاقيّتهاى علمى و هنرى و غير ذلك اگر فرض كنيم كه مغز آدمى فقط جنبهء واكنش در برابر انگيزه‌هاى خارجى دارد و حقيقتى ما فوق جريانات طبيعى در مغز وجود ندارد ، هرگز نمىبايست عكس العمل مغز از نظر كمّيّت و كيفيّت با عملى كه از خارج وارد مىگردد تفاوتى داشته باشد . در صورتى كه انسانها با مقدارى از معلومات و اطَّلاعات كه كسب مىكنند ، و با كمّيّتى از تجارب و مشاهداتى كه انجام مىدهند ، ورزيدگى و هشيارىها و خلَّاقيّتهاى متنوّع در آنان بوجود مىآيد . آيا براى هر يك از آنچه كه مغز دانشمندان و فلاسفه و مكتشفين و مخترعين و هنرمندان بروز داده است ، يك انگيزهء معيّن به كار افتاده و يك اطَّلاع مشخّص به كار رفته است مخصوصا آن عدّه از نوابغ و مكتشفان كه از جنبهء علمى حتّى پائينتر از حدّ متوسّط بوده‌اند ، مانند اديسون كه شايد يك صدم معلومات فيزيكى يك\r\n","description":"","footnote":"","page_name":" 165 ","page_number":165},
  {"content":"\r\nاستاد فيزيك را و يك هزارم معلومات منطقى منطقدانان را نداشته و با انگيزگى عواملى معيّن و ارتباط با اطَّلاعات محدودى از جهان عينى به آن همه اكتشافات بزرگ نائل آمده است .\r\n\r\nدليل دهم -\r\nقواى جسمانى و غرائز طبيعى با تقويت آنها بوسيلهء خواسته‌هاى حيات طبيعى محض مانند عوامل لذائذ و تنپرورىها تقويت مىشوند ، در صورتى كه نفس آدمى با غلبهء اين مختصّات تضعيف مىگردد . اين واقعيّتى است كه مورد اعتراف همهء متفكَّران است ، پرخورىها و اشباع بىقيد و شرط شهوات و غوطه خوردن در وسائل تنآسائى تعقّل را تضعيف و اراده را سست و قدرت خلَّاقيّت را تباه و درك ارزشهاى عالى انسانى را به پستى مىكشاند .\r\nاز اين جريان معكوس روشن مىشود كه حقيقتى ما فوق قواى جسمانى و غرائز طبيعى در درون انسانها وجود دارد كه نفس ناميده مىشود .\r\n\r\nدليل يازدهم - تحوّل معكوس قواى جسمانى و غرائز طبيعى\r\nاز ميانسالى به بالا مثلا از حدود سى و پنج سالگى به بالا كه قواى جسمانى و غرائز طبيعى پس از يك دوران توقّف نسبتا كوتاه رو به ضعف مىرود در صورتى كه قواى انديشه و تعقّل و تجريد و تجسيم و تطبيق و بروز خلَّاقيّتها و نبوغها و ظرفيّت در برابر حوادث مقتدرتر و فعّالتر مىگردند تا دوران كهولت كه ميدان فعّاليّت قواى مزبور فرسوده مىگردد و رو به مرگ مىرود .\r\n\r\nدليل دوازدهم -\r\nآزادى اراده يا به اصطلاح بهتر اختيار . در بارهء اختيار تعريفات زيادى گفته شده است ، به نظر مىرسد كه اين تعريف قابل توجّه و دقّت باشد كه : اختيار عبارتست از سلطه و نظارهء شخصيّت بر دو قطب مثبت و منفى كار . هر اندازه اين سلطه و نظاره قوىتر و عالىتر بوده باشد ، اراده آزادتر و اختيار عالىتر خواهد بود . اين پديده را گروه فراوانى از دانشمندان و فلاسفه مخالف قانون علَّيّت تلقّى كرده و از پذيرش آن سرباز زده‌اند . ما در اين مبحث مسائلى را در كتاب « جبر و اختيار » مطرح كرده‌ايم ، دانش پژوهان\r\n","description":"","footnote":"","page_name":" 166 ","page_number":166},
  {"content":"\r\nمحترم مىتوانند به آن كتاب مراجعه نمايند . در اين بحث فقط مىخواهيم اشارهء مختصرى به پاسخى كه از تطبيق قانون علَّيّت بر كارهاى اختيار مىتوان داشته باشيم و آن اينست كه اعتقاد به وجود كارهاى اختيارى در انسان منافاتى با قانون علَّيّت ندارد بلكه تحقيق بيشتر در قانون علَّيّت را ايجاب مىكند كه بدانيم هيچ الزامى نيست كه قانون علَّيّت در جهان طبيعت و جهان درون ذاتى بايد يكى باشد . و بعبارت ديگر چنانچه بعضى از فيزيكدانان دوران جديد معتقدند ما قانون علَّت و معلول را نگاه نمىكنيم ، بلكه در معناى كلاسيك آن را تصرّف مىكنيم .\r\nدر علل و معلولات جاريهء در عالم طبيعت همواره تطابق كمّى و كيفى ما بين علَّت و معلول ضرورت دارد ، زيرا اگر علَّت بعنوان صادر كنندهء معلول در نظر گرفته شد و معلول با همهء اجزاء و كيفيّاتش حقيقتى صادر شده از علَّت منظور شود ، مسلَّم است كه هر چه را دارا باشد ، آن را از علَّت بدست آورده است ، زيرا اگر علَّت آن را نداشته باشد بايد بگوئيم آن چيز از عدم آمده و به معلول چسبيده است و چنين چيزى امكان ناپذير است .\r\n\r\nدليل سيزدهم -\r\nامكان دريافت مفهومى از خدا كه كاملترين حقيقت و عاليترين موجود است . اين دريافت از آغاز تاريخ بشرى تا كنون اگر چه با تطبيق مفهوم مزبور به هويّتهاى مختلف در اكثريّت قريب به اتّفاق انسانها ديده مىشود . اگر در درون انسانى حقيقتى فوق تأثير و تأثّرات از جهان عينى وجود نداشت ، چنين دريافتى امكان ناپذير بود . اگر ما عدّه اى از مردم را قطع نظر كنيم كه بر مبناى عواملى روانى و شرائطى مغزى اين دريافت را در خود نمىبينند ، عموميّت آن را در همهء انسانها مشاهده مىكنيم . براى اثبات اين قضيّه دو دليل را مىتوان در نظر گرفت :\r\n\r\nدليل يكم -\r\nتتبّع لازم و كافى در سرگذشت بشر . با اين تتبّع مىبينيم كه دريافت خدا در همهء اقوام و ملل شيوع داشته است ، اگر چه كيفيّت و عمق\r\n","description":"","footnote":"","page_name":" 167 ","page_number":167},
  {"content":"\r\nاين دريافت و نمودهاى دلالت كننده بر آن بسيار گوناگون بوده است و اين كه بگوئيم : با پيشرفت دانشها و بينشها ، دريافت مزبور رو به ضعف رفته است ، مخالف مشاهداتى است كه در دورانهاى اخير كه علم در حدّ بسيار قابل توجّه شكوفا شده است و خدايابى و خداگرائى بدون توقّف مغزهاى آگاه را بارور ساخته است ، نمىتواند مورد ترديد قرار داد . گمان نمىرود كه به بردن نام هزاران دانشمند متفكَّر كه پيشرفت علم مرهون كوشش و تلاشهاى آنان بوده است ، نيازى باشد ، در آن هنگام كه كاروان دانش در جوامع مسلمين به راه افتادند صدها شيخ موسى خوارزمى و ابن هيثم بصرى و ابو ريحان بيرونى و ابو الوفاء بوزجانى و محمّد بن زكريّاى رازى و ابن سينا و البتّانىّ و ديگر شخصيّتهاى مكتشف و نوابغ علم با افزايش شناخت در بارهء هستى به الهيّات روشنتر و عالىتر دست يافتند نه با تكيه به مجهولات همچنين بعنوان نمونه فاتحان قلَّه‌هاى مرتفع علم امروز را مانند و ايتهد ، كپلر ، ماكس پلانك ، انيشتين ، شرودينگر ، كومپتون و امثال آنان را مىتوان در نظر گرفت .\r\nاين اشتباه مخرّب را بايد از ذهن دور كنيم كه « هر چه بر معلومات بشرى افزوده شود و واقعيّات براى او بيشتر كشف شود ، از توجّه و گرايش به ماوراى طبيعت كاسته مىشود » زيرا اين خيال ناشى از بىاطَّلاعى از آن اصل اساسى است كه مىگويد : « جهل و ابهام هرگز نتيجهء مثبت بوجود نمىآورد » باضافهء اين كه بشر آن همه معانى با عظمتى را كه از زمان كتاب ودا به اين طرف مخصوصا در كتابهاى آسمانى ديده و خود نيز در دريافت شكوه هستى و جمال و جلال الهى آن همه حقائق و الا را دريافت نموده و روى اوراق ثبت كرده است ، نمىتواند آنها را با تكيه به جهل و ابهام خود در بارهء طبيعت دريابد و ثبت نمايد .\r\nآيا آن همه مسائل والاى عرفانى و حكمى را در بارهء خدا ، جهل به طبيعت فهميده و دريافته است بلكه آنچه كه ديده مىشود ، اينست كه هر اندازه دانش بشرى به دو عالم درون ذات و برون بيشتر راه يافته است ، به جهت مشاهدهء نظم و\r\n","description":"","footnote":"","page_name":" 168 ","page_number":168},
  {"content":"\r\nعظمت جريان قانون در آن دو قلمرو به خدا نزديكتر شده و دريافت عاليترى از خدا بدست آورده است . جاى تأسّف است كه بعضى از اشخاص جهل و نادانى را با احساس دهشت و حيرت و الا در شكوه و عظمت هستى يكى گرفته و نفهميده‌اند كه دهشت و حيرت و الا ما فوق علم و پس از صعود به قلَّه‌هاى مرتفع علم حاصل مىگردد . چنان كه به پيامبر اكرم ( ص ) نسبت داده شده كه از خداوند سبحان خواسته است كه بر حيرت او بيفزايد\r\nربّ زدنى تحيّرا\r\nخداى من ، بر حيرتم بيفزا\r\n\r\nگه چنين بنمايد و گه ضدّ اين\r\nجز كه حيرانى نباشد كار دين\r\nنه چنان حيران كه پشتش سوى اوست\r\nبل چنين حيرت كه محو و مست دوست\r\n\r\nروشنترين دليل اين كه مذهب هرگز با تكيه به جهل خدا و امور ماوراى طبيعت را مطرح نمىكند ، آيات قرآنى است كه در حدود پانصد آيه تأكيد شديد بر تفكَّر و تأمّل و كاوش در دو عالم درون ذات و برون ذات مىنمايد تا بشر آيات الهى را در اين دو عالم بسيار با اهمّيّت درك كند و بفهمد كه ما خلقت هذا باطلا ( جهان به اين شكوه و نظم و عظمت را بيهوده و باطل نيافريده اى ) پس دريافت بشر در بارهء خدا مستند به عوامل و انگيزه‌هاى منطقى بوده است ، نه به جهل و ناتوانى .\r\n\r\nدليل دوم -\r\nبراى اثبات اين كه دريافت خدا همگانى بوده و مخصوص دوران و قوم خاصّى نبوده است ، مىتوانيم بشر را در برابر اين مفهوم و الا بر سه گروه اساسى تقسيم نمائيم : گروه يكم - معتقدين به وجود خدا .\r\nگروه دوم - منكرين وجود خدا . گروه سوم - كسانى كه در وجود و عدم خدا در حال شكّ و ترديدند . البتّه اين نكته را ناگفته نمىگذاريم كه ما آن عدّه مردم را كه اصلا توجّهى به مفهوم خدا ندارند مورد بحث قرار نمىدهيم ، زيرا چنان كه عوامل و شرائط گوناگون مىتواند عدّهء مردمى را از توجّه به كمال ، حتّى از توجّه به آن من كه در درون خود دارند ، غافل بسازد ، همچنان عواملى\r\n","description":"","footnote":"","page_name":" 169 ","page_number":169},
  {"content":"\r\nهم مىتوانند انسان را از وجود خدا غافل بسازند كه اصلا براى وى مطرح نشود ، ولى فرض وجود چنين اشخاصى با اعتدال حواسّ و مغز و روان بسيار دشوار به نظر مىرسد ، زيرا شخص با داشتن اعتدالهاى مزبور نمىتواند حدّاقلّ لحظاتى به بالا ننگرد . كورك كه در پشت گردن انسان بوجود مىآيد و نمىگذارد آن انسان سر به بالا نمايد ، همواره و ما دام العمر نيست .\r\nاز اين گروه اشخاص كه به نظر مىرسد بسيار بسيار در اقلَّيّتند ، بگذريم ، با سه گروه كه گفتيم روياروى خواهيم گشت : گروه يكم - كسانى كه معتقد بوجود خدا هستند . بديهى است كه اين گروه بايد مفهوم خدا را دريافت كرده باشند ، زيرا وجود خدا را در واقع تصديق و اثبات مىنمايند . پس براى آنكه حقّ تصديق اين قضيّه را كه « خدا وجود دارد » داشته باشند بطور قطع بايد موضوع آن را دريافت كرده باشند . اين همان اصل است كه مىگويد :\r\nثبوت شيء لشيء فرع لثبوت المثبت له\r\n( ثبوت چيزى براى چيز ديگر ، يعنى محمول قرار گرفتن چيزى به يك موضوعى فرع وجود آن چيزى است كه شيء بعنوان محمول براى او ثابت يعنى محمول واقع مىشود ) گروه دوم - كسانى هستند كه خدا را مورد انكار قرار مىدهند و مىگويند : « خدا وجود ندارد » البتّه اگر فرض كنيم چنين اشخاصى واقعا در كاروان بشرى وجود داشته باشند ، زيرا همهء ما مىدانيم كه تا كنون حتّى يك دليل ضعيف هم براى نفى وجود خدا مطرح نشده است . يعنى دليلى ديده نشده است كه اثبات كند خدا وجود ندارد آنچه كه تا كنون صورت گرفته است ، تشكيك در دلايل معتقدين بوجود خدا بوده است كه در مورد خود همان تشكيكات پاسخ داده شده است . بنا بر اين ، اگر كسى پيدا شود و قيافهء نافى وجود خدا بر خود بگيرد ، قطعا متّكى به دليل نبوده و نمىتوان چنين قيافه را جدّى تلقّى كرد ، نهايت امر اينست كه اگر بر فرض هم تشكيكات وارده بر دلائل معتقدين را\r\n","description":"","footnote":"","page_name":" 170 ","page_number":170},
  {"content":"\r\nصحيح بدانيم ، نتيجه منطقىاش سكوت و توقّف است ، نه انكار و نفى خدا .\r\nو بهر حال اگر چنين اشخاصى پيدا شوند و پس از بحث و تحليل و استدلال باز از روى علم و آگاهى منكر خدا شوند قطعا قضيّهء منفى را در نظر گرفته‌اند كه بدون دريافت موضوع ( اوّلين عنصر اساسى قضيّه ) امكان پذير نمىباشد ، نتيجتا گروه منكرين هم مفهوم خدا را دريافت كرده‌اند ، اگر چه چنين ادّعا كنند كه ما آن موضوع ( خدا ) را نفى مىكنيم كه شما معتقدين مىگوئيد ، زيرا آنان فورا با اين سؤال روبرو خواهند شد كه آيا شما آن مفهوم خدا را كه ما اثبات مىكنيم ، درك كرده‌ايد يا نه اگر آن مفهوم را درك كرده‌ايد ، پس شما هم مانند ما آن را دريافت نموده‌ايد ، و اگر درك نكرده‌ايد ، منطقا نمىتوانيد آن را نفى نمائيد . پس ثابت شد كه اگر منكرين ، بخواهند قضيّهء خود را كه عبارتست از « خدا وجود ندارد » واقعيّت ببخشند و بتوانند قضيّه را بسازند ، حتما بايد خدا را دريافت كرده باشند .\r\nگروه سوم - كسانى كه مىگويند : ما در بارهء وجود خدا شكّ و ترديد داريم ، اينان هم مفهوم خدا را دريافته‌اند ، زيرا آنان نمىگويند : « ما نمىدانيم مفهوم خدا چيست » بلكه مىگويند : « شكّ داريم كه خدا در واقع وجود دارد يا نه » پس شكّ در وجود واقعى خدا است كه بدون دريافت مفهومى از خدا امكانپذير نمىباشد . نتيجهء كلَّى اين گروه بندى با كمال وضوح اينست كه اكثريّت قريب به اتّفاق بشر مفهوم خدا را دريافت مىنمايند . حال به اين مسئله مىرسيم كه بشر در موقع دريافت خدا چه مفهومى را درك مىكند قطعى است كه چون اين مفهوم داراى صفات ما فوق جسم و جسمانيّات و مادّه و مادّيّات مىباشد ، مانند بالاتر از حركت و سكون بودن و بىنيازى از علَّت و استقلال محض در وجود و بىنهايت و دانا و تواناى مطلق و فوق زمان و مكان ، پس انسانها حقيقتى را دريافت ميكنند كه به هيچ وجه آن را از نمودهاى عينى جهان فيزيكى عكسبردارى نمىكنند ، زيرا چنين حقيقت اعلائى در جهان\r\n","description":"","footnote":"","page_name":" 171 ","page_number":171},
  {"content":"\r\nفيزيكى كه در اسارت قوانين علَّيّت و وابستگى و حركت و تناهى محدوديّت در علم و قدرت و زمان و مكان مىباشد ، نمودى ندارد . لذا بايد گفت : عامل درك كنندهء اين حقيقت اعلا نفس مجرّد است كه داراى استعداد درك آن حقيقت مىباشد .\r\n\r\nدليل چهاردهم -\r\nاين دليل مربوط به قرار گرفتن نفس در ما فوق حركت است . ( 1 )  به اين بيان كه اگر نفس يك امر جسمانى بود و يا همان فعّاليّت كاملا طبيعى تركيبات جسمانى بود ، نمىتوانست ناظر بر جريانات انديشه و تعقّل و تجسيم كه حركات متنوّعى در مغز بشرى هستند بوده باشد . در صورتى كه اين نظارت از فوق با حالت اشراف بر جريانات مزبوره وجود دارد . اين استدلال را با برخى از دلائل ديگر در كتاب « حركت و تحوّل از ديدگاه قرآن از ص 25 تا ص 33 » آورده‌ايم .\r\nدقّت بفرمائيد : در آن هنگام كه انديشه و تعقّل در مغز ما بجريان مىافتد ، بدون ترديد ، هدفى كه ما از جريان مزبور در نظر گرفته‌ايم ، حقيقت ثابته اى است ما فوق حركت و سكون ، مانند قانون علَّيّت مثلا . و مسلَّم است كه قانون علَّيّت كه در ذهن ما مورد پذيرش قرار گرفته و آن را يك حقيقت تلقّى مىكنيم ، فوق حركت و دگرگونى و سكون فيزيكى است . حال اگر نفسى وجود نداشته باشد كه فوق حركت و تحوّل فعّاليّتى انجام بدهد ، چگونه مىتواند آن حقيقت ثابته ( قانون علَّيّت ) را از رودخانهء دائم الجريان طبيعت برون ذاتى و درون ذاتى بيرون بياورد با بيان ديگر و مشروحتر چنين مىگوئيم : مىدانيم كه وحدت با تجزئه كه آن را مبدّل به كثرت مىنمايد ، ناسازگار است ، در آن موقع كه انديشه اى در يك مغز به جريان مىافتد ، واحدها و قضاياى مورد بهره بردارى با يكديگر ارتباط پيدا كرده و با نظر به هدفى كه\r\n","description":"","footnote":" ( 1 ) . اين دليل چهاردهم را مىتوانيم بعنوان توسعه و تعميم دليل چهارم نيز در نظر بگيريم . ","page_name":" 172 ","page_number":172},
  {"content":"\r\nعبارتست از وصول بيك حقيقت عامّ و ثابت ، مجموعهء متشكَّلى را به وجود مىآورند . اگر نفس يا هر عامل ديگرى كه فرض كنيم مانند ديگر اجزاء عالم طبيعت در حركت دائمى بوده باشد ، در اين فرض واحدهاى انديشه تجزئه گشته و گسيخته از هم بجريان مىافتند آن چنان كه يك انسان بخواهد مفردات گسيخته اى را تصوّر يا تخيّل نمايد . همچنين نفس ما فوق سكون فيزيكى است ، زيرا جريان هر يك از واحدهاى مربوط انديشه و تعقّل ، با اين كه داراى تشكَّل هستند ، مانند قطرات آب به يك ظرف ساكن نمىريزند ، زيرا ما با تجربه و مشاهدهء مستقيم درونى مىبينيم كه همان واحدها با روابطى كه دارند ، در رودخانهء زمان در جريان خود حركت كنند ، بدون اين كه نفس مانند يك ظرف ساكن آنها را بگيرد و در توى خود جاى بدهد و ميخكوبشان بسازد . از طرف ديگر گمان نمىرود كسى پيدا شود و در اين واقعيّت ترديد كند كه مغز بشر آن قدرت را دارد كه حوادثى را كه با تحقّقهاى تدريجى در امتداد زمان گسترده ميشوند ، با كشيدن طناب طولانى زمان از دانه‌هاى تسبيحى آن حوادث همهء آنها را يكى در كنار ديگرى تجسيم نمايد و به مقايسه‌ها و موازنه‌ها و ارزيابىها در بارهء آن حوادث بپردازد . و اين فعّاليّت اختصاص به حوادث گذشته ندارد ، بلكه همين فعّاليّت در بارهء حوادث آينده نيز امكانپذير است . يعنى مغز ما داراى آن قدرت است كه مىتواند براى بررسى كيفيّت حياتى كه در پشت سر گذاشته است [ آيا حيات وى رو به رشد و كمال بوده است ، يا رو به سقوط و خسارت . . . 
  ] حوادث و رويدادهاى زندگى گذشتهء خود را يكى در كنار ديگرى و مجموعا در ديدگاه خود قرار بدهد و آنها را مقايسه و موازنه و ارزيابى نمايد . اگر نفس داراى حركت و تحوّل طبيعى بود ، نمىتوانست آن رويدادها و حوادث را [ كه خود لحظه به لحظه با سپرى شدن آنها ، از بين رفته است 
  ] جمعآورى نموده و بر همهء آنها مانند اين كه همين امروز اتّفاق افتاده\r\n","description":"","footnote":"","page_name":" 173 ","page_number":173},
  {"content":"\r\nباشند ، اشراف پيدا كند و نظاره نمايد .\r\n\r\nقسمت دوم - استعدادهاى موجوده در نهاد انسانى كه بوسيلهء عوامل و انگيزه‌هاى خارجى به فعليّت مىرسند .\r\nاگر اين جمله را همواره با كمال دقّت درك كنيم ، بدون ترديد آن را مانند يك اصل بديهى تلقّى كرده و خواهيم پذيرفت كه « مادامى كه انسان خود را با آن استعدادهائى كه در نهادش وجود دارد نشناسد و در صدد به فعليّت رساندن و بهره بردارى از آنها برنيايد ، قطعا خود را از بين خواهد برد . » بنا بر اين ، هيچ سخنى ويران كننده تر از اين وجود ندارد كه به اين انسان تلقين شود كه تو همين موجودى كه عوامل خارجى ترا نشان مىدهد و در درون تو چيزى بنام نهاد و استعداد وجود ندارد اين همان سخن ضدّ علم و فلسفه و حكمت است كه در جمله اى كه به نويسندهء فرانسوى سارتر نسبت داده شده است : « انسان تاريخ دارد و نهاد ندارد » مىخوانيم . و با امثال اين جملات است كه بشر با كمال با اعتنائى به دست عوامل محيطى و اجتماعى و هوىهاى خودش سپرده مىشود و اگر هم روزى يا ساعتى يا لحظه اى به خود آمد و از امثال سارتر و كامو پرسيد : آقايان ، لطفا اگر وقت داشته باشيد ، سخن مختصر اين جانب را هم كه به نظر مىرسد سخن همهء انسانها است ، پاسخى بفرمائيد كه « فلسفه و هدف زندگى ما انسانها چيست » ما نمىتوانيم از زحمات زيادى كه متحمّل شده و ما انسانها را بدست عوامل محيطى و اجتماعى و هوىهاى محاسبه نشدهء خويش سپرده‌ايد ، سپاسگزار باشيم ، زيرا چه سپاسى دارد آن نظريّه اى كه فقط براى تشويق و امضاى زندگى بىشخصيّت انسان ابراز شده است ، فقط براى آنكه نظريّه اى در برابر ديگر صاحبنظران و حكماى تاريخ ابراز شده باشد و در سطور كتابهاى فلسفى و علوم انسانى آنجا كه نامهاى پيشتازان فكرى بشرى مطرح مىشود ، نام گويندهء اين نظريّه هم كه « انسانى جز همين نمودهائى كه\r\n","description":"","footnote":"","page_name":" 174 ","page_number":174},
  {"content":"\r\nاز او مشاهده مىشود وجود ندارد « در رديف آنان البتّه با حرف درشت و بزرگ نوشته شود بهر حال ، بگذريم و بيش از اين مطالعه كنندهء محترم را معطَّل نكنيم ، زيرا كفّارهء شهرت پرستى بعضى از قلم بازان را نبايد مطالعه كنندهء محترم با ضايع كردن حتّى لحظاتى از عمر عزيزش بپردازد . حال مىپردازيم به توصيف مختصرى از استعداد : استعداد عبارتست از آن واقعيّت بالقوّه كه در چيزى وجود دارد ولى هنوز هويّت آن در آن چيز ظهور نكرده است ، و آن واقعيّت موقعى به ظهور مىرسد كه عواملى از خارج از آن استعداد ، با آن استعداد ارتباط تأثيرى پيدا كند و آن را به فعليّت برساند . وقتى كه گفته مىشود : اين مادّه استعداد احتراق دارد ، معنايش اينست كه آن مادّه داراى واقعيّتى است كه در صورت ارتباط تأثيرى عامل احتراق ، محترق خواهد گشت .\r\nوقتى كه مىگوئيم : انسان داراى استعداد علم است ، يعنى در ساختمان موجوديّت او ، واقعيّتى وجود دارد كه اگر عوامل تعليم مانند تعلَّم ( آموزش ) و مطالعه و تجربه و تفكَّر ارتباط تأثيرى با وى برقرار كند ، او داراى علم ( عالم ) خواهد گشت . همچنان وقتى كه گفته مىشود : انسان داراى استعداد هنرى است ، معنايش اينست كه ساختمان موجوديّت آدمى داراى واقعيّتى بنام هنرمندى است كه اگر عامل بروز و به فعليّت رسيدن آن ، ارتباط تأثيرى با آن واقعيّت برقرار نمايد ، منش هنرمندى در وى به فعليّت مىرسد و بروز مىكند . همان ملاكى كه وجود استعدادها را در درون آدمى نفى مىكند ، مىتواند غرايز را هم مانند غريزهء « صيانت ذات » ، غريزهء « علاقه به محبّت » ، غريزهء « جنسى » و غير ذلك را منكر شود . اصل جريان صفات و منشهاى آدمى از بالقوّه ( از مرحلهء استعداد ) به بالفعل ، جريانى است كه هيچ كسى نمىتواند در آن ترديد كند ، مگر اين كه انسان و جريان حيات او را نشناسد . آنچه كه عدّه اى از اشخاص مورد ترديد قرار داده‌اند ، اينست كه واقعا نمودها و منشها و صفاتى كه از انسان ظهور پيدا مىكنند ، واقعيّاتى در درون آدمى دارند ، يا اين كه چنين\r\n","description":"","footnote":"","page_name":" 175 ","page_number":175},
  {"content":"\r\nواقعيّاتى وجود ندارند ، و آنچه كه از انسان بروز مىكند ، نتيجه و معلول و عكس العمل عوامل خارج از انسان است نقل شده است كه بعضى از اشخاص در دورانهاى متأخّر در مقابل اكثريّت قريب به اتّفاق فلاسفه و دانشمندان علوم انسانى گفته‌اند : واقعيّاتى جز آنچه كه عوامل خارجى بوجود مىآورند ، در انسان بعنوان استعدادها وجود ندارد . البتّه گمان نمىرود حتّى يك فرد آگاه پيدا شود كه نظريّهء مزبور را از روى دانش و عقيدهء مستند به دانش ابراز نمايد ، با اين كه مىبيند كه يك عامل خارجى كه با درون انسان ارتباط تأثيرى برقرار مىكند ، نتيجه اى غير از عين خودش را بروز مىدهد . آن نتيجه از كجا آمده است گروهى ديگر از آنان كه در علوم انسانى كار ميكنند ( 1 )  اگر چه وجود استعداد - هاى موجود در درون آدمى را صريحا انكار نمىكنند ، ولى چنان بىاعتنائى در بارهء آنها از خود نشان مىدهند و چنان آنها را ناديده مىگيرند كه گوئى اصلا هيچ چيزى در درون انسانها بنام استعدادها و بالقوّه‌ها وجود ندارد و براى شناخت آنچه كه انسان از خود بروز مىدهد ، فقط بايد عوامل خارجى و مختصّات و تأثيرات آنها را شناخت و بس . امروزه روانشناسى با عنوان رفتارشناسى ( سلوكشناسى ) كه از حدود واقعگرائى خود ميل به افراط نموده است ، پرچمدار چنين نظريّه ايست . نكته اى را در آغاز اين مبحث يادآور مىشويم . و آن اينست : چنان كه اعتقاد بوجود استعدادهاى درونى در انسان منافاتى با مشاهده و اعتقاد به واقعيّت نمودها و رفتارهاى انسانى و ارتباط عوامل خارجى كه بروز دهندهء آنها مىباشند ندارد ، همچنين ما بين لزوم شناخت رفتارها و نمودهاى عينى انسانى با لزوم شناخت استعدادهاى درون انسانى هيچگونه ناسازگارى وجود ندارد ، بلكه آن دو شناخت چنان كه در\r\n","description":"","footnote":" ( 1 ) . بقول آقاى استاد ماير كه در سال 1362 در مصاحبه با اين جانب اعتراف كردند : فلاسفه و متخصّصان علوم انسانى امروز در اروپا كارمندان فلسفه و علوم هستند . ","page_name":" 176 ","page_number":176},
  {"content":"\r\nمباحث آينده خواهيم ديد مكمّل يكديگر مىباشند ، بنا بر اين ، چنان كه اهمّيّت دادن به استعدادها فقط و ناديده گرفتن رفتارها و عوامل خارجى موجب اختلال معرفت در بارهء انسان مىباشد ، همچنان اهمّيّت دادن به رفتارها و عوامل خارجى و ناديده گرفتن استعدادهاى درونى نيز موجب نقص فاحش معرفت در بارهء انسان خواهد بود .\r\n\r\nاينك به بيان برخى از دلائل وجود استعدادهاى درونى مىپردازيم :\r\n\r\n1 - نفى استعدادهاى درونى به انكار هويّتهاى متعيّن در واقعيّتها منتهى مىگردد .\r\nچنان كه در اوائل اين مبحث اشاره نموديم ، احتمال نمىرود كه حتّى يك فرد عاقل پيدا شود و بگويد : در درون انسان هيچ نهاد و استعداد و بالقوّه و امكانى وجود ندارد ، زيرا همه اين پديده را مىبينند كه ورود عوامل خارجى به درون و تأثير آنها در قلمرو درون ، مانند افتادن سنگ به گل كه فقط مقدارى گودى در گل ايجاد مىكند ، نيست يا مانند افتادن سنگ بيك كاسهء مس كه تموّجاتى از صدا را ايجاد مىكند و بس ، نمىباشد .\r\nاگر در درون تخم مرغ ذرّاتى وجود نداشته باشد كه با قرار گرفتن تخم مرغ در ارتباط با حرارت معيّن مبدّل به جوجه شود ، جوجه اى وجود نخواهد داشت . از طرف ديگر عوامل مشترك طبيعت مانند آب و اشعّهء خورشيد و موادّ زمينى بر انواع بىشمار درختان و گلها و نباتات مىرسد ، آنچه كه موجب تنوّع آنها است استعدادهاى متعيّن بذرها و اصول آن روينده‌ها است .\r\nاين قاعدهء عمومى در همهء فلسفه‌ها و دانشها جريان دارد كه هر چيزى كه موجود شود ، هويّتى متعيّن براى خود دارد اگر چه آن هويّت متعيّن بيش از يك ميليونيم لحظه در اين دنيا دوام نداشته باشد ، مانند مزون هايپرون بالاخره هر چه باشد ، اگر واقعيّتى دارد و وارد صحنهء وجود شده است ، حتما و جبرا داراى هويّتى متعيّن است ( 1 )  تردّد در هويّت متعيّن يك موجود واقعى فقط در\r\n","description":"","footnote":" ( 1 ) . حتّى با يك نظر دقيقتر گفته مىشود : الشّىء ما لم يتشخّص لم يوجد ( شيء مادامى كه تشخّص پيدا نكند موجود نمىشود . البتّه نظريّهء ديگرى وجود دارد كه تشخّص و وجود را همزمان در تحقّق عينى ، ولى در رتبه تشخّص را مؤخّر از وجود ميداند . ","page_name":" 177 ","page_number":177},
  {"content":"\r\nذهن امكانپذير است نه در عالم خارج از ذهن ، چنان كه جسمى را از دور مىبينيم و مىدانيم كه آن جسم يا سنگ است يا انسانى مثلا . تردّد مزبور در ذهن ما است كه دورى فاصله براى ما بوجود آورده است و امّا آن جسم يا داراى هويّت سنگى متعيّن است و يا داراى هويّت انسانى متعيّن . و موجودى بعنوان يا سنگ و يا انسان در جهان عينى امكانپذير نمىباشد . اين قاعده اگر هم از قواعد بديهى نباشد ، از آن قواعد بالضّروره راست است كه بدون هيچ استثنائى فراگير عالم وجود است و هيچ فلسفه و دانشى نمىتواند آن را ناديده بگيرد . از طرف ديگر مفهوم كلَّى كه در منطق و از بعضى جهات در فلسفه مورد بحث و تحقيق قرار مىگيرد ، با قيد كلَّيّت يكى از محصولات فعّاليّت - هاى ذهنى است كه تحقّق عينى در جهان خارج از ذهن ندارد . بنا بر اين اگر در درون انسانها استعدادهاى متعيّنى وجود نداشته باشد ، يا بايد رفتارها و منشها و نمودهائى را كه از انسانها بروز مىنمايند به هويّتهاى غير متعيّن نسبت بدهيم و اين امريست محال ، زيرا چنان كه گفتيم : هويّت غير متعيّن در عالم وجود عينى امكان ناپذير است . و يا بايد آن مورد را به مفاهيم كلَّى در درون انسانها مستند بسازيم ، اين هم صحيح نيست ، زيرا مفاهيم كلَّى با قيد كلَّيّت ساخته شدهء ذهن است و با قطع نظر از ذهن وجود ندارد ( 1 )  . پس بروز رفتارها و منشها به كدامين واقعيّت مستند مىباشند هيچ راهى نيست جز اين كه بگوئيم : در درون انسانها واقعيّتهائى وجود دارند كه در ارتباط با عوامل خارجى منشأ بروز منشها و رفتارها و ديگر نمودهاى قابل مشاهده مىباشند .\r\n","description":"","footnote":" ( 1 ) . كلَّى طبيعى همان كلَّى منطقى است كه تشابه عينى افرادش در كلَّى منطقى و عقلى جدا كرده است ، و الَّا كلَّى با داشتن مفهوم كلَّيّت وجود عينى نمىتواند داشته باشد . ","page_name":" 178 ","page_number":178},
  {"content":"\r\n\r\n2 - پديدهء اكتشافات و ابتكارات و اختراعات\r\nيكى از روشنترين دلائل وجود استعدادهائى در درون انسان كه منشأ بروز مختصّات و منشها و رفتارها و نمودهاى بسيار متعدّد و متنوّع مىباشند ، پديدهء اكتشافات و ابتكارات و اختراعات است كه هيچ كس قدرت انكار آنها را ندارد . آن عوامل عينى كه منشأ بروز پديده‌هاى مزبور مىباشند ، كدامين تشابه و سنخيّت را با موضوعاتى كه كشف ميشوند و يا جلوه گاه ابتكار و اختراع قرار مىگيرند ، دارا مىباشند همهء ما مىدانيم كه اغلب اكتشافات و اختراعات چنان نبوده است كه همهء مقدّمات و شرائط آنها دقيقا شناخته شده و انسان مكتشف و مخترع بداند كه موضوع مورد تعقيب پس از علم بكدامين مقدّمات و با كدامين موضعگيرىها و با چه وضعى كه در آزمايشگاه بايد بوجود بيايد ، براى مكتشف و مخترع نمودار خواهد گشت . به همين جهت است كه كلودبرنار در مقدّمهء كتاب طبّ آزمايشى مىگويد : « هيچ قاعده و دستورى معيّن نمىتوان بدست داد كه هنگام مشاهدهء امرى معيّن ، در سر محقّق فكر درست و مثمر كه يك نوع راهيابى قبلى بتحقيق صحيح باشد ، ايجاد شود . تنها پس از آنكه فكر بوجود و ظهور آمد ، مىتوان گفت چگونه بايد آن را تابع دستورهاى معيّن قواعد منطقى مصرّح كه براى هيچ محقّق انحراف از آنها جائز نيست ، قرار داد و لكن علَّت ظهور آن نامعلوم و طبيعت آن كاملا شخصى و چيزيست مخصوص كه منشأ ابتكار و اختراع و نبوغ هر كس شمرده مىشود » ( 1 )  اگر در پديدهء بروز اكتشافات و ابتكارات و اختراعات بطور همه جانبه بينديشيم ، خواهيم ديد حتّى آگاهىها و معلومات فراوان در بارهء مسائل و اصول و قوانين يك علم هم كافى براى اكتشاف در آن علم نمىباشد اگر چه اغلب از شرائط لازم محسوب ميشوند . اگر چنين بود كه عوامل خارجى به تنهائى مىتوانست موجب بروز اكتشافات بوده باشد ،\r\n","description":"","footnote":" ( 1 ) . شناخت روشهاى علوم ( متدولوژى ) ص 42 فيليسين شاله ترجمهء آقاى مهدوى ","page_name":" 179 ","page_number":179},
  {"content":"\r\nهمهء مردم كه از حواسّ و ديگر شرائط واقع يا بى برخوردارند ، مىتوانستند مكتشف و مبتكر بوده باشند .\r\n\r\n3 - بروز منشهاى متنوّع مانند منش قضائى ، سياسى ، هنرى و غير ذلك\r\nاين واقعيّت انكار ناپذير است كه افراد انسانى منشهاى بسيار متعدّد و متنوّعى پيدا مىكنند - مانند منش سياسى ، منش مديريّت ، منش اجرائى ، منش نظامى ، منش قضائى ، منش هنرى ، منش تعليم ، منش تربيت و هر يك از اين منشها بنوبت خود به منشهاى مختلفى تقسيم مىگردند . حال بايد ببينيم اين كه يك شخص داراى منش خاصّى مانند قضائى مىشود ، يعنى چه معناى داشتن اين منش اينست كه من اين شخص مفروض استعداد قضاوت را مورد توجّه و تقويت رسمى قرار داده و آن را به فعليّت در آورده و مانند فعّالترين عنصر حيات خود تلقّى نموده است ، چنين شخصى با منش قضائى زندگى مىكند و همچنين است ديگر استعدادها كه وقتى به فعليّت مىرسند و مانند عنصرى فعّال براى حيات و شئون آن درميآيند ، عنوان منش پيدا مىكنند . اين منشها مانند عامل توجيه تفكَّرات و احساسات دست به كار ميشوند . مسلَّم است كه آنچه كه اين اشخاص داراى منش از جهان خارجى مىگيرند ، محسوس و محدود و رو بزوال مىباشند ، در صورتى كه منشها داراى ثبات و بقاء بسيار طولانى بوده و قدرتى را كه بوجود مىآورد منحصر به آن عوامل خارجى نمىباشد . يعنى اگر يك شخص مقدارى معلومات قضائى فرا گرفته باشد و مقدارى تطبيقات عملى قوانين را بر مواردى كه مورد قضاوت قرار گرفته‌اند انجام بدهد ، بمقام قضاوت مىرسد ، و تدريجا منش در او بوجود مىآيد ، مسلَّم و بديهى است كه با بوجود آمدن منش چنان نيست كه قضاوتهاى او بموارد معلوماتى كه فرا گرفته باشد و بموارد همان تطبيقات عملى منحصر گردد بلكه آن منش قضائى او را قادر به قضاوت در موارد بىشمارى خواهد\r\n","description":"","footnote":"","page_name":" 180 ","page_number":180},
  {"content":"\r\nنمود كه فراگرفته‌ها و تطبيقات مقدّماتى او هم از نظر كمّيّت و هم از نظر كيفيّت قابل مقايسه نخواهد بود . كاربرد منشها از اين جهت شبيه به كاربرد شناخت قوانين كلَّى است ، يعنى چنان كه ممكن است شناخت يك قانون كلَّى با مشاهدهء مواردى محدود تحصيل شود ، و پس از علم به آن قانون مىتوان در موارد نامحدود از آن قانون استفاده كرد .\r\n\r\n4 - بروز « من » كه مديريّت حيات را به عهده مىگيرد\r\nدر مباحث گذشته واقعيّت داشتن « من » يا « خود » كه به لغت عربى نفس از آن تعبير مىشود ، با كمال وضوح اثبات شد . و مىدانيم كه با يقين حاصل از مشاهده و تجزئه علمى و علم حضورى ( خود هشيارى ) به واقعيّت چنان حقيقتى ( من يا خود ) هيچ معنائى براى بازى با الفاظ و اصطلاحات باقى نمىماند .\r\nمثلا بجاى خود يا « من » بگوئيم : « نهاد صيانت ذات » ، « خود گردانى » ، « خود داشتن » « سازش شكل با وظيفهء عمومى » ، « عمل مديريّت » ، « تضمّن مقصود » ، « فعّاليّت غائى در نهاد زنده » هر يك از اين تعبيرات هر چه باشد ، بازگو - كنندهء عاملى در درون حيات است كه هر يك از اصطلاحات فوق بازگو كنندهء بعدى از آن است ، يعنى مانند همان مثال فيل است كه در تاريكى هر كسى دستش بيك عضوى از آن فيل كه لمس كرده است ، در موقع توصيف مىگويد : فيل يعنى آنچه كه از آن عضو درك شده است . خوبست كه اين داستان را از مولوى در اينجا نقل كنيم :\r\n\r\nپيل اندر خانهء تاريك بود\r\nعرضه را آورده بودندش هنود\r\nاز براى ديدنش مردم بسى\r\nاندر آن ظلمت همىشد هر كسى\r\nديدنش با چشم چون ممكن نبود\r\nاندر آن تاريكيش كف مىبسود\r\nآن يكى را كف به خرطوم اوفتاد\r\nگفت همچون ناودانستش نهاد\r\nآن يكى را دست بر گوشش رسيد\r\nآن بر او چون باد بىزن شد پديد\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nآن يكى را كف چو بر پايش بسود\r\nگفت شكل پيل ديدم چون عمود\r\nآن يكى بر پشت او بنهاد دست\r\nگفت خود اين پيل چون تختى بده ست\r\nهمچنين هر يك بجزئى كاو رسيد\r\nفهم آن مىكرد هر آن مىتنيد\r\nاز نظرگه گفتشان شد مختلف\r\nآن يكى دالش لقب داد آن الف\r\nدر كف هر كس اگر شمعى بدى\r\nاختلاف از گفتشان بيرون شدى\r\n\r\nالبتّه مىتوان از بعضى جهات مسئلهء اختلاف در مورد بحث را با اختلاف در داستان فيل ، متفاوت تلقّى كرد ، زيرا بعضى از تعبيرات فوق مانند « سازش شكل با وظيفهء عمومى » اگر همان معناى مطابقى ( آنچه كه از الفاظ مزبوره بعنوان همهء معانى مفهوم مىشود ) بوده باشد ، مستند به پذيرش اصل يا اصول پيشساخته اى است كه بايد مورد اثبات قرار بگيرد .\r\nخلاصه - آنچه كه از عوامل و شرائط خارجى وارد حيات انسانى مىشود ، نمىتواند بعنوان همهء اجزاء و عناصر علَّت بوجود آمدن من تلقّى شود ، زيرا ميان عوامل خارجى و من سنخيّتى وجود ندارد ، دليل اين مدّعا روشنتر از آن است كه نيازى به تفصيل داشته باشيم . درست دقّت فرمائيد : آنچه كه بعنوان عوامل خارجى وارد منطقهء حيات انسانى مىگردد ، بهر نوع و هر شكل و هر مختصّى كه بوده باشد نمىتواند بعنوان خميرمايهء « من » وارد منطقهء حيات بوده باشد ، يعنى من معلول قانونى آنها نيست ، زيرا فقط تجمّع و تفاعل آن عوامل در درون حيات است كه « من » را به فعليّت مىآورد لذا آن تجمّع و تفاعل در هيچ مجموعه اى از عناصر حتّى نزديكترين آنها به پديدهء حيات ، موجب به فعليّت رسيدن من نمىباشد . خلاصه اگر در خود پديدهء حيات استعداد من وجود نداشته باشد ، عوامل خارجى كه توانائى روياروئى آگاهانه براى حفظ خود در برابر هيچ موجودى ندارند نمىتوانند بوجود آورندهء من بوده باشند .\r\n","description":"","footnote":"","page_name":" 182 ","page_number":182},
  {"content":"\r\n\r\n5 - آب نمىتواند ميراب خويشتن بوده باشد\r\nآيا انعكاس و تصوّرهائى كه ما از اشياء جهانى در ذهن خود درمىيابيم ، وارد ذهن ما مىشوند [ و فرض اينست كه همهء ذرّات ارگانيسم بدن ما در حركت و تحوّل است 
  ] و در آن جايگاه خود به خود تنظيم ميشوند و مشتى از آنها خود به خود به صورت قانون درمىآيند ، بعضى از آنها خود به خود محكوم به بطلان مىشوند و برخى ديگر صحيح تلقّى مىگردند و بطور كلَّى اين قطرات جارى در سطح ذهن خود به خود ميراب خويشتن گشته و تقسيم و دسته بندى مىشوند و هر دسته اى نيز ميراب خودش مىشود و پديده‌هاى فعّاليّتهاى متنوّع و بىشمار مغز و روان را تشكيل مىدهند آيا صريحتر و تندتر از اين مبارزه با علم سراغ داريد كه بگويد : معلولى بدون علَّت بوجود مىآيد معلوم است كه پاسخ منفى اين سؤالها نيازى به تأمّل ندارد . اگر براى يك انسان استعداد تعقّل فرض نشود ، همهء موجودات جهان هستى را هم مشاهده نمايد و همهء اصول و قوانين را هم براى او ارائه نمايند ، امكان ندارد كه تعقّل نمايد . اگر در يك انسان استعداد وجدان اخلاقى وجود نداشته باشد ، همهء حقّ و باطلها و نيك و بدها و بايستگىها و نبايستگى را براى او نشان بدهند ، هرگز با وجدان اخلاقى با آنها روبرو نخواهد گشت . همچنين مشاهدهء همهء مناظر زيباى طبيعت و تماشاى همهء آثار هنرى دنيا ، مادامى كه در يك انسان استعداد هنرى وجود نداشته باشد ، حتّى ناچيزترين اثر زيباى هنرى را هم نخواهد توانست بوجود بياورد .\r\n\r\nگمان نمىرود دعوى و مشاجره و اشكال بر سر استعدادهاى مزبور بوده باشد ، بلكه بحث و نزاع و جدال بر سر به فعليّت رساندن استعداد كمال معنوى انسان است\r\nآيا كسى در اين مسئله ترديد دارد كه گاو از ديدن زيباترين منظرهء دنيا لذّت نمىبرد نه هرگز ، همه يقين دارند كه گاو لذّتى از مناظر زيبا نمىبرد ،\r\n","description":"","footnote":"","page_name":" 183 ","page_number":183},
  {"content":"\r\nفقط انسان است كه از زيباييها لذّت مىبرد ، پس استعدادى در انسان بنام استعداد زيبا خواهى و زيباشناسى وجود دارد ، حالا اسم اين استعداد را هر چه مىخواهيد بگذاريد . هيچ نوعى از جانداران دنيا بهره اى از تعهّد ندارد ، ولى انسان تعهّد مىبندد و بر آن تعهّد مقاومت مىكند و وفا مىنمايد . پس انسان استعداد تعهّد و وفا به تعهّد دارد ، براى اين استعداد هر لفظى كه بخواهيد به كار ببريد مانعى ندارد . همين طور استعداد ترقّى و محبّت معقول و اصيل و عدالت و تقوى و غير ذلك . لذا با كمال اطمينان بايد گفت : دعوى و مشاجره و اشكال بر سر استعدادهاى متنوّع انسانى نيست ، بلكه بحث و نزاع و جدال بر سر استعداد كمال معنوى و روحانى و عرفانى انسانها است كه جناب توماس هابس و ماكياولى و حضرت چنگيز و نرون و سزار بورژيا و عاليجناب تيمور لنگ و آناستاس كه بنا بنقل منتسكيو براى استنشاق هوا ماليّات وضع كرده بود ، قبول ندارند ، زيرا بمجرّد اين كه اين يكَّه تازان تنازع در بقا استعداد مزبور را بپذيرند ، بايد فورا بروند مانند ديگر انسانها زندگى ديگران را برسميّت بشناسند و بدون معطَّلى اين نشان قهرمانى كه « من هدف ديگران وسيله » را از روى پيشانى خود بردارند و زير پا بيندازند .\r\n\r\nاستعدادهاى متضادّ را چگونه بايد تفسير كرد\r\nممكن است گفته شود : چنان كه صفات بسيار نيك و اخلاق عالى از انسان مشاهده مىشود ، همچنان صفات بسيار پليد و اخلاق كثيف و شرمآور نيز از انسانها بروز مىكند ، آيا مىتوان گفت : درون انسان داراى استعدادهاى متضادّى است با اين كه اگر آنچه كه بعنوان استعداد در درون آدمى است ، واقعيّتى داشت ، نمىبايست ضدّ آن نيز در درون آدمى وجود داشته باشد ، مخصوصا با نظر به اين كه روان انسان يا سازمان شخصيّت آدمى يك موضوع غير قابل تجزئه است و نمىتوان براى آن ، اجزائى را فرض كرد كه هر يك\r\n","description":"","footnote":"","page_name":" 184 ","page_number":184},
  {"content":"\r\nبتواند استعدادى مخالف آن ديگرى را دارا بوده باشد . مىگوئيم : يكى از مشكلات مسائل مربوط به استعدادها همين است كه مطرح شد . اوّلا اين مطلب كه در درون انسان تضادّهائى وجود دارد ، براى هيچ كس قابل انكار و ترديد نيست ، اگر چه نام آنها را استعدادى متضادّ نگذاريم . اين كه انسانها هم مىتوانند پستتر از حيوانات درنده باشند و هم مىتوانند پا از فرشتگان فراتر گذارند ، براى هيچ كس ابهامى ندارد ، نهايت امر اينست كه اين دو كيفيّت متضادّ چگونه بايد تفسير شود عدّه اى از كارمندان علوم انسانى امروزى وقتى كه به امثال اين مسائل مىرسند ، مىگويند : « ما را با فلسفه كارى نيست » عدّهء ديگر مىگويند : « ما علم مىخوانيم و با متافيزيك كارى نداريم » و هيچ توجّه نمىكنند كه بررسى مسئلهء مزبور نه فلسفى است و نه متافيزيكى ، بلكه همان گونه مسئلهء علمى است كه بررسى احساسات و عواطف متضادّ كه قطعا روانشناس و روانپزشك بايد آن را انجام بدهند ، زيرا احساسات و عواطف واقعيّتهائى هستند و بروز تضادّ در ميان آنها نيز واقعيّتى است قابل تجربه نه ساختهء ذهن انسانى است و نه امرى است پشت پردهء نمودهاى طبيعت .\r\nاحساسات و عواطف و لذائذ و آلام با انواع بسيار گوناگونى كه دارند ، همان گونه موادّى براى تجربه قرار مىگيرند كه واقعيّات فيزيكى و شيميائى و گياهى و غيره . يعنى هر يك از دو دسته واقعيّاتى هستند براى خود و مورد مشاهده و تجربهء ما قرار مىگيرند ، لذا بررسى از هر دو گروه واقعيّات محسوس با حواسّ طبيعى و آزمايشگاهها و واقعيّات دريافت شدنى كه شكل و نمود فيزيكى ندارند ، علمى محض است . بنا بر اين ، چه علَّتى دارد كه فقط كسانى حقّ داشته باشند كه تضادّ استعدادها را از ديدگاه فلسفى و متافيزيكى مطرح مىنمايند پس ما در مقابل موضوعى قرار گرفته‌ايم كه واقعيّت آن را مانند واقعيّت ديگر موجودات لمس مىكنيم ، يعنى ، مشاهده مىكنيم كه آدمى چنان كه استعداد قاضى شدن دارد ، استعداد هنرمند شدن را نيز دارا مىباشد ،\r\n","description":"","footnote":"","page_name":" 185 ","page_number":185},
  {"content":"\r\nهمچنين در عين حال كه داراى استعداد حقّ شناسى و عمل به حقّ است ، همچنان استعداد دارد كه حقّ را قربانى هواهاى حيوانى خود نمايد و در باطل غوطه ور شود . پس بجاى اين كه ما خود را از مقابل يك موضوع قابل بررسى و تحقيق علمى بر كنار نمائيم ، بايد آن را بپذيريم و مورد تفسير و تحقيق قرار بدهيم .\r\nبنا بر اين ، مىگوئيم : استعدادهاى متضادّ چنان نيستند كه در درون يك انسان به فعليّت كامل برسند ، يعنى انسان نمىتواند در عين حال كه حقّ شناس و علاقه به عمل به حقّ دارد ، انسانى باشد حقّ ناشناس و بر ضدّ حقّ عمل نمايد ، اگر چه در امتداد زمان با تغيير شرائط درونى هر يك از دو استعداد متضادّ مىتواند در درون يك انسان به فعليّت برسد ولى در يك زمان و در شرايط واحد اجتماع آنها امكانناپذير است .\r\nحتما اين نكته را هم بايد مورد توجّه قرار بدهيم كه مقصود از استعدادهاى متضادّ دو نوع مىباشد : نوع يكم - استعدادهاى متضادّ و مثبت ، مانند استعداد احساسات خام و استعداد تعقّل محض كه البتّه اصطلاح متخالف در اين مورد مناسبتر به نظر مىرسد تموّج احساسات مراعات هيچ اصل و قانونى جز علَّت بوجود آورندهء خود را نمىنمايد ، در صورتى كه حركت تعقّل در مغز بدون پاىبندى واحدهاى تعقّل به اصل و قانون امكانپذير نيست .\r\nنوع دوم - استعداد به معناى بالقوّه و امكان است يعنى فلان صفات و فلان رفتار مىتواند در انسان بروز كند نه اين كه مستند بيك حقيقت موجود در درون انسان بوده باشد و اين معنى براى استعداد در صفات پليد و رفتارهاى زشت و صفات مستند به خود محورى و خودخواهىها به كار مىرود . بروز و نمود صفات پليد و رفتارهاى زشت و كثيف ناشى از خنثى شدن و يا سركوب گشتن استعدادهائى است كه در وجود آدمى به وديعت نهاده شده است نه اين كه در درون آدمى استعداد منفى وجود داشته باشد . خداوند عزيز هرگز حقيقت بد نيافريده است .\r\n","description":"","footnote":"","page_name":" 186 ","page_number":186},
  {"content":"\r\nاين دو معنى را براى استعداد حتما بايد در نظر داشته باشيم .\r\nيكى از مسائل بسيار مهمّ مربوط به استعدادهاى متخالف اينست كه اين استعدادها را مىتوان براى پيشرفت مغز و روان آدمى هماهنگ و منسجم ساخت . مثلا در انسان مستعدّ احساسات خام ، مىتواند در صورت اجتماع شرائط درونى و عوامل خارجى همان پديده‌ها در درون انسان بروز نمايد ، در صورتى كه اگر تعقّل تقويت شود و احساسات خام هم به خوبى ارزيابى گردد ، با تبديل احساسات خام به احساسات تصعيدى هماهنگى آنها با تعقّل كاملا بوجود مىآيد .\r\nو امّا نوع دوم از استعدادها كه گفتيم به معناى بالقوّه و امكان مىباشند ، نمىتوانند با همديگر به فعليّت برسند ، چه رسد به اين كه هماهنگى پيدا كنند .\r\nبه اين معنى هنگامى كه استعداد عدالتورزى بجريان افتاد و در درون يك انسان به فعليّت رسيد ، در همان وضع و حال صدور انحراف و ظلم و پليدى با اين كه ممكن است ولى نمىتواند در آن حال كه سطوح من در اشغال عدالتورزى است به فعليّت برسد ، و چنان كه در آن مصرع آمده است : « ديو چو بيرون رود فرشته در آيد » . پس هنگامى كه يكى از استعدادهاى متضادّ [ به معناى نوع دوم 
  ] به فعليّت رسيد و فعّاليّتها و پديده‌هاى درونى را در اختيار خود گرفت ، محال است كه خواصّ ضدّ آن استعداد مثبت بروز كند ، اگر چه آن امكان هست كه با عوض شدن شرائط و حالات ، خواصّ ضدّ استعداد مثبت به فعليّت برسند و بروز نمايند . به همين جهت است كه مذهب و اخلاق اصرار شديد به محاسبهء دائمى وضع درونى نموده و تعليم و تربيت و تحريك بسوى رشد را در همهء ساليان عمر ضرورى ميداند . تكرار دائمى * ( اهْدِنَا الصِّراطَ الْمُسْتَقِيمَ ) * در نمازها كه در سورهء حمد است ، براى گوشزد كردن همين امكان انحراف است كه انسان بايد در حال جدّىترين وضع روانى كه نماز است در نظر داشته باشد و مصون ماندن از بفعليّت رسيدن انحراف را با خواندن آيهء مزبور از خدا بخواهد .\r\n","description":"","footnote":"","page_name":" 187 ","page_number":187},
  {"content":"\r\nاز مجموع مباحث گذشته مىتوانيم به اين نتيجه برسيم كه آنچه كه خداوند متعال در نهاد انسان بوجود آورده است ، استعدادهاى مثبت و سازنده و مفيد است ، حتّى حيوانىترين غرائز انسانى با نظر به ماهيّت آن خير و مفيد است ، اين انسان است كه با خنثى كردن استعدادهاى مثبت و سازنده اش ، آن غرائز را مورد سوء استفاده قرار مىدهد .\r\nو امّا حلّ مسئلهء وجود استعدادها در درون انسانى كه هر يك از آنها داراى هويّتها و خواصّ معيّنى مىباشد ، تنها با تجرّد نفس كه در قسمت اوّل از اين مباحث با چهارده دليل اثبات شد ، قابل حلّ مىباشد ، زيرا با فرض تجرّد نفس است كه مىتوان استعدادها را به آن نسبت داد ، نه ساختمان فيزيولوژيك مغز و ديگر اعضاء مادّى ، اگر چه ميدان بروز آثار و فعّاليّت آن استعدادها مغز و ديگر اعضاى مادّى انسان مىباشد ، زيرا استعداد هر چه باشد ، ثبات و استمرار دارد ، در صورتى كه همهء موجوديّت مغز در حال حركت و دگرگونى است . براى روشنتر شدن اين راه حلّ كافى است كه كمّيّت بسيار زياد و كيفيّت بسيار متنوّع استعدادها را در نظر بگيريم . [ مطالعه كنندهء محترم مىتواند براى ملاحظه كمّيّت بسيار زياد و كيفيّت بسيار متنوّع استعدادها به مجلَّد اوّل از همين ترجمه و تفسير تحت عنوان مختصّات انسانى مراجعه فرمايد 
  ] محلّ اين استعدادها كجا است اينها چگونه بىتزاحم و تصادم و بدون پذيرش تقسيم عينى در ميدان فيزيولوژى بدن وجود دارند آيا مجموع اين استعدادها من است اگر چنين باشد ، چه حقيقتى و كدامين عاملى است كه تنظيم آنها را در درون به عهده گرفته است و ده‌ها امثال اين مسائل در بارهء استعدادها وجود دارد كه موضوعات آنها قابل مشاهده با حواسّ و دقيقترين ابزار شناخت و آزمايشها نمىباشند . بدون فرض تجرّد نفس كه استعدادهاى انسانى را در بر داشته و بوسيلهء به كار انداختن حواسّ و تعقّل و ديگر وسائل معرفت و همچنين بوسيلهء عوامل خارجى كه با آن استعدادها ارتباط تأثيرى برقرار ميكنند ، حلّ\r\n","description":"","footnote":"","page_name":" 188 ","page_number":188},
  {"content":"\r\nمسائل فوق كه بعنوان نمونه مطرح شده است ، با مفاهيم عمومى و پذيرفته شدهء قبلى امكانپذير نمىباشد .\r\nيكى از اساسىترين استعدادهاى آدمى ، بينش عرفانى و حركت متعالى عرفانى در اين حيات است كه جلوه گاه آن را « حيات معقول » مىناميم .\r\n\r\nعرفان اسلامى\r\n( 1 )  يكى از آن خسارتهاى اسفانگيز كه بشر به جهت بازى با الفاظ و تحريف معانى كلمات ، دچار آن شده است ، خسارت ناشى از بازى با كلمهء عرفان و تحريف معناى واقعى آنست . اين كلمهء مقدّس هم به سرنوشت ابهامانگيز آن عدّه از كلمات دچار شده است كه بازگو كنندهء عاليترين امتيازات و آرمانها و ارزشهاى روحى انسانها مىباشند .\r\nهمهء ما با كمال وضوح مىدانيم كه كلمهء سياست در افكار قدرت پرستان خود محور شرمآورترين مفهوم را در بر دارد ، در صورتى كه معناى واقعى آن با عظمت و با ارزشترين و ضرورىترين حقيقت است كه خداوند متعال قدرت فهم و اجراى آن را به بندگانش عنايت فرموده است ، و آن عبارتست از مديريّت زندگى اجتماعى انسانها رو به بهترين هدفهاى مادّى و معنوى آنان .\r\nآيا سياست به اين معنى يكى از با عظمتترين عبادات نيست آيا سياست به اين معنى ارائهء « حيات معقول » به انسانها و توجيه آنان به آن حيات نمىباشد قطعا چنين است . سياست به اين معنى كه كار انبياء و مرسلين و أئمهء معصومين ( ساسة العباد ) و حكماء و اولياء اللَّه است ، ديديد و ديديم و مىبينيم كه چگونه وقيحترين و شرمآورترين انديشه‌ها و گفتارها بنام سياست دود از دودمان انسان و انسانيّت برآورده و نمىگذارد انسانها از تاريخ طبيعى به تاريخ انسانى عبور كنند . در بارهء عشق بينديشيد يك بيت زير و جملهء بعد از آن را\r\n","description":"","footnote":" ( 1 ) . اين مباحث در انجمن اسلامى حكمت و فلسفه تدريس شده است . ","page_name":" 189 ","page_number":189},
  {"content":"\r\nدر نظر بگيريم ، سپس جمله اى را كه در بارهء عشق در عملكرد بشر گفته شده است خواهيم آورد .\r\n\r\nعاشق شو ارنه روزى كار جهان سرآيد\r\nناخوانده درس مقصود از كارگاه هستى\r\n\r\nجمله اى هم در بارهء عشق در جلوه گاه طبيعىاش : « در شبهاى عشق ، آنجا كه نهال زندگى كاشته مىشود و مشعل فروزان حيات دست بدست مىگردد » . حالا عشق در آن معناى ورشكست شده اش را در عملكرد بشرى ملاحظه فرمائيد : « عشق يعنى درشكه‌هاى كرايه » عرفان در فضاى ذهن مردم معمولى و آن گروه از اهل تحقيق كه متأسّفانه جريانات ذهنى مردم معمولى را ملاك تحقيقات خود قرار مىدهند ، يك پديدهء بسيار نامشخّص و مبهم است . زيرا برداشتهاى آنان از معناى عرفان مستند به رفتار و نمودهائى است كه از عرفا يا مدّعيان عرفان مشاهده كرده‌اند ، بدون اين كه از واقعيّتهاى جارى در روح آنان اطَّلاعى داشته باشند ، در حالى كه هيچ رفتار و نمود عينى نمىتواند بازگو كنندهء كامل عوامل و انگيزه‌ها و فعّاليّتهاى روحى آن رفتار و نمود عينى بوده باشد . دو موضوع مهمّ بىاساس بودن تصوّرات عاميانه و تحقيقات رفتارشناسى را در بارهء عرفان اثبات مىكند : موضوع يكم - وسعت و عمق مفهوم عرفان است كه هم شامل عرفان امير المؤمنين عليه السّلام مىشود و هم شامل حالات لذّتبار و زودگذر روانى اشخاص معمولى مىباشد . بعبارت ديگر كلمهء عرفان در مفاهيم متنوّعى به كار برده مىشود كه ممكن است هويّت بعضى از آن مفاهيم با بعضى ديگر بطورى مختلف بوده باشد كه با يكديگر اشتراكى نداشته باشند .\r\nبعنوان مثال : با نظر به معنايى از عرفان كه حدّ اعلاى رشد انسانى را نشان مىدهد ، هم از جهت دارا بودن بحدّ اعلاى معرفت در بارهء عالم هستى و هم از جهت شناخت همه جانبهء خويشتن و هم برقرار ساختن والاترين حدّ رابطه\r\n","description":"","footnote":"","page_name":" 190 ","page_number":190},
  {"content":"\r\nبا موجود برين كه در پيامبران الهى بوجود مىآيد و در وجود علىّ بن ابي طالب ( ع ) بيل بدست و با كمربندى از ليف خرما و وصله هائى در كفشهايش ، با دارا بودن زمامدارى چند كشور اسلامى با وضوح كامل مشاهده مىشود . از طرف ديگر همين كلمه به كسانى نيز اطلاق مىشود كه به جهت ناتوانى از معرفت عالم هستى و شناخت خويشتن ، و به جهت نداشتن قدرت برگشودن معمّاى رابطهء ما بين خود و خدا و خود و جهان هستى و به جهت فرار از ناگواريها و شكنجه‌هاى زندگى به درون خود پناهنده شده ، با لذايذى محدود و زودگذر و ناديده گرفتن واقعيّات زندگى سرگرم مىشود و دلخوش مىدارد . چنان كه ملاحظه مىشود اين دو نوع عرفان بقدرى با يكديگر متفاوتند كه مىتوان آن دو را دو طرف متضادّ ، يا متناقض معرّفى نمود . از همين جا است كه ما عرفان را به سه نوع كاملا مختلف تقسيم نموده نوع اوّل را « عرفان مثبت » و نوع دوم را « عرفان منفى » و نوع سوم را « حال » مىناميم . حاليّون چنان كه در مباحث آينده مطرح خواهد شد ، آن ارباب ذوق و لذّت گرايانى هستند كه از بروز حالات زيباى روح در ارتباط با هستى كه بسيار لذّتبخش است ، به وجد و هيجان درمىآيند و از عرفان چيزى جز اين احوال روحى خوشايند نمىخواهند . مسلَّم است كه هر يك از اين سه نوع عرفان داراى مراتب و مشخّصات گوناگون مىباشد .\r\nموضوع دوم - يكى از نتايج قرار گرفتن در جاذبهء عرفان منفى ، عبارتست از بوجود آمدن سايه اى بىاصل از « خود » حقيقى ، با مقدارى توهّمات و حالات و احساس رهائى از قوانين حاكم بر جهان هستى كه از مختصّات عرفان منفى است . در صورتى كه در عرفان مثبت نه هست ، نيست مىشود و نه نيست بجاى هست ، مغز و روان را اشغال مىنمايد ، به همين جهت است كه هيچ قانونى از واقعيّت خود جدا نمىگردد ، بلكه عارف با احساس اختيار و الا و آگاهى لازم در بارهء قوانين استعدادها و ابعاد وجودى خود را براى بهره بردارى از قوانين و تحصيل هماهنگى با آنها به فعليّت مىرساند اين اختيار كه فوق\r\n","description":"","footnote":"","page_name":" 191 ","page_number":191},
  {"content":"\r\nاحساس آزادىهاى كاذب است و اين آگاهى فوق آگاهىهائى كه حجاب - هائى ما بين روح آدمى و حقيقت مىكشند ، آغاز تولَّد دوم است .\r\n\r\nچون دوم بار آدميزاده بزاد\r\nپاى خود بر فرق علَّتها نهاد\r\n\r\n( مولوى )\r\nو چنان كه انسان عارف با اين تولَّد از اسارت و فشار زنجيرهاى علل و معلولات سطحى نجات پيدا مىكند ، همچنين از لذائذ كاذب احساس آزاديهاى پالان شكل [ بقول مولوى 
  ] و آگاهىهاى مزاحم روشنائىهاى شهود حقيقى دست برداشته ، اشعّه اى از نمونهء اختيار و علم خداوندى را در خود مىيابد .\r\nاين مسئله بسيار با اهمّيّت در مباحث آينده مشروحا مطرح خواهد گشت .\r\n\r\nمفهومى مشترك از عرفان كه در گذرگاه تاريخ معرفت در جريان بوده است\r\nيك مفهوم مشترك كه در اكثريّت قريب به اتّفاق همهء عرفاى جوامع و ملل از سرودهاى و داهاى هندى گرفته تا اوپانيشادها و عرفان فيثاغورثى و عرفان اسلامى و عرفان مغرب زمين ديده مىشود ، احساس نوعى وارستگى و منزّه بودن از اسارت و بردگى تعلَّقات حيوانى محض و خودخواهى است كه با مهار كردن و محدود ساختن تمايلات و هواهاى نفسانى و با برقرار ساختن رابطهء مخصوصى با واقعيّات كه در مباحث آينده مطرح خواهد گشت ، بوجود مىآيد . اين مفهوم مشترك در صورت واقعى بودن رابطه با واقعيّات قابل دوام و ترقّى و اعتلاء در درون انسانها است . اگر با مختصّاتى كه براى عرفان مثبت خواهيم شمرد ، توأم بوده باشد ، سازنده ترين نيروئى است كه براى يك انسان قابل تصوّر است و آن عرفانى كه مىتوان گفت ، اسلام آن را با آيهء * ( « وَما خَلَقْتُ الْجِنَّ وَالإِنْسَ إِلَّا لِيَعْبُدُونِ » ) * هدف زندگى انسانها معرفى كرده است ، همين عرفان است كه پيامبران و اولياء اللَّه و پيشتازان معرفت برين ، جويندگان صميمى آن مىباشند . اشخاصى كه در اين زندگانى به چنين عرفانى نائل مىگردند ،\r\n","description":"","footnote":"","page_name":" 192 ","page_number":192},
  {"content":"\r\nمىتوانند تا حدودى طعم عرفان علىّ بن ابي طالب عليه السّلام را بچشند كه در هدف اعلاى حيات غوطه ور بوده است . با اين عرفان است كه آدمى در همهء لحظات زندگى گام به ما فوق خودخواهانه گذاشته از بهجت و انبساط و شكوفائى خود روح برخوردار مىگردد . ابن سينا مختصّات اين عرفان را چنين بيان مىدارد : العارف هشّ بشّ بسّام يبجّل الصّغير من تواضعه كما يبجّل الكبير ، و ينبسط من الخامل كما ينبسط من النّبيه ، و كيف لا يهشّ و هو فرحان بالحقّ و بكلّ شيء فإنّه يرى الحقّ فيه ، و كيف لا يستوى و الجميع عنده سواسية . أهل الرّحمة قد شغلوا بالباطل ( 1 ) \r\n( انسان عارف گشاده رو و شكوفا و همواره تبسّمى بر لب دارد . عارف مردم كوچك و افتاده را با فروتنى خود همان گونه تعظيم و تكريم مىكند كه مردم بزرگ و چشمگير را . عارف از ديدار انسانهاى كمهوش ( و يا گمنام ) همان انبساط را پيدا مىكند كه از انسانهاى هوشيار ( و يا مشهور ) عارف چگونه گشاده رو و شكوفا نباشد ، در حالى كه به جهت رابطه با حقّ و با همهء واقعيّات كه حقّ را در آنها مىبيند ، خرسند و شكوفا است .\r\nو چگونه مردم كوچك و انسانهاى بزرگ از ديدگاه او مساوى نباشند در حالى كه همهء آنان در برخوردارى از فيض وجود مساويند . از ديدگاه والاى عرفان ، مردم عقب مانده از كاروانيان رشد و كمال مورد دلسوزيند نه تنفّر و انزجار . ) .\r\nالبتّه چنان كه روشن است مقصود ابن سينا عقب ماندگان بىاختيار از رشد و كمال مىباشند نه درندگان انساننما و پليدان و تبهكارانى كه بر ضدّ موجوديّت خويش و ديگران حركت مىكنند . در آن هنگام كه اين رشد شگفت انگيز روحى سراغ ما انسانها را بگيرد ، همان موقع است كه معمّاى لا ينحلّ تضادّ قيافهء ارزشهاى والاى جهان هستى مانند تابش فروغ الهى بر اين جهان و توصيف اجزاء و روابط آن بعنوان آيات خداوند از يك طرف و چهرهء كمّى و\r\n","description":"","footnote":" ( 1 ) . الاشارات و التّنبيهات - تنبيه چهارم - نمط نهم ص 388 حسين بن عبد اللَّه بن سينا ","page_name":" 193 ","page_number":193},
  {"content":"\r\nرياضى جهان از طرف ديگر ، چنان منتفى مىگردد كه مسئله اى بنام معمّا و تضادّ باقى نمىماند ، نه اين كه معمّائى وجود دارد و بايد آن را حلّ و فصل كرد .\r\n\r\nگفته بودم چو بيائى غم دل با تو بگويم\r\nچه بگويم كه غم از دل برود چون تو بيائى\r\n\r\nسعدى\r\n\r\nاى لقاى تو جواب هر سؤال\r\nمشكل از تو حلّ شود بى قيل و قال\r\n\r\nمولوى\r\n\r\nمقدّمه اى براى حلّ معمّاى حاصل از احساس تضادّ فوق\r\nنخست اين مسئله را كه كاملا قابل اثباتست مىپذيريم كه واقعيّات برون - ذاتى در انواعى از كمّيّتها و كششها كه انواعى از مقاومت را در برابر نفوذ روح كه اغلب با كيفيّتها سرو كار دارد از خود نشان مىدهند ، غوطه ورند .\r\nاين يك طرف تضادّ كه در ابيات مولوى به ترتيب زير مطرح شده است :\r\n\r\nاى خدا جان را تو بنما آن مقام\r\nكه در آن بىحرف مىرويد كلام\r\nتا كه سازد جان پاك از سر قدم\r\nسوى عرصهء دور پهناى عدم\r\nعرصه اى بس با گشاد و با فضا\r\nكاين خيال و هست زو يا بد نوا\r\nتنگتر آمد خيالات از عدم\r\nزان سبب باشد خيال اسباب غم\r\nباز هستى تنگتر بود از خيال\r\nزان شود در وى قمر همچون هلال\r\nباز هستىّ جهان حسّ و رنگ\r\nتنگتر آمد كه زندانيست تنگ\r\nعلَّت تنگيست تركيب و عدد\r\nجانب تركيب حسّها مىكشد\r\n\r\nطرف ديگر تضادّ اين است كه همين واقعيّات محكوم به كششها و كمّيّتها و مقاومت در برابر نفوذ شعاع روح بشرى ، زيبائى دارند ، زيرا يك فروغ تابناك الهى بر آن مىتابد كه شكوه هستى نيز ناميده مىشود . اجزاء و روابط اين واقعيّات عينى با آيات الهى توصيف مىشوند . و جهان از اين ديدگاه است كه انسانها را به گرديدن تحريك مىكند .\r\n","description":"","footnote":"","page_name":" 194 ","page_number":194},
  {"content":"\r\nمنتفى شدن احساس تضادّ ميان دو نوع درك و واقع يا بى بدين نحو است كه كشف چهره‌هاى گوناگون جهان چه آن چهره هائى كه بوسيلهء حواسّ طبيعى و يا ابزار ساخته شده با دست بشرى نمودار مىگردند ، و چه آن چهره هائى كه بوسيلهء عقل و ديگر استعدادهاى مغزى و روانى پديدار مىشوند ، با قرار گرفتن انسان در جريان شناخت با ابعاد هفتگانه كه در مقدّمهء اين مبحث مطرح نموديم انجام مىگيرد . يعنى چنان كه هر اندازه حواسّ ما و ابزار ساخته شده با دست ما براى درك نمودهاى جهان بيشتر و بهتر به كار بيفتند ، چهره هائى از نمودهاى جهان براى ما بيشتر و بهتر آشكار مىگردد ، همانطور هر اندازه كه تعقّل و ديگر استعدادهاى مغزى و روانى بيشتر و بهتر به فعّاليّت بپردازند چهره هائى از ماوراى نمودهاى جهان براى ما كشف و روشن مىگردد و همچنين با تغيير موقعيّتهائى كه آدمى در جريان حيات طبيعى خود صورت مىدهد ، با واقعيّتهائى ديگر روبرو مىشود . با اين كه مباحث مربوط به ابعاد هفتگانه كه مشروحا بررسى كرده‌ايم ما را از طرح اين مقدّمه بىنياز ميكرد ، ولى با نظر به اهمّيّت مسئله ، مناسب ديديم كه توضيح بيشترى در اين مقدّمه داشته باشيم : 1 - بوسيلهء چشم چهره اى از جهان بنام رنگها و اشكال براى ما نمودار مىگردد .\r\n2 - بوسيلهء گوش چهره اى از جهان بنام صداها و الفاظ .\r\n3 - بوسيلهء ذائقه چشيدنيها .\r\n4 - بوسيلهء لامسه نرمى و سختى و گرما و سرما .\r\n5 - بوسيلهء بينى بوئيدنيها .\r\nاين نمودها واقعيّتهائى هستند كه بوسيلهء حواسّ مزبور براى ما كشف و مطرح مىشوند ، نه اين كه ما آنها را ساخته باشيم يا بوسيلهء حواسّ ما بوجود آمده باشند ، چنان كه ايده آليستها ادّعا مىنمايند . و مىتوانيم با چهره هائى\r\n","description":"","footnote":"","page_name":" 195 ","page_number":195},
  {"content":"\r\nديگر از جهان عينى كه با وسائلى غير از حواسّ مزبور ارتباط برقرار كنيم ، مطرح نمائيم .\r\n6 - ما با مشاهدهء زيباييها لذّت مىبريم و با برقرار كردن ارتباط با صدها نوع عامل لذّت ، صدها نوع لذّت را در مىيابيم . اين لذّتها در درون ما واقعيّت دارند و ساختهء ذهن ما نيستند ، يعنى اين لذّتها چهره هائى از درون ما انسانها است كه جزئى از جهان هستيم در صورتى كه نه لمس كردنى هستند و نه ديدنى و شنيدنى و بوئيدنى و چشيدنى ، بلكه اين لذّتها كه چهره هائى از واقعيّتهاى جهان هستى مىباشند با نوعى از استعدادهاى درونى ما درك و دريافت مىشوند .\r\n7 - همچنين انواع دردها و تجسيمها و انديشه‌ها و غير ذلك .\r\n8 - هيچ كسى نمىتواند در اين حقيقت ترديد كند كه در ميان هر يك از اجزاء قضيّه اى كه قانونى را تشكيل مىدهند ، ضرورتى وجود دارد ، مانند ضرورت رابطهء علَّيّت ميان علَّت و معلول ، با اين حال ارتباط ما با رابطهء مزبور با هيچ يك از حواسّ و استعدادها نيست ، بلكه فقط تعقّل است كه اين چهره يا اين بعد از جهان عينى را براى ما اثبات و قابل درك مىسازد .\r\n9 - آيا تا كنون هيچ انسان آگاه و هشيارى را سراغ داريد كه بگويد : عدالت و ظلم ساختهء ذهن بشرى است البتّه بحث در اشكال مختلف و نمودهاى قراردادى جوامع و ملل نيست ، زيرا روشن است كه نمودهاى عدالت و ظلم به جهت اختلاف قوانين و مقرّرات جوامع و ملل بسيار گوناگون است ، ولى رفتار مطابق قانون « هر چه باشد » با احترام به آن قانون ، عدل است و انحراف از قانون يا اهانت به آن ، ظلم است . اين احترام به قانون و رفتار طبق قانون ، يا بالعكس - اهانت به قانون و انحراف از آن ، چهره اى از درون انسانى است كه جزئى از جهان هستى است . پس عدالت و ظلم چهره هائى از واقعيّات غير محسوس هستى مىباشند كه ارتباط ما با آنها بوسيلهء حواسّ طبيعى\r\n","description":"","footnote":"","page_name":" 196 ","page_number":196},
  {"content":"\r\nو ديگر ابزار شناخت نمىباشد .\r\n10 - هنگامى كه به يك منظرهء زيبائى تماشا مىكنيم بوسيلهء همان چشم تماشا مىكنيم كه يك رياضىدان براى درك ابعاد رياضى آن منظره مىنگرد ، ساختمان چشم اين دو نفر هيچ تفاوتى ندارد . در صورتى كه رياضىدان چهره اى از آن منظره را درك نموده و به فعّاليّت مغزى مىپردازد كه با آن چهرهء زيبائى كه زيباشناس از آن منظره دريافت مىنمايد ، كاملا متفاوتست . مسلَّم است كه هيچ يك از اين دو ناظر چهره اى را كه از جهان مىبيند ، با ذهن خود آن را نمىسازد ، بلكه واقعيّتى خاصّ را با استعدادى خاصّ مغزى و روانى درك نموده و در بارهء آن به فعّاليّت مىپردازد .\r\n11 - در آن هنگام كه يك دانشمند به جهت تكاپوهاى علمى و بينشهائى كه از آن تكاپوها بدست مىآورد ، در جهان مىنگرد ، آن را تجسّمى از قانون و تبلورى از روابط مىبيند ، در صورتى كه اجزاء و نمودهاى جهان براى يك انسانى عامّى اشيائى گسيخته و بىسرو ته مىنمايد نه تجسّمى از قانون مىشناسد و نه تبلورى از روابط . آيا آن دانشمند ژرفنگر و آن تكاپوگر ميدان علم وقتى كه مىگويد نظم و رابطه در جهان هستى واقعيّت دارد و من آن را مىبينم ، دروغ مىگويد آيا او از ساخته‌هاى بىاساس ذهنش سخن مىگويد يا از واقعيّتى خبر مىدهد كه با استعدادهاى خاصّ مغزى و روانى خود آنها را درك كرده است ، ولى آن شخص عامّى از به فعليّت رساندن آنها محروم بوده است 12 - ما انواعى از فعّاليّتهاى رياضى در بارهء اعداد و علامتها انجام مىدهيم و از آنها نتايجى مىگيريم كه اگر اصول قوانين مربوطه را دقيقا مراعات نكنيم به آن نتايج صحيح نمىرسيم . آيا اين فعّاليّتها ساخته‌هاى بىاساس ذهن ما هستند كه هيچ گونه واقعيّتى را به ما ارائه نمىدهند آيا مثلا 25 5 5 درست مانند تصوّر آبى است كه سر به بالا مىرود و يا مانند تصوّر انسانى است كه\r\n","description":"","footnote":"","page_name":" 197 ","page_number":197},
  {"content":"\r\nهفت چشم بر كف پا دارد . يا اين كه اين فعّاليّت بوسيلهء فعليّت رسيدن استعداد واقعى و با انگيزهء واقع بينانه ، نتايجى داراى واقعيّت را بوجود مىآورند كه قابل انطباق و بهره بردارى در واقعيّتهاى جهان مىباشند امروز تطبيق عمليّات رياضى بر جهان عينى و بهره بردارى ضرورى و مفيد در انواعى از واقعيّات فيزيكى و شيميائى و صنايع و حتّى مقدارى از علوم انسانى بقدرى فراوان است كه جائى براى ذكر نمونه ندارد . با اين حال نه خود موضوع اين فعّاليّتهاى رياضى كه عدد و علامت است نمودى در جهان عينى دارد و نه محصول و نتايج تجريدى آنها . اين فعّاليّتها چهره اى ديگر از جهان هستى را از دو قطب ذهنى ( سوبژكتيو ) و عينى ( اوبژكتيو ) به ما ارائه مىدهند .\r\n13 - تغيير موقعيّتهائى كه موجب دگرگونى روابط انسان با همنوع خود يا با جهان طبيعى مىگردد ، به بروز چهره هائى ديگر از دو قلمرو منتهى مىشود ، بطورى كه اگر آن آن تغيير موقعيّت صورت نمىگرفت ، آن چهره‌ها بروز نمىكرد .\r\nبعنوان مثال : فقط با بدست آوردن موقعيّت تصدّى به تعليم و تربيت است كه معلَّم يا مربّى استعداد و پديده‌ها و نتايج پذيرش و موانع آن را بعنوان چهره هائى از واقعيّت درك مىكند . فقط با رسيدن به مراحل ازدواج است كه آدمى عوامل همسر يافتن و مختصّات و نتايج آن را بعنوان چهره هائى از واقعيّتها درك مىكند . فقط با رسيدن به درجهء والاى عدالت و كمال است كه آدمى عوامل و مختصّات و نتايج آنها را به عنوان چهره هائى از واقعيّتها درك مىنمايد .\r\n14 - بدين ترتيب فقط بيدار شدن حسّ بسيار با ارزش جهان بينى والاست كه چهرهء ملكوتى و فروغ احديّت و قيافهء آيت بودن جهان ، خود را نشان مىدهد . عمده مانع بيدار شدن اين حسّ غوطه ور شدن در خودخواهىهاى درونى و اصول پيش ساختهء ذهنى در قلمرو درون و غوطه ور شدن در كمّيّتها\r\n","description":"","footnote":"","page_name":" 198 ","page_number":198},
  {"content":"\r\nو پديده‌ها و روابط روبنائى عالم هستى در قلمرو برونى است .\r\nنتيجه كلَّى اين مبحث حلّ معماى احساس تضادّ ميان بينشهاى متنوّعى است كه هر يك از آنها چهره اى از واقعيّت را نمايان و قابل درك مىسازد و مىتوان خلاصه اى از حل اين معمّا را در بيت زير ملاحظه نمود كه مىگويد :\r\n\r\nدو سر هر دو حلقهء هستى\r\nبه حقيقت به هم تو پيوستى\r\n\r\nمقصود اين است كه اگر چهره‌هاى متنوّع واقعيّت بطور عموم را به حلقه هائى پيوسته به هم تشبيه كنيم ، كشف كنندهء آن حلقه‌ها و روابط آنها ، انسان است نه اين كه انسان سازنده و بوجود آورندهء آنها است . احساس والاى عرفانى جهان در شمارهء 14 به خوبى روشن مىشود و نيز ثابت مىشود كه كسانى كه اين حسّ در درون آنان بيدار نشده است ، با هيچ منطقى نبايد و نمىتوانند در صدد انكار آن برآيند و اين مطلبى است كه ابن سينا در اواخر كتاب الاشارات و التّنبيهات به آن اشاره مىكند و مىگويد : و لذلك فإنّ ما يشتمل عليه هذا الفنّ ضحكة للمغفّل عبرة للمحصّل فمن سمعه فاشمأزّ عنه فليتّهم نفسه لعلَّها لا تناسبه . . . ( 1 ) \r\n( و بدين جهت آنچه كه اين فنّ ( عرفان ) در بر دارد ، براى مردم غافل و ناهشيار موجب خنده و براى انسانهاى آموزنده وسيلهء آموزش و واقعيابى است . هر كس اين فنّ را بشنود و اشمئزاز و مقاومت درونى و اكراه در خود احساس كند خود را متّهم بسازد ، شايد اين فنّ مناسب او نيست . )\r\n\r\nحال ، و عرفان منفى ، و عرفان مثبت\r\nچنان كه در آغاز مبحث اشاره كرديم ، با نظر همه جانبه در پديدهء عرفان و با دقّت لازم در وضع روانى و رفتار عينى عرفان گرايان ، مىتوانيم با سه گروه عرفا ، روياروى شويم :\r\n","description":"","footnote":" ( 1 ) . الاشارات و التّنبيهات - اشارهء هفدهم ص 394 - نمط نهم . ","page_name":" 199 ","page_number":199},
  {"content":"\r\n1 - ارباب حال و وجد . 2 - عرفان گرايان منفى . 3 - عرفان گرايان مثبت .\r\n1 - ارباب حال و وجد : اين گروه را كه اشتياق شديد به وجد و شعف و نعشه‌ها و هيجانات روانى ، به عرفان گرائى وادار مىنمايد ، « حاليّون » نيز مىتوان ناميد . شايد با مطالعهء وضع روحى اكثريّت چشمگير عرفا ، به اين نتيجه برسيم كه همهء اين رهگذران در مراحل نخستين به انگيزگى اشتياق شديد به وجد و حال لذّتبخش شروع به حركت مىنمايند ، اگر چه در وسط راه سمت و مقصد حركت و هدفگيرى را تغيير مىدهند . به عبارت ساده تر به انگيزگى لذّت و حال شروع مىكنند و تدريجا گام به ما فوق لذّت مىگذارند و گسترش روح در هستى و برقرار كردن رابطهء واقعى با خداوند هستىبخش را هدف - گيرى مىنمايند ، خداوندا چنين باد ، كه نوع انسانى بتواند از لذّت جوئى عقلانى و روحانى كه ريشهء اپيكورى دارد ، نجات پيدا كند و گام به ما فوق اصل لذّت بگذارد . حقيقت اين است كه خوشىها و لذايذ ارباب حال و وجد با هيچ يك از لذايذ جسمانى و طبيعى قابل مقايسه نمىباشد : واقعا -\r\n\r\nاى بلبل جان مست زياد تو مرا\r\nوى مايهء غم پست زياد تو مرا\r\nلذّات جهان را همه يكسو فكند\r\nحالى كه دهد دست زياد تو مرا\r\n\r\nاگر انجذاب به كمال ، از لذّت حاصل از حال و وجد و نشاط روانى درگذرد و به ابتهاج روانى برسد و در آنجا توقّف نكرده ، به شكوفائى من با تابش انوار ربّانى نائل آيد ، حركتى صحيح در مسير گرديدن انجام داده است كه ضمنا از لذّت گرائى كه در ابتداى حركت ديده است ، احساس تأسّف خواهد كرد و خواهد گفت : اى كاش كه ما بين مشاهدهء صورت و نمودى زيبا تا شهود زيبائى حقيقت ما فوق آن صورت ، فاصله اى وجود نداشت ، يعنى در مسير -\r\n\r\nاى بسا كس را كه صورت راه زد\r\nقصد صورت كرد و بر الله زد\r\nهمچو اعرابى كه آب از چه كشيد\r\nآب حيوان از رخ يوسف چشيد\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nبهر فرجه شد يكى تا گلستان\r\nفرجهء او شد جمال باغبان\r\nرفت موسى كاتشى آرد بدست\r\nآتشى ديد او كه از آتش برست\r\n\r\nنيازى به گذراندن ساعات و روزان و شبان و ماهها و سالها نداشت .\r\nهمان گونه كه سيّد نعمة اللَّه جزائرى در زهر الرّبيع از حضرت موسى عليه السّلام نقل كرده است كه روزى آن حضرت در حال مناجات با خدا ، چنين عرض كرد كه :\r\nيا ربّ كيف أصل إليك\r\nاى پروردگار من ، چگونه بديدارت نائل شوم خداوند سبحان فرمود :\r\nقصدك لى وصلك إلىّ\r\nدر همان هنگام كه مرا قصد كردى ، بديدار من رسيدى .\r\nمضامين آيات و رواياتى كه اين قرب بدون مسافت را اثبات مىكند ، فراوان است ، مانند : * ( وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * و ما به او از رگ گردنش نزديكتريم [ ق 16 
  ] و در جمله اى از سيّد الموحّدين امير المؤمنين عليه السّلام معروف است :\r\nما رأيت شيئا إلَّا و رأيت اللَّه معه\r\n( من چيزى را نديدم مگر اين كه خدا را به او ديدم ) پيش از اين ديديم كه ابن سينا مىگويد : العارفون المتنزّهون إذا وضع عنهم درن مقارنة البدن و انفكَّوا عن الشّواغل خلصوا إلى عالم القدس و السّعادة و انتعشوا بالكمال الأعلى و حصلت لهم اللَّذّة العليا\r\n","description":"","footnote":"","page_name":" 201 ","page_number":201},
  {"content":"\r\n( انسانهاى عارف كه به مقام عالى تنزّه نائل آمده‌اند هنگامى كه كثافت ناشى از رابطهء روح با بدن از آنان مرتفع گشت و از عوامل اشغال كنندهء درون رها گشتند ، رو به عالم قدس و سعادت تصفيه و ناب مىشوند و با دريافت كمال در نعشه فرو مىروند و عاليترين لذّت براى آنان حاصل مىگردد ) .\r\nاحتمال قوى مىرود كه مقصود ابن سينا از « لذّت عليا » بهجت باشد كه ما فوق لذّتهاى معمولى است و چنانچه در مباحث آينده خواهيم ديد : ابن سينا در يكى از اشاره‌ها مىگويد : أجلّ مبتهج بشيىء هو الأوّل لذاته ( با عظمتترين موجود داراى بهجت به چيزى ، خداوند است ) اگر بنا شود براى نوع انسانى هدفى غير از ورود در آهنگ كلَّى هستى كه معناى عبادت واقعى است ، منظور كنيم ، هيچ هدفى لذّتبخشتر و با - عظمتتر از حالت وجد و شادى و هيجان عرفانى ديده نمىشود . ولى با نظر به عظمتى كه نوع انسانى در ذات خود دارد و با توجّه به استعداد گسترش اين ذات در پهنهء هستى و احساس رابطهء واقعى با خداوند هستىبخش كه درك نمايندگى از طرف خداوندى در خدمت به ديگر انسانها و اعتلاء بخشيدن و تكامل به خود و ديگران يكى از مختصّات اساسى آن است . همان لذّت بسيار و الا عظمت و ارزش خود را از دست مىدهد و اين تصوّر را كه لذّت وجد و حال عرفانى هدف و غايت عرفان است ، تا حدّ بازيگرى طفل خردسال با اسباببازى پائين مىآورد . امّا همين لذّت از ديدگاه رهروان كوى حقيقت ، مانند نقل شيرين ، دويدن كودكان دنبال پروانه در چمنزارها است . هيچ ترديدى نمىتوان كرد در اين كه لذّتجوئى از حالات عرفانى هر چند كه عقلانىترين و روحانىترين لذّت بوده باشد ، جوانه اى از خودخواهى است كه پس از بريدن شاخه‌هاى خودخواهىهاى معمولى مىرويد و سدّ راه گسترش روح آدمى در\r\n","description":"","footnote":"","page_name":" 202 ","page_number":202},
  {"content":"\r\nامواج آهنگ كلَّى هستى مىگردد . ما هرگز در سخنان سر دستهء عارفان كاروان بشرى علىّ بن ابي طالب عليه السّلام ، جمله اى سراغ نداريم كه لذّت روحانى و عقلانى را هدف و غايت آن همه تكاپوها و تلاشهاى جدّى خود در زندگانى قرار بدهد . ما با دقّت در اين جمله كه :\r\nما عبدتك خوفا من نارك و لا طمعا فى جنّتك بل وجدتك أهلا للعبادة فعبدتك\r\nخداوندا ، من ترا نه به جهت ترس از دوزخ و نه به جهت اشتياق به بهشت عبادت مىكنم ، بلكه ترا شايستهء عبادت يافتم و ترا پرستيدم ) .\r\nمىفهميم كه توقّع لذّت از تكامل عرفانى توقّع محقّر است و مىدانيم كه لذّت روحانى و عقلانى بشر حتّى در عاليترين درجه اش نمىتواند قابل مقايسه با لذّت بهشتى بوده باشد . زيرا لذّت در اين زندگانى هر چه باشد در قلمرو كمّيّتها و تلاطم حوادث و نسبيّت معلومات و عرفان نظرى و محكوم بودن به حركت و وابستگىهائى كه گاه و بيگاه سراغ روح انسانى را مىگيرند ، هرگز به حالت مطلق نمىرسد ، در صورتى كه مطابق اطَّلاعى كه پيشوايان الهى مىدهند و مطابق دريافتهاى عميق روح ، لذايذ بهشتى در ما فوق كمّيّتها و تلاطم حوادث و نسبيّت معلومات و عرفان نظرى و ما فوق حركتها و وابستگىها بحدّ مطلق مىرسد ، با اين حال امير المؤمنين عرض مىكند : خداوندا ، انگيزهء كمالجوئى من حتّى لذّت مطلق بهشتى هم نيست ، زيرا چنان كه گفتيم لذّت - جوئى بهر معنى هم كه بوده باشد ، جوانه اى است كه پس از بريده شدن شاخه‌هاى خودپرستى معمولى سر مىكشد و سدّ راه سير و سلوك به كوى حقيقت مىگردد .\r\n\r\nلذّتجوئى از وجد و حال عرفانى جوانه ايست كه پس از قطع شاخه‌هاى خودخواهى در « خود طبيعى » سر مىكشد\r\nبراى توضيح اين حقيقت كه لذّت جوئى از حال و وجد عرفانى جوانه اى\r\n","description":"","footnote":"","page_name":" 203 ","page_number":203},
  {"content":"\r\nاست كه پس از قطع شاخه‌هاى خودخواهى در « خود طبيعى » سر مىكشد و مانع تابش انوار الهى بر درخت موجوديّت روح آدمى مىگردد ، توجّه به اين نكته لازم است كه انتقال و انحراف از يك پديده يا از يك فعّاليّت روانى به پديده يا فعّاليّت ديگر ، به دو نوع عمده تقسيم مىگردد : نوع يكم - انتقال از يك پديده يا يك فعّاليّت حصولى به حصولى ديگر مانند انتقال از تصوّر ماه به تصوّر خورشيد و از تصوّر انسان به تصوّر آب . . . يا انتقال از يك رشته تداعى معانى به تفكَّر منطقى ، يا بالعكس از تفكَّر منطقى به تداعى معانى ، همچنين مانند انتقال از تجريد عددى به تجريد كلَّى و از تفكَّر در يك نمود هنرى به تفكَّر در يك عمل رياضى . . . در اين نوع انتقال ، يا ديدگاه مغزى و روانى آدمى عوض مىشود ، مانند انتقال در تصوّرات و يا عمل مغزى و روانى آدمى عوض مىگردد ، مانند انتقال از يك فعّاليّت به فعّاليّتى ديگر .\r\nنوع دوم - از اشتغال به خوشىهاى حبّ ذات و خودخواهى و خود - پردازى به يك تصوّر يا فعّاليّت ، منتقل و منصرف مىشود . آدمى در آن هنگام كه در لذّتى غوطه ور است ، در صورت انتقال و انحراف به يك تصوّر و يا فعّاليّت ديگر ، از ميان امواج خوشىهاى حبّ ذات و خودخواهى و خودپردازى سر بر مىكشد و از خود بيرون مىآيد . يا بعبارت ساده تر خوشگذرانى او با خويشتن قطع مىشود . براى اثبات اين كه لذّت از امواج يا شئون خودخواهى است و مربوط به خود طبيعى است ، مىتوان اين جريان روشن را در نظر گرفت كه در هنگام غوطه ور بودن در لذّت ، با بوجود آمدن ناگهانى عامل درد ، خود طبيعى در تضادّ قرار مىگيرد و هر اندازه كه لذّت موجود و دردى كه بوجود آمده است ، شديدتر بوده باشند ، تضادّى كه بوجود مىآيد تندتر و شديدتر بوده و اثر آن ناراحت كننده تر و شكننده تر خواهد بود . در صورتى كه انتقال ذهنى به تصوّرهاى متنوّع و به فعّاليّتهاى گوناگون هرگز تضادّى را\r\n","description":"","footnote":"","page_name":" 204 ","page_number":204},
  {"content":"\r\nبوجود نمىآورد .\r\nپديدهء لذّت [ نه شكوفايى و انبساط و ابتهاج 
  ] چه از مقولهء لذائذ طبيعى و محسوس باشد و چه از مقولهء لذائذ روانى كه در باب وجد و حال در جستجوى آن تلاش ميكنند ، با اندوه مقدّس كه فقط از مختصّات رشد يافتگان و سالكان جدّى راه حقّ و حقيقت مىباشد ، سازگار نيست . اين اندوه ناشى از نواقص مادّيّات و خور و خواب و خشم و شهوت و جولانهاى خودپرستانه در ميدان زندگى نيست ، بلكه اندوه بسيار مباركى است كه ناشى از كمترين احتمالات در بارهء عدم وصول به امكانات تكاملى در اين دنيا است ، نه تنها در بارهء خويشتن ، بلكه در بارهء ديگر انسانها كه در تاريكىهاى جهل و فقر معرفت و نوميدى از برخوردارى از استعدادهاى خود غوطه ورند . كمالگرايان اگر هيچ علَّتى براى اندوه نداشته باشند ، اندوه بر حال آن غوطه وران در تاريكيها و لب تشنگان در كنار آب حيات هستى ، سطوح روانى آنانرا فرا مىگيرد .\r\nاز طرف ديگر ، چگونه ممكن است اندوه مقدّس گريبان يك عارف كمال - جو را رها كند با اين كه ميداند با كج شدن يك موى از ابرو ، در فضاى بالاى سر خود يك ماه مىبيند .\r\n\r\nآب حيات من است خاك سر كوى دوست\r\nگر دو جهان خرّميست ما و غم روى دوست\r\n\r\nسعدى\r\n\r\nندهى اگر به او دل به چه آرميده باشى\r\nنگزينى ار غم او چه غمى گزيده باشى\r\n\r\nفيض كاشى\r\nو ما در موارد متعدّدى از نهج البلاغه اين اندوه را در كلمات امير المؤمنين عليه السّلام مىبينيم كه بعنوان يكى از صفات مهمّ سالكان راه حقّ بيان مىفرمايد .\r\nاز آن جمله در خطبهء مورد تفسير چنين آمده است :\r\n","description":"","footnote":"","page_name":" 205 ","page_number":205},
  {"content":"\r\nفاستشعر الحزن .\r\n( آن انسانى كه خدا در خودسازى وى يارى فرموده است ، اندوهى در درون خود در مىيابد ) .\r\nو همچنين در توصيف انسانهاى متّقى به همام مىفرمايد :\r\nقلوبهم محزونة\r\n( دلهاى آنان اندوهگين است ) .\r\nو اين كه خداوند متعال مىفرمايد : * ( أَلا إِنَّ أَوْلِياءَ الله لا خَوْفٌ عَلَيْهِمْ وَلا هُمْ يَحْزَنُونَ ) * مقصود خوف و اندوه معمولى است كه بطور طبيعى زندگى انسانهاى ناموفّق به حركت در مسير كمال را تيره و تار مىنمايد . يعنى اولياء اللَّه كه تكاپوگران ميدان مسابقه در خيرات و كمالاتند ، از فقدان و نقص مادّيّات و لزوم مهار كردن اميال و شهوات نمىترسند و در بارهء آنها اندوهى به خود راه نمىدهند .\r\nهمچنين به جهت آگاهى به اين كه -\r\n\r\nأزمّة الأمور طرّا بيده\r\nو الكلّ مستمدّة من مدده\r\n\r\nملَّا هادى سبزوارى\r\n( اختيار همهء امور در دست خداوندى است و همهء موجودات از قدرت و عنايات او استمداد مىكنند ) .\r\nو لا حول و لا قوّة إلَّا باللَّه ( و هيچ حركتى و قوّه اى نيست مگر اين كه متعلَّق به مشيّت الهى است . ) هرگز در امور غير اختيارى ترس و اندوهى به خود راه نمىدهند . نكتهء ديگر اين كه اكثر جهشها و حركتهاى تكاملى مولَّد تأثّرهاى عميق كه موجب اندوه‌ها و احساس نقصهاى وجودى بوده‌اند ، مىباشد . عامل حقيقى اين جهشها هنوز از ديدگاه علمى دقيق روشن نشده است ، فقط اين قدر مىدانيم كه تأثّرها و اندوه‌هاى عميق و ضربه اى بوده است كه اگر شخصيّت را مختلّ\r\n","description":"","footnote":"","page_name":" 206 ","page_number":206},
  {"content":"\r\nنسازند ، موجب بزرگترين جهشها مىباشند با اين حال چگونه مىتوان وجد و حال را هدف از سلوك عرفانى قرار داده و استعدادهاى عالى ديگر را ناديده گرفت . البتّه مىتوان وجد و شور و حال و هيجانهاى روانى را مانند نقل و شيرينىهاى جالبى تلقّى كرد كه در آغاز حركت اطفال به طرف معرفت ، ضرورت دارد . و دو نظريّهء مختلف عرفاء مانند مولوى در مثنوى بايد با همين معنا كه گفتيم ، تفسير شود . يعنى در آن موارد كه حال را تمجيد و تحسين مىنمايد ، شايستگى حال و لذّت روانى را بعنوان مقدّمه براى وصول به مقام و نفس مطمئنّه انجام مىدهد . و در آن موارد كه ارباب حال را توبيخ مىنمايد ، منظورش اصل و هدف قرار دادن حال است . از آن جمله در دفتر سوم تحت عنوان داستان مشغول شدن عاشق به عشق نامه خواندن . . . ص 159 نسخهء رمضانى چنين مىگويد :\r\n\r\nعاشق حالى نه عاشق بر منى\r\nبر اميد حال بر من مىتنى\r\nآنكه گه ناقص گهى كامل بود\r\nنيست معبود خليل آفل بود\r\nو آنكه آفل باشد و گه آن و اين\r\nنيست دلبر لا أحبّ الأفلين\r\nآنكه او گاهى خوش و گه ناخوش است\r\nيك زمانى آب و يكدم آتش است\r\nليك صافى غرق عشق ذو الجلال\r\nابن كس نى ، فارغ از اوقات و حال\r\n\r\nدر موردى ديگر حال را مانند قال آفتى براى هستى شناس و يا هستى يا بى معرّفى مىكند -\r\n\r\nكاشكى هستى زبانى داشتى\r\nتا زهستان پرده‌ها برداشتى\r\nهر چه گويى اى دم هستى از آن\r\nپردهء ديگر بر او بستى بدان\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nآفت ادراك آن قال است و حال\r\nخون به خون شستن محال است و محال\r\n\r\n\r\nبهجت و شكوفائى روح غير از لذّت خود طبيعى است\r\nيك پديدهء روحانى بسيار والائى وجود دارد كه ابراز آن با كلمات متداول غير ممكن به نظر مىرسد و مىتوان از روى ناچارى از كلمهء شكوفائى ( 1 )  در لغت فارسى و از كلمهء بهجت در عربى براى نشان دادن سايهء دورنمائى از آن پديده بهره بردارى نمود . قابل درك ساختن اين پديدهء بسيار و الا براى غوطه وران در لجن خودخواهىها و سرخوشان لذايذ مادّى و روانى همان مقدار امكان ناپذير است كه قابل درك ساختن لذّت عمل جنسى براى يك كودك . كارى كه مىتوان كرد اين است كه با استمداد از انواعى پديده‌هاى روحى قابل درك ، تا حدودى دورنمائى از سايهء اين وضع روحى را بيان كنيم .\r\nدقّت كنيد - 1 - ما از وزش يك نسيم خنك در هواى سوزان بيابان لذّت مىبريم .\r\n2 - ما از طعم غذاى مطبوع احساس لذّت مىكنيم .\r\n3 - ما با حلّ يك مجهول علمى از لذّتى خاصّ برخوردار مىشويم .\r\n4 - ما با آزاد شدن از بند و زنجيرهاى جبرى و احساس رهائى و قدرت\r\n","description":"","footnote":" ( 1 ) . در آيهء 60 از سورهء النّمل چنين آمده است : * ( وَأَنْزَلَ لَكُمْ مِنَ السَّماءِ ماءً فَأَنْبَتْنا بِه حَدائِقَ ذاتَ بَهْجَةٍ ) * ( و براى شما از آسمان آب فرستاد ، پس بوسيلهء آن ، باغهائى داراى بهجت رويانيديم ) و مقصود از بهجت شكوفائى زيبا است . در لسان العرب ج 2 ص 216 - ابن منظور در مادّهء « بهج » مىگويد : البهجة : الحسن يقال : رجل ذو بهجة . البهجة : حسن لون الشّىء و نضارته ( بهجت ، يعنى زيبائى ، گفته مىشود مرد داراى بهجت . بهجت زيبائى رنگ شيء و طراوت و شكوفائى آن . بنا بر اين ، سرورى كه بعنوان بهجت در نظر گرفته مىشود ، در حقيقت معلول شكوفائى حقيقت است . ","page_name":" 208 ","page_number":208},
  {"content":"\r\nبر انتخاب يكى از راههاى مفيد كه پيش رو داريم در لذّت عميقى فرو مىرويم .\r\n5 - ما با ديدار شخصى كه محبوب ما است ، مخصوصا پس از مدّتى جدائى ، مخصوصا آن مفارقت كه احتمال زيادى وجود داشت كه براى هميشه بوده و از ديدار براى ابد محروم خواهيم بود ، لذّت فوق العاده اى در خود احساس مىنمائيم .\r\n6 - ما با عمل به عدالت ، با وجود قدرت بر تعدّى و زير پا گذاشتن حقّ ، لذّتى عظيم در خود مىبينيم .\r\n7 - ما با تماشاى يك نمود زيباى طبيعى يا هنرى ، احساس لذّت مىكنيم .\r\n8 - ما با تماشاى سپهر نيلگون با آن نقطه‌هاى زرّينش در دريايى از لذّت غوطه ور مىگرديم .\r\nو صدها نوع لذّت ديگر كه با انعكاس يك نمود در ذهن يا بوجود آمدن يك فعّاليّت خاصّ در درون ، يا به جهت تغيير يافتن موقعيّتهاى زندگى و غير ذلك بوجود مىآيند . و همهء ما مىدانيم كه آن همه انواع لذايذ را با دو سه كلمهء مترادف و داراى مفاهيم عمومى نمىتوان توضيح داد ، زيرا ميان آن لذايذ چه بطور انفرادى و چه در حالت تركيب بعضى از آنها با بعضى ديگر ، مانند لذّت عاطفهء فرزندى كه با لذّت احساس كمال در همان فرزند ، تركيب مىيابد و همچنين تركيب بعضى از آن لذايذ با ديگر فعّاليّتها و پديده‌هاى روانى ، مانند لذّت تماشاى يك منظرهء زيبا كه با تفكَّر در حقيقت زيبائى تركيب مىيابد ، تفاوت بسيار زياد وجود دارد . پس از توجّه به اين مقدّمهء مختصر مىتوانيم معناى « شكوفائى » و « بهجت » را كه ما فوق لذايذ است ، مطرح نمائيم : در شمارهء 4 از لذايذ ، نوعى از لذّت را ديديم كه لذّت رهائى و آزادى از بند و زنجير و اسارت ناميده مىشود . آن حالت خاصّ روحى كه در نتيجهء رهائى و آزادى از بند و زنجير و اسارت بوجود مىآيد ، اگر چه در لحظات يا ساعتها يا روزهاى نخستين رهائى ، همراه با احساس لذّت و خوشى است ، ولى اين\r\n","description":"","footnote":"","page_name":" 209 ","page_number":209},
  {"content":"\r\nلذّت و خوشى رفته رفته رو به زوال و فنا مىرود و روح با طبيعت خاصّ خود حركت مىكند ، زيرا لذّت حاصله از رهائى و آزادى معلول منتفى شدن سدّى بود كه سر راه حركت و پويائى آزادانهء روح قرار گرفته بود ، و وجود اين سدّ موجب احساس دردى بود كه از وارد شدن فشار بر روح بوجود آمده بود .\r\nلذا مىتوان گفت : لذّت حاصله پس از رهائى و آزادى ، لذّت بازيافتن روح است طبيعت اصلى خويش را ، نه اين كه روح يك امتياز خارج و بالاتر از طبيعت خود را بدست آورده و لذّت برده است . ( 1 )  حال مىتوانيم به اين قضيّهء بسيار اساسى توجّه كنيم كه چرا صدها آيات قرآنى و احاديث كاملا معتبر با وضوح و جدّيّت كامل مردم را به چشم پوشى از تمايلات حيوانى و كامكارى و خودخواهى دستور مىدهند و چرا افلاطون و امثال او از پيشتازان تاريخ انسانى انسانها ( نه تاريخ طبيعى انسان نماها ) فرياد مىزنند « مت بالإرادة تحيى بالطَّبيعة » ( با اراده و آزادى تمايلات و يله و رهاييها حيوانيّت را محدود كن و بميران تا با طبيعت اصلى روح به حيات جاودانى نائل گردى ) . بنا بر اين ، بهجت و شكوفائى در روح مانند شكوفائى گل در ذات و طبيعت غنچه است كه حافظ مىگويد :\r\n\r\nاى صبا امشبم مدد فرما\r\nكه سحر گه شكفتنم هوس است\r\n\r\nوصول به نتائج عالى عمل به دستورات پيامبران و اوصياء و اولياء اللَّه و پيشتازان كاروان معرفت و حتّى آن احساس لذّت معقول كه پس از مخالفت با تمايلات حيوانى همهء سطوح روح را به وجد و شعف در مىآورد ، نه از آن جهت است كه يك امتياز اضافى بيرونى و بالاتر از طبيعت اصلى خود روح نصيب روح گشته است ، بلكه چنان كه گفتيم : براى آنست كه تازه روح طبيعت\r\n","description":"","footnote":" ( 1 ) . اين جمله را هم به ياد داشته باشيم كه عدّه اى از فلاسفه معتقدند كه ما حقيقتى به نام لذّت نداريم و آنچه كه بعنوان لذّت احساس مىشود ، در حقيقت منتفى شدن درد و الم است كه ناشى از فقدان يكى از شئون موجوديّت مادّى و يا روحى ما است . ","page_name":" 210 ","page_number":210},
  {"content":"\r\nاصلى خود را دريافته است . براى اثبات اين مدّعا كافى است كه شما همهء لذايذى را كه براى موجوديّت مادّى و معنوى آدمى قابل تصوّر است ، در نظر بگيريد ، همين كه عامل آن لذّت يك يا چند بار تكرار شد و لذّت را در انسان بوجود آورد ، تدريجا و با تكرار آن عامل ، تموّجات لذّت فرو مىنشينند . و اين كه مىبينيم پس از تكرار يك لذّت باز دنبال آن مىدويم ، براى اين است كه به جهت انحصار و محدوديّت جريان زندگى يا به جهت تلقينى كه آدمى براى خود صورت مىدهد ، آن لذّت را مانند عنصرى از طبيعت زندگى تلقّى مىنمايد ، نه يك امتياز ما فوق زندگى معمولى . بعنوان مثال : لذّت علم را در نظر مىگيريم .\r\nمىدانيم كه برقرار كردن رابطهء علمى با واقعيّات در مراحل نخستين توأم با لذّت است ، ولى انسان آگاه با پيشرفت تدريجى در مراحل عالى احساس مىكند كه هر اندازه جلوتر مىرود ، بعدى از طبيعت روانى او اشباع و شكوفا مىشود ، نه اين كه امتياز اضافى بدست مىآورد تا لذّتى مستند به آن داشته باشد .\r\nاگر ما در حالات روانى پيشتازان علم و جهانبينىها به خوبى دقّت كنيم ، به اين نتيجه مىرسيم كه آنان هرگز احساس شعف و وجدى را كه در درون خود دارند ، به كشف يك واقعيّت معيّن مستند نمىنمايند ، بلكه شعف و وجد آنان معلول احساس گسترش ابعادى از روحشان در جهان هستى ( چه برون ذاتى و چه درون ذاتى ) مىباشد . اين گسترش و آزادى روح در ارتباط علمى و جهانبينى و هنرى در جهان هستى عنصر اساسى طبيعت روح است كه حال روحى ناشى از آن را شكوفائى و بهجت مىناميم . در عبارت زير كه از مشهورترين فيزيكدان قرن بيستم نقل مىكنيم ، دقّت فرمائيد : « امّا يك عقيده و مذهب ثالث بدون استثناء در بين همه وجود دارد گر چه با شكل خالص و يكدست در هيچكدام يافت نمىشود » من آن را احساس مذهبى آفرينش يا وجود مىدانم « بسيار مشكل است اين احساس را براى كسى كه كاملا فاقد آنست توضيح دهم ، بخصوص كه در اينجا ديگر بحثى از آن خدا\r\n","description":"","footnote":"","page_name":" 211 ","page_number":211},
  {"content":"\r\nكه با اشكال مختلفه تظاهر مىنمايد ، نيست . در اين مذهب فرد كوچكى آمال و هدفهاى بشر و عظمت و جلالى كه در ماوراى امور و پديده‌ها در طبيعت و افكار تظاهر مىنمايد ، حسّ مىكند . او وجود خود را يك نوع زندان مىپندارد ، چنان كه مىخواهد از قفس تن پرواز كند و تمام هستى را يكباره و بعنوان يك حقيقت واحد دريابد . بىدينان و گاهى بعضى از مقدّسان مردانى نظير دموكريتوس ، فرانسيس اسيسى ، اسپينوزا كه تقريبا شبيه يكديگرند ، از اين راه گذشته‌اند ( دنيائى كه من مىبينم - البرت انيشتين - ترجمهء آقاى فريدون سالكى ص 41 ) ( 1 )  چند نكتهء مهمّ را در اين عبارات متذكَّر مىشويم : نكتهء يكم - اين دانشمند و جهانبين نه تنها از لذّت اضافى آگاهىهاى فيزيكى خود خبرى نمىدهد ، و اصلا آن را مورد توجّه قرار نمىدهد ، بلكه مىگويد : انسان با دريافت عظمت و جلالى كه در ماوراى امور و پديده‌ها در طبيعت و افكار وجود دارد ، وجود خود را يك نوع زندان مىپندارد ، چنان كه مىخواهد از قفس تن پرواز كند و تمام هستى را يكباره و بعنوان يك حقيقت واحد دريابد .\r\n« ملاحظه مىشود كه اين دانشمند با داشتن عاليترين معلومات فيزيكى امروز كه او را به نوعى جهانبينى نيز موفّق ساخته بود ، وجود خود را نوعى زندان تلقّى مىكند و اين گونه تلقّى را به هر دو دسته از دانشمندان و جهان بينان معتقد و غير معتقد نسبت مىدهد .\r\n","description":"","footnote":" ( 1 ) . اين متفكَّر فيزيكدان در تقسيم مذاهب به انگيزه‌ها و هدفهائى كه بشر از مذاهب در نظر دارد ، دقّت لازم و كافى نكرده است ( البتّه با نظر به ترجمه اى كه ما در دست داريم ) زيرا وى مذاهب ملل شرق را به يكسان در نظر گرفته و چنين داورى كرده است كه « ولى مذاهب ملل متمدّن بخصوص مذاهب ملل شرق اصلا معنوى و متّكى به اصول اخلاقى است . ولى اين مسئله را متوجّه نشده است كه در دين اسلام تصفيهء وجود انسانى از فساد و پليديها مقدّمه اى براى همان شكوفائى روحى است كه ايشان در مذهب ثالث متذكَّر شده‌اند چنان كه در عبارات ابن سينا در اشارات خواهيم ديد . ","page_name":" 212 ","page_number":212},
  {"content":"\r\nنكتهء دوم - همان احساس والاى آزادى روح را كه از مسير علم عبور كرده است با اين عبارت تذكَّر مىدهد كه « در اين مذهب فرد كوچكى آمال و هدفهاى بشرى و عظمت و جلالى كه در ماوراى امور و پديده‌ها در طبيعت و افكار و تظاهر مىنمايد ، حسّ مىكند » اين همان احساس بسيار شريف و والائى است كه روح آدمى با دريافت طبيعت اصلى روح خود در مىيابد و همهء آمال و هدفهاى بشرى چه لذّت بخش باشد و چه لذّت بخش نباشد ، در برابر آن ، چنان محقّر و پست مىنمايد كه آدمى وجود خود را نوعى زندان مىپندارد ( 1 )  .\r\n","description":"","footnote":" ( 1 ) . عدّهء فراوانى از حكما و عرفا و شعراى بزرگ موجوديّت جسمانى انسان و خود دنيا را زندان معرّفى كرده‌اند . زندان بودن بدن موقعى قابل تصوّر است كه يك حقيقت با عظمتتر از آن ، در آنجا محبوس و گرفتار شده باشد . و مسلَّم است كه فقط روح انسانى است كه به جهت عظمت و جلالى كه دارد ، مىتواند بدن جسمانى را زندان تلقّى نمايد . و همچنين دنيا موقعى مىتواند زندان و دامگاه تلقّى شود كه تنگتر از موجودى بنام انسان باشد كه در آن زندگى مىكند . آرى ، چنين است اى بزرگ كوچك نما . بر خود مپسند كه حتّى يك قطعه كلوخ از تو بزرگتر باشد و هستى ترا در خود خلاصه كند .\r\n\r\nخويشتن نشناخت مسكين آدمى\r\nاز فزونى آمد و شد در كمى\r\n\r\nمولوى\r\n\r\nترا ز كنگرهء عرش مىزنند صفير\r\nندانمت كه درين دامگه چه افتادست\r\n\r\nحافظ\r\n\r\nچگونه طوف كنم در فضاى عالم قدس\r\nكه در سراچهء تركيب تخته بند تنم\r\n\r\nحافظ\r\n\r\nاين جهان زندان و ما زندانيان\r\nحفره كن زندان و جان را وا رهان\r\nاين نفس جانهاى ما را همچنان\r\nاندك اندك دزدد از حبس جهان\r\n\r\nما امثال اين كلمات : زندان ، قفس ، دامگاه ، ويرانسرا را در بارهء بدن جسمانى و خود دنيا بطور فراوان در آثار فكرى پيشتازان معرفت چه در شرق و چه در غرب مشاهده مىكنيم . آيا واقعا چنين است آرى ، در برابر بزرگى روح و استعدادهاى آن چنين است ، نهايت امر ، براى كسى كه با پيش گرفتن حركت تكاملى توانسته است ، روح خود را بر فراز بام هر دو زندان بپرواز در آورد ، اين دو زندان دو سيه چال نمىباشند ، بلكه دو محدودهء رصدگاهى هستند كه آن انسان هر لحظه مىتواند از آن محدوده به بينهايت نظاره كند و در جذبهء آن قرار بگيرد .\r\nروز و شب با ديدن صيّاد مستم در قفس\r\nبسكه مستم نيست معلومم كه هستم در قفس\r\n","page_name":" 213 ","page_number":213},
  {"content":"\r\nنكتهء سوم - مقصود اين متفكَّر از عقيده و مذهب ثالث ، آن احساس و گرايش والائى است كه نه از انگيزهء ترس و هراس بوجود مىآيد و نه به انگيزگى آن اخلاق ابتدائى است كه بالاخره ريشه اى از نجات دادن انسان از پليديها و فساد در بر دارد .\r\nنكتهء چهارم - مىگويد : « بىدينان و گاهى بعضى از مقدّسان مردانى نظير دموكريتوس ، فرانسيس اسيسى ، اسپينوزا كه تقريبا شبيه يكديگرند ، از اين راه گذشته‌اند » اين جمله قطعا بدون توجّه به آمال و هدفهاى عالى اسلام گفته شده است ، زيرا وى با نظر به اين كه انگيزه و هدف مذاهب رسمى ملل شرق يا بيم و ترس است و يا اخلاق ابتدائى ، كلمهء بيدينان را به كار برده است ، و مقصودش انسانهائى است كه ما فوق انگيزه‌ها و هدفهاى مزبور حركت مىكنند . و اين حركت در متن دين اسلام ديده مىشود كه امير المؤمنين مىگويد : « خداوندا » من ترا نه به جهت طمع و اشتياق به بهشت مىپرستم و نه به جهت ترس از كيفر دوزخ ، بلكه ترا شايستهء پرستش ديده و مىپرستم » .\r\nاز طرف ديگر دين اسلام چنان كه گفتيم : خواهان « حيات معقول » انسانها است كه وابسته به كمال برين است ، البتّه براى برخوردارى از « حيات معقول » لاروبىهاى درون از لجنها و كثافات حيوانى ضرورت دارد .\r\nاكنون مىتوانيم مفهومى از شكوفائى و بهجت روحى را كه ما فوق لذايذ و خوشىهاى جلب كنندهء انسان است ، مطرح نمائيم : گفتيم كه براى درك مراحل ابتدائى شكوفائى و بهجت ، لازم است كه به نوع چهارم از لذايذ كه آزادى و رهائى است ، دقيقا توجّه كنيم . وقتى\r\n","description":"","footnote":"","page_name":" 214 ","page_number":214},
  {"content":"\r\nكه در حقيقت رهائى و آزادى دقيقتر مىانديشيم ، مىبينيم كه هر يك از امتيازات مطلوب واقعى كه بشر موفّق به آن مىشود ، مانند عامل نيرومنديست كه سدّى را از پيش پاى روح آدمى برمىدارد و با فرض فعّاليّت ديناميسم حيات روح خود را در شكل هويّت آن مطلوب نمىخشكاند . مثلا با بدست آوردن يك لباس مناسب ، روح خود را به شكل و هويّت لباس درنمىآورد ، يعنى روح او لباس نمىشود و همچنين روح او خوراك لذيذ نمىشود و روح او مبدّل به ساختمان نمىگردد و اگر از نظر علمى مثلا الكترون را كشف كرد ، روح او الكترون نمىشود و هيچ يك از اين پديده‌هاى مطلوب روح او را در صندوق كوچك و ناآگاه خود زندانى نمىكند ، بلكه بدست آمدن هر يك از آنها راهى مخصوص براى حركت موجى از روح باز مىكند كه از طبيعت خود سر مىكشد . در اين دو بيت دقّت فرمائيد :\r\n\r\nلطف شير و انگبين عكس دل است\r\nهر خوشى را آن خوش از دل حاصل است\r\nپس بود دل جوهر و عالم عرض\r\nسايهء دل كى بود دل را غرض\r\n\r\nمولوى\r\nاگر استعدادهاى موجوديّت متنوّع انسان را حذف كنيم ، بدون ترديد هيچ واقعيّتى براى ما مطلوب و نامطلوب تلقّى نخواهد گشت . آنچه كه حقيقت خواهد داشت اين است كه بر خلاف ايده آليستها واقعيّاتى با قطع نظر از من وجود دارند امّا اين كه آن واقعيّات مطلوب يا نامطلوبند ، بدون ترديد مربوط به انسان و استعدادهاى متنوّع او است . بنا بر اين ، هر يك از موضوعات مطلوب بازگو كننده و در عين حال اشباع كنندهء يكى از استعدادهاى ما مىباشد .\r\nهر يك از عوامل مطلوب مانند عوامل شكوفا شدن غنچه و باز شدن آن مىباشد كه ما آن را گل شكفته مىناميم مانند خاك و مواد تغذيه اى و\r\n","description":"","footnote":"","page_name":" 215 ","page_number":215},
  {"content":"\r\nآب و شعاع آفتاب كه شكوفا ساختن گل را به عهده گرفته‌اند .\r\nاز عاليترين عبارات كه در محكوم ساختن لذّتجوئى و لذّت پرستى حتّى از راه لذّتهاى عرفانى گفته شده است ، عباراتى است كه ابن سينا با صراحت كامل بيان نموده است . از آن جمله : المستحلّ توسيط الحقّ مرحوم من وجه فإنّه لم تطعم لذّة البهجة به فيستعظمها . إنّما معارفته مع اللَّذّات المخدجة فهو حنون إليها غافل عمّا ورائها . و ما مثله بالقياس إلى العارفين إلَّا مثل الصّبيان بالقياس إلى المحنّكين فإنّهم لمّا غفلوا عن طيّبات اللَّعب صاروا يتعجّبون من أهل الجدّ إذا ازورّوا عنها عايفين لها عاكفين على غيرها . كذلك من غضّ النّقص بصره عن مطالعة بهجة الحقّ أغلق كتفيه بما يليه من اللَّذّات لذّات الزّور فتركها فى دنياه عن كره و ما تركها إلَّا ليستأجل أضعافها . . . ( 1 ) \r\n( كسى كه حقّ را واسطهء رسيدن به غير حقّ نموده است ، مورد ترحّم است ، زيرا اين شخص طعم لذّت بهجت ( شكوفائى ذات ) را نچشيده است ، تا پى به عظمت آن ببرد . جز اين نيست كه آشنائى و علاقهء او به لذّات ناقص است . او به همان لذايذ مشتاق است و از لذايذ ماوراى آنها غافل است . مثل اين كوته بين در مقايسه با انسانهاى عارف نيست جز مثل كودكان در مقايسه با بزرگسالان . چون كودكان از آن مزاياى پاكيزه كه بزرگسالان به آنها تمايل دارند غافلند و چيزى را جز خوشىهاى بازى آنان را جلب نمىكند ، از آن رشد يافتگانى كه در امور جدّى غوطه ورند و از بازيهاى آن كودكان كناره گيرى نموده و به كارهاى ديگر مىپردازند ، تعجّب مىكنند . بدينسان كسى كه نقص و كوته بينى ، ديدگان او را از مشاهدهء بهجت حقّ منصرف مىسازد ، شانه‌هاى او را به آن لذايذى مىبندد كه در ديدگاه محدود و ناقص او است . ( چه لذايذى ) لذايذ بىاساس . آن كس كه حقّ را واسطهء رسيدن به غير حقّ نموده است ، لذايذ اين دنيا را رها مىكند تا در آن دنيا چند برابر آن را دريابد ) .\r\n","description":"","footnote":" ( 1 ) . الاشارات و التّنبيهات - اشارهء سوم ، نمط نهم ص 377 ابن سينا . ","page_name":" 216 ","page_number":216},
  {"content":"\r\nابن سينا در اين عبارات چند نكتهء مهمّ را متذكَّر مىشود : نكتهء يكم - كسى كه در اين دنيا به عبادت و رياضت مىپردازد و هدفى جز لذايذ روحى يا لذايذ مادّى بهشتى ندارد ، اين شخص جاى ترحّم است زيرا او عاليترين هدف را كه توجّه و گرايش و انجذاب ناب به پيشگاه حقّ است و مىتواند ذات او را شكوفا بسازد وسيله اى اتّخاذ كرده است كه به لذايذ محدود مادّى و شبه مادّى برسد . او ناتوانتر از اين است كه حقّ را هدف اعلا بداند و توجّه و گرايش و انجذاب به پيشگاه حقّ را كه شكوفائى ذاتش را نتيجه مىدهد ، دريابد . پس در حقيقت اين بينواى ناتوان حقّ را آن چنان كه بايد نشناخته است ، تا بفهمد كه آن ذات اقدس نبايد وسيله و واسطه براى رسيدن به مزايا و لذايذ مادّى تلقّى گردد . ( 1 )  در عبارات پاورقى دقّت كنيد و\r\n","description":"","footnote":" ( 1 ) . با نظر به اين گفتار ابن سينا ، مىتوانيم پليدى و وقاحت بىنهايت آن عدّه اشخاص را در گذرگاه تاريخ بفهميم كه حقّ و حقيقت را واسطه و وسيلهء قدرت محورى و تحصيل قدرت و كامكارى خود قرار داده‌اند با داد و فريادهائى كه در بارهء حقّ طلبى و حمايت از حقّ و حقيقت كه به راه انداخته‌اند حسّ حقّيابى انسانها را تحريك نموده و آنان را براى ارضاى قدرت پرستى خود به زنجير كشيده و آنان را از حقّ و حقيقت محروم ساخته و چه بسا كه آنان را به حقّ و حقيقت بدبين نموده‌اند . آيا جنايتى وقيحتر از اين سراغ داريد كه انساننمائى تبهكار كلمهء « خدايا » را كه كشف از قرار گرفتن گويندهء آن ، در جاذبهء ربوبى مىنمايد ، در سوزاندن و خاكستر كردن انسانها به زبان بياورد آرى ، فراموش نخواهيم كرد كه موسولينى شاگرد مكتب ماكياولى هنگامى كه نتايج بمباران كردن حبشه را با دست خود ، بازگو مىكند : « ما تپه‌ها را كه از جنگلهاى سرسبز پوشانده شده بود ، به حريق كشانديم . مزارع و دهكده‌ها بهنگام سوختن در عين حال كه گمراه كننده بود ، ما را بسيار سرگرم مىكرد . . . بمبها به مجرّد اصابت با زمين منفجر شده ، دود سفيد و شعله‌هاى عظيمى از آنها بلند مىشد و بلا فاصله علفهاى خشك شروع به سوختن مىكردند . . . خدايا به ياد دارم كه چهارپايان به چه شتاب و هراسى فرار مىكردند . . . وقتى كه مخازن بمب خالى شد خوشحالى من از آن جهت بود كه مجبور شدم با دستهاى خود تيراندازى كنم . . . مىدانيد خيلى خوشايند بود وقتى كه توانستم سقف پوشالى كلبه اى از بوميان را كه با انبوه درختان تنومند و بلند احاطه شده و به سهولت هدفگيرى نمىشد ، هدف قرار دهم . ساكنين كلبه بعد از مشاهدهء عمل قهرمانى من ، مانند ديوانگان فرار - را بر قرار ترجيح مىدادند . . . پنج هزار حبشى در حالى كه بوسيلهء دايره اى از آتش محاصره شده بودند ، اجبارا به انتهاى خطَّ رانده شدند ، آنجا كه جهنّمى سوزان بر پا شده بود » ( قدرت ، تأليف برتراند راسل ، ترجمهء آقاى منتصرى ، ص 70 و 71 نقل از موسولينى ) . ","page_name":" 217 ","page_number":217},
  {"content":"\r\nببينيد كلمهء « خدايا » در چه موردى به كار رفته است . گويندهء اين كلمه در چه موقعيّتى به فكر خدا افتاده است اين خدايا كجا و آن خدايا كجا كه مولوى در سه بيت زير مىگويد :\r\n\r\nصد هزاران ضدّ ضدّ را مىكشد\r\nبازشان حكم تو بيرون مىكشد\r\nاز عدمها سوى هستى هر زمان\r\nهست يا ربّ كاروان در كاروان\r\nباز از هستى روان سوى عدم\r\nمىروند اين كاروانها دمبدم\r\n\r\nنكتهء دوم - در اين عبارات ابن سينا هشدارى براى آن عدّه از اشخاص وجود دارد كه مىگويند : دين هدف اعلاى حيات انسان را ورود به بهشت و برخوردارى از نعمتهاى لذّتبار آن مىداند اين اشخاص مىبايست نخست به گفتار معروف علىّ بن ابي طالب عليه السّلام توجّه كنند كه صريحا فرموده است : « خداوندا ، من ترا نه به طمع و رغبت در بهشت مىپرستم و نه به جهت ترس از دوزخ ، بلكه ترا شايستهء پرستش ديده و مىپرستم » سپس با نظر به اين كه ابن سينا يكى از پيشتازان فلسفه و حكمت و عرفان اسلامى است ، عبارات وى را در اين مورد مىديدند كه مىگويد : « كسى كه حقّ را واسطهء رسيدن به لذايذ آخرت تلقّى كند ، ناتوانى است كه بايد به او ترحّم نمود » . مسلَّم است كه به جهت دگرگون شدن مختصّات طبيعى انسانها در عالم ابدى ، حقيقت عوامل مادّى لذّت نيز دگرگون خواهد گشت ، چنان كه در مباحث آينده خواهيم ديد ، انشاء اللَّه .\r\n\r\nابن سينا بهجت را به خدا نسبت مىدهد\r\nابن سينا در نمط هشتم در عبارت زير ابتهاج و بهجت را به خدا نسبت مىدهد :\r\n","description":"","footnote":"","page_name":" 218 ","page_number":218},
  {"content":"\r\nأجلّ مبتهج بشىء هو الأوّل لذاته لأنّه أشدّ الأشياء إدراكا لأشدّ الأشياء كمالا الَّذى هو برىء عن طبيعة الإمكان و العدم و هما منبعا الشّرّ و لا شاغل له عنه ( 1 )  .\r\nبا عظمتترين موجودى كه ابتهاج به حقيقتى دارد ، خداوند است كه ذاتا اوّل است ، ( يا با عظمتترين موجودى كه به حقيقتى ابتهاج دارد ، خداوند است كه به ذات خود ابتهاج دارد . ) زيرا اوست كه داراى عاليترين ادراك به عاليترين كمال است ، كمالى كه از طبيعت امكان و عدم كه دو منبع شرّند ، منزّه و مبرّا است و هيچ عاملى كه آن ذات اقدس را از اين درك باز دارد وجود ندارد .\r\nآن گاه ابن سينا به تعريف و توصيف عشق حقيقى پرداخته مىگويد : و العشق الحقيقىّ هو الابتهاج بتصوّر حضرة ذات ما ( 2 )  و عشق حقيقى عبارت است از ابتهاج به تصوّر دريافت يك ذات سپس مىگويد : و الأوّل عاشق لذاته من ذاته عشق من غيره أو لم يعشق ( 3 )  و خداوند متعال از ذات خود بذات خود عاشق است ، خواه از طرف ديگر موجودات معشوق بوده باشد يا نه .\r\nاين مطلب در بيت زير منعكس است :\r\n\r\nچو كمال حسن مطلق كه ز عشق بىنياز است\r\nدل بيقرار محمود به غمزهء اياز است\r\n\r\nنتيجهء گفته‌هاى ابن سينا در اين مبحث چنين است :\r\n","description":"","footnote":" ( 1 ) . الاشارات و التّنبيهات نمط هشتم ص 359 ابن سينا .  ( 2 ) . مأخذ مزبور .  ( 3 ) . مأخذ مزبور . ","page_name":" 219 ","page_number":219},
  {"content":"\r\n1 - خداوند ابتهاج به ذات خود دارد ، زيرا او داراى شديدترين ادراك به شديدترين كمال ( مدرك ) است كه ذات خود اوست .\r\n2 - عشق حقيقى عبارتست از بهجت و ابتهاج به تصوّر دريافت يك ذات ( معشوق ) .\r\n3 - نتيجهء اين دو مقدّمه چنين است كه خداوند عاشق ذات خويشتن است ، چنان كه در عبارت سوم تصريح نموده است .\r\nاين مسئله كه ابن سينا مطرح مىكند در بارهء وضع روحى انسانها صد - درصد صحيح است . يعنى آن ابتهاج كه سرور عالى نتيجهء آنست در نوع انسانى امكانپذير است . حتّى مىتوان گفت : اين ابتهاج و شكوفائى ممكن است در انسانهاى رشد يافته به جائى برسد كه در عين حال كه خود داراى محبّت و عشق به هستى و هستى آفرين بوده باشد ، ولى از محبّت جز خدا در بارهء خود بىنياز گردد . آيا ابتهاج به معناى شكوفائى كه سرور عالى نتيجهء آنست در بارهء خدا نيز صدق مىكند اين مسئله احتياج به تأمّل بيشترى دارد . آنچه كه مىتوان گفت : اين است كه ذات اقدس ربوبى داراى همهء كمالات بالفعل است و كمترين بالقوّه و انتظار در آن مقام شامخ ربوبى قابل تصوّر نيست ، زيرا ابتهاج مانند عشق اگر چه نوعى فعّاليّت مثبت در ذات مبتهج و عاشق را دارا مىباشد ، در عين حال نوعى تأثّر از عامل ابتهاج و معشوق را نيز در بر دارد . و شكوفائى و سرور عالى كه نتيجهء آن است ، از پذيرش اثر عامل ابتهاج و زيبائى و عظمت معشوق بوجود مىآيد و مسلَّم است كه اين تأثّر - پذيرى در بارهء خداوند امكانپذير نيست . و اين مسئله قابل مقايسه با عالم و معلوم بودن ذات اقدس ربوبى نيست ، زيرا ذات خداوندى به اعتبار معلوم بودن متأثّر از علم نمىشود چنان كه در علم حضورى ذات خودمان احساس مىنمائيم . ابن سينا به همان ملاك كه اسناد اشتياق را به خداوند محال مىداند ، مىتواند نسبت عشق و ابتهاج را به خداوند نيز امكان ناپذير بداند ، زيرا در\r\n","description":"","footnote":"","page_name":" 220 ","page_number":220},
  {"content":"\r\nحقيقت عشق اگر چه در والاترين حدّ بوده باشد ، قرار گرفتن عاشق در جاذبهء معشوق وجود دارد و لازمهء اين قرار گرفتن نوعى دوئى ( ثنويّت ) است اگر چه در حدّ اعلاى لطافت و ظرافت بوده باشد . همچنين است ابتهاج كه عاليترين شكوفائى و سرور به حقيقتى است كه براى ذات مبتهج مطرح است . اين حالت جذبه ، نوعى حالت « اين رو به آن » است كه يك دوئى ( ثنويّت ) بسيار ظريف در آن ديده مىشود . البتّه مىتوان براى تصحيح منظور ابن سينا چنين گفت كه وى منظورى والاتر از اين مفاهيمى كه ما آنها را درك مىكنيم داشته است . اين همان تصحيح ضرورى در جمله اى است كه به افلاطون نسبت داده شده است كه مىگويد : « من خدا را چنين دريافت مىكنم كه در پهنهء ابديّت به زيبائى بىنهايت خود در نهايت ابتهاج خيره شده است »\r\n\r\nخودپرستى و خودنمائى با بهجت و شكوفائى روح در تكاپوى عرفانى تضادّ تباه كننده دارد\r\nاين كه در مبحث پيشين اصرار به ناسازگارى عرفان با حال پرستى و لذّت جوئى داشتيم و ديديم كه گرايشهاى هدونيسم ( سرخوشى و خوشگذرانى ) با سلوك عرفانى به هيچ وجه قابل جمع نيست ، عمده بر اين مسئله متّكى بود كه حال پرستى و لذّت جوئى مانع رهائى از چنگال درندهء خود طبيعى است كه از اندك حركتى رو به رشد روانى و كمال روحانى مانع است . در اين مبحث مىخواهيم به بررسى اصل ريشهء دو پديدهء گرايش به حال و وجد و لذّت جوئى بپردازيم . نخست به سه بيت زير توجّه فرمائيد :\r\n\r\nبر باد فنا تا ندهى گرد خودى را\r\nهرگز نتوان ديد جمال احدى را\r\nبا خود نظرى داشت كه در لوح رقم زد\r\nكلك ازلى نقش جمال ابدى را\r\nجانها فلكى گردد اگر اين تن خاكى\r\nاز خود بزدايد صفت ديو و ددى را\r\n\r\n« وحدت كرمانشاهى »\r\n","description":"","footnote":"","page_name":" 221 ","page_number":221},
  {"content":"\r\nتضادّ تباه كنندهء خودپرستى و خودنمائى با بهجت و شكوفائى روح بر اين اصل ضرورى استوار است كه : خودپرستى و خودنمائى درهم پيچيدن همهء استعدادها و ابعاد روانى بخويشتن و برگرداندن خويشتن است به قلمرو ناآگاهى و جبر طبيعتى كه از آن رها شده بود . در حالى كه بهجت و شكوفائى روح عبارتست از باز شدن و گسترش استعدادها و ابعاد روح در آهنگ كلَّى هستى رو به پيشگاه كمال برين كه خدا است .\r\nدرهم پيچيدن كجا و از هم باز شدن كجا برگشت به طبيعت تيره و ناآگاه و دستخوش جبر شدن كجا و باز شدن و گسترش استعدادها و ابعاد روح در آهنگ كلَّى هستى كجا .\r\n\r\nهوى ناقتى خلفى و قدّامى الهوى\r\nو إنّى و إيّاها لمختلفان\r\n\r\nمجنون\r\n( معشوقهء شتر من در پشت سر من است كه طفل نوزاد او است ، اين شتر در جاذبهء طفل نوزادش همواره مىخواهد به طويله برگردد . و منزلگه معشوقهء من ليلى ، پيش روى من است ، حركت من كه رو به پيش است ، با حركت او كه رو به عقب است ، با همديگر ناسازگار و متضادّند ) .\r\n\r\nخواجه مىگريد كه ماند از قافله\r\nخنده‌ها دارد ازين ماندن خرش\r\n\r\nمولوى\r\nدر اين مسئلهء حياتى با اين كه همهء فلاسفه و حكما ، و صاحبنظران علوم انسانى نهايت كوشش و تلاش را انجام مىدهند ، به آن نتيجه كه مطلوب و مورد انتظار است ، نرسيده‌ايم . مسئله اين است كه « اين خود يعنى چه » البتّه اين مسئله را با صداى بلند مطرح نكنيد ، زيرا ممكن است خواب خوش و پر رؤياى تكامليّون عقلانى ( نه تكامليّون زيستى و تحوّل حيات ) را بهم بزنيد و اسباب ناراحتى آنان را فراهم كنيد ، زيرا هيچ مىدانيد كه شما با طرح اين مسئله چه مىگوئيد شما مىخواهيد بگوئيد : كه در برابر آن همه پيشرفتها در علوم طبيعى و علوم انسانى و تأليف ميليونها كتاب و بوجود آوردن آثارى بىشمار در بارهء انسان و استهلاك انرژىهاى نامحدود مغزى و روانى و صرف عمر و تباه كردن زمان ، هنوز اين مسئله مطرح است كه اين اشرف موجودات و سر فصل تكامل « خود »\r\n","description":"","footnote":"","page_name":" 222 ","page_number":222},
  {"content":"\r\nرا چگونه بر نهد و در بارهء من « خود » چه كارى انجام بدهد\r\n\r\nحيران شده‌ام كه ميل جان با من چيست\r\nو اندر گل تيره اين دل روشن چيست\r\nعمريست هزار بار من گويم و من\r\nمن گويم و ليك مىندانم من چيست\r\n\r\nبالاتر از اين :\r\n\r\nمانندهء ستوران در وقت آب خوردن\r\nچون عكس خويش ديديم از خويشتن رميديم\r\n\r\nو بى علَّت نبوده است كه :\r\n\r\nجمله عالم ز اختيار و هست خود\r\nمىگريزد در سر سرمست خود\r\nمىگريزند از خودى در بيخودى\r\nيا به مستى يا به شغل اى مهتدى\r\nتا دمى از هوشيارى وارهند\r\nننگ خمر و بنگ بر خود مىنهند\r\n\r\nبيائيد سر رشتهء بس دراز از اين سخن را باز نكنيم و ما شرقىها به شرمسارى و سرافكندگى خود با خواندن ابيات بالا قناعت كنيم . و غربىها هم به خجلت و آزرمى كه از خواندن كتابهائى مانند انسان موجود ناشناخته تأليف الكسيس كارل و فلسفهء پوچى ، آلبركامو احساس خواهند كرد كفايت كنند .\r\nاگر ما بتوانيم همهء كتابهائى را كه بوسيلهء نوع انسانى در بارهء انسانها نه چهره هائى مسخ شده از جاندارانى بنام انسان نوشته شده است ، دقيقا مورد بررسى قرار بدهيم ، گمان نمىرود حتّى يك جمله در آن كتابها پيدا كنيم كه از خودپرستى و خودنمائى دفاع كرده باشد . مگر بعنوان ارائهء حقيقت كه عبارتست از بيان موقعيّتى قانونى كه آدمى بدست آورده است ، بدون اين كه آن موقعيّت را وسيلهء برترى و توقّع اضافى بر ديگر انسانها قرار بدهد . مانند بازگو كردن امير المؤمنين عليه السّلام موقعيّتهائى را كه در مسير « حيات معقول » بدست آورده است . هنگامى كه اين پيشوا مىگويد : « من در جادّهء حقّ گام\r\n","description":"","footnote":"","page_name":" 223 ","page_number":223},
  {"content":"\r\nبرمىدارم » ، « من عدالت مىورزم » « از آن هنگام كه حقّ به من نشان داده شده است ، ترديدى در حقّ نداشته‌ام » ، « اگر پرده از روى واقعيّات برداشته شود بر علم من افزوده نمىشود » ابراز اين جملات خودنمائى و خودپرستى نيست ، بلكه بيان موقعيّتهائى است كه رهگذر راه رشد و كمال مىنمايد . اين گونه ابراز در بارهء موقعيّتهاى وجودى ، درست شبيه به اين است كه جاندارى بگويد : « من نفس مىكشم » چنان كه بازگو كردن چنين امر طبيعى هيچگونه خودپرستى و خودنمائى در بر ندارد ، همچنان بازگو كردن يك رهگذر كوى حقّ و كمال اين حقيقت طبيعى را كه « من عادلم » ، « من حقّ را مىشناسم » ، « من بىپرده با واقعيّتها آشنائى دارم » .\r\n\r\nگل خندان كه نخندد چه كند\r\nعلم ار مشك نبندد چه كند\r\nآفتاب ار ندهد تابش و نور\r\nپس بدين نادره گنبد چه كند\r\n\r\nاين اصل ( شناخت من آن چنان كه هست و پذيرش آن ) در مباحث آينده مطرح خواهد شد .\r\nدر تمامى فرهنگ انسانى انسانها در همهء دورانها ، دشنامى زهرآگينتر از « اى خودپرست » سراغ نداريم . چنان كه در فرهنگ طبيعى محض بشرى نيز كه گردانندگان آن ، به جهت ناتوانى از زندگى با وجود ديگران در ميدان تنازع در بقاء به جست و خيز مشغولند ، دشنامى بدتر از « اى خود ساختهء عقلانى كه خودهاى ديگران را نيز به رسميّت بشناسد » وجود ندارد آيات قرآنى و احاديث معتبر در سرزنش و توبيخ جدّى خودپرستى و خودنمائى بقدرى فراوان است كه جمعآورى و شرح و بسط آنها واقعا به تأليف مجلَّداتى متعدّد نيازمند مىباشد . همهء آيات قرآنى كه كلمهء استكبار را با ديگر مشتقّاتش به كار برده است . مربوط به همين پديدهء زشت خودپرستى و خود محورى است . پليدترين جرمى كه در برابر خداوندى صورت گرفته است تكبّر شيطان مطرود است كه به آدم ابو البشر سجده نكرد . آيات مربوط به كبر\r\n","description":"","footnote":"","page_name":" 224 ","page_number":224},
  {"content":"\r\nو استكبار 53 آيه است كه علل و نتايج وخيم آن را بيان مىكند . و 13 آيه در مورد علوّ و استعلا ( برترى ) جوئى و توبيخ شديد در بارهء آن و بيان علل و نتايج آن آمده است . فقط بعنوان نمونه از 66 آيه در بارهء تكبّر و استعلا دو آيه را متذكَّر مىشويم : * ( وَقالَ مُوسى إِنِّي عُذْتُ بِرَبِّي وَرَبِّكُمْ مِنْ كُلِّ مُتَكَبِّرٍ ) * ( 1 ) \r\n( و موسى ( ع ) گفت : من پناه مىبرم به پروردگار خودم و پروردگار شما از هر متكبّرى ) .\r\n* ( تِلْكَ الدَّارُ الآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الأَرْضِ . . . ) * ( 2 ) \r\n( ما آن سراى ابديّت را براى كسانى قرار مىدهيم كه در روى زمين استعلا ندارند و برترى نمىطلبند ) حكما و شعراى ما با برخوردارى از ديدگاه اسلامى در انسانسازى ، عاليترين و سازنده ترين مضامين را براى دور كردن مردم از خودپرستى و خود محورى سروده‌اند . خدا پاداششان بدهد . از عاليترين نمونه‌هاى اين مضامين چند بيت زير است :\r\n\r\nمىرود هر روز در حجرهء برين\r\nتا ببيند چارقى با پوستين\r\nز ان كه هستى سخت مستى آورد\r\nعقل از سر شرم از دل مىبرد\r\n\r\nمولوى\r\n\r\nنردبان خلق اين ما و من است\r\nعاقبت زين نردبان افتادن است\r\nهر كه بالاتر رود ابله تر است\r\nكاستخوان او بتر خواهد شكست\r\nتا جان به تن ببينى مشغول كار خود باش\r\nهر قبله اى كه بينى بهتر ز خودپرستى\r\n\r\n( 1 ) \r\n","description":"","footnote":" ( 1 ) . غافر آيهء 27 .  ( 2 ) . القصص آيهء 83 .  ( 1 ) . غافر آيهء 27 . ","page_name":" 225 ","page_number":225},
  {"content":"\r\n\r\nتا فضل و عقل بينى بىمعرفت نشينى\r\nيك نكته ات بگويم خود را مبين كه رستى\r\nدر آستان جانان از آسمان مينديش\r\nكز اوج سربلندى افتى به خاك پستى\r\n\r\nحافظ\r\nآيا براستى مىتوان قبول كرد كه بشر به مقام والاى عشق حقيقى كه كشف از دريافت عظمت كارگاه هستى است ، بدون تعديل خود طبيعى و اعراض از خودخواهى موفّق شود عشق مجازى وابسته به درشكه‌هاى كرايه اى را كه بالزاك از آن نام مىبرد نمىگويم ، آن عشق مجازى را نمىگويم كه همهء قواى عقلانى و مشاعر و احساسات تصعيد شده را تباه مىسازد . جلال الدّين محمّد تباهى موجوديّت آدمى را با اين پديدهء حيوانى گوشزد نموده و قرنها پيش از آنكه فرويد براى برگرداندن مسير عقلانى انسانى بسوى اسافل اعضا قلم بدست بگيرد و با چهره اى كه كاشف از كمال آرامش درونى است همهء عظمتها و ارزشها را به نحوى از انحاء بنام خردگرائى و حسّگرائى تا حدّ حيوانيّت پائين بياورد ، مىگويد :\r\n\r\nجز ذكر نى دين او نى ذكر او\r\nسوى اسفل برد او را فكر او\r\n\r\nبلكه آن عشق را مىگويم كه حافظ شكوفا كنندهء گوته مىگويد :\r\n\r\nعاشق شو ارنه روزى كار جهان سرآيد\r\nناخوانده درس مقصود از كارگاه هستى\r\n\r\nو بالاخره\r\n\r\nتو خود حجاب خودى حافظ از ميان برخيز\r\n\r\nشايد بجرئت بتوان گفت كه : در ميان انواع جنايتها نتوان جنايتى را پيدا كرد كه در عين حال كه ديگران را از هستى ساقط مىنمايد و خود جنايتكار را قربانى تبهكارى خود مىسازد ، لذيذ و خوشايند تلقّى شود ، مگر خودپرستى\r\n","description":"","footnote":"","page_name":" 226 ","page_number":226},
  {"content":"\r\nكه به جهت پايمال كردن همهء اصول و ارزشهاى انسانى تمامى سطوح و ابعاد خويشتن را مسموم و متورّم مىسازد و احساس لذّت هم مىنمايد : به ياد بياوريد كه :\r\n\r\nآن يكى نحوى به كشتى در نشست\r\n\r\nو در جاى خود قرار گرفت و كشتى تدريجا ساحل را پشت سر گذاشته و سطح پهناور دريا را پيش گرفت .\r\nدرست است كه سپهر لاجوردين با ستاره‌هاى زرّينش و دريا با آن شكوه و ديدگاه بيكرانه اش ، دو تماشاگهى بس عظيمند كه مىتوانند انسان آگاه را به درون خود رهسپار بسازند و در آن فضاى بيكران تماشاگهى عظيمتر از هر دو را در ديدگاه او قرار بدهند ، امّا براى چه كسى براى كسى كه در پشت گردنش كورك در نياورده باشد كه نتواند سربلند كرده و به بالا بنگرد . و براى كسى كه از حرفهء زندگيش حجابى ضخيم كه تار و پودش از خودپرستىها رشته شده است در برابر ديدگانش قرار نگيرد كه مانع ديدن جز خود محدودش بوده باشد . براى اين گونه اشخاص چه آسمانى و كدامين دريائى و كدامين درونى .\r\nمرد نحوى بجاى تفكَّرات و الا در بارهء بيكرانگىهاى فضا و آسمان و دريا و بجاى انديشه در بارهء قطراتى كه دريا را تشكيل داده‌اند و خواه روزى به شكل بخار در آيند و جزئى از ابرها گردند و فضاها را براى انجام قانون هستى درنوردند و يا جزئى از جويبارى شوند و روئيدنىها را سيراب نمايند ، مشغول كارى هستند بس بزرگ ، و بجاى تأمّل و تحسين كشتيبان كه عمرى در آموزش دريانوردى و تقلَّا در درياها و گلاويزى با خطرات مرگبار سپرى كرده و امروز با كمال دقّت و جدّيّت و اهتمام انسانهائى را در پهنهء بسيار وسيع دريا به مقصد مىبرد ، آرى بجاى همهء اين تفكَّرات كه فقط سراغ مغز انسانهاى بيدار را مىگيرند ، نخست نگاه‌هاى سطحى به دريا و امواج كوچك و بزرگ و فضا و آسمان انداخت ، و تا حدودى با چشمانى محروم از ديدن ، آنها را لمس\r\n","description":"","footnote":"","page_name":" 227 ","page_number":227},
  {"content":"\r\nكرد و بطور مبهم و ناچيز آنها را برسميّت شناخت و در صدد برآمد كه لطف فرموده بپذيرد كه « آسمان لاجوردين محيّر العقول هست » « دريا هم هست » « ستارگان بىشمار فضائى هم وجود دارند » « ضمنا كشتيبان هم كه او و افرادى ديگر از انسانها را به مقصد مىبرد هستند » و پيش از آنكه آن همه « هستها » او را به خود جلب كنند و از ديدگاه آن خودپرست اهمّيّتى پيدا كنند ، ناگهان به ياد خويشتن افتاد ، يعنى هستى خويشتن در ديدگاهش قرار گرفت و نخست اثبات خود را براى خويشتن آغاز كرد مگر من نيستم آرى ، من هستم ، چه فائده از اين كه همهء كائنات عالم هستى موجوديّت مرا پذيرفته‌اند و وجود من يكى از معلومات خداوندى است ، در حالى كه اين كشتيبان و كشتى نشينان نمىدانند كه « من هستم » و « من كيستم » كه در اين كشتى براى مدّتى تا وصول به مقصد با آنان دمساز گشته‌ام . لذا هنوز كشتى راهى را سپرى نكرده بود كه مرد نحوى براى اثبات وجود خويشتن به هيجان در آمد و -\r\n\r\nرو به كشتيبان نمود آن خود پرست .\r\n\r\nكشتيبان با همهء قواى مغزى و ارادهء بارور شده كه متوجّه كشتى و كشتى نشينان و پديده‌هاى دريائى ، و مشغول كار و كوشش خود بود ، از مرد نحوى صدائى ناآشنا بگوشش رسيد كه -\r\n\r\nگفت هيچ از نحو خواندى گفت لا\r\n\r\nشايد هم اصلا بيچاره كشتيبان نفهميد كه معناى نحو چيست او با كمال صداقت و صراحت گفت : نه ، من نحو نخوانده‌ام و آن گاه چند لحظه در فكر فرو رفت و با خويشتن چنين گفت : نحو ، نحو چيست چون نمىتوانست بيش از چند لحظه فكر خود را با ضرورت تمركز قواى دفاعى براى كار كشتيرانى خود ، مشغول بسازد ، لذا فورا اختيار ذهن خود را بدست گرفت و مشغول كار اصلى خود گشت كه ناگهان بانگ شومى از نحوى شنيد كه با كبر و نخوت تهوّع آورى -\r\n\r\nگفت : نيم عمر تو شد بر فنا\r\n\r\nبينوا كشتيبان مرد نحوى براى اثبات وجود خويشتن از راه علم نحو ، نيم عمر وى را بر باد فنا داد در اينجا شما\r\n","description":"","footnote":"","page_name":" 228 ","page_number":228},
  {"content":"\r\nچه فكر مىكنيد اگر كشتيبان مردى بود كه نحو خوانده و از علوم ادبى اطَّلاعات مفيدى داشت و در پاسخ نحوى مىگفت : « آرى ، پيش از آنكه اقدام به آموزش دريانوردى و كشتيبانى نمايم از الكتاب سيبويه گرفته تا الفيّهء - ابن مالك را نزد جلال الدّين سيوطى خوانده و خوشبختانه همهء آنچه را كه خوانده‌ام هم اكنون در حفظ دارم » آيا فكر مىكنيد ، مرد نحوى مىگفت : « آفرين ، سپاس خداى را كه در سفر دريا با انسانى روياروى شده‌ام كه در عين حال كه با فنّ كشتيبانى خدماتى براى مردم انجام مىدهد ، در علم شريف نحو هم عالم و صاحبنظر است ، » نه ، بلكه مرد نحوى كه در مقابل خود انسانى مساوى يا برتر از خود را مىديد ، فورا به مغزش فشار مىآورد كه يكى از مسائل مشكل نحو را به ياد مىآورد كشتيبان را با طرح آن مسئله به زانو در آورد ، مثلا مىگفت : حالا كه تو نحو خوانده اى ، بگو ببينم : در پاسخ آن مسئلهء زنبوريّه بايد إذا هو هى بخوانيم يا إذا هو اياها همان مسئله اى كه سيبويه را به ديار عدم فرستاد . اگر در اين مورد هم كشتيبان پاسخ صحيحى مىداد و مىگفت : بايد إذا هو هى بخوانيم ، چنان كه در قرآن مجيد آمده است : * ( فَأَلْقاها فَإِذا هِيَ حَيَّةٌ ) * مرد نحوى توانائى ديدن وجود كشتىبان را بكلَّى از دست مىداد و پيش از آنكه در گرداب مهلكى كه فضا و دريا براى او تهيّه ديده بود ، دست از جان بشويد ، خود را به دريا مىانداخت و از شكنجهء ديدن قيافهء كشتيبان كه به خوبى « هستى خود » را اثبات كرده بود راحت مىگشت\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nآرى قانون نحس خودپرستى همين است كه به ابراز هستى خويشتن قناعت نمىورزد و نمىگويد : « من نحو خوانده‌ام پس هستم » كه هيچ منافاتى با اين ندارد كه كشتيبان هم بگويد : « من كشتى مىرانم پس هستم » و « آن يكى هم بيل مىزند پس هست » و « آن ديگرى هم بوسيلهء علم و معرفت آيات الهى را در اين دنيا مىخواند ، پس او هم موجود است »\r\n","description":"","footnote":"","page_name":" 229 ","page_number":229},
  {"content":"\r\nولى چنان كه بر همه روشن است در آن هنگام كه يكى از وسائل زندگى جاى هدف اعلاى « حيات معقول » آدمى را بگيرد ، شناخت اين كه « ضرب » در جمله ضرب زيد عمروا فعل ماضى مفرد و مذكَّر و غائب ، و زيد فاعل و عمرو مفعول آن است ، تفسير عالم هستى را به عهده مىگيرد و براى حيات آدمى معنى مىبخشد\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nكشتيبان از شنيدن اين بانگ دلخراش كه « چون نحو نخوانده اى پس نيم عمرت بر فنا است » ضربهء شديدى خورد ، زيرا تا آن روز چنين جمله اى را نه از عقل و وجدانش شنيده بود و نه از پيامبران الهى و اوصياء و اولياء چنين هدفى براى حيات سراغ گرفته بود و نه از قوانين عالم وجود كه هستى او را در خود جاى داده و در آهنگ بزرگى كه در آن قوانين نواخته مىشود شركت داده‌اند . ضربه اى كه بر كشتيبان خورده بود ، شكننده و يأس آور بود .\r\nدر نتيجه -\r\n\r\nدل شكسته گشت كشتيبان ز تاب\r\n\r\nشگفتا ، نكند اين مرد نحوى راست مىگويد كه چون من نحو نخوانده‌ام ، نيمى از عمرم بر باد فنا رفته است امّا اين يك انديشهء باطل است كه ذهنم را در اين پهنهء اقيانوس به خود مشغول داشته است ، زيرا براى اعلان بطلان و فناى يك لحظه از زندگى كه جلوه گاه عظمت خداوندى است ، ندائى از وجدان و عقل و منطقى بالاتر از منطق اين مرد نحوى مورد نياز است كه همهء هستى و عظمتها و قوانين و ارزشها و هدف اعلاى آن را در تنظيم قالبهاى قراردادى الفاظ مىجويد و نمىداند كه -\r\n\r\nاو چو خود را در سخن آغشته است\r\nاز حكايت او حكايت گشته است\r\n\r\nضربهء « نيم عمر تو شد بر فنا » كه نحوى بر او وارد كرده و دل او را شكسته بود لحظاتى چند كشتيبان را در خود فرو برد ، و او جز سكوت در برابر امواج طوفانى آن خودپرست چاره اى نديد ، چونان سكوت و آرامشى كه وى همواره\r\n","description":"","footnote":"","page_name":" 230 ","page_number":230},
  {"content":"\r\nمىبايست در برابر امواج طوفانى دريا از خود نشان بدهد . دريغا ، كه طوفان دريا جسم آدمى را ببازى مىگيرد ، ولى طوفان درون خودپرستان ارواح انسانها را شكنجه مىدهد . او مىتوانست پاسخى قانع كننده به مرد نحوى بگويد - ليك ضربهء سؤال تندتر از آن بود كه با گفتگو منتفى گردد\r\n\r\nليك آن دم گشت خاموش از جواب\r\n\r\nو بجاى مرد نحوى خويشتن را مخاطب قرار داد كه -\r\n\r\nبنشينم و صبر پيش گيرم\r\nدنبالهء كار خويش گيرم\r\n\r\nو آنگهى اگر من در اينجا براى خاموش كردن شعله‌هاى آتش خودپرستى اين مرد حقير و كوته بين به نزاع و جدال بپردازم و او را به خطائى كه در اثبات هستى خود و نفى هستى ديگران مرتكب شده است آگاه بسازم ، شايد كشتى زمام از دست من بربايد و در نتيجه اين مناقشه و بگومگو كه ببركت « نحو خوانده‌ام پس هستم و تو نحو نخوانده اى پس نيستى » به راه افتاده است ، كشتى و كشتى نشينان و حتّى خود من كه كشتيبانم و بالاتر از همه اين مرد نحوى را كه با علم به فعل و فاعل به هدف اعلاى حيات خود رسيده است به كام مرگ بسپارد . پس بهتر اينست كه :\r\n\r\nبنشينم و صبر پيش گيرم\r\nدنبالهء كار خويش گيرم\r\n\r\nهيچ سؤالى در اين دنيا بىپاسخ نخواهد ماند . اگر عامل طرح سؤال ، واقع جوئى و واقعيابى باشد ، حكمت و عنايت خداوندى بر اينست كه -\r\n\r\nچون تو مىخواهى خدا خواهد چنين\r\nحقّ برآرد آرزوى متّقين\r\n\r\nو بهر وسيله و شكلى باشد خداوند بوسيلهء معلَّمان و مربّيان و آيات الهى خود ، انسان واقع جو را به مقصد خود خواهد رساند اگر چه با فهماندن اين حقيقت به او باشد كه در مسير واقعجوئى قرار گرفتن خودگامى بزرگ در حقيقت است . و اگر سؤال براى زدن ضربه و آزار روحى يك انسان مطرح شود ،\r\n","description":"","footnote":"","page_name":" 231 ","page_number":231},
  {"content":"\r\nچنان كه مرد نحوى مرتكب شد و نيم عمر كشتيبان را بدانجهت كه نحو نخوانده بود بباد فنا سپرد ، اگر انسان دل شكسته و رنجديده از آن سؤال غرض آلود ، نتواند پاسخ آن را با زبان بدهد ، دير يا زود قانون پايدار انتقام از ستمكاران كه\r\n\r\nاين جهان كوه است و فعل ما ندا\r\nسوى ما آيد نداها را صدا\r\n\r\nشارح امين آنست ، از راه مىرسد و پاسخ عملى را با ضربه اى شكننده تر از سؤال غرض آلود ، بر هستى او مىكوبد . لذا آن كشتى مقدارى زياد راه نرفته بود كه -\r\n\r\nباد كشتى را به گردابى فكند\r\n\r\nكشتى در آن گرداب به دور خود چرخيدن گرفت ، از اين پهلو به آن پهلو ، گاهى بالا و گاهى پائين هر لحظه به كام گرداب كه بدون سر و صدا درس يموت النّحوىّ ( يموت فعل حال و يا مستقبل و النّحوىّ فاعل متّصف به آن است ) را مىخواند نزديكتر مىگشت . ديوار زندگى كشتى نشينان كه تا لحظاتى قبل اگر گرگ هم بودند اكنون همهء آنان ميش شده بودند ، شكاف برداشته بود .\r\nهيچ كس سخن ديگرى را نمىشنيد . نگاهها تمركز خود را از دست داده بودند هر لحظه به سرعت چرخيدن كشتى به دور خود افزوده مىگشت . نوبت پاسخ كشتيبان به آن مرد نحوى فرا رسيده بود ، ولى آن نحوى بينوا با سكوتى مرگبار و اضطرابى كه كم كم حواسّش را از كار كردن باز مىداشت ، در مرز زندگى و مرگ بوسيلهء كشتى به دور خود مىپيچيد كه -\r\n\r\nگفت كشتيبان بدان نحوى بلند :\r\n\r\nاى مرد نحوى ، اى آشنا با نحو و بيگانه از خويشتن ، اى بر باد دهندهء نيمى از عمر من ، اى خلاصه كنندهء همهء دانستنىها و كردارها در نحو و قواعد آن .\r\n","description":"","footnote":"","page_name":" 232 ","page_number":232},
  {"content":"\r\nهيچ دانى آشنا كردن بگو : آيا شنا كردن را مىدانى ، آيا مىتوانى با علم شناگرى ، هستى خود را از اين گرداب مهلك نجات بدهى آماده باش ، چنان كه همهء كشتى نشينان و خود من هم آماده مىشويم ، به خود بيا و دست از كشتى بردار ، لباسهايت را تا آنجا كه بتوانى سبك كن و چشم از بار و توشه اى كه با خود آورده اى بپوش ، حركت كن ، برخيز ، آيا شناگرى مىدانى مرد نحوى بدون مراعات قوانين نحو و صرف و معانى و بيان و بديع و اشتقاق و عروض و قافيه و فقه اللَّغه و غير ذلك .\r\n\r\nگفت نى از من تو سبّاحى مجو\r\n\r\n- نه ، اى كشتيبان عزيز كه واقعا از زندگى خود بهترين بهره‌ها را برده اى ، اى كشتيبان عزيز كه حتّى يك لحظه از عمرت را بباد فنا نداده اى ، من شناگرى نمىدانم . آيا راهى ، چاره اى دارى ، براى من ارائه نما ، اگر از اين گرداب مرگ و غرقاب فنا نجات پيدا كنم ، براى هميشه هستى خود را مرهون تو خواهم بود . اكنون چكنم و چه خواهد شد . كشتى آرام نمىگيرد و تدريجا امواج طوفانى پيرامون گرداب وارد كشتى ميشوند . بگو اى كشتيبان عزيز چه كنم كشتيبان كه بنا به فتواى مرد نحوى نيم عمرش به جهت نخواندن نحو بر باد فنا رفته بود ، با صدائى رسا -\r\n\r\nگفت كلّ عمرت اى نحوى فناست\r\nز ان كه كشتى غرق در گردابهاست\r\n\r\nاگر نيمى از عمر من به جهت نخواندن نحو فانى شده است ، اكنون كلّ عمر تو اى نحوى ، به جهت جهل تو به شنا و شناگرى بپايانش رسيده است .\r\nاگر در يكى از آن روزهاى گذشته لحظه اى از عشق به آشنائى با مسائل و قواعد نحو كه فقط وسيلهء خوبى براى ابراز معانى است ، به خود مىآمدى و عقل خود را باز مىيافتى ، و با تحريك اين احتمال كه شايد روزى گذارت به دريا خواهد افتاد ، علم شناگرى را مىآموختى و تمرين مىكردى ، نه تنها\r\n","description":"","footnote":"","page_name":" 233 ","page_number":233},
  {"content":"\r\nحكم به فناى عمر انسانهائى كه نحو نمىدانند نمىكردى ، بلكه امروز كه گرداب براى فرو بردن تو كام باز كرده است ، حيات خود را از مرگ نجات مىدادى .\r\nولى هيهات كه آب از سر گذشته و پيك اجل از در در آمده است .\r\n\r\nبجاى پرداختن به افراط در برهم زدن لابلاى خود در جاذبهء كمال قرار بگيريم\r\nدر باب علم اخلاق و عرفان حرفه اى ، گاهى در راهنمائىهاى خود براى سازندگى انسان ، مردم را به افراط در بهم زدن لابلاى خود وادار ميكنند .\r\nو مىگويند : خود بايد تحقير شود ، بايد كوبيده شود ، بايد سوخته و تباه گردد و با اين دستورات و توصيه‌ها مردم را به جاى خودسازى به خود - سوزى مىكشانند و نمىدانند كه همان مقدار كه با تشويق انسانها به تكبّر و خودپرستى و متورّم ساختن خود ، به سقوط كشيده ميشوند ، همان اندازه هم با وادار كردن مردم به تحقير و كوبيدن و سوزاندن خود تباهشان مىسازند .\r\nبراى توضيح روش صحيح در اين مسئلهء بسيار حسّاس ، نخست بايد دو اصل اساسى مربوط به خود را در نظر بگيريم : اصل يكم - صيانت ذات ، اين همان اصل الاصول در حقيقت موجوديّت انسان است كه بدون كمترين استثناء گردانندهء « حيات » انسانها است . اين اصل نامهاى ديگرى نيز دارد ، مانند : حبّ ذات ، حبّ بقا و غير ذلك .\r\nاصل دوم - تعديل ذات - اين همان اصل الاصول در حقيقت « انسان آن چنان كه بايد » است كه رسالت همهء پيامبران و اوصياء و اولياء و حكماء راستين براى تعليم اين اصل بوده و تربيت مردم را بر مبناى آن به عهده گرفته بودند .\r\nمسلَّم است كه اگر تعليم و تربيت صحيح تعديل و تنظيم خود را تأمين ننمايد ، طغيان مطلق خود طبيعى با هيچ قدرتى قابل مهار كردن نيست . آنچه كه از منابع معتبر اسلامى مىتوان استخراج كرد و از شواهد و دلائل قابل توجّهى\r\n","description":"","footnote":"","page_name":" 234 ","page_number":234},
  {"content":"\r\nاز مطالعه در علوم انسانى بر مىآيد ، اينست كه خداوند متعال با وجود همهء استعدادهائى كه به انسان عنايت فرموده است و با همهء امكاناتى كه انسان در سوء استفاده از آن استعدادها دارا است ، فطرتى كمالجو در انسان خلق كرده است : * ( فَأَقِمْ وَجْهَكَ لِلدِّينِ حَنِيفاً فِطْرَتَ الله ) * باضافهء اين فطرت كمالجو ، خرد و وجدان و قلب را نيز كه عوامل بسيار مهمّ حقّيابى مىباشند ، در انسان بوجود آورده است .\r\nخداوند سبحان به اين عوامل مهمّ تنظيم و تعديل « صيانت ذات » قناعت نكرده انبياء و رسل فراوانى را براى تحقّق بخشيدن به هدف مزبور ارسال فرموده است . اين همه عوامل اصلاح « صيانت ذات » در برابر تمايلات درونى و اغواهاى شيطان برونى ، مسئلهء ساده اى نيست كه بتوان به آسانى آن را مورد مطالعه قرار داد . بلكه هر انسان خردمندى از بوجود آوردن آن عوامل بايد بفهمد كه طغيان خود طبيعى كه از « صيانت ذات » شروع مىشود ، يا آغازش مستند به آن است ، پديدهء فوق العاده خطرناكى است كه اگر اصل « صيانت ذات » تنظيم و تعديل نگردد ، طومار « حيات معقول » انسان را درهم خواهد پيچيد . حال كه واقعيّت چنين است و ما انسانها در برابر چنين خطر مهلك قرار گرفته‌ايم ، چه تكليفى داريم بعضى از مكاتب بشرى در اين مسئلهء حسّاس بجاى اصلاح ابرو چشم را كور مىكنند و مىگويند : بايستى تا بتوانيم خود ، ذات ، من را تحقير كنيم و بكوبيم و همهء غرائز طبيعى را از كار بيندازيم تا يك من روحانى و ملكوتى بسازيم و آن را بپرواز در آوريم . مرتاضان و بعضى از عقائد بودا و هندوئيسم اين راه را پيش مىگيرند و در حقيقت انسان موجود را حذف نموده و بعدى از او را تقويت مىكنند و نمىدانند كه اين موجود قابل قطعه قطعه شدن نيست . هماهنگ ساختن ابعاد و به ثمر رساندن آنها چيزيست و حذف بعضى از آنها از وجود آدمى كه قطعا بعضى ديگر را هم ناقص خواهد كرد ، چيز ديگرى . اين افراط گرى را بطور گوناگون البتّه نه به آن شدّت در مقدارى\r\n","description":"","footnote":"","page_name":" 235 ","page_number":235},
  {"content":"\r\nفراوان از كتب اخلاقى و ادبى مىتوان ديد . و به هر حال ، آنچه كه در عرفان مثبت اسلامى در بارهء مسئلهء مورد بحث وجود دارد دو قضيّهء مهمّ است : قضيّهء يكم - توصيف عظمتها و مزاياى تكامل روحى و تشويق شديد انسانها به قرار گرفتن در سبقت به خيرات و جاذبهء كمالات است .\r\nقضيّهء دوم - بر حذر داشتن از رها ساختن غرايز حيوانى يا به اصطلاح ديگر خود طبيعى كه تعقّل و احساسات والاى روحى را از كار مىاندازد .\r\nزيرا : * ( وَما أُبَرِّئُ نَفْسِي إِنَّ النَّفْسَ لأَمَّارَةٌ بِالسُّوءِ ) * ( قطعا نفس [ خود طبيعى رها شده 
  ] امر به بدى مىنمايد ، مگر پروردگارم رحم فرمايد ) عرفان مثبت اسلامى بهر دو قضيّه اهمّيّت حياتى مىدهد . در بارهء قضيّهء يكم مىتوان گفت : دستورات زير نمونه هائى است براى متوجّه ساختن انسان به عظمتها و ارزشهائى كه بطور طبيعى مىتوانند آدمى را از چاه ظلمانى و لجن خودپرستى نجات بدهند : 1 - نظر در كارگاه بزرگ خلقت كه انديشه را به كار مىاندازد و تعقّل را به فعليّت مىآورد و در نتيجه انسان از محدودهء محيط طبيعى و اجتماعى خود بالاتر مىرود . در قرآن مجيد بيش از صد آيه دستور به اين نظر مىدهد و در بعضى از آيات اشخاص برخوردار از اين نظر را خردمندان ( أولوا الألباب ) مىنامند .\r\n2 - توجّه شديد به نظم و قانونى كه هم در جريان وجودى خود انسان حاكم است و هم در همهء موجودات چه كوچك و چه بزرگ . توجّه و نظر در كارگاه بزرگ خلقت اين نتيجهء بسيار با ارزش را در بر دارند كه به اضافهء تحصيل معرفت به آفاق و انفس ، اين حقيقت را براى انسان روشن مىسازند كه احساس رهائى مطلق و فوق قانون بودن ، يك احساس بيمار گونه ايست كه ناشى از\r\n","description":"","footnote":"","page_name":" 236 ","page_number":236},
  {"content":"\r\nتخلَّف از آنچه كه با چشمش مشاهده مىكند ، مىباشد . آنچه كه انسان با چشمش مىبيند حاكميّت سنّت و قانون فراگير هستى است ، اين بيمار يا خود را از هستى استثناء مىكند و چنين مىپندارد كه بطور مطلق رها است و يا قدرت خود را ما فوق و مشرف بر قوانين تلقّى مىكند اى بينوا\r\n\r\nكجا خواهى ز چنگ ما پريدن\r\nكه تاند ، دام قدرت را دريدن\r\nچو پايت نيست تا از ما گريزى\r\nبنه گردن رها كن سر كشيدن\r\nوان شو سوى شيرينى چو غوره\r\nبه باطن گر نمىدانى دويدن\r\nرسن را مىگزى اى صيد بسته\r\nنبرّد اين رسن هيچ از گزيدن\r\n\r\nنفى رهائى مطلق در اين زندگانى و اين كه همه اجزاى موجوديّت آدمى هم مانند ديگر موجودات محكوم به قانون است ، مستلزم نفى رهائى مطلقى است كه غرايز حيوانى آدمى از خود نشان مىدهند .\r\n3 - نظاره بر شكوه خيره كنندهء هستى كه نمودى از ملكوت الهى است ، مىتواند انسان را از اسارت در زنجير خود طبيعى و خواسته‌هاى بىاساسش نجات بدهد . زيرا با نظاره به شكوه هستى است كه خرد و وجدان آدمى بيدار مىشود و مىگويد : * ( رَبَّنا ما خَلَقْتَ هذا باطِلًا ) * ( 1 ) \r\n( اى پروردگار ما ، اين هستى را بيهوده نيافريده اى ) نتيجهء بسيار با اهمّيّت اين نظارهء سازنده اينست كه حقارت و ناچيزى اشتغال جدّى به تمايلات خود طبيعى را كه همهء سطوح درون آدمى را اشغال نمايد ، به خوبى اثبات مىكند .\r\n4 - شناخت لذائذ روحى و بدست آوردن عوامل آنها . با دريافت اين لذائذ ، براى انسان اثبات مىشود كه لذّت منحصر در خوشىهاى طبيعى محض\r\n","description":"","footnote":" ( 1 ) . آل عمران آيهء 190 . ","page_name":" 237 ","page_number":237},
  {"content":"\r\nنيست ، بلكه براى انسان لذائذى عالىتر و معقولتر نيز وجود دارد كه نه تنها عوارض ناگوار اشباع از لذائذ طبيعى محض را ندارند ، بلكه اصلا از نظر ماهيّت قابل مقايسه با يكديگر نيستند . آيا ماهيّت لذّت والائى كه از احياى يك انسان دريافت مىشود ، با لذّت انتقام گرفتن ددمنشانه يكى است آيا ماهيّت لذّتى كه آدمى از عدالت ورزيدن احساس مىكند ، با لذّت پيروزى بناحقّ و با لذّت تملَّك مال و منال دنيا و مقام يكى است اين لذائذ نه تنها يك نوع نيستند ، بلكه باعتبار عامل بوجود آورندهء آنها در مقابل هم مىباشند .\r\nشناخت لذائذ روحى و قرار دادن نفس در جاذبهء آنها نقش بسيار با - ارزشى در كاستن خودپرستى و پيچيدن به دور خود مىتواند به عهده داشته باشد .\r\nاگر چه با ترقّى تدريجى همين لذائذ روحى هم از هدف بودن بر كنار مىشوند و خود عوامل بدانجهت كه ذاتا داراى ارزش مىباشند ، روح را به خود مشغول مىدارند ، مانند احياى انسانها و عدالت و غير ذلك .\r\n5 - شناخت ابتهاج ذات و شكوفا شدن آن ، حقيقت است اين كه اگر براى انسان معناى ابتهاج ذات توضيح داده مىشد و به مقدارى هر چند بسيار اندك طعم اين عظمت را مىچشيد ، همهء مشكلات او حلّ مىگشت ، و هرگز به كبر و متورّم ساختن خود طبيعىاش نمىپرداخت . اگر براى انسان اين واقعيّت تفهيم مىشد كه قرار گرفتن در جاذبهء يك حقيقت ، باضافهء امتيازى كه ممكن است از آن حقيقت بدست بياورد ، ذات وى مانند چيزى كه طبيعت خود را دريافته باشد ، خود را باز مىيابد . امّا رسيدن به اين موقعيّت و الا اشتياق به كمال دارد و تحمّل گذشتهائى كه در اين مسير لازم است . جريان معمولى بشر در زندگى چنين بوده است كه گذشت زمان و تخيّلات آرمانى را بجاى حركت در مسير رشد گرفته و به آن تخيّلات ذهنى خود ارزش حقايق را اعتقاد كرده است ، در صورتى كه هيچ حركتى در جهان هستى بدون قرار گرفتن در ارتباط با عوامل رشد ، نمىتواند متحرّك را به شكوفائى خود برساند . غوره اگر با\r\n","description":"","footnote":"","page_name":" 238 ","page_number":238},
  {"content":"\r\nعوامل انگور شدن در حال حركت ارتباط نداشت ، صدها سال هم اگر روى زمين حركت فيزيكى يا شيميائى مجرّد از عوامل مزبور مىنمود ، هرگز به موقعيّت انگور شدن نمىرسيد . اين قانون در همهء حركتها جارى است ، فقط اين انسان است كه گذشت ساليان و سپرى شدن عمر را به حساب رشد مىآورد و گمان مىكند از موقعيّت غورگى به انگور شدن مىرود ، مخصوصا اگر مغزش با تخيّلات آرمانى هم آكنده باشد در اين مبحث مىخواهيم اين قضيّه را اثبات كنيم كه اگر متصدّيان تعليم و تربيت بتوانند اين حقيقت را دريابند كه به آن اندازه كه جاذبهء كمال در سازندگى انسانها مؤثّر است ، ايجاد نفرت و انزجار افراطى از فعّاليّتهاى خود طبيعى كارساز نيست بيشترين اهمّيّت را به آشنا ساختن انسانها با ارزشها و عظمتها و قرار دادن آنان در جاذبهء آن ارزشها و عظمتها مىدادند . كوشش براى اثبات اين كه فرو رفتن در لجنزار تمايلات حيوانى خود طبيعى و اثبات -\r\n\r\nنفس اژدرها است او كى مرده است\r\nاز غم بىآلتى افسرده است\r\n\r\nو اثبات اين كه نفس امّارهء انسانى مىتواند در پليدى به بىنهايت برسد ، كوشش كاملا صحيح است ولى انزجار و تنفّر حاصل از خود طبيعى بوسيلهء اثبات امور فوق به تنهائى كافى نيست ، اگر چه لازم است . در عرفان اسلامى كه منبع اساسى آن قرآن و احاديث معتبر و عقل سليم است ، اين روش را مىبينيم كه دوشادوش بيان پستى و رذالت حيوان صفتىهاى خود طبيعى و لزوم كوشش و تقلَّا براى نجات يافتن از آن ، تأكيد زيادتر و تشويق بيشتر به فهميدن مراتب رشد و كمال عظمتها و ارزشهائى است كه حركت صعودى نتيجه مىدهد . بعنوان نمونه : يك - انسانها بايد بدانند كه خداوند متعال اسماء حقائق عظمى و مقامات عالى رشد را به پدرشان آدم ( ع ) تعليم فرموده است : * ( وَعَلَّمَ آدَمَ الأَسْماءَ كُلَّها ) *\r\n","description":"","footnote":"","page_name":" 239 ","page_number":239},
  {"content":"\r\nو اين تعليم شامل فرزندان او نيز مىباشد كه بتواند پاسخ سؤال فرشتگان در بارهء خلقت حضرت آدم بوده باشد .\r\nدو - آدم ( ع ) مسجود فرشتگان قرار گرفته است ( 1 )  و او عنوان خليفة اللَّهى ( 2 )  در روى زمين داشته است . اگر چه مسجود فرشتگان بودن مخصوص خود حضرت آدم ( ع ) بوده است ، ولى بالاخره انسانها فرزندان آن موجود شريف و مكرّم مىباشند و در نتيجهء كوشش و سعى در مسير ارزشها مىتوانند گام از فرشتگان يا حدّ اقلّ اغلب آنها بالاتر بنهند .\r\nسه - انسانها اين افتخار را مىتوانند كسب كنند كه با خداوند هستى آفرين بوسيلهء نماز و دعا ارتباط برقرار كنند ( 3 )  .\r\nچهار - انسانها مىتوانند شايستگى لقاء الله را بدست بياورند ( 4 )  .\r\nپنج - خداوندى كه انسانها را آفريده است ، قدرت بازسازى روح را بوسيلهء توبهء حقيقى پس از ويران شدن آن به جهت ارتكاب به گناهان عنايت فرموده است ( 5 )  .\r\nشش - خداوند متعال به آن انسانها كه در مسير گرديدنهاى تكاملى قرار مىگيرند عنايتها فرموده ترس و اندوه را از درون آنان منتفى مىنمايد ( 1 )  .\r\nهفت - خداوند متعال هر آيه و دليل و نشانى را كه بپايان برساند ، يا [ مردم كارى كنند كه خداوند آنان را وادار كند كه 
  ] آن را فراموش كنند ، يا بهتر از آن را\r\n","description":"","footnote":" ( 1 ) . * ( وَإِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ ) * - البقرة 34 .  ( 2 ) . * ( وَإِذْ قالَ رَبُّكَ لِلْمَلائِكَةِ إِنِّي جاعِلٌ فِي الأَرْضِ خَلِيفَةً ) * - البقرة 30 .  ( 3 ) . * ( وَأَقِيمُوا الصَّلاةَ ) * - البقرة 43 .  ( 4 ) . * ( فَمَنْ كانَ يَرْجُوا لِقاءَ رَبِّه فَلْيَعْمَلْ عَمَلًا صالِحاً وَلا يُشْرِكْ بِعِبادَةِ رَبِّه أَحَداً ) * - الكهف 110 .  ( 5 ) . * ( وَهُوَ الَّذِي يَقْبَلُ التَّوْبَةَ عَنْ عِبادِه ) * - الشّورى 25 .  ( 1 ) . * ( وَإِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ ) * - البقرة 34 . ","page_name":" 240 ","page_number":240},
  {"content":"\r\nمىآورد يا مثل آن را .\r\n* ( ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها ) * ( 1 )  .\r\nهشت - هيچ عمل نيكى كه انسان براى خود بيندوزد ، از بين نخواهد رفت و آن عمل و نتيجهء آن را در نزد خدا خواهد يافت - * ( وَما تُقَدِّمُوا لأَنْفُسِكُمْ مِنْ خَيْرٍ تَجِدُوه عِنْدَ الله ) * ( 2 )  .\r\nنه - بهر نقطه اى از هستى روى بياوريد وجه خداوندى و فيض او را در آنجا خواهيد يافت - * ( فَأَيْنَما تُوَلُّوا فَثَمَّ وَجْه الله ) * ( 3 )  .\r\nده - خداوند متعال براى هدايت مردم ، به آنان بوسيلهء انبياء عليهم السّلام كتاب و حكمت عنايت فرموده است - * ( كَما أَرْسَلْنا فِيكُمْ رَسُولًا مِنْكُمْ يَتْلُوا عَلَيْكُمْ آياتِنا وَيُزَكِّيكُمْ وَيُعَلِّمُكُمُ الْكِتابَ وَالْحِكْمَةَ ) * ( 4 )  .\r\nيازده - خداوند متعال بوسيلهء هدايت و استعداد پذيرش ايمان نفوس مردم را با بهترين رنگ رنگرزى فرموده است - * ( صِبْغَةَ الله وَمَنْ أَحْسَنُ مِنَ الله صِبْغَةً ) * ( 5 )  دوازده - انسانها با پذيرش دين اسلام ، بمقام امّت وسط نائل مىگردند و منصب والاى شاهد بودن ( الگو و معيار بودن ) براى همهء مردم را بدست مىآورند -\r\n","description":"","footnote":" ( 1 ) . البقرة 106 .  ( 2 ) . البقرة 110 .  ( 3 ) . البقرة 115 .  ( 4 ) . البقرة 151 .  ( 5 ) . البقرة 138 . ","page_name":" 241 ","page_number":241},
  {"content":"\r\n* ( وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً ) * ( 1 )  سيزده - براى هر فرد و گروهى مسير و هدفى است كه آن را پيش گرفته است ، شما در ميدان زندگى به مسابقه در تحصيل خيرات بپردازيد .\r\n* ( وَلِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ ) * ( 2 )  چهارده - انسان با ياد خدا بودن ، خود را مورد توجّه و عنايت خداوندى قرار مىدهد .\r\n* ( فَاذْكُرُونِي أَذْكُرْكُمْ ) * ( 3 )  مسلَّم است اين كه خدا انسان را ذكر مىكند ، علم او بر حال انسانها نيست ، زيرا علم خداوندى بهمهء موجودات جزئى و كلَّى و انسانى و جهانى مشروط به هيچ چيز نيست ، لذا بايد گفت : مقصود خداوندى از ذكر عنايت خاصّ او در بارهء كسى است كه او را ذكر كند ( به ياد او باشد ) .\r\nپانزده - آنان كه در اين دنيا مصائب و ناگواريها را تحمّل مىنمايند و درك مىكنند كه * ( إِنَّا لِلَّه وَإِنَّا إِلَيْه راجِعُونَ ) * مورد درود و سلام خداوندى هستند .\r\n* ( وَلَنَبْلُوَنَّكُمْ بِشَيْءٍ مِنَ الْخَوْفِ وَالْجُوعِ وَنَقْصٍ مِنَ الأَمْوالِ وَالأَنْفُسِ وَالثَّمَراتِ وَبَشِّرِ الصَّابِرِينَ . الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ . أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَأُولئِكَ هُمُ الْمُهْتَدُونَ ) * ( 4 )  شانزده - از نتايج ايمان محبّت شديد به خدا است .\r\n","description":"","footnote":" ( 1 ) . البقرة 143 .  ( 2 ) . البقرة 148 .  ( 3 ) . البقرة 152 .  ( 4 ) . البقرة 155 تا 157 . ","page_name":" 242 ","page_number":242},
  {"content":"\r\n* ( وَالَّذِينَ آمَنُوا أَشَدُّ حُبًّا لِلَّه ) * ( 1 )  هفده - رشد و تكامل از نتائج ايمان است .\r\n* ( وَإِذا سَأَلَكَ عِبادِي عَنِّي ) * ( 2 )  هجده - اگر بندگان خدا واقعا خدا را بخوانند ، خداوند دعاى آنانرا مستجاب خواهد كرد .\r\n* ( وَإِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ ) * ( 3 )  نوزده - در برابر ناگوارىهاى دنيا نبايد شكيبائى را از دست داد ، زيرا بسا چيزهائى هستند كه ناملائم و ناگوار مىنمايند ، ولى خير انسان در آنها است .\r\n* ( وَعَسى أَنْ تَكْرَهُوا شَيْئاً وَهُوَ خَيْرٌ لَكُمْ ) * ( 4 )  بيست - و بالعكس ، در برابر خوشىهاى دنيا خود را نبايد باخت ، زيرا چه بسا خوشىها در پشت پرده خود ناخوشىها و نكبتها بار مىآورد .\r\n* ( وَعَسى أَنْ تُحِبُّوا شَيْئاً وَهُوَ شَرٌّ لَكُمْ ) * ( 5 )  بيست و يك - ملاك ارزش و ضد ارزش همهء شئون انسانى در دل او است .\r\n* ( لا يُؤاخِذُكُمُ الله بِاللَّغْوِ فِي أَيْمانِكُمْ وَلكِنْ يُؤاخِذُكُمْ بِما كَسَبَتْ قُلُوبُكُمْ ) * ( 6 )  بيست و دو - از نتائج ايمان به خدا و عمل مطابق ايمان ورود به عالم نور است .\r\n","description":"","footnote":" ( 1 ) . البقرة 166 .  ( 2 ) . البقرة 165 .  ( 3 ) . البقرة 186 .  ( 4 ) . البقرة 216 .  ( 5 ) . البقرة 225 .  ( 6 ) . البقرة 257 . ","page_name":" 243 ","page_number":243},
  {"content":"\r\n* ( الله وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ ) * ( 1 )  براى استقامت دلها در ايمان از خدا يارى بجوئيم و او دلهاى ما را نورانى و با استقامت خواهد كرد .\r\n* ( رَبَّنا لا تُزِغْ قُلُوبَنا بَعْدَ إِذْ هَدَيْتَنا وَهَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ ) * ( 2 ) \r\n( پروردگارا ، دلهاى ما را پس از آنكه هدايت فرمودى ملغزان و از فيض ربّانى خود براى ما رحمتى عنايت فرما ، قطعا توئى بخشاينده ) .\r\nبيست و سه - توكَّل به خداوند متعال پس از هر گونه سعى و تلاش طبيعى منطقى و همچنين با هر گونه سعى و كوشش كه بزرگترين عامل آرامش و اطمينان است [ خواه سعى و تلاش به نتيجهء مورد انتظار برسد و خواه نرسد 
  ] * ( وَعَلَى الله فَلْيَتَوَكَّلِ الْمُؤْمِنُونَ ) * ( 3 ) \r\n( و بر خدا توكَّل كنند مردم با ايمان ) .\r\nبيست و چهارم - خداوند متعال نمىخواهد هيچ كسى به نفس خود ستم كند .\r\n* ( إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الأَرْضِ قالُوا أَ لَمْ تَكُنْ أَرْضُ الله واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَساءَتْ مَصِيراً ) * ( 4 )  در اين آيه بيشتر دقّت شود ، زيرا از اين آيه به خوبى روشن مىشود كه نفس آدمى مانند امانت الهى است ، نفس آدمى كه قابل اعتلاء و ترقّى به عالم ملكوت است ، داراى آن بعد الهى است كه ضايع كردن آن و ستم بر نفس ضدّ مشيّت خداوندى است ، به همين جهت خداوند براى كسانى كه ستم بر خويشتن\r\n","description":"","footnote":" ( 1 ) . البقرة 257 .  ( 2 ) . آل عمران 8 .  ( 3 ) . آل عمران 160 .  ( 4 ) . النّساء 97 . ","page_name":" 244 ","page_number":244},
  {"content":"\r\nروا مىدارند وعدهء عذاب مىدهد .\r\nبيست و پنج - ارزش و عظمت نفس آدمى وابسته به خدا است . در راه شناخت نفس ( خودشناسى ) و خودسازى بايستى حدّاكثر تلاش را صورت داد و بايستى به خويشتن رسيدگى كرد و اگر چنين فرض كنيم كه همهء مردم دنيا گمراه شوند ، باز نبايد تحت تأثير مردم دنيا قرار گرفته دست از ساختن خويشتن برداشت .\r\n* ( يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ ) * ( 1 )  * ( قَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِه وَمَنْ عَمِيَ فَعَلَيْها ) * ( 2 ) \r\n( از پروردگارتان بينائىهائى براى شما آمده است ، پس هر كس بينائى پيدا كرد به نفع خود اوست و هر كس كه نابينا گشت ، به ضرر خود او است ) * ( فَقَدْ جاءَكُمْ بَيِّنَةٌ مِنْ رَبِّكُمْ وَهُدىً وَرَحْمَةٌ ) * ( 3 ) \r\n( براى شما از پروردگارتان دليل روشن و هدايت و رحمتى آمده است . ) بيست و شش - خداوند متعال براى هر عمل نيكى كه انسان انجام بدهد ده برابر آن پاداش خواهد داد . در صورتى كه كسى كه مرتكب گناهى شود ، كيفر همان گناه را مىدهد .\r\n* ( مَنْ جاءَ بِالْحَسَنَةِ فَلَه عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلَّا مِثْلَها وَهُمْ لا يُظْلَمُونَ ) * ( 4 )  بيست و هفت - رحمت خداوندى فراگير همهء اشياء است . قطعا رحمت بالغهء او براى كسى كه در صدد اصلاح خويشتن باشد ، شامل خواهد بود .\r\n","description":"","footnote":" ( 1 ) . المائده 105 .  ( 2 ) . الأنعام 104 .  ( 3 ) . الأنعام 157 .  ( 4 ) . الأنعام 160 . ","page_name":" 245 ","page_number":245},
  {"content":"\r\n* ( وَاكْتُبْ لَنا فِي هذِه ) * ( 1 )  بيست و هشت - براى تكميل معرفت در بارهء هستى و دريافت عظمت آن ، حتما بايد در ملكوت آسمانها و زمين نظاره كرد . اين نظاره و تأمّل كه دريافت عظمت هستى را نتيجه مىدهد ، يكى از اساسىترين دلائل عظمت نفس انسانى است كه مىتواند براى انسان مطرح گردد .\r\n* ( أَ وَلَمْ يَنْظُرُوا فِي مَلَكُوتِ السَّماواتِ وَالأَرْضِ ) * ( 2 )  بيست و نه - نتيجه تقوى و خويشتندارى از آلودگىها اينست كه خداوند متعال در درون شخص متّقى و وارسته از آلودگىها ، عامل نورانى بوجود مىآورد كه بوسيلهء آن حقّ از باطل ، نيك از بد تمييز داده مىشود .\r\n* ( يا أَيُّهَا الَّذِينَ آمَنُوا إِنْ تَتَّقُوا الله يَجْعَلْ لَكُمْ فُرْقاناً ) * ( 3 )  سى - خداوند متعال با كلمات خود ( با كارهائى كه انجام مىدهد و با آياتى كه مىفرستد ، حقّ را روشن مىسازد و حقّ را در موقعيّت خود تثبيت مىنمايد * ( وَيُحِقُّ الله الْحَقَّ بِكَلِماتِه ) * ( 4 )  سى و يك - آيات فراوانى در قرآن مجيد و احاديث بسيارى در منابع معتبر حديث آمده است كه خداوند متعال به هيچ كس اعمّ از فرد و گروه ظلم نمىكند و موقعيّت هيچ كس را از وضع مطلوب تغيير نمىدهد ، مگر اين كه خود آنان بخواهند . آيات و روايات مربوط به اين كه خداوند به هيچ كس ستمى روا نمىدارد ، مطابق مضمون آن دليل بديهى عقل است كه مىگويد : ظلم يا ناشى از نياز است و يا جهل ، و هيچ يك از آن دو در بارهء خداوند سبحان قابل تصوّر\r\n","description":"","footnote":" ( 1 ) . الأعراف 156  ( 2 ) . الأعراف 185  ( 3 ) . الأنفال 29  ( 4 ) . يونس 82 ","page_name":" 246 ","page_number":246},
  {"content":"\r\nنيست . و امّا آياتى كه مىگويد : خداوند موقعيّت مطلوب هيچ كس را تغيير نمىدهد ، مگر خود او بخواهد ، مانند * ( إِنَّ الله لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ ) * ( 1 )  نيز متّكى به دليل بديهى عقلى است كه خداوند آن امورى را كه به اختيار خود انسانها گذاشته است ، كه بوسيلهء آن امور مستحقّ نتائج آنها مىباشند ، بدون علَّت از آنان سلب نمىنمايد . لذا در آن هنگام كه خللى در استعدادهاى نفس آدمى وارد شود ، نبايد فورا به تخيّلات ابهام انگيز در بارهء من فرو رفته و با آن تخيّلات مختلَّش بسازد . مثلا سراغ قضا و قدر را گرفته و وراثت را مورد تحليل قرار بدهد بلكه بايد در بارهء عواملى بينديشد كه موجب زوال موقعيّت مطلوب گشته است .\r\nسى و دو - در همهء سطوح هستى هيچ عاملى براى آرامش و اطمينان جز به ياد خدا بودن كه از لوازم ايمان است وجود ندارد .\r\n* ( الَّذِينَ آمَنُوا وَتَطْمَئِنُّ قُلُوبُهُمْ بِذِكْرِ الله أَلا بِذِكْرِ الله تَطْمَئِنُّ الْقُلُوبُ ) * ( 2 )  خواصّ به ياد خدا بودن آن قدر فراوان است كه نمىتوان در اين مباحث محدود از عهدهء شمارش و تفسير آنها برآمد . فقط در اين مبحث خاصّيّتى را كه در آيهء مباركه آمده است ، توضيح مىدهيم : آرامش و اطمينان خاطر ، عظمت اين نعمت را فقط كسانى مىتوانند درك كنند كه با مغزى كنجكاو و ذهنى هشيار در پهنهء هستى نگريسته و از موجوديّت خود اطَّلاعى پيدا كرده‌اند . ممكن است گفته شود : اغلب اشخاصى كه در اين دنيا بدون توجّه به خدا و بدون اين كه به ياد آن مبدء فيّاض بوده باشند ، با آرامش خاطر زندگى مىكنند و زندگى را براى خود شيرين و لذّتبخش نموده‌اند ،\r\n","description":"","footnote":" ( 1 ) . الرّعد 11  ( 2 ) . الرّعد 28 ","page_name":" 247 ","page_number":247},
  {"content":"\r\nبنا بر اين ، آيهء شريفه چه مقصودى از آرامش خاطر را بيان مىنمايد آرامشهاى سطحى مانند رضايت خاطرهاى بىاساس كار معمولى بشرى است . همهء ما مىدانيم كه انسانها در طول تاريخ خود بيك عدّه امورى رضايت داشته و با درونى آرام و مطمئنّ به آن امور زندگى كرده‌اند كه حتّى اگر در موقعيّتى مناسب به همان اشخاص مىگفتند كه اصلا شما مىدانيد به چه چيزهائى دل خوش داشته‌ايد قطعا نمىتوانستند رضايت و دلخوشى خود را به آن امور توجيه كنند . ما در اين مورد به اساسىترين علل آرامشها اشاره مىكنيم : 1 - محدوديّت تفكَّرات و ناچيزى اطَّلاعات كه فقط مىتوانند زندگى محقّر شخص را در محدودهء ديدگاهى كوچك كه براى خود ساخته‌اند ، اداره كنند .\r\nبه همين جهت چون و چراهائى كه براى اين اشخاص طرح مىشود ، بدانجهت كه خيلى سطحى و محدود مىباشد ، پاسخهائى مناسب آنها نيز قانع و آرامشان مىسازد .\r\n2 - اشخاصى هستند كه از قدرت تفكَّر و وفور اطَّلاعات در بارهء اصول و مسائل زندگى و كائناتى كه محيط بر آنان مىباشند ، برخوردارند ولى به جهت قرار گرفتن در جاذبهء لذّت يا بى ، كه نمىگذارد آدمى به عمق اطَّلاعاتى كه به - دست آورده است ، نفوذ فكرى نمايد و در بارهء آنچه كه از طبيعت و غير طبيعت در پيرامونش مىگذرد ، بطور دقيق بينديشد ، لذا از صحنهء زندگى مىگذرد بدون اين كه با حقيقت و اصول بنيادين آن سرو كارى داشته باشد .\r\n3 - عدّه اى ديگر را مىبينيم كه بوسيلهء عوامل گوناگون تخدير ، از هشياريها مىگريزد و اصلا نمىگذارد سؤالى در پيش رويش نمودار گردد ، تا مجبور به دادن پاسخ به آن بوده باشد . - متأسّفانه اكثريّت چشمگيرى از انسانها از اين گروهند و آرامش خاطرشان مستند به سستىها و تخديرهاى گوناگون است .\r\n\r\nجمله عالم ز اختيار و هست خود\r\nمىگريزد در سر سرمست خود\r\nمىگريزند از خودى در بيخودى\r\nيا به مستى يا به شغل اى مهتدى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nتا دمى از هوشيارى وارهند\r\nننگ خمر و بنگ بر خود مىنهند\r\n\r\n4 - گروهى ديگر از انسانها در برابر عوامل جبر نماى زندگى ضعف اسفناكى از خود نشان مىدهند ، مانند اسيران دست قدرت پرستان و شهوترانان و خودكامگان و با اين ناتوانى كاذب كه در خود احساس مىكنند ، در همان اسارت و بردگى احساس آرامش هم مىكنند و در درون خود انگيزه اى براى چون و چرا در آن زندگى كه پيش گرفته‌اند نمىبينند . اينان هم آرامش خاطر دارند ، مانند آرامش خاطر حيواناتى كه در باغ وحش در ميان قفسها دارند . آيا مىتوان آرامشهاى چهارگانه را كه بطور مختصر متذكَّر شديم آرامش و اطمينان ناميد به نظر مىرسد اين آرامشها معلول بريدن و گسيختن ابعاد بسيار مهمّى از انسان در زندگى است ، نه آرامش طبيعى و منطقى .\r\nشرابخوار پس از آشاميدن شراب ، يا هر شخص تخدير شده كه در خود احساس آرامش مىنمايد ، ناشى از حذف يك بعد يا يك نيروى فوق العاده با اهمّيّت ( هوشيارى و تعقّل ) در زندگى است ، نه آرامش حقيقى .\r\nچنان كه در اوّل مبحث گفتيم : آرامش دل فقط با تكيه به دل آفرين حاصل مىشود . پس كوشش براى بدست آوردن چنين آرامشى از بزرگترين اطاعتها است و موجب جذب شدن به بارگاه ربوبى است ، بدون نياز به وسوسه‌هاى درونى و خودسوزى . انجذاب ببارگاه ربوبى اگر واقعا بوجود بيايد ، من انسانى محال است كه در لجنزار خودپرستى و طبيعت پست حيوانى غوطه ور شود تا براى نجات دادنش به كوبيدن آنچه كه در انسان وجود دارد ، نيازمند بوده باشد .\r\nخلاصه با نظر به منابع اساسى عرفان اسلامى كه قرآن و سنّت و عقل سليم و اجتماع است به اين نتيجه مىرسيم كه شناخت عظمتها و كمالات اخلاق عالى انسانى و توجّه به استعداد الهى بودن انسان و گرايش به اين امور فوق خود طبيعى بيش از گلاويز شدن با خود طبيعى براى نجات آن ، مورد تأكيد قرار گرفته است .\r\n","description":"","footnote":"","page_name":" 249 ","page_number":249},
  {"content":"\r\n\r\nدو انحراف تباه كننده كه بزرگترين و نفوذ ناپذيرترين سدّ تكامل و رشد آدميان گشته است : يك - خود بزرگ بينى . دو - خود كوچك بينى\r\nدر يك مثل عاميانه كه بهترين بازگو كنندهء افراط و تفريط در نوع انسانى است ، چنين آمده است : كه كودكى در پشت بام بازى ميكرد ، وقتى كه به لبهء بام نزديك شد ، مادرش فرياد زد : برو عقب ، برو عقب ، كودك آن قدر عقب عقب رفت كه به لبهء ديوار طرف مقابل رسيد . بار ديگر مادر كودك از آن طرف فرياد زد ، برو عقب ، برو عقب ، كودك تا لبهء بام مقابل رفت . . . بدين ترتيب اين جريان و فرياد تكرار مىشد تا يك خردمند كه در آنجا مشغول تماشا بود ، گفت : مادر مهربان اين قدر داد و فرياد مكن ، اين كودك فلسفه و هدف داد و فريادهاى ترا نمىفهمد ، زحمت بكش و برو پشت بام و كودك را بردار و پايين بياور . ( 1 )  وقتى كه به انسانهائى كه در مسير رشد روحى هستند و هنوز از اصول و قوانين رشد روحى برخوردار نشده‌اند ، ميگوئى : تكبّر و خود بزرگ بينى و خودپرستى و خودنمائى يك پديدهء پليد است ، آن قدر در كوچك كردن و نفى امتيازاتى كه دارا است ، افراط مىورزد كه خود را با كمال خوشحالى و به قصد رسيدن به رشد و كمال روحى منفى مىسازد و موجوديّت خود را تباه مىكند و نام آن را رشد و كمال مىنامد و اگر بگوئى : تو يك انسانى و موجوديّت تو داراى اهمّيّت و عظمت است ، در شناخت اين اهمّيّت و عظمت به اشتباه\r\n","description":"","footnote":" ( 1 ) . اين نكته را برتراند راسل در مصاحبه اى كه با وايت داشته است ، متوجّه شده مىگويد : « من مطمئنّم و اميدوارم كه بشر حدّ وسط ( اعتدال ) را خواهد آموخت و بعقيدهء من نهايت لزوم را دارد ، و اين عمل كاملا ممكن است . من اين پيشگوئىهاى تاريك را كه در جريان آن هستيم ، بعنوان يك وحى منزل انجيلى تلقّى نميكنم ، من اميدوارى زيادى ندارم » . اين متفكَّر جملهء بعدى را هم در جواب سؤال وايت در بارهء گرفتارى مردم به تعصّب ، مىگويد : « برخوردارى از عقل سالم موضوعى كاملا نسبى است . افراد بسيار معدودى كاملا از عقل سليم برخوردارند ، تقريبا هر كسى زوايائى دارد كه در آن زوايا داراى جنون است . توضيح و بررسى مصاحبهء برتراند راسل - وايت تأليف اين جانب ص 141 و 142 چاپ چهارم . ","page_name":" 250 ","page_number":250},
  {"content":"\r\nمىافتد و تدريجا خود طبيعىاش آن قدر متورّم مىشود كه با هيچ دليل و برهان و تنبيهى تورّمش از بين نمىرود . اين دو انحراف تباه كننده دست از گريبان مردم معمولى برنمىدارد . و آن متفكَّران و رشد يافتگان اخلاق والاى انسانى و تكاپوگران ميدان عظمتهاى روحى كه هويّت و مختصّات و رشد روحى انسان در گذرگاه دنيا را با سرنوشت روح در ابديّت مخلوط مىنمايند و اين مسائل بسيار جدّى را طورى بيان ميكنند كه رهروان كوى كمال را به اشتباه و خطا دچار مىسازند . بعضى از بيانات آنان در بارهء « فناى من » در مراحل نهائى رشد ، يا از نيرواناى بودا سر درميآورد كه در مفاهيمى ابهام انگيز غوطه ور است . يا اين « فناى من » در ذات پاك ربوبى چنان طرح مىشود كه گويى نخست مانند جزئى از آن ذات پاك جدا شده و مدّتى در صحنهء طبيعت تكاپو نموده و در پايان كار به همان كلّ پيوسته است كه اگر نمىپيوست ، آن كلّ ناقص مىماند گاهى ديگر ذات اقدس ربوبى در حالتى از حالات فناى يك من ، خود را ابراز مىدارد و مىگويد : « منم حقّ » و موقعى كه حال آن انسان دگرگون مىشود و آن حالت « فنا » از بين مىرود ، يك من معمولى مىگردد و مسير حيات معمولى را مىپيمايد . به نظر مىرسد همهء اين حالات روحى بيان - كنندهء بعدى بسيار با عظمت از روح انسانى است كه بر همهء عالم هستى اشراف پيدا مىكند و از چنان احاطهء با عظمتى برخوردار مىگردد كه نظيرش را در هيچ يك از حالات روحى نمىتوان مشاهده كرد ، ولى آيا در اين حالت يك من انسانى خدا شده است كمال برين شده است نه هرگز ، بلكه او حالتى از حالات كمال انسانى را دريافته است . بنا بر اين ، پويندگان راه عرفان به معناى اصطلاحى آن ، در بارهء يك مسئله به واقعيّت رسيده‌اند و آن عبارتست از دريافت شكوفائى من عالى انسانى و در بارهء مسئله اى ديگر دچار اشتباه شده‌اند و آن عبارتست از احساس تعيّن خداوندى در وجودشان . اگر معناى « فنا از خود » بقاء با بقاء الله است ، اين حقيقتى است صحيح ، زيرا تزكيهء نفس\r\n","description":"","footnote":"","page_name":" 251 ","page_number":251},
  {"content":"\r\nاز عوارض مادّه و مادّيّات نفس آدمى را از عوامل فنا و قوانين كون و فساد كه در پهنهء طبيعت حكمفرما است ، بالاتر مىبرد و آمادهء عروج و صعود مىنمايد كه :\r\nخلقتم للبقاء لا للفناء\r\n( شما براى بقاء و ابديّت آفريده شده‌ايد ، نه براى فناء ) .\r\n\r\nاى دل ار سيل فنا بنياد هستى بر كند\r\nچون ترا نوح است كشتيبان ز طوفان غم مخور\r\n\r\nحافظ\r\n\r\nسعديا گر بكند سيل فنا خانهء عمر\r\nدل قوى دار كه بنياد بقاء محكم از او است\r\n\r\nسعدى\r\nاين كه گفته شده است : بقاء و ابديّت بذرى است كه در نفس انسانى كاشته شده است ، آنچه كه ضرورت دارد ، مصون داشتن آن از آفات روييدن ، و آبيارى با معرفت و عمل است كه آن بذر الهى برويد و به ثمر برسد « مطلبى است كاملا صحيح و هر انسانى مىتواند با عمل به قانون هويّت واقعى حيات ، اين مطلب را با احساس عميق درونى خود دريابد . آيا اين همان احساس عميق نيست كه انسانها را وادار به ايجاد موضوعاتى مىكند كه با پايان يافتن زندگى او ختم نشود ، بلكه موضوعى كه از او بوجود آمده است ، مثلا يك اثر هنرى يا محصول يك خدمت اجتماعى يا يك كشف علمى ، براى ابد پايدار بماند و فراگير همهء انسانها در همهء زمانها بوده باشد آرى ، چنين است .\r\nاحساس اين بقاء و ابديّت ممكن است در موضوعات فانى بطور تخيّلى و ساختگى اشباع شود كه در اين صورت اشباع كاذب ناميده مىشود . برگرديم به اصل مسئله اى كه مطرح نموده‌ايم . گفتيم آن انحرافى كه از خود كوچك بينى نصيب انسان مىگردد ، كمتر از انحرافى كه ناشى از خود بزرگ بينى گريبان انسان را مىگيرد ، نمىباشد . مصون نگهداشتن اصل اساسى « صيانت ذات »\r\n","description":"","footnote":"","page_name":" 252 ","page_number":252},
  {"content":"\r\nاز تورّم و خطر خود محورى كه حاضر است هستى را براى يك لحظه زندگى خود منفى بسازد ، و از خود كوچك بينى كه بجاى خودسازى بيمارى خودسوزى را نصيب انسان مىنمايد ، اينست قانون اوّلى من در مسير رشد .\r\n\r\nآيا هدف از عرفان و حقّگرائى بهشت مادّى است كه خود طبيعى را خواهد نواخت\r\nماهيّت آن عوامل لذّت مادّى كه در قرآن در بارهء بهشت آمده است ، غير از اين عوامل طبيعى محض خواهد بود كه ما در اين دنيا با آنها آشنائى داريم ( 1 )  . الفاظى كه در قرآن مجيد با مفاهيم لذايذ مادّى آمده است ، بدون اندك تأويل در آن مفاهيم ، بايد پذيرفته شوند نهايت اينست كه مفاهيم واقعى\r\n","description":"","footnote":" ( 1 ) . دلايل مربوط به دگرگونى موجوديّت طبيعى انسانها در ابديّت فراوان است . از آن جمله : 1 - برچيده شدن منشأ زمان كه حركت است و همچنين منتفى شدن دستگاه زمان - سنج مغز آدميان ، زيرا در سراى ابديّت كه منتهاى تكاپوها و حركتهاى طبيعى است ، منشأى براى مبدء و مسير حركت و مقصد نمىماند . آياتى كه اين معنى را اثبات مىكند ، متعدّد است ، مانند : 1 - * ( إِلى رَبِّكَ مُنْتَهاها ) * ( النّازعات آيه 44 ) ( پايان روز قيامت بسوى پروردگار تست ) 2 - * ( يَوْمَ تُبَدَّلُ الأَرْضُ غَيْرَ الأَرْضِ وَالسَّماواتُ وَبَرَزُوا لِلَّه الْواحِدِ الْقَهَّارِ ) * ( ابراهيم آيهء 48 ) ( قيامت روزى است كه زمين و آسمان از وضع موجود خود دگرگون مىشوند ، و همهء انسانها « يا همهء موجودات » براى خداوند يگانه و پيروز نمايان مىگردند . ) 3 - * ( لا يَرَوْنَ فِيها شَمْساً وَلا زَمْهَرِيراً ) * ( الدهر آيه 13 ) . ( در بهشت نه آفتابى خواهند ديد و نه سرمائى ) . 4 - * ( وَيَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً مِنَ النَّهارِ ) * ( يونس آيه 45 ) ( و آن روز كه خداوند آنان را محشور مىكند ، گوئى در دنيا توقّف نكرده‌اند ، مگر زمان كمى از روز را ) . آن روايت بسيار معروف را هم در نظر بياوريد كه مىگويد . فيها ما لا أذن سمعت و لا عين رأت ( در آن بهشت مزايائى وجود دارد كه نه گوشى آنها را شنيده است و نه چشمى آنها را ديده است . ) ","page_name":" 253 ","page_number":253},
  {"content":"\r\nآن لذايذ در ابديّت خيلى والاتر از معانى طبيعى آنها در اين دنيا است ، چنان كه در آيهء * ( وَسَقاهُمْ رَبُّهُمْ شَراباً « طَهُوراً » ) * ( 1 ) \r\n( و پروردگار آنان ، از شراب طهور آنان را سيراب ساخت ) .\r\nكه قطعا مقصود از شراب طهور حقيقتى والاتر از آنست كه در اين دنيا ديده مىشود . به اضافهء دو آيهء ديگر كه مىفرمايد : * ( مَثَلُ الْجَنَّةِ الَّتِي وُعِدَ الْمُتَّقُونَ ) * ( 2 ) \r\n( مثل آن بهشتى كه ورود به آن براى انسانهاى با تقوى وعده داده شده است . . . از نظاير اين آيات معلوم مىشود كه همان گونه كه گفتيم مفاهيم واقعى عوامل لذّت مادّى كه در قرآن آمده است از باب :\r\n\r\nچون كه با كودك سرو كارت فتاد\r\nپس زبان كودكى بايد گشاد\r\n\r\nو هيچ گونه خلاف منطق نيست كه الفاظى كه در اين دنيا در بارهء نعمتهاى بهشتى به كار رفته است ، مقصود اصلى از آنها حقايقى بسيار والاتر از مفاهيم مادّى باشد نظير اين گونه استعمال در همين دنيا بسيار متداول و رايج است .\r\nبعنوان مثال مىگوئيم : « آن شخص در كار خود دلگرم است » آيا مقصود از اين گرما حرارت فيزيكى است « آن شخص از كار خود دلسرد شده است » آيا مقصود از سردى در جملهء مزبور سرماى فيزيكى است « اخلاق عالى آن شخص دودمانش را مبدّل به بهشت نموده است » « من وقتى كه عدالت آن شخص را ديدم در دريائى از احساس عظمت غوطه ور شدم » ، « وجدان او از خورشيد جهان افروز روشنتر و با فروغتر است » « من درون خود تشنگى سوزانى براى علم\r\n","description":"","footnote":" ( 1 ) . الإنسان آيهء 21 .  ( 2 ) . الرّعد آيهء 35 و محمّد ( ص ) آيهء 15 . ","page_name":" 254 ","page_number":254},
  {"content":"\r\nدارم » « من از ديدار او سيرم » . . . همه مىدانيم با اين كه مقصود از گرمى و سردى و بهشت و دريا و با فروغتر از خورشيد و تشنگى سوزان و سيرى در جملات فوق ، هيچ گونه سنخيّتى با مفاهيم فيزيكى آنها ندارند ، با اين حال به كار بردن همان الفاظ در مفاهيم روانى كاملا معقول و صحيح است ، زيرا وجود همان مفاهيم در روان آدمى در اوج حقايق روانى احساس مىشوند .\r\nروشنترين دليل اين مدّعا كه عظمتهاى بهشتى ما فوق نعمتهاى مادّى محسوس است آيه ايست كه مىگويد : * ( « فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ » ) * ( 1 ) \r\n( هيچ كسى نمىداند آن امتيازات روشنائى بخش ديدگان را كه براى آنان آماده است و در اين دنيا براى آنان پوشيده و غير قابل درك است ) و اگر مقصود از نعمتهاى بهشتى كه در قرآن با الفاظ متداول آمده است ، مفاهيم لغوى آنها بود ، اين مفاهيم براى كسى پوشيده نيست . و آنگهى آيات فراوانى در قرآن مجيد كلمهء « لقاء اللَّه » ( ديدار خداوندى ) را پايان همهء تكاپوها و تلاشهاى انسانى انسانها معرّفى مىكند . مانند : * ( « فَمَنْ كانَ يَرْجُوا لِقاءَ رَبِّه فَلْيَعْمَلْ عَمَلًا صالِحاً وَلا يُشْرِكْ بِعِبادَةِ رَبِّه أَحَداً » ) * ( 2 ) \r\n( پس هر كس كه اميد ديدار پروردگارش را دارد ، عمل صالح انجام بدهد و در عبادت پروردگارش هيچ احدى را شريك قرار ندهد . ) آيا هيچ عاقلى احتمال مىدهد كه پيامبران عظام و اوصياء و اولياء اللَّه و ديگر رشد يافتگان كاروان بشرى در اين زندگانى از لذايذ مادّى اين دنيا دست برداشته‌اند ، فقط براى اين كه عين همان لذايذ پست و محقّر را در ابديّت پاداش\r\n","description":"","footnote":" ( 1 ) . السّجده آيهء 17 .  ( 2 ) . الكهف آيهء 110 . ","page_name":" 255 ","page_number":255},
  {"content":"\r\nبگيرند آيا نتيجه و پاداش واقعى عدالت كه يك لحظه اش با عظمتتر از همهء جهان مادّى است و خود يكى از اوصاف خداونديست ، چند عدد سيب در كاسه‌هاى طلائى و نقره اى است آيا پاداش و نتيجهء واقعى از جان گذشتن يك جوان در نوبهار زندگيش با كمال اختيار در راه حقّ و حقيقت همين خوردنىها و پوشيدنيهاى اين دنيا است كه اگر جوشش ضرورت زندگى طبيعى نبود ، تكرار آنها خود باعث زجر و شكنجه مىشد با همهء اين مسائل كه مطرح شد ، باز امير المؤمنين مىفرمايد : « هدف پرستش من نه طمع در بهشت است و نه ترس از دوزخ بلكه جريان مقتضاى موجوديّت من و جاذبهء عظمت الهى است كه عامل پرستش من مىباشد ) . برگرديم به اصل مبحث كه مربوط به ارزيابى خود و خودپردازى و خودپرستى و خودآرائى است : ابن سينا در تنبيه چهارم از كتاب الاشارات و التّنبيهات نمط نهم چنين مىگويد : الالتفات إلى ما تنزّه عنه شغل و الاعتداد بما هو طوع من النّفس عجز و التّبجّح بزينة الذّات من حيث هى الذّات و إن كان بالحقّ تيه و الإقبال بالكلَّيّة على الحقّ خلاص . ( گرايش به مطالبى كه در مسير عرفان بايد از آنها تنزّه پيدا كرد و آنها را كنار گذاشت اشتغال و گرفتارى است . و اهمّيّت دادن به آنچه كه نفس ( غرائز حيوانى ) تمايل به آن دارد ، ناتوانى است و تكبّر بوسيلهء آرايش ذات از آن جهت كه ذات شخصى اوست ، اگر چه بوسيلهء قرار گرفتن در مسير حقّ باشد گمراهى است و روى آوردن بطور كلَّى و با همهء ابعاد ببارگاه حقّ جلّ و علا خلاص شدن نهائى است ) .\r\nنكاتى را كه در اين عبارات مىتوان مورد بهره بردارى قرار داد ، بدين ترتيب است : نكتهء يكم - گرايش و جلب شدن به لذايذ حيوانى و خودآرائى كه خاصّيّت تفكيك ناپذير عشق به خود طبيعى است ، سر راه حركت و تكاپوى بشرى را مىگيرد و از عبور آدمى از خود مجازى به خود حقيقى مانع مىگردد . ريشه هاى\r\n","description":"","footnote":"","page_name":" 256 ","page_number":256},
  {"content":"\r\nاشتغال و آلودگى به آن لذايذ از عشق به خود طبيعى سيراب مىشود و مادامى كه ارتباط با خود طبيعى تعديل نگردد ، هر امتيازى را هم كه آدمى بدست بياورد ، طعم خود طبيعى را مىدهد كه جز خم شدن به روى خويشتن و نواختن يا خاريدن خويشتن نتيجه اى نخواهد داد ، مانند آدم گر كه از خاريدن لذّت مىبرد ، ولى پايان كار جز محو شدن چيزى ديگر نخواهد بود . ( 1 ) \r\nنكته دوم - اهمّيّت دادن و متمركز كردن قواى مغزى و روانى بخواسته - هاى نفس ، از ناتوانى است . هيچ تا كنون در اين باره خوب انديشيده‌ايد كه خم شدن به روى خود طبيعى و خاريدن آن براى لذّتى كه گرها از خاريدن مىبرند ، چگونه ضدّ و نقيض حقايق را بجاى خود آن حقايق بخويشتن تلقين مىكند اجازه بدهيد چند نمونه اى از اين تلقينها را يادآورى نمائيم : 1 - فقر و نيازمندى را كه ناشى از بردگى در برابر مال و ثروت بوجود\r\n","description":"","footnote":" ( 1 ) - انسان جويندهء كمال نبايد چنين گمان كند كه اگر در آغاز سلوك و تنزّه توانست از آلودگيها رها شود ، براى هميشه موفّق بوده و هرگز خود طبيعى كارى با او نخواهد داشت ، بلكه فعّاليّت خود طبيعى مادامى كه به خود حقيقى تبديل نشده است همواره تا آخر عمر در معرض اشتغال و آلودگى خواهد بود . جلال الدّين محمّد مولوى نزول پس از صعود عرفانى را چنين بيان مىكند :\r\n\r\nاندك اندك راه زد سيم و زرش\r\nمرگ وجسك نو فتاد اندر سرش\r\nعشق گردانيد با او پوستين\r\nمىگريزد خواجه از شور و شرش\r\nاندك اندك روى سرخش زرد شد\r\nاندك اندك خشك شد چشم ترش\r\nوسوسه و انديشه اى بر وى گشاد\r\nراند عشق لاابالى از درش\r\nاندك اندك شاخ و برگش خشك گشت\r\nچون بريده شد رگ بيخ آورش\r\nاندك اندك گشت عارف خرقه دوز\r\nرفت وجد حالت خرقه درش\r\nعشق داد و دل برين عالم نهاد\r\nدر برش زين پس نيايد دلبرش\r\nمير ما سير است از اين گفت و ملول\r\nدر كشا اندر حديث ديگرش\r\nخواجه مىگريد كه ماند از قافله\r\nليك مىخندد خر اندر آخرش\r\nعشق را بگذاشت بر سرگين نشست\r\nلاجرم سرگين خر شد عنبرش\r\nعشق را بگذاشت دم خر گرفت\r\nلاجرم شد خرمگس سر لشكرش\r\nخرمگس آن وسوسه است و آن خيال\r\nكه همى خارش دهد همچون گرش\r\n\r\n","page_name":" 257 ","page_number":257},
  {"content":"\r\nمىآيد ، غنى و تمكَّن و مالكيّت مىنامد ، زيرا بديهى است كه هنگامى كه ثروتاندوزى و مالكيّت براى كسى هدف جلوه كند ، آن شخص بردهء هدفش كه مالكيّت بر اموال جامد است مىگردد .\r\n2 - غوطه ور شدن در اصطلاحات و مفاهيم چشمگير و خود باختن در برابر چند اصل و قانون قراردادى يا پيش ساخته يا ناشى از موضعگيرىهاى موقّت و محدود را علم تلقّى نموده ، حجاب اكبر را نور پر فروغ بنام علم تلقّى مىكند 3 - ناتوانى از تحمّل وجود ديگران را در عرصهء زندگى و كوشش براى بيرون كردن ديگران از عرصهء زندگى را قدرت تلقّى مىنمايد و ناتوانى شرم - آور را قهرمانى مىنامد زياد فكرتان را ناراحت نكنيد ، زيرا پرستش خود طبيعى از اين بازيچه‌ها بسيار دارد . اگر بنى نوع انسانى به همين ناتوانىها قناعت مىكرد و آنها را توانائى و امتياز تلقّى نمىكرد ، تنها كارى كه صورت مىگرفت ، عبارت بود از خودسوزى و خودكشى واقعى ، ولى بدبختى اينجا است كه نام اين ناتوانيها را توانائى گذاشته و براى توجيه اين ناتوانيها و اين نادانىهاى تباه كننده فلسفه هم مىبافد و فيلسوف هم مىشود :\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nاگر امثال هيتلرها و نرونها به همان سلَّاخى انسانها قناعت مىكردند ، مسئله اى بود كه در مسائل حيوانات درنده مانند شير و ببر و پلنگ مورد بررسى قرار مىگرفت ، ولى بدبختى اينجاست كه اين درندگان فيلسوف هم مىشوند و نهايت ناتوانى و بيچارگى خود را با فلسفه اى بنام قدرت و قهرمانى توجيه مىنمايند از خواصّ اوّليّهء اين فلسفه اين است كه اگر قدرتمندان ديگرى مانند متّفقين در جنگ دوم جهانى بر آنان پيروز شوند نامشان گرگان آدمخوار و وحشى مىباشد . . ( 1 ) \r\n","description":"","footnote":" ( 1 ) . بىمناسبت نيست كه در اينجا ناتوانى امثال هيتلر را با جملهء فيلسوف مآبانه اش يادآور شويم : « اگر ما به قانون طبيعت احترام نگذاريم و ارادهء خود را به حكم قويتر بودن بر ديگران تحميل نكنيم ، روزى خواهد رسيد كه حيوانات وحشى ما را دوباره خواهند دريد و سپس ميكروبها هم آنها را از پاى در خواهند آورد . » ( نقل از نطقهاى ايّام جوانى هيتلر ) اين است فلسفهء سلَّاخىهاى ناتوانان و بردگان خود طبيعى ، اگر از اين شخصيّتها كه از ناتوانى در برابر خود طبيعى فيلسوف شده‌اند بپرسيد كه : بسيار خوب ، قانون تحميل قدرت اراده بر ديگران در كارزار تنازع در بقاء واجب الاحترام است ، چرا آن روز كه احساس ناتوانى و لزوم عقب نشينى در برابر متّفقين قدرتمند نمودى ، طبق قانونى كه خودت با تكيه بر آن در حدود پنجاه ميليون را به خاك و خون غلطاندى ، تسليم به متّفقين نگشتى چرا باقيماندهء موجوديّت خود و جامعهء خود را در اختيار قدرتمندتر از خود قرار ندادى چرا به فلسفهء خود پشت پا زدى پس معناى واقعى فلسفهء تو جز اين نبوده است كه من ، آرى ، فقط من بايد قدرت ارادهء خود را بر ديگران تحميل كنم ، اى شكست خوردهء چنگال خود طبيعى . ","page_name":" 258 ","page_number":258},
  {"content":"\r\nنكتهء سوم - اين كه ابن سينا مىگويد : « اهمّيّت دادن به آنچه كه نفس ( غرايز ) به آن تمايل دارد ، ناتوانى است » مطلبى بالاتر از آن تصوّرات معمولى را كه در ذهن عامّيان خطور مىكند ، بازگو مىكند . براى توضيح اين مطلب يك توجّه دقيق به شخصيّت انسانى لازم است كه آدمى متوجّه شود كه اسارت و بردگى غرايز حيوانى پستترين و محقّرترين اسارتها و بردگىها است كه از مهار كردن و تنظيم آن غرايز به سود اعتلاى شخصيّت ناتوان مىباشد . براى دريافت عظمت شخصيّت انسانى نخست به چند آيهء قرآنى توجّه كنيم : 1 - * ( فَإِذا سَوَّيْتُه وَنَفَخْتُ فِيه ) * ( 1 ) \r\n( از روح خود در آن انسان دميدم ) اگر چه اضافهء روح به خدا تشريفى بوده و شخصيّت انسان جزئى از خدا نيست ، با اين حال همين اضافهء تشريفى بازگو كنندهء آن عظمتى است كه در بارهء هيچ يك از اجزاء جهان هستى وجود ندارد .\r\n","description":"","footnote":" ( 1 ) . الحجر آيه 29 . ","page_name":" 259 ","page_number":259},
  {"content":"\r\n2 - * ( وَإِذْ قالَ رَبُّكَ لِلْمَلائِكَةِ ) * ( 1 ) \r\n( من مىخواهم در روى زمين خليفه اى قرار بدهم ) خليفه بهر معنائى هم كه باشد ، موجوديست كه خداوند او را شايستهء مسجود بودن به فرشتگان قرار داده است .\r\n3 - * ( وَعَلَّمَ آدَمَ الأَسْماءَ كُلَّها ) * ( 2 ) \r\n( و همهء حقايق عالم هستى را به آدم تعليم داد ) 4 - اين انسان موجوديست كه مىتواند ملكوت آسمانها و زمين را درك كند .\r\n* ( أَ وَلَمْ يَنْظُرُوا فِي مَلَكُوتِ السَّماواتِ وَالأَرْضِ ) * ( 3 ) \r\n( آيا در ملكوت آسمانها و زمين ننگريسته‌اند ) 5 - * ( وَيَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي ) * ( 4 ) \r\n( و از تو در بارهء روح مىپرسند ، به آنان بگو روح از عالم امر پروردگار من است ) اين موجود شايستهء لقاء الله ( ديدار با خدا است ) 6 - * ( فَمَنْ كانَ يَرْجُوا لِقاءَ رَبِّه فَلْيَعْمَلْ عَمَلًا صالِحاً وَلا يُشْرِكْ بِعِبادَةِ رَبِّه أَحَداً ) * ( 5 ) \r\n( هر كسى كه ديدار پروردگارش را اميدوار است ، پس عمل صالح انجام بدهد و در عبادت پروردگارش كسى را شريك قرار ندهد ) .\r\nمطابق مضامين اين آيات مباركه شخصيّت انسانى از نظر قدرت و\r\n","description":"","footnote":" ( 1 ) . البقرة آيهء 30 .  ( 2 ) . البقرة آيهء 31 .  ( 3 ) . الاعراف آيهء 185 .  ( 4 ) . الاسراء آيهء 85 اكثر مفسّران مقصود از روح را همين روح انسانى مىدانند ، مانند ابن مسعود ، ابن عبّاس ، جبائى و جمعى ديگر .  ( 5 ) . الكهف آيهء 110 . ","page_name":" 260 ","page_number":260},
  {"content":"\r\nارزش و سرمايه‌هاى بىنظير مىتواند با عظمتترين مراحل وجودى صعود نمايد .\r\nجلال الدّين محمّد مولوى اين امتيازات عالى انسانى را در ابيات زير چنين آورده است :\r\n\r\nهيچ محتاج مىگلگون نه اى\r\nترك كن گلگونه تو گلگونه اى\r\nاى رخ گلگونه ات شمس الضّحى\r\nاى گداى رنگ تو گلگونه ها\r\nباده كاندر خمره مىجوشد نهان\r\nز اشتياق روى تو جوشد چنان\r\n\r\n( 1 ) \r\n\r\nاى همه دريا چه خواهى كردنم\r\nوى همه هستى چه مىجوئى عدم\r\nاى مه تابان چه خواهى كرد گرد\r\nايكه خور در پيش رويت روى زرد\r\nتو خوشى و خوب و كان هر خوشى\r\nپس چرا خود منّت باده كشى\r\nاى غلامت عقل و تدبيرات و هوش\r\nچون چنينى خويش را ارزان فروش\r\nخدمتت بر جمله هستى مفترض\r\nجوهرى چون عجز دارد با عرض\r\nبحر علمى در نمىپنهان شده\r\nدر سه گز تن عالمى پنهان شده\r\n\r\n","description":"","footnote":" ( 1 ) . نبايد در مضمون اين بيت ساده لوحانه نگريست ، زيرا مقصود يك اصل كلَّى بسيار سازنده - ايست كه مىگويد اى انسان ، سستى مكن ، حركت كن ، واقعيّات چشم به راه تو هستند . اى حسن بن هيثم بصرى به راه بيفت كه پديدهء نور و مسائل مربوط به آن انتظار تو را مىكشد . اى البتّانى تكان بخور ، كه مثلثّات چشم به راه يك موج انديشهء تست كه سينوس را جانشين وتر بسازى . آقاى محمّد بن زكرّياى رازى چه نشسته اى كه آبله و سرخك چشم به راه حركت فكرى تو هستند كه برخيزى و آنها را از اجسام انسانها مرخّص كنى . جلال الدّين چه نشسته اى كه عقده‌هاى روانى توصيف و چارهء انسانهاى درهم پيچيده را از تو مىخواهند . و اى ارنست را ترفور و اى تومسون معطَّل نشويد الكترونها از زيادى مخفى ماندن در پشت پردهء نمودهاى ابتدائى حوصله شان سر رفته است . آقاى مندليف زود باش بفكر تنظيم جدول تناوبى بيفت ، برخيزيد ، همه برخيزيد ، كه وقت تنگ و مىرود آب فراخ . در بارهء اين انسان خوب دقّت كنيد اين انسانى كه همهء اسرار هستى با اصرار و تمنّاى زياد مىخواهد خود را در اختيار وى قرار بدهد ، و بقول مولوى همهء هستى حيران عظمت اوست ، رفته و از سنگلاخهاى كوهساران با صرف وقت و عمر گرانمايه مارى پيدا كند و بياورد و در يك ميدان آن را رها كند ، تا مردم بگويند :\r\n\r\nمارگيرى اژدها آورده است\r\nبو العجب نادر شكارى كرده است .\r\n\r\n","page_name":" 261 ","page_number":261},
  {"content":"\r\n\r\nمىچه باشد يا سماع و يا جماع\r\nتا تو جوئى زان نشاط و انتفاع\r\nآفتاب از ذرّه كى شد وام خواه\r\nزهره اى از خمره كى شد جام خواه\r\n\r\nاين است انسان كه در بارهء اصالت و عظمت شخصيّت وى ، مكتبهاى گوناگون نغمه‌ها مىپردازند و شعرا در تفسيرش شعرها مىگويند . اين موجود بزرگ به مجرّد اين كه از اين هويّت الهىاش غفلت مىورزد ، ناتوانترين مخلوقات عالم كاينات مىگردد . بدينسان بايد ديد : انسان چيست و خود را به چه صورتى در مىآورد :\r\n\r\nظاهرش را پشّه اى آرد به چرخ\r\nباطنش باشد محيط هفت چرخ\r\n\r\nيعنى حقيقتش موجوديست شايستهء احاطه و تسلَّط بر همهء كيهان بزرگ وقتى كه اين حقيقت را ناديده مىگيرد و با تورّم خود طبيعى به راه مىافتد ، ناچيزترين رويدادها و هواها او را تسخير مىنمايد و مىچرخاند .\r\nآرى :\r\n\r\nتنگ است مرا هر هفت فلك\r\nزان مىرود او در پيرهنم\r\n\r\nبا اين حال :\r\n\r\nخويشتن نشناخت مسكين آدمى\r\nاز فزونى آمد و شد در كمى\r\n\r\nو بدين ترتيب ميدان تنازع در بقا را براى تاخت و تاز قدرتمندانى كه با تورّم خود طبيعىشان خود را قهرمانان ناميده‌اند آماده نموده ، آزادى و استقلال و آگاهىها و تموّجات حيات خود را در اختيار قدرتمندان از قدرت بى خبر نهاده ، دست بر سينه خود را آزمايشگاه خود محورى و خود پرستى كامكاران از خدا بى خبر و ضدّ انسانها قرار مىدهد . اين است ناتوانى بشرى با داشتن عاليترين قدرت .\r\nنكتهء چهارم - ابن سينا مىگويد : و التّبجّح بزينة الذّات من حيث هى الذّات و إن كان بالحقّ تيه ( شادمانى و افتخار به آرايش ذات بدان جهت كه ذات شخصى خود انسان\r\n","description":"","footnote":"","page_name":" 262 ","page_number":262},
  {"content":"\r\nاست اگر چه اين آرايش بوسيله حقّ باشد ، گمراهى است ) .\r\nابن سينا در اين جمله در يكى از بالاترين قلَّه‌هاى انسانشناسى ايستاده و در مرز طبيعت و ماوراى طبيعت كه در پيش اشاره كرديم :\r\n\r\nدو سر هر دو حلقهء هستى\r\nبه حقيقت بهم تو پيوستى\r\n\r\nموزونترين و زيباترين آهنگ انسانى را سر داده است . ابن سينا مىگويد : مىخواهيد چه كار كنيد آيا شما مىخواهيد حقّ و حقيقت را بعنوان رنگ و نگار و نقشهاى فريبا ، وسيلهء آرايش خود طبيعى كه در گاو و مورچه و افعى و موريانه و مگسها بنام عامل صيانت ذات يا به اصطلاح ديگر « تضمّن مقصود » وجود دارد قرار بدهيد حقّ و حقيقت و وسيلهء آرايش خود طبيعى آخر نبايد فكر كرد در اين كه يك جهان آباد با انسانهائى رو به رشد و كمال ساخته مىشود كه ممكن است معلول يك موج روحانى ابراهيم ( خليل ( ع ) ) و محمّدى ( ص ) و علوى ( ع ) باشد ، و يا در رديفى پائينتر كه معلول قدرت مغزى و روانى انسانى باشد كه لقمهء نانى با شيرهء انگورى آن را تقويت كرده است كه آن شيرهء انگور عصاره اى از انگور است و آن انگور حقيقتى پيشرفته از مرحلهء غوره بودن مىباشد . آيا ما آن كار جهان سازى با انسانهاى رشد يافته را وسيله آرايش غورهء تازه سر از خاك برآورده قرار بدهيم آيا اين همان حماقت بىنهايت نيست كه زير انوره بالزاك در زير جمجمهء كوچك سلطنت طلب در فرانسه سراغ گرفته بود ( 1 ) \r\n","description":"","footnote":" ( 1 ) . در يكى از آثار بالزاك خوانده‌ام كه گروهى جمهورى خواهان با گروهى از سلطنت - طلبان در يكى از قهوه خانه‌هاى پاريس مشغول بحث و مشاجره بودند . يكى از سلطنت - طلبان سخنى گفت كه بسيار بىمعنى بود يكى از جمهورى خواهان سخت در شگفت فرو رفت و كلمه تعجّب شديد را ابراز كرد . از او پرسيدند : شما خيلى تعجّب كرديد ، علَّتش چه بود جمهورى خواه پاسخ داد : من از دوران جوانى از پدر و مادر و معلَّمانم شنيده بودم : قدرت خدا بينهايت است ، ولى معناى آن را تا امروز نفهميده بودم . امروز سخنى را كه اين آقا گفت : فهميدم كه نه تنها قدرت خدا بينهايت است ، بلكه ما فوق بينهايت است ، زيرا اگر قدرت خدا فوق بينهايت نبود نمىتوانست اين همه حماقت بينهايت را در زير يك جمجمه كوچك جاى بدهد . ","page_name":" 263 ","page_number":263},
  {"content":"\r\nنكتهء پنجم : و الإقبال بالكلَّيّة على الحقّ خلاص ( و روى آوردن بطور كلَّى و با همهء ابعاد ببارگاه حقّ جلّ و علا خلاص شدن نهائى است )\r\n\r\nهر صورت دلكش كه ترا روى نمود\r\nخواهد فلكش ز دور چشم تو ربود\r\nرو دل به كسى نه كه در اطوار وجود\r\nبوده است هميشه با تو و خواهد بود\r\n\r\nاين يك بيت مولوى را مورد دقّت قرار بدهيد :\r\n\r\nقبلهء جان را چو پنهان كرده اند\r\nهر كسى رو جانبى آورده اند\r\n\r\nدر نتيجه بقول افلاطون : انسانها براى اشباع خواسته‌ها و استعدادهاى واقع يا بى و براى رسيدن به خوشىها همه گونه راهها را در پيش خواهند گرفت ، ولى بهر امتياز و موضوعات خوشايندى كه رسيدند ، خواهند ديد آن حسّ مىخواهم و استعداد واقعيابى و لذّتى كه از خوشىها چشيده‌اند ، هيچ يك به حدّ مطلق نرسيده ، و بطور موقّت آنان را به خود مشغول داشته و همهء انتظارات روح را بر نمىآورند ، به اضافهء اين كه در هر يك از خوشىها كه غوطه ور شوند و در لذّت آن فرو روند ، چيزى در مقابل از دست مىدهند :\r\n\r\nپس بهر ميلى كه دل خواهى سپرد\r\nاز تو چيزى در نهان خواهند برد\r\n\r\nاين انسانها بايد بدانند كه حسّ مطلق جوئى آنان جز با پيدا كردن مطلق حقيقى كه درون آنان جلوه گاه آنست ، راهى ديگر ندارند . فريد الدّين عطَّار آدرس حقيقى اين مطلق را با نظر به دو آيهء قرآن .\r\n* ( وَهُوَ مَعَكُمْ أَيْنَ ما كُنْتُمْ ) * ( 1 ) \r\n( و آن خدا با شما است هر جا كه باشيد ) .\r\n","description":"","footnote":" ( 1 ) . الحديد آيهء 4 . ","page_name":" 264 ","page_number":264},
  {"content":"\r\n* ( وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * ( 1 ) \r\n( و ما از رگ گردن به او نزديكتريم ) بطور كاملا روشن نشان مىدهد .\r\n\r\nكارگاهى بس عجائب ديده ام\r\nجمله را از خويش غايب ديده ام\r\nسوى كنه خويش كس را راه نيست\r\nذرّه اى از ذرّه اى آگاه نيست\r\nجان نهان در جسم و تو در جان نهان\r\nاى نهان اندر نهان اى جان جان\r\n\r\nآن همه آيات فراوان كه در بارهء خوديابى و خودسازى و تهديد در بارهء ورشكست ساختن خود و اصلاح و تعديل خود طبيعى براى عبور از خود مجازى به خود حقيقى آمده است فقط و فقط براى اين است كه رو به كمال برين رفتن و پيدا كردن شايستگى لقاء الله با خود حقيقى امكانپذير مىباشد ، نه با خود طبيعى كه محصولى است از اجزاء ناآگاه تركيب كنندهء حيات طبيعى .\r\nدو بيت يكم و دوم عطَّار را يك بار ديگر مورد دقّت قرار بدهيم تا معناى حقيقى بيت سوم روشن شود . مضمون دو بيت اوّل از ديدگاه علمى محض چنين است كه در اين كارگاه شگفتانگيز خلقت ، نه تنها ذرّه اى از ذرّه اى آگاه نيست بلكه حتّى « سوى كنه خويش كس را راه نيست » صدها ميليارد ميليارد ريگها و اجزاء معادن و درختان و مولكولهاى آبهاى روى زمين و صخره‌ها و كوهها و ميليارد ميليارد ستارگان فضائى و سلولهاى بدن آدميان كه پهلوى هم يا با فاصله هائى كم و بيش در مجراى قوانين با كمال جدّيّت شوخى ناپذير مشغول كار خويش مىباشند حتّى :\r\n\r\nقطره اى كز جويبارى مىرود\r\nاز پى انجام كارى مىرود\r\n\r\nبا اين حال هيچ يك از ديگرى اطَّلاعى ندارد :\r\n\r\nنردبانهائيست پنهان در جهان\r\nپايه پايه تا عنان آسمان\r\n\r\n","description":"","footnote":" ( 1 ) . ق آيهء 16 . ","page_name":" 265 ","page_number":265},
  {"content":"\r\n\r\nهر گره را نردبانى ديگرست\r\nهر روش را آسمانى ديگرست\r\nهر يكى از حال ديگر بىخبر\r\nملك با پهناى بىپايان و سر\r\n\r\nاگر هر يك از اين موجودات همين مقدار مىفهميد كه آن ديگرى هم راهى مىرود و به همان راهى كه مىرود خوشحال است ، مسلَّما چنين نبود كه\r\n\r\nاين در آن حيران كه او از چيست خوش\r\nوان در اين خيره كه حيرت چيستش\r\n\r\nآرى نه تنها با كمال شركت و هماهنگى در مسير پر معناى * ( إِنَّا لِلَّه وَإِنَّا إِلَيْه راجِعُونَ ) * از حال يكديگر اطَّلاعى ندارند ، حتّى از حقيقت ذات ( كنه ) خود نيز اطَّلاعى ندارند :\r\n\r\nتن ز جان و جان ز تن مستور نيست\r\nليك كس را ديد جان دستور نيست\r\n\r\nپس آدرس جان ما انسانها را هيچ حقيقت عينى اگر چه جالبترين و خوشايندترين موضوعات دنيا باشد ، نشان نخواهد داد ، زيرا هيچ حقيقتى نيست كه هويّت جان و مختصّات آن را درك كند و بشناسد و در نتيجه سود و زيان آن را مشخّص نمايد . با توجّه به اين نكته است كه مىتوانيم بيت سوم عطَّار را درك كنيم كه مىگويد :\r\n\r\nجان نهان در جسم و تو در جان نهان\r\nاى نهان اندر نهان اى جان جان\r\n\r\nاين است آن قبلهء گم شدهء آدميان كه بيت الله الحرام رصدگاه آنست ، چنان كه امير المؤمنين در خطبهء قاصعه مىفرمايد : كه خداوند چند عدد سنگ را با دست ابراهيم خليل الرّحمن ( ع ) رويهم چيده تا انسانها بروند و با تكاپو و كوشش دور او طواف كنند و درى به روى خود باز كنند كه [ تجلَّى جان جانشان را در آن ببينند 
  ] . همچنين ديگر عبادات مقرّرهء الهى كه همگى معراجى به قلَّهء اعلاى جان آدمى براى ديدار جان جان خويش است .\r\nنكته ششم : ابن سينا مىگويد : و ما مثله بالقياس إلى العارفين إلَّا مثل الصّبيان بالقياس إلى المحنّكين ( مثل اين فريب خوردگان لذّت در مقايسه با انسانهاى عارف ، مثل\r\n","description":"","footnote":"","page_name":" 266 ","page_number":266},
  {"content":"\r\nكودكان است در برابر بزرگسالان ورزيده كه ببازيهاى آن كودكان اعتنائى ندارند و اهمّيّتى نمىدهند .\r\nدر اين تشبيه و مقايسه مطالبيرا مىتوان در نظر گرفت كه بسيار مفيد به نظر مىرسد : مطلب يكم : اين كه كسانى كه در مسير عرفان مثبت قرار نگرفته‌اند ، كودكانى هستند كه به بلوغ نرسيده‌اند ، اگر چه از نظر قدرت و امتيازات جبرى و شبه جبرى و مزاياى محصول تاخت و تاز خودپرستانه موقعيّت خيره كننده اى در جامعه بدست آورده باشند .\r\n\r\nخلق اطفالند جز مرد خدا\r\nنيست بالغ جز رهيده از هوا\r\n\r\nمطلب دوم : حركات و سكنات كودكان و تصرّفات گوناگون آنان در اسباببازىها ، از همان جدّيّت و رضايت برخوردار است كه حركات و سكنات بزرگسالان و انواع ارتباطات آنان با طبيعت و همنوعان خود . بنا بر اين نمىتوان هر رضايت و جدّيّت بزرگسالان را در شئون حيات طبيعى محض دليل واقعيّت و عقلانى بودن كارهاى آنان محسوب نمود . آن مارگير مگر شوخى و يا بازى مىكند كه ماهها از عمر خود را سپرى مىكند تا از زير صخره‌هاى كوه با تلاش جانفرسا مارى را بگيرد و بياورد و در ميدان شهر ، مردم را دور خود جمع كند تا مردم با تحسين و تمجيد فراوان اين كشف انسانساز و آباد كنندهء جامعه را در همه جا بگويند و مارگير از شهرت اجتماعى برخوردار شود كه :\r\n\r\nمارگيرى اژدها آورده است\r\nبو العجب نادر شكارى كرده است\r\n\r\nآن فريب خوردهء خود طبيعى كه ساليان عمر را براى بدست آوردن مقام به هزاران مسائل جدّى دست مىزند ، مرتكب خيانتها و جنايتها مىگردد ، حقايق را زير پا مىگذارد ، ارزشها را تباه مىسازد مگر چنين اشخاصى معتقدند كه بازى مىكنند اينان به عقيدهء خود جدّىترين كارها را انجام مىدهند . با اين حال اين كار جدّىنما ويرانگر همهء كارهاى انسانى است .\r\n","description":"","footnote":"","page_name":" 267 ","page_number":267},
  {"content":"\r\nمطلب سوم : حركات و سكنات كودكان و تصرّفات آنان در اسباببازيها و دويدن بدنبال پروانه‌ها و قهرها و آشتىهاى آنان با يكديگر ، در مقابل كارهاى خردمندانهء بزرگسالان است كه بازى مىنمايد . و اگر در اين پديده درست دقّت كنيم خواهيم ديد كه اين حركات و سكنات با در نظر گرفتن وضع روانى كودكان كه بطور غريزى به كار انداختن استعدادهاى گوناگونشان با طبيعت و همنوعان خود شروع مىكنند ، منطق صحيح آغاز زندگى است و همهء فعّاليّتهاى بازى نماى آنان مستند به علل و انگيزه هائى است كه آگاهانه يا ناآگاه كودكان را با طبيعت و همنوعان خود آشنا مىسازد . امّا هيچ يك از آن حركات و سكنات به حال انسانهاى بزرگ مفيد نمىباشد ، بلكه گاهى آن بازىنماها مضرّ و ويرانگر هم مىباشد . بنا بر اين ، ما نبايد به طبيعى بودن يك عدّه پديده‌ها و فعّاليّتها ، از آن جهت كه طبيعى و داراى منطق مخصوص به خود مىباشند ، تكيه نموده و طبيعت و منطق موقعيّتهاى بالاتر را از ارزش و ضرورت خود بيندازيم . كودكى كه كبريت را كشيده و ظرف بنزين را مشتعل ساخته است ، با ديدن زبانه‌هاى آتش كه مىرود همهء خانه را خاكستر كند ، بسيار خوشحال و در دريائى از لذّت غوطه ور است و ممكن است براى اين كه مادر عزيزش را هم در اين لذّت مشترك بسازد دوان دوان مىرود و صدا مىكند : مادر ، مادر بيا ، چه قدر قشنگ و زيبا است مانند دويدن و خنده‌ها و پياله بهمزدنهاى جنگ افروزان ميدان تنازع در بقاء كه به به ، چه زيبا و چه قشنگ است چه چيز زيبا و قشنگ است صدها هزار لاشهء به خاك و خون افتادهء انسانها ، و چه عالى است چه چيز عالى است قهرمانى من كه رگهاى حياتى هزاران بلكه ميليونها انسان ناتوان را بريده‌ام و ميليونها انسان را آواره و بىخانمان ساخته‌ام نكتهء هفتم - لذّات زودگذر حيات طبيعى محض غوطه وران در اين زندگانى را چنان به خود مشغول مىدارد و چنان سطوح روانى آنانرا اشباع مىكند كه\r\n","description":"","footnote":"","page_name":" 268 ","page_number":268},
  {"content":"\r\nاز بىاعتنائى خردمندان رشد يافته و برخوردار از معرفت و آگاه به اصول اساسى زندگى به بازيها و لذايذ آن غوطه وران در حيات طبيعى محض در شگفتى فرو مىروند ، چونان كودكى كه عروسكى را روى پاهاى خود خوابانيده و آن را حركت مىدهد و لالائى مىگويد و در دريائى از احساس و لذّت غوطه ور مىگردد و در آن گوشهء خانه ، پدرش كه يك رياضيدان عاليمقام است نشسته و مشغول حلّ مشكلات رياضى است . قطعى است كه اين كودك با ديدن قيافهء گرفتهء پدر كه هيچ اعتنائى به آن كودك و عروسكش ندارد و به گمان كودك خودكارى بدست روى كاغذ را سياه مىكند ، در شگفتى فرو مىرود . اگر نزديك هم نشسته باشند ، دست پدر را هم مىگيرد و از آن كار بسيار با اهمّيّتش مىكشد و مىگويد : پدر پدر ، ببين عروسكم چه موهاى قشنگى دارد پدر مىرود به بيمارستان براى يك عمل جرّاحى حياتى و خطرناك و تمامى قواى مغزى و روانيش در اين رويداد حياتى متمركز است ، در حياط خانه كودك بدنبال پروانه مىدود ، و به پدر مىگويد : پدر زود باش اين پروانه را بگير و بده به من و پدر كه در آن حال جز به حال خود نمىانديشد ، اعتنائى به تقاضاى كودك نخواهد كرد ، اين كودك به بىاعتنائى پدر چگونه خواهد نگريست بالاتر از اين ، بسا ديده مىشود كه بازيگران صحنه‌هاى حيات طبيعى محض ، انسانهاى رشد يافته و موفّق به عرفان مثبت را مردمى بيچاره و عقب - افتاده و محروم از زندگى تلقّى مىكنند و اگر با ديدهء وسيله نتوانند در آنها بنگرند ، آنان را شايستهء دلسوزى و شفقت مىدانند ، چونان خفّاشى كه دلش به همهء نباتات و جانداران و انسانها مىسوزد كه آفتاب دارند يكى از محقّقان مثال خوبى در اين مورد آورده است . مىگويد : وضع روانى اين كودكان نابالغ حيات چنين است كه شبى از شبها خبرى به خفّاشان رسيد كه حرباء ( آفتاب پرست ) به گروه آنان توهين كرده است .\r\n","description":"","footnote":"","page_name":" 269 ","page_number":269},
  {"content":"\r\nعدّه اى از خفّاشان مأمور جلب آفتاب پرست شدند و رفتند و او را گرفته و به لانهء خود آوردند . تحقيقات بسيار دامنه دار در بارهء اين متّهم شروع شد . چند شب و روز متوالى بازپرسى و محاكمه ادامه داشت تا بالاخره آفتاب پرست را محكوم كردند كه گفته است : حقيقتى وجود دارد كه آفتاب ناميده مىشود و خفّاشان از آن تنفّر دارند . پس از ثبوت جرم بفكر كيفر افتادند .\r\nدر تعيين كيفر آراء و عقايد مختلفى ابراز شد . بالاخره يكى از هشيارترين و با معلوماتترين خفّاشان عقيده اى را ابراز كرد كه همه آن را پسنديدند . عقيده اين بود كه بدترين كيفر در بارهء اين مجرم تبهكار اين است كه آن را ببريم و در روى زمين رها كنيم و آفتابى كه معشوق اوست بر آن بتابد ، زيرا شكنجه اى سختتر از آن وجود ندارد\r\n\r\n1 - مبانى منفى گرايشهاى عرفانى\r\n\r\nمبناى يكم -\r\nجستجوى پناهگاهى براى گريز از مشكلات شكنجه زاى زندگى فردى و اجتماعى . دردها و ناگواريها و محروميّت از وصول به خواسته‌هاى مادّى و اعتبارى در اشكال گوناگونش گاهى آدمى را چنان در خود مىفشارند كه حيات طبيعى مانند يك سيه چال مهلك تلقّى مىشود كه هر گونه روشنائى و احساس رهائى و آزادى را از انسان سلب مىنمايد . در اين موقعيّتها است كه آدمى به درون خود پناه برده مشغول حذف و انتخاب در واقعيّات جهان هستى و گاهى هم دست به دريدن قوانين شوخى ناپذير كارگاه خلقت مىگردد بايد بدانيم كه نامگذارى اين ناتوانى و گريز از واقعيّتها بنام عرفان نفرتانگيزتر از خود گرايش عرفانى بر مبناى مزبور است . ما نمىگوئيم كه عامل فرار از مشكلات شكنجه زاى زندگى هيچ كس را بدرون خود پناهنده نمىكند ، ما اين مسئله را مطرح مىكنيم كه اين مبناى منفى مورد بهره بردارى اشخاص ناتوان و زبون از مشكلات زندگى قرار مىگيرد ، ولى مبناى حقيقى\r\n","description":"","footnote":"","page_name":" 270 ","page_number":270},
  {"content":"\r\nعرفان مثبت نيست و آرامش و اطمينان خاطرى كه عرفان ببار مىآورد ، يكى از فوايد و نتايج عرفان است نه علَّت و مبناى آن . آيا گمان مىبريد كه عرفان نجم الدّين كبرى بر چنين مبناى منفى استوار بوده است بيائيد اين داستان كوچك را در سرگذشت نجم الدّين كبرى بخوانيم : ( 1 )  هنگامى كه لشكريان مغول به نواحى خراسان تاخت و تاز آوردند ، نجم الدّين در يكى از كوچه‌ها مىرفت ، شخصى به او رسيد و گفت : ديدى كه اين لشكريان مغول چه مىكنند ، بهر جا كه مىرسند كتابخانه‌ها و مساجد را مىسوزانند و ويران مىسازند نجم الدّين پاسخ داد : مغزت را مختلّ مساز ، چيزى نيست ، باد بىنيازى خداوندى وزيدن گرفته است . حالا ببينيم اين شخص پيروز بر چنان رويداد بزرگ چه عكس العملى در برابر حملهء سپاهيان مغول از خود نشان داد وقتى كه حملات سپاهيان مغول گسترش يافت و بجايگاهى كه نجم الدّين در آنجا زندگى مىكرد ، رسيد ، ياران و دوستان نجم الدّين كبرى با كمال اضطراب و به خيال خود بعنوان خيرخواهى به او پيشنهاد كردند كه برويم به طرف خراسان . نجم الدّين در پاسخ گفت : مردم را بگذاريم كجا برويم من نمىروم ، من در اينجا شهيد خواهم گشت [ مگر نمىخواهيم در كوى حقيقت بياراميم ، مگر شما عاشق لقاء الله نيستيد ، بدانيد :\r\n\r\nآنان كه ره عشق گزيدند همه\r\nدر كوى حقيقت آرميدند همه\r\nدر معركهء دو كون فتح از عشق است\r\nهر چند سپاه او شهيدند همه 
  ]\r\n\r\nو بنا به نقل عبد الرّحمان جامى در كتاب نفخات الأنس ص 423 در موقع روياروئى در كارزار با مغول خطاب به يارانش چنين گفت : قوموا على اسم اللَّه نقاتل فى سبيل اللَّه .\r\n","description":"","footnote":" ( 1 ) . اصل داستان شهادت نجم الدّين كبرى در اغلب تواريخ با وضعى كه گفتيم بدست سپاهيان مغول كه در برابر آنان مقاومت كرد مسلَّم است . و اين توضيح اجمالى كه ما بداستان نجم الدّين داديم براى روشن شدن وضع روحى نجم الدّين مىباشد . ","page_name":" 271 ","page_number":271},
  {"content":"\r\n( بنام خدا برخيزيد تا در راه خدا بجنگيم ) .\r\nو پيكار بسيار خوب كرد ، نيزه بدست داشت و از سنگ نيز استفاده ميكرد و كمى پيش از افتادن به روى زمين پرچم يكى از دسته‌هاى سپاهيان مغول را گرفته بود . « آيا عرفان حسين بن علىّ بن ابي طالب عليهما السّلام كه در دعاى عرفه در حدّ اعلاى معرفت و عرفان جلوه مىكند ، بطورى كه رابطهء عرفانى ديگر عرفاى شرق و غرب با خدا در برابر آن ابتدائى و خام مىنمايد ، بوجود آورندهء ناگوارترين حادثهء تاريخ بنام حادثهء نينوا نبوده است اگر درست دقت كنيم به اين نتيجه منطقى قطعى خواهيم رسيد كه علت اساسى تحمّل ناگواريها و مشقّتها و شكنجه هائى كه حسين بن على آن پيشتاز كاروانيان عرفان مثبت در برابر دو طاغوت زمان يزيد و پدرش ديد ، جز همان گرايش عرفانى چيزى ديگر نبوده است ، آن ناگواريها و شكنجه‌ها كه به دردناكترين حادثهء تاريخ انجاميد و خونبارترين روز را در صفحات تاريخ بشرى را رقم زد و جز حمد و سپاس معبود يگانه چيزى بر زبان نياورد . اكنون براى تكميل اين مبحث در چند جملهء عرفانى حسين بن على ( ع ) آن مسافر آزاد گذرگاه ابديّت دقّت كنيم :\r\n1 - إلهى إنّ اختلاف تدابيرك و سرعة طواء مقاديرك منعا عبادك العارفين بك عن السّكون إلى عطاء و اليأس منك فى بلاء\r\n( اى خداى من ، تنوّع تدبيرات و سرعت درهم پيچيدن سطوح مقدّرات جهان هستى كه به مشيّت تو صورت مىگيرند ، بندگان عارف ترا از اطمينان بدانچه كه دارند و از يأس از بارگاه تو در گرفتاريها باز مىدارند ) آيا اين جملهء عرفانى در تنظيم رابطهء انسان با امتيازاتى كه در اين دنيا بدست مىآورد يا از دست مىدهد سازنده ترين جمله نيست بطور قطع هيچ مكتب انسانى و اخلاقى سازنده ، بدون اين دستور العمل بزرگ در راه كسب استقلال شخصيّت ، نمىتواند كارى قابل توجّه انجام بدهد . اين حسين بن على ( ع ) كه رابطهء خود را با امتيازات زندگى ، چنين تنظيم عقلانى نموده است ، هرگز\r\n","description":"","footnote":"","page_name":" 272 ","page_number":272},
  {"content":"\r\nمشقّت و شكنجهء روانى نمىبيند كه براى خود پناهگاهى بنام عرفان به معناى مبتذل آن بجويد .\r\n2 - أ يكون لغيرك من الظَّهور ما ليس لك حتّى يكون هو المظهر لك .\r\nمتى غبت حتّى تحتاج إلى دليل يدلّ عليك و متى بعدت حتّى تكون الأثار هى الَّتى توصل إليك\r\n( آيا براى جز تو آن ظهور و روشنائى هست كه تو فاقد آنى تا آن جز تو ، ترا ظاهر و روشن بسازد . كى از ديدگاه درون غايب بوده اى كه حضورت در آن نهانگاه نيازى به دليل داشته باشد و كى از ما دور بوده اى كه آثار مشيّت تو كه جهان هستى جلوه گاه آنها است ، ما را به تو برساند ) اين معرفت و الا كه در روح حسين بن على ( ع ) ديده مىشود ، هرگونه حوادث و رويدادهاى تلخ و شيرين زندگى را كه منابع اصلى آنها از مشيّت ربّانى سرازير مىگردد ، در « حيات معقول » آن بزرگوار تفسير شده است ، لذا نه احتياجى به استقبال از خوشىها و شيرينىها دارد و نه خود را مجبور به فرار از تلخىها و ناگواريها به نهانگاه درون مىبيند :\r\n\r\nغم و شادى بر عارف چه تفاوت دارد\r\nساقيا باده بده شادى آن كاين غم از اوست\r\nبه حلاوت بخورم زهر كه شاهد ساقى است\r\nبه ارادت بكشم درد كه درمان هم از اوست\r\n\r\nسعدى\r\nاگر بطور دقيق راز نهانى روح آدمى را بررسى كنيم ، خواهيم ديد : همان نسبت را كه ناگواريها و ناملايمات با روح انسانى دارند و روح را تيره و تار مىكنند ، همان نسبت را شاديها و خوشيهاى طبيعى با روح انسانى دارند كه راز روح را پوشيده مىدارند . لذا شخص عارف همان اندازه كه براى نگهدارى راز روح از ناگواريها تلاش مىكند ، به همان اندازه از\r\n","description":"","footnote":"","page_name":" 273 ","page_number":273},
  {"content":"\r\nشاديها و خوشىهاى طبيعى در حذر مىباشد ، زيرا هر دو بىكسان راز روح رشد - يافته را مىپوشانند . در بارهء اين مطلب اساسى جبران خليل جبران چند بيت سروده است :\r\n\r\nالسّرّ فى النّفس حزن النّفس يستره\r\nفإن تولَّى فبالأفراح يستتر\r\nو السّرّ فى العيش رغد العيش يحجبه\r\nفإن أزيل تولَّى حجبه الكدر\r\nفإن ترفّعت عن رغد و عن كدر\r\nجاورت ظلّ الَّذى حارت له الفكر\r\n\r\n( راز اصلى روح را اندوه درونى مىپوشاند ، هنگامى كه اندوه از بين رفت ، نوبت پرده پوشى شاديها فرا مىرسد و راز اصلى روح را مىپوشاند . خوشيهاى زندگانى حجابى بر روى راز اصيل حيات مىزند و هنگامى كه خوشيها رويگردان شدند ، اندوه‌ها و كدورتها حجاب تاريك بر روى راز اصلى حيات مىگستراند .\r\nاگر بتوانى از دو حجاب خوشىها و كدورتها بالاتر به روى ، همسايهء آن خداوندى خواهى گشت كه انديشه‌ها در بارهء او حيران است ) حال كه راز اصلى روح آدمى بالاتر از تموّجات شاديها و اندوههاى زندگى است ، پس اگر براى انسان عارف گريز از ناگواريها ضرورت دارد همچنان گريز از خوشيهاى مختلّ كنندهء شخصيّت نيز لزوم دارد ، در صورتى كه عارف از هيچ يك از شاديها و غصّه‌ها و شكنجه‌ها نمىگريزد ، بلكه همواره و بطور مستمرّ در حال پيروزى بر آن دو به تكاپو مىفتد .\r\n\r\nمبناى منفى دوم -\r\nعرفان منفى روپوشى براى نادانىهاى ما در بارهء طبيعت و انسان است كه ما را در خود فرو برده است . بعضى از كسانى كه نمايشهائى از روش عرفانى برخى از منسوبين به عرفان را مىبينند ، كه بدون آگاهى از آنچه كه در دو قلمرو انسان و جهان مىگذرد و بدون اطَّلاع از مسائل علمى و جهانبينى ، در حالات عرفانى غوطه مىخورند ، مىگويند : عرفان روپوشى است براى نادانيهاى ما در بارهء طبيعت و انسان . البتّه اين نوع عرفان گرايى را كه در گروهى از مردم ديده مىشود ، به هيچ وجه نمىتوان منكر شد ، چنان كه در مبناى يكم متذكَّر شديم ، ولى با نظر به گرايشهاى عرفانى كاروان انبوهى از دانشمندان\r\n","description":"","footnote":"","page_name":" 274 ","page_number":274},
  {"content":"\r\nو جهان بينان شرقى و غربى اين حقيقت را مىپذيريم كه آن حالات روانى لذّت - بخش كه بر مبناى نادانىها استوار است ، نمايش بىپايه اى از عرفان است ، نه عرفان مثبت حقيقى كه مسير حركتش از روشنائى معرفتها است نه از ظلمات جهل و نابينائى . براى توضيح بيشتر نگاهى به طرز تفكَّرات و بينشهاى علمى محض ابن سينا مىاندازيم كه با « مقامات العارفين » ( نمط نهم اشارات ) هماهنگ و محصول يك مغز است . اين مغز بزرگ در عين طرح علمى و فلسفى قانون علَّيّت و در عين نگرشهاى علمى در علم النّفس و غير ذلك در كتاب اشارات مىگويد : العارفون المتنزّهون إذا وضع عنهم دنس [ درن 
  ] مقارنة البدن و انفكَّوا عن الشّواغل خلصوا إلى عالم القدس و السّعادة و انتعشوا بالكمال الأعلى و حصلت لهم اللَّذّة العليا ( آن انسانهائى كه بمقام عرفان و وارستگى روحى رسيده‌اند ، هنگامى كه كثافتهاى ناشى از ارتباط روح با بدن از آنان كنار مىشود و از اشتغالات حيوانى رها ميشوند ، روح آنان بسوى عالم قدس و سعادت بجريان ناب مىافتد و روح آنان با وصول به كمال اعلا منتعش مىشود و لذّت معقول فوق طبيعى به آنان دست مىدهد ) .\r\nاگر با يك نظر محقّقانه نه با مطالعات سطحى براى اشباع ذوق ادبى ، در طرز تفكَّرات جلال الدّين محمّد مولوى وارد شويم و بطور دقيق منابع و تكيه گاههاى انديشه‌ها و تجسيمات اين مغز و روان شگفتانگيز را مورد بررسى قرار بدهيم ، خواهيم ديد : اين انسان چگونه همزمان با تفكَّرات علمى محض و جهان بينى كلَّى كه بر مبناى حواسّ و تعقّل استوار مىباشند ، در اقيانوسى موّاج از دريافتهاى عرفانى و وجد و هيجان ربّانى غوطه ور شده است .\r\nآنچه كه اين جانب در نتيجهء تفسير و نقد و تحليل مثنوى بدست آورده‌ام ، در حدود پانصد مسئلهء علمى محض و صدها اصول و مسائل جهانبينى و شناختهاى\r\n","description":"","footnote":"","page_name":" 275 ","page_number":275},
  {"content":"\r\nروانى و اخلاقى ، مىتوان در اين كتاب ديد . بعنوان نمونه مىتوان به كتاب « مولوى و جهانبينىها در مكتبهاى شرق و غرب » تأليف اين جانب مراجعه نمود . از متفكَّران عرفان مشرب مغرب زمين مىتوان اكهارت را در نظر گرفت كه با داشتن ديدگاه‌هاى فلسفى در جهان هستى ، از دريافتهاى عرفانى قابل توجّه برخوردار است . افلاطون با داشتن عرفان اشراقى و ضرورى ديدن سير و سلوك براى شدنهاى تكاملى ، از علوم رياضى و حكمت و فلسفهء سياسى در حدّ اعلاى آن دوران برخوردار بوده است . مضمون عبارتى كه افلاطون بر سر در آكاديمى نوشته بود ، بسيار معروف است كه مىگويد : هر كس هندسه و رياضى نخوانده است ، حقّ ورود به اين مدرسه را ندارد ( 1 )  .\r\nبه همين جهت است كه در توضيح طرز تفكَّرات افلاطون گفته شده است : « اين است كه علم و حكمت افلاطون در عين اين كه ورزش عقل است ، از سرچشمهء عشق آب مىخورد و با آنكه آموزندهء شيوهء مشّاء ( استدلال ) است ، سالك طريق اشراق مىباشد » ( 1 )  .\r\nبيان افلاطون در توضيح اين كه چگونه روش صحيح عقل وابسته به جوشش عشق حقيقى است ، چنين نقل شده است : « روح انسان در عالم مجرّدات پيش از ورود به دنيا حقيقت زيبائى و حسن مطلق ، يعنى خير [ مطلق 
  ] را بىپرده و حجاب ديده است ، پس در اين دنيا چون حسن ظاهرى و نسبى و مجازى را مىبيند ، از آن زيبائى مطلق كه پيش از اين درك نموده ياد مىكند ، غم هجران به او دست مىدهد و هواى عشق او را برميدارد ، فريفتهء جمال مىشود و مانند مرغى كه در قفس است ، مىخواهد بسوى او پرواز كند . عواطف و عوالم\r\n","description":"","footnote":" ( 1 ) . اين مضمون را يكى از ادباى عرب در بيت زير آورده است :\r\n\r\nمن لم يشرّح ذهنه بالهندسة\r\nقولوا له لا تقربنّ المدرسة\r\n\r\n( كسى كه ذهن خود را با هندسه ورزيده نكرده است ، به او بگوئيد : به اين مدرسه نزديك نشود )  ( 1 ) سير حكمت در اروپا ج 1 ص 20 . ","page_name":" 276 ","page_number":276},
  {"content":"\r\nمحبّت همه همان شوق لقاى حقّ است . امّا عشق جسمانى مانند حسن صورى مجازى است و عشق حقيقى سودائى است كه بسر حكيم مىزند و همچنان كه عشق مجازى سبب خروج جسم از عقيمى و مولَّد فرزند و مايهء بقاى نوع است ، عشق حقيقى هم روح و عقل را از عقيمى رهائى داده ، مايهء ادراك اشراقى و دريافت زندگى جاودانى ، يعنى نيل به معرفت جمال حقيقت و خير مطلق و زندگانى روحانى است و انسان به كمال دانش وقتى مىرسد كه به حقّ و اصل و به مشاهدهء جمال او نائل شود . . . » ( 1 )  ملاحظه مىشود كه عرفان اشراقى افلاطونى نه تنها عقل را از كار نمىاندازد ، بلكه مىگويد : عشق حقيقى حاصل از عرفان اشراقى ، عقل را از ركود و عقيمى نجات مىدهد ، يعنى آن را به فعليّت مىرساند . اين مطلب را جلال الدّين مولوى هم در ديوان شمس تذكَّر داده است و هم در مثنوى . در ديوان شمس مىگويد :\r\n\r\nبر اهل معنى شد سخن اجمالها تفصيلها\r\nبر اهل صورت شد سخن تفصيلها اجمالها\r\nعشق امر كلّ ما رقعه اى او قلزم و ما قطره اى\r\nاو صد دليل آورده و ما كرده استدلالها\r\n\r\nدر مثنوى مىگويد :\r\n\r\nغير از اين معقولها ، معقولها\r\nباشد اندر عشق پر فرّ و بها\r\n\r\nاين جمله از برتراند راسل قابل توجّه است : « ما بعد الطَّبيعه يا كوشش براى شناختن كلّ عالم از راه تفكَّر از آغاز كار به واسطهء اتّحاد و تعارض دو تمايل متفاوت انسان پرورش يافته است . يكى انسان را بسوى عرفان رانده است ، ديگرى به سوى علم . بعضى از مردم به واسطهء يكى از اين دو تمايل به مقام بلند رسيده‌اند : مثلا نزد هيوم تمايل علمى غالب است ، حال آنكه نزد\r\n","description":"","footnote":" ( 1 ) . سير حكمت در اروپا ج 1 ص 20 فروغى ","page_name":" 277 ","page_number":277},
  {"content":"\r\nويليام بليك دشمنى شديدى با علم همراه با يك بينش عرفانى ژرف وجود دارد .\r\nامّا بزرگترين مردانى كه به فلسفه پرداخته‌اند ، هم نياز به علم را احساس كرده‌اند و هم نياز به عرفان را ، و بزرگى زندگى آنها حاصل كوشش در راه هماهنگ ساختن اين دو نياز بوده است . » ( 1 )  به نظر مىرسد نزاع دو بينش علمى محض و عرفانى در بارهء انسان و جهان كه بدون دليل در تاريخ معرفت بشرى بسيار طولانى شده است ، ناشى از احساس نوعى تضادّ ميان آن دو بينش بوده است . اين نزاع به همان اندازه بىاساس است كه نزاع ميان بينش كمّى و رياضى جهان و بينش زيبائى در آن . و همچنين مانند نزاع ميان بينش هنرى و بينش فيزيكى در يك نمود هنرى تجسّم يافته . همهء اين نزاعها از يك اشتباه ناشى مىشود و آن اينست كه معمولا هر انسانى بلكه شمارهء زيادى از متفكَّران نيز مىخواهند : واقعيّت يك چيز معيّنى باشد كه فقط بايد از يك دريچه در آن نگريست . اين خواسته هم بنوبت خود از عواملى ناشى است كه مىتوانند قابل بررسى بوده باشند مانند كم ظرفيّتى و اضطراب در برابر احتمال اين كه درك شدهء من همهء واقعيّت موضوع نيست كه من آن را درك مىنمايم . گويا آدمى ميل شديد دارد به اين كه حتّى در موضوعاتى هم كه براى درك و دريافت مطرح مىكند ، حسّ احاطه و سلطه جوئى خود را اشباع نمايد فيزيكدانانى كه در فيزيك جديد از متن نمودهاى فيزيكى ايده آليست از آب درميآيند ، همانند آن روانشناسان كه از متن فعّاليّتهاى روانى مانند يك ناظر فيزيكى بيرون مىآيند ، در نتيجهء همين يك بعد نگرى است ، زيرا دانشپژوه فيزيك جديد به اين اميد راهى قلمرو فيزيك مىگردد كه يك حقيقت مطلق را بنام جوهر و واقعيّت فى نفسه را بدون اين كه در ديدگاه اشباع شده با اصول و تعريفات كلاسيك فيزيك قرار بگيرد ، لمس خواهد كرد ، با اين اميد و آرمان مىرود ، ناگهان\r\n","description":"","footnote":" ( 1 ) . عرفان و منطق - برتراند راسل - ترجمه آقاى نجف دريا بندرى ص 49 . ","page_name":" 278 ","page_number":278},
  {"content":"\r\nخود را در « نمايشنامه اى مىبيند كه هم تماشاگر است و هم بازيگر » ( 1 )  .\r\nدر اين حال تماشاگرى خود را فراموش مىكند و يقين پيدا مىكند كه او در اين نمايشنامه فقط بازيگر است از طرف ديگر روانشناس به آن اميد كه مىتواند با قوانين و تعريفات و عمل توزين و اصول جارى در كمّيّتها ، همه چيز را در قلمرو روان درك كند بسراغ صدها فعّاليّتها و موجوديهاى روانى مىرود ، ناگهان با روياروئى با واقعيّات روانى غير قابل توزين همهء اميدهايش بر باد مىرود و خود را ناچار مىبيند كه نگرشهاى فيزيولوژيك را در فعّاليّتها و حقايق روانى آن قدر توسعه و تعميم بدهد كه حسّ توزينگرايى او را اشباع نمايد :\r\n\r\nمبناى منفى سوم -\r\nبعضىها مىگويند : عرفان مطلوب كسانى است كه از جهان عينى قهر كرده و رويگردان شده و به تاريكخانهء درون روى آورده‌اند ، تا خود را در وضعى قرار دهند كه مسئله اى بنام مسئلهء جهان عينى براى آنان طرح نشود . در بارهء اين مبنا هم بايد بگوئيم : عدّه اى از ناتوانان در ميدان معرفت ، عرفان خود را بر اين مبنى استوار ساخته‌اند ، ولى وضع روانى تأسّف انگيز اين ناتوانان نمىتواند وضع روانى آن مغزهاى قدرتمند و ارواح توانا را كه جهان عينى را مانند يك وطن بسيار زيبا و كاملا آشنا و خوشايند تلقّى ميكنند مشخّص نمايد و توضيح بدهد . كسى كه مىگويد :\r\n\r\nبجهان خرّم از آنم كه جهان خرّم ازوست\r\nعاشقم بر همه عالم كه همه عالم ازوست\r\n\r\nسعدى\r\nو كسى كه مىگويد :\r\n\r\nدر عالم عالم آفريدن\r\nبه زين نتوان رقم كشيدن\r\n\r\nنظامى گنجوى\r\n","description":"","footnote":" ( 1 ) . اين جمله « ما در نمايشنامهء بزرگ وجود هم بازيگريم هم تماشاگر » را نيلز بوهر فيزيكدان دانماركى از لائوتسه فيلسوف چينى نقل كرده است . ","page_name":" 279 ","page_number":279},
  {"content":"\r\nهنگامى كه به سير و سياحت در درون خود مىپردازد و عينكى صاف از آن درون بنام عينك عرفان بدست مىآورد و با آن عينك بجهان برونى مىنگرد ، نه تنها از جهان عينى و برونى قهر نكرده است ، بلكه جهان عينى را تفصيل مادّى و تجسّم يافته اى از جهان درونى و جهان درونى را يك اجمال معقول از جهان برونى مىبيند . حقيقت اينست كه اگر يك انسان از درك و آشنائى با جهان برونى كه موادّ موجوديّت طبيعى او را آماده كرده و تعبيه نموده است و تا آخرين نفسهاى زندگيش با روان و مغز او در حال تأثير و تأثّر است ، سرپيچى كند و ارزش حياتى اين درك و آشنائى را نداند و عالم حسّ و محسوس را ناديده انگارد ، در حقيقت چنين شخصى در صدد نواختن يك آهنگ موزون و خوشايند بدون داشتن ابزار و وسيلهء موسيقى برآمده است ورود به منطقهء درون براى دريافت عرفانى عالم وجود بدون پذيرش واقعيّت جهانى كه او را رهسپار درون كرده است ، همان ورود ممنوع است كه در شعر فخر الدّين عراقى با تخميس شيخ بهائى گوشزد شده است :\r\n\r\nز حدوث پا كشيدم به قدم رهم ندادند\r\nز وجود هم گذشتم به عدم رهم ندادند\r\nبه كنشت سجده بردم به صنم رهم ندادند\r\nبه طواف خانه رفتم به حرم رهم ندادند\r\n\r\nكه تو در برون چه كردى كه درون خانه آيى عرفان مثبت از ديدگاه اسلام همان اهمّيّت را بجهان برونى مىدهد كه بجهان درونى قائل است * ( سَنُرِيهِمْ آياتِنا فِي الآفاقِ وَفِي أَنْفُسِهِمْ ) * ( ما آيات خود را در جهان آفاقى و در جهان انفسى به آنان نشان خواهيم داد . )\r\n\r\nمبناى منفى چهارم -\r\nگفته شده است كه انگيزهء گرايشهاى عرفانى گريز از هشيارى و آزاديست . بدانجهت كه هشيارىهاى عميق و نافذ همواره موجب\r\n","description":"","footnote":"","page_name":" 280 ","page_number":280},
  {"content":"\r\nتوجّه به مشكلات جهان بينى و ايده ئولوژىها از يك طرف و موجب احساس تعهّد و عمل به تكاليف و وظائف متنوّع است ، و ترديدى نيست در اين كه اشتغال به حلّ و فصل آن مشكلات و عمل به تكاليف و وظائف ، موجب اعراض از لذايذ و گذشت از تمايلات و پا گذاشتن روى خودخواهىها است ، لذا براى فرار از آن هشيارى كه مشكلات مزبور را بدنبال خود مىآورد و براى گريز از آزادى كه در بادهاى تندوز تمايلات مستهلك مىشود و به هدر مىرود ، رو به درون برده و با احساسات لطيف و تسلَّى بخش عرفان دل خوش مىدارد . اين مبنا هم در بارهء عدّه اى از دشمنان هشيارى و آزادى ، يا در بارهء ناتوانان از درك عظمتهاى هشيارى و آزادى كاملا صحيح است و وجود اين گونه هواداران عرفان را چه در شرق و چه در غرب نمىتوان منكر شد .\r\n\r\nعرفان مثبت اسلامى يا مسير انسان كامل\r\nعرفان مثبت آن حركت روحى است كه از مبدئى شروع و با پيمودن مسيرى خاصّ وارد هدف اعلاى حيات مىگردد . در تفسير مبدء و مسير و هدف اين عرفان مثبت كه بدون ترديد مورد توجّه و تشويق مكتب اسلام است ، مطالب ارزندهء فراوانى گفته شده است .\r\nبراى توضيح مبدء و مسير و مقصد يا هدف اين عرفان توجّه به اين مقدّمه را لازم مىدانيم كه عرفان به اين معنى همان رشد و تكامل و سبقتجوئى و نيل به اطمينان روحى انسانى است كه با عبارات و بيانات مختلف در منابع اصلى اسلام با صراحت و اشاره و مستقيم و غير مستقيم مطرح شده است .\r\nتعريفى كه از اين ديدگاه براى عرفان مىتوان در نظر گرفت ، همان « حيات معقول » ( نه به معناى عقلى نظرى بلكه به معناى عقل سليم و توجيه كنندهء همهء استعدادهاى بشرى رو به كمال ممكن است كه ورود در مقصد اعلاى هستى هدف نهائى آنست ) مىباشد .\r\n","description":"","footnote":"","page_name":" 281 ","page_number":281},
  {"content":"\r\nمبدء اين حركت سازنده عبارتست از آگاهى و بيدارى از خوابى كه در گهوارهء طبيعت تمام وجود او را فرا گرفته بود . آگاهى به اين كه روحى كه در وى وجود دارد ، علوى طلب و كمالجو است و مىتواند در مسير اين اعتلاء و كمال گام بردارد . در اين كه مبدء حركت عرفانى مثبت يا مسير انسان كامل اين آگاهى و بيدارى است ، هيچ كسى ترديد ندارد . متأسّفانه افراد كثيرى از انسانها عظمت و ضرورت اين بيدارى را درك نمىكنند و در نتيجه بيدارى آنان هنگامى است كه دست مرگ آنان را تكان مىدهد ، چنان كه در روايتى آمده است :\r\nالنّاس نيام فإذا ماتوا انتبهوا\r\n( مردم در خوابند و هنگامى كه مرگشان فرا رسد از خواب بيدار مىشوند ) .\r\nابو الحسن تهامى مىگويد :\r\n\r\nالعيش نوم و المنيّة يقظة\r\nو المرء بينهما خيال سار\r\n\r\n( زندگى خوابيست و مرگ بيدارى و انسان در ميان اين خواب و بيدارى خيالى است در جريان ) .\r\nيك شاعر ديگر بىاساس بودن دنيا را هنگامى كه هدف قرار داده شود چنين توصيف كرده است :\r\n\r\nدنيا چو حبابست و ليكن چه حباب\r\nنه بر سر آب بلكه بر روى سراب\r\nآن هم چه سرابى كه ببينند بخواب\r\nآن خواب چه خواب ، خواب بدمست خراب\r\n\r\nاين بيدارى و آگاهى است كه جدّى بودن جهان هستى را كه انسان در آن زندگى مىكند ، اثبات مىنمايد و مادامى كه اين بيدارى و آگاهى بوجود نيامده است ، جهان براى وى جايگاه بازى و شوخى و پوچى مىنمايد و بدين جهت است كه قرآن مجيد زندگى در اين دنيا را بر دو قسمت تقسيم مىكند : 1 - الحياة الدّنيا « زندگى طبيعى محض » كه جهان را جز لهو و لعب چيز\r\n","description":"","footnote":"","page_name":" 282 ","page_number":282},
  {"content":"\r\nديگرى نمىنمايد .\r\n2 - حيات طيّبة ، حيات مستند به دليل * ( إِذْ أَنْتُمْ بِالْعُدْوَةِ الدُّنْيا وَهُمْ ) * ( تا كسى كه مىخواهد زندگى كند زندگى او مستند به دليل روشن باشد ) و اين زندگى است كه مىتوان آن را نسبت به خدا داد كه : * ( قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ ) * ( قطعا ، نماز من و عبادات من و حيات و موت من از آن اللَّه است كه پرورندهء عالميان است ) .\r\nما اين زندگى را « حيات معقول » اصطلاح كرده‌ايم . از اينجا بايد علَّت پوچگرائى و بدبينى به جهان هستى را جستجو كرد . اين پوچگرايان و بدبينان در مرحله اى پائينتر از مبدء حركت عرفانى مثبت و مسير انسان كامل قرار گرفته‌اند . زيرا به آن آگاهى و بيدارى كه جدّى بودن جهان هستى و موجوديّت خود را اثبات كند نرسيده‌اند .\r\nاين مبدء حركت يك نقطهء ثابت در امتداد زندگى انسانى نيست ، كه انسان آن را در پشت سر گذاشته و حركت كند ، بلكه اين مبدأ كه آگاهى و بيدارى است ، بايستى در همهء لحظات عمر آدمى چراغ راه او بوده باشد .\r\nاين آگاهى و بيدارى با پيشرفت ساليان عمر هم بايد از نظر كمّيّت رو به افزايش باشد و هم از نظر كيفيّت متنوّع و همه جانبه . زيرا -\r\n\r\nچون سر و ماهيّت جان مخبر است\r\nهر كه او آگاه تر با جانتر است\r\n\r\nمسير اين حركت سازنده عبارتست از تكاپوى آگاهانه از « انسان آن چنان كه هست » و گرديدن خويشتن به « انسان آن چنان كه بايد » در جهانى كه رو به يك هدف اعلا در جريان است . مقصود از انسان در اين تعريف موجوديّت شخصى محض نيست ، بلكه شخص رهرو و تلاشگريست كه تا آنجا كه استعدادها و\r\n","description":"","footnote":"","page_name":" 283 ","page_number":283},
  {"content":"\r\nتوانائىهاى او اجازه مىدهد در بارهء انسانهاى ديگر احساس مسئوليّت نموده آنانرا در حركت در مسير خود مشترك بداند ، زيرا آن انسان كه نيازمنديهاى همنوعش را بداند و توانائى منتفى ساختن آنها را داشته باشد و با اين حال آن توانائى را در راه تنظيم حيات مادّى و معنوى خنثى نمايد و راه خود را پيش بگيرد ، نخواهد توانست به كمال انسانى نائل گردد . در يك حديث آمده است\r\nما آمن بى من بات شبعانا و جاره المسلم جائع\r\n( 1 )  ايمان به من نياورده است كسى كه در حال سيرى شب را به روز برساند در حالى كه همسايهء مسلمانش گرسنه باشد .\r\nوقتى كه يك رهرو منزل كمال قدرت و امتيازى را كه دارا است ، اگر چه خيلى اندك باشد ، در راه احتياجات مادّى و معنوى انسانها صرف مىكند با اين هدفگيرى كه « خلق همه يكسره عيال خدايند » و با توجّه به اين كه\r\nالخلق كلَّهم عيال اللَّه و أحبّهم إليه أنفعهم لهم\r\nهمهء مردم بمنزلهء خانوادهء خداوندى هستند ، محبوبترين آنان در نزد خدا سودمندترين آنان بخانوادهء خدا است چنين شخصى از محبّت الهى در حدّ اعلا بهره مند است . مگر شايستگى ورود در مقام والاى محبّت الهى هدف عالى عرفان و كمال انسانى نيست پس تكاپوى انسان كامل نمىتواند در خلاء محض بوده باشد ، زيرا انسانهائى كه در پيرامون او زندگى مىكنند ، در عوامل ادامهء حيات او مشتركند ، آنان نيز تشنهء معرفت و گرديدنهاى تكاملى مىباشند . لذا تا آنجا كه شعاع قدرت رهرو منزلگه كمال و عرفان مثبت كشيده شده است ، به هيچ وجه نمىتواند اين قدرت را مهمل و يا در پيش برد هدفهاى شخصى خود صرف نمايد .\r\n\r\nما ز بالائيم بالا مىرويم\r\nما ز دريائيم دريا مىرويم\r\n\r\n","description":"","footnote":" ( 1 ) . سفينة البحار ج 1 ص 190 . ","page_name":" 284 ","page_number":284},
  {"content":"\r\nاين تكاپوى آگاهانه در جهان رو به هدف اعلا با صرف توانائىها در راه پيش برد حيات معقول خود و ديگران ، حركت در مسير عرفان است كه در مكتب اسلام ملاك تكامل و رشد انسانى است . طبيعت اصلى عرفان مثبت با جملهء « به من چه كه ديگران در چه حالند » سازگار نيست ، چنان كه طبيعت اصلى عرفان مثبت با دنياپرستى و خودخواهى و زورگوئى سازش ندارد . طبيعت اصلى عرفان مثبت ضدّ جهل و تخدير و ناهشياريها است .\r\nزندگى با عرفان مثبت ، يعنى حياتى كه انسان كامل سپرى مىكند ، حياتى است از آن خدا .\r\n* ( قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ ) * ( قطعا نماز من و عبادات من و زندگى و مرگ من از آن خداونديست كه پرورندهء عالميان است ) .\r\nحياتى كه از آن خدا است ، امكان ندارد در بارهء زندگى ديگران كه جلوه گاه مشيّت الهى است ، بيخيال و آسوده خاطر باشد . حياتى كه از آن خدا است از آن فروغ ربّانى كه مىگيرد ، پرتوى بر انسانهاى غرق شده در ظلمات جهل و ناهشيارىها مىاندازد . آيا گرفتن دست غريق و به راه آوردن گمشدگان بيابان بىسرو ته « حيات طبيعى محض » خواستهء خداوندى نيست مگر اين غرق شدگان و گمشدگان همان موجوداتى نيستند كه خداوند متعال در بارهء آنان * ( فَإِذا سَوَّيْتُه وَنَفَخْتُ فِيه ) * ( و در او از روح خود دميدم ) فرموده است بلكه بايد گفت : هر اندازه كه بر لطافت روح در مسير عرفان مثبت افزوده مىشود ، به همان اندازه اشعّهء ربّانى انسان كامل بر ديگر انسانها گسترده تر مىشود .\r\n","description":"","footnote":"","page_name":" 285 ","page_number":285},
  {"content":"\r\n\r\nصاحبدلى به مدرسه آمد ز خانقاه\r\nبشكست عهد صحبت اهل طريق را\r\nگفتم ميان عالم و عابد چه فرق بود\r\nتا اختيار كردى از آن اين فريق را\r\nگفت آن گليم خويش بدر مىبرد برون\r\nوين جهد مىكند كه بگيرد غريق را\r\n\r\nدر عرفان مثبت كه مسير حيات انسان كامل است ، رنگ تكليف و وظيفه درخشندگى حياتى دارد . همهء ما مىدانيم كه احساس تكليف با انجام دادن آزادانهء آن و بدون توقّع پاداش و ترس از كيفر ، اساسىترين عامل آزادى روح از چنگال تمايلات حيوانى و معامله گرىهاى پست است و اين معامله - گرى با عرفان مثبت اسلامى سازگار نمىباشد .\r\n\r\nتحقّق عرفان مثبت در يك انسان كامل كه علىّ بن ابي طالب نام او است\r\nطرح مسائلى مختصر در بارهء شخصيّت عرفانى علىّ بن ابي طالب كه به اتّفاق نظر همهء خردمندان و هشياران انسان شناس بمقام والاى انسان كامل رسيده است ، از جهات متعدّد ضروريست : جهت يكم - به تصديق همهء پويندگان راه حقّ و حقيقت و با نظر به سخنان خود اين انسان كامل هيچ جاى ترديدى نيست كه اين شخصيّت به والاترين مقام عرفان مثبت نائل آمده و به كمال انسانى دست يافته است . جملاتى كه تا كنون در بيان اوصاف فاضلهء امير المؤمنين ( ع ) چه از فرق مختلفهء مسلمانان و چه از ساير شخصيّتهاى اقوام و ملل گفته شده است ، مجلَّدات متعدّدى را مىتواند پر كند . اگر جنبهء ربّانى و انسانى اين شخصيّت بزرگ نتواند بازگو كنندهء عرفان واقعى و كمال انسانى باشد ، سواى پيامبران و ائمّهء معصومين هيچ انسانى را در تاريخ نمىتوان بعنوان عارفى كه بتواند شايستهء برخوردارى از عرفان واقعى و كمال انسانى باشد پيدا كرد . اوصاف و مختصّات عرفان مثبت و كمال انسانى را از رهبر پيشتاز آن كه علىّ بن ابي طالب ( ع ) نام دارد ، مطرح مىكنيم :\r\n","description":"","footnote":"","page_name":" 286 ","page_number":286},
  {"content":"\r\n1 -\r\nو الَّذى بعثه بالحقّ و اصطفاه على الخلق ما أنطق إلَّا صادقا\r\n( 1 )  سوگند به خدائى كه پيامبر را بر حقّ برانگيخته و او را بر همهء مردم برگزيده است ، سخنى جز راست نمىگويم .\r\nعرفان مثبت نتيجهء ارتباط انسان را با جهان برونى و همهء رويدادها درست و مطابق همان ارتباط منعكس مىسازد . منعكس ساختن خلاف ارتباط با جهان برونى و رويدادها يا ناشى از ضعف شخصيّت است كه با استقلال و قدرتى كه عرفان به شخصيّت آدمى مىدهد ، ناسازگار است و يا ناشى از جهل به اين قانون است كه ابراز خلاف واقع نوعى مبارزه با خويشتن است كه همواره به مغلوبيّت شخصيّت مىانجامد . جاى بسى شگفتى است كه در قاموس زندگى بعضى از مدّعيان عرفان ، دروغ و ابراز خلاف واقع به بهانهء مصالح ( نه دفع ضررهائى كه از ضرر روحى دروغ بدتر باشد ) با عرفان جمع مىشود و هيچ تضادّ و تناقضى هم احساس نمىگردد صدق به معناى تطابق گفتار ، كردار ، انديشه ، انعكاس با واقعيّت اساس « انسان آن چنان كه بايد باشد » است . عرفان مثبت كه عبارتست از ارتباط كاملا صحيح انسان با جهان و انسان و خدا و بهره بردارى سازنده از آن ارتباط با دروغ و ابراز خلاف واقع كه موجب ساييده شدن عوامل گيرندهء مغز و عامل مات كنندهء رنگ واقعيّاتست ، هيچ گونه سازشى ندارد . اين مختصّ عالى عرفان مثبت در همهء لحظات زندگى امير المؤمنين ( ع ) مشاهده مىشود . اين كه مىگوئيم در همهء لحظات زندگى امير المؤمنين ، مقصود ما اينست كه تنوّع موقعيّتهاى زندگى مانند زندگى فردى ، خانواده اى ، خويشاوندى ، اجتماعى ، و در زندگى اجتماعى موقعيّتهاى جنگ و پيكار و صلح و پيروزى و شكست ظاهرى و موقعيّتهاى سياسى و مديريّتهاى گوناگون نتوانسته است امير المؤمنين را به انحراف از صدق و راستى و راستگوئى بكشاند . اگر اهمّيّت\r\n","description":"","footnote":" ( 1 ) . نهج البلاغه ، ج 2 خطبهء 173 . ","page_name":" 287 ","page_number":287},
  {"content":"\r\nاين مطلب را درك كنيم كه امير المؤمنين با در دست داشتن قدرت در ميدان سياست مرتكب دروغ و ابراز خلاف واقع نشده است ، آن موقع مىفهميم كه عرفان علىّ بن ابي طالب يعنى چه 2 - حركت در راه حقّ و حقيقت . امير المؤمنين ( ع ) مىفرمايد :\r\nفو اللَّه الَّذى لا إله إلَّا هو إنّى لعلى جادّة الحقّ\r\n( 1 ) \r\n( سوگند به خدائى كه جز او خدائى نيست در جادّهء حقّ قدم برمىدارم ) .\r\nحركت و تكاپو در راه حقّ و حقيقت دومين مختصّ عرفان مثبت است .\r\nحركت آزادانه در راه حقّ ، جدّىترين و با ارزشترين حركتى است كه يك انسان انجام مىدهد . معناى حركت آزادانه در راه حقّ يك معناى با عظمتى است كه بالاتر از معامله گرى معمولى مردم است كه اگر مىتوانستند به نفس كشيدن خود هم عوضى را بعنوان قيمت مطالبه مىكردند . اين يكى از اوصاف خود حقّ است كه هيچ يك از فعّاليّتهاى او براى هيچ گونه لذّت و سود و پاداش نيست ، بلكه با يك قالب ادبى :\r\n\r\nگل خندان كه نخندد چه كند\r\nعلم ار مشك نبندد چه كند\r\nماه تابان بجز از خوبى و ناز\r\nچه نمايد چه پسندد چه كند\r\nآفتاب ار ندهد تابش و نور\r\nپس بدين نادره گنبد چه كند\r\n\r\nمادامى كه يك انسان فروغى از حقّ نگيرد و حقّ براى او تجلَّى نكند ، محال است كه همهء نوسانات و فراز و نشيبها و سنگلاخها و مسيرهاى هموار و خارستانها و گلستانهاى زندگى را بر حقّ و رو به حقّ طىّ و سپرى نمايد .\r\nبگذاريد ياوه گويان محروم از عرفان و نابينايان از ديدن فروغ حقّ فلسفه ببافند و چاقو بدست مشغول تحليل و تجزيهء تاريخ باشند و اين اكتشاف بزرگ را به عالم بشريّت تقديم فرمايند كه علىّ بن ابي طالب ( ع ) سياستمدار نبود\r\n","description":"","footnote":" ( 1 ) . خطبهء 196 ، ج 2 . ","page_name":" 288 ","page_number":288},
  {"content":"\r\nگويا در تعريف سياست ، بازى با حقيقت و واقعيّات و بوقلمون بودن شخصيّت و « كَس » ها را « چيز » تلقّى كردن اجزاى اصلى است كه بدون آنها هيچ كس نمىتواند تنظيم و مديريّت جامعه را كه متشكَّل از انسانها است بنام سياست به عهده بگيرد . آيا مىتوان با اين توهين و تحقير شرمآور به انسانها ادّعاى عرفان نمود . حركت آزادانه در راه حقّ جز از اين اصل در بارهء انسانها تبعيّت كند كه :\r\nأنا أريدكم للَّه\r\n( من شما را براى خدا مىخواهم ) من شما را از آن خدا مىدانم ، زيرا آن آفرينندهء هستى در بارهء شما گفته : * ( فَإِذا سَوَّيْتُه وَنَفَخْتُ فِيه ) * ( و از روح خود در انسان دميدم ) و گفته است : * ( وَلَقَدْ كَرَّمْنا بَنِي آدَمَ ) * ( حقيقتا ما فرزندان آدم را تكريم نموده‌ايم ) و گفته است : * ( وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * ( و ما به او از رگ گردن او نزديكتريم ) و گفته است : * ( فَتَبارَكَ الله أَحْسَنُ الْخالِقِينَ ) * ( خداوند بهترين خلق كنندگان منبع بركت است ) اگر چه :\r\nو أنتم تريدونى لأنفسكم\r\n( شما مردم مرا براى برآوردن خواسته‌هاى خود مىخواهيد )\r\n","description":"","footnote":"","page_name":" 289 ","page_number":289},
  {"content":"\r\n3 - حركت در پرتو خداوندى و با پيروى از روش پيامبر و در راه كاملا روشن :\r\nو إنّى لعلى بيّنة من ربّى و منهاج من نبيّى و إنّى لعلى الطَّريق الواضح\r\n( 1 )  حيات عرفانى عبارتست از آن حياتى كه مستند به دليل روشن باشد .\r\nاين دليل و تكيه گاه نه هواهاى نفسانى است و نه عوامل جبرى زندگى ، بلكه آن فروغ ربّانى است كه فرا راه سالك مىدرخشد و جلوهء حقّ را در همهء اشيائى كه سر راه او قرار گرفته است ، مىبيند . به همين جهت است كه مىتوان با صداى بلند و صراحت كامل فرياد به انسانها زد كه از اين رهرو كوى حقّ پيروى كنيد و بدنبال او بيفتيد ، زيرا دليل روشن حيات اين رهرو فروغ ربّانى است . دقّت كنيد كه امير المؤمنين ( ع ) با ابراز اين حقيقت كه :\r\nلم أعبد ربّا لم أره\r\n( خداوندى را كه نديده‌ام نپرستيده‌ام ) .\r\nو با بيان اين حقيقت كه :\r\nما رأيت شيئا إلَّا و رأيت الله قبله و بعده و معه\r\n( نديدم چيزى را مگر اين كه خدا را پيش از آن و بعد از آن و با آن ديده‌ام ) .\r\nو با اين گفتار كه :\r\nما شككت فى حقّ مذ أريته\r\n( از آن موقع كه حقّ به من نشان داده شده است شكَّى نكرده‌ام ) .\r\nبا همهء اين بيانات صريحا مىفرمايد :\r\nو إنّى لعلى الطَّريق الواضح\r\n( و من قطعا در راه روشنى قدم برمىدارم ) آرى -\r\n","description":"","footnote":" ( 1 ) . خطبهء 95 ، ج 1 . ","page_name":" 290 ","page_number":290},
  {"content":"\r\n\r\nمن غلام آنكه او در هر رباط\r\nخويش را و اصل نداند بر سماط\r\n\r\nمىگويد : من در راه هستم ، با آنكه جملات فوق از زبان اين صادق مصدّق برآمده است و رابطهء نزديك او با حقّ هم بوسيلهء آن جملات و هم در زندگانى عينى او قابل مشاهده است ، مىگويد : « من در راه هستم » و نمىگويد : من به حقّ رسيده و متوقّف شده‌ام ، شما مردم هم بيائيد در برابر من متوقّف شويد . آن كدامين حقّ است كه يك انسان و لو در عاليترين مرحلهء كمال و عرفان ، به آن برسد و آن را در خود محدود سازد و از حركت و تكاپو بايستد ، در صورتى كه حقّ جلّ و علا نهايتى ندارد و اين بينهايت حقيقى سر راه هيچ متحرّكى را نمىگيرد كه او متوقّف شود و محلّ تكاپوى روحى خود را حقّ مطلق تلقّى نموده شروع به بازگشت به عقب نمايد .\r\nخلاصه - عرفان مثبت و توقّف و به خود نگريستن تناقضى است كه قابل حلّ و فصل نمىباشد .\r\n4 - اين انسان كامل و اين رهرو عرفان مثبت مىگويد :\r\nما لبّست على نفسى و ما لبّس علىّ\r\n( 1 ) \r\n( حقيقتى را بر خود مشتبه نساخته‌ام ( خود را فريب نداده‌ام ) و چيزى هم بر من مشتبه نگشته است ) .\r\nآرى اين است قانون پايدار عرفان مثبت « چون خود را فريب نداده‌ام ، از هيچكس فريب نخورده‌ام » بيائيد با صراحت كامل و بدون روپوشى با واقعيّات موجوديّت خويشتن روبرو شويم ، خود را فريب ندهيم . زندگى با خود تصنّعى را كنار بگذاريم ، فقط با اين اقدام جدّى است كه هيچكس و هيچ رويدادى نمىتواند ما را بفريبد .\r\nمراعات اين قانون در مسير عرفان مثبت بدان جهت ضرورت دارد كه\r\n","description":"","footnote":" ( 1 ) . خطبهء 10 ، ج 1 . ","page_name":" 291 ","page_number":291},
  {"content":"\r\nدر تلاش براى سازندگىهاى روحى درون ما از امواج خيالات بىاساس و توهّمات بىپايه و احساس آزاديهاى دروغين و گرايشهاى ظريف به لذايذ و روئيدن پى در پى جوانه‌هاى خودخواهى ، خالى نخواهد بود . بدست آوردن يك حالت عرفانى مثبت از انبوه امور مزبوره مانند بدست آوردن يك رگهء باريك الماس از انبوه زغال سنگهاى بىشمار است . اگر ما بتوانيم از اين امور خوشايند فريب نخوريم هيچ عامل انسانى و غير انسانى نمىتواند ما را بفريبد . هنگامى كه خود انسان بعد عرفانى روح خود را بدون آلودگى به خيالات و لذّتپرستىها بجريان انداخت و خود طبيعى او نتوانست از اين تكاپوى مسير ربّانى جلوگيرى كند ، ديگر هيچ كسى و هيچ چيزى توانائى مختلّ كردن اين تكاپو را نخواهد داشت . در بارهء اصل روياروئى با واقعيّات توضيح بيشتر لازم است : در مقدّمهء اين اصل يك مطلب مهمّى را در توصيف من فريب خورده متذكَّر مىشويم : آن مقدّمه اينست كه : هيچ يك از منها و منشها كه در انسانها بوجود مىآيد ، بدتر از منها و منشهائى نيست كه بوسيلهء خود انسان فريب خورده براى خود ساخته است . موقعى كه يك من تصنّعى حاصل از خود فريبى در انسان بوجود مىآيد ، بداند يا نه ، بخواهد يا نخواهد همهء واقعيّات را منحرف خواهد ساخت . شايد خيلى از ما اين داستان را شنيده‌اند كه روزى جمع انبوهى از مسلمانان براى ديدن هلال رمضان به يك بلندى رفتند ، مدّتى هر چه نگريستند ، چيزى نديدند . ناگهان يكى از آن جمع فرياد زد كه اينست ماه و آن را من مىبينم .\r\nهر چه خواست كه مردم هم آنچه را كه او مىديد ببينند ، هيچ كس نمىديد . شخصى در ميان آن جمع به صورت آن مدّعى نگريست ديد يك مو از ابروى آن بيننده كج شده و در جلو چشمش طورى قرار گرفته است كه براى او هلال را در فضا مجسّم ساخته است آن شخص به بيننده گفت : انگشتانت را تر كن و به ابروهايت بكش ، وقتى كه بيننده انگشتانش را به -\r\n","description":"","footnote":"","page_name":" 292 ","page_number":292},
  {"content":"\r\nابروهايش كشيد ، هر چه به افق نگاه كرد چيزى نديد . ملاحظه مىشود كه جائى كه كج شدن يك مو مىتواند براى انسان يك ماه دروغين در فضا بسازد ، كج شدن من و منش چه خواهد ساخت اين كه عرض كردم : من فريب خورده بوسيلهء خود انسان همهء حقايق و واقعيّات را منحرف مىنمايد ، به اين معنا است كه انحراف از واقعيّات معلول خودفريبى ، غير از محروميّت از واقعيّات بوسيلهء نارسائى حواسّ و آزمايشگاه‌ها و تعقّل و موضعگيرىهاى خاصّى است كه كم و بيش ما را در خود غوطه ور ساخته است . نارسائىهاى جبرى مزبور مورد هيچ گونه توبيخ و تأسّف و پيكار انسانها با يكديگر نمىباشد . زيرا همهء مردم با اندك توجّه مىتوانند بفهمند كه اجسام بزرگ در فاصله‌هاى دور كوچك مىنمايند . يك پنكهء سه شاخه در موقع حركت با شتاب دائرهء حقيقى مىنمايد ، گرما و سرما با خصوصيّتهاى پيشين اعضاى انسانى كه با اجسام گرم و سرد تماسّ مىگيرند ، اثر متفاوت بوجود مىآورند . اين همان اصل معروف « ما در نمايشنامهء بزرگ وجود هم بازيگريم هم تماشاگريم » است كه همهء مكاتب علمى و فلسفى آن را تحت عنوان ( شيئى براى خود و شيئى براى ما ) پذيرفته‌اند ، اين اصل از زمان لائوتسه ، فيلسوف چينى تا كنون با بيانات مختلف مانند قيدى كه در تعريف حكمت و فلسفه ( به قدر طاقت بشرى ) آورده شده و در جملهء زيباى فوق كه از نيلز بوهر است بيان شده است .\r\nامّا هنگامى كه يك انسان من خود را مىفريبد و در درون خود يك من تصنّعى بوجود مىآورد ، با آن من دوم و تصنّعى به انسان و جهان و روابط و شئون آن دو مىنگرد و همهء خواسته‌ها و انديشه‌هاى خود را با اين من دوم و تصنّعى تنظيم مىنمايد ، انسان و جهانى غير واقعى براى خود مىسازد . و هر چه كه ساليان عمر پيش مىرود و عامل بازگرداننده اى جلو او را نمىگيرد ، تباهىها و بدبختىها و نكبتهائى است كه به خود و ديگران وارد مىسازد . ممكن است اين قبيل اشخاص معلومات بسيار فراوان بيندوزند ، ولى بدانجهت كه آن معلومات با آن من فريب\r\n","description":"","footnote":"","page_name":" 293 ","page_number":293},
  {"content":"\r\nخورده توجيه و تفسير خواهند شد ، لذا اگر رهبران لايق و مربّيان فكرى نتوانند اين كوه آتشفشان را مهار كنند ، معارف جامعهء ناآگاه را به تباهى خواهد كشيد . ممكن است اين قبيل اشخاص با مهارت زياد در مطرح كردن انحرافات بجاى واقعيّات با قيافهء هنرى و سياسى و اخلاقى و مذهبى و اقتصادى و حقوقى وارد ميدان اجتماع شوند ، و با آن من فريب خورده دود از دودمان جامعه برآورند و خود را طلبكار هم بدانند . منطقهء ممنوعهء روان آدمى بالاتر از دسترس فريب دهندگان انسان نشناس قرار گرفته است . اين منطقهء ممنوع الورود با دست هيچ كس قابل تخريب و گشودن نيست ، مگر با دست خود انسان . اگر كسى به اختيار خود دروازهء اين حصار شكست ناپذير را بر روى نيرنگها باز نكند ، هيچ قدرتى نمىتواند بر اين منطقه نفوذ كند ، نهايت آنچه را كه حيله گران روبه صفت مىتوانند در بارهء يك انسان رهرو « حيات معقول » انجام بدهند ، اين است كه به وسيلهء مكر و حيله‌هاى ضدّ انسانى حيات طبيعى چند روزهء آن انسان را بخطر بيندازند و آن را مختلّ بسازند و امّا آن « حيات معقول » كه با مديريّت من اعلاى انسانى اداره مىشود ، ما فوق خطر و اختلال و نابودى است ، زيرا هر لحظه اى از « حيات معقول » داراى نمودى است و بودى . نمود « حيات معقول » رويهء طبيعى آنست كه ممكن است در برابر قدرت باطل گرايان و فريب نيرنگ بازان به خطر بيفتد و مختلّ گردد .\r\nبود « حيات معقول » موجى از درياى ابديّت است كه از دسترس همهء قدرتها و مكر پردازىها خارج است .\r\nحال ببينيم آيا كسانى كه در صدد تخريب منطقهء ممنوعهء جانهاى آدميان برمىآيند و با سلاح نيرنگ و فريب حمله به جانهاى آدميان مىبرند ، خود از امواج اين حمله در امان مىباشند آرى كودنها و كوته بينها و مخلوق السّاعه‌ها چنين مىپندارند . مردم مست و ناهشياران مىگويند : ما نقشه‌ها كشيديم و در حيله پردازى پيروز شديم ، در حالى كه خالق قوانين و نظام هستى\r\n","description":"","footnote":"","page_name":" 294 ","page_number":294},
  {"content":"\r\n* ( كُلُّ نَفْسٍ بِما كَسَبَتْ رَهِينَةٌ ) * ( 1 ) \r\n( هر كسى در گرو اندوخته‌هاى خويش است ) .\r\n* ( فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ) * ( 2 ) \r\n( هر كس به اندازهء ذرّه اى كار خير انجام بدهد آن را خواهد ديد و هر كس به اندازهء ذرّه اى كار شرّ انجام بدهد ، آن را خواهد ديد ) .\r\n* ( يُخادِعُونَ الله وَالَّذِينَ آمَنُوا وَما يَخْدَعُونَ إِلَّا أَنْفُسَهُمْ وَما يَشْعُرُونَ ) * ( 3 ) \r\n( آنان در صدد فريب دادن به خداوند و ايمان آورندگانند در حالى كه جز خويش را فريب نمىدهند و ليكن آن را درك نمىكنند ) .\r\n* ( فِي قُلُوبِهِمْ مَرَضٌ فَزادَهُمُ الله مَرَضاً وَلَهُمْ عَذابٌ أَلِيمٌ ) * ( 4 ) \r\n( در دلهاى اين فريببازان مرضى است و در نتيجهء همين است كه خداوند بر مرض آنان مىافزايد و عذاب دردناكى در انتظار آنان مىباشد ) .\r\nدر روايتى معروف چنين آمده است :\r\nمن حفر بئرا لأخيه فقد وقع فيه\r\n( هر كس چاهى پيش پاى برادرش بكند خود در آن افتاده است ) .\r\nآيا مىتوان تصوّر كرد كه ادّعاى عرفان مثبت با داشتن خود فريب دهندهء خود و ديگران سازگار باشد من فريب دهنده همان خود طبيعى است كه مديريّت همهء قوا و استعدادها را بدست گرفته و مانع انتقال آدمى به من حقيقى مىباشد . در داستان شير درنده اى كه هر روز حيوانات جنگل را قطعه\r\n","description":"","footnote":" ( 1 ) . المدّثّر آيهء 38 .  ( 2 ) . الزّلزال آيهء 7 و 8 .  ( 3 ) . البقرة آيهء 9 .  ( 4 ) . البقرة آيهء 10 . ","page_name":" 295 ","page_number":295},
  {"content":"\r\nقطعه مىكرد . و بالاخره با تدبير يك خرگوش به چاهى كه خود كنده بود ، افتاد و نابود شد چنين مىخوانيم :\r\n\r\nدر فتاد اندر چهى كاو كنده بود\r\nز آنكه ظلمش بر سرش آينده بود\r\nچاه مظلم گشت ظلم ظالمان\r\nاين چنين گفتند جملهء عالمان\r\nهر كه ظالمتر چهش با هولتر\r\nعقل فرموده است بدتر را بتر\r\nاى كه تو از ظلم چاهى مىكنى\r\nاز براى خويش چاهى مىتنى\r\nبر ضعيفان گر تو ظلمى مىكنى\r\nدان كه اندر قعر چاه بىبنى\r\nگرد خود چون كرم پيله بر متن\r\nبهر خود چه مىكنى اندازه كن\r\nشير خود را ديد در چه وز غلوّ\r\nخويش را نشناخت آن دم از عدوّ\r\nعكس خود را او عدوى خويش ديد\r\nلاجرم بر خويش شمشيرى كشيد\r\n\r\nاينست اصل دهم از اصول عرفان مثبت كه عبارتست از اصل روياروئى واقعى با خويشتن . براى توضيح و تأكيد اين اصل مجبوريم اين سؤال را مطرح كنيم : آيا هيچ عقل و عاقلى مىتواند باور كند كه آدمى خود را بفريبد ولى ديگران را فريب ندهد هر كس به خود اجازه بدهد كه پاسخ اين سؤال را مثبت بدهد و بگويد : بلى ، هيچ مانعى نيست كه انسان خود را با لغزيدن از اصول و قوانين انسانساز بفريبد و شديدترين توهين و تحقير را به خويشتن روا بدارد ، ولى بر ذات ديگران احترام بگذارد و آن را نفريبد در چنين انسانى فهم و عقل سراغ نداريم . آخر چگونه امكانپذير است كه شخص محبوبترين و اصيلترين حقيقت را كه ذات خود او است ، تباه كند ، ولى به ذات ديگران احترام بگذارد . آيا خود فريبى معناى ديگرى جز تباه كردن ذات خويشتن دارد در مطالب پيشين اين حقيقت را دريافتيم كه كسى كه در صدد فريفتن ديگران برمىآيد ، دير يا زود به نوعى از انواع ، انتقام و عكس العمل آن را خواهد ديد . اين همان قانون عمل و عكس العمل و فعل و ردّ فعل است كه با بيانات گوناگونى بيان مىشود ، مانند قانون مكافات انتقام طبيعت جريان محاسبه\r\n","description":"","footnote":"","page_name":" 296 ","page_number":296},
  {"content":"\r\nمخفى در روابط و برخورد انسانها با يكديگر . ( 1 )  با نظر به دلايل و شواهد قابل توجه معلوم مىشود كه مشاهدهء عكس العمل عينى اعمال صادره از انسان عامل هشدارى است كه ناشى از لطف و عنايت خداوندى بر بندگان است كه آنان را از ارتكاب جنايتها و زشتىها بر حذر داشته و انجام خيرات و سبقتگيرى در بوجود آوردن واقعيات مفيد در زندگانى فردى و جمعى را مورد تشويق قرار بدهد . و الا قانون زيربنائى عدل الهى همان است كه در آيات فراوانى از قرآن مانند * ( وَأَنْ لَيْسَ لِلإِنْسانِ إِلَّا ما سَعى وَأَنَّ سَعْيَه سَوْفَ يُرى ) * ( و نيست براى انسان مگر سعى و كوششى كه كرده است و او سعى خود را حتما خواهد ديد . ) * ( كُلُّ نَفْسٍ بِما كَسَبَتْ رَهِينَةٌ ) * ( هر نفسى در گرو اندوختهء خويش است ) .\r\nبنا بر اين ، عكس العملهائى كه دنبال عملها بوجود مىآيند به دو عامل مستند هستند : 1 - عدل مطلق الهى 2 - لطف ربّانى . عكس العملهاى مستند به عامل عدل الهى دامنگير هر عملى است كه از انسان سر مىزند ، چه در همين زندگى دنيوى و چه در سراى ابدى . مگر توبهء حقيقى و جبران عمل زشت عكس العمل را محو و منتفى بسازد . در صورتى كه عكس العملهاى مستند به لطف الهى چون نوعا براى هشدار است ، لذا آن ضرورت و حتميّت را در اين زندگانى\r\n","description":"","footnote":" ( 1 ) . به نظر مىرسد اين يكى از آن مسائل بسيار حياتى و سازنده است كه اغلب مردم هشيار اطَّلاع كافى از آن دارند ، ولى تا كنون در صدد بر نيامده‌اند كه يك استقراء و تتبّع پيگير به عمل آورده ، در بارهء اهمّيّت اين اصل دائرة المعارفى در چند مجلَّد بنويسند . اگر افرادى كه اهمّيّت چنين استقراء و تتبّع را مىدانند و ارزش صرف وقت براى جمعآورى رويدادهاى عمل و عكس العمل را به خوبى به جاى مىآورند اين كار حياتى و سازنده را انجام بدهند ، خدمت بسيار بزرگى در راه اصلاح روانى انسانها نموده‌اند . ","page_name":" 297 ","page_number":297},
  {"content":"\r\nندارد كه عكس العمل مستند به عدل الهى .\r\nمسئلهء ديگرى كه فوق العاده با اهمّيّت است ، اين است كه شقاوت و انحراف و پليدى بعضى از انسانها گاهى به مرحله اى مىرسد كه ابزار و وسائل انتقام اين دنيا ناچيزتر از آن مىباشد كه نتيجه و عكس العمل آن شقاوت و پليدى را بوجود بياورند . در جمله اى از نهج البلاغه چنين آمده است :\r\nو من ظلم عباد اللَّه كان اللَّه خصمه يوم القيامة دون عباده\r\n( 1 ) \r\n( و كسى كه به بندگان خدا ظلم كند خصم او در روز قيامت خداوند است نه بندگانش ) با توجّه به اين مسئله ، آن اعتراض منتفى مىگردد كه مىگويد : نه تنها در اين دنيا از اغلب پليدان و اشقياء انتقام گرفته نمىشود ، بلكه آنان بيش از ديگران در آسايشها و شاديها غوطه ورند . پاسخ اين سؤال همان است كه گفته شد .\r\nگناهان و پليديهائى وجود دارد كه دنيا توانائى چشاندن طعم عكس العملهاى خبث و وقاحت و شقاوت آنها را ندارد .\r\n5 - استقلال شخصيّت و حيات معقول وابسته به خدا اين سردستهء عارفان ربّانى فوق پذيرش و انكار مردم قرار گرفته است . او مىگويد :\r\nلا يزيدني كثرة النّاس حولى عزّة و لا تفرّقهم عنّى وحشة\r\n( نه فراوانى مردم در پيرامونم باعث افزايش عزّت براى من است و نه پراكنده شدن آنان عامل وحشت و هراس براى من ) .\r\nآرى حقيقت همين است و ترديدى در آن نيست كه آن استقلال شخصيّت و حيات معقول وابسته به خدا را مردم براى علىّ بن ابي طالب نداده بودند كه اگر بخواهند با بىاعتنائى و پراكنده شدن از پيرامون او از وى بازپس بگيرند . بال و پر اين انسان كامل براى پرواز در اوج عرفان مثبت از شخصيّت\r\n","description":"","footnote":" ( 1 ) . كلام 36 ، ج 3 . ","page_name":" 298 ","page_number":298},
  {"content":"\r\nاو روئيده است نه از رويدادهاى بىمحاسبه و نه از مردمى كه خود بىبال و پر در گردابهاى « زندگى طبيعى محض » دست و پا مىزنند .\r\n6 - اشتياق لقاء اللَّه ( ديدار خداوندى ) همهء سطوح روحى اين سردستهء عارفان ربانى را فرا گرفته است .\r\nو إنّى إلى لقاء اللَّه لمشتاق\r\n( 1 )  اين هدف نهائى كه لقاء اللَّه و هدف نهائى عرفان است ، حيات معقول علىّ بن ابي طالب ( ع ) را توجيه نموده است كه پاداش بهشتى و عقاب دوزخى از ديدگاه او ناپديد شده و فرموده است :\r\nما عبدتك خوفا من نارك و لا طمعا فى جنّتك بل وجدتك أهلا للعبادة فعبدتك\r\n( پروردگارا من ترا نه به جهت ترس از آتش پرستيده‌ام و نه به جهت طمع در بهشت بلكه ترا شايستهء عبادت ديده و پرستيده‌ام ) .\r\nإلهى فهبنى صبرت على حرّ نارك فكيف أصبر على فراقك\r\n( پروردگار من ، گيرم كه به حرارت آتش تو صبر كنم چگونه جدائى از تو را تحمّل نمايم ) .\r\n7 - قدرت فوق العادهء عرفان مثبت -\r\nإنّى و اللَّه لو لقيتهم واحدا و هم طلاع الأرض ما باليت و لا استوحشت و إنّى من ضلالهم الَّذى هم فيه و الهدى الَّذى أنا عليه لعلى بصيرة من نفسى و يقين من ربّى\r\n( سوگند به خدا اگر من به تنهائى آن تبهكاران را در حالى ببينم كه همه روى زمين را پر كرده‌اند ، نه باكى خواهم داشت و نه وحشتى به خود راه خواهم داد . من به آن گمراهى و انحرافى كه تبهكاران در آن غوطه ورند و به آن رشد و هدايتى كه من در پيش گرفته‌ام ، بينائى از درون خود دارم و يقينى از پروردگارم ) .\r\n","description":"","footnote":" ( 1 ) . خطبهء 62 ، ج 3 . ","page_name":" 299 ","page_number":299},
  {"content":"\r\nاين است نهايت نيرومندى كه اين انسان كامل از بينائى درون و يقين ربّانى بدست آورده است مىفرمايد « اگر مخالفين من روى زمين را پر كنند و در برابر من بايستند » در اين جمله دقّت بيشترى شود . معناى اين جمله چنين است كه راه عرفان و مسير انسان كامل آن خطَّ كاملا مستقيم است كه اندك انحراف از آن ، خارج از راه بوده و سالك اين راه از چنان قدرتى برخوردار است كه هيچ نقطه و خطَّى خارج از آن ، توانائى تأثير در حركت سالك الى اللَّه را ندارد . اين قدرت فوق العاده ناشى از مالكيّت بر نفس است كه در وجود امير المؤمنين عليه السّلام در حدّ اعلا بوده است . آيا مىتوان اين عرفان ناشى از كمال قدرت را با عرفان ناشى از فرار از رنجها و نظم جهان هستى و گريز از تكاپوها مقايسه كرد 8 - دنيا از ديدگاه اين انسان كامل :\r\nإنّ الدّنيا دار صدق لمن صدقها و دار عافية لمن عرفها و دار غنى لمن تزوّد عنها و دار موعظة لمن اتّعظ بها ، مسجد أحبّاء اللَّه و مصلَّى ملائكة اللَّه و مهبط وحى اللَّه و متجر أولياء اللَّه .\r\n( اين دنيا جايگاه صدق و واقعيابى است براى كسى كه واقعيّت آن را دريابد و جايگاه زندگى سالم و منطقى است براى كسى كه آن را بشناسد ، جايگاه استغناى تكاملى است براى كسى كه از امتيازاتش بهره بردارى نمايد . و جايگاه پندگيرى و تجربه اندوزيست براى كسى كه آمادهء تجربه و پندگيرى باشد . اينجا است عبادتگاه دوستداران مقام شامخ ربوبى و نمازگاه فرشتگان خداوندى . اين دنيا است كه شايستگى نزول وحى الهى را دارد . جايگاه اكتساب كمال و رشد اولياء اللَّه كه تكاپوگران راه كمالند ، همين دنيا است ) .\r\nهمهء ما مىدانيم كه هيچ موجودى مانند اين دنيا مورد لعن و سبّ و دشنام قرار نگرفته است . اگر بخواهيم بدبينىها و ناسزاهائى كه چه در قديم و چه در جديد ، چه در شرق و چه در غرب در بارهء دنيا گفته شده است جمعآورى\r\n","description":"","footnote":"","page_name":" 300 ","page_number":300},
  {"content":"\r\nكنيم ، حتما چند مجلَّد كتاب بوجود خواهد آمد كه مىتوان نام آنها را دائرة - المعارف فحش و ناسزا به دنيا ناميد . كه در روى جلد هر يك از آن مجلَّدات اين مضمون نوشته شده است : « گفتم اين ستارگان سپهر لاجوردين چيست پاسخ داد كه : « تف سربالائى » ولى در منطق عرفان مثبت اسلامى و انسان كامل اين ناسزاها و فحشها مربوط به وضع روانى گويندگان آنها است ، نه جهان هستى كه خودخواهى نگذاشته است حتّى يك سطر از آن خوانده شود .\r\nدنيا بهترين جايگاه صدق است براى كسى كه آن را براستى بجاى بياورد و جايگاه سلامت و عافيت روحى است براى كسى كه آن را واقعا بشناسد . آن را بشناسد ، يعنى چه يعنى بداند كه حركت و تحوّل در اين دنيا قانونى است ثابت ، بدين جهت كسى كه دنيا را شناخت هرگز توقّع ثبات و سكون را از دنيا نخواهد داشت . آرزوها در درون آدمى موج زده و سپس بوسيلهء نظم و قانونى كه اطَّلاعى از آن نداشته است ، فرو خواهد نشست . دوران جوانى با كمال بىاعتنائى به خواستهء انسان كه تا ابد پايدار بماند ، سپرى مىشود .\r\nعوامل درد و اندوه يكى پس از ديگرى از راه رسيده فضاى درون را اشغال خواهند كرد ، لذايذ طبيعى موقّت و نسبى سراغ انسان را خواهند گرفت و سپس به راه خود خواهند رفت و هيچ اعتنائى به تمنّاى انسان كه اى كاش اين لذايذ ابدى بوده باشند نخواهند كرد . كار و كوشش و تلاش بايد بعنوان اساسىترين عامل ادامهء حيات تلقّى شود ، اين دنيا واقعيّتى است كه براى كسانى كه از شخصيّت ساخته شده و آزادى استخدام شده در راه خيرات و كمالات بىبهره باشند ، قيافهء حقيقى خود را نشان نخواهد داد . همهء حوادث و واقعيّات اين دنيا صفحاتى از كتاب بزرگ عالم هستى است كه در مقابل چشمان آدميان پشت سر هم باز مىشوند و اصول ثابت و قضاياى زودگذر حيات آدمى را تعليم مىدهند . چهرهء حقيقى اين دنيا كه رو به ماوراى طبيعت است ، عبادتگاهى است بزرگ كه\r\n","description":"","footnote":"","page_name":" 301 ","page_number":301},
  {"content":"\r\n\r\nاز ثرى تا به ثريّا به عبوديّت او\r\nهمه در ذكر و مناجات و قيامند و قعود\r\n\r\nبراى كسى كه اين دنيا خوب شناخته شده است ، رصد گاهى است بس بزرگ كه تفكَّر در آن نظاره به جلوه هائى از بينهايت تلاش و كوشش در آن ، كشش و انجذابى است به سوى بىنهايت .\r\n9 - انسان كامل در موقعيّت زمامدارى : عرفان مثبت كه انسان كامل را مىسازد ، روحيّهء ملكوتى آن انسان را در موقعيّت چشمگير زمامدارى همانطور نشان مىدهد كه در محراب عبادت . با اين تفاوت كه امواج روحانى آن انسان در محراب عبادت از لابلاى تفكَّرات و هدفگيرىهاى درونى سر مىكشد و رهسپار جاذبهء معبود مىگردد ، ولى در موقعيّت زمامدارى كه با انسانها يعنى جلوه گاههاى مشيّت اعلاى ربوبى روياروى قرار گرفته است ، از اين جلوه - گاهها عبور مىكند و رهسپار كوى الهى مىگردد . اين جملات را در خطبهء 214 ، ج 2 از نهج البلاغه مىخوانيم : « مرا در مقابل وظيفه اى كه انجام مىدهم سپاس خوشايند ننمائيد .\r\nآزاد ساختن شخصيّت از چنگال تمايلات و روانه كردن آن بسوى خداوند و به سوى شما انسانها سپاسگزارى ندارد . من جز اين كارى نمىكنم كه به مقتضاى تكليف انسانى - الهىام ، حقوق حيات فردى و اجتماعى شما را كه از بجا آوردنش فارغ نشده‌ام ، ادا مىكنم و وظايف واجب و ضرورى را كه بايستى اجرا كنم ، انجام مىدهم . گفتگويتان با من ، مانند گفتگو با جبّاران روزگار نباشد . در برابر من از تسليم و خوددارى كه در مقابل اقوياى پرخاشگر داريد ، بپرهيزيد . با قيافهء ساختگى و ظاهرسازى با من ارتباط برقرار نكنيد . گمان مبريد هنگامى كه سخن حقّ با من گفته شود ، براى من سنگينى خواهد كرد ، يا خودم را از آن حقّ بالاتر قرار خواهم داد ، زيرا كسى كه شنيدن سخن حقّ يا نشان دادن عدالت براى او سنگينى كند ، عمل به حقّ و عدالت براى او سنگينتر خواهد بود . در برابر من از گفتن سخن حقّ و مشورت براى تحقّق\r\n","description":"","footnote":"","page_name":" 302 ","page_number":302},
  {"content":"\r\nبخشيدن به عدالت خوددارى نكنيد . اگر عنايت خداوندى كه مالكتر از من به من است ، كفايتم نكند من داراى شخصيّتى فوق خطا نيستم . قطعى است كه من و شما بندگان مملوك پروردگار هستيم كه جز او خداوندى وجود ندارد .\r\nاو است مالك مطلق نفوس ما كه بالاتر از مالكيّت خود ما است ، او است كه ما را از مراحل پائين حيات به مراحل عالى حركت داده ، گمراهى ما را به هدايت و نابينائى ما را به بينائى مبدّل ساخته است » .\r\nاين است عرفان مثبت اسلامى كه در حسّاسترين موقعيّت بشرى كه زمامداريست در ذات مبتهج انسان كامل علىّ بن ابي طالب شكوفا شده است : 1 - سپاسگزارى در مقابل چه آيا يك عارف براى ابتهاج ذات خود كه براى او مانند تنفّس در حيات طبيعى تلقّى شده است ، مىتواند مزد و پاداش طلب كند مگر آزاد ساختن شخصيّت از چنگال تمايلات و به حركت در آوردن آن در گذرگاه كمال بسوى كمال مطلق دستمزد مىخواهد مگر ورود به قلمرو انسانيّت كه از احساس تكليف و انجام آن ، به انگيزگى ذات مبتهج آغاز مىشود قيمتى مىخواهد 2 - مگر من با شما در اين كه همهء ما كاروان پر تلاش كوى حقيقت هستيم تفاوتى وجود دارد كه بيائيد در برابر من دست تسليم و بندگى روى سينه نهاده بايستيد ، و مانند بردگان بىاختيار در مقابل جبّاران از خدا و از انسان بى خبر تملَّق كنيد و جبهه به خاك بسائيد من نيك مىدانم كه :\r\n\r\nهر كه را مردم سجودى مىكنند\r\nزهر را در جان او مىآكنند\r\n\r\nوجود من در اين دنيا بايد عامل حركت و پويائى شما انسانها باشد ، نه عامل توقّف و ركود . در آن هنگام كه شما مىخواهيد در برابر من بايستيد و به من خضوع كنيد در حقيقت هم خود را از سير و حركت در مسير رشد باز مىداريد و هم شخصيّت مرا از ديدگاه غوطه وران در حيات حيوانى كه جز\r\n","description":"","footnote":"","page_name":" 303 ","page_number":303},
  {"content":"\r\nبرترى جوئى حقيقتى را سراغ ندارد مىنگريد .\r\n3 - چرا ارزش شخصيّت حقيقى خود را نمىدانيد و مىخواهيد با قيافهء ساختگى و ظاهرسازى با من روبرو شويد . از مأموريّت الهى من آن گاه برخوردار خواهيد گشت كه با موجوديّت حقيقى خود با من روياروى قرار بگيريد . من كارى با قيافهء ساختگى و تصنّعى شما انجام نخواهم داد .\r\nاين است عرفان مثبت اسلامى كه رهبرش بيش از همه به رهروى خود ايمان دارد و موجوديّت انسانها را در منطقهء جاذبهء خود نمىخشكاند و متوقّف نمىسازد .\r\n4 - عرفان مثبت و خود را فوق خطا ديدن . . دو مفهوم متضادّ است كه به هيچ وجه با همديگر سازگار نيستند . حقّ يعنى خواسته اى از خواسته‌هاى خداوندى كه در ديدگاه انسانها جلوه مىكند ، كدامين عرفان است كه مىتواند خود را ما فوق حقّ تلقّى كرده و خواستهء خداوندى را پائينتر از خود تلقّى نمايد .\r\nمن رهگذر عرفان ايمان دارم به اين كه اگر عنايت خداوندى كه مالكتر از من به من است ، كفايتم نكند ، مصون از خطا نيستم ، تكرار جدّى إِهدِنا الصّراطَ المُستَقيم در جدّىترين حالات روحى كه نماز است تا نفس آخرين خود دليل قرار گرفتن آدمى در معرض خطا و انحراف است .\r\nاين بود نمونه اى از اوصاف عرفان مثبت اسلامى كه انسان كامل علىّ بن ابي طالب عليه السّلام تجسّمى از آن است . كه سلمانها و ابو ذرها و مالك اشترها و اويس قرنىها و حجر بن عدىها و رشيد هجرىها و ذو الشّهادتينها و عمّار بن ياسرها و ميثم تمّارها تربيت كرده و آنانرا از گذرگاه تاريخ انسانى انسانها ( نه تاريخ طبيعى انسان نماها ) رهسپار كوى ربوبى نموده است .\r\nبا توجّه همه جانبه به تعريفى كه در بارهء عرفان مثبت اسلامى نموديم و با مطالعهء دقيق در حيات عرفانى امير المؤمنين عليه السّلام به اين نتيجه مىرسيم كه هيچ راهى و مقصدى در بارهء عرفان مثبت قابل مقايسه با عرفان علىّ\r\n","description":"","footnote":"","page_name":" 304 ","page_number":304},
  {"content":"\r\nبن ابي طالب ( ع ) نبوده و هر قضيّه و اصل مثبتى كه در ديگر روشهاى عرفانى وجود داشته باشد ، در اين عرفانى كه علىّ بن ابي طالب ( ع ) را ساخته است وجود دارد .\r\n","description":"","footnote":"","page_name":" 305 ","page_number":305},
  {"content":"\r\n","description":"","footnote":"","page_name":" 306 ","page_number":306},
  {"content":"\r\n\r\nفهرست مطالب\r\nمتن خطبهء هشتاد و هفتم 5 - 3\r\nترجمهء خطبهء هشتاد و هفتم 6\r\nصفات رشد يافتگان 6\r\nصفات منحرفين 7\r\nدودمان پيامبر اكرم ( ص ) 8\r\nبنى اميه 9\r\nتفسير عمومى خطبهء هشتاد و هفتم 10\r\nعباد اللَّه ، ان من احب عباد اللَّه اليه عبدا اعانه اللَّه على نفسه 10\r\nاصول معرفت و گرديدن 13\r\nابعاد ارتباط انسان با هستى 13\r\nابعاد به فعليت رسيدن مراتب بالا 7 عامل 14\r\nتفاوت رابطهء شناخت و دريافت 15\r\nدليل انحصار عوامل به فعليت رسانندهء چهار بعد در هفت عامل 16\r\nاصل تكميل ابعاد هفت گانه همديگر را 19\r\nنظريه كلى در شخصيت ابن سينا در كنگره دهلى نو 20\r\nمشكلات ناديده گرفتن عوامل ابعاد معرفت 21\r\nنظريه دوركيم و فرويد در باره انسان 21\r\nدفع توهم مهم در باره تكميل ابعاد هفتگانه با همديگر 23\r\nابعاد هفت گانه معرفت مكمل يكديگرند 24\r\nاتحاد ابعاد شخصيت از ديد مولوى 27\r\nدو مسألهء ديگر در اين مبحث 28\r\nتماشاگرى و بازيگرى انسان در جهان از ديد مولوى 30\r\nانحصار عوامل فعليت و به ثمر رسانندهء چهار بعد اساسى در هفت عامل 32\r\nتوصيف هفت بعد مطرح شده 33\r\nيكم - بعد علمى 34\r\n","description":"","footnote":"","page_name":" 307 ","page_number":307},
  {"content":"\r\nدوم - بعد فلسفى 34\r\nسوم - بعد شهودى 36\r\nچهارم - بعد اخلاقى 38\r\nپنجم - شناخت هستى با بعد حكمى 41\r\nششم - شناخت هستى با بعد عرفانى 42\r\nهفتم - شناخت هستى با بعد مذهبى 44\r\nمقدمه اى براى توضيح دريافت با ابعاد هفت گانه 45\r\nدريافت هستى با ابعاد هفتگانه 49\r\nيك - دريافت هستى از بعد شناخت علمى آن 49\r\nدو - دريافت هستى از بعد شناخت فلسفى آن 50\r\nسه - دريافت هستى با شناخت شهودى 52\r\nچهار - دريافت هستى از بعد اخلاقى 52\r\nپنج - دريافت هستى از بعد حكمى 53\r\nشش - دريافت هستى از بعد عرفانى 54\r\nهفت - دريافت هستى از بعد مذهبى 54\r\nصيرورت ( گرديدن ) با ابعاد هفتگانه معرفت 55\r\nيك - گرديدن با بعد شناخت علمى 55\r\nدو - گرديدن با بعد فلسفى 57\r\nسه - گرديدن با بعد شهودى 59\r\nچهار - گرديدن با بعد اخلاقى 59\r\nنخست تخلق به اخلاق فاضله سپس ورود به عرفان اسلامى 59\r\nپنج - گرديدن با بعد حكمى 60\r\nشش - گرديدن با بعد عرفانى 61\r\nموضوع گرديدن در نفس انسانى چيست 64\r\nهفت - گرديدن با بعد مذهبى 69\r\nگرداندن و ساختن با ابعاد هفت گانه معرفت 69\r\nيك - گرداندن ( ساختن ) با بعد شناخت علمى 71\r\nدو - گرداندن با بعد فلسفى 73\r\nسه - گرداندن با بعد شهودى 74\r\nچهار - گرداندن با بعد اخلاقى 75\r\nپنج - گرداندن با بعد حكمى 76\r\nشش - گرداندن با بعد عرفانى 77\r\nهفت - گرداندن با بعد مذهبى 77\r\nتطبيق جملات اين خطبه بر ابعاد هفتگانه و طرح اصول بنيادين عرفان مثبت اسلامى 78\r\n","description":"","footnote":"","page_name":" 308 ","page_number":308},
  {"content":"\r\nعباد اللَّه ان من احب عباد اللَّه اليه عبدا اعانه اللَّه على نفسه فاستشعر الحزن و تجلبب الخوف فزهر مصباح الهدى فى قلبه و اعد القرى ليومه النازل به 78\r\nخودشناسى براى خودسازى اولين گام در راه عرفان مثبت 78\r\nجريان معرفت و عمل و چگونگى دخالت ابعاد هفتگانه در آن 80\r\nمعرفت مقدمه عمل ، و عمل مقدمه معرفت در گرديدن عرفانى 84\r\nاگر حقيقت بعد از تشخيص داده شدن جدى گرفته شود ، هم بر معرفت افزوده مىشود و هم عمل پر معنى و ضرورى تلقى مىگردد .\r\nاستقامت در جريان معرفت مقدمه عمل و عمل مقدمه معرفت ، تدريجا به وحدت نهائى آن دو در شخصيت منتهى مىگردد . 91\r\nفقرب على نفسه البعيد ، و هون الشديد 92\r\nزمان در تصرف عارف الهى درميآيد و قدرت او بالاتر از سختىها و مسلط بر آنها مىگردد 92\r\nنظر فابصر و ذكر فاستكثر 94\r\nنگاه بر زندگى و هستى براى تحصيل بينائى ، نه عبور چشم از آنها با لمس كورانه 94\r\nو ارتوى من عذب فرات سهلت له موارده فشرب نهلا و سلك سبيلا جددا 96\r\nعرفان الهى انسان را آماده پذيرش واقعيات مىنمايد و در نتيجه انسان مسير الهى خويش را در پيش مىگيرد . 96\r\nقد خلع سرابيل الشهوات . و تخلى من الهموم الا هما واحدا انفرد به اهتمام جدى فقط به انا للَّه و انا اليه راجعون است كه موجب برقرار كردن ارتباط آزاد با همه چيز مىگردد و هيچ هم و غمى در درون آدمى نمىگذارد . 98\r\nفخرج من صفة العمى و مشاركة اهل الهوى و صار من مفاتيح ابواب الهدى و مغاليق ابواب الردى 100\r\nرهائى از نابينائى و از شركت با اهل هوى ، كليد درهاى هدايت و قفل درهاى ضلالت 101\r\nقد ابصر طريقه ، و سلك سبيله ، و عرف مناره و قطع غماره و استمسك من العرى باوثقها و من الجبال بامتنها . 101\r\nديدن راه و حركت با اطمينان در آن و شناخت مشعل گذرگاه 102\r\nفهو من اليقين على مثل ضوء الشمس ، قد نصب نفسه للَّه سبحانه ، فى ارفع الامور من اصدار كل وارد عليه ، و تصيير كل فرع الى اصله 102\r\nاو چنان كه حقايق را مانند نمودها در روشنائى خورشيد مىبيند ، خود مانند خورشيد حقايق را روشن مىسازد 103\r\nاو هم موجوديت خود را در همه امور براى خدا بر پا داشته است ( من براى خدا ) 104\r\nمصباح ظلمات ، كشاف عشوات ، مفتاح مبهمات ، دفاع معضلات ، دليل فلوات 104\r\nاو پيشتازى است روشنگر و نگهدارندهء كاروان حقجوى بشريت از گمراهىها 104\r\nيقول فيفهم ، و يسكت فيسلم 105\r\n","description":"","footnote":"","page_name":" 309 ","page_number":309},
  {"content":"\r\nانسان عارف اگر سخنى بگويد مقصود خود را تفهيم مىنمايد و موقعى كه سخن موردى نداشته باشد سكوت مىكند 106\r\nبحثى در متشابهات قرآنى 107\r\nقد اخلص للَّه فاستخلصه ، فهو من معادن دينه و اوتاد ارضه 110\r\nاخلاص آب حيات روح عارف است ، عارفان از معادن دين خداوندى مىباشند 110\r\nقد الزم نفسه العدل ، فكان اول عدله نفى الهوى عن نفسه 111\r\nبدون عدالت در بارهء خويشتن كدامين عرفان را مىتوان توقع داشت 111\r\nيصف الحق و يعمل به ، لا يدع للخير غاية الا امها و لا مظنة الا قصدها 112\r\nچون حركت انسان عارف بر مبنا و انگيزهء حق است لذا حق را توصيف و عمل به آن براى او ضرورى است 112\r\nقد امكن الكتاب من زمامه ، فهو قائده و امامه ، يحل حيث حل ثقله ، و ينزل حيث كان منزله 114\r\nصفات كسانى كه از مسير عرفان الهى منحرفند 114\r\nو آخر قد تسمى عالما و ليس به ، فاقتبس جهائل من جهال و اضاليل من ضلال ، و نصب للناس اشراكا من حبائل غرور و قول زور 114\r\nبا قيافهء علم و معرفت دامى گسترده براى شكار ساده لوحان 114\r\nقد حمل الكتاب على ارائه ، و عطف الحق على اهوائه ، يؤمن الناس من العظائم و يهون كبير الجرائم 115\r\nملاك واقعيت محتويات قرآن و حق ، رأى و هواى آن نابكار است 115\r\nهمواره مردم را از بعد اميال آنان به خود جلب مىنمايد . 117\r\nيقول اقف عنه الشبهات ، و فيها وقع ، و يقول اعتزل البدع و بينها اضطجع 118\r\nصياد انسانها ادعاى اجتناب از شبهات و بدعتگذاريها دارد ولى عمل او ارتكاب شبهات است و بوجود آوردن بدعتها 118\r\nفالصورة صورة انسان ، و القلب قلب حيوان ، لا يعرف باب الهدى فيتبعه ، و لا باب العمى فيصد عنه و ذلك ميت الاحياء 119\r\nاين صيادان حيواناتى هستند انساننما 119\r\nاين مردگان در ميان زنده‌ها اصلا مدخل هدايت را نمىشناسند تا وارد هدايت شوند 121\r\nفاين تذهبون و انى تؤفكون و الاعلام قائمة ، و الايات واضحة ، و المنار منصوبة فاين يتاه بكم و كيف تعمهون ، و بينكم عترة نبيكم و هم ازمة الحق و اعلام الدين و السنة الصدق فانزلوهم باحسن منازل القرآن وردوهم ورود الهيم العطاش 122\r\nراهى كدام مقصد هستيد 122\r\nايها الناس ، خذوها عن خاتم النبيين ( ص ) انه يموت من مات منا و ليس\r\n","description":"","footnote":"","page_name":" 310 ","page_number":310},
  {"content":"\r\nبه ميت . و يبلى من بلى منا و ليس ببال 123\r\nمرگ اهل بيت عصمت و طهارت عليهم السلام مانند مرگ ديگران نيست 123\r\nفلا تقولوا بما لا تعرفون ، فان اكثر الحق فيما تنكرون 125\r\nو اعذروا من لا حجة لكم عليه - و هوانا 126\r\nكدامين حجت را مىتوان عليه حجة اللَّه اقامه نمود 126\r\nالم اعمل فيكم بالثقل الاكبر و اترك فيكم الثقل الاصغر قد ركزت فيكم راية الايمان ، و وقفتكم على حدود الحلال و الحرام ، و البستكم العافية من عدلى و فرشتكم المعروف من قولى و فعلى و اريتكم كرائم الاخلاق من نفسى ، فلا تستعملوا الراى فيما لا يدرك قعره البصر . و لا تتغلغل اليه الفكر 129\r\nدر ميان شما به قرآن عمل كردم و عترت را بوديعت نهادم و پرچم ايمان را در ميان شما نصب و آن را باهتزاز در آوردم 129\r\nو منها : حتى يظن الظان ان الدنيا معقولة على بنى امية تمنحهم درها و توردهم صفوها ، و لا يرفع عن هذه الامة سوطها و لا سيفها ، و كذب الظان لذلك بل هى مجة من لذيذ العيش يتطعمونها برهة ثم يلفظونها جملة 132\r\nخودكامگىهاى خودپرستان هم مانند وجود پليدشان رو به فنا است 132\r\nدلائل عظمت نفس انسانى 136\r\nيكم - دلائل تجرد نفس 136\r\nمقدمه يكم - بيان مختصرى از نظريه اى كه منكر تجرد نفس و استعدادهاى نهفته در آن مىباشد 137\r\nمقدمه دوم - حساسيت نابجا در بارهء اصطلاح تجرد و مجرد و مانند آن 141\r\nمقصود از مجردات حقايقى از همين هستى است با هويتى والاتر 145\r\nدلائل تجريد - يكم - خود داورى 146\r\nدوم - علم حضورى 147\r\nسوم - دريافت زيبائى كلى 149\r\nچهارم - ثبات نفس يا من 150\r\nپنجم - تجريد كليات 152\r\nپنج عنصر مهم در تحليل عمل تجريد 153\r\nيكم - دوم - ارتباط حواس با جزئيات خارجى - عمل تجريد 153\r\nسوم - محصول عمل تجريد 155\r\nچهارم - عامل تجريد 157\r\nپنجم - محل و موضوع كه محصولات تجريد در آن بوجود آمده 158\r\nدليل ششم تجرد نفس - لذائذ روحانى 159\r\nدليل هفتم - احساس برين تكليف 161\r\nدليل هشتم - عروض صور بر نفس بدون پاك شدن صور قبلى 163\r\n","description":"","footnote":"","page_name":" 311 ","page_number":311},
  {"content":"\r\nدليل نهم - افزايش قدرت تفكر براى خلاقيتها 165\r\nدليل دهم - تقويت قواى جسمانى در حيات طبيعى محض 166\r\nدليل يازدهم - تحول معكوس با قواى جسمانى 166\r\nدليل دوازدهم - آزادى و اختيار 166\r\nدليل سيزدهم - امكان دريافت مفهومى از خدا 167\r\nانسانها در برابر مفهوم خدا بر سه گروهند 169\r\nدليل چهاردهم - نظارت نفس بر انديشه و تعقل 172\r\nقسمت دوم - استعدادهاى موجوده در نهاد انسانى كه بوسيله عوامل و انگيزه‌هاى خارجى به فعليت مىرسند 174\r\nيكم - نفى استعدادهاى درونى به انكار هويتهاى متعين در واقعيتها منتهى مىگردد 177\r\nدوم - پديدهء اكتشافات و ابتكارات و اختراعات 179\r\nسوم - بروز منشهاى متنوع مانند منش قضائى - سياسى - هنرى و غيره 180\r\nچهارم - بروز من كه مديريت حيات را به عهده مىگيرد 181\r\nپنجم - آب نمىتواند ميراب خويشتن باشد 183\r\nگمان نمىرود دعوى و مشاجره و اشكال بر سر استعدادهاى مزبور بوده باشد بلكه بحث و نزاع بر سر به فعليت رساندن استعدادهاى كمال معنوى انسان است 183\r\nاستعدادهاى متضاد را چگونه بايد تفسير كرد 184\r\nتوضيح استعدادهاى متضاد 186\r\nعرفان اسلامى 189\r\nتصورات عاميانه در بارهء عرفان 190\r\nمفهومى مشترك از عرفان كه در گذرگاه تاريخ معرفت در جريان بوده است 192\r\nمقدمه اى براى حل معماى حاصل از احساس تضاد فوق 194\r\nحال ، عرفان منفى ، عرفان مثبت 199\r\nعرفان ارباب حال و وجد 200\r\nلذت جوئى از وجد و حال عرفانى جوانه اى است كه پس از قطع شاخه‌هاى خودخواهى در خود طبيعى سر مىكشد 203\r\nبهجت و شكوفائى روح غير از لذت خود طبيعى است 208\r\nنقل عبارات اينشتين و تحليل آن 212\r\nمفهوم واقعى شكوفائى روحى 214\r\nنقل عبارات ابن سينا در باره لذت جوئى 216\r\nنكات برجسته عبارات ابن سينا 217\r\nابن سينا بهجت را به خدا نسبت مىدهد 218\r\nبيان ابن سينا در نمط هشتم 219\r\n","description":"","footnote":"","page_name":" 312 ","page_number":312},
  {"content":"\r\nتحليل عبارات بالا 220\r\nخودپرستى و خودنمائى با بهجت و شكوفائى روح در تكاپوى عرفانى تضاد تباه كننده دارد 221\r\nآيات در نكوهش تكبر و خودپرستى 225\r\nنقل داستان كشتيبان و نحوى از مولوى 227\r\nبجاى پرداختن به افراط در برهم زدن لابلاى خود در جاذبهء كمال قرار بگيريم 234\r\nنظر اسلام در عرفان مثبت 236\r\nروش مثبت راهبرى انسانها 239\r\nآيات مبحث بالا 240\r\nآيات مربوط به تغيير موقعيت انسانها 247\r\nعلل و توضيح آرامش انسان در امور محدود 248\r\nدو انحراف تباه كننده كه بزرگترين و نفوذ ناپذيرترين سد تكامل و رشد آدميان گشته است . خود بزرگ بينى . خود كوچك بينى 250\r\nآيا هدف از عرفان و حقگرائى بهشت مادى است كه خود طبيعى را خواهد نواخت 253\r\nتوضيح آيات نعم بهشتى 254\r\nارزيابى انسان خويشتن را 256\r\nبيان ابن سينا و تحليل آن 256\r\nنقش حقيقت را حقيقت ديدن 257\r\nآيات در عظمت شخصيت انسانى 259\r\nحق و حقيقت و وسيلهء آرايش خود طبيعى 263\r\nيكم - مبانى منفى گرايشهاى عرفانى 270\r\nعرفان امام حسين ( ع ) متجلى در دعاى عرفه 272\r\nمبناى منفى دوم 274\r\nبيان ابن سينا در عرفان 275\r\nنقل عباراتى از افلاطون - مولوى - برتراند راسل 277\r\nمبناى منفى سوم 279\r\nمبناى منفى چهارم 280\r\nعرفان مثبت اسلامى يا مسير انسان كامل 281\r\nمسير حركت سازنده و تكاپوى آگاهانهء انسانها 283\r\nتحقق عرفان مثبت در يك انسان كامل على ( ع ) 286\r\nعرفان مثبت در خطبات على ( ع ) 287\r\nحركت على ( ع ) در راه حق و حقيقت 288\r\nحركت در پرتو خداوندى 290\r\nفريب ندادن خود و فريب نخوردن از كسى 291\r\n","description":"","footnote":"","page_name":" 313 ","page_number":313},
  {"content":"\r\nروياروئى واقعى با خويشتن 296\r\nعمل و عكس العمل 297\r\nاستقلال شخصيت على ( ع ) 298\r\nاشتياق على ( ع ) به لقاء اللَّه 299\r\nقدرت فوق العادهء عرفان مثبت 299\r\nدنيا از ديدگاه انسان كامل 300\r\nانسان كامل در موقعيت زمامدارى 302\r\n","description":"","footnote":"","page_name":" 314 ","page_number":314},
  {"content":"\r\n\r\nفهرست آيات\r\nصفحه سوره آيه\r\n44 سنريهم آياتنا فى الافاق و فى انفسهم فصلت 52\r\n61 هو الذى بعث فى الاميين رسولا منهم يتلوا عليهم آياته و يزكيهم و يعلمهم الكتاب و الحكمة الجمعة 2\r\n62 يا ايتها النفس المطمئنة ارجعى الى ربك راضية مرضية الفجر 28\r\n67 و يسئلونك عن الروح قل الروح من امر ربى الاسراء 85\r\n67 و نفخت فيه من روحى الحجر 29\r\n68 قد افلح من زكاها و قد خاب من دساها الشمس 9\r\n84 قد جائكم من اللَّه نور و كتاب مبين المائدة 15\r\n85 يا ايها الذين آمنوا ان تتقوا اللَّه يجعل لكم فرقانا انفال 29\r\n85 و الذين جاهدوا فينا لنهدينهم سبلنا عنكبوت 69\r\n85 كما ارسلنا فيكم رسولا منكم يتلوا عليكم آياتنا و يزكيكم بقره 151\r\n90 انا للَّه و انا اليه راجعون بقره 156\r\n94 الا بذكر اللَّه تطمئن القلوب الرعد 28\r\n95 يعلمون ظاهرا من الحياة الدنيا الروم 7\r\n97 يا حسرة على العباد ما يأتيهم من رسول الا كانوا به يستهزؤن يس 30\r\n107 هو الذى انزل عليك الكتاب منه آيات محكمات هن ام الكتاب و اخر متشابهات فاما الذين فى قلوبهم زيغ فيتبعون ما تشابه منه ابتغاء الفتنة و ابتغاء تأويله و لا يعلم تأويله الا اللَّه و الراسخون فى العلم يقولون آمنا به كل من عند ربنا و ما يذكر الا أولو الباب آل عمران 7\r\n107 و جاء ربك و الملك صفا صفا الفجر 22\r\n116 و لو اتبع الحق اهوائهم لفسدت السماوات و الارض و من فيهن مؤمنون 71\r\n117 فمن يعمل مثقال ذرة خيرا يره و من يعمل مثقال ذرة شرا يره الزلزله 8 - 7\r\n118 و رحمتى وسعت كل شيئى اعراف 7\r\n","description":"","footnote":"","page_name":" 315 ","page_number":315},
  {"content":"\r\n122 فاين تذهبون ان هو الا ذكر للعالمين التكوير 27 - 26\r\n122 و انى تؤفكون انعام 95\r\n123 كل نفس ذائقة الموت ثم الينا ترجعون آل عمران 185\r\n124 انك ميت و انهم ميتون زمر 30\r\n125 و لا تقولوا لمن يقتل فى سبيل اللَّه اموات بل احياء و لكن لا تشعرون البقرة 154\r\n134 يعلمون ظاهرا من الحياة الدنيا الروم 7\r\n169 ما خلقت هذا باطلا آل عمران 190\r\n192 و ما خلقت الجن و الانس الا ليعبدون الذاريات 56\r\n201 و نحن اقرب اليه من حبل الوريد ق 16\r\n206 الا ان اولياء اللَّه لا خوف عليهم و لا هم يحزنون يونس 62\r\n208 و انزل لكم من السماء ماء فانبتنا به حدائق ذات بهجة النمل 60\r\n225 و قال موسى انى عذت بربى و ربم من كل متكبر عافر 27\r\n225 تلك الدار الاخرة نجعلها للذين لا يريدون علوا فى الارض قصص 83\r\n235 فطرة اللَّه التي فطر الناس عليها الروم 30\r\n236 ان النفس لامارة بالسوء الا ما رحم ربى ك 53\r\n237 ربنا ما خلقت هذا باطلا آل عمران 190\r\n239 و علم آدم الاسماء كلها بقره 31\r\n240 و اذ قلنا للملائكة اسجدوا لادم فسجدوا الا ابليس بقره 34\r\n240 و اذ قال ربك للملائكة انى جاعل فى الارض خليفة بقره 30\r\n240 و اقيموا الصلاة بقره 43\r\n240 فمن يرجوا لقاء ربه فليعمل عملا صالحا و لا يشرك بعبادة ربه احدا كهف 110\r\n240 و هو الذى يقبل التوبة عن عباده الشورى 25\r\n240 فمن تبع هداى فلا خوف عليهم و لا هم يحزنون بقره 38\r\n241 ما ننسخ من آية او ننسها نأت بخير منها او مثلها بقره 106\r\n241 و ما تقدموا لانفسكم من خير تجدوه عند اللَّه بقره 110\r\n241 فاينما تولوا فثم وجه اللَّه بقره 115\r\n241 كما ارسلنا فيكم رسولا منكم يتلوا عليكم آياتنا و يزكيكم و يعلمكم الكتاب و الحكمة بقره 151\r\n241 صبغة اللَّه و من احسن من اللَّه صبغة بقره 138\r\n242 و كذلك جعلناكم امة وسطا لتكونوا شهداء على الناس و يكون الرسول عليكم شهيدا بقره 143\r\n","description":"","footnote":"","page_name":" 316 ","page_number":316},
  {"content":"\r\n242 و لكل وجهة هو موليها فاستبقوا الخيرات بقره 148\r\n242 فاذكرونى اذكركم بقره 152\r\n242 و لنبلونكم بشىء من الخوف و الجوع و نقص من الاموال و الانفس و الثمرات و بشر الصابرين . الذين اذا اصابتهم مصيبة قالوا انا للَّه و انا اليه راجعون اولئك عليهم صلوات من ربهم و رحمة و اولئك هم المهتدون بقره 157 - 155\r\n243 و الذين آمنوا اشد حبا للَّه بقره 166\r\n243 و ليؤمنوا بى لعلهم يرشدون بقره 165\r\n243 و اذا سألك عبادى عنى فانى قريب اجيب دعوة الداع اذا دعان بقره 186\r\n243 و عسى ان تكرهوا شيئا و هو خير لكم بقره 216\r\n243 و عسى ان تحبوا شيئا و هو شر لكم بقره 225\r\n243 لا يؤاخذكم اللَّه باللغو فى ايمانكم و لكن يؤاخذكم بما كسبت قلوبكم بقره 257\r\n244 اللَّه ولى الذين آمنوا يخرجهم من الظلمات الى النور بقره 257\r\n244 ربنا لا تزغ قلوبنا بعد اذ هديتنا و هب لنا من لدنك رحمة انك انت الوهاب آل عمران 8\r\n244 و على اللَّه فليتوكل المؤمنون آل عمران 160\r\n244 ان الذين توفاهم الملائكه ظالمى انفسهم قالوا فيم كنتم قالوا كنا مستضعفين فى الارض قالوا الم تكن ارض اللَّه واسعة فتهاجروا فيها فأولئك مأواهم جهنم و سائت مصيرا النساء 97\r\n245 يا ايها الذين آمنوا عليكم انفسكم لا يضركم من ضل اذا اهتديتم المائدة 105\r\n245 قد جائكم بصائر من ربكم فمن ابصر فلنفسه و من عمى فعليها انعام 104\r\n245 فقد جائكم بينة من ربكم و هدى و رحمة انعام 157\r\n245 من جاء بالحسنة فله عشر امثالها و من جاء بالسيئة فلا يجزى الا مثلها و هم لا يظلمون انعام 160\r\n246 و رحمتى وسعت كل شيئى الاعراف 156\r\n246 اولم ينظروا فى ملكوت السماوات و الارض الاعراف 185\r\n246 يا ايها الذين آمنوا ان تتقوا اللَّه يجعل لكم فرقانا الانفال 29\r\n246 و يحق اللَّه الحق بكلماته يونس 82\r\n247 ان اللَّه لا يغير ما بقوم حتى يغيروا ما بانفسهم الرعد 11\r\n247 الذين آمنوا و تطمئن قلوبهم بذكر اللَّه الا بذكر اللَّه تطمئن القلوب الرعد 28\r\n","description":"","footnote":"","page_name":" 317 ","page_number":317},
  {"content":"\r\nالى ربك منتهاها الرعد 28\r\n253 يوم تبدل الارض غير الارض و السماوات و برزوا للَّه الواحد القهار ابراهيم 48\r\n253 لا يرون فيها شمسا و لا زمهريرا الدهر 13\r\n253 و يوم يحشرهم كان لم يلبثوا الا ساعة من النهار يونس 45\r\n254 و سقاهم ربهم شرابا طهورا الانسان 21\r\n254 مثل الجنة التي وعد المتقون الرعد 35\r\n255 فلا تعلم نفس ما اخفى لهم من قرة اعين السجده 17\r\n255 فمن كان يرجوا لقاء ربه فليعمل عملا صالحا و لا يشرك بعبادة ربه احدا الكهف 110\r\n259 و نفخت فيه من روحى الحجر 29\r\n260 انى جاعل فى الارض خليفة البقرة 30\r\n260 و علم آدم الاسماء كلها البقرة 31\r\n260 او لم ينظروا فى ملكوت السماوات و الارض الاعراف 185\r\n260 و يسئلونك عن الروح قل الروح من امر ربى الاسراء 85\r\n364 و هو معكم اينما كنتم الحديد 4\r\n265 و نحن اقرب اليه من حبل الوريد ق 16\r\n280 سنريهم آياتنا فى الافاق و فى انفسهم فصلت 53\r\n283 و يحيى من حى عن بينة الانفال 42\r\n283 ان صلوتى و نسكى و محياى و مماتى للَّه رب العالمين الانعام 162\r\n289 و لقد كرمنا بنى آدم الاسراء 70\r\n289 فتبارك اللَّه احسن الخالقين المؤمنون 14\r\n295 كل نفس بما كسبت رهينة المدثر 38\r\n295 يخادعون اللَّه و الذين آمنوا و ما يخدعون الا انفسهم و ما يشعرون البقرة 9\r\n295 فى قلوبهم مرض فزادهم اللَّه مرضا و لهم عذاب اليم البقرة 10\r\n297 و ان ليس للانسان الا ما سعى و ان سعيه سوف يرى النجم 39\r\n","description":"","footnote":"","page_name":" 318 ","page_number":318},
  {"content":"\r\n\r\nفهرست روايات\r\nمن اصبح و لم يهتم بامور المسلمين فليس بمسلم 16\r\nالطرق الى اللَّه بعدد انفاس الخلايق 70\r\nالحق مع على و على مع الحق 126\r\nانى تارك فيكم الثقلين كتاب اللَّه و عترتى ما ان تمسكتم بهما لن تضلوا ابدا 130\r\nرب زدنى تحيرا 169\r\nما عبدتك خوفا من نارك و لا طمعا فى جنتك بل وجدتك اهلا للعبادة فعبدتك 203\r\nفيها ما لا اذن سمعت و لا عين رأت 253\r\nالناس نيام فاذا ماتوا انتبهوا 282\r\nما آمن بى من بات شبعانا و جاره المسلم جائع 284\r\nالخلق كلهم عيال اللَّه و احبهم اليه انفعهم لهم 284\r\nمن حفر بئرا لاخيه فقد وقع فيه 295\r\n","description":"","footnote":"","page_name":" 319 ","page_number":319},
  {"content":"\r\n\r\nفهرست اعلام\r\nآ\r\nآبلارد 156\r\nآتيلا 23\r\nآدم ( ع ) 240 - 239 - 224\r\nآلبر كامو 174\r\nآناستاس 184\r\nآى - ا - اوپارين 140 - 139\r\nالف\r\nابراهيم ( ع ) 266\r\nابن عرابى 108\r\nابن سينا . حسين بن عبد اللَّه 193 - 168 - 160 - 148 - 80 - 64 - 20 - 19 - 219 - 218 - 217 - 216 - 212 - 202 - 201 - 199 - 275 - 266 - 259 - 256 - 221 - 220\r\nابن عباس 260\r\nابن مالك 229\r\nابن مسعود 260\r\nابن هيثم 261 - 168\r\nابو الوفا بوزجانى 168\r\nابو بصير 125\r\nادگارپش 142\r\nاديسون 165\r\nارسطو 141 - 140\r\nارنست راترفور 261\r\nاسپينوزا 214 - 212\r\nافلاطون 276 - 264 - 221 - 210 - 150 - 77\r\nاقبال لاهورى 111\r\nاكهارت 276\r\nالكسيس كارل 223\r\nامام حسين بن على ( ع ) 273 - 272\r\nامام صادق ( ع ) 125\r\nانصارى - خواجه عبد اللَّه 62\r\nانگلس 141\r\nاينشتين - آلبرت 212 - 168\r\nب\r\nبالزاك 263 - 226\r\nبايزيد بسطامى 109\r\nالبتانى - محمد بن جابر 261 - 168\r\nبرتراند راسل 277 - 250 - 218\r\nبركلى 157 - 156\r\nبهمنيار 64\r\nبيرونى - ابو ريحان 168\r\nبنى طرفى - هاشم 139\r\nپ\r\nپىير روسو 57\r\n","description":"","footnote":"","page_name":" 320 ","page_number":320},
  {"content":"\r\nت\r\nتولستوى 88\r\nتوماس هابس 184 - 29\r\nتهامى - ابو الحسن 282\r\nتيمور 184 - 23\r\nث\r\nثلاثى - محسن 31\r\nج\r\nجنيد بغدادى 71 - 70\r\nجامى - عبد الرحمن 271 - 71 - 70\r\nجبائى 260\r\nجبران خليل جبران 127 - 174\r\nجزائرى - سيد نعمت اللَّه 201\r\nچ\r\nچاپلين 48\r\nچنگيز 184 - 23\r\nح\r\nحافظ 42 - 210 - 213 - 226 - 252\r\nحسين بن احمد 125\r\nحسين بن منصور حلاج 71 - 70\r\nخ\r\nخوارزمى - شيخ موسى 168\r\nخوشدل - گيتى 89\r\nد\r\nدريا بندرى - نجف 278\r\nدريش 141\r\nدكارت 81\r\nدموكريتوس 212 - 214\r\nدوان شولتس 89\r\nدوركيم 21\r\nدهخدا - على اكبر 108\r\nديويد هيوم 277\r\nدايبر پروفسور 21\r\nر\r\nر اينكه 141\r\nس\r\nسارتر - ژان پل 174\r\nسالكى - فريدون 212\r\nسبزوارى - حاج ملا هادى 206\r\nسحابى استرآبادى 46 - 50\r\nسزار بورژيا 184\r\nسعدى - شاعر 50 - 194 - 205 - 252 - 273 - 279\r\nسليمان ( ع ) 90\r\nسيبويه 229\r\nسيوطى - جلال الدين 229\r\nش\r\nشبسترى - شيخ محمود 62 - 149\r\nشرودينگر 168 - 139\r\nشيخ بهائى 280\r\nشيخ طوسى 125\r\nشيطان 224\r\nص\r\nصدر المتألهين 64 - 65 - 67\r\nط\r\nطبرسى 125\r\n","description":"","footnote":"","page_name":" 321 ","page_number":321},
  {"content":"\r\nطوسى - خواجه نصير الدين 147 - 159 - 163\r\nع\r\nعبد الرحمن بن عوف 128\r\nعبد اللَّه بن سبا 124\r\nعراقى - فخر الدين 280\r\nعسكرى - سيد مرتضى 124\r\nعطار - فريد الدين 264\r\nعلامه طباطبائى - سيد محمد حسين 108\r\nف\r\nفرانسيس اسيسى 212 - 214\r\nفروغى - محمد على 277\r\nفرويد 21 - 226\r\nفيض كاشانى 205\r\nفيليسين شاله 179\r\nق\r\nقاسم بن محمد 125\r\nك\r\nكانت 162\r\nكپلر 168\r\nكرين برينتون 30 - 31\r\nكلود برنار 172\r\nكومپتون 168\r\nگ\r\nگاليگولا 23\r\nگوته 226\r\nل\r\nلائوتسه 29 - 43 - 279 - 293\r\nليلى 223\r\nم\r\nماكس پلانك 168\r\nماكياولى 217 - 184 - 29\r\nمالك اشتر 106\r\nماير 21 - 51 - 176\r\nمجلسى 125\r\nمجنون عامرى 222\r\nمحمد ( ص ) پيامبر اكرم 8 - 77 - 84 - 85 - 122 - 123 - 124 - 126 - 128 - 130 - 131 - 169 - 290\r\nمحمد بن زكريا رازى 168 - 261\r\nمحمد بن يعقوب كلينى 125\r\nمفيد 125\r\nمونتسكيو 184\r\nمنتصرى 218\r\nمندليف 261\r\nمنصور حلاج 109\r\nموسولينى 218 - 217\r\nمولوى - جلال الدين محمد 19 - 20 - 27 29 - 36 - 37 - 42 - 48 - 50 - 53 - 57 113 - 181 - 192 - 194 - 207 - 213 218 - 223 - 225 - 226 - 257 - 261 262 - 263 - 264 - 275 - 277\r\nمهدوى 179\r\nموسى ( ع ) 201 - 225\r\nن\r\nناپلئون بناپارت 23\r\nنجم الدين كبرى 271\r\nنراقى - محمد مهدى 161 - 163\r\nنرون 23 - 184 - 258\r\nنظامى گنجوى 279\r\nنيلز بوهر 29 - 43 - 279 - 293\r\n","description":"","footnote":"","page_name":" 322 ","page_number":322},
  {"content":"\r\nو\r\nوان اس - پرفسور 21\r\nوايت 250\r\nو ايتهد - الفرد نورث 168\r\nوحدت كرمانشاهى 221\r\nويليام بليك 278\r\nه\r\nهاشمى خوئى 125\r\nهراكليتوس 151\r\nهگل 150\r\nهمام 206 - 13\r\nهولگرهيدن 165\r\nهيتلر 258\r\nى\r\nيزيد بن معاويه 272\r\nيونس بن ظبيان 125\r\n","description":"","footnote":"","page_name":" 323 ","page_number":323},
  {"content":"\r\n\r\nفهرست مآخذ\r\nقرآن كريم\r\nاخلاق ناصرى خواجه نصير الدين طوسى\r\nالاسفار الاربعه صدر المتألهين - الخرء الثاني - مجلد هشتم تهران\r\nالاشارات و التنبيهات حسين بن عبد اللَّه بن سينا\r\nتفسير نهج البلاغه هاشمى خوئى جلد 6\r\nتوضيح و بررسى مصاحبه برتراند راسل وايت - مؤلف\r\nجهانى كه من مىبينم برتراند راسل ترجمه منتصرى\r\nخمسه نظامى گنجوى\r\nدعاى عرفه امام حسين بن على ( ع )\r\nديوان اقبال لاهورى\r\nديوان حافظ شيرازى\r\nديوان سعدى شيرازى\r\nديوان شمس جلال الدين محمد مولوى\r\nديوان فيض كاشانى\r\nروانشناسى كمال دوان شولتس - ترجمه گيتى خوشدل\r\nديوان وحدت كرمانشاهى\r\nسبحة الابرار عبد الرحمن جامى\r\nسفينة البحار محدث قمى\r\nسير حكمت در اروپا محمد على فروغى جلد يكم - دوم\r\nشناخت روشهاى علوم فيليسين شاله - ترجمه مهدوى\r\nعرفان و منطق برتراند راسل - ترجمه دريا بندرى\r\nقدرت برتراند راسل - ترجمه منتصرى\r\nكالبد شكافى چهار انقلاب كرين برينتون - ترجمه محسن ثلاثى\r\nگلشن راز شيخ محمود شبسترى\r\nلسان العرب جلد 2 ابى منظور\r\nلغت نامه على اكبر دهخدا ماده ش\r\nمثنوى معنوى جلال الدين محمد مولوى\r\nنفحات الانس عبد الرحمن جامى\r\n","description":"","footnote":"","page_name":" 324 ","page_number":324},
  {"content":"\r\n\r\nفهرست قبايل\r\nبنى اميه 136 - 132 - 9 - 6 - 3\r\n\r\nفهرست مكانها\r\nحبشه 217\r\nدهلىنو 20\r\nمشهد 271\r\nنينوا 272\r\n\r\n","description":"","footnote":"","page_name":" 325 ","page_number":325}
  ]