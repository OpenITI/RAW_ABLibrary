[
  {"content":"\r\n\r\nالفقه الاسلامى\r\nاحكام عمومى عقود وقراردادها\r\nآية الله العظمى سيد محمد تقى مدرسى\r\nترجمه\r\nسيد ياسر قزوينى حائرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nالفقه الاسلامى : احكام عمومى عقود قراردادها / محمدتقى مدرسى ؛ مترجم سيد ياسر قزوينى حائرى . - قم : محبان الحسين عليه السلام 1378 .\r\n196 ص .\r\n9 - 016 - 427 - 964 : isbn\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . عقود وايقاعات ( فقه ) . 2 . معاملات ( فقه ) . 3 . فقه جعفرى - قرن 14 . الف . قزوينى ، حائرى ، ياسر ، 1360 - ، مترجم . ب . عنوان .\r\n3041 و 4 م / 190 bp\r\n372 / 297\r\n1384\r\nكتابخانه ملى ايران\r\n20117 - 84 م\r\nانتشارات محبان الحسين\r\nاحكام عمومى عقود وقراردادها\r\nحضرت آية الله العظمى سيد محمدتقي مدرسي\r\nمترجم : سيد ياسر قزوينى\r\nناشر : انتشارات محبان الحسين عليه السلام\r\nچاپ اول : بها 1385 - 3000 نسخه\r\nقيمت : 7000 ريال\r\nآدرس : قم - خيابان انقلاب - كوچه شماره 5 - پلاك 47\r\nمركز پخش : تهران - خيابان ناصر خسرو - كوچهء حاج نايب\r\nتلفن 33907181 - همراه 09126502080\r\nشابك : 9 - 016 - 427 - 964\r\n9 - 016 - 427 - 964 - isbn\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار\r\nالحمد للَّه‌ربّ العالمين ، وصلّى اللَّه على محمّد وآله الهداة الميامين .\r\nفقه اسلامى سرچشمهء زلالى است كه توانايى سيراب كردن نسلهاى متوالى پس‌از خود را دارد . نسلهايى كه نياز آنها به مفاهيم فقهى و احكام آن ، با گذشت زمان ، مضاعف و پيچيده‌تر مىشود .\r\nحقيقت مفاهيم فقهى مبتنى بر وحى و عقل ، در رويارويى با تمام چالشها و پرسشها موفّق خواهد بود ، چه ، اين مفاهيم بر كتاب الهى و سنّت پيامبر اكرم صلى الله عليه و آله و اهل‌بيت گراميشان عليهم السلام استوارند ، و كتاب الهى و روايات پيامبر و اهل‌بيت عليهم السلام نيز در طول زمان ، بر هر فرهنگ ، تفكّر و قانونى چيره‌اند .\r\nهر چند با تغيير نيازمنديهاى مردم در طول زمان ، بهره‌گيرى ما از فقه اسلام نيز تغيير مىيابد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو از آنجا كه قراردادها « 1 » موجب تنظيم روابط مردم و همچنين موجب ايجاد پيوندهاى تجارى و روابط هميارانه ميان مردم مىشوند ، فقه قراردادها ( فقه العقود ) يكى از برجسته‌ترين نيازمنديهاى انسان را پاسخ مىدهد ، و امروزه نياز به بهره‌مندى بيشتر از منابع فقهى دراين باب بيش از پيش احساس مىشود .\r\nاز همين رو بر آن شديم تا با استعانت از خداوند متعال ، با هميارى برادران بخش فرهنگى دفتر ، و با استفاده از روش پيشين خود در يادآور شدن برخى منابع و حكمتها ، رساله‌اى در باب احكام عمومى عقود و قراردادها ( فقه العقود - اصول عامه ) به نگارش درآوريم . از خداوند متعال خواستاريم تا اين رساله را براى مؤمنان سودبخش و عمل به آن را مجزى ، گرداند .\r\nمحمّدتقى مدرّسى\r\n25 / 12 / 1423 ه - تهران\r\n\r\n\r\n","description":"","footnote":"\r\n( 1 ) - برخى ، واژهء « عقود » را در زبان فارسى به « قراردادها » برگردان كرده و ايندو مفهوم را مترادف‌گرفته‌اند ما نيز در برگردان اين نوشتار ايندو واژه را مترادف و با توجّه به فراخور حال از هر دو استفاده كرده‌ايم - مترجم .\r\n","page_name":" 8 ","page_number":8},
  {"content":"\r\n\r\n\r\nمقدّمه\r\nسخن امام صادق عليه السلام در باب فعّاليّتهاى اقتصادى\r\nدر كتب روايى ، حديث مفصّلى « 1 » از امام صادق عليه السلام پيرامون فعّاليّت اقتصادى و گونه‌هاى مختلف آن و كسبهاى جايز و حرام ، روايت شده است .\r\nدراين حديث منبع درآمد به چهارگونه تقسيم مىشود :\r\n1 - ولايت ( استخدام و كار در حكومت ) .\r\n2 - تجارت ( يا فرايند مبادلهء كالا ) .\r\n3 - صنعت .\r\n4 - اجاره و كارمزدى ( يا فروش خدمات ) .\r\nاز آن رو كه اين حديث پايه‌هاى فعّاليّت اقتصادى و احكام منابع درآمد\r\n\r\n\r\n","description":"","footnote":"\r\n( 1 ) - اين روايت در منابع زير نقل شده است : تحف العقول عن آل الرسول از شيخ ابى محمّد الحسن بن علىبن الحسين بن شعبه الحرّانى . وسائل الشّيعة ، حرّ عاملى ( كتاب التّجارة ) ، بحار الانوار نوشتهء علّامه مجلسى ( كتاب العقود والايقاعات ) .\r\n","page_name":" 9 ","page_number":9},
  {"content":"\r\n\r\nرا روشن مىسازد ، در آغاز ، متن حديث را آورده و سپس احكام شرعى را از آن استخراج مىكنيم .\r\nمنابع درآمد :\r\nاوّلين امرى كه امام عليه السلام دراين حديث يادآور مىشوند ، اشاره به گونه‌هاى جايز و حرام كسب مىباشد . اين امر نشان مىدهد كه شريعت ، عرصهء اقتصاد را واننهاده ، بلكه قانونهايى را براى آن قرار داده است .\r\nامام عليه السلام در پاسخ پرسشى در باب معيشت مردم ، اين گونه مىفرمايند :\r\n« جميع المعائش كلّها من وجوه المعاملات فيما بينهم ممّا يكون لهم فيه المكاسب أربع جهات ، ويكون منها حلال من جهة ، حرام من جهة .\r\nفأوّل هذه الجهات الأربعة : الولاية ، ثمّ التجارة ، ثمّ الصناعات تكون حلالًا من جهة حراماً من جهة ، ثمّ الإجارات .\r\nوالفرض من اللَّه تعالى على العباد في هذه المعاملات ، الدخول في جهات الحلال ، والعمل بذلك الحلال منها ، واجتناب جهات الحرام منها » .\r\n« تمام شيوه‌هاى امرار معاش و گونه‌هاى معاملات ميان مردم كه درآمد زا هستند ، چهار نوعند ، كه برخى از آنها از جهتى حلال ، و از جهتى ديگر حرام مىباشد .\r\nپس نخستين گونه از آن چهار نوع ، ولايت ( كارمندى حكومت ) ، دوّمين آنها تجارت و سومين آنها صنايع مىباشند كه به حلال و حرام تقسيم مىشوند و در آخر اجاره‌ها ( يا فروش خدمات ) قرار دارند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nدستور خداوند به بندگان دربارهء اين معاملات ، وارد شدن در گونه‌هاى حلال ، و فعّاليّت در گونه‌هاى حلالِ معاملات و دورى گزيدن از گونه‌هاى حرام آنها مىباشد . »\r\nكارگزارى حاكمان عادل و كارگزارى حاكمان ظالم\r\nسپس امام عليه السلام حكم شرع را در باب كار در حكومت ، تبيين مىكنند .\r\nبدين صورت كه اگر حكومت عادل باشد ، كارگزارى آن جايز ، و بر كارگزار واجب است كه از دستورات حاكم عادل اطاعت و از محدودهء قانونهاى او تجاوز نكند . امّا در صورتى كه حكومت ظالمانه باشد ، كار در آن به مثابهء يارى ظلم تلقّى مىشود .\r\nامام عليه السلام مىفرمايند :\r\n« فإحدى الجهتين من الولاية : ولاية ولاة العدل الذين أمر اللَّه بولايتهم على النّاس ، والجهة الاخرى : ولاية ولاة الجور .\r\nفوجه الحلال من الولاية ، ولاية الوالي العادل وولاية ولاته بجهة ما أمر به الوالي العادل بلا زيادة ولا نقصان ، فالولاية له ، والعمل معه\r\n، ومعونته ، وتقويته حلال محلّل .\r\nوأمّا وجه الحرام من الولاية ، فولاية الوالي الجائر ، وولاية ولاته\r\n، فالعمل لهم ، والكسب معهم بجهة الولاية لهم حرام محرّمٌ مُعذّبٌ فاعل ذلك على قليل من فعله أو كثير ؛ لأنّ كلّ شيء من جهة المعونة له معصية كبيرة من الكبائر ؛ وذلك أنّ في ولاية الوالي الجائر دروس الحقّ كلّه ، فلذلك حرّم العمل معهم ومعونتهم والكسب معهم ، إلّابجهة\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nالضرورة نظير الضرورة إلى الدم والميتة » .\r\n« يكى از دو گونهء ولايت : كارمندى واليان عادلى مىباشد كه خداوند به ولايت ايشان بر مردم امر كرده است ، و گونهء دوّم : خدمتگزارى واليان ظالم مىباشد .\r\nپس گونهء حلالِ كارمندى ، كارمندى حاكم عادل و كارمندى واليان او در همان جهتى كه حاكم عادل فرمان داده ، بدون كم و كاست ، مىباشد . پس خدمتگزارى و يارى و همكارى با او و همچنين تقويت او حلال است .\r\nامّا گونهء حرام ولايت [ و كارگزارى 
  ] ، ولايت [ و خدمتگزارى 
  ] حاكم ظالم ، و كارمندى واليان او مىباشد ، پس كار براى ايشان و كسب درآمد با ايشان ، از آن سو كه قبول ولايت ايشان به شمار مىرود ، حرام خواهد بود ، و فاعلان اين گونه كارها ، چه كم و چه زياد باشد كيفر خواهند شد ، چرا كه هر كمكى كه به مثابهء يارى رساندن به حاكم ظالم باشد ، گناهى بزرگ و از گناهان كبيره به شمار مىرود ، و آن بدان خاطر است كه در ولايت حاكم ظالم نابودى تمام حق نهفته است . پس از آن رواست كه كارپردازى با ايشان و يارى رساندن به آنها و كسب درآمد با ايشان ، مگر در صورت وجود ضرورتى نظير ضرورت استفاده از خون و مردار در حالت اضطرار ، حرام شده است . »\r\nتجارت حلال و تجارت حرام\r\nسپس امام عليه السلام مرزهاى تجارت را از منظر شريعت تبيين مىكنند ، و بيان مىدارند كه تجارت حلال ، تجارتى است كه براى جامعه سود و منفعت به همراه آورد ، و تجارت حرام ، تجارتى است كه به مردم آسيب\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمىرساند و زندگى ايشان را به تباهى مىكشاند .\r\nامام عليه السلام مىفرمايند :\r\n« وأمّا تفسير التجارات في جميع البيوع ، ووجوه الحلال من وجه التجارات التي يجوز للبائع أن يبيع ممّا لا يجوز له ، وكذلك المشتري الذي يجوز له شراؤه ممّا لا يجوز له .\r\nفكلّ مأمور به ممّا هو غذاء للعباد وقوامهم به في امورهم في وجوه الصلاح الذي لا يقيمهم غيره ، ممّا يأكلون ويشربون ويلبسون وينكحون ويملكون ويستعملون من جميع المنافع التي لا يقيمهم غيرها ، وكلّ شيء يكون لهم فيه الصلاح من جهة من الجهات ، فهذا كلّه حلال بيعه وشراؤه وإمساكه واستعماله وهبته وعاريته .\r\nوأمّا وجوه الحرام من البيع والشراء ، فكلّ أمر يكون فيه الفساد ممّا هو منهي عنه من جهة أكله أو شربه أو كسبه أو ملكه أو إمساكه أو هبته أو عاريته ، أو شيء يكون فيه وجه من وجوه الفساد ، نظير البيع بالربا ، أو البيع للميتة ، أو الدم ، أو لحم الخنزير ، أو لحوم السباع من صنوف سباع الوحش والطير ، أو جلودها ، أو الخمر أو شيء من وجوه النجس ، فهذا كلّه حرام ومحرّم ؛ لأنّ ذلك كلّه منهي عن أكله وشربه ولبسه وملكه وإمساكه والتقلّب فيه ، فجميع تقلّبه في ذلك حرام .\r\nوكذلك كلّ بيع ملهوّ به ، وكلّ منهيّ عنه ممّا يتقرّب به لغير اللَّه أو يقوى به الكفر والشرك من جميع وجوه المعاصي ، أو باب يوهن به الحقّ فهو حرام بيعه وشراؤه وإمساكه وملكه وهبته وعاريته و جميع التقلّب فيه ، إلّافي حال تدعو الضرورة فيه إلى ذلك .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n« وامّا [ دربارهء 
  ] تبيين تجارتها ، در تمام گونه‌هاى داد و ستد ، و انواع حلال آن ، و انواع تجارتهايى كه براى فروشنده جايز و يا جايز نيست ، و همچنين آنچه براى مشترى جايز است و آنچه براى او جايز نيست : تمام چيزهايى كه بدانها فرمان رسيده ، هر آنچه خوراك مردم و مايهء قوامِ كارِ ( زيستن ) ايشان در راههاى درست است ، و بىآن برپا نمانند ، آنچه مىخورند و مىآشامند و مىپوشند و نكاح مىكنند و مالك مىشوند و به كار مىبرند كه مِلكِ ايشان است و به كار بردنش از جهت تمام منافعى كه بر ايشان دارد و بدون آن پايدار نمىمانند ، و هرچه به هر جهتى از جهات به صلاحشان باشد ، جملگى خريد و فروش و نگهدارى و به كار بردن و بخشيدن و عاريه دادنِ همهء اينها حلال است .\r\nامّا گونه‌هاى حرام داد و ستد عبارتنداز : هرچه در آن فساد است و از آن ، از لحاظ خوردن يا آشاميدن يا كسب يا مالكيّت يا نگهدارى يا بخشيدن يا عاريه دادنش نهى شده ، يا چيزى كه وجه فسادى در آن وجود دارد ، چون فروش به ربا ، يا فروش مردار يا خون يا گوشت خوك يا فروش گوشت درندگان از انواع درندگان يا پرندگان وحشى ، يا پوستشان ، يا فروش مِىْ و يا چيزى از انواع نجس ، همهء اينها حرام ، و [ از سوى خداوند 
  ] تحريم شده است ، زيرا از خوردن و نوشيدن و پوشيدن و مالك شدن و نگهداشتن و تصرّف در آنها ، نهى شده است ، پس هرگونه تصرّف در آنها حرام است .\r\nو همچنين فروش هرچه بدان به جهت لهو بازى كنند و هرچه از آن نهى شده ، يا هرگونه معصيتى كه به وسيلهء آنها به غير خدا نزديكى جويند يا كفر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو شرك بدان نيرو گيرد ، يا امورى كه حق بدان سست شود ، جملگى فروش و خريد و نگهداشتن و مالك شدن و بخشيدن و عاريه دادن و هرگونه تصرّف در آنها مگر در حالى كه « ضرورت و » ناچارى بدان فراخواند ، حرام است . »\r\nاجارهء حلال و اجارهء حرام\r\nامام عليه السلام در فراز بعدى ، اجاره و كارمزديهاى سودبخش براى بندگان را حلال و اجاره و كارمزديهاى زيان آور را ناروا و حرام برمىشمرند .\r\nهمچنين امكان دارد اجاره و كارمزديها به امور ناروا و حرام مرتبط باشند ، كه دراين صورت نيز حرام مىباشند . مثلًا اجير شدن و يا كرايه دادن اتومبيل براى حمل مُسكِرات از آن جمله‌اند . امّا از سوى ديگر كارمزدى ، و يا كرايه دادن وسايل ، در مقام ارائهء خدمات حلال براى مردم ، روا و حلال مىباشد .\r\nامام عليه السلام مىفرمايند :\r\n« وأمّا تفسير الإجارات ، فإجارة الإنسان نفسه ، أو ما يملكه ، أو يلي أمره من قرابته أو دابّته أو ثوبه بوجه الحلال من جهات الإجارات ، أو يؤجّر نفسه أو داره أو أرضه ، أو شيئاً يملكه فيما ينتفع به من وجوه المنافع ، أو العمل بنفسه وولده ومملوكه أو أجيره من غير أن يكون وكيلًا للوالي ، أو والياً للوالي ، فلا بأس أن يكون أجيراً يؤجّر نفسه أو ولده أو قرابته أو ملكه أو وكيله في إجارته ؛ لأنّهم وكلاء الأجير من عنده ليس هم بولاة الوالي ، نظير الحمّال الذي يحمل شيئاً بشيء معلوم\r\n،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفيحمل ذلك الشيء الذي يجوز له حمله بنفسه أو بملكه أو دابته ، أو يؤجّر نفسه في عمل يعمل ذلك العمل بنفسه حلال لمن كان من النّاس ملكاً أو سوقة ، أو كافراً أو مؤمناً ، فحلال إجارته ، و حلال كسبه من هذه الوجوه .\r\nوأمّا وجوه الحرام من وجوه الإجارة ، نظير أن يواجر نفسه على حمل ما يحرم عليه أكله أو شربه أو لبسه ، أو يواجر نفسه في صنعة ذلك الشيء أو حفظه ، أو يواجر نفسه في هدم المساجد ضراراً أو قتل النفس به غير حلّ ، أو عمل التصاوير والأصنام والمزامير والبرابط والخمر والخنازير والميتة والدم ، أو شيء من وجوه الفساد الذي كان محرّماً عليه من غير جهة الإجارة فيه ، وكلُّ أمر منهيّ عنه من جهة من الجهات ، فمحرّم على الإنسان إجارة نفسه فيه أو له أو شيء منه أو له إلّا لمنفعة من استأجره ، كالذي يستأجر الأجير يحمل له الميتة ينحيها عن أذاه أو أذى غيره ، و ما أشبه ذلك .\r\nوالفرق بين معنى الولاية والإجارة وإن كان كلاهما يعملان بأجر : أنّ معنى الولاية أن يلي الإنسان لوالي الولاة أو لولاة الولاة فيلي أمر غيره في التولية عليه وتسليطه وجواز أمره ونهيه وقيامه مقام الولي إلى الرئيس ، أو مقام وكلائه في أمره وتوكيده في معونته وتسديد ولايته وإن كان أدناهم ولاية ، فهو والٍ على من هو والٍ عليه يجري مجرى الولاة الكبار الذين يلون ولاية النّاس في قتلهم من قتلوا ، وإظهار الجور والفساد .\r\nوأمّا معنى الإجارة فعلى ما فسّرنا من إجارة الإنسان نفسه أو\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nما يملكه من قبل أو أن يواجر الشيء من غيره فهو يملك يمينه ؛ لأنّه لا يلي أمر نفسه وأمر ما يملك قبل أن يواجره ممّن هو آجره . والوالي لا يملك من امور النّاس شيئاً إلّابعد ما يلي امورهم ويملك توليتهم . وكلُّ من آجر نفسه ، أو آجر ما يملك نفسه ، أو يلي أمره من كافر أو مؤمن أو ملك أو سوقة على ما فسّرنا ممّا تجوز الإجارة فيه فحلال محلّل فعله وكسبه » .\r\n« امّا تفسير اجاره‌ها آن است كه انسان خود ، يا ما يملك خود ، يا كسى كه به خويشاوندى ، سرپرست اوست يا چهارپايش يا جامه‌اش را به صورتى حلال اجاره دهد ، يا خود يا خانه يا زمين يا چيزى را كه در ملكيّت دارد به كارى كه به نوعى از انواع ، سودبخش است به اجاره دهد ، يا خود و فرزند و برده و اجيرش را به كار گمارد بىآنكه وكيل فرمانروا يا كارگزارِ فرمانروا شود ، ولى مانعى ندارد خود يا فرزند يا خويشاوند يا برده‌اش را يا كسى را كه وكيل اجير كردن اوست به كسى كه مأمور اجير كردن كارگران [ براى حكومت 
  ] شده به استخدام در آورد زيرا ( دراين حال ) ايشان گماشتگان آن اجير ( يا مأمور ) هستند ، و كارمندان فرمانروا نيستند . مانند باربرى كه بار معيّنى به جاى معيّنى مىبرد و آن بار را كه بردنش جايز است به واسطهء خود ، يا بَرده يا چهارپايش حمل مىكند ، يا خود را در انجام كارى اجير مىكند ، چه آنكه طرف مقابل پادشاه يا انسان معمولى ، مؤمن يا كافر باشد ، پس اجاره‌اش حلال و درآمد از اين راهها حلال است .\r\nامّا گونه‌هاى حرام از انواع اجاره ، مانند آن كسى كه خود را براى حمل چيزى كه خوردن و نوشيدن و پوشيدنش بر او حرام است به اجاره دهد ،\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nيا خود را براى ساختن آن يا نگهداشتن آن اجير كند ، يا خود را اجير كند براى اين كه مساجد را به قصد زيان رسانى ويران كند ، يا كسى را به ناحق بكشد ، يا عكسها و بتها و سازها و تارها و مِىْ و خوكان و مردار و خون را حمل كند ، يا چيزى از انواع فساد را كه غير از جهت اجاره و كارگرى هم بر او حرام است مرتكب شود . هر چيزى كه به گونه‌اى بر انسان نهى شده ، اجير شدن در آن يا براى آن يا بخشى از آن حرام است مگر در صورتى كه براى كسى كه ديگرى را به كارگرى و اجيرى گرفته فايده حلال داشته باشد ، مانند آن كه ، كسى كارگرى را اجير كند تا مردارى را از مكانى منتقل نمايد تا خود و ديگران را از گزند ( عفونت ) آن برهاند و آنچه شبيه اين باشد .\r\nو فرق ميان ( كارگزارى حكومت ) و ( اجاره ) هر چند هر دو در برابر مزد انجام مىگيرد اين است كه معنىِ كارگزارى آن است كه انسان كارمندِ مستقيم حكمران ، يا كارمندِ كارمندان حكمران مىشود و امر كس ديگرى را بر عهده مىگيرد در سرپرستى و تسلّط بر او و اجراى امر و نهى دربارهء او ، وقائم‌مقام ولى او مىشود تا برسد به رئيس و پيشوا ، يا جانشين وكيلان ( و مأموران ) او مىگردد در امر او و تقويت او با يارى رساندن به وى و استحكام بخشيدن به مبانى حكمرانى او ، گرچه دون پايه‌ترين كارمند باشد ، ( كارگزار ) حكمران بر كسى است كه متصدّى كار اوست و خود به منزلهء حكمرانان بزرگ است كه متصدّى حكمرانى بر مردمند كه هركه را خواهند بكشند و هرچه ظلم و فساد خواهند بروز دهند .\r\nامّا معنىِ اجاره چنان كه ما تفسير كرديم اين است كه انسان خود يا آنچه را كه پيش از اجاره مالك آن است به اجاره مىدهد ، پس او مالك ما يملك خود\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاست زيرا او پيش از اجاره دادن به ديگرى ، ولايت امر ( و اختيار دارىِ ) خود و ما يملك خود را به كسى كه او يا مالش را به اجاره گرفته است نداده . ولى حكمران مالك چيزى از امور مردم نيست مگر بعداز آنكه متصدّى كارشان شود و سرپرستى بر آنها را از آن خود سازد . و هركه خود يا ما يملك خود يا كسى را كه تحت ولايت اوست به اجاره دهد ، چه طرف مقابل كافر يا مؤمن باشد ، شاه يا رعيّت باشد ، به شرحى كه گفتيم در مواردى كه اجاره جايز است ، عملش حلال و درآمد آن نيز حلال شده است . »\r\nصنعتهاى حلال و حرام\r\nسپس امام عليه السلام بيان مىكنند كه كار در عرصهء صنعت از جايگاه خوبى در شريعت اسلامى برخوردار است و سپس گونه‌هاى صنعت سودمند براى مردم و آنها كه صلاح مردم در آن صنعتها باشند را حلال و آن دسته را كه فساد به بار مىآورند ، حرام و ناروا برمىشمرند . امّا در باب آن دسته از صنعتها كه هم مىتوانند كاربرد حلال دربرداشته باشند و هم كاربرد حرام ، شرع طرف حلال را برترى مىدهد و دست يازيدن بدان را جايز مىشمرد .\r\nدراين صورت مسؤوليّت استفادهء حرام از آن صنايع ، بر عهدهء استفاده كننده خواهد بود .\r\nامام عليه السلام مىفرمايند :\r\n« وأمّا تفسير الصناعات ، فكلّما يتعلّم العباد أو يعلِّمون غيرهم من أصناف الصناعات ، مثل : الكتابة ، والحساب ، والتجارة ، والصياغة\r\n، والسراجة ، والبناء ، والحياكة ، والقصارة ، والخياطة ، وصنعة صنوف\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nالتصاوير ما لم يكن مثل الروحاني ، وأنواع صنوف الآلات التي يحتاج إليها العباد ، منها منافعهم ، وبها قوامهم ، وفيها بلغة جميع حوائجهم\r\n، فحلال فعله وتعليمه والعمل به وفيه ، لنفسه أو لغيره .\r\nوإن كانت تلك الصناعة وتلك الآلة قد يُستعان بها على وجوه الفساد ووجوه المعاصي ، وتكون معونة على الحقّ والباطل ، فلا بأس بصناعته وتعليمه ، نظير الكتابة التي هي على وجه من وجوه الفساد تقوية ومعونة لولاة الجور . كذلك السكين والسيف والرمح والقوس و غير ذلك من وجوه الآلة التي تصرف إلى جهات الصلاح وجهات الفساد ، وتكون آلة ومعونة عليهما ، فلا بأس بتعليمه وتعلّمه ، وأخذ الأجر عليه ، والعمل به وفيه لمن كان له فيه جهات الصلاح من جميع الخلائق ، ومحرّم عليهم فيه تصريفه إلى جهات الفساد والمضارّ ، فليس على العالم والمتعلّم إثم ولا وزر لما فيه من الرجحان في منافع جهات صلاحهم وقوامهم وبقائهم ، وإنّما الإثم والوزر على المتصرّف بها في وجوه الفساد والحرام ، وذلك إنّما حرّم اللَّه الصناعة التي هي حرام كلّها\r\n، التي يجيء منها الفساد محضاً ، نظير البرابط والمزامير والشطرنج وكلّ ملهوّ به ، والصلبان والأصنام و ما أشبه ذلك من صناعات الأشربة الحرام ، و ما يكون منه وفيه الفساد محضاً ، ولا يكون فيه ولا منه شيء من وجوه الصلاح ، فحرام تعليمه ، وتعلّمه ، والعمل به ، وأخذ الأجر عليه\r\n، و جميع التقلّب فيه من جميع وجوه الحركات كلّها ، إلّاأن تكون صناعة قد تنصرف إلى جهات الصنايع ، وإن كان قد يتصرّف بها ويُتناوَل بها وجه من وجوه المعاصي ، فلعلّة ما فيه من الصلاح حلّ تعلّمه وتعليمه والعمل\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبه ، ويحرم على من صرفه إلى غير وجه الحقّ والصلاح .\r\nفهذا تفسير بيان وجه اكتساب معائش العباد ، وتعليمهم في جميع وجوه اكتسابهم » « 1 » .\r\n« امّا شرح صنعتها : هرگونه صنعتى از صنايع كه بندگان فراگيرند يا به ديگران بياموزند مانند نويسندگى و حسابدارى و بازرگانى و زرگرى و چرمسازى و بنّايى و بافندگى و رنگرزى و دوزندگى و ساختن انواع تصاوير ( و مجسّمه‌ها ) به جز تصاوير جانداران ، و انواع ابزارهاى گوناگون كه مردم بدان نيازمندند ، و متضمّن فايده و پايدار ماندن آنها و مايهء رسيدن به تمام نيازمنديهاى ايشان است ، ساختن و آموختن و اشتغال بدانها براى خود يا ديگرى حلال است .\r\nامّا اگر از اين صنعتها و اين ابزارها گاهى براى انواعى از فساد و اقسام گناهان استفاده شود و كمكى هم در راه حق و هم در راه باطل باشد ، در ساختن و آموختنش پروايى نباشد مانند ( آموزش ) نويسندگى كه ( ممكن است ) به صورتى از انواع فساد از قبيل تقويت و كمك به كارگزارى حكمرانان ناحق به كاررود ، و همچنين است كارد و شمشير و نيزه و كمان و جز آنها از انواع ابزارهايى كه هم در جهات صلاح ، هم در جهات فساد به كار مىرود و كمك هر دو تواند بود ، آموختن و فراگرفتن و مزد ستاندن بر آن و در آن و اشتغال بدان و در آن براى هيچ يك از مردمان كه آن را\r\n\r\n\r\n","description":"","footnote":"\r\n( 1 ) - اين روايت از ( وسائل الشّيعة ) كتاب التّجارة ، و ( تحف العقول من آل الرسول ) نقل شده است .\r\n","page_name":" 21 ","page_number":21},
  {"content":"\r\n\r\nدر جهات صلاح به كار گيرند ، مانعى ندارد ولى بر همگان حرام است كه آن را در جهت فساد و زيان به كار گيرند ، و بر آموزنده و فراگيرندهء آنها گناه و بازخواستى نيست زيرا در آنها رجحانى نسبت به منافع ، در جهات صلاح و پايندگى و بقاى نوع مردم وجود دارد . و گناه و بازخواست ( فقط ) برآن كسى است كه آنها را در راههاى فساد و حرام به كار مىگيرد ، و اين از آن روست كه خداوند صنعتى را كه تمامش حرامكارى است و فساد محض ازا ن خيزد چون ساختن بربَطها ( تارها ) و نىها و شطرنج و هر ابزار لهو و صليبها و بتها را حرام كرده است ، و آنچه مانند اينهاست از ساختن نوشابه‌هاى حرام و آنچه كه از آن و در آن فساد محض باشد و در آن هيچ‌گونه مصلحتى نباشد و خيرى از آن حاصل نشود كه آموختن و فراگرفتن و به كار بردن و مزد گرفتن بر آن و هرگونه تصرّفى در آن از هر نوع حركتى تمام حرام است ، مگر اينكه صنعتى باشد كه به كار ديگر صنايع سودمند بيايد گرچه در آن گاهى تصرّفى ( حرام ) شود و نتيجه‌اى در نوعى از انواع معاصى از آن بدست آيد ، زيرا به سبب وجه صلاحى كه در آن است آموختن و فراگرفتن و به كار بردنش حلال شده ولى در مورد كسى كه آن را در غير وجه حقّ و حلال به كار مىبرد حرام است .\r\nاين بود شرح و بيان راهِ كسب معاشِ بندگان ( خدا ) و آموختن تمام راههاى درآمد به ايشان . » « 1 »\r\n\r\n\r\n","description":"","footnote":"\r\n( 1 ) - ترجمهء اين روايت با استفاده از ترجمهء ( تحف العقول ) با نام ( رهاوردخرد ) نوشته پرويز اتابكى ، با برخى تغييرات به نگارش درآمده است - مترجم .\r\n","page_name":" 22 ","page_number":22},
  {"content":"\r\n\r\nژرفنگرى در حديث :\r\n1 - دراين حديث به طبقات كلّى اجتماع اشاره شده است . اين طبقات عبارت‌اند از :\r\nالف - كارمندان حكومتى ( اين حديث از طبقهء مذكور با عناوين « ولايت » و « ولاة » ياد مىكند . )\r\nب - بازرگانان ( منظور ، كارپردازان در تمام گونه‌هاى بازرگانى همچون صادرات و واردات و عمده فروشى ، و همچنين تجارتهاى كوچك همچون مغازه دارى و خرده فروشى ، مىباشد . )\r\nج - صنعتگران .\r\nد - كارگرانِ كارمزد .\r\nبايد گفت : امروزه نيز ، گروهها و دسته‌هاى اجتماعى مؤثّر در نظامهاى اقتصادى موجود در كشورها ، از طبقه‌هاى ياد شده دراين حديث شريف ، بيرون نيستند .\r\n2 - حديث ، در آغاز از « ولاة » ( كارگزاران ) سخن به ميان مىآورد ، كه اين امر اهمّيّت ادارهء حكومت و امور سياسى و همچنين تأثير شگرف صلاح و فساد امور سياسى و نظام ادارى بر صلاح و فساد جامعه را نشان مىدهد .\r\nكارمندان\r\n3 - دراين حديث عهده‌دار شدن مناصب و كارهاى دولتى در\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nحكومتهاى مشروع ، جايز شمرده شده و بدست‌گيرى اين گونه مشاغل توسّط كارمندان ، به پايبندى دقيق و فرمانبردارى بىكم و كاست از آموزه‌هاى حكومتى صادره از حاكم عادل ، مشروط دانسته شده است .\r\nچه ، تنها انتساب فرد به حكومت مشروع و عادل ، موجب تصحيح تمام افعال وى نمىشود ، بلكه كارمندى حاكم عادل در صورتى صحيح است كه انسان در تمام كارهايش عدالت را رعايت كند و از روى هواى نفس عمل نكند .\r\n4 - و امّا در مورد كارمندىِ حكومت شهر ، دراين روايت ، تعامل با اين حكومتها در زمينه امور حكومتى و ولايى ، يعنى در زمينهء تقويت حكومت ايشان و حمايت از ايشان ، ناروا و حرام دانسته شده است .\r\nاز همين رو امام عليه السلام اين گونه مىفرمايند :\r\n« لأنّ كلّ شيء من جهة المعونة له معصية كبيرة من الكبائر » .\r\n« چرا كه هر امرى از جهت يارى حاكم ظالم ، گناهى بزرگ و از گناهان كبيره است . »\r\n5 - دراين روايت همچنين ، كارمندى و خدمتگزارى حاكمان جاير ، در صورت ناچارى و ضرورت ، همچون ضرورتى كه باعث حلّيت خوردن خون و مردار مىشود ، جايز شمرده شده است . ( بىگمان دراين باب ، استثناءهاى ديگرى نيز وجود دارند كه از قواعد كلّى شريعت بدست مىآيند ، و به خواست خدا در جاى خود از آنها سخن خواهيم گفت . )\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبازرگانيها\r\n6 - اصل حلّيّت تمام بازرگانيها و داد و ستدها را مىتوان از اين حديث برداشت كرد . البتّه اين حلّيّت تا جائى است كه هريك از تجارتها براى مردم سودمند باشند و صلاح و منفعت معيشتى آنها را دربرداشته باشند .\r\nامّا ، سودآوريهايى كه از سوى شرع ناروا و حرام شمرده شده‌اند از اين اصل مستثنى مىشوند .\r\n7 - بر مبناى همين اصل ، در صورت بروز ابهام در حلّيّت و يا حرمت يكى از گونه‌هاى معاملات و داد و ستدهاى امروزى ، اصل را بر حلّيّت مىگذاريم .\r\n8 - همچنين از حديث اين گونه برداشت مىشود كه علّت حرمت برخى از معاملات بازرگانى ، تنها ، وجود نهى از سوى شارع دربارهء آنها مىباشد .\r\nچه اگر معامله‌اى از سوى شارع نهى نشده باشد ، نمىتوان آن را حرام شمرد . از سويى آن حرمت نيز مطلق نمىباشد ، بلكه حرمت تنها صورت نهى شده را دربرمىگيرد . به عنوان نمونه اگر خوردن و آشاميدن چيزى حرام شده باشد ، ولى استفادهء دارويى از آن منع نشده باشد ( همچون انواع سمها ) ، وجه حرمت ، تنها معامله آن براى خوردن و آشاميدن را شامل مىشود ، و معامله در جهت مقاصد حلال ( استفادهء دارويى ) به نظر نمىرسد كه حرام باشد .\r\n9 - حكم دربارهء نجاسات و متنجّسات نيز همين گونه است ، چه حرمت ، تنها ، معامله در راستاى استفادهء حرام از آنها همچون خوردن\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو آشاميدن و نماز و ديگر استفاده‌هاى نهى شده از آنها را شامل مىشود .\r\nاز همين رو داد و ستد نجاسات و متنجّسات به منظور استفاده‌هاى مشروع ، حرام نمىباشد . به عنوان نمونه مىتوان استفادهء پاره‌اى از موادّ نجس در امر كود رسانى و يا داد و ستد آنها به منظور مقاصد صنعتى و همچنين معاملهء خون براى تزريق به بيماران و هر خواست مشروع ديگرى از اين دست كه توسّط خردورزان تجويز شود را در زمرهء معاملات مشروع به شمار آورد .\r\nچكيدهء سخن اينكه ، مىتوان برخى محرّمات را در صورتى كه منافعى حلال ، مورد توجّه و عقلائى دربرداشته باشند را داد و ستد كرد .\r\n10 - از سويى امام عليه السلام دراين روايت صراحتاً ، داد و ستد تمام آلات لهو ( همچون آلات موسيقى ) و معاملهء هر چيزى كه به مثابهء ابزار و يا راهى براى رسيدن به گناه تلقّى شود ، مانند : بت ، صليب ، آلات قمار و هر چيزى كه در دست‌يابى به امر نامشروعى كمك مىنمايد همچون فروش اسلحه و مهمّات به دشمنان دين ، را حرام مىدانند .\r\n11 - همچنين معامله در هر آنچه دشمنان را در راه چيرگى بر مسلمانان يارى مىرساند ، نامشروع شمرده مىشود . فروش سوخت براى ادوات جنگى دشمن و يا فروش تكنولوژىاى كه ايشان را در جنگ با مسلمانان يارى مىرساند ، از اين دست‌اند .\r\n12 - معاملهء هر چيزى كه زيان كلانى را متوجّه مسلمانان مىكند همچون موادّ مخدّر ، نيز حرام است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكارمزديها و اجارات ( يا فروش خدمات )\r\n13 - دراين روايت كارمزديها ( اجارات ) سه گونه‌اند :\r\nنخست - كرايه دادن املاك و اموال شخصى ، كه شامل زمين يا مستغلّاتى همچون ( خانهء مسكونى ، واحد تجارى ، واحد ادارى و . . . ) و يا وسائط نقليّه‌اى همچون ( اتومبيل ، قطار ، كشتى و هواپيما ) و يا برخى از ابزارها و وسايل مفيد ديگرى از اين دست مىشود .\r\nدوّم - كارمزدى ( همچون خدماتى كه يك كارگر به كارفرما مىفروشد ) يا به ديگر سخن اجاره دادن خود به ديگران .\r\nسوم - به كارمزدى دادن كسانى كه سرپرستى آنها به عهدهء شخص است مانند : فرزندان يا خويشاوندانى ( كه شرعاً سرپرستى آنها را به عهده دارد ) يا كسانى كه وكالتاً سرپرستى آنها بر عهدهء اوست .\r\n14 - معيار حرام بودن اجاره ، حرام بودن كارى است كه فرد كارمزد بدان مشغول مىشود . دراين صورت آنچه بر فرد از جهتى غيراز جهت اجاره ، ( بلكه از جهت اقدام فرد به انجام كار ) ناروا و حرام شمرده مىشود ، از جهت اجاره يا كارمزدى نيز نامشروع و حرام مىباشد . در واقع همانگونه كه فروشِ مُسكرات ، مردار ، گوشتهاى حرام ، فيلمهاى منافى عفّت و همچنين آلات قمار و موادّ مخدّر و قتل نفس ، حرام شمرده شده است ، كارمزدى و يا ارائه هرگونه خدمتى در چارچوب اين امور\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنامشروع ، نيز حرام مىباشد . چكيدهء سخن اينكه كارمزدى و يا اجاره ، در چارچوب كارهاى حرام ، نامشروع و حرام است .\r\n15 - امّا در صورت وجود جهتى از صلاح و يا حلّيت در فعل و يا شىء حرام ، كارمزدى و يا اجاره در چارچوب آن جهت مشروع و حلال ، جايز خواهد بود . به عنوان نمونه ، در صورت روياروى شدن با مقدار زيادى گوشت حرام كه مىبايست از راه دفن كردن و يا سوزانيدن ، گوشتها را نابود كرد . دراين صورت عليرغم حرمت مردار ، فرد مىتواند خود و يا امكانات خود را در راستاى نابودى گوشتهاى حرام ، به اجاره دهد .\r\n16 - ميان كارمندىِ حاكمان ستمگر و كارمزدى ، تفاوت وجود دارد .\r\nچه ، كارمندى ( ولايت ) مستلزم سيطره بر ديگران از سوى حاكم و يا دولت است ، ولى كارمزدى يا اجاره ، تنها ، قراردادى است كه فرد كارمزد به موجب آن خدمات معيّنى را به ازاى مبلغى معيّن ، به طرف ديگر قرارداد ارائه مىكند .\r\nاز همين رو كارمزدى و اجاره براى تمام مردم و در چارچوب تمام كارها و خدمات مشروع و حلال ، جايز شمرده شده است ، ولى ولايت ( به معنايى كه ذكر شد ) تنها از سوى حاكمان عادل جايز است .\r\nصنايع\r\n17 - صنعتگرى از نظر شريعت امرى مطلوب مىباشد . اين مهمترين اصلى است كه مىتوان در باب صنايع از اين روايت استنباط كرد . چه ، صنعتگرى توان رويارويى با چالشهاى بسيارى را در عرصهء حيات\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاجتماعى فراهم ساخته ، مردم را به برخوردارى از زندگى بهتر ، كمك مىنمايد .\r\nهمچنين صنايع را مىتوان عموماً مشروع دانست . اين مشروعيّت ، بيشتر صنايع توليدى متداول در زندگى امروزين ، از جمله صنايع سنگين شامل صنعت هواپيما سازى ، صنايع اتومبيل ، كشتى سازى ، پتروشيمى ، معادن و . . . و همچنين صنايع سبك ، شامل توليد مصالح ساختمانى ، نسّاجى ، خيّاطى ، زرگرى ، توليد موادّ غذايى و ديگر صنايعى از اين دست كه نيازمنديهاى مردم را پاسخ مىگويند و رفاه و آسايش را براى جامعه به ارمغان مىآورند ، را در برمىگيرد .\r\n18 - امّا صنايعى كه توليداتشان ، تنها در عرصهء فساد و تباهى به كار مىآيند و هيچ بهره‌مندى مشروعى را نمىتوان براى استفاده از آنها تعريف كرد ، نامشروع و حرام شمرده مىشوند . توليد آلات موسيقى ، آلات قمار و ديگر آلات لهو كه تنها بگونه‌هاى حرام به كار مىروند ، و همچنين توليد بت ، نوشيدنيهاى حرام ، موادّ مخدّر و ديگر صنايعى از اين دست را مىتوان در شمار صنايع نامشروع دانست .\r\n19 - امّا امام عليه السلام دراين روايت برترى صورتِ مشروعِ صنعتهاى دو رويه‌اى را كه بهره‌ورى از آنها به هر دوگونهء مشروع و نامشروع امكان دارد ، مورد تأكيد قرار مىدهند . پس اگر - به طور نمونه - از سلاحهاى گرم كه براى دفاع از خود به عنوان امرى مشروع و همچنين براى كشتار مردم بىگناه بعنوان امرى نامشروع و حرام مىتوان استفاده كرد ، اين امر نبايد توهّم حرمت صنعت اسلحه سازى را به ذهن متبادر سازد ، چرا كه حكم\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدر اينجا از جهت صلاح و سودمندى و مشروعيّت مورد نظر پيروى مىكند ، حال آنكه مسؤوليّت استفادهء نامشروع از آن تنها گريبانگير استفاده كننده خواهد بود .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nفصل اول : احكام عمومى درآمدها\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\n1 - احكام عمومى بدست آوردن روزى\r\n1 - خداوند متعال مىفرمايد :\r\nفَإِذَا قُضِيَتِ الصَّلَاةُ فَانتَشِرُوا فِي الْأَرْضِ وَابْتَغُوا مِن فَضْلِ اللَّهِ وَاذْكُرُوا اللَّهَ كَثِيراً لَعَلَّكُمْ تُفْلِحُونَ « 1 » .\r\n« و هنگامى كه نماز پايان گرفت ( شما آزاديد ) در زمين پراكنده شويد و از فضل خدا بطلبيد ، و خدا را بسيار ياد كنيد شايد رستگار شويد . »\r\nرهيافت :\r\nاز آنجا كه اسلام راه و روشى كامل و فراگيرندهء تمام رويه‌هاى حيات بشرى را فرا روى ما قرار مىدهد ، خداوند پايه‌ها و احكام و اجزاى آن را همخوان با يكديگر قرار داده است . در واقع اسلام راه و روش دنيا و آخرت ، تن و روان و پرستش و كار را تبيين مىكند . از همين رو قرآن كريم دراين آيه بىدرنگ پس از فراخوانى به نماز جمعه ، دستور مىدهد\r\n\r\n\r\n","description":"","footnote":"\r\n( 1 ) - سورهء جمعه ، آيهء 10 .\r\n","page_name":" 33 ","page_number":33},
  {"content":"\r\n\r\nكه پس از نماز ، مردم براى از سرگيرى زندگى طبيعى ، و دست‌يابى به روزى و لقمهء حلال پراكنده شوند . پس نمىتوان نماز و عبادت را به مثابهء جايگزينى براى ادامهء حيات طبيعى و اجتماعى بر شمرد . چه ، دين روشى است براى جهت دهى انسان و تنظيم زندگى او . انسان از رهگذر دين ، هم فرصتى براى عبادت مىيابد و هم روشى براى تلاش و كوشش و كار . چرا كه فضل و روزىِ الهى ، تنها با تلاش و كوشش و كار دامنه‌دار ، بدست خواهد آمد .\r\nهمچنين اين آيه ما را به فراوان ياد كردن خدا در هنگام طلب فضل الهى فرامىخواند . چه ، ياد خدا انسان را از كژروى و فروافتادن در خطاها باز مىدارد . به همين خاطر يادكنندگان خدا هيچ‌گاه به حرام دست نمىيازند ، و كژراهه‌ها را برنمىگزينند و مردم را فريب نمىدهند و بديشان زيان نمىرسانند . از همين رو اميد مىرود كه ايشان به صلاح و بهروزى دست يابند .\r\n2 - خداوند مىفرمايد :\r\n. . . وَآخَرُونَ يَضْرِبُونَ فِي الْأَرْضِ يَبْتَغُونَ مِن فَضْلِ اللَّهِ . . . « 1 » .\r\n« و گروهى ديگر براى به دست آوردن فضل الهى ( و كسب روزى ) به سفر مىروند . »\r\nرهيافت :\r\nاين آيه كه از شب زنده‌دارى پيامبر اكرم صلى الله عليه و آله و همچنين ضرورت شب\r\n\r\n\r\n","description":"","footnote":"\r\n( 1 ) - سورهء مزمّل ، آيهء 20 .\r\n","page_name":" 34 ","page_number":34},
  {"content":"\r\n\r\nزنده‌دارى براى مؤمنان و پيروان پيامبراكرم صلى الله عليه و آله سخن به ميان مىآورد ، براى بازرگانانى كه در طلب روزى حلال به مسافرت مىپردازند و در كنار آنان براى مجاهدان در راه خدا تخفيف قائل مىشود . اين امر از جهتى نشانگر اهمّيّت پيشهء بازرگانى و سخت كوشى در بدست آوردن روزى حلال نيز مىباشد .\r\nروايات نقل شده از پيامبر اكرم صلى الله عليه و آله نيز اين امر را تأييد مىكند . از ايشان نقل شده كه فرمودند :\r\n« أيّما رجل جلب شيئاً إلى مدينة من مدائن المسلمين صابراً محتسباً فباعه بسعر يومه ، كان عند اللَّه من الشهداء » « 1 » .\r\n« هر مردى كه كالايى را با شكيب و حساب‌رسى به سوى يكى از شهرهاى مسلمانان جذب كند ، و آن را به قيمت روز به‌فروش رساند ، در نزد خدا از شهدا به شمار مىآيد . »\r\nهمچنين آن‌حضرت مىفرمايند :\r\n« الكاد على عياله كالمجاهد في سبيل اللَّه » « 2 » .\r\n« تلاشگر در راه زن و فرزند ، همچون مجاهد در راه خداست . »\r\nحديث شريف :\r\n1 - پيامبر اكرم صلى الله عليه و آله مىفرمايند :\r\n\r\n\r\n","description":"","footnote":"\r\n( 1 ) - تفسير كبير ، ج 3 ، ص 178 .\r\n( 2 ) - بحارالانوار ، ج 100 ، ابواب المكاسب ، باب الحثّ على طلب الحلال ، ص 13 ، ح 59 ( نقل شده از عدّة الدّاعى نوشتهء ابن فهد الحلّى ) .\r\n","page_name":" 35 ","page_number":35},
  {"content":"\r\n\r\n« العبادة سبعون جزء أفضلها طلب الحلال » « 1 » .\r\n« عبادت ، هفتاد جزء است كه برترين آنها بدست آوردن مال حلال است . »\r\n2 - اميرمؤمنان على عليه السلام مىفرمايد :\r\n« إنّ اللَّه يحبّ المحترف الأمين » « 2 » .\r\n« همانا خداوند پيشه‌ور امانت‌دار را دوست دارد . »\r\n3 - امام موسى كاظم عليه السلام مىفرمايد :\r\n« من طلب الرزق من حلّه ليعود به على نفسه وعياله كان كالمجاهد في سبيل اللَّه » « 3 » .\r\n« هركس روزى را از راه حلال جستجو كند تا براى خود و زن و فرزندش فراهم نمايد ، همچون مجاهد در راه خدا خواهد بود . »\r\n4 - امام صادق عليه السلام را گفتند : مردى مىگويد : در خانه مىنشينم و به نماز و روزه مشغول مىشوم و پروردگارم را عبادت مىكنم ، و امّا روزيم ، فراخواهد رسيد ، پس امام صادق عليه السلام فرمودند :\r\n« هذا أحد الثلاثة الذين لا يُستجاب لهم » « 4 » .\r\n« اين ، يكى از آن سه دسته‌اى است كه دعايشان پذيرفته نخواهد شد . »\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب مقدّماتها ، باب 4 ، ص 11 ، ح 6 .\r\n( 2 ) - همان ، ص 13 ، ح 14 .\r\n( 3 ) - همان ، ص 11 ، ح 4 .\r\n( 4 ) - همان ، باب 5 ، ص 14 ، ح 2 .\r\n","page_name":" 36 ","page_number":36},
  {"content":"\r\n\r\n5 - از پيامبر اكرم صلى الله عليه و آله روايت شده كه فرمودند :\r\n« نِعم العون على تقوى اللَّه الغنى » « 1 » .\r\n« بهترين يارى رسانِ پرهيزگارى ، بىنيازى است . »\r\n6 - امام صادق عليه السلام مىفرمايد :\r\n« لا خير فيمن لا يحبّ جمع المال من حلال يكفّ به وجهه ، ويقضي به دينه ، ويصل به رحمه » « 2 » .\r\n« خيرى نيست در كسى كه گردآورى مال از راه حلال را براى بىنياز شدن و پرداخت بدهكاريها و صلهء رحم خود دوست نمىدارد . »\r\n7 - همچنين مىفرمايد :\r\n« ليس الزهد في الدنيا بإضاعة المال ولا تحريم الحلال ، بل الزهد في الدنيا أن لا تكون بما في يدك أوثق منك بما عند اللَّه عزّ وجلّ » « 3 » .\r\n« زهد در دنيا نه به تباه ساختن مال است و نه به تحريم امور حلال ، بلكه زهد در دنيا آن است كه به آنچه در دست دارى مطمئنتر از آنچه نزد خداست نباشى . »\r\n8 - امام صادق عليه السلام مىفرمايد :\r\n« من أراد التجارة فليتفقّه في دينه ليعلم بذلك ما يحلّ له ممّا يحرم\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب مقدّماتها ، باب 6 ، ص 16 ، ح 1 .\r\n( 2 ) - همان ، باب 7 ، ص 19 ، ح 1 .\r\n( 3 ) - همان ، باب 8 ، ص 20 ، ح 2 .\r\n","page_name":" 37 ","page_number":37},
  {"content":"\r\n\r\nعليه ، و من لم يتفقّه في دينه ثمّ اتّجر تورّط الشبهات » « 1 » .\r\n« هركس بخواهد كارهاى بازرگانى كند ، پس مىبايست در دين خود تفقّه كند تا آنچه را كه بر او حلال است از آنچه حرام است ، باز شناسد ، و هركس بدون تفقّه در دين به بازرگانى ( و كار اقتصادى ) بپردازد ، در شبهه‌ها گرفتار خواهد شد . »\r\nاحكام :\r\n1 - دست يازيدن به فعّاليّتهاى اقتصادى و بدست آوردن روزى براى بىنيازى از مردم ، در شريعت اسلامى در زمرهء مستحبّات مؤكّد شمار مىشود . به ويژه اگر با هدف ايجاد گشايش براى خانواده ، و يا انجام مسئوليّتهاى اجتماعىاى چون انفاق در راه خدا و يا اعمال خير صورت گيرد .\r\n2 - انسان نمىتواند به بهانهء زهد ، فعّاليّتهاى اقتصادى را وانهد ، چرا كه آنچه در نزد شريعت پسنديده مىباشد ، وجود توازن ميان شئون مادّى و رويكردهاى اخروى مىباشد . آنگونه كه از احاديث برمىآيد ، فعّاليّتهاى معتدل دنيوى اگر از رهگذر ابزارها و اهدافى مشروع صورت پذيرند خود مقدّماتى براى سعادت در جهان آخرت به شمار مىروند .\r\n3 - گاهى بدست آوردن روزى واجب مىشود ، همچون وقتى كه زندگى فرد و يا افراد تحت تكفّل شرعى فرد ، فلج شود و يا بدست\r\n\r\n\r\n","description":"","footnote":"\r\n( 1 ) - همان ، ابواب التّجارة ، باب 1 ، ص 283 ، ح 4 .\r\n","page_name":" 38 ","page_number":38},
  {"content":"\r\n\r\nنياوردن روزى موجب وانهادن امور واجب توسط وى شوند .\r\n4 - اگر فعّاليّت اقتصادى از رهگذر ابزارهاى نامشروع ( چون فعّاليّت در زمينهء مُسْكرات ( نوشيدنيهاى الكلى ) ، مواد مخدّر ، موادّ غذايى فاسد و يا گوشتهاى حرام ) ، و يا با اهدافى نامشروع ( چون فعّاليّت اقتصادى براى زيان رساندن به ديگران ، و يا تخريب اقتصاد در بازار مسلمانان ) صورت پذيرد ، آن فعّاليّت اقتصادى نامشروع خواهد بود .\r\n5 - چه‌بسا برترين گونهء كسب درآمد ، سودمندترين آنها براى فرد و جامعه باشد كه بىگمان با توجّه به شرايط زمان و مكان تغيير مىكند .\r\nاز همين رو كشاورزى در شرايط و سرزمينهاى ويژه ، و بازرگانى در شرائط ديگر ، و همچنين توليد صنعتى در شرايط ديگرى مىتوانند در زمرهء برترين اعمال درآمد زا به شمار روند .\r\n6 - در روايات آمده كه كار كشاورزى ، نزد خدا محبوبتر است و اين دليلى است بر استحباب كار كشاورزى ، ولى براى شناخت برترى كار كشاورزى ، ديگر جوانب را نيز بايد در نظر گرفت .\r\n7 - هركس كه به فعّاليّتهاى اقتصادى ( چه بازرگانى ، توليدى و يا صنعتگرى ) اشتغال دارد مىبايست تلاش خود را بر كسب روزى از راههاى حلال و با استفاده از ابزارهاى مشروع متمركز كند ، و از خطر سودجوئى بدون توجّه به مشروعيّت آن ، بر حذر باشد . نزديك نشدن به مرزهاى حرام و دورى كردن از ابزارهاى نامشروعِ كسب درآمد مستلزم شناخت احكام شرعى فعّاليّتهاى اقتصادى مىباشد . از همين رو يادگيرى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاين احكام به اندازهء نياز براى فعّالان امور اقتصادى واجب مىباشد .\r\n8 - براى شناخت احكام شرعى فعّاليّتهاى اقتصادى ، واجب نيست كه فعّالان اقتصادى به اجتهاد شخصى و پژوهش در منابع احكام شرعى بپردازند ، بلكه جايز است - همچون عرصهء عبادات - از راه تقليد درست از فقيه جامع‌الشّرايط به اين احكام دست يابند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\n2 - امور پسنديده در عرصهء كسب روزى\r\nقرآن كريم :\r\n1 - قُلْ إِنَّ رَبِّي يَبْسُطُ الرِّزْقَ لِمَن يَشَاءُ مِنْ عِبَادِهِ وَيَقْدِرُ لَهُ وَمَا أَنفَقْتُم مِن شَيْءٍ فَهُوَ يُخْلِفُهُ وَهُوَ خَيْرُ الرَّازِقِينَ « 1 » .\r\n« بگو : پروردگارم روزى را براى هركس بخواهد وسعت مىبخشد ، و براى هركس بخواهد تنگ ( و محدود ) مىسازد ، و هر چيزى را ( در راه او ) انفاق كنيد ، عوض آن را مىدهد ( و جاى آن را پر مىكند ) ، و او بهترين روزى دهندگان است . »\r\n2 - رِجَالٌ لَّاتُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ وَإِقَامِ الصَّلَاةِ وَإِيتَاءِ الزَّكَاةِ يَخَافُونَ يَوْماً تَتَقَلَّبُ فِيهِ الْقُلُوبُ وَالْأَبْصَارُ « 2 » .\r\n« مردانى كه نه تجارت و نه معامله‌اى آنان را از ياد خدا و برپاداشتن نماز\r\n\r\n\r\n","description":"","footnote":"\r\n( 1 ) - سورهء سبأ ، آية 39 .\r\n( 2 ) - سورهء نور ، آيهء 37 .\r\n","page_name":" 41 ","page_number":41},
  {"content":"\r\n\r\nو اداى زكات غافل نمىكند ، آنها از روزى مىترسند كه در آن ، دلها و چشمها زير و رو مىشود . »\r\nحديث شريف :\r\n1 - از پيامبر اكرم صلى الله عليه و آله در حجّة الوداع نقل شده كه طىّ خطبه‌اى فرمودند :\r\n« ألا إنّ الروح الأمين نفث في روعي أنّه لا تموت نفس حتّى تستكمل رزقها ، فاتّقوا اللَّه وأجملوا في الطلب ، ولا يحملنّكم استبطاء شيء من الرزق أن تطلبوه بمعصية اللَّه ، فإنّ اللَّه تبارك و تعالى قسّم الأرزاق بين خلقه حلالًا ، و لم يقسّمها حراماً ، فمن اتّقى اللَّه و صبر أتاه اللَّه برزقه من حلّه ، و من هتك حجاب الستر وعجّل ، فأخذه من غير حِلّه ، قصّ به من رزقه الحلال وحوسب عليه يوم القيامة » « 1 » .\r\n« همانا روح‌الأمين [ جبرئيل 
  ] بر دل من اين گونه دميد كه تا روزىِ كسى كامل نگردد آن فرد نخواهد مُرد ، پس تقواى الهى پيشه كنيد و خواسته‌ها را خلاصه كنيد ، مبادا كُند يافتن چيزى از روزى ، شما را به خواست آن از راه گناه وادارد . چه ، همانا خداوند تبارك و تعالى روزى را ميان آفريده‌هايش به حلال قسمت كرده ، نه به حرام ، پس هركس تقواى الهى پيشه كند و شكيب ورزد خداوند روزى او را از حلال خواهد داد ، و هركس پرده درى و شتاب كند ، پس آن [ روزى 
  ] را از راه غير حلالش بدست آورد ، از روزى حلال او كاسته خواهد شد و در روز قيامت از آن [ روزى 
  ] ، از او پرسش\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب مقدّماتها ، باب 12 ، ص 27 ، ح 1 .\r\n","page_name":" 42 ","page_number":42},
  {"content":"\r\n\r\nخواهد شد . »\r\n2 - روايت شده كه مردى كالايى براى فروختن داشت و بر آن قيمتى معيّن ساخته بود . او كالاى خود را به هركس كه در برابر قيمت آن سكوت مىكرد به همان قيمت مىفروخت و قيمت را براى كسانى كه چانه مىزدند و از خريدن آن كالا سرباز مىزدند افزايش مىداد . روايت شده كه امام صادق عليه السلام دربارهء اين مرد چنين فرمودند :\r\n« لو كان يزيد الرجلين لم يكن بذلك بأس ، فأمّا أن يفعله به من أبى عليه وكايسه ، ويمنعه من لم يفعل ، فلا يعجبني إلّاأن يبيعه بيعاً واحداً » « 1 » .\r\n« اگر قيمت را براى هر دو مرد افزايش مىداد ، اشكالى وجود نداشت ، امّا اينكه قيمت را براى كسانى كه چانه مىزنند و از خريد امتناع مىكنند افزايش دهد و براى كسانى كه در برابر قيمت سكوت مىكنند افزايش ندهد مرا خوش نمىآيد مگر اينكه آن را يكسان بفروشد . »\r\n3 - امام صادق عليه السلام همچنين مىفرمايد :\r\n« أيّما مسلم أقال مسلماً بيع ندامة ، أقاله اللَّه عزّ وجلّ عثرته يوم القيامة » « 2 » .\r\n« هر مسلمانى قرارداد فروشى را كه دستخوش پشيمانىِ ( طرف مقابل ) قرار گرفته است فسخ كند ، خداوند عزّ وجلّ لغزش او را روز قيامت\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب آداب التّجارة ، باب 11 ، ص 295 ، ح 1 .\r\n( 2 ) - همان ، باب 3 ، ص 287 ، ح 4 .\r\n","page_name":" 43 ","page_number":43},
  {"content":"\r\n\r\nپاك خواهد كرد . »\r\n4 - پيامبر اكرم صلى الله عليه و آله مىفرمايد :\r\n« غفر اللَّه لرجل كان قبلكم ، كان سهلًا إذا باع ، سهلًا إذا اشترى\r\n، سهلًا إذا قضى ، سهلًا إذا استقضى » « 1 » .\r\n« خداوند مردى را كه پيش از شما بود و به هنگام فروش ، خريد ، قرض دادن و به هنگام وصول قرض خود از ديگران ، آسان‌گير بود ، مورد آمرزش قرار مىدهد ! »\r\n5 - امام صادق عليه السلام مىفرمايد :\r\n« اميرمؤمنان ، على عليه السلام بر زنى گذر كرد كه مقدارى گوشت از قصّاب خريدارى كرده بود و مىگفت : بر آن بيفزاى . پس اميرمؤمنان على عليه السلام فرمودند : بر گوشت وى بيفزاى زيرا اين كار بركت كار تو را زيادتر خواهد كرد . « 2 » »\r\n6 - و همچنين مىفرمايد :\r\n« لا يكون الوفاء حتّى يميل الميزان » « 3 » .\r\n« تاوقتى ( فروشندگان ) بر ترازو نيفزايند ، وفا كردنى در كار نخواهد بود . »\r\n7 - امام صادق عليه السلام همچنين در حديثى از پيامبر اكرم صلى الله عليه و آله نقل كرده‌اند كه پيامبر اكرم صلى الله عليه و آله به يكى از همنشينانشان فرمودند :\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب آداب التّجارة ، باب 42 ، ص 332 ، ح 3 .\r\n( 2 ) - همان ، باب 7 ، ص 290 ، ح 1 .\r\n( 3 ) - همان ، ص 291 ، ح 3 .\r\n","page_name":" 44 ","page_number":44},
  {"content":"\r\n\r\n« جزاك اللَّه من خليط خيراً ، فإنّك لم تكن ترد ربحاً ولا تمسك ضرساً » « 1 » .\r\n« خداوند تو را بخاطر نيكى همنشينيت پاداش دهد ، چرا كه هرگز سودى را ( هر چند كم باشد ) پس نزده‌اى و هيچگاه در معامله سختگيرى نكرده‌اى . »\r\n8 - امام صادق عليه السلام مىفرمايد :\r\n« من ذكر اللَّه عزّ وجلّ في الأسواق غفر اللَّه له بعدد أهليها » « 2 » .\r\n« هركس در بازارها خداوند را ياد كند ، خداوند به تعداد اهالى آن او را مورد آمرزش قرار مىدهد . »\r\n9 - در فقه امام رضا عليه السلام اين گونه آمده است :\r\n« وإذا كنت في تجارتك ، و حضرت الصلاة فلا يشغلك عنها متجرك\r\n، فإنّ اللَّه وصف قوماً ومدحهم فقال :\r\nرِجَالٌ لَّاتُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ ،\r\nوكان هؤلاء القوم يتّجرون ، فإذا حضرت الصلاة تركوا تجارتهم وقاموا إلى صلاتهم ، وكانوا أعظم أجراً ممّن لا يتّجر فيصلّي » « 3 » .\r\n« اگر در حال تجارت بودى و وقت نماز فرارسيد پس كارِ بازرگانى ، تو را از نماز باز ندارد ، چرا كه خداوند گروهى را وصف كرده و ستايش مىكند و مىگويد : مردانى كه نه تجارت و نه معامله‌اى آنان را از ياد خدا غافل\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب آداب التّجارة ، باب 13 ، ص 296 ، ح 2 .\r\n( 2 ) - همان ، باب 19 ، ص 2 و 3 ، ح 1 .\r\n( 3 ) - مستدرك الوسائل ، كتاب التّجارة ، ابواب آداب التّجارة ، باب 11 ، ح 1 .\r\n","page_name":" 45 ","page_number":45},
  {"content":"\r\n\r\nنمىكند . اين گروه از مردم به بازرگانى مشغول بودند ، پس هر گاه وقت نماز فرامىرسيد ، بازرگانى خود را رها مىكردند و براى نماز برمىخاستند ، پاداش ايشان از كسانى كه تجارت نمىكنند و نماز مىخوانند بزرگتر است . »\r\nاحكام :\r\nنخست : برگرفتن راه و روش اجمال و بىتكلّفى در كسب روزى ، امرى مستحبّ و پسنديده بشمار مىرود . مفهوم « اجمال » - آنگونه كه از روايات برمىآيد - عبارت است از :\r\n1 - اهتمام به درخواست روزى حلال ، و نه حرام .\r\n2 - زيان نرساندن و به مشقّت و سختىهاى بزرگ نينداختن خود براى كسب روزى بيشتر .\r\n3 - واننهادن ديگر اوامر الهى چه واجب و چه مستحبّ ، به خاطر زياده خواهى در طلب دنيا .\r\nدوّم : روايات ، اصل تساهل و تسامح را در فعّاليّتهاى اقتصادى ، به ويژه به هنگام داد و ستد با ديگران مورد تأكيد قرار مىدهند . به طور كلّى توجّه انسان به كسب درآمد و سود نبايد برخوردارى وى از اخلاق نيكو را تحت تأثير قرار دهد . برخى مصاديق « تساهل و تسامح » در داد و ستد عبارت‌اند از :\r\n1 - فسخ قرارداد در صورتى كه يكى از طرفين معامله پشيمان شده باشد ، و قبول لغو قرارداد در صورت درخواست يكى از طرفين ، هر چند درخواست او بدون دليل واضحى باشد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n2 - تفاوت قائل نشدن ميان مشتريان در بهاى كالا ، و پايبندى به بهايى يكسان براى تمام معامله كنندگان . البتّه اختلاف محدودى ميان قيمتها براى افراد مختلف به دلايل معنوى چون خويشاوندى ، دوستى و يا برترى در پرهيزگارى و اخلاق ، اشكالى ندارد .\r\n3 - اينكه فروشنده به هنگام خريد و فروش براى دورماندن از زيان زدن به مردم و بر حذر ماندن از كم فروشى كمى بر پيمانهء مورد نظر بيفزايد .\r\n4 - به طور كلّى آسان‌گيرى در داد و ستدهاى تجارى با مردم و همچنين آسان‌گيرى در پرداخت بدهيهاى خود و همچنين در وصول طلبهاى خود از ديگران .\r\n5 - سخت نگرفتن و پافشارى نكردن بر قيمتها در هنگام فروش .\r\nدر واقع روايات بر فروش كالا هر چند با سودى كم تأكيد دارند .\r\nسوم : رنگ و لعاب الهى دادن به مراكز اقتصادى و تجارى ، از آن رو كه فضاى مادّى اين گونه مراكز ، اخلاق انسان را تحت تأثير قرار ندهد . اين امر با اتّخاذ تدابير زير به وقوع خواهد پيوست :\r\n1 - برپاداشتن نماز اوّل وقت در اين گونه مراكز و متوقّف ساختن دادوستد ، كار ، توليد و اعمالى از اين دست به هنگام فرارسيدن وقت نماز .\r\n2 - ياد كردن خدا در بازار و مراكز تجارى و اقتصادى و توليدى ، با خواندن دعاهاى منقول از معصومين و گفتن شهادتين و تلاوت قرآن و اعمالى از اين دست .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\n3 - امور ناپسند و مكروه در عرصهء كسب روزى\r\nقرآن كريم :\r\n1 - وَالسَّماءَ رَفَعَهَا وَوَضَعَ الْمِيزَانَ * أَلَّا تَطْغَوْا فِي الْمِيزَانِ * وَأَقِيمُوا الْوَزْنَ بِالْقِسْطِ وَلَا تُخْسِرُوا الْمِيزَانَ « 1 » .\r\n« و آسمان را برافراشت ، و ميزان و قانون ( در آن ) گذاشت * تا در ميزان طغيان نكنيد ( و از مسير عدالت منحرف نشويد ) * و وزن را براساس عدل برپا داريد و ميزان را كم نگذاريد . »\r\nرهيافت :\r\nخداوند هر چيزى را در سرجاى خود و متوازن با جهان آفرينش ، آفريده و اين گونه رحمت خود را در آن نمايان ساخته است ، و همچنين انسان را به توازن در زندگى امر كرده ، تا از آن رهگذر در سالم سازى و نيكبخت ساختن زندگى بشرى سهيم شود . از اين رو زياده‌روى\r\n\r\n\r\n","description":"","footnote":"\r\n( 1 ) - سورهء رحمن ، آيات 7 - 9 .\r\n","page_name":" 48 ","page_number":48},
  {"content":"\r\n\r\nدر خوردن و نوشيدن ، و لخرجى ، مصرف بيش از توليد و مهمتر از همه عدم پايبندى به توازن و عدالت ( ميزان ) در دادوستدهاى تجارى با ديگران ، ناپسند شمرده مىشوند .\r\nكم گذاشتن از ميزان ، همان تجاوز از حدود عدالت مىباشد ، كه به ناچيز شمردن حقوق مردم مىانجامد ، و كم فروشى به مردم و زياده‌طلبى از ايشان از مصاديق آن بشمار مىروند ، حال آنكه خداوند ما را از اين گونه اعمال بازداشته و ما را به برپايى توازن و عدل و برترين گونهء آن يعنى قسط امر مىكند . مفهوم توازن و عدل نيز تنها با بزرگداشت آن مفاهيم و پايبندى دقيق به آموزه‌هاى آنها بدست مىآيند .\r\nمفهوم « ميزان » در اينجا تمام سنجه‌هاى سامان يافته توسّط انسان براى تنظيم زندگى اجتماعى و اقتصادى ، شامل پيمانه و وزن و اندازه‌گيرى مساحت و ديگر سنجه‌هاى نوين ، از اين دست را در برمىگيرد .\r\n2 - خداوند متعال مىفرمايد :\r\nوَأَوْفُوا الْكَيْلَ إِذَا كِلْتُمْ وَزِنُوا بِالْقِسْطَاسِ الْمُسْتَقِيمِ ذلِكَ خَيْرٌ وَأَحْسَنُ تَأْوِيلًا « 1 » .\r\n« و هنگامى كه پيمانه مىكنيد ، حق پيمانه را ادا نماييد ، و با ترازوى درست وزن كنيد اين براى شما بهتر ، و عاقبتش نيكوتر است . »\r\nرهيافت :\r\nوزن كردن با ترازوى درست ، همان دادوستد تجارىايست كه در آن\r\n\r\n\r\n","description":"","footnote":"\r\n( 1 ) - سورهء اسراء ، آيهء 35 .\r\n","page_name":" 49 ","page_number":49},
  {"content":"\r\n\r\nنه از فريب خبرى هست و نه از تقلّب . چه‌بسا بزرگداشت اداى حقّ پيمانه ، به مفهومى فراتر از بزرگداشت حقوق مردم دلالت مىكند ، چرا كه در زمرهء احترام به قوانين اجتماعى و عدم مخالفت با آنها بر مبناى مصلحتى شخصى به شمار مىرود . از سويى احترام به حقوق و پايبندى به موازين آن ، به صورت فطرى و اجتماعى ، امرى نيكو شمرده مىشود ، و همچنين برترين فرجام فردى و اجتماعى ، به شمار مىرود . چه ، در صورت حاكميّت فضاى تقلّب در يك جامعه ، آن جامعه دچار فاجعه‌اى مىشود كه رهايى از آن ناممكن مىنمايد ، از سوى ديگر فرد متجاوز به حقوق ديگران در چنين فضايى مىبايست از به تاراج رفتن حقوق خود نيز بيمناك باشد .\r\n3 - خداوند همچنين مىفرمايد :\r\nوَإِلَى مَدْيَنَ أَخَاهُمْ شُعَيْباً قَالَ يَا قَوْمِ اعْبُدُوا اللَّهَ مَا لَكُم مِن إِلهٍ غَيْرُهُ وَلَا تَنْقُصُوا الْمِكْيَالَ وَالْمِيزَانَ إِنِّي أَرَاكُم بِخَيْرٍ وَإِنِّي أَخَافُ عَلَيْكُمْ عَذَابَ يَوْمٍ مُحِيطٍ * وَيَا قَوْمِ أَوْفُوا الْمِكْيَالَ وَالْمِيزَانَ بِالْقِسْطِ وَلَا تَبْخَسُوا النَّاسَ أَشْيَاءَهُمْ وَلَا تَعْثَوْا فِي الْأَرْضِ مُفْسِدِينَ « 1 » .\r\n« و بسوى ( مدين ) برادرشان شعيب را ( فرستاديم ) ، گفت : اى قوم من خدا را پرستش كنيد ، كه جز او ، معبود ديگرى براى شما نيست پيمانه و وزن را كم نكنيد ( و دست به كم‌فروشى نزنيد ) من ( هم اكنون ) شما را در نعمت مىبينم ، ( ولى ) از عذاب روز فراگير ، بر شما بيمناكم * و اى قوم من پيمانه و وزن را با عدالت ، تمام دهيد و بر اشياء ( و اجناس ) مردم ، عيب نگذاريد ،\r\n\r\n\r\n","description":"","footnote":"\r\n( 1 ) - سورهء هود ، آيات 84 و 85 .\r\n","page_name":" 50 ","page_number":50},
  {"content":"\r\n\r\nو از حقّ آنان نكاهيد و در زمين به فساد نكوشيد . »\r\nرهيافت :\r\nقرآن كريم دراين آيات وضع بسامان اقتصادى قوم شعيب را كه پس‌از چندى به فساد اقتصادى دچار شد ، يادآور مىشود . در واقع شعيب پيامبر عليه السلام ايشان را از پايان كار فساد اقتصادى بر حذر مىداشت و ايشان را به پرستش خدا و التزام به آموزه‌هاى آسمانى فرامىخواند و ايشان را از پرستش دارائيهاى زوال يافتنى و همچنين از كوچك شمردن سنجه‌هاى مورد اطمينان همه ، چون پيمانه و ترازو نهى مىكرد . چه ، در صورت وفادار نماندن به پيمانه و ترازو و كاهيدن از حقّ آنها ، سازمان اجتماعى ، خود تهديه به زوال خواهد شد ، كه اين زوال نيز به نوبهء خود به تباهى و فساد روابط موجود ميان انسانها و انحطاط نيكيها و نعمتهاى الهى منجر خواهد شد .\r\nحديث شريف :\r\n1 - پيامبر اكرم صلى الله عليه و آله مىفرمايد :\r\n« من باع واشترى فليحفظ خمس خصال ، وإلّا فلا يشترين ولا يبيعن : الربا ، والحلف ، وكتمان العيب ، والحمد إذا باع ، والذمّ إذا اشترى » « 1 » .\r\n« هركس خريد و فروش مىكند ، مىبايست از پنج ويژگى دورى گزيند ، در غير اين صورت نه خريد كند و نه كالايى بفروشد . [ آن پنج ويژگى\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب آداب التّجارة ، باب 2 ، ص 284 ، ح 2 .\r\n","page_name":" 51 ","page_number":51},
  {"content":"\r\n\r\nعبارت‌اند از 
  ] : ربا ، سوگند يادكردن ( در معامله ) ، پنهان نمودن عيب كالا ، مدح كالا در صورت فروش آن و بدگويى از يك كالا در صورت خريد آن . »\r\n2 - امام كاظم عليه السلام مىفرمايد :\r\n« ثلاثة لا ينظر اللَّه إليهم ؛ أحدهم رجل اتّخذ اللَّه بضاعة ، لا يشتري إلّا بيمين ، ولا يبيع إلّابيمين » « 1 » .\r\n« خداوند بر سه دسته نظر ( لطف و رحمت ) نمىكند : يكى از آنها كسى است كه خدا را كالايى شمرده و چيزى نمىخرد مگر با سوگند و چيزى نمىفروشد مگر با سوگند . »\r\n3 - روايت شده كه برخى از ياران امام صادق عليه السلام به ايشان عرض داشتند : مردى با نيّت تمام و كمال دادن پيمانه ، نمىتوانست به درستى كالا را پيمانه كند . امام عليه السلام فرمودند :\r\n« فما يقول الذي حوله ؟ » .\r\n« آنان كه در اطراف وى قرار دارند چه مىگويند ؟ »\r\nراوى مىگويد : مىگويند پيمانه را تمام و كمال نمىدهد ، پس امام فرمودند :\r\n« هذا ممّن لا ينبغي له أن يكيل » « 2 » .\r\n« او از كسانى است كه نمىبايست پيمانه كنند . »\r\n4 - از پيامبر اكرم صلى الله عليه و آله روايت شده كه ايشان از فروش كالا در فاصلهء\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب آداب التّجارة ، باب 25 ، ص 309 ، ح 2 .\r\n( 2 ) - همان ، باب 8 ، ص 292 ، ح 1 .\r\n","page_name":" 52 ","page_number":52},
  {"content":"\r\n\r\nزمانى ميان سپيده دم و طلوع خورشيد ، نهى مىكردند . « 1 »\r\n5 - پيامبر اكرم صلى الله عليه و آله مىفرمايند :\r\n« لا يحتكر الطعام إلّاخاطئ » « 2 » .\r\n« تنها نادرستكاران به احتكار مواد غذايى مىپردازند . »\r\n6 - در حديث ديگرى آمده كه اميرمؤمنان على عليه السلام از احتكار در شهرها نهى مىكردند . « 3 »\r\n7 - روايت شده كه امام صادق عليه السلام از پدران بزرگوارشان عليهم السلام در حديث مناهى ( يعنى : امور نهى شده ) از پيامبر اكرم صلى الله عليه و آله نقل كرده‌اند ، كه ايشان از دخالت در كار خريد و فروش برادران مسلمان ( به منظور برهم زدن آن ، و يا بهره بردارى از آن به سود خود ) نهى كردند . « 4 »\r\n8 - هشام بن حكم مىگويد : در زير سايه‌اى مشغول فروش پارچهء سابرى « 5 » بودم كه ابوالحسن امام موسى بن جعفر عليه السلام سوار بر مركب بر من گذر كرد ، پس به من فرمود :\r\n« يا هشام ، إنّ البيع في الظلال غشّ ، والغشّ لا يحلّ » « 6 » .\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب آداب التّجارة ، باب 12 ، ص 295 ، ح 2 .\r\n( 2 ) - همان ، باب 27 ، ص 314 ، ح 8 .\r\n( 3 ) - همان ، ح 9 .\r\n( 4 ) - همان ، باب 49 ، ص 338 ، ح 3 .\r\n( 5 ) - گونه‌اى پارچه است .\r\n( 6 ) - همان ، باب 58 ، ص 342 ، ح 1 .\r\n","page_name":" 53 ","page_number":53},
  {"content":"\r\n\r\n« اى هشام ! فروش در زير سايه تقلّب محسوب مىشود ، و تقلّب « 1 » حلال نمىباشد . »\r\nاحكام :\r\nنخست : بكارگيرى روشهايى كه امكان دارد به تقلّب ، كم‌فروشى و يا ديگر امور نامشروع در چارچوب دادوستد و يا به طور كلّى قراردادها منجر شود مكروه و ناپسند است . برخى از اين روشها عبارت‌اند از :\r\n1 - تعريف فروشنده از كالاى مورد فروش و بدگويى مشترى از كالاى در حال خريد . لازم به ذكر است كه كراهت اين مورد در ديگر قراردادها ومبادلات نيز جارى مىباشد .\r\n2 - به درستى سوگند خوردن ، در حين معامله ؛ زيرا هركس به سوگند خوردن راست عادت كند احتمال مىرود كه رفته رفته سوگند دروغ نيز از او سرزند كه اين كار از محرّمات قطعى است .\r\n3 - عرضه و يا فروش كالا در مكان و يا شرايطى كه موجب پوشيده شدن عيبهاى كالا شوند ؛ عرضهء كالا در زير نور شديدى كه موجب پوشيده شدن نقاط ضعف كالا مىشود و يا فروش كالا ، به دور از نور كه موجب پوشيده شدن عيبهاى كالا مىشود و كارهايى از اين دست از اين جمله‌اند .\r\n4 - اگر كسى وزن كردن ، پيمانه كردن ، اندازه‌گيرى مساحت\r\n\r\n\r\n","description":"","footnote":"\r\n( 1 ) - هرجا دراين كتاب از واژهء ( غشّ ) استفاده شده يابه ( فريب ) ويابه ( تقلّب ) برگردانده شده است - مترجم .\r\n","page_name":" 54 ","page_number":54},
  {"content":"\r\n\r\nو يا شمارش كالا را به درستى نداند ، مكروه است آن را انجام دهد .\r\nدوّم : پيروى از روشهاى اقتصادى پيچيده‌اى كه امكان دارد به ديگران زيان رساند ، مكروه و ناپسند است . برخى از اين روشها عبارت‌اند از :\r\nالف - وارد شدن در قراردادهاى در حال انعقاد ميان ديگران ، و تلاش براى بهره‌بردارى از آن به سود خود .\r\nب - احتكار كالاها ، البتّه بجز موارد احتكارى كه حرام شمرده مىشوند .\r\nسوم : فروش كالا در فاصلهء زمانى سپيده دم تا طلوع آفتاب ( بين‌الطّلوعين ) مكروه است . چه‌بسا اختصاص اين ساعات از روز به دعا و ياد خدا ، كراهت فروش كالا را دراين فاصلهء زمانى موجب شده باشد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\n4 - حلال و حرام در عرصهء فعّاليّتهاى اقتصادى\r\nقرآن كريم :\r\nوَيْلٌ لِلْمُطَفِّفِينَ * الَّذِينَ إِذَا اكْتَالُوا عَلَى النَّاسِ يَسْتَوْفُونَ * وَإِذَا كَالُوهُمْ أَو وَزَنُوهُمْ يُخْسِرُونَ * أَلَّا يَظُنُّ أُولئِكَ أَنَّهُم مَبْعُوثُونَ * لِيَوْمٍ عَظِيمٍ * يَوْمَ يَقُومُ النَّاسُ لِرَبِّ الْعَالَمِينَ « 1 » .\r\n« واى بر كم‌فروشان * آنان كه وقتى براى خود پيمانه مىكنند ، حقّ خود را بطور كامل مىگيرند * امّا هنگامى كه مىخواهند براى ديگران پيمانه يا وزن كنند ، كم مىگذارند * آيا آنها گمان نمىكنند كه برانگيخته مىشوند ، * در روزى بزرگ ، * روزى كه مردم در پيشگاه پروردگار جهانيان مىايستند . »\r\nرهيافت :\r\nبرخى از مردم تنها خود را بر حقّ مىدانند ، و بر همين مبنا با ديگران به دادوستد مىپردازند . از همين رو تقلّب مىكنند ، از اموال ديگران\r\n\r\n\r\n","description":"","footnote":"\r\n( 1 ) - سورهء مطفّفين ، آيات 1 - 6 .\r\n","page_name":" 56 ","page_number":56},
  {"content":"\r\n\r\nمىدزدند و به حقوق ديگران دست اندازى مىكنند . نشانهء اين دسته ، آن است كه به هنگام گرفتن حق خود از مردم ، آن را تمام و كمال از مردم مىگيرند ، ولى به هنگام اداى حقّ ديگران از آن كم مىگذارند . اين عمل همان كم‌فروشى است . پس واى بر ايشان چرا كه منصفانه عمل نمىكنند .\r\nدر واقع رسالتهاى الهى همواره با تمام گونه‌هاى فساد اقتصادى در جوامع به مبارزه پرداخته‌اند ، كه كم‌فروشى يكى از بدترين گونه‌هاى آن مىباشد .\r\nولى پرسش اينجاست كه آيا فساد اقتصادى تنها در كم‌فروشى در وزن و پيمانه خلاصه مىشود يا ايندو تنها مثالهايى هستند براى مفهومى فراگيرتر ؟ در پاسخ بايد گفت كه تقلّب ، احتكار ، سوء استفاده از نيروى فرودستان ، بهره‌كشى از ثروت سرزمينها و كشورهاى مختلف ، اخّاذى و ديگر روشهاى نامشروع كسب درآمد ، همه و همه از گونه‌هاى مختلف فساد اقتصادى مىباشند .\r\n2 - خداوند متعال مىفرمايد :\r\nأَوْفُوا الْكَيْلَ وَلَا تَكُونُوا مِنَ الْمُخْسِرِينَ * وَزِنُوا بِالْقِسْطَاسِ الْمُسْتَقِيمِ * وَلَا تَبْخَسُوا النَّاسَ أَشْيَاءَهُمْ وَلَا تَعْثَوْا فِي الْأَرْضِ مُفْسِدِينَ « 1 » .\r\n« حق پيمانه را ادا كنيد ( و كم‌فروشى نكنيد ) ، و ديگران را به خسارت نيفكنيد * و با ترازوى صحيح وزن كنيد * و حق مردم را كم نگذاريد ، و در زمين تلاش براى فساد نكنيد . »\r\n\r\n\r\n","description":"","footnote":"\r\n( 1 ) - سورهء شعراء ، آيات 181 - 183 .\r\n","page_name":" 57 ","page_number":57},
  {"content":"\r\n\r\nرهيافت :\r\nظاهراً روابط ميان اصحاب ايكه [ كه شهرى نزديك مدين بود 
  ] روابطى مبتنى بر فساد بوده است . ايشان به جاى هميارى در امر توليد ، در زمين به فساد مىپرداختند و به حقوق يكديگر دست‌اندازى مىكردند ، بگونه‌اى كه در پيمانه كردن به يكديگر زيان مىرساندند ، و در وزن كردن از چارچوب عدل خارج مىشدند . از همين رو پيامبر ايشان حضرت شعيب عليه السلام ايشان را به شدّت از اين اعمال نهى كرد و دستور داد تا حقّ پيمانه را ادا كنند و به عدل و قسط ، كالاها را وزن كنند .\r\n3 - خداوند مىفرمايد :\r\nقُلْ أَمَرَ رَبِّي بِالْقِسْطِ وَأَقِيمُوا وُجُوهَكُمْ عِندَ كُلِّ مَسْجِدٍ وَادْعُوهُ مُخْلِصِينَ لَهُ الدِّينَ كَمَا بَدَأَكُمْ تَعُودُونَ « 1 » .\r\n« بگو : پروردگارم امر به عدالت كرده است ، و توجّه خويش را در هر مسجد ( و به هنگام عبادت ) به سوى او كنيد و او را بخوانيد ، در حالى كه دين ( خود ) را براى او خالص گردانيد ( و بدانيد ) همان گونه كه در آغاز شما را آفريد ، ( بار ديگر در رستاخيز ) باز مىگرديد . »\r\n4 - يَا أَيُّهَا الَّذِينَ آمَنُوا لَاتَأْكُلُوا أَمْوَالَكُم بَيْنَكُم بِالْبَاطِلِ إِلَّا أَن تَكُونَ تِجَارَةً عَن تَرَاضٍ مِنْكُمْ وَلَا تَقْتُلُوا أَنْفُسَكُمْ إِنَّ اللَّهَ كَانَ بِكُمْ رَحِيماً « 2 » .\r\n\r\n\r\n","description":"","footnote":"\r\n( 1 ) - سورهء اعراف ، آيهء 29 .\r\n( 2 ) - سورهء نساء ، آيهء 29 .\r\n","page_name":" 58 ","page_number":58},
  {"content":"\r\n\r\n« اى كسانى كه ايمان آورده‌ايد ! اموال يكديگر را به باطل ( و از طرق نامشروع ) نخوريد مگر اينكه تجارتى با رضايت شما انجام گيرد . و خودكشى نكنيد خداوند نسبت به شما مهربان است . »\r\n5 - وَمَا كَانَ لِنَبِيٍّ أَن يَغُلَّ وَمَن يَغْلُلْ يَأْتِ بِما غَلَّ يَوْمَ الْقِيَامَةِ ثُمَّ تُوَفَّى كُلُّ نَفْسٍ مَا كَسَبَتْ وَهُمْ لَايُظْلَمُونَ « 1 » .\r\n« ( گمان كرديد ممكن است پيامبر به شما خيانت كند ؟ در حالى كه ) ممكن نيست هيچ پيامبرى خيانت كند و هركس خيانت كند ، روز رستاخيز ، آنچه را در آن خيانت كرده ، با خود ( به صحنهء محشر ) مىآورد ، سپس به هركس ، آنچه را فراهم كرده ( و انجام داده ) است ، به طور كامل داده مىشود ، و ( به همين دليل ) به آنها ستم نخواهد شد ( چرا كه محصول اعمال خود را خواهند ديد ) . »\r\nرهيافت :\r\nخداوند دراين سه آيه مردم را به عدالت كه مبناى استوار قوانين قراردادها و معاملات تجارى است ، فرامىخواند ، و از هر آنچه با عدالت ناسازگار باشد ، نهى مىكند . مانند : خوردن اموال يكديگر از راههاى نامشروع ، كه مىتوان آن را بر بسيارى از اعمال درآمد زاى حرام به ويژه ربا ، منطبق ساخت ، و خيانت در اموال مردم ، رشوه ، دزدى و ديگر اعمالى از اين دست .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 161 .\r\n","page_name":" 59 ","page_number":59},
  {"content":"\r\n\r\n6 - يَا أَيُّهَا الَّذِينَ آمَنُوا لَايَحِلُّ لَكُمْ أَن تَرِثُوا النِّسَاءَ كَرْهاً وَلَا تَعْضُلُوهُنَّ لِتَذْهَبُوا بِبَعْضِ مَا آتَيْتُمُوهُنَّ إِلَّا أَن يَأْتِينَ بِفَاحِشَةٍ مُبَيِّنَةٍ وَعَاشِرُوهُنَّ بِالْمَعْرُوفِ فَإِن كَرِهْتُمُوهُنَّ فَعَسَى أَن تَكْرَهُوا شَيْئاً وَيَجْعَلَ اللَّهُ فِيهِ خَيْراً كَثِيراً « 1 » .\r\n« اى كسانى كه ايمان آورده‌ايد ! براى شما حلال نيست كه از زنان ، از روى اكراه ( و ايجاد ناراحتى براى آنها ، ) ارث ببريد و آنان را تحت فشار قرار ندهيد كه قسمتى از آنچه را به آنها داده‌ايد ( از مهر ) ، تملّك كنيد مگر اينكه آنها عمل زشت آشكارى انجام دهند . و با آنان ، به طور شايسته رفتار كنيد و اگر از آنها ، ( به جهتى ) كراهت داشتيد ، ( فوراً تصميم به جدايى نگيريد ) چه‌بسا چيزى خوشايند شما نباشد ، و خدا خير فراوانى در آن قرار مىدهد . »\r\n7 - وَإِنْ أَرَدتُّمُ اسْتِبْدَالَ زَوْجٍ مَكَانَ زَوْجٍ وَآتَيْتُمْ إِحْدَاهُنَّ قِنطَاراً فَلَا تَأْخُذُوا مِنْهُ شَيْئاً أَتَأْخُذُونَهُ بُهْتَاناً وَإِثْماً مُبِيناً « 2 » .\r\n« و اگر تصميم گرفتيد كه همسر ديگرى به جاى همسر خود انتخاب كنيد ، و مال فراوانى ( بعنوان مهر ) به او پرداخته‌ايد ، چيزى از آن را پس نگيريد آيا براى باز پس گرفتن مهر زنان ، به تهمت و گناه آشكار متوسّل مىشويد . »\r\n8 - إِنَّ الَّذِينَ يَأْكُلُونَ أَمْوَالَ الْيَتَامَى ظُلْماً إِنَّمَا يَأْكُلُونَ فِي بُطُونِهِمْ نَاراً وَسَيَصْلَوْنَ سَعِيراً « 3 » .\r\n« كسانى كه اموال يتيمان را به ظلم و ستم مىخورند ، ( در حقيقت ، ) تنها آتش مىخورند ، و به زودى در شعله‌هاى آتش ( دوزخ ) مىسوزند . »\r\n\r\n\r\n","description":"","footnote":"\r\n( 1 ) - سورهء نساء ، آيهء 19 .\r\n( 2 ) - سورهء نساء ، آيهء 20 .\r\n( 3 ) - سورهء نساء ، آيهء 10 .\r\n","page_name":" 60 ","page_number":60},
  {"content":"\r\n\r\nرهيافت\r\nيكى از نفرت‌انگيزترين گونه‌هاى مال حرام ، مال حاصل از بهره كشى است ، و يكى از نفرت‌انگيزترين گونه‌هاى بهره‌كشى ، بهره‌كشى از دسته‌هاى فرودستى است كه توانايى دفاع از خود را ندارند . اين آيات نيز به عنوان نمونه ، به دودسته از فرودستانى كه گاه طعمهء بهره‌كشان مىشوند ، يعنى زنان و يتيمان ، اشاره مىكنند . از همين رو خداوند ، به ناحقّ خوردنِ اموال ايشان ، و دست اندازى بىدليل به حقوق ايشان را به شدّت نهى مىكند .\r\nحديث شريف\r\n1 - از رسول اكرم صلى الله عليه و آله روايت شده كه ايشان در خطبهء وداع خود چنين فرمودند :\r\n« يا أيّها النّاس ! إنّما المؤمنون اخوة ، ولا يحلّ لمؤمن مال أخيه إلّا عن طيب نفس منه » « 1 » .\r\n« اى مردم ! همانا مؤمنان با يكديگر برادرند ، و مال برادر مؤمن بر ديگر مؤمنان حلال نيست مگر با رضايت وى . »\r\n2 - امام صادق عليه السلام از پيامبر اكرم صلى الله عليه و آله روايت مىكنند كه فرمودند :\r\n« إنّ الروح الأمين جبرئيل أخبرني عن ربّي أنّه لن تموت نفس حتّى تستكمل رزقها ، فاتّقوا اللَّه وأجملوا في الطلب ، واعلموا أنّ الرزق رزقان :\r\nفرزق تطلبونه ورزق يطلبكم ، فاطلبوا أرزاقكم من حلال ، فإنّكم إن\r\n\r\n\r\n","description":"","footnote":"\r\n( 1 ) - وسائل الشّيعة ، ج 3 ، كتاب الصلاة ، أبواب مكان المصلّي ، باب 3 ، ص 425 ، ح 3 .\r\n","page_name":" 61 ","page_number":61},
  {"content":"\r\n\r\nطلبتموها من وجوهها أكلتموها حلالًا ، وإن طلبتموها من غير وجوهها أكلتموها حراماً ، وهي أرزاقكم لا بدّ لكم من أكلها » « 1 » .\r\n« همانا روح الامين ، جبرئيل از پروردگارم به من چنين خبر رساند كه كسى نمىميرد تا اينكه روزيش كامل شود ، پس تقواى الهى پيشه كنيد و در طلب روزى زياده‌روى نكنيد ، و بدانيد كه روزيها دو گونه‌اند : نخست روزىاى كه شما درپى آن مىرويد و دوّم روزىاى كه به سوى شما مىآيد ، پس روزيهاى خود را از راه حلال بدست آوريد ، چرا كه اگر آنها را از راه صحيح بدست آوريد ، به صورت حلال خواهيد خورد ، و اگر آنها را از راههاى نادرست بدست آوريد ، به گونهء حرام خواهيد خورد ، و به هر حال آن روزى شماست و ناگزير از خوردن آن هستيد . »\r\n3 - همچنين پيامبر اكرم صلى الله عليه و آله مىفرمايند :\r\n« إنّ أخوف ما أخاف على امّتي هذه المكاسب الحرام ، والشهوة الخفيّة ، والربا » « 2 » .\r\n« آنچه بيشتر از همه مرا بر امّتم ترسان مىكند اين كسب درآمدهاى حرام ، شهوت پنهانى و ربا مىباشد . »\r\n4 - امام صادق عليه السلام مىفرمايند :\r\n« ليس بوليّ لي من أكل مال مؤمن حراماً » « 3 » .\r\n« هركس به حرام مال مؤمنى را بخورد ، از پيروان من نيست . »\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، أبواب مقدّماتها ، باب 12 ، ص 29 ، ح 8 .\r\n( 2 ) - همان ، ابواب ما يكتسب به ، باب 1 ، ص 52 ، ح 1 .\r\n( 3 ) - همان ، ص 53 ، ح 2 .\r\n","page_name":" 62 ","page_number":62},
  {"content":"\r\n\r\n5 - از پيامبر اكرم صلى الله عليه و آله نقل شده كه فرمودند :\r\n« شرّ المآكل أكل مال اليتيم ظلماً » « 1 » .\r\n« به ستم مال يتيم را خوردن ، بدترينِ خوردنهاست . »\r\n6 - پيامبر اكرم صلى الله عليه و آله به مرد خرمافروشى فرمودند :\r\n« يا فلان ، أما علمت أنّه ليس من المسلمين من غشّهم ؟ » « 2 » .\r\n« اى فلانى ! آيا نمىدانى هركس مسلمانان را فريب دهد از ايشان نيست ؟ »\r\n7 - امام صادق عليه السلام مىفرمايند :\r\n« من غشّنا ليس منّا » « 3 » .\r\n« هركس ما را فريب دهد از ما نيست . »\r\n8 - همچنين مىفرمايند :\r\n« نهى النبيّ صلى الله عليه و آله أن يُشاب اللبن بالماء للبيع » « 4 » .\r\n« پيامبر اكرم صلى الله عليه و آله آميختن آب به شير را براى فروش نهى كردند . »\r\n9 - امام باقر عليه السلام مىفرمايند :\r\n« مرّ النبيّ صلى الله عليه و آله في سوق المدينة بطعام ، فقال لصاحبه : ما أرى طعامك إلّاطيباً ، وسأله عن سعره ، فأوحى اللَّه عزّ وجلّ إليه أن يدسّ\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب ما يكتسب به ، باب 70 ، ص 181 ، ح 3 .\r\n( 2 ) - همان ، باب 86 ، ص 208 ، ح 2 .\r\n( 3 ) - همان ، ح 1 .\r\n( 4 ) - همان ، ح 4 .\r\n","page_name":" 63 ","page_number":63},
  {"content":"\r\n\r\nيده في الطعام ، ففعل ، فأخرج طعاماً رديئاً ، فقال لصاحبه : ما أراك إلّا وقد جمعت خيانة وغشّاً للمسلمين » « 1 » .\r\n« پيامبر اكرم صلى الله عليه و آله در بازار شهر به غذايى گذر كردند ، پس به صاحب آن گفتند : غذاى تو را نيكو مىبينم ، و از بهاى آن پرسيدند ، پس خداوند عزّ وجلّ به ايشان وحى كرد كه به آن غذا دست برد ، پس ايشان نيز انجام دادند ، پس [ از آن ميان 
  ] غذايى فاسد بيرون كشيدند ، پس به صاحب آن غذا گفتند : تورا نمىبينم مگر اينكه خيانت و فريب را براى مسلمانان گردآورده‌اى . »\r\n10 - همچنين در حديثى از پيامبر اكرم صلى الله عليه و آله نقل شده كه فرمودند :\r\n« لا تناجشوا » « 2 » .\r\n« قيمت كالا را در مزايده بالا نبريد در حالى كه نمىخواهيد آن را بخريد . »\r\nاحكام :\r\nاصل در تجارت ( به معنى عامّ كلمه كه دادوستدهاى بازرگانى - خريد و فروش - ، فروش خدمات و صنعت را شامل مىشود ) در صورت وجود رضايت دو طرف قرارداد و همچنين وقوع قرارداد در چارچوب احكام شريعت ، آزادى كامل افراد در آن مىباشد . ضرورت حلال بودن موضوع قرارداد ( يعنى بها و كالا ) « 3 » از جمله نمونه‌هاى احكام شريعت است .\r\nپس اگر موضوع قرارداد حرام باشد ، مانند فروش آنچه خدا حرام ساخته ،\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب ما يكتسب به ، ب 86 ، ص 209 ، ح 8 .\r\n( 2 ) - همان ، ابواب آداب التّجارة ، باب 49 ، ص 337 ، ح 4 .\r\n( 3 ) - ( ثمن و مثمن ) .\r\n","page_name":" 64 ","page_number":64},
  {"content":"\r\n\r\nو يا فروش خدمات در چارچوب امورى كه جز حرام دربرندارند ( همچون اجارهء ساختمانى به عنوان قمارخانه ، بار مشروبات حرام ، رقّاص خانه ، و يا محلّى براى نمايش فيلمهاى مبتذل حرام ) ، قرارداد نامشروع خواهد بود .\r\n2 - يكى از مهمترين اهداف بازرگانى و دادوستد حلال ، اداى حقوق مردم بر مبناى عدالت مىباشد . در واقع خداوند پيامبران خود را براى نهادينه كردن همين عدالت فروفرستاده است . عدالت متضادّ ظلمى است كه خداوند از آن به شدّت نهى كرده است . از همين رو قرآن كريم سرقت و دزدى را يكى از مصاديق ظلم مىداند :\r\nوَالسَّارِقُ وَالسَّارِقَةُ فَاقْطَعُوا أَيْدِيَهُمَا جَزَاءً بِمَا كَسَبَا نَكَالًا مِنَ اللَّهِ وَاللَّهُ عَزِيزٌ حَكِيمٌ * فَمَن تَابَ مِن بَعْدِ ظُلْمِهِ وَأَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ « 1 » .\r\n« دست مرد دزد و زن دزد را ، به كيفر عملى كه انجام داده‌اند ، بعنوان يك مجازات الهى ، قطع كنيد و خداوند توانا و حكيم است * امّا آن كس كه پس‌از ستم كردن ، توبه و جبران نمايد ، خداوند توبهء او را مىپذيرد ، ( و ازاين مجازات ، معاف مىشود ، زيرا ) خداوند ، آمرزنده و مهربان است . »\r\n3 - معامله و دادوستد تجارى و مالى با ديگران به خودى خود جواز گرفتن اموال ديگران را موجب نمىشود ، بلكه عملكردهاى بازرگانى و مالى جملگى مىبايست براساس تراضى ( رضايت طرفهاى قرارداد )\r\n\r\n\r\n","description":"","footnote":"\r\n( 1 ) - سورهء مائدة ، آيات 38 و 39 .\r\n","page_name":" 65 ","page_number":65},
  {"content":"\r\n\r\nصورت پذيرند ، از اين رو مبناى گرفتن اموال ديگران بگونه‌اى حلال ، رضايت صاحب مال مىباشد .\r\n4 - خوردن دارائيهاى ديگران چه مسلمان و چه غير مسلمان حرام است . مگر اينكه دستاويز شرعى بسنده‌اى براى اين كار داشته باشيم . چه ، خداوند متعال يهوديان را بخاطر خوردن داراييهاى مردمان ديگر اقوام ملامت مىكند . در واقع خوردن اموال ديگران گونه‌اى ستم است ، و ستم نيز حرام و مخالف عدل و قسطى است كه خداوند بدان دستور داده است .\r\nبايد گفت : احترام به حقوق مالى مردم ( مگر در جاهايى كه شرع حرمت آن را نفى مىكند ) قاعدهء فقهى اساسى دراين بحث مىباشد .\r\n5 - انسان مىبايست در دادوستدهاى تجارى و عملكردهاى مالى خود از فروافتادن در ظلم وامور حرام ، اجتناب ورزد . حال خواه اين ظلم پنهانى باشد كه در قرآن از آن به ( غل ) يعنى فريب تعبير شده و خواه ظلمى آشكار باشد .\r\nبرخى از مصاديق مال حرام عبارت‌اند از :\r\nالف - سوء استفادهء شخصى از جايگاه و موقعيّت براى مال‌اندوزى نامشروع . همچون تقسيم ناعادلانهء اموال ، دزدى از بيت‌المال ، يا اينكه كسى در برابر ارائه خدمات به مردم ، كه از وظائف و مسئوليتهاى او است ، از آنها طلب مال كند .\r\nب - كم‌فروشى ؛ كم‌فروشى عبارت است از كاستن از پيمانه ، وزن ، شمارش و يا مساحت مورد نظر در هنگام فروش و يا عقد قراردادهاى ديگر .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nج - خوردن به ناحقّ داراييهاى يتيمان ؛ چه اين گروه اجتماعى در زمرهء اقشار فرودست و ناتوان جامعه قرار دارند ، و همين ناتوانى ايشان گاهى موجب مىشود تا آزمندان ، داراييهاى ايشان را به نفع خود به كار برند .\r\nد - ستم مالى به همسر ؛ زيرا اين مرد است كه امور همسر خود را سامان مىبخشد ، از همين رو زن در برابر مرد موجودى ناتوان خواهد بود .\r\nبرخى مردان از اين ناتوانى به نفع خود سوء استفاده مىكنند و به زن ستم مىورزند . امتناع از دادن مهريهء زنى كه مستحقّ آن است ، فشار آوردن بر زن بخاطر كوتاه آمدن از مهريه يا بخشى از آن ، يا امتناع از پرداخت مهريهء زنى كه مرد ، پس‌از دخول خواستار طلاق او مىباشد و اعمال ديگرى از اين دست ، در زمرهء ستم مالى به همسر به شمار مىآيند .\r\nه - فريبكارى « 1 » در معاملات ؛ تقلّب يا فريبكارى در عرصهء دادوستد عبارت است از ارائهء كالا بر خلاف عرف و يا بر خلاف قرارداد بسته شده ميان دو طرف . برخى نمونه‌هاى آن عبارت‌اند از :\r\n- آميختن شير به آب بدون اطّلاع خريدار .\r\n- آميختن كالاهاى نامرغوب با كالاهاى مرغوب بگونه‌اى كه خريدار متوجّه آن نشود .\r\n- پنهان كردن آسيبهاى يك كالا و يا نقاط ضعفى كه اگر خريدار به آن عيبها پى برد از خريد صرف نظر خواهد كرد .\r\n- دادن كالايى با مرغوبيّت كمتر نسبت به آن چيزى كه در قرارداد عنوان\r\n\r\n\r\n","description":"","footnote":"\r\n( 1 ) - غشّ .\r\n","page_name":" 67 ","page_number":67},
  {"content":"\r\n\r\nشده است . و . . .\r\nدر واقع نمونه‌هاى تقلّب در دادوستدهاى امروزين بسيار گوناگون‌اند .\r\nپس هرچه در عرف مردم به عنوان تقلّب و يا فريب شناخته شود ، مشمول اين حكم خواهد شد .\r\nو - اينكه كسى قيمت كالا را بدون اينكه بخواهد آن را خريدارى كند با هدف تشويق ديگر خريداران به بالا بردن قيمت كالا ، بالا ببرد .\r\nاين عمل كه در ادبيات فقهى از آن به ( نجش ) تعبير شده است ، اگر با همكارى فروشنده صورت گيرد نامشروع است . لازم به ذكر است كه بيشتر اوقات استفاده از اين روش در مزايده‌هاى عمومى ديده مىشود .\r\nچه‌بسا هر روشى كه فروشندگان براى ايجاد اشتياق دروغين در مشتريان براى خريدارى كالاها به بهايى بيش از بهاى واقعى آنها ، اتّخاذ كنند ، و در نتيجه هر عملكردى كه به فريب و نيرنگ وكلاهبردارى در معاملات تجارى بينجامد ، مشمول اين حكم خواهد شد . « 1 »\r\n\r\n\r\n","description":"","footnote":"\r\n( 1 ) - مصاديق مال‌اندوزى حرام بسيارند ، كه مىتوان در ابواب معاملات كتب فقهى بيش‌از پيش بدانها دست يافت . همچنين در فصلهاى بعدى نيز بدين مصاديق اشاره خواهد رفت .\r\n","page_name":" 68 ","page_number":68},
  {"content":"\r\n\r\n\r\n5 - رضايت طرفين ؛ مبناى دادوستد\r\nقرآن كريم :\r\nيَا أَيُّهَا الَّذِينَ آمَنُوا لَاتَأْكُلُوا أَمْوَالَكُم بَيْنَكُم بِالْبَاطِلِ إِلَّا أَن تَكُونَ تِجَارَةً عَن تَرَاضٍ مِنْكُمْ وَلَا تَقْتُلُوا أَنْفُسَكُمْ إِنَّ اللَّهَ كَانَ بِكُمْ رَحِيماً « 1 » .\r\n« اى كسانى كه ايمان آورده‌ايد ! اموال يكديگر را به باطل ( و از طرق نامشروع ) نخوريد مگر اينكه تجارتى با رضايت شما انجام گيرد . و خودكشى نكنيد خداوند نسبت به شما مهربان است . »\r\nرهيافت :\r\nانسان محترم است ، هر چيزى كه با وى پيوند دارد نيز محترم است .\r\nاز سويى دارايى هركس بخشى از تلاش اوست ، و در نتيجه بخشى از خود اوست . پس دست اندازى بدان حرام است چرا كه دست‌اندازى به كرامت انسان تلقّى مىشود ، و هركس كه كرامت مردم را محترم نشمرد ،\r\n\r\n\r\n","description":"","footnote":"\r\n( 1 ) - سورهء نساء ، آيهء 29 .\r\n","page_name":" 69 ","page_number":69},
  {"content":"\r\n\r\nبايد منتظر دست‌اندازى ديگران به حقوقش باشد .\r\nاز همين رو ، گفتهء قرآن روى سخن را متوجّه همگان مىسازد و مردم را به رعايت حقوق يكديگر دستور مىدهد . چه ، در صورت نهادينه نشدن ارزش احترام به حقوق مالى ديگران در جامعه ، بيگمان حقوق هركس روزى مورد تجاوز قرار خواهد گرفت . پس بر ماست كه از مال اندوزى با استفاده از روشهاى باطل ، دورى گزينيم .\r\nدر واقع راه و روشهاى باطل دراين عرصه همانهايى هستند كه توسّط دين رد شده‌اند و در چارچوب بازرگانى همراه با تراضى ( رضايت طرفين ) قرار نمىگيرند . پس مال اندوزى از راه قمار ، خريد و فروش مُسكرات و موادّ مخدّر ، فريبكارى ، دزدى و چپاول باطل و نامشروع شمرده مىشوند ، و تنها گونهء مشروع دراين عرصه بازرگانى همراه با تراضى ( رضايت طرفين ) مىباشد . تعبير « بازرگانى همراه با تراضى » دربردارندهء نشانگر دو امر است :\r\nنخست - اينكه آن فعّاليّت گونه‌اى بازرگانى باشد . به ديگر سخن آن فعّاليّت بايد گونه‌اى گردش مالى از راههاى مشروع همچون ( فروش ، اجاره ، رهن و . . . ) باشد . از همين رو مال اندوزى از راه غصب و فريبكارى جايز نمىباشد .\r\nدوّم - اينكه اين بارزگانى از اكراه و اجبار دور و از فريبكارى و تقلّب پيراسته باشد . چه در غير اين صورت شرط تراضى ( رضايت طرفين ) حاصل نخواهد شد .\r\nاين قاعده بيان مىكند كه تمام قراردادهاى تجارى همراه با رضايت\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nطرفين ، مگر قراردادهاى مخالف با يكى از شرطهاى اساسى و آشكار دين همچون ( بازرگانى با روشها و ابزارهاى نامشروع ) ، از ديدگاه اسلام درست تلقّى شده‌اند .\r\nدر واقع اين امر ، شريعت اسلامى را در همسازى با پيشرفت نيازهاى بشرى ، از انعطاف پذيرى كافى برخوردار مىسازد .\r\nحديث شريف\r\n1 - از پيامبر اكرم صلى الله عليه و آله روايت شده كه فرمودند :\r\n« إنّما البيع عن تراضٍ » « 1 » .\r\n« همانا فروش ، بر مبناى تراضى ( رضايت طرفين ) صورت مىپذيرد . »\r\n2 - از امام باقر و امام صادق عليهما السلام روايت شده كه فرمودند :\r\n« لا طلاق إلّالمن أراد الطلاق » « 2 » .\r\n« طلاق رخ نمىدهد مگر از سوى كسى كه طلاق را اراده كند . »\r\n3 - زراره از يسع روايت مىكند كه گفت : از امام باقر عليه السلام شنيدم كه در حديثى مىفرمود :\r\n« ولو أنّ رجلًا طلّق على سُنّة وعلى طهر من غير جماع وأشهد و لم ينوِ الطلاق لم يكن طلاقه طلاقاً » « 3 » .\r\n« اگر مردى براساس سنّت رسول خدا ، و در حال پاكى همسر خود از\r\n\r\n\r\n","description":"","footnote":"\r\n( 1 ) - الميزان فى تفسير القرآن ، ج 4 ، ص 322 ، ( تفسير آيهء 29 سورهء النساء ) .\r\n( 2 ) - وسايل الشّيعة ، ج 15 ، ابواب مقدّمات الطلاق ، باب 11 ، ص 285 ، ح 2 .\r\n( 3 ) - همان ، ح 1 .\r\n","page_name":" 71 ","page_number":71},
  {"content":"\r\n\r\nحيض و بدون اينكه پس از پاك شدن همسرش با وى مقاربت كرده باشد و بر آن نيز گواه گيرد ، [ همسرش را 
  ] طلاق دهد ولى طلاق را نيّت نكرده باشد ، طلاق او طلاق [ واقعى 
  ] نخواهد بود . »\r\n4 - همچنين در حديثى از امام صادق عليه السلام آمده است كه فرمودند :\r\n« لا يجوز طلاق في استكراه » .\r\n« طلاق از روى اجبار ، صحيح نيست . »\r\nتا اينكه فرمودند :\r\n« وإنّما الطلاق ما اريد به الطلاق من غير استكراه ولا إضرار » « 1 » .\r\n« وامّا طلاقى صحيح است كه در آن ارادهء طلاق ، بدور از اجبار و زيان رسانى ، وجود داشته باشد . »\r\n5 - امام صادق عليه السلام مىفرمايند :\r\n« نهى رسول اللَّه صلى الله عليه و آله عن كسب الغلام الصغير الذي لا يحسن صناعة بيده ، فإنّه إن لم يجد سرق » « 2 » .\r\n« رسول خدا صلى الله عليه و آله از كسب درآمد توسّط پسر بچّه‌اى كه به تنهايى قادر به انجام كار ( كسب درآمد ) نيست ، نهى كردند ، زيرا اگر او كار خود را به درستى انجام ندهد ( به درستى كسب درآمد نكند ) ، به دزدى گرفتار مىشود . »\r\n6 - بزنطى از ابا الحسن عليه السلام در حديثى از پيامر اكرم صلى الله عليه و آله روايت مىكند\r\n\r\n\r\n","description":"","footnote":"\r\n( 1 ) - وسائل الشّيعة ، ج 15 ، ابواب مقدّمات الطلاق ، باب 37 ، ص 331 ، ح 4 .\r\n( 2 ) - همان ، ج 12 ، كتاب التّجارة ، ابواب ما يكتسب به ، باب 33 ، ص 188 ، ح 1 .\r\n","page_name":" 72 ","page_number":72},
  {"content":"\r\n\r\nكه فرمودند :\r\n« وُضِعَ عن امّتي ما اكرهوا عليه ، و ما لم يطيقوا ، و ما أخطأوا » « 1 » .\r\n« از دوش امّت من آنچه بدان مجبور شوند و آنچه از توانشان خارج باشد و آنچه به خطا انجام دهند ، برداشته شده است . »\r\n7 - محمّد بن عيص مىگويد : از امام صادق عليه السلام در باب متعه پرسش كردم ، ايشان فرمودند :\r\n« نعم ، إذا كانت عارفة » .\r\n« اگر مؤمن و متديّن باشد ( يعنى مشروعيّت عقد متعه را قبول داشته باشد ) ، آرى » .\r\nگفتيم : اگر چنين نبود چه كنيم ؟\r\nفرمود :\r\n« فأعرض عليها و قل لها ، فإن قبلت فتزوّجها ، وإن أبت أن ترضى بقولك فدعها » « 2 » .\r\n« پيشنهاد متعه را به او عرضه كن ، پس اگر قبول كرد او را به زنى بگير ، و اگر سخن تو را قبول نكرد ، رهايش كن . »\r\n8 - امام صادق عليه السلام مىفرمايند :\r\n« لا يحلّ لأحد أن يبيع بصاع سوى صاع المصر ، فإنّ الرجل يستأجر الحمّال فيكيل له بمدِّ بيته ، لعلّه يكون أصغر من مُدّ السوق » « 3 » .\r\n\r\n\r\n","description":"","footnote":"\r\n( 1 ) - المكاسب ، شيخ انصارى ، ج 8 ، ص 56 ( چاپ مطبعه الآداب نجف اشرف ) .\r\n( 2 ) - وسايل الشّيعة ، ج 14 ، ابواب المتعه ، باب 7 ، ص 452 ، ح 1 .\r\n( 3 ) - همان ، ج 12 ، ابواب عقد البيع ، باب 29 ، ص 280 ، ح 2 .\r\n","page_name":" 73 ","page_number":73},
  {"content":"\r\n\r\n« بر كسى جايز نيست كه به پيمانه‌اى جز پيمانهء اهل شهر [ كالايى 
  ] بفروشد ، چه [ امكان دارد 
  ] مرد باربرى را به كارگيرد ، پس به پيمانهء خانهء خود كه چه‌بسا از پيمانهء بازار كوچكتر باشد ، براى او پيمانه كند . »\r\n9 - ابوعلى بن راشد از امام معصوم عليه السلام روايت مىكند كه از وى پرسيدم : جانم به فدايت ، مردى كالايى را به هزار درهم و يا درهمين حدود خريدارى كرد ولى نوع درهمها را كه از نوع واضح است و يا گونه‌اى ديگر ، تعيين ننموده ، پس امام عليه السلام فرمودند :\r\n« إن شرط عليك فله شرطه ، وإلّا فله دراهم النّاس التي تجوز بينهم . . . » « 1 » .\r\n« اگر نوع درهمها را شرط كرده باشد بايد از آنگونه درهم كه شرط كرده به دو داد ، و گرنه بايد از گونهء درهمهاى رايج ميان مردم به دو داد . . . »\r\nتراضى چيست ؟\r\nآيه‌اى كه يادآور شديم [ سورهء نساء ، آيهء 29 
  ] ، مبتنى بودن دادوستدهاى مالى بر تراضى ( رضايت طرفين ) را مورد تأكيد قرار مىدهد . رضايت طرفين ( تراضى ) بدين معنى است كه هريك از دو طرف معامله ، از انعقاد قرارداد با طرف مقابل خرسند باشد . تراضى مبتنى بر سه امر است :\r\n1 - وجود اراده‌اى معطوف به برقرارى قرارداد ؛ يكى از پايه‌هاى\r\n\r\n\r\n","description":"","footnote":"\r\n( 1 ) - وسائل الشّيعة ، ابواب احكام العقود ، باب 36 ، ص 409 ، ح 1 .\r\n","page_name":" 74 ","page_number":74},
  {"content":"\r\n\r\nرضايت طرفين وجود اراده و عزمى جدّى در نزد دو طرف براى برقرارى قرارداد مىباشد كه با پايبندى به الزامات قرارداد مورد نظرشان صورت مىپذيرد ، از همين رو اگر خواست و ارادهء يكى از دو طرف به دليلى كامل نباشد نمىتوان از تراضى و يا برقرارى عقد سخن به ميان آورد . ( اين امر همچون وقتى است كه مردى زنى بىاعتقاد به متعه را به ازدواج موقّت خود درآورد . در واقع چنين زنى به پيامدهاى قرارداد ازدواج موقّت پايبند نخواهد بود . از همين رو انعقاد چنين قرارداد ازدواجى بخاطر فراهم نيامدن اراده‌اى بى چون و چرا در نزد دو طرف براى انعقاد عقد متعه خالى از اشكال نمىباشد . )\r\n2 - همسويى اراده‌ها نزد دو طرف ديگر پايهء تراضى ( رضايت دو طرف ) را تشكيل مىدهد ، چه در صورت عدم وجود اين همسويى ، قرارداد ماهيّت خود را از دست خواهد داد . ( به عنوان نمونه اگر خريدار ملكى تجارى را خريدارى مىكند ولى فروشنده منزل مسكونى را مىفروشد ، قرارداد بدليل عدم همسويى ارادهء دوطرف واقع نخواهد شد . )\r\n3 - انگيزه و نيّت دو طرف نيز از عناصر سازندهء همسويى اراده‌هاست .\r\nچه تنها همسويى ارادهء دوطرف درستى قرارداد را بسنده نيست ، بلكه مىبايست اراده‌ها از مبنايى صحيح نيز برخوردار باشند . چه ، اگر رضايت طرفين و يا رضايت يكى از دو طرف بر انگيزه‌اى تباه مبتنى باشد ، بگونه‌اى كه فقدان آن انگيزه ، موجب عدم رضايت شود ( بدين معنى كه اراده در اصل فاسد باشد ) ، قرارداد نيز تباه و باطل خواهد شد . ( به عنوان نمونه اگر كسى بخواهد وسيلهء نقليّهء خود را براى حمل مشروبات الكلى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاجاره دهد ، بخاطر انگيزهء فاسدى كه دربين است ، قرارداد او باطل خواهد بود . )\r\nاحكام :\r\nاصل در تمام قراردادها تراضى ( يا رضايت طرفين ) و پايبندى به اركان سه‌گانهء آن مىباشد . از همين رو در صورت عدم ايجاد يك تراضى كامل به دلايلى چون ناقص بودن اراده و يا وجود خللى در همسويى اراده‌ها و يا تباهى و فساد انگيزه و نيّت ، قرارداد در برخى حالات فاسد ، و در پاره‌اى ديگر متزلزل خواهد شد . ( بدين معنى كه احتمال فسخ آن خواهد رفت . ) در اينجا به نمونه‌هايى چند از ا ين قاعدهء فراگير اشاره مىكنيم :\r\n1 - تنها وجود تمايل در ايجاد يك قرارداد ، بدون وجود خواست و اراده‌اى مستحكم ، براى ايجاد رضايت طرفينى كفايت نمىكند . بنابراين اگر كسى براى ايجاد قرارداد معيّنى ( همچون خريدارى يك كالا ) تنها از خود تمايل نشان دهد ، و اين رغبت او به يك تصميم قطعى منجر نشود ، نمىتوان آن را قرارداد خواند . ( به عنوان نمونه : اگر مردى نسبت به ازدواج با زنى تمايل نشان دهد و با وى و يا خانواده‌اش دراين باره صحبت كند ، نمىتوان اين امر را عقد و يا قرارداد نكاح خواند ، مگر اينكه دوطرف ، آن را اراده كنند و آن را از رهگذر جارى ساختن صيغهء شرعى نكاح آشكار نمايند ، چه تنها دراين صورت است كه اراده كامل و تراضى واقع خواهد شد ، و يا به عنوان نمونه اگر فردى از رهگذر خواندن آگهيهاى روزنامه از فروش كالايى با خبر شود و براى پرسش دربارهء\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nويژگيهاى كالاى مورد نظر و يا شرايط معامله و قيمت كالا با فروشنده به گفتگو بپردازد و تمايل خود براى خريد كالاى مورد نظر را آشكار سازد ، تا وقتى آن دو به خريد و فروش تصريح نكنند و يا عملًا به خريد و فروش آن كالا نپردازند ، انعقاد قراردادى صورت نپذيرفته است . )\r\n2 - اگر ارادهء معطوف به انعقاد قرارداد ناقص باشد ، تراضى محقّق نخواهد شد . پس با طرح فراخوان به عقد قراردادى معيّن ، يا با مشروط كردن ارادهء عقد قرارداد به امرى كه وقوعش نامعلوم باشد ، قراردادى منعقد نخواهد شد . به عنوان نمونه اگر فروشنده‌اى فروش كالاى خود را به آمدن پسرش منوط كند ، اين شرط او بيش از اينكه عزم واراده‌اى را فرا يادآورد يك وعده و قرار را به ذهن متبادر مىسازد ، پس اين گونه قرارداد منعقد نخواهد شد ، مگر اينكه آشكارا و بدون شرط به آن تصريح شود .\r\n3 - به ارادهء معطوف به عقد قراردادى كه از افراد ديوانه ، كودكان غير مميّز ، و كسى كه قصد شوخى دارد و گروههايى از اين دست پديدار مىگردد وقعى نهاده نمىشود . چرا كه ارادهء چنين افرادى در زمرهء اراده‌هاى ناقص و معدومى قرار مىگيرد كه در نهايت به يك تراضى مطلوب منتهى نمىشوند .\r\n4 - ارادهء فرد به خطا رفته‌اى كه امرى را اراده مىكند ولى به اشتباه ، امر ديگرى را به زبان مىآورد نيز در زمرهء اراده‌هاى غير تام شمار مىشود .\r\nچه ، گفتهء او ارادهء وى را تكميل نمىكند ، و در نهايت تراضى رخ نخواهد داد . ( به عنوان نمونه خطا در گفتن بهاى يك كالا توسّط فروشنده مثلًا\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاينكه كالاى صد دينارى را صد ريال اعلام كند ، يكى از مصاديق اين مفهوم مىباشد . )\r\n5 - ارادهء فردى كه زير فشار تهديد و اجبار ، مجبور به انجام فعّاليّت مالى مىشود نيز اراده‌اى غير تامّ شمرده مىشود . ( كسى كه نارضامند ، توسّط حكومت مجبور به وارد شدن در معامله‌اى مىشود ، و يا حكومت به اجبار خانه و كاشانهء وى را مثلًا براى بناى ساختمانى ادارى از وى خريدارى كند ، و يا كسى كه زير فشار تهديد و يا ترس ، دخترش را به ازدواج كسى درآورد ، همه و همه به عقد قرارداد رضامند نيستند ، از همين رو عقد قراردادى از سوى آنها محقّق نخواهد شد . )\r\n6 - يكى ديگر از گونه‌هاى اراده‌اى كه به تراضى منجر نمىشود ، اراده‌هاى ظاهرى و فاقد پايبندى به الزامات عقد قرارداد مىباشد . ( عقد قرارداد ازدواج با زن بدكارى كه عبارات عقد نكاح را بدون داشتن باور و يا التزام به آنها بر زبان مىراند و در حقيقت فاقد پايبندى به الزامات آن قرارداد مىباشد و همچنين عقد ازدواج و يا طلاق صورى كه توسّط برخى افراد براى بهره‌مندى از مزاياى قانونى آن درپاره‌اى از كشورها صورت مىپذيرد و همچنين عبارات عقدى كه توسّط استاد در خلال تدريس يك مادّهء قانونى بر زبان جارى مىشود و يا اعمال ديگرى از اين دست در زمرهء چنين اراده‌هايى شمار مىشوند . )\r\n7 - همچنين كسى كه اراده‌اى ندارد و يا اينكه گفته‌هايش به دلايل گوناگونى چون خشم ، خواب آلودگى ، مستى و يا مصرف مواد مخدّر از اراده‌اش حكايت نمىكند ، از رضايت برخوردار نخواهد بود .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n( از همين رو به عنوان نمونه هركس اتومبيل خود را - مثلًا - در حالت مستى و يا در زمانى كه تحت تأثير موادّ مخدّر قراردارد به يك چهارم بهاى اصلى خود به فروش برساند و يا همسر خود را در حالت خشمى كه توان انديشه و اراده را از ميان مىبرد طلاق دهد و يا تحت تأثير دلدادگىاى كه خرد او را به باد داده ، ما يملك خود را به نام ديگرى كند ، همه و همه فاقد عزمى جدّى بر آنچه مىگويند ، و در نتيجه فاقد رضايت مىباشند . )\r\n8 - عقد قرارداد در پاره‌اى از ناچاريها و ضرورتهاى شديد نيز از قراردادهاى فاقد تراضى مطلوب ، هستند . ( به عنوان نمونه : كسى كه بخاطر تشنگى مفرط به بهايى كه براى نوشيدن اندكى آب ، از او خواسته مىشود وقعى نمىنهد ، و يا همچون كسى كه دچار تصادف شده و به علّت هراس زياد ، هر پيشنهاد نجاتى را مىپذيرد ، در زمرهء افرادى قرار مىگيرند كه فاقد رضايتى كامل هستند . ) قراردادهايى كه در بحبوحهء بحرانهايى چون زلزله ، قحطى ، يورش دشمنان و . . . منعقد مىشوند نيز عموماً فاقد تراضى مطلوب مىباشند . در واقع تمام اين موارد فاقد تراضى خواسته شده براى عقد قرارداد هستند .\r\n9 - اگر ارادهء معطوف به انعقاد قرارداد تنها در نزدِ يكى از طرفين قرارداد وجود داشته باشد ، بخاطر نبود همسويى در ارادهء دو طرف ، قراردادى منعقد نخواهد شد . مثلًا ، اگر در قراردادى ، ايجاب « 1 » از سوى يكى از طرفين صورت پذيرد ، ولى از سوى طرف ديگر ، قبولى « 2 » صورت نگيرد\r\n\r\n\r\n","description":"","footnote":"\r\n( 1 ) - پيشنهاد عقد قرارداد - مترجم .\r\n( 2 ) - پذيرش عقد قرارداد - مترجم .\r\n","page_name":" 79 ","page_number":79},
  {"content":"\r\n\r\nقراردادى منعقد نخواهد شد . ( به عنوان نمونه : اگر يكى از دوطرف ، پاى قرارداد را با اراده و تمايل آگاهانه امضا كند ولى طرف ديگر بخاطر ترديدى كه در جزئيات آن دارد از قبول امتناع ورزد و نياز به مشورت بيشترى را در خود احساس كند ، قراردادى واقع نخواهد شد و ايجاب طرف اوّل كأن لم يكن تلقّى خواهد شد . )\r\n10 - اگر محور قرارداد نزد دوطرف يكسان نباشد ، به عنوان نمونه اگر يكى از طرفين فروش را مدّنظر قرار داشته باشد و ديگرى بخشش كالاى مورد نظر را ، و يا اگر يكى آهنگ فروش خانه‌اى كرده باشد و ديگرى آهنگ خريد يك اتومبيل را ، عقدى واقع نخواهد شد . از اين گونه ناهمسويىها در محور قرارداد ، به اشتباه در قرارداد تعبير شده كه خود سه گونه است :\r\nالف - اشتباهاتى كه همچون دو مثال بالا موجب از ميان رفتن اصل تراضى مىشوند ، كه در صورت رخ نمود آنها عقدى واقع نخواهد شد .\r\nيكى از مصاديق آن ازدواج با زنى كه بعداً معلوم شود شوهر داراست ، كه دراين صورت عقد ازدواجى واقع نخواهدشد .\r\nب - اشتباهاتى كه به نسبتى معيّن در آن توافق دو اراده وجود دارد ، كه در صورت رخ نمود اين گونه اشتباهات ، عقد قرارداد به اجازه بعدى دوطرف موكول مىشود . به عنوان نمونه : اگر كسى اتومبيلى را به اين اعتبار كه مثلًا فلان مدل است خريدارى كند ولى سپس آشكار شود كه اتومبيل از آن مدل مورد نظر نبوده ، فرد زيان ديده مىتواند قرارداد را فسخ و يا ابقا كند ، چه دراين گونه اشتباهات ، معيار مبنايى نبودنِ خلل بوجود\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nآمده در ارادهء يكى از دو طرف مىباشد . ( به عنوان نمونه اگر دو ساختمان يكسان و هريك در كنار هم داراى بيست آپارتمان يكسان براى فروش عرضه شده باشند ، و كسى مثلًا واحد پنجم ساختمان اوّل را خريدارى كند ولى دفتر فروشنده اشتباهاً واحد پنجم ساختمان دوم را به وى بفروشد ، توافق به نسبتى معيّن ميان دو طرف موجود مىباشد ، زيرا اختلاف دربارهء اين است كه واحد مورد معامله دراين ساختمان و يا آن ساختمان است .\r\nدراين صورت ، خريدار مىتواند برخواست نخستين خود پافشارى كند و قرارداد را فسخ كند ، همچنين مىتواند به آنچه رخ داده رضايت دهد و قرارداد را ابقا كند ) .\r\nج - اشتباهاتى كه به قرارداد زيانى نمىرسانند و در توافق طرفين خللى ايجاد نمىكنند و در واقع بيرون از چارچوب قرارداد قرار مىگيرند ؛ مانند اشتباه يكى از طرفين در انگيزهء انعقاد قرارداد كه امرى بيرون از چارچوب تراضى تلقّى مىشود . ( به عنوان نمونه : اگر كسى زمينى را به تصوّر اينكه بعدها شهردارى خيابانى در كنار آن احداث مىكند ، خريدارى نمايد ، ولى پس از آن آشكار شود كه آن تصوّر اشتباه بوده ، نمىتواند قرارداد را فسخ كند . چه ، اين گونه اشتباهات موجبات بطلان قرارداد را فراهم نمىآورند . همچنين است كسى كه براى كارهاى ساخت و ساز خود به خريدارى يك دستگاه كاميون مبادرت مىورزد ، ولى پس از خريدارى به هر دليلى براى او آشكار مىشود كه آن كاميون براى كارهاى ساختمانى او سود بخش نخواهد بود . چنين اشتباهى نيز خللى بر قرارداد وارد نخواهد ساخت ، چه رخ نمود آن در همسويى و توافق ارادهء دو طرف و همچنين\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nدستيابى به تراضى نقشى ندارد ) .\r\n11 - در صورتى كه قبول ، نسبت به زمان ايجاب ، با تأخير صورت پذيرد قرارداد درست مىباشد ، ولى اگر ايجاب كننده پيش از قبول طرف دوّم از ايجاب خود صرف نظر كند تراضى از ميان رفته ، عقد باطل خواهد شد . ( به عنوان نمونه اگر فروشنده‌اى ، اسناد معامله‌اى را يك‌طرفه امضا كند ، و از سويى خريدار وقت بيشترى را براى مشورت با ديگران خواستار شود ، اين تأخير در قبول زيانى به عقد نمىرساند ، مگر اينكه فروشنده از ايجاب و امضاى خود پيش از قبول خريدار صرف نظر كند ، دراين صورت ، حتّى اگر خريدار پذيرش خود را بر انعقاد قرارداد اعلام كند ، قرارداد لغو خواهد شد ، چرا كه تراضىاى فراهم نيامده است ) .\r\n12 - از آنجا كه عقد قرارداد ، بر مبناى توافق طرفين استوار مىگردد ، همواره مىبايست در عقد قرارداد توجّه به عرف خاصّ را بر توجّه به عرف عام مقدّم بداريم ، همچنين مىبايست عرف شهر را مقدّم بر عرف كشور و عرف كشور را مقدّم بر عرف بين المللى بداريم . چه ، معيار عقد قرارداد ، تراضى دو طرف است ، و از آن رو كه اين رضايت ، از عرفِ آن دو سرچشمه مىگيرد ، پس بيگمان مىبايست عرف آن دو را بر ديگر عرفها مقدّم بداريم ، و هرچه عرف به آن دو نزديكتر باشد ، نزد آن دو از اولويّت بيشترى برخوردار خواهد بود . ( به عنوان نمونه اگر پيمانهء بازارى كه طرفين قرارداد در آن بازار دست به معامله زده‌اند با پيمانهء شهر فرق داشته باشد ، و يا واحد وزن آن شهر با واحد وزن كشور تفاوت داشته باشد ، پيمانهء بازار و واحد وزن شهر بر ديگر معيارها مقدّم خواهند بود ) . در باب\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nپول يا ارزى كه بايد پرداخت شود ، شرايط عقد قرارداد ، ويژگيهاى كالا وامورى از اين دست نيز مىبايست عرف خاصّ را مبنا قرار دهيم .\r\n( به عنوان نمونه : اگر مردم شهرى بخاطر عدم اطمينان به پول رايج كشور خود از پول رايج كشورى بيگانه براى دادوستدهاى خود بهره جويند ، در معاملات اگر به گونهء پول اشاره نرود ، منظور همان پول رايج كشور بيگانه خواهد بود ، چرا كه عرف دراين شهر اين گونه پول را رايج مىداند و نه پول رايج كشور خود را ) .\r\n13 - از آن رو كه اصل در معاملات ، تراضى ميان دوطرف مىباشد و رضايت خود امرى درونى محسوب مىشود ، مبناى درستى يك معامله ، رضايت حقيقى و درونى خواهد بود ، و در واقع در عقد يك قرارداد نبايد تنها به يك رضايت زبانى بسنده كرد . پس اگر دل و زبان يكى نبودند و آنچه به اشتباه بر زبان آمد با مافىالضمير مطابقت نداشت ، رضايت درونى را - در صورت يقين پيدا كردن از آن - مبنا قرار مىدهيم ، چرا كه تراضى تنها بر آن استوار است .\r\nبه عنوان نمونه اگر وكيلى به سود موكّل خود وارد معامله‌اى تجارى شود ، و به هنگام اجراى عقد قرارداد اشتباهاً از سوى خود به انعقاد قرارداد بپردازد ، حال آنكه خواست درونى او عقد قرارداد از سوى موكّل بوده ، آنچه منعقد مىشود قراردادى است كه با خواست درونى وى همخوانى دارد ، نه آنچه كه در اجراى صيغه به اشتباه گفته شده است .\r\n14 - يكى از مصاديق اصل تراضى ، حكم اشتباه در تطبيق است ؛ از همين رو در صورتى كه كسى بر مبناى احكام شرع و نظر عرف عام\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nدست به عقد قراردادى زند ، ولى با شرع و عرف آشنا نباشد ، و شرطى بگذارد و آن شرط را مطابق با شرع و عرف بپندارد ، آن قراردادى درست خواهد بود كه رضايت حقيقى وى را دربرداشته و با شرع و عرف همسو باشد ، نه آنچه كه به خطا از شرع و عرف پنداشته است . ( به عنوان نمونه :\r\nاگر كسى دست به معاملهء خريد كالايى از شهرى ديگر بزند و مبناى قرارداد خود را عرف قرار دهد ، و از سويى فروشنده شرط كند كه حمل كالا به مقصد بر عهدهء خريدار باشد ، و خريدار نيز بدين پندار كه اين شرط با عرف حاكمى كه مىبايست بدان پايبند بود همخوان است ، آن را بپذيرد ، و سپس معلوم شود كه در عرف ، عكس اين شرط - يعنى حمل كالا توسّط فروشنده - جارى و سارى مىباشد ، درست آن است كه بر مبناى رضايت حقيقى استوار بر عرف حقيقى عمل كنيم و نه به پنداره‌هايى از عرف ) .\r\n15 - يكى ديگر از مصاديق تراضى ، وجوب پايبندى به شرطهاى ضمنى عقد ، كه قرارداد بر پايهء آنها منعقد مىشود و تراضى مبتنى بر آن شرايط فراهم مىگردد ، مىباشد . به عنوان مثال شرط ضمنى عقد ازدواج با دخترى كه در خانهء پدرى خود زندگى مىكند اينكه باكره باشد ، و همچنين شرط ضمنى فروش كالا در يك شهر ، پايبندى به پيمانه ، واحد وزن و پول رايج وعرف حاكم بر سيستم دادوستد آن شهراست ، و همچنين شرط ضمنى خريد اتومبيل از نمايشگاه فروش اتومبيلهاى جديد ، مستعمل نبودن اتومبيل و سلامت آن از تمام جهات ، مىباشد . در واقع دليل وجوب پايبندى بدينگونه شرطها ، آن است كه مبناى اصلى قرارداد ، تراضى است و اين شروط ضمنى از پايه‌هاى تراضى به شمار مىروند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nفصل دوم : قواعد عمومى قراردادها\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nپيش درآمد\r\nقرآن كريم :\r\n1 - يَا أَيُّهَا الَّذِينَ آمَنُوا أَوْفُوا بِالْعُقُودِ أُحِلَّتْ لَكُمْ بَهِيمَةُ الْأَنْعَامِ إِلَّا مَا يُتْلَى عَلَيْكُمْ غَيْرَ مُحِلِّي الصَّيْدِ وَأَنتُمْ حُرُمٌ إِنَّ اللَّهَ يَحْكُمُ مَا يُرِيدُ « 1 » .\r\n« اى كسانى كه ايمان آورده‌ايد ! به پيمانها ( و قراردادها ) وفا كنيد .\r\nچهارپايان ( و جنين آنها ) براى شما حلال شده است ، مگر آنچه بر شما خوانده مىشود ( و استثنا خواهد شد ) . و به هنگام احرام ، صيد را حلال نشمريد . خداوند هرچه بخواهد ( و مصلحت باشد ) حكم مىكند . »\r\nخداوند متعال وفاى به پيمانها و قراردادها ، يا به ديگر سخن عمل كامل به مضامين قراردادها را بر مبناى آنچه دو طرف به تراضى رسيده و به آن عهد كرده‌اند ، دستور داده است . در ابتداى آيه ، سخن از مبناى وفاى به قراردادها ، تجارت آزاد را به ذهن متبادر مىسازد ، ولى در ادامه\r\n\r\n\r\n","description":"","footnote":"\r\n( 1 ) - سورهء مائدة ، آيهء 1 .\r\n","page_name":" 87 ","page_number":87},
  {"content":"\r\n\r\nآيه ، اين آزادى را از رهگذر چارچوب شريعت عام كه امورى را مشروع و امورى را نامشروع مىداند ، محدود مىسازد .\r\n2 - همچنين خداوند متعال ما را به اداى امانت ديگران و عدم خيانت در امانت دستور مىدهد . چه ، پيوند عميقى ميان امانتدارى و برپايى عدالت وجود دارد . در واقع كسانى كه حقوق مردم را ادا نمىكنند نمىتوانند در فرايند تطبيق عدالت در جامعه سهيم شوند . حال آنكه عدالت پايهء قراردادها و وجوب پايبندى به آنها را تشكيل مىدهد . خداوند مىفرمايد : إِنَّ اللَّهَ يَأْمُرُكُمْ أَن تُؤَدُّوا الْأَمَانَاتِ إِلَى أَهْلِهَا وَإِذَا حَكَمْتُم بَيْنَ النَّاسِ أَن تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُم بِهِ إِنَّ اللَّهَ كَانَ سَمِيعاً بَصِيراً « 1 » .\r\n« خداوند به شما فرمان مىدهد كه امانتها را به صاحبانش بدهيد ، و هنگامى كه ميان مردم داورى مىكنيد ، به عدالت داورى كنيد . خداوند ، اندرزهاى خوبى به شما مىدهد . خداوند ، شنوا و بيناست . »\r\n3 - يكى از قيود مهمّى كه خداوند با آن ، آزادى قراردادها را محدود مىسازد ، حرمت ربا به عنوان نماد نفرت‌انگيز بهره‌كشى مىباشد .\r\nخداوند متعال مىفرمايد :\r\nيَا أَيُّهَا الَّذِينَ آمَنُوا لَاتَأْكُلُوا الرِّبَا أَضْعَافاً مُضَاعَفَةً وَاتَّقُوا اللَّهَ لَعَلَّكُمْ تُفْلِحُونَ * وَاتَّقُوا النَّارَ الَّتِي أُعِدَّتْ لِلْكَافِرِينَ « 2 » .\r\n« اى كسانى كه ايمان آورده‌ايد ! ربا ( و سود پول ) را چند برابر نخوريد .\r\n\r\n\r\n","description":"","footnote":"\r\n( 1 ) - سورهء نساء ، آيهء 58 .\r\n( 2 ) - سورهء آل عمران ، آيات 130 و 131 .\r\n","page_name":" 88 ","page_number":88},
  {"content":"\r\n\r\nاز خدا بپرهيزيد ، تا رستگار شويد * و از آتشى بپرهيزيد كه براى كافران آماده شده است . »\r\nحديث شريف :\r\n1 - از امام صادق عليه السلام دربارهء يَا أَيُّهَا الَّذِينَ آمَنُوا أَوْفُوا بِالْعُقُودِ پرسش شد ، ايشان عقود را مترادف « عهود » يعنى پيمانها دانستند . « 1 »\r\n2 - معمّر زيّات از امام صادق عليه السلام پرسش كرده مىگويد : فدايت شوم ! من مردى روغن فروشم . او سپس مىگويد : پس به ازاى هر ظرف روغن فلان رطل « 2 » قرارداده مىشود ، كم چه‌بسا كم و زياد شود ، پس امام عليه السلام فرمود :\r\n« إذا كان ذلك عن تراض منكم فلا بأس » « 3 » .\r\n« اگر آن از روى تراضى باشد ، اشكالى ندارد . »\r\n3 - در حديثى از امام باقر عليه السلام آمده كه فرمود :\r\n« فمن أجل ذلك أمر اللَّه تبارك و تعالى العباد أن يكتبوا بينهم إذا تداينوا أو تعاملوا إلى أجل مُسمّى » « 4 » .\r\n« پس از اين رو خداوند متعال بندگان را فرمان داده تا در صورت قرض دادن و يا قرض گرفتن و يا دادوستد تا يك زمان معيّن آن را ميان خود\r\n\r\n\r\n","description":"","footnote":"\r\n( 1 ) - الميزان فى تفسير القرآن ، ج 6 ، ص 188 ، به نقل از تفسير برهان .\r\n( 2 ) - يكى از واحدهاى سنجش وزن - مترجم .\r\n( 3 ) - وسايل الشّيعة ، ج 12 ، باب 20 از ابواب عقد البيع و شروطه ، ص 272 ، ح 1 .\r\n( 4 ) - همان ، باب 16 از ابواب آداب التّجارة ، ص 299 ، ح 1 .\r\n","page_name":" 89 ","page_number":89},
  {"content":"\r\n\r\nبه ثبت رسانند . »\r\nاحكام :\r\n1 - وجوب پايبندى به قرارداد ، به همان صورتى كه دوطرف نسبت به آن به تراضى دست يافته‌اند ، در احكام قراردادها يك اصل محسوب مىشود ، و تخلّف از آن جايز نمىباشد ، چرا كه خداوند ، پايبندى به قراردادها را ، همچون ديگر پيمانها ، دستور داده است . ( به عنوان نمونه ، در صورت توافق دوطرف بر گونهء پولى كه مىبايست ردّ و بدل شود ، و يا توافق بر گونهء پيمانه يا واحد وزنى كه مىبايست به كار گرفته شود ، و يا توافق بر مدّت معيّنى در اجاره ، و يا توافق در چگونگى تحويل دادن كالا ، و يا تحويل دادن شئ اجاره داده شده ، يا مقدار معيّنى از مهريّه ، و امورى از اين دست . . . مىبايست بر مبناى قاعدهء وجوب پايبندى به قرارداد ، به آنها پايبند بود . )\r\n2 - در واقع ، بين قراردادهاى رايج در عصر نبوّت و زمان ائمّه عليهم السلام و بين قراردادهاى رايج در عصر حاضر ( همچون قراردادهاى بيمه ، فعّاليّتهاى واردات و صادرات نوين ، و توافقنامه‌هاى تجارى دولتها با يكديگر ) و همچنين بين قراردادهايى كه امكان دارد در آينده بوجود آيند ، هيچ تفاوتى وجود ندارد .\r\nهمچنانكه پاكى و طهارت آب بارانى كه در عصر نبوّت فروآمده با طهارت آب بارانى كه امروز و يا فردا مىبارد نيز تفاوتى نمىكند .\r\nاز همين رو واجب است به هر فرايند تعهدى كه بگونهء يك قرارداد\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nو يا پيمان درآيد ، پايبند بود .\r\nدر واقع اين قاعده حتّى حقوق چاپ و رونوشت بردارى در عرصهء مطبوعات و يا در زمينهء استفاده از نوارهاى صوتى و يا فيلمهاى تصويرى و يا نرم افزارهاى رايانه‌اى و ديگر امورى از اين دست را نيز شامل مىشود .\r\n3 - در شريعت شروط و احكام عمومى و فراگيرى در باب قراردادها پيش بينى شده است كه به دو گونه تقسيم مىشوند :\r\nالف - احكام مربوط به ظاهر و صورت قرارداد .\r\nب - احكام مربوط به جوهر و درونمايهء قرارداد .\r\nصورت قرارداد :\r\n1 - هدف بنيادين اين حد و مرز شرعى مصون نگاه داشتن قرارداد از افتادن در ورطهء ترديد و اختلاف و ممانعت از بوجود آمدن عوامل نزاع و درگيرى و همچنين فراهم كردن نظامى براى روابط اقتصادى مىباشد .\r\nآيات قرآنى برخى از اين شرايط را تبيين ، و احاديث شريف ، شرايط ديگرى را به اين شرايط قرآنى اضافه مىكند . بنابراين مىبايست به گونه‌اى به تحكيم قرارداد بپردازيم تا عدل و انصاف رعايت شود و از افتادن در ورطهء ترديد و اختلاف جلوگيرى به عمل آيد . مقصود از صورت قرارداد همين است ( به ديگر سخن منظور ، آن امورى است كه با شكل و صورت بيرونى قرارداد پيوند دارند ، همچون :\r\nالف - صيغهء ايجاب و قبول كه در بسيارى از قراردادها شرط شده\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاست ، و شريعت - در برخى از عقود مانند عقد نكاح - برآن تأكيد فراوان نموده است .\r\nب - گواه گرفتن در برخى عقود ، چه خداوند به گواه گرفتن در هنگام دَيْنِ ، وصيّت و طلاق دستور مىدهد و نيز در احاديث شريف گواه گرفتن در عقد نكاح مستحبّ شمرده شده است .\r\nج - ثبت قرارداد ، همچنانكه در باب دَيْن آمده است .\r\n2 - مىتوان با نگاه به آيهء 282 سورهء بقره ، دسته‌اى از احكام مرتبط با صورت قرارداد را استخراج كرد . البتّه بايد گفت اين احكام تنها به دايرهء قرض و وام محدود نمىشوند ، بلكه مىتوان آنها را به مثابهء احكام ثبت تمام قراردادهايى دانست كه به علّت داشتن زمانبندى معيّن و يا تعدّد طرفهاى قرارداد و همچنين جهت جلوگيرى از سقوط احتمالى در ورطهء اختلاف و درگيرى و يا به سبب پيچيدگى جزئيّات معاوضه و يا امورى از اين دست نيازمند ثبت هستند . اين احكام عبارت‌اند از :\r\nالف - در صورت مدّت دار بودن قرارداد ، بايد زمان آن را مشخّص نمود .\r\nب - بهتر آن است كه قرارداد چه كوچك و چه بزرگ ، با جزئيّاتش ثبت شود .\r\nج - مىبايست در نگارش و ثبت قرارداد امانتدارى رعايت شود .\r\nد - گواه گرفتن بر قرارداد .\r\nه - مىبايست شرايط صيغهء عقد از جمله ايجاب و قبول و ديگر شرايط\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكه در ادامه به آنها اشاره خواهد رفت ، به دقّت مورد توجّه قرار بگيرند .\r\nدرونمايهء قرارداد\r\nمراد از درونمايهء قرارداد ، حقيقت معامله و محتواى قراردادى است كه بين دوطرف منعقد مىشود . درونمايهء قرارداد با فراهم آمدن شرطهايى محقّق مىگردد كه اين شرايط به گونه‌هاى زير تقسيم مىشوند :\r\n1 - حد و مرز قرارداد ؛ حد و مرز قرارداد از سويى برپائى عدل و انصاف و از سوى ديگر عدم ستمگرى است ، از همين رو هر قراردادى كه به دليلى از اين مرزها تجاوز كند ، به ديگر سخن يا ابزارى براى ظلم باشد و يا عدل و انصاف را برنتابد ، بىاعتبار خواهد بود . ( به عنوان نمونه ، اگر فروشنده از نياز مبرم خريدار و يا شرايط بحرانى جنگ يا قحطى سوء استفاده كند و بخواهد به خريدار ستم كرده زياده از حقّ خود موادّ غذايى را به چند برابر قيمت اصلى بفروشد ، قرارداد او بىاعتبار خواهد بود . ) مهمترين اين مرزها ، حرمت ربا ، حرمت غش ( فريب ) و حرمت تقلّب در معامله مىباشند كه حرمت احتكار كالا نيز در ادامه به اين حد و مرزها اضافه مىشود .\r\n2 - اهليّت طرفهاى قرارداد ؛ طرفهاى قرارداد بايد اهليّت بستن قرارداد را داشته باشند ، كه مهمترين عناصر اهليّت عبارت‌اند از : بلوغ ، خرد ، رضايت ( يعنى آزادى طرفهاى قرارداد در بستن قرارداد ) . از اين رو قراردادهايى كه دست كم يكى از اطراف آنها كودك و يا مجنون و يا فرد مجبور ( كه پس از اين به جزئيّات آن خواهيم پرداخت ) باشند\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nفاقد اعتبار خواهند بود .\r\n3 - مورد قرارداد ( يا كالا و بهايى كه قرارداد بر مبناى دادوستد آنها بسته مىشود ) ؛ در اينجا چند شرط وجود دارد كه ماليّت داشتن ، مشروع بودن ، امكان تصرّف درآن ، امكان مالك شدن آن ، از آن جمله‌اند . ( كه در صفحات بعدى به جزئيّات اين شرايط خواهيم پرداخت ) .\r\n4 - ديگر شرطها ؛ طبيعت ويژهء برخى از قراردادها و يا مصالح عمومى شرايط ويژه‌اى را بر قراردادها موجب مىشوند . به عنوان مثال شرط عدم غرر ( يا فريب ) در فروش و يا شرط عدم ازدواج در مدّت عدّه در عقد نكاح ، و يا شرط گواه گرفتن در امر طلاق ، و يا شرط كردن برخى امور معيّن در فروش ارز بخاطر دورماندن از شائبهء ربا ، و همچنين شرايط ديگرى كه به خواست خدا در جاى خود از آنها سخن خواهيم گفت از اين دستند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\n1 - شرايط صيغهء عقد در قراردادها\r\nحديث شريف :\r\nامام صادق عليه السلام مىفرمايند :\r\n« إنّما يحلّ الكلام ويحرّم الكلام » « 1 » .\r\n« همانا سخن حلال مىكند و حرام مىكند . »\r\nاحكام :\r\nپيش از اين شرطهايى را براى عقد قرارداد يادآور شديم كه برخى از آنها به صورت بيرونى قرارداد پيوند مىخورند ( همچون صيغهء عقد و گواه گرفتن و نگارش قرارداد و امور ديگرى از اين دست ) و برخى ديگر به درونمايهء قرارداد ( جوهره و ذات قرارداد ) باز مىگردند .\r\nدر اينجا نيز مىخواهيم از احكام عمومى صيغهء عقد در قراردادها سخن به ميان آوريم :\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، ابواب احكام العقود ، باب 8 ، ص 376 ، ح 4 .\r\n","page_name":" 95 ","page_number":95},
  {"content":"\r\n\r\n1 - ساختار قراردادها و معاملات از دو مؤلّفهء ايجاب و قبول كه از تراضى بدست آمده توسّط طرفهاى قرارداد حكايت مىكند ، تشكيل مىشود . به جزئيّاتى دراين باره توجّه كنيد :\r\nالف - در ايجاب و قبول هرچه بر عقد قرارداد دلالت كند ، چه از راه سخن باشد و چه از راه فعل و چه از راه نگارش و چه از راه اشاره ، خواه در يك مكالمهء رودررو باشد و خواه به گونه‌اى ديگر ، كفايت مىكند ، و اجراى عقد فروش ، اجاره ، ازدواج « 1 » ، ضمانت ، حواله ، كفالت و ديگر قراردادهايى از اين دست و ايقاعاتى همچون طلاق و يا وصيّت به صورت تلفنى ، و يا بگونهء ارسال نمابر ، و يا از راه اينترنت و پست الكترونيك ، و يا با استفاده از هر ابزار ديگرى كه مورد اعتماد طرفين باشد ، درست تلقّى مىشود .\r\nب - در صيغهء قرارداد ، همين كه الفاظ بيان كننده عقد دلالت بر مقصود كنند ، بويژه نزد دو طرف قرارداد دلالت آشكار داشته باشد ، كفايت مىكند .\r\nج - امضا كردن سند عقد مكتوب توسّط طرفهاى قرارداد ، به جاى تلفّظ واژه‌هاى ايجاب و قبول ، براى انعقاد قرارداد كفايت مىكند .\r\nد - جارى كردن عقد به هريك از زبانهاى دنيا صحيح است و عربى بودن آن در عقد قرارداد شرط نمىباشد .\r\n\r\n\r\n","description":"","footnote":"\r\n( 1 ) - احكام ايجاب و قبول در عقد نكاح و طلاق از آن رو كه در برگيرندهء آثار مهمترى هستند نسبت به‌ديگر عقود و ايقاعات كمى سخت‌ترند ، از همين رو مىبايست به احكام ايجاب و قبول ويژهء ازدواج و طلاق توجّه شود .\r\n","page_name":" 96 ","page_number":96},
  {"content":"\r\n\r\nه - واجب نيست كه حتماً ايجاب و قبول از ساختار فعل ماضى ( مثلًا :\r\nفروختم ) پيروى كنند بلكه مىتوان صيغهء عقد را با ساختار فعل مضارع نيز جارى كرد ( مثلًا : مىفروشم ) .\r\nو - خطا در تلفّظ واژه‌ها و يا اشتباهات ديگرى در سخن كه معنى را تغيير نمىدهند آسيبى به عقد قرارداد نمىرسانند .\r\n2 - ايجاب بايد پيش از قبول صورت پذيرد ، ولى در صورتى كه قرارداد ( لفظى و يا كتبى ) معنى خواسته شده را برساند ، اين امر واجب نمىباشد ، مثلًا اگر خريدار پيش از فروشنده سند فروش خانه را امضا كند ، قرارداد صحيح است .\r\n3 - بين ايجاب وقبول بايد توالى عرفى موجود باشد بگونه‌اى كه اين دو ، مؤلّفه يك عقد محسوب شوند ، در غير اين صورت ، اگر ميان ايجاب و قبول زمان طولانىاى فاصله بيفتد به گونه‌اى كه در عرف ديگر به آن عقد اطلاق نشود ، قراردادى منعقد نخواهد شد ، البتّه اگر ويژگيهاى قرارداد چنين فاصلهء زمانىاى را اقتضا كند ، اشكالى نيست . مانند اينكه ايجاب كننده ، ايجاب خود را به زبانى غير از زبان خريدار بگويد ، و خريدار پس از ترجمهء صيغهء عقد به قبول اذعان كند ، كفايت مىكند . همچنين است اگر مثلًا فروشنده متن قرارداد را از طريق پست براى خريدار بفرستد تا وى آن را امضا كند ، و خريدار نيز پس از بررسىها و مشورتهاى لازم آن را امضا كند .\r\nمعيار در اينجا عرف است ، يعنى اين عرف است كه بايد ايجاب و قبول طرفهاى قرارداد را متوالى و پيوسته بر شمرد و عملكرد دوطرف را به مثابهء\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nعقدى يگانه محسوب كند . از اين رو اگر ميان ايجاب و قبول مدّت زمانى فاصله بيفتد ، بگونه‌اى كه عرف ، قبول طرف دوّم را در پاسخ ايجاب طرف اوّل نپندارد ، عقد باطل خواهد بود .\r\n4 - همخوانى ميان ايجاب و قبول ، يكى ديگر از شرطهاى درستى عقد مىباشد . از اين رو اگر طرف اوّل در ايجاب خود ، كالا و با شرطى معيّن و طرف دوّم در قبول خود كالا و يا شرط ديگرى را مدّنظر قرار داده باشد ، عقد كامل نخواهد شد . به عنوان نمونه : اگر كسى صاحب يك ساختمان چند طبقه باشد و به قصد فروش طبقهء دوّم اين ساختمان ايجابى صورت دهد ، ولى در مقابل ، خريدار ، قبول خود را به قصد خريد طبقهء اوّل آن ساختمان سامان بخشد ، قرارداد منعقد نخواهد شد .\r\nدر اينجا نيز عرف معيار مىباشد ؛ چه ، قراردادى كه دوطرفِ آن بر يك چيز تراضى نيافته باشند ، در نزد عرف ، قرارداد تلقّى نمىشود ، مگر اينكه اختلاف دو طرف در پاره‌اى از جزئيّات بى اهمّيتى باشد كه در واقع به تراضى و توافق اراده دو طرف آسيبى نرساند . به عنوان نمونه اختلاف دو طرف قراردادِ فروش خانه دربارهء رنگ اتاقها ، از اين نوع اختلافات جزئى مىباشد .\r\n5 - يكى ديگر از شرطهاى صحّت عقد ، اهليّت ايجاب كننده « 1 » در زمان\r\n\r\n\r\n","description":"","footnote":"\r\n( 1 ) - دكتر ناصر كاتوزيان در كتاب حقوق مدنى واژهء « موجب » را به « گويندهء ايجاب » وواژهء « قابل » را به « گويندهء قبول » ترجمه مىكند ولى ما در اينجا بخاطر گسترش واژه‌هاى موجب و قابل و از آن رو كه صورت پذيرفتن ايجاب و قبول در قالب گفتگو تنها صورتى از گونه‌هاى ايجاب و قبول است ، واژه‌هاى مزبور را به « ايجاب كننده » و « قبول كننده » برگردان مىكنيم - مترجم .\r\n","page_name":" 98 ","page_number":98},
  {"content":"\r\n\r\nايجاب و اهليّت قبول كننده در زمان قبول مىباشد . ولى در شرط اهليّت دوطرف به هنگام ايجاب و يا قبول توسط يكى از آنها ، ميان فقها اختلاف نظر است . يعنى اگر مثلًا طرف اوّل ، ايجاب را جارى سازد و پس از آن به خواب رود ، ديوانه و يا بيهوش شود و يا فوت كند ، و پس از آن طرف دوّم قبول را تلفّظ كند ، آيا عقد درست است و يا نا درست ؟\r\nهمچنين در صحّت انعقاد قراردادى در وضعيتى مخالف وضعيّت بالا يعنى در صورتى كه قرارداد به صورت غيابى بسته شود ، و طرف اوّل ايجاب خود را در زمان جنون طرف دوّم انجام دهد ، و طرف دوّم پس از بهبودى به قبول اذعان كند ، آيا عقد درست است يا نه ؟\r\nبه نظر نگارنده عرفها در برخورد با اين موضوع يكسان عمل نمىكنند ، لذا در صورت صدق كردن عقد از نظر عرف و با توجّه به احراز رضايت پيشين دوطرف ، در شرع دليلى بر بطلان اين گونه عقدها ديده نمىشود .\r\n6 - در صورتى كه طرف دوّم با سكوت ، عملكرد و يا امورى همانند اينها قبول خود را آشكار كند ، اين قبول جايگزين قبول لفظى شده و قرارداد را از آن بىنياز مىسازد . معيار در اينجا وجود امرى غير لفظى است كه از ارادهء معطوف به بستن قرارداد ، پايبندى به آن و تراضى ميان دوطرف حكايت مىكند .\r\nبه چند نمونه دراين باره توجّه كنيد :\r\nالف - معاملاتى كه در آنها طبيعت معامله ، عرف تجارى و يا شرايط محيطى ، جايگزينى سكوت بجاى قبول لفظى را كافى تلقّى مىكنند :\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nهمچون وقتى كه بانك ، صورتحسابى را براى مشترى خود مىفرستد و در آن عدم اعتراض را به مثابهء قبول تلقّى مىكند . يا اينكه سابقهء دادوستد پيشين موجب شود تا سكوت براى بيان قبول كفايت كند ، همچون سكوت وارد كننده‌اى كه معمولًا كالاهاى معيّنى را از طريق مكاتبه از بازرگانى خريدارى مىكند ، در برابر كالاهايى كه آن بازرگان بدون اعلام قبلى براى وى مىفرستد . يكى ديگر از نمونه‌ها اين است كه كسى در برابر هبهء شخص ديگر سكوت كند و با سكوت خود رضايت و قبول خود را پديدار سازد .\r\nب - عملى كردن قرارداد نيز به جاى قبول لفظى آن مىنشيند . به عنوان نمونه عرضهء كالا توسّط فروشندگان و دريافت كالا توسّط خريداران و پرداخت بهاى آن به فروشنده بدون تصريح لفظى به قبول كه به ميزان فراوانى در عرصهء زندگى روزه‌مرّهء ما اتّفاق مىافتد ، و در ادبيّات فقهى از آن به « معاطاة » يعنى دادوستد تعبير مىشود ، از آن جمله است .\r\nج - در قراردادهاى مبتنى بر مزايده ، عرف ، برنده شدن شخص در مزايده را حاكى از اذعان وى به قبول قرارداد تلقّى مىكند . دراين حالت خريدار با مشاركت در مزايده در واقع قبول خود را پيش از ايجاب قرارداد اعلام مىكند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\n2 - حدود قرارداد ( حرمت ربا - برجسته‌ترين نمونه )\r\nقرآن كريم :\r\nالَّذِينَ يَأْكُلُونَ الرِّبَا لَايَقُومُونَ إِلَّا كَمَا يَقُومُ الَّذِي يَتَخَبَّطُهُ الشَّيْطَانُ مِنَ الْمَسِّ ذَ لِكَ بِأَنَّهُمْ قَالُوا إِنَّمَا الْبَيْعُ مِثْلُ الرِّبَا وَأَحَلَّ اللَّهُ الْبَيْعَ وَحَرَّمَ الرِّبَا فَمَن جَاءَهُ مَوْعِظَةٌ مِن رَّبِّهِ فَانْتَهَى فَلَهُ مَا سَلَفَ وَأَمْرُهُ إِلَى اللَّهِ وَمَنْ عَادَ فَأُولئِكَ أَصْحَابُ النَّارِ هُمْ فِيهَا خَالِدُونَ * يَمْحَقُ اللَّهُ الرِّبَا وَيُرْبِي الصَّدَقَاتِ وَاللَّهُ لَا يُحِبُّ كُلَّ كَفَّارٍ أَثِيمٍ * إِنَّ الَّذِينَ آمَنُوْا وَعَمِلُوا الصَّالِحَاتِ وَأَقَامُوا الصَّلَاةَ وَآتَوُا الزَّكَاةَ لَهُمْ أَجْرُهُمْ عِندَ رَبِّهِمْ وَلَا خَوْفٌ عَلَيْهِمْ وَلَا هُمْ يَحْزَنُونَ * يَا أَيُّهَا الَّذِينَ آمَنُوا اتَّقُوا اللَّهَ وَذَرُوا مَا بَقِيَ مِنَ الرِّبَا إِن كُنتُم مُّؤْمِنِينَ * فَإِن لَّمْ تَفْعَلُوا فَأْذَنُوا بِحَرْبٍ مِنَ اللَّهِ وَرَسُولِهِ وَإِن تُبْتُمْ فَلَكُمْ رُءُوسُ أَمْوَالِكُمْ لَا تَظْلِمُونَ وَلَا تُظْلَمُونَ * وَإِن كَانَ ذُو عُسْرَةٍ فَنَظِرَةٌ إِلَى مَيْسَرَةٍ وَأَن تَصَدَّقُوا خَيْرٌ لَّكُمْ إِن كُنتُمْ تَعْلَمُونَ * وَاتَّقُوْا يَوْماً تُرْجَعُونَ فِيهِ إِلَى اللَّهِ ثُمَّ تُوَفَّى كُلُّ نَفْسٍ مَّا\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nكَسَبَتْ وَهُمْ لَايُظْلَمُونَ « 1 » .\r\n« كسانى كه ربا مىخورند ، ( در قيامت ) برنمىخيزند مگر مانند كسى كه بر اثر تماس شيطان ، ديوانه شده ( و نمىتواند تعادل خود را حفظ كند ، گاهى زمين مىخورد ، گاهى به پا مىخيزد ) . اين ، به خاطر آن است كه گفتند :\r\n\" دادوستد هم مانند ربا است ( و تفاوتى ميان آن دو نيست . ) \" در حالى كه خدا بيع را حلال كرده ، و ربا را حرام ( زيرا فرق ميان اين دو بسيار است . ) اگر كسى اندرز الهى به او رسد ، و ( از ربا خوارى ) خوددارى كند ، سودهايى كه در سابق ( قبل‌از نزول حكم تحريم ) بدست آورده ، مال اوست ، ( و اين حكم ، گذشته را شامل نمىگردد ) و كار او به خدا واگذار مىشود ، ( و گذشتهء او را خواهد بخشيد . ) امّا كسانى كه بازگردند ( و بار ديگر مرتكب اين گناه شوند ) ، اهل آتشند ، و هميشه در آن مىمانند . * خداوند ، ربا را نابود مىكند ، و صدقات را افزايش مىدهد و خداوند ، هيچ انسان ناسپاس و گنهكارى را دوست ندارد . * كسانى كه ايمان آوردند و اعمال صالح انجام دادند و نماز را برپا داشتند و زكات را پرداختند ، اجرشان نزد پروردگارشان است ، و نه ترسى بر آن‌هاست ، و نه غمگين مىشوند * اى كسانى كه ايمان آورده‌ايد ! از ( مخالفت فرمان ) خدا بپرهيزيد ، و آن چه از ( مطالبات ) ربا باقى مانده ، رها كنيد ، اگر ايمان داريد * اگر ( چنين ) نكنيد ، بدانيد خدا و رسولش ، با شما پيكار خواهند كرد و اگر توبه كنيد ، سرمايه‌هاى شما ، از آن شماست ( اصل سرمايه ، بدون سود ) ، نه ستم مىكنيد ، و نه بر شما ستم وارد مىشود . * و اگر ( بدهكار ) قدرت پرداخت نداشته باشد ، او را تا هنگام توانايى ، مهلت\r\n\r\n\r\n","description":"","footnote":"\r\n( 1 ) - سورهء بقرة ، آيهء 275 - 281 .\r\n","page_name":" 102 ","page_number":102},
  {"content":"\r\n\r\nدهيد ، ( و در صورتى كه براستى قدرت پرداخت را ندارد ، ) براى خدا به او ببخشيد بهتر است ، اگر ( منافع اين كار را ) بدانيد * و از روزى بپرهيزيد ( و بترسيد ) كه در آن روز شما را به سوى خدا باز مىگردانند ، سپس به هركس ، آنچه انجام داده ، به طور كامل بازپس داده مىشود ، و به آنها ستم نخواهد شد . ( چون هرچه مىبينند ، نتايج اعمال خودشان است . ) »\r\nرهيافت :\r\nدر واقع خداوند عقد قراردادها را مشروعيّت بخشيد و حدود و قواعدى براى آنها قرارداد تا ابزارى براى برپايى عدل و انصاف و جلوگيرى از ظلم در جامعه باشند . مهمترينِ اين قواعد قاعدهء حرمت ربا مىباشد . در واقع خداوند آشكارا مردم را از ربا خوارى نهى كرده است .\r\nچه ، ربا خوارى موجب چند برابر شدن به ناحقّ ثروتها و دست به دست گشتن ثروتها ميان توانگران مىشود .\r\nخداوند اضافه بر تحريم قراردادهاى ربوى ، قراردادهاى ديگرى چون معاملات مبتنى بر فريبكارى و زيان رسانى به ديگران و ديگر معاملاتى از اين دست را نيز حرام گردانيده است ، چرا كه اين گونه معاملات با مفهوم برپايى عدل و انصاف كه در واقع اساسىترين خواستهء قراردادها مىباشد ، سازگارى ندارند . به خواست خدا در جاى خود وارد جزئيّات احكام اين معاملات خواهيم شد .\r\nدر اينجا به برداشت حقايقى چند از آيات ياد شده مىپردازيم :\r\n1 - در آيات يادشده پس از سخن از انفاق بىدرنگ بحث رباخوارى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمطرح مىشود . اين سياق بر رويارويى و تقابل دو مفهوم انفاق و ربا دلالت مىكند . اين تقابل دراين فراز از آيات ياد شده بيش از پيش آشكار مىشود :\r\n« خداوند ربا را نابود مىكند ، و صدقات را افزايش مىدهد » از سويى اين تقابل از حقيقت رباخوارى پرده برمىدارد . چه ، انفاق عبارت است از بخشش توانگران به ناداران ، حال آنكه ربا عبارت است از بهره‌كشى از ناداران توسّط توانگران .\r\n2 - رباخوارى در سامان يا بى طبقهء نازپرورده ، كه فرهنگ بهره‌كشى را در جامعه مىسازند ، نقش بسزايى ايفا مىكند ، و در نتيجه موجبات روا شدن ستم فزونترى را بر طبقات فرودست جامعه به جاى برپايى عدل و انصاف ، فراهم مىآورد .\r\n3 - رباخوارى موجبات رشد ثروت كشورها را فراهم نمىآورد ، چرا كه خداوند آن را نابود مىكند ، حال آنكه موضوع دربارهء صدقه و انفاق كاملًا متفاوت است ، چرا كه خداوند آن را فزونى مىبخشد . در واقع صدقه و انفاق موجب رونق يافتن چرخهء اقتصاد و افزايش مبادلات تجارى مىشود .\r\n4 - از آنجا كه اثر ويرانگر رباخوارى بر روان و همچنين بر دارائيها ، بسيار بزرگ است ، و حب مال در انسان بسيار شديد مىباشد ، براى پيروزى بر رباخوارى نيازمند تلاش بيشترى هستيم .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nحديث شريف\r\nاز ديدگاه اسلام ، قراردادها يك تبادل تجارى محض ، بدون توجّه به نتايج حاصل از آنها ، نيستند . چه شريعت اسلام برپايى عدل و انصاف و جلوگيرى از ستم را به عنوان هدف آشكار انعقاد قراردادها ، بگونه‌اى فراگير ، بيان مىكند .\r\nروايات و احاديث بسيارى از پيامبر اكرم صلى الله عليه و آله و اهل‌بيت ايشان عليهم السلام براين امر دلالت مىكنند . از همين رو اگر قراردادها به ابزارى براى بهره‌كشى ، دزدى ، ستم ، به يغما بردن كوششها و دارائيهاى ديگران و يا زيان رساندن به ديگران بدل شوند ، همچون قراردادهاى ربوى ، قراردادهاى مبتنى بر فريب كارى ، احتكار ، زيان رساندن به ديگران و قراردادهاى ديگرى از اين دست ، آن قراردادها مشروعيّت خود را از دست مىدهند و احكام شرعى قراردادها ، همچون لزوم پايبندى به قرارداد و يا وجوب التزام به مفاد آن و يا پيروى كامل از جزئيّات قرارداد ، بر آن‌ها مترتّب نمىشود . حال به نمونه‌هايى از اين احاديث توجّه كنيد :\r\n1 - از پيامبر اكرم صلى الله عليه و آله روايت شده كه فرمودند :\r\n« شرّ المكاسب كسب الربا » « 1 » .\r\n« بدترين مال اندوزيها ، مال اندوزى از راه رباخوارى مىباشد . »\r\n2 - امام باقر عليه السلام مىفرمايد :\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ص 426 ، ح 13 .\r\n","page_name":" 105 ","page_number":105},
  {"content":"\r\n\r\n« أخبث المكاسب كسب الربا » « 1 » .\r\n« پليدترين گونه‌هاى كسب ، كسب از راه رباخوارى است . »\r\n3 - هشام بن حكم مىگويد : از امام صادق عليه السلام دبارهء علّت تحريم ربا سؤال كردم ، پس امام عليه السلام اين گونه پاسخ دادند :\r\n« لو كان الربا حلالًا لترك النّاس التجارات و ما يحتاجون إليه ، فحرّم اللَّه الربا لتنفر النّاس من الحرام إلى الحلال وإلى التجارات من البيع والشراء » « 2 » .\r\n« اگر ربا حلال بود ، مردم بازرگانيها و دادوستد براى رفع نيازمنديهاى خود را رها مىكردند ، پس خداوند ربا را حرام كرد تا مردم از حرام روى گردانند و به حلال و بازرگانيهايى چون خريد و فروش بپردازند . . . »\r\n4 - از اميرمؤمنان على عليه السلام نقل است كه فرمود :\r\n« لعن رسول اللَّه صلى الله عليه و آله الربا ، وآكله ، وبايعه ، ومشتريه ، وكاتبه ، وشاهديه » « 3 » .\r\n« رسول خدا صلى الله عليه و آله بر ربا ، رباخوار ، فروشندهءربا ، خريدار ربا ، نويسندهء ربا و گواهان آن لعنت مىفرستد . »\r\n5 - پيامبر اكرم صلى الله عليه و آله مىفرمايد :\r\n« من باع واشترى فليجتنب خمس خصال ، وإلّا فلا يبيعنّ\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ص 423 ، ح 2 .\r\n( 2 ) - همان ، ص 424 ، ح 8 .\r\n( 3 ) - همان ، ص 430 ، ح 2 .\r\n","page_name":" 106 ","page_number":106},
  {"content":"\r\n\r\nولا يشترين : الربا ، والحلف ، وكتمان العيب ، والحمد إذا باع ، والذمّ إذا اشترى » « 1 » .\r\n« هركس خريد و فروش مىكند ، مىبايست از پنج ويژگى دورى گزيند ، در غير اين صورت نه خريد كند و نه كالايى بفروشد ، [ آن پنج ويژگى عبارت‌اند از 
  ] : ربا ، سوگند ، پنهان نمودن عيب كالا ، تمجيد از يك كالا در صورت‌فروش آن و بدگويى از يك كالا در صورت خريد آن . »\r\n6 - همچنين مىفرمايد :\r\n« ليس منّا من غشّ مسلماً أو ضرّه أو ماكره » « 2 » .\r\n« از ما نيست كسى كه مسلمانى را فريب دهد و يا به وى زيان رساند و يا به وى مكر و خدعه ورزد . »\r\n7 - همچنين پيامبر اكرم صلى الله عليه و آله مىفرمايد :\r\n« . . . و من غشّ مسلماً في شراء أو بيع فليس منّا ، ويُحشر يوم القيامة مع اليهود ؛ لأنّهم أغشّ الخلق للمسلمين » « 3 » .\r\n« . . . و هركس مسلمانى را در خريد و يا فروش فريب دهد ، از ما نيست ، و در روز رستاخيز با يهوديان برانگيخته مىشود ، چرا كه ايشان فريبكارترينِ خلق نسبت به مسلمانان‌اند . »\r\n8 - همچنين آن‌حضرت مىفرمايند :\r\n\r\n\r\n","description":"","footnote":"\r\n( 1 ) - بحارالانوار ، ج 100 ، آداب التّجارة ، ص 95 ، ح 18 .\r\n( 2 ) - همان ، ج 74 ، كتاب الرّوضة ، ص 146 ، ح 51 .\r\n( 3 ) - همان ، ج 73 ، كتاب الآداب والسنن ، ص 334 .\r\n","page_name":" 107 ","page_number":107},
  {"content":"\r\n\r\n« لا ضرر ولا ضرار في الإسلام ، فالإسلام يزيد المسلم خيراً ولا يزيده شرّاً » « 1 » .\r\n« زيان ديدن و زيان رساندن در اسلام نيست ، چه ، اسلام بر مسلمان خير مىافزايد نه شرّ . »\r\nاحكام :\r\nرباخوارى به عنوان يكى از برجسته‌ترين مصاديق مخالفت با حدود خواسته شده توسّط شرع مقدّس در عرصهء قراردادها يعنى برپايى قسط و عدل و جلوگيرى از به ناحق خوردن مال مردم ، محسوب مىشود .\r\nرباخوارى از محرّمات مؤكّد است و قرآن كريم بارها و با صراحت ، مردم را از رباخوارى نهى مىكند ، همچنين در سنّت پيامبر اكرم صلى الله عليه و آله و اهل‌بيت عليهم السلام نيز اين عمل بارها نهى شده است و در زمرهء گناهان كبيره شمرده شده است .\r\nحال برخى از احكام رباخوارى را از نظر مىگذرانيم :\r\n1 - گرفتن ربا ، پرداخت آن ، گواه شدن بر آن و نگارش و ثبت قرارداد ربا ، جملگى حرامند و حرمتشان ثابت است . البتّه در حالتهاى استثنائى واضطرار ممكن‌است - در شرايطى ويژه - امرى حرام جايز شود ، ولى بايد بدانيم كه اضطرار ، حرمت را بگونه‌اى كامل به حلّيّت بدل نمىكند ، از همين‌رو بايد به‌اينگونه احكام استثنايى ، تنها در حدضرورت عمل شود . « 2 »\r\n\r\n\r\n","description":"","footnote":"\r\n( 1 ) - وسائل الشّيعة ، ج 17 ، ص 376 ، ح 10 .\r\n( 2 ) - قاعده فقهى اين گونه احكام استثنايى مىگويد : « الضَّرورة تُقَدَّرُ بِقَدَرِها » مراد از اين ل لا قاعده آن است كه : دامنهء جواز در امر نهى شده‌اى كه اضطرار موجب آن مىشود ، مطلق نيست ، بلكه آن جواز ، تنها تا از ميان رفتن ضرورت مشروعيّت دارد . به عنوان نمونه : جواز خوردن مردار براى كسى كه گرسنگى ، زندگى وى را تهديد مىكند ، و جز مردار چيز ديگرى براى نجات نمىيابد ، تنها تا حدّى است كه وى را از مرگ برهاند ، بديگر سخن اين جواز به شخص مزبور اجازه نمىدهد تا سير شدن از آن مردار بخورد بلكه مرز رهايى از مرگ ، مرز مشروعيّت خوردن مردار براى اين شخص محسوب مىشود .\r\nدر موضوع مورد بحث ما نيز جواز گرفتن وامهاى ربوى در حالتهاى اضطرارى به همين منوال است . به عنوان نمونه : اگر كسى براى معالجهء بيمارى سختى چاره‌اى جز گرفتن وامهاى ربوى نجويد ، مىبايست مقدار پولى كه قرض مىكند از سقف مخارج معالجه و مخارج پيرامونى و ضرورى معالجه بيشتر نشود . از اين رو اگر به اين بهانه مبلغ بيشترى را براى مصارف غير ضرورى ديگرى قرض كند ، به عملى نامشروع دست زده است .\r\n","page_name":" 108 ","page_number":108},
  {"content":"\r\n\r\n2 - ربا به دوگونه است :\r\nنخست : رباخوارى در قرض ( قرض ربوى ) ؛ همان رباى معروف ميان مردم است كه در آن رباخوار علاوه بر بازپس‌گيرى اصل پول از بدهكار ، سود نيز دريافت مىكند ، بدينصورت كه طرف اوّل بخاطر نيازى ضرورى و يا براى كار و يا سوددهى و يا هر خواستهء ديگر ، مبلغى از طرف دوّم وام مىگيرد ، طرف دوّم نيز شرط مىكند تا بدهكار به هنگام اداى قرض خود مبلغ بيشترى را چه توافقى و چه از روى ناچارى به وى بازگرداند .\r\nدر واقع اين گونه معامله حرام است و سود گرفته شده از رهگذر آن از برجسته‌ترين مصاديق به ناحقّ خوردن مال مردم محسوب مىشود .\r\nچنين معاملاتى امكان دارد ميان دو شخص ، ميان يك شخص و يك سازمان و يا ميان دو سازمان ، همچون بانكهاى ربوى و سازمانهاى مالىاى كه امروزه متداولند ، صورت پذيرد . بايد گفت در تمام اين صورتها\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nحرمت ربا يكسان است و گوناگونى شكل رباخوارى در حرمت آن تأثيرى ندارد .\r\nاحكام مفصّل قرض ربوى به خواست خدا در بخش احكام « دَيْن » خواهد آمد .\r\nدوّم - رباخوارى در معامله ( معاملهء ربوى ) كه در قراردادهاى تجارى چون فروش ، رخ مىدهد . معاملهء ربوى مختصراً عبارت است از : مبادلهء همراه با سودِ دوكالاى مشابه ( همچون فروش ده تن آرد در برابر يازده تن آرد ) . در اينجا مقدار كالاى اضافه‌اى كه عنوان شد حرام و گونه‌اى ربا محسوب مىشود .\r\nربا در معامله نيز شروط و احكام ويژه‌اى دارد كه به خواست خدا در احكام ( بَيْع ) به آنها خواهيم پرداخت .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\n3 - اهليّت طرفهاى قرارداد\r\nقرآن كريم :\r\nخداوند متعال مىفرمايد :\r\n1 - وَلَا تُؤْتُوا السُّفَهَاءَ أَمْوَالَكُمُ الَّتِي جَعَلَ اللَّهُ لَكُمْ قِيَاماً وَارْزُقُوهُمْ فِيهَا وَاكْسُوهُمْ وَقُولُوا لَهُمْ قَوْلًا مَعْرُوفاً « 1 » .\r\n« اموال خود را ، كه خداوند وسيلهء قوام زندگى شما قرار داده ، به دست سفيهان نسپاريد ، و از آن ، به آنها روزى دهيد ، و لباس بر آنها بپوشانيد و با آنها سخن شايسته بگوييد . »\r\n2 - وَابْتَلُوا الْيَتَامَى حَتَّى إِذَا بَلَغُوا النِّكَاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوَالَهُمْ . . . « 2 » .\r\n« و يتيمان را چون به حدّ بلوغ برسند ، بيازماييد ، اگر درآنها رشد ( كافى ) يافتيد ، اموالشان را به آنها بدهيد . . . »\r\n\r\n\r\n","description":"","footnote":"\r\n( 1 ) - سورهء نساء ، آيهء 5 .\r\n( 2 ) - سورهء نساء ، آيهء 6 .\r\n","page_name":" 111 ","page_number":111},
  {"content":"\r\n\r\n3 - لَايُؤَاخِذُكُمُ اللَّهُ بِاللَّغْوِ فِي أَيْمَانِكُمْ وَلكِن يُؤَاخِذُكُم بِمَا عَقَّدتُّمُ الْأَيْمَانَ . . . « 1 » .\r\n« خداوند شما را بخاطر سوگندهاى بيهوده ( و خالى از اراده ، ) مؤاخذه نمىكند ، ولى در برابر سوگندهايى كه ( از روى اراده ) محكم كرده‌ايد ، مؤاخذه مىنمايد . . . »\r\n4 - . . . إِلَّا مَنْ أُكْرِهَ وَقَلْبُهُ مُطْمَئِنٌّ بِالْإِيمَانِ . . . « 2 » .\r\n« . . . بجز آنها كه تحت فشار واقع شده‌اند در حالى كه قلبشان آرام و با ايمان است . . . »\r\nرهيافت :\r\nهر چند مالكيّت خصوصى يكى از حقوق فردى محسوب مىشود ، ولى اموال ، به عموم مردم تعلّق دارند . چرا كه در واقع اين نقش اموال در سامان دهى به فعّاليّتهاى اجتماعى و نقش نگهدارندهء آنها براى تلاش و كوشش افراد جامعه است كه علّت وجودى آنها را تشكيل مىدهد .\r\nاز همين روست كه سفيهان از اختيار دارى اموال خود در صورت منجر شدن به هرج و مرج و تباهكارى و اسراف منع شده‌اند .\r\nبر همين مبنا كودكانى كه به حدّ بلوغ نرسيده باشند نيز از اختيار دارى مستقلّ و بدون اشرافِ اولياى خود بر دارائيهايشان منع شده‌اند . همچنانكه هر قرارداد مالىاى كه مورد رضايت قلبى نباشد يا از روى اجبار\r\n\r\n\r\n","description":"","footnote":"\r\n( 1 ) - سورهء مائدة ، آيهء 89 .\r\n( 2 ) - سورهء نحل ، آيهء 106 .\r\n","page_name":" 112 ","page_number":112},
  {"content":"\r\n\r\nو اكراه منعقد شده باشد ، نيز از مشروعيّت برخوردار نخواهد بود .\r\nحديث شريف :\r\n1 - پيامبر اكرم صلى الله عليه و آله فرمودند :\r\n« وُضع عن امّتي تسع خصال : الخطأ ، والنسيان ، و ما لا يعلمون\r\n، و ما لا يطيقون ، و ما اضطرّوا إليه ، و ما استكرهوا عليه ، والطيرة\r\n، والوسوسة في التفكّر في الخلق ، والحسد ما لم يظهر بلسان أو يد » « 1 » .\r\n« نه چيز از گردن امّت من ساقط شده است [ كه عبارت‌اند از 
  ] : اشتباه ، فراموشى ، نادانسته‌ها ، امور خارج از توانايى ايشان ، آنچه بدان ناچار شوند ، آنچه بدان مجبور شوند ، فال بد زدن ( طِيَرَه ) ، وسوسه در انديشه دربارهء خلق و حسدى كه از راه زبان و دست آشكار نشود . »\r\n2 - روايت شده است كه زن ديوانه‌اى را به اتّهام زنا نزد عمر آوردند ، او دستور داد تا زن را سنگسار كنند . دراين حال اميرمؤمنان امام على عليه السلام به او فرمودند :\r\n« أما علمت أنّ القلم يُرْفَعُ عن ثلاثة : عن الصبي حتّى يحتلم ، وعن المجنون حتّى يفيق ، وعن النائم حتّى يستيقظ » « 2 » .\r\n« آيا نمىدانى كه از كار سه گروه قلم تكليف برداشته شده است [ آن سه گروه عبارت‌اند از 
  ] : كودك تا زمانى كه بالغ شود ، ديوانه تا وقتى كه بهبودى يابد ، و به خواب رفته تا زمانى كه بيدار شود . »\r\n\r\n\r\n","description":"","footnote":"\r\n( 1 ) - وسائل الشّيعة ، ج 11 ، باب 65 ، ابواب جهاد النفس ، ص 295 ، ح 3 .\r\n( 2 ) - همان ، ج 1 ، باب 4 ، از ابواب مقدّمة العبادات ، ص 32 ، ح 11 .\r\n","page_name":" 113 ","page_number":113},
  {"content":"\r\n\r\n3 - امام باقر عليه السلام مىفرمايد :\r\n« . . . الجارية إذا تزوّجت وَدُخِلَ بها ولها تسع سنين ، ذهب عنها اليتم ، ودُفِعَ إليها مالها ، وجاز أمرها في الشراء والبيع ، . . . والغلام لا يجوز أمره في الشراء والبيع ، ولا يخرج من اليتم حتّى يبلغ خمس عشرة سنة ، أو يحتلم ، أو يشعر ، أو ينبت قبل ذلك » « 1 » .\r\n« . . . هرگاه دختر ازدواج كند و به او دخول شود در حالى كه نه سال داشته باشد ، از يتيمى خارج مىشود ( يعنى به حد بلوغ شرعى مىرسد ) ، و بايد مالش به او پرداخت شود ، همچنين مىتواند به خريد و فروش بپردازد . . .\r\nو پسر نمىتواند به خريد و فروش بپردازد ، و از يتيمى نيز خارج نمىشود تا اينكه به سنّ پانزده سالگى برسد يا پيش از آن محتلم شود و يا مو بر بدنش برويد . »\r\nاحكام :\r\nفراهم آمدن برخى شرايط در هريك از طرفهاى قرارداد در تمام معاملات و قراردادها ، الزامى مىباشد . آن شرايط عبارت‌اند از :\r\n1 - بلوغ\r\nشرط بلوغ طرفهاى قرارداد ، شرطى است كه فقها براى تمام گونه‌هاى معامله و قرارداد ذكر كرده‌اند . البتّه هر چند افراد نابالغ در تصرّف در اموال خود آزاد نيستند ، ولى از سويى نيز دليلى بر اينكه تصرّف ايشان در اموال خود كاملًا باطل و بى ارزش است وجود ندارد . بلكه اگر اين\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، باب 14 از ابواب البيع و شروطه ، ص 268 ، ح 1 .\r\n","page_name":" 114 ","page_number":114},
  {"content":"\r\n\r\nتصرّف با اجازهء اوليا و زير نظر ايشان اعمال شود مشروع خواهد بود .\r\nاز همين رو مىبينيم كه رويّه مسلمانان بر اين است كه براى خريد و فروش از كودكان بهره مىجويند . البتّه اين امر زير نظر اولياى آنها و در محدودهء اجازه داده شده به آنها ، صورت مىگيرد .\r\n2 - عقل\r\nالف - قراردادهايى كه توسّط افراد ديوانه ، مست لا يعقل ، بيهوش ، به خواب رفته ، حواس پرت و هركه از خود اراده‌اى نداشته باشد ، منعقد گردند ، ارزش ندارند . اگرچه هريك از اين افراد پس‌از بر طرف شدن عذر مذكور ، به عملكرد خود رضايت دهند . چه ، حقيقت قراردادها بر تراضى و ارادهء دوطرف استوار است ، و با نبود قدرت تشخيص در افراد بالطبع اراده و قصدى نيز ساخته نخواهد شد . از همين روست كه سخنان اين گونه افراد هر چند با يك رضايت بعدى همراه شود ، از آن رو كه اراده‌اى در آن نبوده ، ارزشى نخواهد داشت .\r\nب - همچنين بيمارانى كه درد تمام وجود ايشان را فراگرفته ، افراد خشمگين ، افرادى كه توسّط داروهاى بيهوش كننده بيهوش شده‌اند و يا كسانى كه از رهگذر استعمال موادّ مخدّر خمار شده‌اند ، يا كسانى كه سخت خواب آلوده‌اند ، جملگى اگر قدرت تشخيص خود را از دست بدهند ، نمىتوان براى سخنانشان اعتبارى قايل شد .\r\nج - براى سخن كسى كه قصد شوخى دارد « 1 » نيز از آن رو كه خواست\r\n\r\n\r\n","description":"","footnote":"\r\n( 1 ) - هازل .\r\n","page_name":" 115 ","page_number":115},
  {"content":"\r\n\r\nو اراده‌اى براى سخن جدّى ندارد ، اعتبارى نمىتوان قايل شد . ( به عنوان نمونه اگر كسى از روى شوخى دوست خود را مخاطب قرار داده ، بگويد :\r\nاتومبيل خود را مثلًا به قيمت هزار تومان فروختم ، و از آن سو طرف مقابل نيز بىدرنگ قبول كند ، قراردادى منعقد نخواهد شد ، چرا كه ايجاب كننده قصدى جدّى را از سخن خود مراد نكرده است . )\r\nد - به نظر مىرسد مىتوان برخى از سطوح اكراه و اجبار را نيز به حكم بالا ملحق كرد . به عنوان نمونه : كسى كه گفتن سخنى به وى اجباراً ديكته شده ، و يا كسى كه به امضاى سند فروش خانه‌اش بدون اطّلاع از محتويات آن از سوى كسى مجبور شود ، بگونه‌اى كه سخن و يا امضاى آن دو ارادى و اختيارى تلقّى نشود ، مشمول اين حكم خواهند شد .\r\n3 - ارادهء آزادانه\r\nالف - مراد از « ارادهء آزادانه » آن است كه طرف قرارداد بر انعقاد آن مجبور نشده باشد ، چه كسى كه به انجام كارى مجبور شده باشد در واقع از اعمال اراده و اختيار خود محروم است ، از اين رو اهليّت و صلاحيّتش ناقص خواهد بود . به همين خاطر بستن قرارداد با وى هيچ ارزش قانونى و شرعى نخواهد داشت ، مگر اينكه پس از آن بدان عقد راضى شود .\r\nب - اكراه وقتى محقّق مىشود كه اختيار فرد از او گرفته شود .\r\nتهديد فرد از نظر جانى يا مالى يا ناموسى و قرار گرفتن در وضعيّتى كه از نظر عرف براى انسان قابل تحمّل ، از جملهء موجبات اكراه مىباشند .\r\nاز همين رو وارد آمدن زيانهاى كم و يا آزار اندك ، موجب تحقّق اكراه نمىشوند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبه عنوان نمونه اگر بازرگانى در صورت عدم امضاى قرارداد معيّنى به فاش شدن اسرارش و يا فاش شدن اسرار شركا و نزديكانى كه نزد وى گرانمايه‌اند و زيان آنها را زيان خود محسوب مىكند تهديد شود ، بگونه‌اى كه بر زايل شدن آبرو و نيك نامى خود و نزديكانش نزد ديگران بترسد و قرارداد مزبور را امضا كند ، اين بازرگان ، مُكْرَه و مجبور محسوب مىشود و اكراه محقّق خواهد شد .\r\nج - گاهى ابزار اكراه حسّى است . همچون : آزار بدنى ، تهديد جانى و تهديد به زندان و يا تهديد به اخراج از كشور . گاهى نيز براى اكراه از ابزارهاى روانىاى همچون ؛ بدنام كردن طرف مقابل ، تلاش براى اخراج وى از محلّ كارش ، و يا لغو مجوّز كار ، استفاده مىشود ، و هر قراردادى كه تحت تأثير اين گونه تهديدها امضا شود مشروعيّت نخواهد داشت مگر اينكه بعداً رضايت خود را اعلام نمايد .\r\nد - خطرى كه فرد به آن تهديد مىشود ، مىبايست با عملى كه بدان مجبور مىشود متناسب باشد تا اكراه مصداقيّت يابد . به عنوان نمونه :\r\nاگر كسى در صورت عدم فروش خانه‌اش به شكسته شدن شيشه‌هاى اتومبيلش تهديد شود ، مجبور محسوب نمىشود ، چه ، هيچ‌كس خانهء خود را از ترس شكسته شدن شيشه‌هاى اتومبيلش نمىفروشد .\r\nامّا در صورت رخ نمود عكس اين فرض ؛ به عنوان نمونه اگر كسى در صورت عدم فروش مثلًا خودكار خود به شكسته شدن شيشه‌هاى اتومبيلش تهديد شود ، در نزد عرف مجبور محسوب مىشود .\r\nهمچنين به عنوان نمونه اگر كسى فرد ديگرى را بين دو امر ازدواج\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبا دخترش و يا متّهم ساختن وى به عقده‌هاى روانى مخيّر سازد ، چون پذيرش چنين افترايى براى هر كس آسان‌تر از آن است كه با دخترى كه تمايل ندارد ازدواج كند ، قرار گرفتن در چنين تنگنايى اكراه تلقّى نمىشود .\r\n4 - حقّ تصرّف\r\nيكى از شروط آشكار قرارداد آن است كه طرف قرارداد از حقّ تصرّف در امر مورد قرارداد ( همچون كالا و بها در امر خريد و فروش و اجاره ) برخوردار باشد . چه ، هر قرارداد ، گونه‌اى تصرّف محسوب مىشود و هيچ قراردادى مگر از سوى كسى كه صلاحيّت تصرّف را داشته باشد ، منعقد نخواهد شد . مثلًا خود ، مالكِ مورد قرارداد باشد ، و يا وكيل و يا ولىّ ( پدر ، جد ، وصىّ جدّ و پدر و يا حاكم شرع ) وى باشد .\r\nدر واقع انعقاد قرارداد از سوى كسانى غيراز اين افراد و همچنين از سوى افرادى كه بسبب سَفَه « 1 » و يا افلاس « 2 » و يا به اسباب ديگر محجور گشته و از انعقاد قرارداد منع شده‌اند ، نامشروع تلقّى مىشود .\r\nبايد گفت مراد از عدم وقوع عقد در اينجا بطلان كامل آن نيست ، بلكه بدان معنى است كه در صورتهاى ذكر شده عقد كامل نمىشود . چه ، اگر پس‌از انعقاد قرارداد ، شخص داراى حقّ تصرّف رضامندى خود را از قرارداد بيان كند ، قرارداد صحيح و الزام‌آور خواهد بود .\r\n\r\n\r\n","description":"","footnote":"\r\n( 1 ) - عقل معاش نداشتن و يا به ديگر سخن توان حساب دخل و خرج را نداشتن را سَفَه گويند - مترجم .\r\n( 2 ) - هرگاه بدهيهاى كسى بيش از سرمايهء وى باشد بدان افلاس و به وى مفلس مىگويند كه توضيح بيشتر را دربارهء اين دو اصطلاح مىتوانيد در كتاب الحجر ببينيد - مترجم .\r\n","page_name":" 118 ","page_number":118},
  {"content":"\r\n\r\nهمچنين بايد گفت چهار شرط ياد شده يعنى ( بلوغ ، عقل ، ارادهء آزادانه ، حقّ تصرّف ) مىبايست در تمام عقود همچون قرارداد فروش ، اجاره ، مضاربه ، مساقات ، مزارعه ، شركت ، صلح ، جعاله ، وكالت ، قرض ، رهن ، حواله ، ضمانت ، وديعه ، عاريه ، هبه و ديگر قراردادهايى از اين دست فراهم آيند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\n4 - مورد قرارداد « 1 » يا شرايط عوض و معَّوض « 2 »\r\nقرآن كريم :\r\nخداوند متعال مىفرمايد :\r\nيَا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِن عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ « 3 » .\r\n« اى كسانى كه ايمان آورده‌ايد ! شراب و قمار و بتها و ازلام - نوعى بخت آزمايى - ، پليد و از عمل شيطان است ، از آنها دورى كنيد تا رستگار شويد . »\r\nحديث شريف :\r\n1 - محمّد بن يحيى روايت مىكند : محمّد بن حسن به امام ابومحمّد عليه السلام\r\n\r\n\r\n","description":"","footnote":"\r\n( 1 ) - محلّ عقد .\r\n( 2 ) - مراد از عوض و معوّض دو امر مبادله شده در قرارداد مىباشد همچون كالا و بها در قرارداد فروش - مترجم .\r\n( 3 ) - سورهء مائدة ، آيهء 90 .\r\n","page_name":" 120 ","page_number":120},
  {"content":"\r\n\r\nنوشت كه : مردى از مردى ديگر ملك و يا بنده‌اى را با پولى كه از راهزنى و يا دزدى بدست آورده بود خريدارى كرد ، آيا سودهايى كه از ثمرات اين ملك به وى مىرسد بر او حلال است ؟ . . . پس امام عليه السلام اين گونه پاسخ نوشتند :\r\n« لا خير في شيء أصله حرام ولا يحلّ استعماله » « 1 » .\r\n« در آنچه اصلش حرام است ، خيرى نيست وبهره‌مندى از آن حلال نمىباشد . »\r\n2 - از يكى از بندگان شايستهء خدا ( يكى از امامان معصوم عليه السلام ) روايت شده كه : دربارهء چگونگى فروش و گرفتن بهاى خانه‌اى كه نسل در نسل در اختيار كسانى غيراز مالكان آن بوده و مالكان اصلى خانه نيز در نزد آنان معلوم نبوده ، توسّط مردى كه آن خانه در دست اوست ، پرسش شد .\r\nايشان پاسخ دادند :\r\n« ما أحبّ أن يبيع ما ليس له » « 2 » .\r\n« دوست نمىدارم آنچه را كه به وى تعلّق ندارد بفروشد . »\r\n3 - از پيامبر اكرم صلى الله عليه و آله روايت شده كه فرمودند :\r\n« لا بيع إلّافيما يملك » « 3 »\r\n« هيچكس نمىتواند چيزى را بفروشد ، مگر آنكه مالك آن باشد . »\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، باب 3 از ابواب ما يكتسب به ، ص 58 ، ح 1 .\r\n( 2 ) - همان ، باب 1 از ابواب عقد البيع و شروطه ، ص 250 ، ح 5 .\r\n( 3 ) - مهذّب الأحكام ، ج 17 ، ص 26 ، چاپ چهارم .\r\n","page_name":" 121 ","page_number":121},
  {"content":"\r\n\r\n4 - همچنين مىفرمايند :\r\n« الراهن والمرتهن ممنوعان من التصرّف » « 1 » .\r\n« كسى كه رهن مىدهد و كسى كه رهن مىگيرد ، از تصرّف [ در مورد رهن 
  ] منع شده‌اند . »\r\n5 - اميرمؤمنان امام على عليه السلام دربارهء چگونگى آنچه وقف كرده‌اند مىفرمايند :\r\n« صدقة بتّاً بتلًا في حجيج بيت اللَّه ، وعابر سبيله ، لا تباع ، ولا توهب ، ولا تورث » « 2 » .\r\n« قطعاً صدقه‌اى است مسجّل شده در راه حجّاج خانهء خدا و رهگذران كه نه به فروش مىرسد و نه هديه داده مىشود و نه به ارث مىرسد . »\r\nاحكام :\r\nفراهم آمدن شرطهاى معيّنى چون : ماليّت ، حلّيّت ، اطلاق ، ملكيّت در مورد قرارداد ( يعنى كالا و ارزش كالا كه عقد قرارداد بر آن دو جارى مىشود ) الزامى مىباشد .\r\n1 - ماليّت ( ارزش مبادله )\r\nمورد معامله ( چه بها باشد چه كالا ) اگر از ارزش مبادله يا ماليّتى مشروع برخوردار نباشد ، نمىتوان بر آن عقدى جارى ساخت\r\n\r\n\r\n","description":"","footnote":"\r\n( 1 ) - مستدرك الوسايل ، باب 8 از ابواب احكام رهن ، ح 6 .\r\n( 2 ) - وسائل الشّيعة ، ج 13 ، باب 6 از كتاب الوقف والصدقات ، ح 2 .\r\n","page_name":" 122 ","page_number":122},
  {"content":"\r\n\r\nو در صورت مبادله مصداق مال اندوزى به ناحقّ محسوب خواهد شد .\r\nبستن هر قراردادى بر چيزهاى كه عاقلان هيچ منفعت مشروعى براى آنها قايل نيستند و يا بر آلات قمار و يا كتابهاى ضلال و گمراه كننده و مواردى از اين دست از اين جمله‌اند .\r\n2 - حلّيّت\r\nقرارداد بستن بر سر موارد حرامى چون اموال غصبى و اموال دزدى يا اموال مصادره شده توسّط دادگاههاى غير شرعى ، همچنين معامله بر سر مُسكرات ( مشروبات الكلى ) و مواد مخدّر و انواع بُت و پولهاى تقلّبى و از اين دست اشياء ، جايز نمىباشد ، چرا كه اين اموال از مصاديق مال حرام مىباشند ، همچنين است هر آنچه انسان از راه داورى حاكم ستمگر بدست آورد . ( نمونه‌هاى فراوانى وجود دارند كه بخاطر نداشتن شرط ماليّت و يا حلّيّت نمىتوان بر سر آنها معامله كرد كه به خواست خدا در فصل درآمدهاى نامشروع از آنها سخن خواهيم راند . )\r\n3 - اطلاق\r\nبدين معنى است كه بر سر راه تصرّف فرد در اموالش موانعى وجود نداشته باشد كه وى را از تحويل دادن ( كالا و يا بها ) به طرف قرارداد ناتوان سازند .\r\nاز همين رو تعامل بر سر امور وقفى و يا به رهن گذاشته شده صحيح نمىباشد ، چه ، تصرّف در آنها مطلق نيست وتوسّط شرع محدود شده است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n4 - ملكيّت\r\nبستن هرگونه قرارداد بر چيزى كه انسان مالك آن نيست ، صحيح نمىباشد .\r\nپس نمىتوانيم بر سر مواردى چون ، پرندگان آسمان ، ماهيان درياها ، معادن اعماق زمين و يا ژرفناى اقيانوسها و يا آب موجود در ابرها ، كه مالك آنها نيستيم ، پيش از آنكه آنها را به مالكيّت خود درآوريم ، قرارداد ببنديم .\r\nچهار شرط ذكر شده دراين بخش نيز همچون شروط پيشين مىبايست در تمام گونه‌هاى عقود و قراردادها ، فراهم آيند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\n5 - معاملات فضولى\r\nحديث شريف :\r\n1 - حكيم بن حزام روايت مىكند كه پيامبر اكرم صلى الله عليه و آله وى را همراه با يك دينار براى خريد قربانى روانه ساخت ، پس وى آن را به دينارى خريد و به دو دينار فروخت ، پس بازگشت و قربانى ديگرى به يك دينار خريدارى كرد و آن را همراه با دينار دوّم نزد پيامبر اكرم صلى الله عليه و آله آورد ، پس پيامبر صلى الله عليه و آله آن ( دينار دوّم ) را صدقه دادند و دعا كردند تا خداوند دادوستدهاى وى را بركت دهد . « 1 »\r\n2 - محمّد بن قيس از امام باقر عليه السلام از اميرمؤمنان عليه السلام دربارهء يكى از داوريهاى ايشان نقل مىكند كه پسر اربابى ، دختر امهء او را در نبود پدرش به مردى فروخت ، پس آن دختر از آن مرد پسرى به دنيا آورد ، سپس ارباب اوّل شكايت از ارباب دوّم ( نزد اميرالمؤمنين عليه السلام ) برد وگفت :\r\nاين دخترِ امه از آن من است كه پسرم وى را بدون اجازهء من فروخته ،\r\n\r\n\r\n","description":"","footnote":"\r\n( 1 ) - بحارالانوار ، ج 100 ، باب متفرّقات أحكام البيوع ، ص 136 ، ح 4 .\r\n","page_name":" 125 ","page_number":125},
  {"content":"\r\n\r\nپس ( امام على عليه السلام ) فرمود :\r\n« خذ وليدتك وابنها » .\r\n« دخترِ امه و پسرش را بگير » پس صداى خريدار درآمد ، پس ( امام عليه السلام ) فرمودند :\r\n« خذ ابنه الذي باع الوليدة حتّى ينفذ لك ما باعك » « 1 » .\r\n« پسرش را كه دخترِ امه را به تو فروخته بود بگير تا اينكه به آنچه به تو فروخته بود ، عمل كند . » ؛ پس هنگامى كه خريدار پسر را گرفت ، پدرش گفت : پسرم را بازگردان ، پس گفت : بازنمىگردانم تا اينكه تو پسرم را باز گردانى . پس وقتى ارباب نخستين ، اوضاع را اين گونه ديد ، با فروش ( امه توسط ) پسرش موافقت كرد .\r\nمقدّمه :\r\n1 - گاهى كسى با گمان اينكه حق بستن قرارداد معيّنى را دارا مىباشد ، آن را منعقد مىسازد ، و پس از آن معلوم مىشود كه وى حقّ اين كار را نداشته ، ( به عنوان نمونه اگر گمان كند مالك كالايى است و آن را بفروشد و بعد معلوم شود كه وى مالك آن نبوده ) آنگاه قرارداد منعقد شده ، عقد فضولى « 2 » خواهد بود .\r\n\r\n\r\n","description":"","footnote":"\r\n( 1 ) - وسائل الشّيعة ، ج 14 ، أبواب نكاح العبيد والإماء ، ص 591 ، باب 88 ، ح 1 .\r\n( 2 ) - معامله يا عقد فضولى ، معامله‌اى است كه كسى بدون داشتن سمت نمايندگى براى ديگرى انجام مىدهد . كسى كه بدون سمت معامله مىكند فضول ، و كسى كه طرف معامله مىباشد اصيل و ديگرى را غير گويند . سيّد حسن امامى ، حقوق مدنى ، كتابفروشى اسلاميّه ، ج 1 ، ص 298 - مترجم .\r\n","page_name":" 126 ","page_number":126},
  {"content":"\r\n\r\n2 - گاهى شخص ناچار مىشود دست به معامله‌اى بزند كه در آن حقّ ندارد ، به عنوان نمونه : اگر كسى نزد خود از شخص ديگرى كالايى داشته باشد كه در معرض سرقت و يا فساد قرارگيرد ، بگونه‌اى كه در صورت عدم فروش آن ، زيانى متوجّه مالك خواهد شد ، و به همين خاطر دست به فروش آن كالا بزند ، اين معامله نيز معامله‌اى فضولى خواهد بود .\r\n3 - گاهى نيز امكان دارد دست زدن به چنين معاملاتى از جهل شخص سرچشمه گيرد . به عنوان نمونه : اگر وكيل كسى به نمايندگى از وى دست به معامله زند و در اموال وى تصرّف كند ، سپس معلوم شود در زمان معاملات مالك بىخبر از وكيل ، وى را از وكالت خود عزل كرده بوده ، و يا اينكه وكيل ، ندانسته بيش از محدودهء اختيارات درج شده در وكالت عمل كرده ، به اين گونه موارد نيز معاملهء فضولى گفته مىشود .\r\n4 - در بسيارى از دعاوى تجارى كه به سرعت به انجام نمىرسند ، نمىتوان فعّاليّتهاى اقتصادى را تا حلّ شدن مسئله و آشكار شدن اينكه چه كسى از حقّ تصرّف برخوردار بوده ، متوقّف ساخت . از اين رو وارد شدن در اين گونه معاملات نيز فضولى خواهد بود .\r\nقرائت درست از شريعت نمىتواند در برابر اين حجم فراوان از مبادلات كه بگونهء فضولى در عرصهء اقتصاد و فعّاليّتهاى اجتماعى صورت مىپذيرند راهكار ارائه ندهد و تنها نقش بيننده را ايفا كند ، همچنين نمىتوان بىدرنگ تمام اين معاملات را باطل خواند ، چه اين امر پيچيدگى بيش از پيش حيات اقتصادى و اجتماعى مردم را درپى خواهد داشت ؛ از همين رو حكيمانه‌تر آن است كه معاملات فضولى را در صورت\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبرخوردارى از اجازهء بعدى مالك و يا ديگر صلاحيّت داران تصرّف ، عقد چنين قراردادهايى ، به دلايل زير درست برشمريم :\r\nنخست - براى تسهيل امر بازرگانى و راه‌اندازى فرايندها و پروژه‌هاى اجتماعى .\r\nدوّم - جهت جمع كردن ميان حق مالك و حقوق ديگرانى كه در اموال مالك - چه‌بسا با حسن نيّت - تصرّف نموده‌اند ، و كسانى كه نادانسته به عنوان طرف دوّم قرارداد ، وارد معامله مىشوند .\r\nسوّم - چه‌بسا گاهى تصحيح نمودن قراردادهاى فضولى به سود مالك تمام شود ، كه دراين صورت ابطال بىدرنگ معامله نه به سود مالك و نه به سود ديگران خواهد بود .\r\nبدين دلايل شريعت اسلام معاملات فضولى را به شرط فراهم آمدن اجازه و رضايت بعدى ، صحيح تلقّى مىكند . دراين صورت شخص فضولى نقشى چون نقش وكيل را ايفا مىكند با اين تفاوت كه وكيل اجازهء تصرّف را پيش از معامله از مالك مىگيرد ولى شخص فضولى اين اجازه را پس از معامله مىيابد .\r\nاحكام :\r\n1 - پيش از اين يادآور شديم كه يكى از شرايط طرفهاى قرارداد ، برخوردارى آنها از صلاحيّت تصرّف در موضوع قرارداد ( مانند كالا و بها در فروش و اجاره و ديگر معاملات مالى ، و فرج در نكاح و طلاق ) مىباشد . براين مبنا انعقاد قرارداد از سوى خود مالك ، وكيل وى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nو همچنين ولىّ او ( مانند پدرِ مالك ، اگر كودك باشد ) و وصىّ او و حاكم شرع و جانشين وى ، مشروعيّت مىيابد .\r\n2 - از همين رو اگر قرارداد از سوى شخص ديگرى به جز اين دسته ، بسته شود ، عقدى واقع نخواهد شد .\r\nبه عنوان نمونه : اگر كسى اتومبيل دوستش را به عاريت گيرد و سپس بدون داشتن مجوّزى از سوى مالك آن ، و بدون اينكه وكيل وى يا ولىّ وى و يا از ديگر صلاحيّت داران تصرّف در آن اتومبيل باشد ، آن اتومبيل را به فروش رساند ، در حقيقت اين فروش واقع نخواهد شد .\r\nهمچنين اگر كسى خواهر خويش را بدون اذن وى به عقد كسى درآورد ، اين عقد نيز واقع نخواهد شد .\r\n3 - آيا مراد از عدم وقوع عقد دراين جا ، به معناى لغو كامل آن و كأن لم يكن تلقّى شدن آن است ؟\r\nدر پاسخ بايد گفت : خير ، بلكه مراد از عدم وقوع عقد دراينجا الزام‌آور نبودن و عدم نفوذ آن مىباشد . در واقع وقوع و يا لغو چنين عقودى به اجازه و يا امتناع بعدى حق‌داران در آنها ، موكول مىشود .\r\nبر اين مبنا اگر مالك اتومبيل ، فروخته شدن اتومبيل خود را توسّط دوستى كه آن را به‌عاريت گرفته بود ، دريابد وپس‌از فروش ، آن را بپذيرد ، عقد صحيح خواهد بود وتمام‌آثار شرعى يك‌عقد برآن مترتّب خواهد شد .\r\nهمچنين اگر بىخبر و بىاجازهء دخترى ، برادرش وى را به عقد ازدواج مردى درآورده باشد ، و پس از عقد ، دختر آن عقد را بپذيرد ، عقد نكاح\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nدرست خواهد بود و احكام شرعى عقد نكاح بر آن مترتّب خواهد شد ، كه در فقه اصطلاحاً چنين عقودى را به عقود فضولى تعبير مىكنند .\r\nحال به پاره‌اى از احكام عقد فضولى توجّه كنيد :\r\nنخست - انعقاد قرارداد بگونهء فضولى در تمام عقود از جمله ، فروش ، اجاره ، شركت ، مضاربه ، مزارعه ، مساقات ، هبه ، قرض ، جعاله و ديگر قراردادهايى از اين دست ، امكان‌پذير است .\r\nدوّم - يك معاملهء فضولى در صورتى با اجازهء بعدى مشروعيّت مىيابد كه تمام شرايط يك قرارداد از جمله شرايط اهليت طرفين قرارداد و شرايط عوضين و شرايطى ازاين دست نيز در آن فراهم آمده باشد .\r\nسوّم - گاهى اجازهء بعدى مشروعيّت بخش به معاملهء فضولى ، لفظى است و در آن مالكِ تصرّف از كلمات و يا عباراتى چون : « اجازه مىدهم ، به قرارداد راضى شدم و . . . » كه در عرف بر اذن و اجازه دلالت دارند ، بهره مىجويد .\r\nگاهى نيز اين اجازه ، بگونه‌اى عملى كه از رضايت و اجازهء فاعل حكايت دارد ، پديدار مىشود . به عنوان نمونه : اگر صاحبِ حق در وجهى كه دريافت نموده ، تصرّف كند و يا اگر زن مؤمنى در برابر مردى كه به صورت فضولى به عقد وى درآمده ، حجاب برگيرد ، رضايت و پذيرش خود را بگونه‌اى عملى نشان داده‌اند .\r\nهمچنين مىتوان اجازهء بعدى را بوسيلهء نگارش و يا اشاره ، نشان داد .\r\nچهارم - لازم نيست صاحبِ حق بلافاصله پس‌از فهميدن وقوع قرارداد\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nفضولى ، پذيرش خود را اعلام كند ، بلكه مىتواند رضايت خود را به تأخير اندازد . به ديگر سخن عقد فضولى با پذيرش ديرهنگام صاحبِ حق نيز درست تلقّى مىشود . به عنوان نمونه : اگر كسى دريابد كه رئيس دفتر وى خانه‌اى از املاك او را بدون اجازه ، به اجاره داده ، دراين صورت اگر موافقت خود را با اين امر تا فردا به تأخير اندازد ، اشكالى در قرارداد ايجاد نمىشود .\r\nنيك خواه و زياده خواه « 1 »\r\n4 - افرادى كه به معاملات فضولى دست مىزنند دو گونه‌اند ؛ يا در عمل خودنيك خواهند و يا زياده خواه .\r\nنيك خواه آن است كه با كار خويش مىخواهد به صاحبِ حق اصلى خدمتى برساند ، و براين مبنا كار خويش را انجام مىدهد كه پس‌از عقد قرارداد ، رضايت او را جلب كند . به عنوان نمونه : وكيلى كه پاره‌اى اوقات از براى سود رسانى به موكّل خود ، پا را فراتر از محدودهء وكالت خود مىگذارد . مثلًا : وكيلى را در نظر بگيريد كه براى اجاره دادن خانه‌اى وكيل شده ، ولى وقتى براى معامله حاضر مىشود با يك معاملهء فروش فورى و سود ده روبرو مىشود ، كه در صورت اطّلاع مالك از چنين قراردادى حتماً آن را مىپذيرفت ، از اينرو پا را فراتر از اختيارات خود گذارده با شرط اجازهء بعدى مالك به بستن آن قرارداد مبادرت مىورزد . چنين\r\n\r\n\r\n","description":"","footnote":"\r\n( 1 ) - اين تيتر برگردان فارسى « المتفضِّل والمتطفِّل » مىباشد كه واژهء « متفضِّل » به « نيك خواه » وواژه « متطفّل » كه معنى « انگل » نيز مىدهد به « زياده خواه » برگردانده شده - مترجم .\r\n","page_name":" 131 ","page_number":131},
  {"content":"\r\n\r\nوكيلى در واقع از روى نيك خواهى به چنين عملى دست مىزند .\r\nگاهى نيز امكان دارد فرد نيك خواه كه از دوستان مالك است كليد خانهء وى را در دست داشته باشد ، و وقتى مثلًا دريابد كه خانهء مزبور در حال خراب شدن است ، از روى نيكخواهى و با پيش‌بينى اجازه مالك ، دست به بازسازى خانه بزند .\r\nيا اينكه مثلًا دوستى با ديدن به فروش گذاشتن خانهء مجاور به خريد آن خانه براى دوستش كه پيش از اين براى اقامت در مجاورت وى اظهار تمايل كرده بود ، دست بزند . اينها نمونه‌هايى هستند از نيكخواهى در دست زدن به معاملات فضولى .\r\n5 - حال آنكه زياده خواه ، از دست زدن به معاملهء فضولى قصد خدمت به صاحبِ حق را ندارد ، بلكه مىخواهد خود از اين معامله بهره گيرد ، يا به پيروى از هواى نفس به آن مبادرت مىروزد . به عنوان نمونه : كسى كه خود را مالك كالايى مىپندارد و براى بهره‌مندى خود در مورد آن قراردادى مىبندد در حالى كه پس‌از آن معلوم مىشود كه آن كالا به وى تعلّق نداشته ، و يا كسى كه اموال غصبى ديگران را كه به زور از ايشان گرفته به فروش رساند .\r\n6 - هر دوگونهء نيك خواهانه و زياده خواهانهء عقد فضولى در صورت پذيرش بعدى صاحبِ حق صحيح تلقى مىشوند ، با اين تفاوت كه - بر خلاف گونهء زياده خواهانه - گونهء نيك‌خواهانه ضمان‌آور نيست و در برخى موارد ، ( كه به تفصيل در جاى خود گفته مىشوند ) فرد نيك خواه استحقاق دريافت مزد و پاداش را نيز مىيابد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nفصل سوم : درآمد زاييهاى حرام\r\n\r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\n1 - احكام عمومى\r\nقرآن كريم :\r\nخداوند متعال مىفرمايد :\r\nيَا أَيُّهَا الَّذِينَ آمَنُوا لَاتَأْكُلُوا أَمْوَالَكُم بَيْنَكُم بِالْبَاطِلِ إِلَّا أَن تَكُونَ تِجَارَةً عَن تَرَاضٍ مِنْكُمْ وَلَا تَقْتُلُوا أَنْفُسَكُمْ إِنَّ اللَّهَ كَانَ بِكُمْ رَحِيماً « 1 » .\r\n« اى كسانى كه ايمان آورده‌ايد ! اموال يكديگر را به باطل ( و از طرق نامشروع ) نخوريد ، مگر اينكه تجارتى با رضايت شما انجام گيرد .\r\nو خودكشى نكنيد . خداوند نسبت به شما مهربان است . »\r\nحديث شريف :\r\n1 - پيامبر اكرم صلى الله عليه و آله مىفرمايد :\r\n« إنّ أخوف ما أخاف على امّتي هذه : المكاسب الحرام ، والشهوة\r\n\r\n\r\n","description":"","footnote":"\r\n( 1 ) - سورهء نساء ، آيهء 29 .\r\n","page_name":" 135 ","page_number":135},
  {"content":"\r\n\r\nالخفيّة ، والربا » « 1 » .\r\n« همانا چيزى كه بيشتر از همه از آن بر امّتم مىترسم : درآمد زاييهاى حرام ، و شهوت پنهان و رباخوارى است . »\r\n2 - همچنين مىفرمايند :\r\n« إنّ اللَّه إذا حرّم شيئاً حرّم ثمنه » « 2 » .\r\n« همانا خداوند اگر چيزى را حرام كرده ، بهاى آن را نيز حرام كرده است . »\r\n3 - از امام صادق عليه السلام روايت شده كه فرمودند :\r\n« . . . و ما كان محرّماً أصله ، منهيّاً عنه ، لم يجز بيعه ولا شراؤه » « 3 » .\r\n« . . . و هر آنچه اصلش حرام شده ، و از آن نهى شده ، فروش و خريد آن جايز نمىباشد . »\r\n4 - آن‌حضرت همچنين مىفرمايند :\r\n« إذا اكتسب الرجل مالًا من غير حلّه ثمّ حجّ فَلَبّى ، نودي : لا لبّيك ولا سعديك ، وإن كان من حلّه فَلَبّى ، نودي : لبّيك وسعديك » « 4 » .\r\n« اگر كسى مالى را از غير راه حلالش بدست آورد ، و سپس ( با آن مال ) حجّ كند و كلمات تلبيه را بر زبان جارى سازد ، ندا در داده مىشود كه :\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يكتسب به ، باب 1 ، ص 52 ، ح 1 .\r\n( 2 ) - مستدرك الوسائل ، ابواب ما يكتسب به ، باب 6 ، ح 8 .\r\n( 3 ) - دعائم الاسلام ، ج 2 ، كتاب البيوع ، فصل دوّم ، ح 23 .\r\n( 4 ) - وسائل الشّيعة ، ج 12 ، ابواب ما يكتسب به ، باب 4 ، ص 59 ، ح 3 .\r\n","page_name":" 136 ","page_number":136},
  {"content":"\r\n\r\nلا لبّيك ولا سعديك [ يعنى تو را اجابت نمىكنم 
  ] ، و اگر آن مال از راه حلال بدست آمده باشد ، ندا در داده مىشود كه : لبّيك و سعديك [ يعنى تو را اجابت مىكنم 
  ] . »\r\n5 - همچنين در روايتى طولانى از امام صادق عليه السلام در باب صورتهاى معيشت بندگان اين گونه آمده :\r\n« . . . وكلّ منهي عنه ممّا يُتقرّب به لغير اللَّه ، أو يقوى به الكفر والشرك من جميع وجوه المعاصي ، أو باب يُوهَن به الحقّ فهو حرام محرّم بيعه ، وشراؤه ، وإمساكه ، وملكه ، وهبته ، وعاريته ، و جميع التقلّب فيه ، إلّافي حال تدعو الضرورة فيه إلى ذلك » « 1 » .\r\n« . . . و هرچه از آن نهى شده ، از چيزهايى كه به وسيلهء آنها به غير خدا تقرّب جويند ، يا هرگونه معصيتى كه كفر و شرك بدان نيرو گيرد ، يا بابى كه حق بدان سست شود ، جملگى حرام هستند و فروش و خريد و نگهداشتن و مالك شدن و بخشيدن و عاريه دادن و هرگونه تصرّف در آنها مگر در حالى كه ضرورت ( و ناچارى ) بدان فراخواند ، حرام است . »\r\nاحكام :\r\n1 - هر كارى كه انسان بدان دست يازد ، و هر فعّاليّتى كه براى كسب روزى انجام دهد ، شامل : تجارت ، كشاورزى ، صنعتگرى ، و يا مشغول شدن به پيشه‌هاى بزرگ و كوچك ، و همچنين خدمات رسانى ، در اصل ،\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يكتسب به ، باب 2 ، ص 54 ، ح 1 .\r\n","page_name":" 137 ","page_number":137},
  {"content":"\r\n\r\nاز نظر شرع حلال است ، مگر آن گونه‌هاى معاملات و درآمد زاييهاى حرامى كه در شرع استثنا شده‌اند .\r\n2 - درآمد زاييهاى استثنا شده از اين اصل شرعى يا درآمد زايى از معامله بر چيزهاى نجس‌اند و يا معاملاتى با اهداف حرام هستند ، و يا آنهايى هستند كه پيامدهايى حرام در بردارند ، و يا معامله بر سر امور غير نافع و بىفايده مىباشند ، و يا خود ذاتاً عملى حرام محسوب مىشوند .\r\n( به برخى از اين موارد به صورت تفصيلى اشاره خواهد رفت ) .\r\n3 - به عنوان يك قاعدهء كلّى ، شرع انعقاد هر قراردادى بر سر هر چيزِ ذاتاً حرام و نهى شده‌اى را حرام برمىشمرد . چرا كه خداوند هر چيزى را كه حرام كرده و يا خوردن آن را حرام شمرده ، بهاى آن را نيز حرام كرده است . ( به عنوان نمونه در صورتى كه اذيت و آزار مؤمنان از محرّمات باشد ، درآمد زايى از راه آزار مؤمنين نيز در هر صورتى حرام خواهد بود . )\r\nهمچنين معامله بر سر هر عملى كه حرمتش در شريعت ثابت شده ، حرام مىباشد . همچون اختر بينيهاى حرام ، سحر و جادو ، كاهنىگرى ، برپايى و گرداندن بزمهاى لهو و آواز و طرب ، تأسيس و گرداندن بارها و رقّاصخانه‌ها و روسپى خانه‌ها و همچنين تأسيس و گرداندن كازينوهاى قمار و شراب و جايگاههاى نمايش فيلمهاى منافى عفّت ، توليد و عرضه و فروش كتابها و مجلّه‌هاى جنسى نامشروع ، مؤسّسه‌هاى توليد و فروش و كرايهء نوارهاى صوتى و تصويرى حرام ، و توليد فيلمهاى سينمايى حرام و غيره .\r\n4 - منظور از حرمت معامله بر سر يك چيز ، تنها حرمت خريد\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nو فروش آن نيست ، بلكه آن چيز نبايد در هيچ عقدى به عنوان مورد معامله مطرح شود ( چه خريد و فروش باشد ، چه اجاره باشد ، چه صلح باشد ، چه وديعه ، حواله ، عاريه ، قرض و چه مهريّهء ازدواج باشد و . . . )\r\n5 - در تمام معاملات و درآمدزاييهاى حرام ، معامله نيز باطل مىشود .\r\nاز اين رو نه « عوض » حلال مىشود و نه هيچ حقّى به كسى كه كالاى حرام به وى انتقال يافته تعلّق مىگيرد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\n2 - معامله بر چيزهاى نجس\r\nقرآن كريم :\r\nخداوند متعال مىفرمايد :\r\n1 - حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ وَمَا أُهِلَّ لِغَيْرِ اللَّهِ بِهِ وَالْمُنْخَنِقَةُ وَالْمَوْقُوذَةُ وَالْمُتَرَدِّيَةُ وَالنَّطِيحَةُ وَمَا أَكَلَ السَّبْعُ إِلَّا مَا ذَكَّيْتُمْ وَمَا ذُبِحَ عَلَى النُّصُبِ . . . « 1 » .\r\n« گوشت مردار ، و خون ، و گوشت خوك ، و حيواناتى كه به غير نام خدا ذبح شوند ، و حيوانات خفه شده ، به زجر كشته شده ، و آنها كه بر اثر پرت شدن از بلندى بميرند ، و آنها كه به ضرب شاخ حيوان ديگرى مرده باشند ، و باقيماندهء صيد حيوان درنده مگر آنكه ( به موقع به آن حيوان برسيد ، و با سربريدن ) آن را حلال كنيد و حيواناتى كه روى بتها ( يا در برابر آنها ) ذبح مىشوند ، بر شما حرام شده است . . . »\r\n2 - يَا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ\r\n\r\n\r\n","description":"","footnote":"\r\n( 1 ) - سورهء مائدة ، آيهء 3 .\r\n","page_name":" 140 ","page_number":140},
  {"content":"\r\n\r\nمِن عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ « 1 » .\r\n« اى كسانى كه ايمان آورده‌ايد ! شراب و قمار و بتها و ازلام - نوعى بخت‌آزمايى - ، پليد و از عمل شيطان است ، از آنها دورى كنيد تا رستگار شويد . »\r\nحديث شريف :\r\n1 - امام باقر عليه السلام مىفرمايد :\r\n« لعن رسول اللَّه صلى الله عليه و آله في الخمر عشرة : غارسها ، وحارسها\r\n، وعاصرها ، وشاربها ، وساقيها ، وحاملها ، والمحمولة إليه ، وبايعها\r\n، ومشتريها ، وآكل ثمنها » « 2 » .\r\n« رسول خدا صلى الله عليه و آله ده دسته را از رهگذر شراب لعنت مىكنند : [ اين دسته‌ها عبارت‌اند از 
  ] : نشاننده‌هاى [ درختان مواد اوّليّهء 
  ] آن ، نگهدارندگان آن ، كسانى كه عصارهء شراب را مىگيرند ، كسانى كه آن را مىنوشند ، ساقيان شراب ، حمل كنندگان آن ، كسانى كه شراب براى ايشان حمل مىشود ، فروشندگان و خريداران آن و كسانى كه از بهاى آن روزى خود را تأمين مىكنند . »\r\n2 - امام صادق عليه السلام مىفرمايد :\r\n« السحت : ثمن الميتة ، وثمن الكلب ، وثمن الخمر . . . » « 3 » .\r\n\r\n\r\n","description":"","footnote":"\r\n( 1 ) - سورهء مائدة ، آيهء 90 .\r\n( 2 ) - وسائل الشّيعة ، ابواب الأشربة المحرّمة ، باب 34 ، ح 1 .\r\n( 3 ) - همان ، ج 12 ، ابواب ما يكتسب به ، باب 5 ، ح 5 .\r\n","page_name":" 141 ","page_number":141},
  {"content":"\r\n\r\n« اموال نامشروع [ عبارت‌اند از 
  ] : بهاى مردار ، بهاى سگ ، و بهاى شراب . . . . »\r\n3 - همچنين امام صادق عليه السلام در روايتى از پيامبر اكرم صلى الله عليه و آله نقل مىكنند كه :\r\n« ثمن الخمر ، و مهر البغي ، وثمن الكلب الذي لا يصطاد من السحت » « 1 » .\r\n« بهاى شراب ، و مهريّهء روسپى ، و بهاى سگهاى غيرشكارى از اموال نامشروع هستند . »\r\n4 - از امام موسى بن جعفر عليه السلام سؤال شد : اگر برخى از چهارپايان گلّه‌اى بميرند ، آيا صاحب آنها مىتواند پوست آنها را بفروشد و يا دبّاغى كند و بر تن كند ؟\r\nامام عليه السلام در پاسخ فرمودند :\r\n« لا ، ولو لبسها فلا يصلِّ فيها » « 2 » .\r\n« نه ، و اگر آن را پوشيد پس با آن نماز نخواند . »\r\n5 - همچنين آمده كه از امام صادق عليه السلام دربارهء فروش روغنى كه موشى در آن مرده است پرسش شد ؟ پس آن‌حضرت در پاسخ فرمودند :\r\n« بعه ، وبيّنه لمن اشتراه ليستصبح به » « 3 » .\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يكتسب به ، باب 5 ، ح 7 .\r\n( 2 ) - همان ، ح 17 .\r\n( 3 ) - همان ، باب 6 ، ص 66 ، ح 4 .\r\n","page_name":" 142 ","page_number":142},
  {"content":"\r\n\r\n« آن را به فروش ، و براى كسى كه آن را مىخرد توضيح بده تا از آن براى چراغ روشنايى استفاده كند . »\r\nاحكام :\r\nمعامله بر چيزهاى نجس حرام و باطل مىباشد ، حال به برخى از احكام آن توجّه كنيد :\r\n1 - مُسْكِرات :\r\nكار و فعّاليّت در عرصهء مسكرات ( مشروبات الكلى ) به هر نحوى كه باشد ، جايز نمىباشد . از همين رو توليد ، حمل ، خريد و فروش ، انبار كردن و تبليغ كردن براى مسكرات . . و به طور كلّى هر فعّاليّت توليدى ، خدماتى ، تجارى و فعّاليّتهاى ديگرى از اين دست كه بگونه‌اى با مسكرات ارتباط پيدا كنند ، حرام خواهند بود .\r\nهمچنين دراين حكم هيچ تفاوتى ميان مسكرات مايع ( مشروبات الكلى ) و جامد ( مواد مخدّر ) وجود ندارد ، هر چند كه به نجاست گونه‌هاى جامد آن قائل نباشيم .\r\nمعامله در گونه‌هاى مختلف موادّ مخدّر رايج در عصر حاضر نيز حرام مىباشد ، چه آنها بيشترين زيان را متوجّه فرد و جامعه مىكنند .\r\n2 - مردار :\r\nمعامله بر سر مردار حيواناتى كه خون جهنده دارند و همچنين معامله بر سر بخشهايى از مردار كه در حال حيات روح دارند جايز نمىباشد . امّا مىتوان چيزهاى از مردار كه در حال حيات روح ندارند\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nهمچون مو ، پشم ، تخم و بخشهايى از اين دست را در صورت داشتن فايده حلال به فروش رسانيد . از اين رو داد وستد گوشت گوسفند و يا مرغى كه به طريقه‌اى نامشروع ذبح شده باشند جايز نيست ، حال آنكه داد وستد پشم و يا پر آنها جايز مىباشد . )\r\n3 - سگ :\r\nمعامله بر سر سگ زنده اگر منفعتى در برنداشته باشد حرام مىباشد . امّا در باب سگهايى كه بر آنها منفعتى حلال و عقلائى ، مترتّب است ، همچون سگان شكارى ، سگ گله ، سگ نگهبان باغ يا خانه ، سگان پليسى كه براى مقابله با جرايم و كشف موادّ مخدّر و يا براى جستجوى افراد زنده‌اى كه در اثر يك سانحه زير آوار مانده‌اند و يا براى تعقيب تبهكاران و امورى از اين دست آموزش ديده‌اند ، بايد گفت كه معامله بر آنها ، و فراهم كردن و نگهدارى آنها بنابر اقوى صحيح است .\r\n4 - خوك :\r\nمعامله بر سر خوك چه زنده و چه مرده و همچنين معامله بر سر گوشت و پوست و ديگر بخشهايش حرام مىباشد .\r\n5 - ديگر نجاسات\r\nبر سر ديگر نجاسات نيز نمىتوان معامله كرد مگر اينكه چيز نجس فايدهء حلالى داشته باشد . از اين رو به عنوان نمونه : معامله بر سر ادرار و مدفوع جهت تهيهء كود ، و يا معامله بر سر خون جهت تزريق آن به فردى ديگر ، و يا استفاده از آنها در آزمايشهاى علمى با اهدافى مشروع ، جايز شمرده مىشود .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nنكاتى ديگر :\r\nنخست - موارد زير از حكم تحريم مستثنى شده‌اند :\r\nالف - حالتهاى شديد ناچارى كه موجب جواز امور نامشروع مىشوند . به عنوان نمونه : اگر درمان يك بيمارى سخت منحصر به استفاده از مادّهء مسكر و يا مخدّر ويژه‌اى باشد ، دادوستد آن مادّه ، به اندازهء ضرورت جايز خواهد بود . نكتهء قابل ذكر اين است كه بنابر احتياط ، اين گونه معاملات بايد به اعتبار ظرف محتوى آن مادّه و يا به ازاى خدمتى كه طرف ديگر انجام مىدهد ، برقرار شوند .\r\nب - در صورتى كه بر آن معامله مصلحتى غير حرام مترتّب باشد . مانند دستيابى و استفاده از مردار جهت انجام آزمايشات علمى در مراكز تحقيقاتى براى رسيدن به نتايجى سودمند براى جامعه .\r\nج - بخشهايى از بدن مردار كه در حال حيات روح ندارند ، همچون مو ، پشم ، كرك ، پر ، و . . . در صورت داشتن فايده‌اى مشروع و هدفمند .\r\nدوّم - حرمت دادوستد محرّمات و نجاساتى كه ذكر شد ، شامل معامله با كافرانى كه اين امور و موارد را حلال و يا پاك مىشمارند نيز مىشود . از همين رو به عنوان نمونه : فروش شراب ، گوشت خوك ، آلات قمار ، و يا ابزارهاى لهو و آوازه خوانى به كافرى كه آنها را مباح و يا پاك مىشمرد نيز ، جايز نمىباشد .\r\nسوم - مىتوان بر سر آب ميوهء جوشانده شده‌اى كه هنوز دوسوّم آن بخار نشده ، هر چند قايل به نجاست آن باشيم ، معامله كرد . چه ، مىتوان\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nدر صورت ادامهء جوشانيدن و بخار شدن تمام دوسوّم آن عصاره ، از آن بگونه‌اى حلال بهره‌مند شد .\r\nچهارم - معامله بر سر ادرار و فضولات حيوانى پاك در صورتى كه فايدهء حلالى دربرداشته باشد ، جايز شمرده مىشود ، همچنانكه معامله بر سر خون در صورتى كه فايده‌اى حلال دربرداشته باشد ، و همچنين معامله بر سر فضولات انسانى و حيوانى نجس نيز ، البتّه با كراهت دراين مورد ، جايز مىباشد .\r\nپنجم - مىتوان بر سر هر چيز نجس شده ، كه قابل تطهير و پاك شدن مىباشد ( همچون فرش ، پارچه ، ظروف و ابزارهاى نجس شده ) معامله كرد . همچنين معامله بر سر چيزهاى متنجّس غير قابل تطهير ، البتّه در صورتى كه استفاده از آنها متوقّف بر طهارت و پاكى آنها نباشد ، ( همچون سوخت نجس شده ، مصالح ساختمانى نجس شده‌اى كه در اماكن استفاده مىشود كه مشروط به طهارت نيست ، و يا روغنهاى نجس شده‌اى كه در صنعت به كار گرفته مىشوند و طهارت آنها الزامى نمىباشد و . . . ) نيز جايز شمرده مىشود .\r\nششم - اگر بهره‌مندى از چيز نجس شدهء غير قابل تطهيرى ( همچون آب ميوه ، روغن خوراكى و يا سركهء نجس شده ) تنها در صورت پاكى و طهارت آن ، متصوّر باشد ، دادوستد آن جايز شمرده نمىشود ، مگر اينكه عرفاً بتوان براى آن استفادهء حلال و هدفمند ديگرى را تعريف كرد .\r\nاز اين دست مىتوان به دادوستد روغن خوراكى نجس شده ، البتّه به عنوان سوختِ چراغهاى قديم اشاره كرد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\n3 - غِشّ و تَدْليس « 1 »\r\nقرآن كريم :\r\nخداوند متعال مىفرمايد :\r\nيَا أَيُّهَا الَّذِينَ آمَنُوا لَاتَأْكُلُوا أَمْوَالَكُم بَيْنَكُم بِالْبَاطِلِ . . . « 2 » .\r\n« اى كسانى كه ايمان آورده‌ايد ! اموال يكديگر را به باطل ( و از طرق نامشروع ) نخوريد ؛ . . . »\r\nحديث شريف :\r\n1 - امام جعفر صادق عليه السلام از رسول خدا صلى الله عليه و آله روايت مىكند كه ايشان به مردى كه خرما مىفروخت فرمود :\r\n\r\n\r\n","description":"","footnote":"\r\n( 1 ) - غِشّ در اصطلاح فقهى به معناى تقلّب در كالاى مورد معامله است و تدليس نيز با اندك تفاوتى به همين مفهوم است ( با اين تفاوت كه بيشتر در يك مورد خاصّ يعنى نيرنگ در آرايش زن براى ازدواج به كار مىرود . ) امّا از آنجا كه نه غشّ و نه تدليس معادل دقيق و مناسبى در فارسى ندارد لذا در ترجمه از همان الفاظ عربى استفاده شده است - مترجم .\r\n( 2 ) - سورهء نساء ، آيهء 29 .\r\n","page_name":" 147 ","page_number":147},
  {"content":"\r\n\r\n« يا فلان ، أما علمت أنّه ليس من المسلمين من غشّهم » « 1 » .\r\n« اى مرد ! آيا نمىدانى آنكس كه ( در معامله ) با مسلمانان تقلّب كند ، از مسلمانان نيست . »\r\n2 - و همچنين از رسول خدا صلى الله عليه و آله روايت شده است كه به زنى عطر فروش فرمود :\r\n« إذا بعتِ فأحسني ولا تغشّي ، فإنّه أتقى وأبقى للمال » « 2 » .\r\n« هنگامى كه عطر مىفروشى ، نيكى كن و تقلّب نكن ( در معامله غش نكن ) كه همانا اين امر براى پاكى و بقاى مال ، بهتر است . »\r\n3 - حسين بن مختار مىگويد : به حضرت صادق عليه السلام گفتم : ما كلاه مىسازيم و در درون آن پنبهء كهنه قرار مىدهيم و سپس آن را بدون توضيح به خريدار ، مىفروشيم . امام فرمود :\r\n« أحبّ لك أن تبيّن ما فيها » « 3 » .\r\n« دوست دارم آنچه در آن است ، آشكار كنى . »\r\n4 - و درباره‌ى همين موضوع از رسول خدا صلى الله عليه و آله نقل شده است كه ايشان در حديث مناهى فرمودند :\r\n« و من غَشَّ مسلماً في شراء أو بيع فليس منّا ، ويُحشر يوم القيامة مع اليهود ؛ لأنّهم أغشّ الخلق للمسلمين » .\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يُكتسب به ، باب 86 ، ح 2 .\r\n( 2 ) - همان ، ح 6 .\r\n( 3 ) - همان ، ح 9 .\r\n","page_name":" 148 ","page_number":148},
  {"content":"\r\n\r\n« هركس در خريد و فروش مسلمانى را فريب دهد ، از ما نيست و در روز قيامت با يهود محشور مىشود ، زيرا كه آنها فريبكارترين مردم در حق مسلمانان هستند . »\r\nو فرمود :\r\n« ليس منّا من غشّ مسلماً » .\r\n« از ما نيست آنكس كه مسلمانى را فريب دهد . »\r\nو فرمود :\r\n« و من بات وفي قلبه غشّ لأخيه المسلم ، بات في سخط اللَّه وأصبح كذلك حتّى يتوب » « 1 » .\r\n« هركس شب را بخوابد و در قلبش فريب ( و خيانتى ) نسبت به برادر مسلمانش باشد ، شب را در غضب خدا گذرانده است و در همين حالت صبح مىكند تا اينكه توبه كند . »\r\nاحكام :\r\nفريب و غِش در معاملات و قراردادها حرام است ، كه دراين مورد به اجمال سخن گفته شد . يكى از مصداقهاى غش در معامله تدليس است .\r\nمثالى كه در منابع فقهى از آن ياد مىشود ، آرايشگرى است كه در مورد زنى كه قصد ازدواج با او دارند تقلّب مىكند . يعنى به وسيلهء تغييرات ظاهرى بر روى زنى كه قصد ازدواج با او دارند سعى مىكند كه به دروغ او را زيبا نشان دهد ، به گونه‌اى كه عيبهايش براى فريب مردى كه قصد ازدواج با او را دارد پنهان شود . مانند تغيير رنگ صورت يا پوشاندن طاسى سر بوسيله‌ى گذاشتن موى مصنوعى ، يا پنهان كردن عيبهاى صورت يا چشم\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يُكتسب به ، باب 86 ، ح 10 .\r\n","page_name":" 149 ","page_number":149},
  {"content":"\r\n\r\nبوسيله‌ى پودرها و كرمهاى زيبايى .\r\nبنابراين تدليس هر عملى است كه براى پنهان كردن و مخفى نمودن عيبهاى يك شئ و نشان دادن آن به گونه‌اى خلاف واقع ، انجام شود .\r\nدر حرمت اين عمل ، اگر با قصد فريب دادن انجام شود ، هيچ شكّى نيست ، زيرا از آشكارترين مصداقهاى غِش يا فريب است كه حرام مىباشد .\r\nبا اين تفاوت كه امروز تدليس به كار آرايشگرى منحصر نيست ، بلكه امروزه زمينه‌هاى بسيارى براى تدليس حرام در قراردادها و معاملات روزانه وجود دارد كه توجّه شما را به بعضى از مصداقها و مثالهاى آن جلب مىنماييم :\r\n1 - تدليس در محلّ ساخت يك كالا ، يعنى كالايى كه در كشور معيّنى ساخته شده بعنوان توليدى كشور ديگرى عرضه شود .\r\n2 - تدليس در نشانه‌هاى تجارى ، مانند اينكه شخص يا كارخانه‌اى از علامت تجارى معروف و مرغوبى براى فروش كالاى خود بهره ببرد كه در غير اين صورت ( اگر از اين علامت استفاده نكند ) مشترى از آن كالا استقبال نخواهد كرد .\r\n3 - تدليس در ذكر تركيبات كالا و مقدار آن ، مثلًا در ساخت مادّه‌اى غذايى از مواد خام غير مرغوب مانند رنگهاى مصنوعى و يا مواد نگهدارنده‌اى كه مضرّ است استفاده شود و بر روى آن نوشته شود كه اين كالا از اين مواد خالى است ، يا اينكه در بيان مواد به كار رفته فقط نام بعضى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nذكر شود كه موجب گمراهى مشترى گردد و همچنين هر چيزى كه موجب پنهان كردن تركيبات حقيقى كالا شود .\r\n4 - تدليس در تاريخ توليد و انقضاء مصرف ، مانند نوشتن تاريخهاى غير حقيقى ، و يا تغيير تاريخ انقضا و همچنين هرگونه تغيير در تاريخ كه منجر به گمراه كردن مشترى شود .\r\n5 - تدليس در نوع و درجه بندى كالاى توليدى ، به اين صورت كه مثلًا اگر كالا از حيث نوع به درجات ممتاز ، متوسّط و عادى تقسيم مىشود ، كالايى از نوع عادى را بعنوان كالاى ممتاز عرضه كند .\r\n6 - در آنچه از مصاديق غش و تدليس ذكر شد ، هيچ فرقى بين اينكه توسط خود شخص و يا ديگرى انجام شده باشد نيست ، پس اگر كالايى داراى غش و تدليس باشد ، فروش و هر نوع دخالت در فروش آن توسط هركس كه نسبت به آن آگاه باشد حرام است .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\n4 - قمار و شرطبندى\r\nقرآن كريم :\r\n1 - خداوند متعال مىفرمايد :\r\nيَا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِن عَمَلِ الشَّيْطَانِ فَاجْتَنِبُوهُ . . . « 1 » .\r\n« اى كسانى كه ايمان آورده‌ايد ! شراب و قمار و بتها و ازلام - نوعى بخت آزمايى - ، پليد و از عمل شيطان است ، از آنها دورى كنيد . . . » « 2 »\r\n2 - و همچنين مىفرمايد :\r\nيَا أَيُّهَا الَّذِينَ آمَنُوا لَاتَأْكُلُوا أَمْوَالَكُم بَيْنَكُم بِالْبَاطِلِ . . . « 3 » .\r\n« اى كسانى كه ايمان آورده‌ايد ! اموال يكديگر را به باطل ( و از طرق نامشروع ) نخوريد . . . »\r\n\r\n\r\n","description":"","footnote":"\r\n( 1 ) - سورهء مائدة ، آيهء 90 .\r\n( 2 ) - منظور از ميسر در لغت و روايات قمار است .\r\n( 3 ) - سورهء نساء ، آيهء 29 . [ بسيارى از روايات « خوردن اموال يكديگر را به باطل » به قمار تفسير كرده‌اند . 
  ]\r\n","page_name":" 152 ","page_number":152},
  {"content":"\r\n\r\nحديث شريف :\r\n1 - امام باقر عليه السلام مىفرمايد :\r\n« هنگامى كه آيهء إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِن عَمَلِ الشَّيْطَانِ فَاجْتَنِبُوهُ بر رسول خدا صلى الله عليه و آله نازل شد ، از ايشان سؤال شد :\r\nمنظور از ميسر چيست ؟ ايشان فرمود :\r\n« كلّ ما تقومر به حتّى الكعاب « 1 » والجوز . . . » « 2 » .\r\n« هر آنچه با آن قمار كنند حتّى قاب و گردو . . »\r\n2 - امام صادق عليه السلام درباره‌ى اين قول خداوند عزّ وجلّ : لَاتَأْكُلُوا أَمْوَالَكُم بَيْنَكُم بِالْبَاطِلِ فرمود :\r\n« ذلك القمار » « 3 » .\r\n« منظور قمار است . »\r\n3 - امام محمّدباقر عليه السلام در تفسير آيهء 90 سورهء مائده مىفرمايند :\r\n« . . . وأمّا الميسر فالنرد والشطرنج ، وكلّ قمار ميسر . . . - إلى أن قال : - كلّ هذا بيعه وشراؤه والانتفاع بشيء من هذا حرام من اللَّه محرّم ، وهو رجس من عمل الشيطان » « 4 » .\r\n\r\n\r\n","description":"","footnote":"\r\n( 1 ) - كعاب : تاس تخته نرد ، قاب .\r\n( 2 ) - وسائل الشّيعة ، ج 12 ، ابواب ما يكتسب به ، باب 35 ، ص 119 ، ح 4 .\r\n( 3 ) - همان ، ص 121 ، ح 14 .\r\n( 4 ) - همان ، باب 102 ، ص 239 ، ح 12 .\r\n","page_name":" 153 ","page_number":153},
  {"content":"\r\n\r\n« . . . و امّا منظور از ميسر ، نرد و شطرنج بوده و البتّه هر قمارى ميسر است . . . تا آنجا كه مىفرمايد : همه اين موارد خريد و فروش و استفاده از آن نزد خداوند حرام است و پليدى بوده و از عمل شيطان است . »\r\n4 - و امام صادق عليه السلام از رسول خدا صلى الله عليه و آله نقل مىكند كه فرمود :\r\n« إنّ الملائكة تحضر الرهان في الخفّ والحافر والريش ، و ما سوى ذلك فهو قمار حرام » « 1 » .\r\n« همانا ملائكه در مسابقات شتردوانى ، و اسب‌دوانى ، و تيراندازى حضور دارند ، و غير از اين موارد قمار و حرام است . »\r\n5 - معمّر بن خلّاد از امام رضا عليه السلام نقل مىكند كه فرمود :\r\n« . . . كلّ ما قومر عليه فهو ميسر » « 2 » .\r\n« هر آنچه با آن قمار شود ميسر است . »\r\n6 - امام امير المؤمنين عليه السلام فرمود :\r\n« النرد والشطرنج هما الميسر » « 3 » .\r\n« نرد و شطرنج ميسراند . »\r\n7 - اسحاق بن عمّار به امام صادق عليه السلام گفت : كودكان در بازى با گردو و تخم مرغ ، قمار مىكنند . حضرت فرمودند :\r\n\r\n\r\n","description":"","footnote":"\r\n( 1 ) - وسائل الشّيعة ، ج 13 ، كتاب السبق والرماية ، باب 3 ، ص 349 ، ح 3 .\r\n( 2 ) - همان ، ج 12 ، ابواب ما يُكتسب به ، باب 104 ، ص 242 ، ح 1 .\r\n( 3 ) - همان ، ح 2 ، و نيز روايات صحيح و بسيارى درباره‌ى تحريم نرد و شطرنج از رسول خدا صلى الله عليه و آله و امام على و ساير ائمّهء اهل‌بيت عليهم السلام رسيده است .\r\n","page_name":" 154 ","page_number":154},
  {"content":"\r\n\r\n« لا تأكل منه فإنّه حرام » « 1 » .\r\n« از آن نخور كه همانا حرام است . »\r\nاحكام :\r\n1 - قمار حرام است و مال اندوزى بوسيلهء آن و بوسيلهء هر فعّاليّتى كه به نوعى با قمار مرتبط است ، حرام مىباشد . برخى از اين فعّاليّتها عبارتنداز :\r\nالف - ساختن و توليد وسايل و ابزار قمار .\r\nب - تجارت آن و واردات و صادرات ، خريد و فروش و هر معامله‌ى ديگرى از اين دست .\r\nج - گرفتن مزد بابت هر عمل و خدمتى كه به نوعى با قمار مرتبط است .\r\nد - تهيهء مقدّمات آن مانند فراهم كردن مكان قمار ( خانه‌ها و مراكز و باشگاههاى قمار ) و حاضر كردن وسايل و ابزار قمار براى قماربازان و موارد مشابه .\r\n2 - بازى به اقسامى تقسيم مىشود :\r\nالف - بازى با وسايل قمار با شرطبندى كه اين حرام است .\r\nب - بازى با وسايل قمار بدون شرطبندى ، كه احتياط واجب در اجتناب از آن است ، به خصوص در مورد نرد و شطرنج كه روايات بسيارى در مورد اين دو وارد شده است .\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يُكتسب به ، باب 35 ، ص 120 ، ح 7 .\r\n","page_name":" 155 ","page_number":155},
  {"content":"\r\n\r\nج - بازى با غير از وسايل قمار امّا با شرطبندى كه اين هم حرام است .\r\nد - بازى با غير از وسايل قمار و بدون شرطبندى و برد و باخت ، كه از اين جهت اشكال ندارد زيرا دليلى بر تحريم آن نيست .\r\n3 - شرطبندى در مسابقات اسب دوانى و تيراندازى از شرط بنديهاى حرام ، استثنا شده است ، كه اين دو جايز است . ( و ان شاء اللَّه احكام مربوط به آنها در جاى خود بيان مىشود . )\r\n4 - خريد و فروش بليت‌هاى بخت‌آزمايى ، به هدف بدست آوردن سود نيز از انواع شرطبندى حرام است .\r\n5 - امّا خريد بليت‌هاى بخت‌آزمايى خيريّه تنها به هدف انجام عمل خير و بدون قصد بدست آوردن سود اشكالى ندارد .\r\n6 - اگر وسيلهء معيّنى قبلًا از ابزار قمار بوده است ، امّا وضعيت آن تغيير كرده و مردم ديگر آن را بعنوان وسيلهء قمار نمىشمرند ، بازى با آن بدون شرطبندى اشكالى ندارد . اگرچه بنابر احتياط واجب بايد از نرد و شطرنج اجتناب شود زيرا كه در حرمت اين دو رواياتى خاصّ از معصومين وارد شده است .\r\n7 - در تطبيق احكام مذكور بر وسايل قمارى كه در زمان پيامبر اسلام متداول بوده و آنچه بعداً بوجود آمده فرقى نيست ، حتّى بازى قمار از طريق رايانه و اينترنت نيز مشمول اين احكام است .\r\n8 - مرجع و ملاك در تشخيص آنچه آلت قمار شمرده مىشود ،\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nعرف خاصّ است ، يعنى عرف اشخاص خبره دراين مورد و طبيعتاً اين امر با اختلاف زمان و مكان تفاوت مىكند ، بنابراين چه‌بسا آلتى در مكان و زمان معيّنى وسيلهء قمار باشد ولى همين وسيله در مكان و زمان ديگر وسيلهء قمار شمرده نشود .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\n5 - غنا و موسيقى\r\nقرآن كريم :\r\nخداوند متعال مىفرمايد :\r\n1 - وَمِنَ النَّاسِ مَن يَشْتَرِي لَهْوَ الْحَدِيثِ لِيُضِلَّ عَن سَبِيلِ اللَّهِ بِغَيْرِ عِلْمٍ وَيَتَّخِذَهَا هُزُواً أُولئِكَ لَهُمْ عَذَابٌ مُهِينٌ « 1 » .\r\n« و بعضى از مردم سخنان بيهوده را مىخرند تا مردم را از روى نادانى ، از راه خدا گمراه سازند و آيات الهى را به استهزا گيرند ؛ براى آنان عذابى خوار كننده است . »\r\n2 - قَدْ أَفْلَحَ الْمُؤْمِنُونَ * الَّذِينَ هُمْ فِي صَلَاتِهِمْ خَاشِعُونَ * وَالَّذِينَ هُمْ عَنِ اللَّغْوِ مُعْرِضُونَ « 2 » .\r\n« مؤمنان رستگار شدند * آنها كه در نمازشان خشوع دارند * و آنها كه\r\n\r\n\r\n","description":"","footnote":"\r\n( 1 ) - سورهء لقمان ، آيهء 6 .\r\n( 2 ) - سورهء مؤمنون ، آيات 1 - 3 .\r\n","page_name":" 158 ","page_number":158},
  {"content":"\r\n\r\nاز لغو و بيهودگى رويگردانند . »\r\n3 - . . . فَاجْتَنِبُوا الرِّجْسَ مِنَ الْأَوْثَانِ وَاجْتَنِبُوا قَوْلَ الزُّورِ « 1 » .\r\n« . . . از بتهاى پليد اجتناب كنيد ، و از سخن باطل بپرهيزيد . »\r\n4 - وَالَّذِينَ لَايَشْهَدُونَ الزُّورَ وَإِذَا مَرُّوا بِاللَّغْوِ مَرُّوا كِرَاماً « 2 » .\r\n« و كسانى كه شهادت به باطل نمىدهند ( و در مجالس باطل شركت نمىكنند ) ؛ و هنگامى كه با لغو و بيهودگى برخورد مىكنند ، بزرگوارانه از آن مىگذرند . »\r\nرهيافت :\r\nلهو ، هرگونه گفتار و عملى است كه از هرگونه هدف خالى است و نهايتاً موجب زيان و ضرر آدمى مىشود ، و انسان آن را حتّى به قيمت بسيار اندك هم نمىخرد ، بلكه انسان ساعتها و فرصتهاى گرانبهاى عمر خود را بخاطر لهو و گفتار و كردار بيهوده از دست مىدهد و به همين جهت چنين آدمى از آيات الهى دور شده و آن را كنار مىگذارد .\r\nموارد لهو يا گفتار بيهوده بسيار است ، امّا آنچه از احاديث منقول از حضرت رسول صلى الله عليه و آله و اهل‌بيت ايشان عليهم السلام در تفسير اين آيه استفاده مىشود نهى از غنا است ، به اعتبار اينكه يكى از مصداقهاى بارز سخن بيهوده است .\r\n\r\n\r\n","description":"","footnote":"\r\n( 1 ) - سورهء حجّ ، آيهء 30 .\r\n( 2 ) - سورهء فرقان ، آيهء 72 .\r\n","page_name":" 159 ","page_number":159},
  {"content":"\r\n\r\nهمچنين احاديث شريف كلمه « لغو » را در اين دو آيه ( مؤمنون ، 3 / فرقان ، 72 ) به چيزى كه استماع آن حلال نيست تفسير كرده‌اند كه شامل بدزبانى ، غيبت و مسخره كردن آيات الهى مىشود ؛ در بعضى روايات نيز به يكى از مصداقهاى بارزش يعنى غنا و بازيهاى بيهوده تفسير شده است .\r\nامّا در مورد عبارت « قول الزور » ( در آيه 30 سورهء حج ) ، مجموعه رواياتى كه در تفسير آن وارد شده ، اشاره دارد كه منظور از آن هرگونه گفتار باطل است و همچنين از مصداقهاى بارز قول باطل غنا ، طرب و لهو را برمىشمرد .\r\nبه نظر مىرسد كه حكمت تحريم غنا همانند حكمت تحريم شراب و ساير مسكرات و مواد مخدّر و قمار است زيرا همهء اين موارد انسان را از ياد خدا و آخرت باز مىدارد و او را در حل مشكلات زندگيش ناتوان مىكند ، و در نتيجه موجب نوعى فرار از مشكلات و چالشهاى زندگى مىشود كه انسان بوسيلهء لهو و لعب آنها را به فراموشى مىسپارد .\r\nهمچنانكه همهء اين موارد ، جامعه را به فساد مىكشاند و باعث هرج و مرج و نفاق مىگردد .\r\nهمانگونه كه اهل هوى و هوس غنا را وسيله‌اى براى انگيزش شهوات خود به كار مىبرند ، موجب افزايش فساد و بىبند و بارى جنسى نيز شده و نهاد خانواده را با خطرات جدّى تهديد مىكند .\r\nعلاوه براين غنا مانند مسكرات و مواد مخدّر موجب اعتياد مىشود ، زيرا آثار سوئى بر بافتهاى عصبى مىگذارد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nحديث شريف :\r\n1 - امام صادق عليه السلام مىفرمايد :\r\n« بيت الغناء لا تُؤمَن فيه الفجيعة ، ولا تجاب فيه الدعوة ، ولا يدخله الملك » « 1 » .\r\n« خانه‌اى كه در آن غناست هرگز از حوادث ناگوار در امان نيست و در آن دعا مستجاب نمىشود و ملائكه ، وارد آن نمىگردند . »\r\n2 - امام جعفر صادق عليه السلام در تفسير آيهء وَاجْتَنِبُوا قَوْلَ الزُّورِ مىفرمايد :\r\n« قول الزور : الغناء » « 2 » .\r\n« منظور از قول زور ( سخن باطل ) ، غناست . » و در حديث ديگرى آيهء لَايَشْهَدُونَ الزُّورَ را به غنا تفسير كرده‌اند .\r\n3 - محمّد بن مسلم مىگويد : از اباجعفر عليه السلام شنيدم كه مىفرمود :\r\n« الغناء ممّا وعد اللَّه عليه النّار » « 3 » .\r\n« غنا از جمله مواردى است كه خداوند نسبت به آن وعدهء آتش دوزخ داده است . »\r\nو سپس اين آيه را تلاوت كرد : وَمِنَ النَّاسِ مَن يَشْتَرِي لَهْوَ الْحَدِيثِ\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، ابواب ما يكتسب به ، باب 99 ، ح 1 .\r\n( 2 ) - همان ، ح 2 و 3 .\r\n( 3 ) - همان ، ص 226 ، ح 6 .\r\n","page_name":" 161 ","page_number":161},
  {"content":"\r\n\r\nلِيُضِلَّ عَن سَبِيلِ اللَّهِ بِغَيْرِ عِلْمٍ وَيَتَّخِذَهَا هُزُواً أُولئِكَ لَهُمْ عَذَابٌ مُهِينٌ .\r\n4 - امام محمّدباقر عليه السلام مىفرمايد :\r\n« روي أن أجر المغني والمغنية سحت » « 1 » .\r\n« روايت شده است كه مزد مرد و زن نوازنده ، حرام است . »\r\n5 - امام صادق عليه السلام مىفرمايد :\r\n« قال رسول اللَّه صلى الله عليه و آله : أنهاكم عن الزَّفْن ، والمزمار ، وعن الكوبات والكَبَرات » « 2 » .\r\n« رسول اللَّه صلى الله عليه و آله فرمود : شما را نهى مىكنم از رقصيدن ، نواختن نى و زدن طبل و دهل . »\r\n6 - امام صادق عليه السلام فرمودند :\r\n« ضرب العيدان ينبت النفاق في القلب كما ينبت الماء الخضرة » « 3 » .\r\n« نواختن عود در دل نفاق مىروياند همچنانكه آب ، گياه مىروياند . »\r\nاحكام :\r\n1 - هر نوع غنا و موسيقى كه به آن ملحق است و همچنين به كار گرفتن هر نوع وسيلهء طرب ، حرام است حتّى اگر غنا با الفاظ قرآن ، كلمات دعا و يا اشعارى باشد كه شامل امورى است كه فىنفسه حلال است .\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، ابواب ما يكتسب به ، ص 228 ، ح 16 .\r\n( 2 ) - همان ، باب 100 ، ص 233 ، ح 6 . ( زفن : يعنى رقص ، و مزمار : آلتى است كه در آن آوزا مىدمند و كوبه : طبل كوچك و نازك و كَبَر : طبل است . )\r\n( 3 ) - همان ، ح 3 .\r\n","page_name":" 162 ","page_number":162},
  {"content":"\r\n\r\n2 - هرگونه كسب بوسيلهء غنا ، از گرفتن مزد در ازاى اجراى آن تا ساختن و فروختن وسايل آن و اساساً هرگونه معامله‌اى كه به نوعى به غنا مربوط مىشود ، حرام است .\r\n3 - همچنين نوارهاى صوتى و تصويرى و سىدىهاى كامپيوترى كه حاوى غناست ؛ مبادله ، توليد ، فروش و خريد آنها و گرفتن مزد بخاطر آنها و هرگونه معامله‌اى بر سر آنها حرام است .\r\n4 - بنابر مشهور خواندن زنان خواننده در جشنهاى عروسى زنانه به شرط آنكه همراه حرام ديگرى نباشد ، مانند اينكه مردها با زنها مختلط شوند و يا سخن حرامى زده شود ، استثنا شده است ، اگرچه دراين مورد نيز احتياط در ترك آن است .\r\n5 - اگر در موردى امر بر ما مشتبه شود و ندانيم غناست يا نه ، معيار در تمييز غنا از غير آن ، عرف است .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\n6 - فروش اسلحه به دشمن\r\nقرآن كريم :\r\nخداوند سبحان مىفرمايد :\r\n. . . وَتَعَاوَنُوا عَلَى الْبِرِّ وَالتَّقْوَى وَلَا تَعَاوَنُوا عَلَى الْإِثْمِ وَالْعُدْوَانِ وَاتَّقُوا اللَّهَ إِنَّ اللَّهَ شَدِيدُ الْعِقَابِ « 1 » .\r\n« و ( همواره ) در راه نيكى و پرهيزگارى باهم تعاون كنيد . و ( هرگز ) در راه گناه و تعدّى همكارى ننماييد . و از ( مخالفت فرمان ) خدا بپرهيزيد كه مجازات خدا شديد است ! »\r\nرهيافت :\r\nاز حدود و قوانينى كه خداوند عزّ وجلّ بر انسان در روابط و فعّاليّتهاى فردى و اجتماعى و قراردادها و معاملاتش واجب كرده ، اين است كه\r\n\r\n\r\n","description":"","footnote":"\r\n( 1 ) - سورهء مائدة ، آيهء 2 .\r\n","page_name":" 164 ","page_number":164},
  {"content":"\r\n\r\nهرگز در انجام هيچ گناه و تجاوزى همكارى نكند ، و خداوند او را بشدّت از اين امر نهى مىنمايد . و از بارزترين مصداقهاى همكارى در گناه و تجاوز ، فروش و صادرات اسلحه و ابزار آلات و تجهيزات جنگى به دشمنان مسلمانان و يا به هر گروهى است كه مسلّح شدن آنها منجر به گسترش فساد و تباهى در زمين مىگردد .\r\nحديث شريف :\r\n1 - در وصيّت پيامبر اسلام صلى الله عليه و آله به حضرت على عليه السلام آمده است :\r\n« يا عليّ ، كَفَرَ باللَّه العظيم من هذه الامّة عشرة : القتّات - إلى أن قال : - وبائع السلاح من أهل الحرب » « 1 » .\r\n« اى على ! از اين امّت ده گروه به خداوند بزرگ كافر شدند : اوّل ، كسى كه دو به همزنى مىكند - تا آنجا كه فرمود - و فروشنده سلاح به دشمنانِ در حال جنگ با مسلمانان . »\r\n2 - هند سرّاج مىگويد كه از امام باقر عليه السلام سؤال كردم : خداوند شما را خير دهد ، من براى اهل شام سلاح جنگى برده و به آنها مىفروختم ، امّا وقتى كه خداوند مرا به راه راست هدايت كرد ، بسيار ناراحت شدم و با خود گفتم : هرگز به دشمنان خداوند سلاح نمىدهم . امام به من فرمود :\r\n« إحمل إليهم وبعهم ، فإنّ اللَّه يدفع بهم عدوّنا وعدوّكم يعني الروم\r\n، فإذا كانت الحرب بيننا فلا تحملوا ، فمن حمل إلى عدوّنا سلاحاً\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يكتسب به ، باب 8 ، ص 71 ، ح 7 .\r\n","page_name":" 165 ","page_number":165},
  {"content":"\r\n\r\nيستعينون به علينا فهو مشرك » « 1 » .\r\n« براى آنها سلاح ببر و به آنها به فروش چرا كه خداوند به وسيلهء آنها دشمنان ما يعنى روميان را دفع مىكند ، امّا اگر جنگ آنها عليه ما بود هرگز به آنان سلاح جنگى مفروش چرا كه هركس به دشمنان ما سلاحى بدهد كه در جنگ با ما از آنها استفاده كنند ، مشرك است . »\r\n3 - سرّاج مىگويد : به ابى عبداللَّه عليه السلام گفتم : من سلاح فروشم ( آيا اشكالى دارد ) ؟ حضرت فرمود :\r\n« لا تبعه في فتنة » « 2 » .\r\n« آن را در بوتهء فتنه مفروش . »\r\n4 - و از امام كاظم عليه السلام دربارهء تجارت مسلمين با مشركين سؤال شد كه چه حكمى دارد ، ايشان فرمودند :\r\n« إذا لم يحملوا سلاحاً فلا بأس » « 3 » .\r\n« اگر كالاى مورد معامله سلاح جنگى نيست اشكالى ندارد . »\r\n5 - محمّد بن قيس مىگويد : از ابا عبداللَّه عليه السلام پرسيدم : آيا به دو گروه از اهل باطل كه با يكديگر جنگ مىكنند مىتوان اسلحه فروخت ؟\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يكتسب به ، باب 8 ، ص 69 ، ح 2 .\r\n( 2 ) - همان ، ص 70 ، ح 4 .\r\n( 3 ) - همان ، ح 6 .\r\n","page_name":" 166 ","page_number":166},
  {"content":"\r\n\r\nآن‌حضرت فرمود :\r\n« بعهما و ما يكنّهما : الدرّع والخفّين ونحو هذا » « 1 » .\r\n« وسايل محافظت از خود ( يعنى وسايل دفاعى ) مانند زره ، كفش جنگى و مانند اين را مىتوانى بفروشى . »\r\nاحكام :\r\nاز امور مهم در زمان كنونى كه بيش از گذشته مورد ابتلا است ، تجارت اسلحه و مهمّات جنگى مىباشد . با اين وصف احكام و قوانين مربوط به اين مسئله چيست ؟\r\n1 - اگر قراراداد براى صادرات اسلحه و مهمّات و تجهيزات جنگى به طرف معيّنى ( حكومتها يا سازمانها و احزاب و يا افراد ) باشد كه موجب يارى و تقويت جبههء باطل بر ضدّ حقّ ( مانند دشمنان اسلام كه خود را براى جنگ با مسلمين آماده مىكنند ) شود ، جايز نيست زيرا از بارزترين مصداقهاى كمك و همكارى در گناه و تجاوز است .\r\n2 - تفاوتى دراين حكم ميان زمان جنگ يا آتش بس و صلح ، در صورتى كه سپاه باطل سلاح را براى حمله به مسلمين انبار مىكند ، نيست .\r\n3 - در حرمت همكارى با جبههء باطل ، شرط نيست كه صادر كنندهء سلاح اين كار را با قصد كمك به انجام گناه و تجاوز انجام دهد ، بلكه\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يكتسب به ، باب 8 ، ص 70 ، ح 3 .\r\n","page_name":" 167 ","page_number":167},
  {"content":"\r\n\r\nهمين كه عرفاً صدق كند كه با آنها همكارى داشته كافى است ، حتّى اگر هم او اين عمل را با هدف و قصد همكارى انجام نداده باشد .\r\n4 - فروش و صدور آلات جنگى به مسلمانان در صورتى كه آن را بر ضدّ دشمنانِ غير مسلمان ( و نه مسلمانان ) به كار گيرند جايز است .\r\n5 - فروش سلاح به هر دو جبههء باطل به شرط آنكه سبب گسترش جنگ و فساد نشود ، جايز است . مانند فروش اسلحهء دفاعى يا حفاظتى كه موجب توازن قدرت دوطرف مىشود .\r\n6 - اگر جنگ بين دو جبههء باطل باشد ، كه هر دو طرف با مسلمانان پيمان عدم تجاوز بسته‌اند فروش اسلحه و تجهيزات هجومى به هر دو طرف جايز نيست ، امّا فروش سلاحها و ابزار دفاعى اشكال ندارد .\r\n7 - فروش اسلحه به افراد و گروههايى كه به افراد بىگناه تجاوز مىكنند ، و يا مانند جنايتكاران و باندهاى توزيع مواد مخدّر و مافيا و شبكه‌هاى تروريستى و شبيه به آن ، حيات اجتماعى را در معرض خطر قرار مىدهند ، جايز نيست .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\n7 - كار اقتصادى بوسيله ديگر محرّمات\r\nقرآن كريم :\r\nخداوند متعال مىفرمايد :\r\n1 - يَا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِن عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ « 1 » .\r\n« اى كسانى كه ايمان آورده‌ايد ! شراب و قمار و بتها و ازلام [ نوعى بخت‌آزمايى 
  ] ، پليد و از عمل شيطان است ، از آنها دورى كنيد تا رستگار شويد . »\r\n2 - . . . فَاجْتَنِبُوا الرِّجْسَ مِنَ الْأَوْثَانِ وَاجْتَنِبُوا قَوْلَ الزُّورِ « 2 » .\r\n« . . . از بتهاى پليد اجتناب كنيد ، و از سخن باطل بپرهيزيد . »\r\n3 - وَتَعَاوَنُوا عَلَى الْبِرِّ وَالتَّقْوَى وَلَا تَعَاوَنُوا عَلَى الْإِثْمِ وَالْعُدْوَانِ وَاتَّقُوا\r\n\r\n\r\n","description":"","footnote":"\r\n( 1 ) - سورهء مائدة ، آيهء 90 .\r\n( 2 ) - سورهء حجّ ، آيهء 30 .\r\n","page_name":" 169 ","page_number":169},
  {"content":"\r\n\r\nاللَّهَ إِنَّ اللَّهَ شَدِيدُ الْعِقَابِ « 1 »\r\n« . . . و ( همواره ) در راه نيكى و پرهيزگارى باهم تعاون كنيد . و ( هرگز ) در راه گناه و تعدّى همكارى نكنيد و از ( مخالفت فرمان ) خدا بپرهيزيد كه مجازات خدا شديد است ! »\r\n4 - وَمِنَ النَّاسِ مَن يَشْتَرِي لَهْوَ الْحَدِيثِ لِيُضِلَّ عَن سَبِيلِ اللَّهِ بِغَيْرِ عِلْمٍ وَيَتَّخِذَهَا هُزُواً أُولئِكَ لَهُمْ عَذَابٌ مُهِينٌ « 2 » .\r\n« و بعضى از مردم سخنان بيهوده را مىخرند تا مردم را از روى نادانى ، از راه خدا گمراه سازند و آيات الهى را به استهزاء گيرند ؛ براى آنان عذابى خوار كننده است . »\r\n5 - وَلَا تَأْكُلُوا أَمْوَالَكُمْ بَيْنَكُم بِالْبَاطِلِ وَتُدْلُوا بِهَا إِلَى الْحُكَّامِ لِتَأْكُلُوا فَرِيقاً مِن أَمْوَالِ النَّاسِ بِالْإِثْمِ وَأَنتُمْ تَعْلَمُونَ « 3 » .\r\n« و اموال يكديگر را بباطل ( ونا حقّ ) در ميان خود نخوريد . و براى خوردن بخشى از اموال مردم به گناه ، ( قسمتى از ) آن را ( به عنوان رشوه ) به قضات ندهيد ، در حالى كه مىدانيد ( اين كار ، گناه است . ) »\r\n6 - وَاتَّبَعُوا مَا تَتْلُوا الشَّيَاطِينُ عَلَى مُلْكِ سُلَيَمانَ وَمَا كَفَرَ سُلَيْمانُ وَلكِنَّ الشَّيَاطِينَ كَفَرُوا يُعَلِّمُونَ النَّاسَ السِّحْرَ . . . « 4 »\r\n\r\n\r\n","description":"","footnote":"\r\n( 1 ) - سورهء مائدة ، آيهء 2 .\r\n( 2 ) - سورهء لقمان ، آيهء 6 .\r\n( 3 ) - سورهء بقرة ، آيهء 188 .\r\n( 4 ) - سورهء بقرة ، آيهء 102 .\r\n","page_name":" 170 ","page_number":170},
  {"content":"\r\n\r\n« و ( يهود ) از آنچه شياطين در عصر سليمان بر مردم مىخواندند پيروى كردند و سليمان هرگز ( دست به سحر نيالود ؛ و ) كافر نشد ؛ ولى شياطين كفر ورزيدند ؛ و به مردم سحر آموختند . . . »\r\nحديث شريف :\r\n1 - از رسول خدا صلى الله عليه و آله روايت شده است كه فرمود :\r\n« إنّ اللَّه تعالى بعثني هدىً ورحمة للعالمين ، وأمرني أن أمحو المزامير والمعازف والأوتار والأوثان وامور الجاهليّة - إلى أن قال - : إنّ آلات المزامير شراءها وبيعها وثمنها والتجارة بها حرام » « 1 » .\r\n« همانا خداوند متعال مرا به عنوان هدايتگر و رحمتى بر عالميان برانگيخت . و مرا امر كرد تا نيها ، وسايل نوازندگى ، تارها ، بتها و تمام امور مربوط به جاهليّت را نابود كنم - تا آنجا كه فرمود : همانا خريد و فروش وبهاى وسايل نوازندگى و تجارتش حرام است . »\r\n2 - و در بارهء پولهاى جعلى مفضّل بن عمر جعفى روايت مىكند كه امام صادق عليه السلام با ديدن آنها فرمودند :\r\n« اكسرها ، فإنّه لا يحلّ بيع هذا ولا إنفاقه » « 2 » .\r\n« آن را از بين ببر ، زيرا معامله با آن و بكارگيرى آن در دادوستد حرام است . »\r\n3 - و صابر مىگويد : از ابا عبداللَّه عليه السلام دربارهء حكم شخصى پرسيدم كه\r\n\r\n\r\n","description":"","footnote":"\r\n( 1 ) - مستدرك الوسايل ، كتاب التّجارة ، ابواب ما يُكتسب به ، باب 79 ، ح 16 .\r\n( 2 ) - وسائل الشّيعة ، ج 12 ، ابواب الصّرف ، باب 10 ، ص 473 ، ح 5 .\r\n","page_name":" 171 ","page_number":171},
  {"content":"\r\n\r\nخانه‌اش را به كسى اجاره داده است كه در آن شراب مىفروشد ، ايشان فرمود :\r\n« حرام أجره » « 1 » .\r\n« درآمد حاصل از اجارهء آن حرام است . »\r\n4 - و عمرو بن حريث روايت مىكند كه از ابا عبداللَّه عليه السلام پرسيدم :\r\nآيا مىتوان درخت توت را به كسى كه با آن صليب و بت درست مىكند فروخت ؟ فرمود :\r\n« لا » « 2 » .\r\n« خير . »\r\n5 - و عمر بن اذينه روايت مىكند كه : به ابى عبداللَّه عليه السلام نامه‌اى نوشتم و از ايشان دربارهء مردى سؤال كردم كه درخت مو دارد ؛ آيا مىتواند انگور و خرما را به كسى بفروشد كه مىداند با آن شراب و مسكرات درست مىكند ؟ ايشان فرمود :\r\n« إنّما باعه حلالًا في الإبان الذي يحلّ شربه أو أكله ، فلا بأس ببيعه » « 3 » .\r\n« فروش آن به هنگامى كه نوشيدن و خوردن آن حلال بوده ، صورت گرفته است ، لذا اشكال ندارد . »\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يكتسب به ، باب 39 ، ص 125 ، ح 1 .\r\n( 2 ) - همان ، باب 41 ، ص 127 ، ح 2 .\r\n( 3 ) - همان ، باب 59 ، ص 169 ، ح 5 .\r\n","page_name":" 172 ","page_number":172},
  {"content":"\r\n\r\n6 - در حديثى طولانى از كتاب تحف العقول از قول حضرت صادق عليه السلام آمده است :\r\n« وذلك إنّما حرّم اللَّه الصناعة التي يجيء منها الفساد محضاً نظير البرابط والمزامير والشطرنج وكلّ ملهو به والصلبان والأصنام و ما أشبه ذلك من صناعة الأشربة الحرام ، و ما يكون منه وفيه الفساد محضاً\r\n، ولا يكون فيه ولا منه شيء من وجوه الصلاح ، فحرام تعليمه وتعلّمه والعمل به وأخذ الأجر عليه و جميع التقلّب فيه من جميع وجوه الحركات كلّها . . . » « 1 » .\r\n« همانا توليد و ساختن آنچه را كه منحصراً منجر به فساد مىگردد از قبيل بربطها ، نيها ، شطرنج و هر آلت لهو و صليبها و بتها و همچنين توليد نوشيدنيهاى حرام و آنچه منحصراً خودش فاسد و موجب فساد است ، و در آن و بوسيلهء آن خير و صلاحى بدست نمىآيد ؛ تعليم و تعلّم و عمل به آن و گرفتن مزد بابت آن و هرگونه تصرّفى در آن را خداوند حرام كرده است . »\r\n7 - و از رسول خدا صلى الله عليه و آله روايت شده است كه فرمود :\r\n« إذا حرّم اللَّه شيئاً حرم ثمنه » « 2 » .\r\n« هنگامى كه خداوند چيزى را حرام كرد ، بهايى كه بوسيلهء آن بدست مىآيد را هم حرام نموده است . »\r\n8 - در وصيّت حضرت پيامبر صلى الله عليه و آله به حضرت على عليه السلام آمده است :\r\n\r\n\r\n","description":"","footnote":"\r\n( 1 ) - بحارالانوار ، ج 100 ، كتاب العقود والايقاعات ، باب 4 ، ص 48 .\r\n( 2 ) - همان ، ص 55 ، ح 29 .\r\n","page_name":" 173 ","page_number":173},
  {"content":"\r\n\r\n« يا عليّ ، من السحت ثمن الميتة ، وثمن الكلب ، وثمن الخمر ، و مهر الزانية ، والرشوة في الحكم ، وأجر الكاهن » « 1 » .\r\n« اى على ! از امور حرام بهاى فروش حيوان مرده ، بهاى فروش سگ ، بهاى فروش شراب ، مهر زن زناكار ، رشوه در دادن حكم و مزد كاهن است . »\r\n9 - از امام صادق عليه السلام از حكم خريد و فروش مجسّمه‌هاى درخت ، خورشيد و ماه پرسيده شد و ايشان فرمود :\r\n« لا بأس ، ما لم يكن شيئاً من الحيوان » « 2 »\r\n. « اگر مجسّمهء موجود زنده نباشد اشكالى ندارد . »\r\n10 - و از ايشان روايت شده است كه دربارهء آيهء يَعْمَلُونَ لَهُ مَا يَشَاءُ مِن مَّحَارِيبَ وَتَمَاثِيلَ فرمودند :\r\n« واللَّه ما هي تماثيل الرجال والنساء ، ولكنّها الشجر و شبهه » « 3 » .\r\n« به خدا سوگند منظور از آن هرگز مجسّمهء مردان و زنان نبوده ، بلكه تنديس درخت و شبيه به آن است . »\r\nاحكام :\r\nبطور كلّى هرگونه قراردادى در رابطه با محرّمات ، حرام است ، زيرا هر آنچه را كه خداوند متعال حرام كرده ، بها و معاملهء آن را نيز حرام كرده\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب ما يكتسب به ، باب 5 ، ص 63 ، ح 9 .\r\n( 2 ) - همان ، باب 94 ، ص 220 ، ح 3 .\r\n( 3 ) - همان ، ص 219 ، ح 1 .\r\n","page_name":" 174 ","page_number":174},
  {"content":"\r\n\r\nاست . در اينجا به بعضى محرّمات اشاره مىكنيم :\r\nابزار حرام :\r\n1 - انعقاد قرارداد بر ابزار آلات و تجهيزاتى كه فقط در امور حرام به كار مىرود و هيچ منفعت حلالى ندارد ، مانند آلات لهو و موسيقى و ابزار قمار و بتها و صليبها و تجهيزات و وسايل مخصوص شكنجه زندانيان و مانند آن حرام بوده و همچنين توليد و گرفتن مزد بابت ساختن آنها نيز جايز نيست .\r\nهمكارى در امر حرام :\r\n2 - معاملهء چيزى كه عرف آن را همكارى در امر حرام مىداند ، حرام است . مانند فروش انگور و خرما براى آنكه از آن شراب ساخته شود و يا فروش چوب و آهن براى آنكه از آن آلت قمار و لهو ساخته شود ، و يا اجاره دادن مكانى براى احداث كارخانهء شراب سازى ، و يا براى ايجاد مؤسّسهء توليد فيلمهاى فاسد و حرام و يا اجاره دادن كاميون يا كشتى براى انتقال شراب و . . .\r\nامّا فروش و اجاره دادن چيزى به كسى كه مىدانيم آن را در امر حرامى به كار مىبرد ، امّا معامله به قصد انجام آن حرام منعقد نشود ، اشكالى ندارد .\r\nمانند فروختن و يا اجاره دادن مكانى به شخصى كه مالك مىداند طرف قرارداد در آينده درآنجا مؤسّسه‌اى براى توليد و توزيع نوار و فيلمهاى حرام داير مىكند ، البتّه اين در صورتى است كه استفادهء حلال ازاين\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nفروش و يا اجاره ممكن باشد ، زيرا كه فروشنده يا اجاره دهنده از اين قرارداد قصد همكارى در امر حرام را ندارد ، و بدين جهت نه به آن در متن قرارداد تصريح مىكند و نه در قلبش چنين قصدى دارد ، به گونه‌اى كه عرف آن را همكارى در انجام عمل حرام نمىداند .\r\nپولهاى جعلى :\r\n3 - معامله با اسكناسهاى جعلى و يا سكّه‌هاى تقلبى جايز نيست .\r\nو همچنين توليد ، انتشار و معاوضهء آنها حرام است .\r\nاشياء بدون فايده :\r\n4 - كسب و تجارت آنچه كه هيچ نفع عقلايى در آن نيست ، مانند فروش و خريد حيوانات درنده و مضرّ يا مارها و عقربها كه هيچگونه قصد عقلايى و حلالى از معاملهء آنها وجود ندارد ، حرام است .\r\nكتابهاى گمراه كننده :\r\n5 - معاملهء كتابهاى گمراه كننده حرام است . همچنين ساير عناصر گمراه كنندهء فرهنگى و فكرى مانند روزنامه‌ها ، مجلّات ، نوارها ، فيلمها و ديسكتهاى كامپيوترى حرام است . و نيز نگهدارى ، تعليم ، تكثير ، توزيع و مطالعهء آنها ، اگر به قصد حلال ديگرى مانند مطالعه براى پاسخ دادن به آن نباشد ، حرام است .\r\nآنچه به عنوان ملاك حرام بودن چيزى مورد يقين است اين است كه موجب گمراهى مردم شود . بنابراين اگر تهيه كردن و حفظ اين موارد منجر\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبه گمراهى شود حرام است و گرنه اشكالى ندارد .\r\nمجسّمه‌ها و تصويرها :\r\n6 - ساختن مجسّمه موجودات زنده مانند انسان و حيوان و هرگونه قراردادى كه در مورد آن منعقد شود حرام است ، و تفاوتى ندارد كه مجسّمه از جنس چوب ، فلزات معدنى ، سنگ ، گل يا چيز ديگرى باشد .\r\nبه شرط آنكه اين مجسّمه‌ها به صورت كاملى ، شامل تمام اجزاى ظاهرى جسم باشند . بنابراين ساختن مجسّمهء بعضى از اجزاى حيوان يا انسان مانند مجسّمه‌هاى نيم تنه ، اشكالى ندارد .\r\n7 - اقرب آن است كه ، نقّاشى و تصوير موجودات زنده اگر برجستگى نداشته باشد جايزاست ، اگرچه‌احتياط مستحب در ترك‌آن است .\r\n8 - ساختن مجسّمه و نقاشى جمادات مانند منظره‌هاى طبيعى از قبيل درختان ، گياهان ، درياها ، رودها ، آسمان ، ستارگان ، سيّاره‌ها و همچنين منظره‌هاى دست ساز بشر مانند ساختمانها و ابزار و وسايل و تجهيزات ، اشكالى ندارد .\r\n9 - گرفتن هرگونه عكس فوتوگرافى وفيلم متحرّك به‌گونه‌اى كه امروزه متداول است ، مادامى كه موجب حرام ديگرى نشود ، اشكالى ندارد .\r\n10 - احتياط واجب در عدم نگهدارى مجسّمه‌هاى كامل است .\r\nسحر :\r\n11 - انجام دادن سحر ، آموزش و آموختن آن ، و كسب درآمد بوسيلهء آن\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nحرام است . سحر عبارت است از انجام عملى كه در حواس يا ذهن طرف مقابل تأثيرى حقيقى و يا خيالى ايجاد كند .\r\nسحر و جادو حرام است چه تأثيرات آن مضرّ باشد يا نباشد ، و از هرگونه وسيله‌اى در آن استفاده شده باشد ، مانند نوشتن ، سخن گفتن ، دميدن در گره‌ها ، يا كشيدن شكلها و تصاوير و مانند آن تفاوتى نمىكند .\r\nرشوه :\r\n12 - دادن و گرفتن رشوه حرام است . رشوه آن چيزى است كه انسان در دعاوى قضايى بخاطر حقّ كردن باطل و باطل نمودن حقّ مىپردازد .\r\n13 - از بارزترين مصداقها رشوهء حرام آن است كه طرف دعوا براى صدور حكم باطل و يا صدور حكم به نفعش و يا براى فراگرفتن شيوهء اظهار دفاعيّه به گونه‌اى كه بر طرف مقابلش پيروز شود ، به قاضى مىدهد .\r\n14 - از ديگر مصاديق رشوه آن است كه انسان به وكيل مىدهد تا از او در دادگاه ، با هدف وارونه جلوه دادن حق و باطل ، دفاع كند و اساساً آنچه كه با هدف مذكور به هر كسى كه در قوّه قضائيّه كار مىكند ، مىدهد عنوان رشوه دارد .\r\n15 - امّا قرارداد با وكيل براى دفاع و اثبات حقّ او و يا تلاش براى تخفيف حكمى كه براى او صادر شده - در صورتى كه حقّ با او نباشد - به عنوان اينكه از او به امور قضا و امور قانونى آگاهتر است اشكالى ندارد .\r\nالبتّه به شرط آنكه دراين وكالت حقّى باطل و باطلى حقّ نشود .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nفصل چهارم : پيوستها\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n\r\n1 - احتكار\r\nحديث شريف :\r\n1 - از امام صادق عليه السلام روايت شده است كه فرمود :\r\n« الحُكْرة في الخصب أربعون يوماً ، وفي الشدّة والبلاء ثلاثة أيّام\r\n، فما زاد على الأربعين يوماً في الخصب فصاحبه ملعون ، و ما زاد على ثلاثة أيّام في العسرة فصاحبه ملعون » « 1 » .\r\n« حدّاكثر زمان احتكار كالاى مورد نياز مردم در دوران حاصلخيزى وفراوانى نعمت چهل روز و در زمان قحطى و خشكسالى سه روز است .\r\nبنابراين اگر از چهل روز در ايّام وفور نعمت و يا از سه روز در ايّام سختى ونادارى بيشتر شود ، صاحب كالا مورد لعن قرار مىگيرد . »\r\n2 - اميرالمؤمنين عليه السلام در عهدنامهء مالك اشتر مىفرمايد :\r\n« فامنع الاحتكار ، فإنّ رسول اللَّه صلى الله عليه و آله منع منه ، و ليكن البيع بيعاً\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب آداب التّجارة ، باب 27 ، ص 312 ، ح 1 .\r\n","page_name":" 181 ","page_number":181},
  {"content":"\r\n\r\nسمحاً بموازين عدل واسعاً لا يجحف بالفريقين من البائع والمبتاع\r\n، فمن قارف حُكْرَة بعد نهيك إيّاه فنكّل وعاقب في غير إسراف » « 1 » .\r\n« پس با احتكار مقابله كن كه رسول خدا صلى الله عليه و آله با آن مقابله كرد . و خريد و فروش بايد آسان و براساس موازين عدالت و به نرخى منصفانه باشد كه به هيچ يك از فروشنده و خريدار زيان وارد نشود و اگر كسى به رغم اخطار و نهى تو بازهم احتكار كرد او را به كيفرش برسان و عادلانه مجازاتش كن . »\r\n3 - از امام صادق عليه السلام روايت شده ا ست كه فرمود :\r\n« ليس الحكرة إلّافي الحنطة والشعير والتمر والزبيب والسمن » « 2 » .\r\n« احتكار ( حرام ) تنها مگر در مورد گندم ، جو ، خرما ، كشمش و روغن جارى است . »\r\n4 - و حذيفه بن منصور از امام صادق عليه السلام نقل مىكند كه ايشان فرمود :\r\n« نفد الطعام على عهد رسول اللَّه صلى الله عليه و آله فأتاه المسلمون فقالوا : يا رسول اللَّه ، قد نفد الطعام و لم يبق من شيء إلّاعند فلان ، فَمرْهُ ببيعه .\r\nقال : فحمد اللَّه وأثنى عليه ، ثمّ قال : يا فلان ، إنّ المسلمين ذكروا أنّ الطعام قد نفد إلّاعندك فأخرجه وبعه كيف شئت ولا تحبسه » « 3 » .\r\n« در زمان رسول خدا صلى الله عليه و آله مواد غذايى مردم ناياب شد . به همين جهت مردم نزد ايشان آمدند و گفتند : اى رسول خدا ! مواد غذايى تماماً مصرف شده\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب آداب التّجارة ، باب 27 ، ص 315 ، ح 13 .\r\n( 2 ) - همان ، ص 313 ، ح 4 .\r\n( 3 ) - همان ، باب 29 ، ص 316 ، ح 1 .\r\n","page_name":" 182 ","page_number":182},
  {"content":"\r\n\r\nاست و چيزى باقى نمانده ، مگر آنچه نزد فلانى است . پس دستور بفرمائيد تا آن را بفروشد . رسول خدا صلى الله عليه و آله بعداز حمد و سپاس خداوند فرمود : اى فلان ! همانا مسلمين گفتند مواد غذايى به پايان رسيده مگر آنچه در نزد توست . پس آن را بيرون بياور و هرطور كه دوست دارى به فروش و هرگز آن را انبار نكن . »\r\n5 - روايت شده است كه رسول خدا صلى الله عليه و آله زمانى به محتكرين برخوردند و سپس دستور دادند كه مواد احتكار شده ، در محل آمد وشد مردم قرار گيرد بطورى كه ديده شود . ( در آن هنگام ) به ايشان گفته شد :\r\n« آيا قيمتى بر آن معيّن نمىكنيد ؟ » ، ايشان بسيار عصبانى شدند به گونه‌اى كه آثار خشم از چهره‌شان پديدار بود و فرمودند :\r\n« أنا أقَوِّم عليهم ؟ ! إنّما السعر إلى اللَّه ، يرفعه إذا شاء ، ويخفضه إذا شاء » « 1 » .\r\n« آيا من قيمت بگذارم ؟ ! همانا قيمت نزد خداست وقتى كه بخواهد مىافزايد و آنگاه كه بخواهد ، مىكاهد . »\r\nاحكام :\r\n1 - احتكار مواد غذايى ضرورى حرام است ، و روايات ، آن را محدود به : گندم ، جو ، خرما ، كشمش و روغن كرده‌اند .\r\n2 - احتكار حرام آنگونه كه در روايات آمده است ، با احتكار مواد غذايى\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب آداب التّجارة ، باب 3 ، ص 317 ، ح 1 .\r\n","page_name":" 183 ","page_number":183},
  {"content":"\r\n\r\nمذكور به مدّت چهل روز در دوران وفور و سه روز در ايّام حاد واستثنايى مانند زمان گرانى و كمبود اين مواد و قحطى ، محقّق مىشود .\r\nالبتّه اين زمانبندى ناظر به غالب است ، زيرا ممكن است احتكار در زمانى كوتاهتر و يا بلندتر - نظر به اختلاف شرايط - محقّق شود ، كه اين امر به نظر ولى فقيه بستگى دارد .\r\n3 - حاكم شرع مىتواند محتكر را به فروش كالاى احتكار شده مجبور كند ، البتّه بدون اينكه نرخى را براى او معيّن كند ، مگر اينكه محتكر كالا را با نرخى ظالمانه عرضه نمايد كه دراين صورت حق دارد او را مجبور كند تا نرخ را پايين آورد ، امّا دراين صورت هم نمىتواند براى آن نرخى معيّن كند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\n2 - خيارات يا حقّ فسخ معامله\r\nحديث شريف :\r\n1 - در حديثى از امام صادق عليه السلام از قول رسول خدا صلى الله عليه و آله درباره‌ى خيار مجلس و خيار حيوان آمده است :\r\n« البيِّعان بالخيار حتّى يفترقا ، و صاحب الحيوان بالخيار ثلاثة أيّام » « 1 » .\r\n« دو طرف معاملهء خريد و فروش تا زمانى كه از هم جدا نشده‌اند و فروشندهء حيوان تا سه روز حق فسخ معامله را دارند . »\r\n2 - همچنين دربارهء خيار حيوان امام صادق عليه السلام مىفرمايد :\r\n« إن حدث بالحيوان قبل ثلاثة أيّام فهو من مال البائع » « 2 » .\r\n« اگر قبل از گذشت سه روز از زمان فروش ، براى حيوان اتّفاقى بيفتد ، جزو اموال فروشنده است . »\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، كتاب التّجارة ، ابواب الخيارات ، ص 345 ، باب 1 ، ح 1 .\r\n( 2 ) - همان ، ص 352 ، باب 5 ، ح 5 .\r\n","page_name":" 185 ","page_number":185},
  {"content":"\r\n\r\n3 - امام صادق عليه السلام دربارهء خيار شرط فرموده‌اند :\r\n« من اشترط شرطاً مخالفاً لكتاب اللَّه فلا يجوز له ، ولا يجوز على الذي اشترط عليه ، والمسلمون عند شروطهم ممّا وافق كتاب اللَّه عزّوجلّ » « 1 » .\r\n« قرار دادن شرطى در معامله كه مخالف كتاب خدا باشد براى هر دو طرف جايز نيست ومسلمانان مقيّد به شروطى مىباشند كه مطابق كتاب خدا باشد . »\r\n4 - از ايشان دربارهء غبن ( فريب ) روايت شده است كه :\r\n« غبن المؤمن حرام » « 2 » .\r\n« فريب دادن مؤمن حرام است . »\r\n5 - همچنين فرموده‌اند :\r\n« غبن المسترسل سحت » « 3 » .\r\n« فريب دادن آنكه به تو اعتماد دارد ، حرام است . »\r\n6 - زراره دربارهء خيار تأخير مىگويد : از امام محمّدباقر عليه السلام دربارهء شخصى پرسيدم كه جنسى را از ديگرى مىخرد و سپس آن را به دو مىدهد و مىگويد : اين را نگهدار تا من بهايش را برايت بياورم ، ( فروشنده چقدر بايد منتظرش بماند ؟ ) . امام فرمود :\r\n« إن جاء فيما بينه و بين ثلاثة أيّام ، وإلّا فلا بيع له » « 4 » .\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، كتاب التّجارة ، ابواب الخيارات ، باب 6 ، ص 353 ، ح 1 .\r\n( 2 ) - همان ، باب 17 ، ص 364 ، ح 2 .\r\n( 3 ) - همان ، ص 363 ، ح 1 .\r\n( 4 ) - همان ، باب 9 ، ص 356 ، ح 1 .\r\n","page_name":" 186 ","page_number":186},
  {"content":"\r\n\r\n« اگر تا سه روز بازگشت ، كالا متعلّق به اوست و گرنه معامله به‌هم مىخورد ( و او حقّى ندارد ) . »\r\n7 - از امام باقر يا امام صادق عليهما السلام دربارهء خيار عيب در مورد مردى كه لباس يا كالايى مىخرد و در آن نقصى مىيابد روايت شده است كه :\r\n« إن كان الشيء قائماً بعينه ردّه على صاحبه وأخذ الثمن ، وإن كان الثوب قد قطع أو خيط أو صبغ يرجع بنقصان العيب » « 1 » .\r\n« اگر عين كالا باقى مانده و از بين نرفته ، آن را پس دهد و بهايش را بگيرد ، و اگر پيراهن بريده يا دوخته شده و يا رنگ شده باشد ، تفاوت قيمت سالم و قيمت معيوب را مطالبه نمايد . »\r\n8 - دربارهء خيار تبعّض صفقه « 2 » از امام صادق عليه السلام پيرامون اينكه مردى زمينى را به عنوان اينكه ده جريب است به كسى مىفروشد ، و معامله منعقد شده و هر دو جدا مىشوند امّا بعداز اندازه‌گيرى زمين مىبيند آن پنج جريب است روايت شده كه فرمودند :\r\n« إن شاء استرجع فضل ماله وأخذ الأرض ، وإن شاء ردّ البيع وأخذ ماله كلّه » « 3 » .\r\n« اگر مشترى بخواهد مىتواند با باز پس گرفتن مبلغ اضافى زمين را بگيرد\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، كتاب التّجارة ، ابواب الخيارات ، باب 16 ، ص 363 ، ح 3 .\r\n( 2 ) - خيار تبعّض صفقه يعنى : اينكه مشترى چيزى را بخرد امّا همه آنچه كه خريده ، به هر ديلى ، به دستش نيايد دراين حالت مىتواند براساس خيار تبعّض صفقه يعنى خيار چند بخش شدن معاملهء مورد نظر ، معامله را فسخ كند - مترجم .\r\n( 3 ) - همان ، ص 361 ، باب 14 ، ح 1 .\r\n","page_name":" 187 ","page_number":187},
  {"content":"\r\n\r\nو يا اينكه همهء بها را بگيرد و معامله را به هم زند . »\r\n9 - و دربارهء خيار رؤيت از امام صادق عليه السلام دربارهء مردى سؤال شده است كه زمينى را مىخرد ، در حالى كه قبل از خريد ( براى بررسى زمين ) در آن آمد وشد مىكرد ، پس از دريافت پول ، باز داخل زمين شده و آن را بررسى مىكند ، سپس باز مىگردد و خواستار لغو معامله مىشود ، امّا فروشنده قبول نمىكند . امام فرمود :\r\n« إنّه لو قلب منها ونظر إلى تسعة وتسعين قطعة ، ثمّ بقي منها قطعة لم يرها لكان له في ذلك خيار الرؤية » « 1 » .\r\n« اگر او ( قبل‌از خريد ) زمين را بررسى كرده و نود و نه قطعهء آن را ديده و فقط يك قطعه را نديده بدون شكّ حقّ خيار رؤيت دارد . »\r\nتوضيح :\r\nخيار چيست ؟\r\nخيار امكان برهم زدن معامله از جانب دوطرف يا يكى از آنها و يا از طرف شخص سومى مىباشد .\r\nوضع قانون خيار و حقّ فسخ ، تجارت و ديگر قراردادها و معاملات را آسان كرده و موجب برقرارى عدالت مىشود .\r\nامّا اين امر چگونه است ؟\r\nخيار ، قراردادها را تا حدّى انعطاف‌پذير ، روان و آسان مىكند ،\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، كتاب التّجارة ، ابواب الخيارات ، باب 15 ، ح 1 .\r\n","page_name":" 188 ","page_number":188},
  {"content":"\r\n\r\nزيرا وقتى دوطرف دانستند كه امكان برهم زدن معامله را در حالتهاى معيّنى دارند ، معامله را انجام مىدهند . در صورتى كه اگر چنين فرصتى را نداشته باشند ( يعنى در حالت عدم وجود خيار ) بيش‌از حد درنگ خواهند كرد ، بگونه‌اى كه فرايند داد وستدها و قراردادها ، پيچيده‌تر مىشود .\r\nو از طرف ديگر خيار به تحقّق هدف اصلى در قرارداد كه اقامه قسط و برقرارى عدالت باشد يارى مىرساند . زيرا اگر يكى از طرفين معامله متوجه شود كه دراين معامله مغبون شده است ، خيار به او فرصتى مىدهد تا حق خود را بگيرد .\r\nعلاوه بر اين ، قبلًا گفته شد كه يكى از اركان مهم قراردادها ، تراضى است و خيار در حقيقت به وجود خلل در امر تراضى باز مىگردد . يعنى اگرچه ظاهراً انعقاد قرارداد ، بدون تراضى ، صورت نمىگيرد ، ولى گاهى اين تراضى كامل نيست . دراين حالت وضع قانون خيار براى كامل كردن آن مىباشد .\r\nبطور مثال : اگر دوطرف ، معامله بيع را منعقد كنند ، مادامى كه در محل انعقاد قرارداد حضور دارند براى هر دوى آنها حق فسخ و خيار وجود دارد . چرا ؟ چون ممكن است انعقاد قرارداد قبل‌از تفكّر و تأمّل كامل انجام شده باشد حال يا به جهت شرم يكى از ديگرى و يا به علّت عدم آگاهى از برخى ويژگيهاى فروش . دراين موارد ، كه عليرغم رضايت ظاهرى ، ممكن است تراضى به طور كامل حاصل نشده باشد ، قانون خيار به آن دو اجازه مىدهد ، مادامى كه در محل عقد قرارداد حضور دارند ، رضايت خود را نهائى كنند و قرارداد را به قوّت خود باقى گذارند ، يا آن را فسخ\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nو به طور كامل عدم رضايت خود را از آن بيان كنند .\r\nاحكام :\r\nهمانگونه كه اشاره كرديم خيار يعنى حقّ فسخ قرارداد براى هر دو طرف معامله يا يكى از آنها و يا شخص سومى غير از آنها . مواردى كه اين حقّ در آن ثابت مىشود بسيار است كه مهمترين آنها را بيان مىكنيم :\r\nاوّل - خيار مجلس ؛ ( كه مخصوص خريد و فروش است ) مادامى كه دوطرف معامله جايگاه خريد و فروش را ترك نكرده‌اند ، هركدام از آنها حقّ فسخ معامله را دارند . امّا اگر محل را ترك كردند اين حق ساقط شده و فروش لازم و قطعى است .\r\nو اگر جدايى طرفين اضطرارى و بر خلاف خواستهء آنها باشد ، مانند اينكه معامله را در حالى كه در دو قايق كنار هم هستند منعقد كنند سپس باد شديدى آنها را از هم جدا كند ، و يا وقتى از طريق تلفن يا اينترنت باهم معامله مىكنند ناگهان تماس قطع شود ، بنابر اظهر تا زمانى كه دوباره دو قايق‌نشين يكديگر را ملاقات كرده و بعد با خواست خود از هم جدا شوند ، و يا تماس تلفنى دوباره برقرار شده و مكالمه تمام شود ، حقّ خيار باقى است .\r\nدوّم - خيار حيوان ؛ ( كه بازهم مخصوص خريد و فروش است ) اگر كسى حيوان زنده‌اى را بخرد تا سه روز از زمان انعقاد قرارداد حقّ فسخ معامله را دارد و در اينجا مسائلى وجود دارد :\r\n1 - در خريد و فروش حيوان ، حقّ خيار فقط مخصوص مشترى است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nامّا اگر بهاى حيوان در معامله خود يك حيوان باشد ، اين خيار براى فروشنده نيز هست . و هنگامى كه بها در معامله ، حيوان باشد و كالاى خريدارى شده چيز ديگرى غيراز حيوان باشد ، خيار فسخ فقط مخصوص فروشنده است .\r\n2 - اگر در خلال ايّام سه‌گانهء خيار براى حيوان عيب و يا نقص رخ دهد ، به شرط آنكه ناشى از بىاحتياطى و سهل‌انگارى مشترى نباشد ، خيار باقى است و براى او حقّ فسخ و پس دادن حيوان وجود دارد .\r\n3 - به نظر مىرسد علّت اين حكم وحكمت تشريع خيار حيوان تا سه روز اين است كه اگر حيوان عيبى يا بيمارى داشته باشد ، معمولًا در خلال سه روز مشخّص مىشود . امّا اگر عيبى وجود داشته باشد كه بعداز گذشت مدّتى بيش از سه روز مشخّص مىشود ، متون دينى دراين باره بيانى ندارند ، اگرچه اولى شرط كردن خيار تا اين مدّت است . بلى در متون دينى آمده است كه بعضى از عيبهايى كه بعداز گذشت يكسال ظاهر مىشود مانند جنون ، خيار آن نيز تا يكسال است .\r\nسوم - خيار شرط ؛ اين خيار با شرط كردن دوطرف قرارداد يا يكى از آنها ثابت مىشود ، به صورتى كه هردو يا يكى از ايشان در خلال مدّت معيّن ( مذكور در شرط و مورد توافق طرفين ) حقّ فسخ معامله را دارند بنابراين ، طرف دارندهء خيار مىتواند در مدّت زمان شرط شده ، قرارداد را - حتّى بدون ارائه دليل - فسخ كند .\r\nروايتى كه در ادامه مىآيد اين خيار را براى ما روشن مىكند :\r\nاز امام صادق عليه السلام دربارهء مردى سؤال شد كه احتياج پيدا مىكند\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nتا خانه‌اش را بفروشد ، او به سراغ برادرش مىرود و به او مىگويد : اين خانه‌ام را به تو مىفروشم و اينكه خانه براى تو باشد بهتر است نزد من تا از آن ديگرى شود ، به شرط اينكه اگر من بهاى آن را تا يكسال به تو بازگرداندم آن را به من پس دهى . امام عليه السلام فرمودند :\r\n« لا بأس بهذا ، إن جاء بثمنها إلى سنة ردّها عليه » « 1 » .\r\n« اشكال ندارد ، اگر در خلال يكسال بهايش را داد ، بايد آن را پس دهد . »\r\nو خيار شرط در تمام قراردادها به غير از عقد نكاح جارى است .\r\nچهارم - خيار غبن ؛ و منظور از غبن نيرنگ و فريب است . بنابراين هركس در معاوضه مالى خدعه و نيرنگ به او زده شود و اين فريب به قدرى باشد كه عرف در مورد آن مسامحه نكند ( يعنى آن را قابل توجّه داند ) اختيار فسخ معامله را دارد . و مثال آن در مورد فروش ، آن است كه اگر شخصى چيزى را به قيمتى كمتر از بهاى واقعيش فروخت ( كه خيار براى فروشنده است ) و يا بيشتر از قيمت حقيقيش خريد ( كه خيار براى خريدار ثابت است ) ، براى كسى كه متضرّر شده حقّ فسخ معامله وجود دارد .\r\nپنجم - خيار تأخير ؛ اگر شخصى كالايى را به صورت نقد خريد امّا بهاى آن را پرداخت نكرد و كالا را هم تحويل نگرفت ، فروشنده تا سه روز از زمان انعقاد قرارداد بايد منتظر بماند ؛ اگر مشترى بها را پرداخت كرد ، كالا حقّ اوست و گرنه فروشنده حقّ دارد كه معامله را برهم زند .\r\n\r\n\r\n","description":"","footnote":"\r\n( 1 ) - وسايل الشّيعة ، ص 355 ، باب 8 ، ح 1 .\r\n","page_name":" 192 ","page_number":192},
  {"content":"\r\n\r\nفقها قائلند كه خيار تأخير فقط مخصوص خريد و فروش است امّا اشبه آن است كه اين خيار شامل تمام قراردادها غيراز عقد نكاح مىشود .\r\nششم - خيار رؤيت ؛ اگر بين دوطرف بر سر جنسى كه مشترى آن را مشاهده نكرده و فقط اوصافش را شنيده قراردادى منعقد شود و سپس به هنگام تحويل گرفتن ، اين شيئ را بر خلاف آنچه وصف شده بود بيابد\r\nو يا اينكه در مورد شيئ مورد مشاهده‌اى قراردادى بسته شود ولى در زمان تحويل گرفتن ، آن شيئ بر خلاف آنچه قبلًا ديده شده بود باشد ، دراين دو حالت براى طرف مورد نظر ( شخص متضرّر ) حقّ خيار وجود دارد .\r\nمثلًا : اگر شخصى اتومبيلى را بدون اينكه مشاهده كند و بنابر توصيفهاى فروشنده از قبيل كشور توليد كننده و كارخانهء سازنده و قدرت موتور و مدل ساخت و رنگ و جزئيّات ديگر ، بخرد ، امّا به هنگام مشاهده ، آن را بر خلاف صفاتى كه معامله براساس آن واقع شد بيابد ، مشترى حقّ دارد معامله را فسخ كند ، و يا اينكه اتومبيل را همانطور كه هست و با همان قيمت مورد توافق ، قبول كند .\r\nخيار رؤيت ، غير از خريد و فروش ، شامل تمام قراردادهاى معاوضه‌اى مانند اجاره و مصالحه نيز مىشود .\r\nهفتم - خيار تدليس ؛ اين خيار زمانى ثابت مىشود كه يكى از دوطرف قرارداد چيزى را كه مورد معامله قرار گرفته بر خلاف واقع بنماياند و طرف مقابل را فريب دهد ، كه اين كار ، تدليس ( يا نيرنگ ) است . بنابراين شخص فريب خورده حق دارد كه به محض فهميدن اين امر قرارداد را فسخ كند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمثل اينكه شخصى وسيلهء نقليّه را بنابر اين كه جديد و غير مستعمل است بخرد ، امّا معلوم شود كه دست دوّم بوده و فروشنده آن را رنگ زده و به همين جهت مشترى فريب خورده و خيال كرده جديد است .\r\nهشتم - خيار تعذّر تسليم ( يا خيار ناتوانى از تحويل دادن ) : و اين خيار زمانى است كه يكى از دوطرف نتواند مورد معامله را - به هر دليل - تحويل دهد ، مانند اينكه وسيله‌ى نقليّهء مورد معامله قبل‌از تحويل به مشترى دزديده شود و يا خانهء اجاره داده شده از طرف حكومت مصادره گردد كه دراين صورت مشترى و مستأجر حقّ فسخ معامله را دارند .\r\nنهم - خيار عيب ؛ اين خيار براى هريك از دو طرف كه در شيئ مورد معامله عيبى بيابد ثابت مىشود . و دراين حالت صاحب حق مختار است كه معامله را فسخ كند و يا با دريافت ارش ( اختلاف قيمت كالاى سالم و معيوب ) معامله را قبول كند .\r\nمثلًا : اگر شخصى پيراهنى را بخرد و سپس متوجّه شود كه پاره يا كهنه است ، خيار عيب براى او ثابت است يعنى حقّ دارد كه يا معامله را بكلّى فسخ كند و يا با دريافت اختلاف قيمت پيراهن سالم و معيوب آن را قبول كند . « 1 »\r\n\r\n\r\n","description":"","footnote":"\r\n( 1 ) - اقسام ديگرى از خيارات وجود ندارد كه در كتب فقهى مفصّل ، بيان شده است و غالباً در چارچوب مواردى است كه گفته شد . همچنانكه براى هر گدام از خيارات جزئيات و احكامى است كه بخاطر اينكه به ندرت اتّفاق مىافتد بيان نشد .\r\n","page_name":" 194 ","page_number":194},
  {"content":"\r\n\r\nاحكام خيار عيب :\r\n1 - اگر يكى از طرفين در كالاى مورد معامله عيبى بيابد كه قبل‌از قرارداد وجود داشته و نمىدانسته است ، اختيار دارد كه كلّاً معامله را فسخ كند و يا با گرفتن اختلاف قيمت كالاى صحيح و معيوب آن را قبول كند .\r\n2 - مشهور اين است كه خيار عيب فورى است ، يعنى طرف مورد نظر ( شخص متضرّر ) به محض فهميدن عيب ، حقّ استفاده از اين خيار را دارد و اگر اهمال و تأخير كند حقّش ساقط مىشود . امّا نظر موجّه و پسنديده اين است كه تأخير در استفاده از حق خيار عيب اگر به طرف ديگر معامله ضررى نمىرساند ، اشكال ندارد .\r\n3 - حقّ فسخ معامله و پس دادن مورد معامله در حالات ذيل ساقط مىشود :\r\nالف - در ضمن قرارداد شرط كند كه حقّ فسخ در صورت عيب ، وجود ندارد .\r\nب - ساقط نمودن حقّ پس دادن كالا بعداز انعقاد قرارداد و قبول كردن جنس معيوب ، البتّه در اينجا حقّ گرفتن ما به التفاوت بهاى كالاى صحيح و معيوب وجود دارد .\r\nج - دانستن عيب كالا هنگام بستن قرارداد ، كه دراين صورت حقّ پس دادن كالا و يا گرفتن ما به التفاوت را ندارد .\r\nد - تصرّف در جنس معيوب به صورتى كه آن كالا تغيير كند ، پس در اين\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nصورت اگر در آن عيبى بيابد حقّ فسخ ندارد و فقط مىتواند قيمت مابه‌التفاوت را بگيرد ، مانند اينكه پارچه‌اى را بخرد و پس از آنكه آن را براى خيّاطى بِبُرد در آن عيبى بيابد كه دراين حال حقّ فسخ معامله را ندارد و فقط مىتواند تفاوت قيمت را بگيرد .\r\nه - تبرّى جستن از عيبهاى كالا ( يا سلب مسئوليّت عيوب از خود ) ؛ به اين صورت كه فروشنده مثلًا بگويد اين جنس را با عيبهايى كه دارد به تو مىفروشم كه در نتيجه حقّ فسخ معامله و نيز حقّ گرفتن اختلاف قيمت ، ساقط مىشود .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\n3 - اقاله « 1 »\r\nحديث شريف :\r\n1 - از حضرت رسول صلى الله عليه و آله روايت شده است كه به حكيم بن حزام اجازه تجارت نداد مگر اينكه چند امر را تضمين كند : اقاله شخص پشيمان ، مهلت دادن به كسى كه بهاى كالا را ندارد ، و گرفتن حقّش به صورت كامل و يا ناقص ( اگر مشترى تمام بها را نداشت به او مهلت دهد يا ببخشد ) . « 2 »\r\n2 - امام صادق عليه السلام فرمودند :\r\n« أيّما عبد أقال مسلماً في بيع أقاله اللَّه عثرته يوم القيامة » « 3 » .\r\n« هر بنده‌اى كه مسلمانى را در معامله‌اى اقاله كند ، خداوند لغزشهايش را در روز قيامت مىبخشد . »\r\n3 - حلبى مىگويد كه از ابا عبداللَّه ( امام صادق عليه السلام ) دربارهء مردى\r\n\r\n\r\n","description":"","footnote":"\r\n( 1 ) - اقاله - در اصطلاح فقهى و حقوقى - برهم زدن عقد با رضايت طرفين معامله است - مترجم .\r\n( 2 ) - وسائل الشّيعة ، ج 12 ، آداب التّجارة ، ص 286 ، باب 3 ، ح 1 .\r\n( 3 ) - همان ، ح 2 .\r\n","page_name":" 197 ","page_number":197},
  {"content":"\r\n\r\nپرسيدم كه پيراهنى را مىخرد و هيچ شرطى نمىكند ، و بعد ، آن را نمىپسندد و به فروشنده پس مىدهد ، امّا او قبول نمىكند مگر اينكه مقدارى از بها را كم كند ( آيا اين كار صحيح است ؟ ) . امام عليه السلام فرمودند :\r\n« لا يصلح له أن يأخذ بوضيعة ، فإن جهل فأخذه فباعه بأكثر من ثمنه ، ردّ على صاحبه الأوّل ما زاد » « 1 » .\r\n« درست نيست كه مقدارى از بها را بگيرد . امّا اگر اين حكم را ندانست و پول را گرفت و سپس آن جنس را با بهايى بيشتر به شخص ديگر فروخت ، بايد بهاى زيادى را به صاحب اوّل ( يعنى همان مشترى كه جنس را پس داد ) بازگرداند . »\r\nاحكام :\r\n1 - اقاله چيست « 2 » ؟ اقاله يعنى فسخ قرارداد توسّط يكى از طرفين معامله و موافقت طرف ديگر بدون اينكه ، سببى آن دو ، يا يكى را ( چنان كه در خيارات آمد ) ملزم به فسخ قرارداد كند .\r\n2 - ممكن است كه اقاله دو طرفه باشد ( تقايل ) ؛ مانند اينكه هر دوطرف به هر دليلى در فسخ قرارداد اتّفاق نظر داشته باشند .\r\n3 - اقاله يا تقايل در تمام قراردادها به جز نكاح جارى است .\r\n4 - بر شخص ديگر ، قبول خواستهء فرد پشيمان و اقاله او واجب\r\n\r\n\r\n","description":"","footnote":"\r\n( 1 ) - وسايل الشّيعة ، ابواب احكام العقود ، ص 392 ، باب 17 ، ح 1 .\r\n( 2 ) - اقاله در زبان عربى يعنى فسخ قرارداد ، و أقالَ العقدَ يعنى قرارداد را فسخ كرد و استقاله العقد : يعنىازطرف مقابل خواست تا قرارداد را فسخ كند . و تقايل الرجلان العقد : يعنى دو نفر بعداز انعقاد قرارداد با رضايت آن را فسخ كردند .\r\n","page_name":" 198 ","page_number":198},
  {"content":"\r\n\r\nنيست بلكه به اعتبار اينكه اقاله يكى از لوازم اخلاق نيكو در معاملات است ، همانگونه كه در روايات آمده ، مستحبّ مؤكّد است .\r\n5 - واژه و صيغه‌اى مخصوص براى اقاله نيست و با هر لفظى و حتّى عملى كه اين مفهوم را برساند واقع مىشود چنان كه اگر مشترى كالا را به فروشنده به عنوان پشيمانى و خواست اقاله پس دهد و فروشنده راضى باشد ، و با پس دادن بهاى كالا رضايت خود را نشان دهد ، اقاله واقع مىشود .\r\n6 - واجب است كه اقاله بدون كم و كاست در محدودهء چيزى باشد كه قرارداد بر آن منعقد شده است ، بنابراين اگر شخصى خانه‌اى را ماهيانه به صد دينار اجاره كند و پيش‌از استفاده پشيمان شود و طرف ديگر راضى شود ، بايد اين پول را بدون كم و كاست پس بدهد . همچنانكه اگر اجاره دهنده پشيمان شده و خواستار اقاله باشد و مستأجر راضى شود ، بايد آنچه را كه اجاره كرده همانطور كه بوده پس دهد و البتّه بهاى اجاره را بدون زيادى پس گيرد .\r\n7 - اگر اقاله متضمّن زيادى يا نقصى در يكى از عوضين ( بها يا كالا ) باشد ، باطل بوده و قرارداد بدون تغيير باقى است و هر كدام از دو طرف قرارداد ، مالك چيزى مىباشد كه به واسطهء قرارداد به مالكيّت او در آمده است .\r\n8 - اگر اقاله با تمام شروطش اجرا شود ، بازگشت مجدّدى به قرارداد قبلى نيست ، چرا كه همه چيز در بين دوطرف به پايان رسيده است ، بنابراين اگر كسى و سيلهء نقليّه‌اى را بخرد سپس پشيمان شده و از فروشنده\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nطلب اقاله كرده و فروشنده اقاله كند و معامله فسخ شود و بها به مشترى مسترد و كالا به فروشنده تحويل داده شود و سپس يكى از آنها و يا هر دو از اقاله و فسخ پشيمان شوند ، بازگشت به قرارداد قبلى كه با اقاله فسخ شد ممكن نيست ، بلكه بر حسب شرايط مورد قبول هر دوطرف ، آنها مىتوانند با قرارداد جديدى معامله را منعقد كنند و اين امر در تمام قراردادها جارى است .\r\n9 - همچنانكه اقاله بر تمام آنچه مورد معامله واقع شده صحيح است ، در بعضى قسمتهاى مورد قرارداد نيز درست مىباشد . بنابر اين اگر دو نفر معاملهء معيّنى مانند خريد صدتن برنج انجام دهند سپس يكى از آنها خواستار اقاله در قسمتى از كالاى مورد معامله ( فسخ قرارداد در مورد 40 تن و باقى بودن 60 تن ديگر ) شود ، اگر طرف ديگر راضى باشد اقاله صحيح است و بهاى كالا بر آن تقسيم مىشود و فقط آنچه مورد اقاله بوده به او پس داده مىشود ( يعنى 40 % از بهاى كالا ) .\r\n10 - مدّت زمان محدودى براى فاصله بين انعقاد قرارداد و اقاله معيّن نشده است ، بنابراين اگر اقاله چند دقيقه بعداز قرارداد واقع شود ، و يا اينكه بعداز زمان طولانى مانند روزها ، هفته‌ها ، و يا ماهها اتّفاق افتد ، اقاله صحيح است .\r\n\r\n\r\n","description":"","footnote":"","page_name":" 200 ","page_number":200}
  ]