[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف اسلام\r\n6\r\nهوالعليم\r\nرسالهء نكاحيه\r\nكاهش جمعيت\r\nضربه اى سهمگين بر پيكر مسلمين\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ه‍ . ق .\r\nرسالهء نكاحيه : كاهش جمعيت ، ضربه اى سهمگين بر پيكر مسلمين / تأليف سيد محمد حسين حسينى طهرانى . - مشهد : مؤسسهء ترجمه و نشر دورهء علوم و معارف إسلام ، 1424 ه‍ . ق .\r\n. . . ص . - ( دورهء علوم و معارف اسلام ؛ 6 )\r\nاين كتاب بيان كنندهء اشكالات كاهش جمعيت است با عناوينى همچون ؛ حرمت قتل نفس و سقط جنين ، استعمارى بودن سياست تحديد نسل ، عدم رجوع به فقهاء و أعلام شيعه و لحاظ ننمودن آراء مخالفين و متخصصين ، حرمت بستن لوله ، و آمار تلفات در اين خصوص ، تأكيد و ترغيب اسلام بر كثرت اولاد ، وضديت روح و فلسفهء دين با كاهش جمعيت ، غرض اصلى كمك هاى بين المللى در اين مورد و آمار آن ، رد فلسفهء مالتوس و مالتوس گرايان .\r\nكتابنامه به صورت زير نويس .\r\n1 . جمعيت - كنترل ( اسلام ) - نقد و رد . 2 . تنظيم خانواده - جنبه هاى مذهبى - ( اسلام ) . 3 . زناشوئى ( اسلام ) . 4 . زنان در اسلام . 5 . اسلام و خانواده . الف . عنوان . ب . عنوان : كاهش جمعيت ضربه اى سهمگين بر پيكر مسلمين . ج . فروست : علوم و معارف اسلام .\r\n17 / 230 BP\r\n4831 / 297\r\nشابك ( با جلد معمولى ) 7 - 33 - 7227 - 964\r\nشابك ( با جلد زركوب ) 6 - 39 - 7227 - 964\r\nISBN ( Paperback ) 964 - 7227 - 33 - 7\r\nISBN ( Hardcover ) 964 - 7227 - 39 - 6\r\nدورهء علوم و معارف إسلام ( 6 )\r\nرسالهء نكاحيه : كاهش جمعيت ، ضربه اى سهمگين بر پيكر مسلمين\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nطبع دوم : رمضان المبارك 1425 هجرى قمرى\r\nتعداد : 3000 نسخه\r\nچاپ و صحافى : چاپخانهء دانشگاه مشهد\r\nناشر : انتشارات مؤسسهء ترجمه و نشر دورهء علوم و معارف إسلام ، مشهد مقدس ، صندوق پستى 3559 - 91375 تلفن : 8543684\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nبرخى از عناوين برگزيده و مطالب مهمهء كتاب\r\n1 - حرمت سقط جنين در شريعت مقدس اسلام و مقدار ديهء آن بر حسب مراتب حمل\r\n2 - مشابهت قانون سقط جنين در كشور هاى كفر با عمل أعراب دوران جاهليت\r\n3 - ترغيب اسلام به نكاح و تكثير اولاد و حامله شدن زنان بجاى دخولشان در فنون و صنايع اجتماعى مناسب مردان\r\n4 - عواقب وخيم و خطرات و امراض ناشى از بستن لوله ها در مردان و زنان\r\n5 - انگيزهء كاهش جمعيت ، فقط أهداف سياسى است\r\n6 - عامل مشكلات اقتصادى در كشورهاى اسلامى ، سيطرهء غرب بر آنها و غارت منابع آنها و فساد حكومتهاست ؛ اما آنان إعلام مى كنند كه اين مشكلات ناشى از افزايش تعداد فرزندان خانواده ها مى باشد\r\n7 - كاهش جمعيت و تجزيهء كشورها ، كار آمد ترين سياست قدرتهاى سلطه گر است\r\n8 - توصيهء پيامبر صلى الله عليه وآهل و سلم به ازدياد نسل در زمان رفاه مسلمانان نبود\r\n9 - عدم رجوع به رأى فقهاء و مراجع معاصر حتى به فتواى رهبر كبير فقيد انقلاب و لحاظ ننمودن آراء أطباء و كارشناسان مخالف ، در مسألهء كاهش جمعيت\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\n10 - باردارى زنان ، منافاتى با كارهاى مختصهء آنها و استيفاى حقوقشان ندارد\r\n11 - اختلاط پسران و دختران در دانشگاه ، آتش زنندهء عصمت درونى آنها و موجب تشتت أفكار و بالأخره بى سوادى آنهاست\r\n12 - قتل عام مسلمين و شيعيان ، غرض اصلى كمكهاى مجامع بين المللى\r\n13 - كنترل نسل و اشاعهء بى حجابى و شرابخوارى و فساد و فحشاء از سياستها و دستورات أكيدهء انگلستان دربارهء مسلمانان بود كه اينك آمريكائيان آن را مو به مو دنبال مى كنند\r\n14 - نظريه پرداز ضرورت مبارزه با افزايش جمعيت ، مالتوس انگليسى است\r\n15 - مشكل اصلى ، به هم خوردن توازن جمعيت و عدم توزيع صحيح و استفاده از امكانات است ؛ نه افزايش جمعيت\r\n16 - فقيه نمى تواند تشخيص عقيم شدن در صورت بستن لوله را بر عهدهء عوام بگذارد\r\n17 - بس است گزيدگى ما از نيشهاى ديرين استعمار ! اينك چرا ؟ !\r\n18 - حرمت بستن لوله هاى مرد و زن و تعلق ديهء كامله به آن\r\n19 - عقيم كردن از مصاديق واضحهء تغيير دادن خلقت خداوند و از قدر متيقن اجماع مسلمين - حتى عامه - بر حرمت نقص جزئى از اجزاء بدن است\r\n20 - كاهش جمعيت بأي نحو كان ، از ترس فقر و مشكلات زندگى ، ضد فلسفهء اسلام و روح ايمان است\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\nفهرست\r\n\r\n","description":"","footnote":"","page_name":" شناسنامه 7 ","page_number":7},
  {"content":"\r\n . \r\n","description":"","footnote":"","page_name":" شناسنامه 8 ","page_number":8},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":10},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":11},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":12},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":13},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":14},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":15},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":16},
  {"content":"\r\n . \r\n","description":"","footnote":"","page_name":" فهرست مطالب 9 ","page_number":17},
  {"content":"\r\n . \r\n","description":"","footnote":"","page_name":" فهرست مطالب 10 ","page_number":18},
  {"content":"\r\n\r\n\r\nمقدّمه\r\n\r\n","description":"","footnote":"","page_name":" 1 ","page_number":19},
  {"content":"\r\n . \r\n","description":"","footnote":"","page_name":" 2 ","page_number":20},
  {"content":"\r\n\r\nأعوذُ بِاللَهِ مِنَ الشَّيْطانِ الرَّجيم\r\nبِسْمِ اللَهِ الرَّحْمَنِ الرَّحِيم\r\nوَ صَلَّى اللَهُ عَلَى سَيِّدِنا مُحَمَّدٍ وَ ءَالِهِ الطَّيِّبينَ الطَّاهِرينَ\r\nوَ لَعْنَةُ اللَهِ عَلَى أعْدائِهِمْ أجْمَعينَ مِنَ الانَ إلى قِيامِ يَوْمِ الدِّينِ\r\nوَ لا حَوْلَ وَ لا قُوَّةَ إلَّا بِاللَهِ الْعَلىِّ الْعَظيم\r\nحقير در بيست و پنج سال قبل در ماه رمضان المبارك 1390 هجريّهء قمريّه در مسجد قائم طهران ، ابحاثى را منجمله ابديّت و معصوميّت قرآن كريم شروع نمودم و در آن ابحاث ، جاودانگى آيات مباركه و علوّ مرتبهء اين نسخهء طبيب الهى براى سعادت بشريّت در دو نشأه بطور وضوح و آشكارا مبرهن ميگشت .\r\nو از جملهء آن ، مسأله ازدواج و نكاح در اسلام بود و اهمّيّتى كه در تكثير اولاد و ارزش يك فرد مسلمان مىباشد گرچه در مرحلهء جنين و يا قبل از آن در مرحلهء نطفه باشد .\r\nاين امر به قدرى عجيب مينمود كه نظر هر ناظر و انديشهء هر متفكّرى را به خود جلب ميكرد .\r\nخداوند تعالى مرا توفيق داد كه در همان شهر مبارك ، اصول و شالودهء آن مباحث را تدوين ، و در سنه 1408 پس از گذشت هجده سال ، مباحث قرآنى آن را تنظيم ، و تفصيل داده به صورت چهار جلد به نام « نور ملكوت قرآن » از دوره أنوار الملكوت آماده براى نشر ، و دو مجلّد اوّلين آن نيز به زيور طبع آراسته گرديد .\r\n\r\n","description":"","footnote":"","page_name":" 3 ","page_number":21},
  {"content":"\r\n\r\nعناوين مورد بحث در مسجد قائم در بحبوحهء قدرت طاغوت و غلبهء استعمار كافر بود و تا پيش آمد انقلاب اسلامى و درهم فرو ريختن و بهم پاشيدن كاخهاى استبداد و حكومت جائرانه ، نُه سال فاصله داشت .\r\nللّه الحمد و له المنّه با طلوع نويد آفرين خورشيد فتح و ظفر اسلام ، و احيا اصل حكومت ولايت فقيه ، اصولاً مسأله محروميّت پسران و دختران از ازدواج و آلودگى به فحشاء و منكرات ، و مسأله تقليل نسل ، و استعمال داروهاى سمّى ضدّ حاملگى كه به رايگان در اختيار طبقه مستضعف و فقير و محروم قرار ميگرفت ، همگى يكباره رخت بربست و جزء زباله دان تاريخ گرديد ؛ و تا سنه 1408 كه حقير مجلّد اوّل از اين مجموعه را تشريح و تفصيل و آماده براى طبع نموده بودم و هنوز رهبر عظيم الشّأن انقلاب اسلامى حضرت آية الله خمينى تغمّده الله برحمته در قيد حيات بودند بهيچوجه من الوجوه كلمه‌اى از مسائل قطع نسل در ميان جامعه نبود ، و حقير هم علم غيب نداشتم كه اين مسائل بنيان كن و خانمان سوز ناگهان بعد از ارتحال ايشان آفتابى ميگردد و به منصّهء ظهور و بروز ميرسد .\r\nأمّا در حقيقت ، كتاب كه در ماه شوّال 1410 از طبع خارج شد كأنّه الهام غيبى بود براى هشدارى و بيدارى مردم كه هان اى ملّت زنده و به پا خاسته ، اينك متوجّه باشيد كه دشمنان ديرين شما هنوز زنده‌اند ؛ از هر سو و از هر جانب به كمين نشسته‌اند ، با تبليغات وسيع و همه جانبه كمر بسته‌اند تا نسل شما را قطع كنند ، و جامعهء رشيد و سالم و نيرومندتان را به افرادى مريض و فرسوده و ناتوان و دچار اختلال عصبى و جنون در آورند ؛ لوله‌هاى حياتى زنان را ببندند و مردان رشيد و دلير را نامرد و اخته كنند .\r\nزيرا پس از قيام و اقدام ملّت رشيد مسلمان در برابر كفر ، و رؤيت آن شهامت نبردهاى دلاورانه و دليرانه و مبتكرانه ، الان ميخواهند ريشه تان را از بن قطع كنند .\r\n\r\n","description":"","footnote":"","page_name":" 4 ","page_number":22},
  {"content":"\r\n\r\nبا جرائد و مجلّات و وسائط ارتباط جمعى و رسانه‌هاى گروهى كه از همان مشرب اشراب مىشوند ، با عناوين واهى : اقتصاد و زيبائى شهر و زندگانى راحت و مرفّه ، اصل وجود و هستى تان را به باد فنا ميدهند . آنان ميخواهند به بهانهء وسمه بر ابروان دو چشمانتان را كور كنند .\r\nلهذا با زيركى هر چه تمامتر توأم با مكر و خديعه ، و با مختفى داشتن عواقب وخيم اين جنايات ، روى همه گونه پى آمدهاى زيان بار آن پرده مىگذارند و جامعه را از مرد و زن به انواع و اقسام راههاى نامشروع و غير عقلائى و غير طبيعى و غير بهداشتى ، به تقليل نسل و ميرانيدن نطفهء حياتى با شتاب و حركتى عنيف چون سقوط در سطح مُورّب سراشيبى كوه ، ميكشانند تا ملّت زنده و مسلمان كه اينك آمده است از خواب گران بيدار شود و خود مختارى خويشتن را دريابد چنان در قعر درّهء عميق و مهلك نابودى به رو درافتد كه نه سرى را از خود بشناسد نه دستارى را .\r\nملّت مسلمان ! ما بايد بيدار باشيم ! در ظرف مدّت بيشتر از يك ماه از ناحيهء صدّام كافر و عامل استعمار كافر ، قريب دويست موشك ، تنها به شهر طهران فرود آمد ، امّا اين قرص‌هاى ضدّ حاملگى ، و استعمال آلات در رحم‌ها و بستن لوله‌هاى بانوان ، و از مردانگى انداختن مردان كه هزاران گونه امراض عصبى ، و اختلال جهاز گردش خون ، و سكته‌هاى قلبى ، و اختلال فكرى و روانى ، و هجوم سيل سرطان را به دنبال خود يدك مىكشد ، اثرش كمتر از آن موشكها نمىباشد ، بلكه بيشتر است !\r\nما نفهميديم و نخواهيم فهميد كه اين نامادرىهاى خون آشام ديروز ما چگونه امروز مهربانتر از مادر از آب درآمده ، و با بذل اموالى خطير و مبالغى هنگفت از جيب پر فتوّتشان ، به رايگان براى مصالح اقتصادى و رفاه و آسايش خورد و خوراك و خواب و راحت ما و اطفال آيندهء ما بىدريغ مصرف ميكنند ؟ ! ؟ !\r\n\r\n","description":"","footnote":"","page_name":" 5 ","page_number":23},
  {"content":"\r\n\r\nايشان نام تنظيم خانواده بر روى آن ميگذارند تا جاهلان را فريب دهند ولى عاقلان دانند كه غير از تقتيل و تنكيل و تبكيت و تنقيص خانواده ثمرى بيرون نمىدهد .\r\nتنظيم خانواده در اصطلاح خودشان به معنى به حدّ نصاب و ظرفيّت لازم و واقعى در آوردن افراد مىباشد ؛ اگر افراد زياد باشند به آن حدّ تنزّل دهند ، و اگر كم باشند تا آن حدّ بالا برند .\r\nمحدودهء كشور ايران را به تصديق كارشناسان داخلى و خبرگان خارجى از جهت استعداد و كثرت زمينهاى حاصلخيز و قابل كشت و زراعت و باغدارى و دامدارى و وفور آب و رودخانه‌ها و امكان آبگيرها ، و از جهت اجتماع انواع معادن ميتوان از مرغوبترين كشورهاى جهان به حساب آورد و ظرفيّت آن را دارد كه به آسانى و راحتى دويست ميليون نفر را در مهد خود بپذيرد و بپرورد .\r\nامّا امروزه مىبينيم كه از جهت كمبود افراد كشاورز و زارع در كشتزارها و باغها ، و از جهت كمبود افراد كارگر در كارخانجات ، در مضيقه‌اى عجيب به سر مىبريم .\r\nآيا معنى تنظيم خانواده آن نمىباشد كه براى ازدياد افراد شهر نشين و روستا نشين ، اين مبالغ را در تكثير نسل و ازدياد اولاد مصرف كنند تا به حول و قوّهء حضرت احديّت جمعيّت اين كشور بالا آيد و به حدّ نصاب خود بالغ گردد و همگى خودكفا شوند و دست نياز از واردات كشورهاى كفر بردارند و همهء زنجيرهاى اسارت را بگسلند ؟ ! ؟ !\r\nبارى روى اين اساس بر خود لازم ديدم آنچه را كه دربارهء اسلام و وظيفهء مردان و زنان مسلمان در امر ازدواج و تكثير نسل ميدانستم و در آن ايّام ، بحث و تحرير نموده بودم ، اينك بنا به ضرورت و موقعيّت ، آن را از جلد اوّل « نور ملكوت قرآن » استخراج ، و به صورت جزوهء مستقلّى به نام « رسالهء نكاحيّه : كاهش جمعيّت ، ضربه‌اى سهمگين بر پيكر مسلمين » متواضعانه خدمت\r\n\r\n","description":"","footnote":"","page_name":" 6 ","page_number":24},
  {"content":"\r\n\r\nبرادران و خواهران مسلمان تقديم كنم .\r\n وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ . \r\nبندهء حقير فقير اميدوار رحمت حضرت حىّ ربّ قدير\r\nسيّد محمّد حسين حسينىّ طهرانىّ\r\nدر بلدهء مباركهء مشهد مقدّس رضوى على شاهده آلاف التّحيّة و السّلام\r\nدر روز يكشنبه شانزدهم شهر محرّم الحرام\r\nاز سنه يكهزار و چهارصد و پانزده هجريّهء قمريّه\r\n\r\n","description":"","footnote":"","page_name":" 7 ","page_number":25},
  {"content":"\r\n . \r\n","description":"","footnote":"","page_name":" 8 ","page_number":26},
  {"content":"\r\n\r\nرسالهء نكاحيه\r\nكاهش جمعيت ضربه اى سهمگين بر پيكر مسلمين\r\nبخش نخست\r\n\r\n","description":"","footnote":"","page_name":" 9 ","page_number":27},
  {"content":"\r\n . \r\n","description":"","footnote":"","page_name":" 10 ","page_number":28},
  {"content":"\r\n\r\nأعوذُ بِاللَهِ مِنَ الشَّيْطانِ الرَّجيم\r\nبِسْمِ اللَهِ الرَّحْمَنِ الرَّحِيم\r\nوَ صَلَّى اللَهُ عَلَى سَيِّدِنا مُحَمَّدٍ وَ ءَالِهِ الطَّيِّبينَ الطَّاهِرينَ\r\nوَ لَعْنَةُ اللَهِ عَلَى أعْدائِهِمْ أجْمَعينَ مِنَ الْأَنَ إلى قِيَامِ يَوْمِ الدّينِ\r\nوَ لا حَوْلَ وَ لا قُوَّةَ إلَّا بِاللَهِ الْعَلِىِّ الْعَظيم\r\nقالَ اللَهُ الْحكيمُ فى كِتابِهِ الْكَريم :\r\n  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ وَ يُبَشِّرُ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً كَبِيراً * وَ أَنَّ الَّذِينَ لا يُؤْمِنُونَ بِالْآخِرَةِ أَعْتَدْنا لَهُمْ عَذاباً أَلِيماً   .\r\n( آيه نهم و دهم از سوره إسرآء : هفدهمين سوره از قرآن كريم )\r\n« اين قرآن به سوى آئينى كه از هر آئين ديگرى استوارتر و اساسىتر است ، جامعه بشريّت را هدايت مىنمايد . و به مؤمنينى كه اعمال صالحه را انجام ميدهند ، بشارت مىدهد كه : از براى ايشان مزد و پاداشى بزرگ است . و به كسانى كه به آخرت و روز جزا ايمان نمىآورند ، بيم ميدهد كه : ما براى ايشان عذابى دردناك تهيّه و آماده ساخته‌ايم » .\r\n\r\nقرآن كتاب انذار و بشارت و هدايت كنندهء به بهترين آئين هاست\r\nبا دقّت در مفاد اين كريمه مباركه ، سه مطلب به دست مىآيد :\r\nاوّل آنكه : قرآن مجيد كتابى است كه جامعه بشريّت را به محكم‌ترين و استوارترين آئين‌ها و روش‌ها و مذهب‌ها و مسلك‌ها هدايت مىنمايد . و اين معنى بسيار مهمّ و شايان دقّت است . زيرا كه از زمان آدم بو البشر تا حال ، آنچه پيامبران الهى از جانب حضرت حىّ قيّوم براى ارشاد و هدايت بشر آورده‌اند و\r\n\r\n","description":"","footnote":"","page_name":" 11 ","page_number":29},
  {"content":"\r\n\r\nگفته‌اند ، و كتابهائى را كه با خود نازل نموده‌اند : از دعوت به توحيد و بيان حقائق ، و ارشاد مردم به سر منزل سعادت و عبور از مراحل تهلكه ، و بيمارىهاى روحى و طبعى ؛ و آنچه را كه حكماى الهى راستين كه اسلام از آنها تمجيد نموده ، همچون لقمان حكيم و سقراط و افلاطون و سائرين آورده‌اند و بحث نموده ، و كتاب‌ها نوشته و مكتب‌ها تشكيل داده ، و مدرس‌ها بنا نموده و شاگردان اولوا القدرى به عالم انسانى تحويل داده‌اند ؛ و آنچه امروزه علما و دانشمندان الهى و غير الهى براى سعادت جامعه‌ها در تلاش مىباشند ، و علوم مستقلّه به نام جامعه شناسى و روان شناسى ، و فلسفه و تحقيق در بنيادهاى اخلاقى ، و راه و روش صحيح و راستين براى سعادت بشر ، و زندگى نمودن در سايه آرامش و صلح و آشتى ، و تمتّع از جميع مواهب انسانى ترتيب داده‌اند ؛ و دانشگاهها و دانشكده‌ها را مملوّ از بحث و تحقيق و كنجكاوى نموده‌اند ؛ و آنچه از اين به بعد در أثر تكامل علوم بدست آورند و بحث و تحقيق كنند ، و كتابها بنويسند و فلاسفه‌اى نوين به عالم ارائه دهند ، و در سر ميزهاى گرد و يا بيضى و يا مستطيل و يا مسدّس و ذوزنقه بنشينند ، و به آسمان پرواز كنند و كره مرّيخ و زهره و عطارد را هم تسخير كنند ، و بخواهند عاليترين برنامه را براى سعادت و ارتقاء طرح ريزى كنند ، با تمام اين زمينه وسيع و گسترده ، و اين وسعتِ ديدار به آئين‌هاى آسمانى و زمينى ، معذلك قرآن ، آرى همين قرآنى كه ما در جيب خود مىگذاريم و قرائت مىكنيم ، از همهء اين آئين‌ها و طرح‌ها و مسلك‌ها و قانون‌ها ، قويم‌تر و استوارتر و اصيل‌تر و پسنديده تر ، جامعه بشريّت را به صلاح كلّى و سعادت مطلق ، و زندگى پاك و پر بهره ، و عيش گوارا هدايت و رهبرى مىنمايد .\r\nو اين بسيار مطلب مهمّى است كه اين آيه ، امروز هم در راديوهاى ممالك اسلام و كفر خوانده مىشود ، و علناً اظهار ميدارد كه برنامه او عالىترين برنامه‌ها ، و ارشاد و ارائهء طريق او استوارترين طُرق است ؛ و اگر مردم دنيا از سياه و سپيد و زرد و سرخ ، و شمالى و جنوبى و شرقى و غربى ، و كوهى و\r\n\r\n","description":"","footnote":"","page_name":" 12 ","page_number":30},
  {"content":"\r\n\r\nبيابانى و دريائى و هوائى ، همه و همه جمع شوند و در آداب و رسوم و مرام و عقيده ، و منهاج زندگى و روش معيشت ، و تمتّع از راقىترين راهى كه در جلوى پاى خود گذارده‌اند مطالعه كنند ، و آن را با احكام قرآن از كسب و تجارت و نكاح و عبادت و صلوة و صوم و حجّ و جهاد ، و دستورات توحيدى و بيانات عرفانى و مواعظ اخلاقى و فرامين عملى مقايسه نمايند ، خواهند ديد كه : اسلام بسيار بسيار برتر و بالاتر و عالىتر و راقىتر است .\r\nقرآن در راهى نزديكتر و سريعتر و آسانتر بشر را به تكامل انسانى خود مىرساند ؛ و در به فعليّت در آوردن قوا و استعدادهاى نهفته ، أساسىتر و محكمتر و اصولىتر گام بر ميدارد .\r\nدوّم آنكه : مؤمنان و گروندگان به حضرت ربوبيّت ، و معترفان به رسالت و مُقرّان به ولايت را بشارت ميدهد كه : در اثر كنكاش عملى و جدّيّت و سعى و كوشش كردارى و رفتارى خود ، براى وصول به نتيجه رابحه و رستگارى و نجات از هواجس نفسانى ، و فوز به درجات عاليه و مقامات ساميه ، خداوند منّان اجر و مزد بزرگى براى آنها معيّن فرموده است . و بنابراين ، قرآن كتاب بشارت و اميد ، و شادى و خرّمى و كاميابى است .\r\nسوّم آنكه : به منكران خدا و رسالت و ولايت كه در نتيجه ، انكار آخرت و روز پاداش و جزاست بيم و دهشت ميدهد كه : براى آنها عذاب دردناك و ناگوارى در پى آمد عدم ايمانشان خواهد بود .\r\nو بنابراين ، قرآن كتاب هشدار و بيدار باش و انذار و به هوش باش است .\r\nهم كتاب اميد و بشارت است و هم كتاب بيم و دهشت ؛ در عين آنكه برنامه خود را در حركت بنى آدم ، قويم‌ترين برنامه‌ها ، براى وصول به راستين‌ترين آئين‌ها ، و درست‌ترين منهج‌ها و مرام‌ها به شمار مىآورد .\r\nاز جمله آياتى كه بر سُبُل سلام رهبرى دارد ، اين كريمه است :\r\n يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً \r\n\r\n","description":"","footnote":"","page_name":" 13 ","page_number":31},
  {"content":"\r\n\r\n وَ لا يَسْرِقْنَ وَ لا يَزْنِينَ وَ لا يَقْتُلْنَ أَوْلادَهُنَّ وَ لا يَأْتِينَ بِبُهْتانٍ يَفْتَرِينَهُ بَيْنَ أَيْدِيهِنَّ وَ أَرْجُلِهِنَّ وَ لا يَعْصِينَكَ فِي مَعْرُوفٍ فَبايِعْهُنَّ وَ اسْتَغْفِرْ لَهُنَّ اللَّهَ إِنَّ اللَّهَ غَفُورٌ رَحِيمٌ .  « 1 »\r\n« اى پيغمبر اگر زنان مؤمنه حضور تو آمدند ، و با تو بيعت كردند بر اينكه به هيچ وجه چيزى را شريك خدا قرار ندهند و دزدى نكنند و زنا ننمايند و اولاد خود را نكشند و چيزى را كه در ميان دو دست و پاى خود پرورده‌اند ، به دروغ و بهتان به شوهر خود نبندند ( بچّه‌اى را كه از نطفه ديگرى زائيده‌اند ، به مرد خود نسبت ندهند و فرزند وى نخوانند ) و در امر معروف و پسنديده ، مخالفت ترا ننمايند ، در اين صورت و با وجود اين شرائط با آنها بيعت كن ؛ و براى آنها از خداوند طلب آمرزش و غفران بنما ! زيرا كه حقّاً خداوند آمرزنده و مهربان است . »\r\nاين آيات ، بعد از فتح مكّه نازل شد و رسول خدا صلّى الله عليه و آله و سلّم از جمعى از زنانى كه آمده بودند ، با اين شرائط قبول بيعت كردند .\r\n\r\nداستان بيعت زنان با پيغمبر اكرم صلّى الله عليه و آله و سلّم در مكّه\r\nواقِدىّ در « مَغازى » خود ، از عبد الله بن زُبَير روايت مىكند كه : چون روز فتح مكّه رسيد ، هِنْد دختر عُتْبَه اسلام آورد و امّ حكيم دختر حارث بن هِشام زوجه عِكْرِمَة بن أبى جَهل اسلام آورد و زن صَفْوان بن امَيَّة دختر مُعَذَّل كه نامش بَغوم بود از كنانه اسلام آورد و فاطمه دختر وَليد بن مُغِيرَة اسلام آورد و هند دختر مُنَبِّه بن حَجّاج كه مادر عبد الله پسر عَمْرو بن عاص بود نيز در ضمن ده نفر از زنان قريش اسلام آورده و در أبْطَح به حضور رسول خدا صلّى الله عليه و آله و سلّم آمدند ، و با آنحضرت بيعت كردند . آنان بر آنحضرت وارد شدند در حالى كه نزد آنحضرت زوجه او و فاطمه دختر او و زنانى از زنان بنى عبد المطلّب بودند .\r\nهند دختر عتبه « 2 » سخن گفت بدينگونه كه :\r\n\r\n\r\n","description":"","footnote":"\r\n( 1 ) آيه 12 ، از سوره 60 : الممتحنة\r\n( 2 ) هند دختر عتبه ، مادر معاوية بن أبى سفيان و زوجه أبو سفيان است كه در جنگ\r\n","page_name":" 14 ","page_number":32},
  {"content":"\r\n\r\nيا رَسولَ اللَهِ ! الْحَمْدُ لِلَّهِ الَّذى أظْهَرَ الدّينَ ( الَّذى ) اخْتارَهُ لِنَفْسِهِ لِتَمَسَّنى رَحْمَتُكَ يا مُحَمَّدُ ؛ إنّى امْرَأَةٌ مُؤْمِنَةٌ بِاللَهِ مُصَدِّقَةٌ !\r\n« اى رسول خدا ! سپاس مختصّ خداوند است ، آنكه دينى را كه براى خودش اختيار نمود ظاهر كرد ؛ براى آنكه رحمت تو اى محمّد به من برسد ! من زنى هستم كه به خدا ايمان آورده‌ام و تصديق وى را نموده‌ام . »\r\nدر اين حال نقاب را از چهره خود كنار زد و گفت : من هند دختر عتبه هستم .\r\nرسول خدا صلّى الله عليه و آله و سلّم گفت : مَرْحَبًا بِكِ ! « آفرين بر تو ، خوش آمدى ! »\r\nهند گفت : سوگند به خدا اى رسول خدا من در حالى بودم كه دوست داشتم در روى زمين ، افرادى ذليل‌تر و خوارتر از اهل خيمه تو و اهل تو نباشند ، و اينك حالم اينطور است كه دوست دارم در روى زمين افرادى عزيزتر و گرامىتر از اهل اين خيمه و اين اهل بيت نباشند .\r\nرسول خدا صلّى الله عليه و آله و سلّم فرمود : و بر اين ، همچنين زيادتر ! ( يعنى براى اسلام و ايمان اين مقدار كفايت نميكند و بايد بيش از اين ، اعتراف نمائى ! )\r\nسپس رسول خدا صلّى الله عليه و آله و سلّم براى آنها قرائت قرآن نمود ، و آنها بيعت كردند ( و بر اساس آن شرائط ، اسلامشان را پذيرفت ) .\r\nاز ميان آنها هند گفت : نُماسِحُكَ ؟ « اى رسول خدا ما براى بيعت بايد\r\n\r\n\r\n","description":"","footnote":"\r\nاحد شكم حضرت حمزه سيّد الشّهداء عليه السّلام را دريد و جگر او را بيرون كشيد ، و قطعه قطعه نموده گلوبند ساخت و به گردن آويخت ، و جگر را جويد ، و اعضاى حضرت را بريد و مُثْله كرد . پدرش : عتبه و عمويش : شَيْبَه و پسرش : حَنْظَلَه در جنگ بدر كشته شدند ، عداوت عجيبى با رسول خدا داشت . و رسول خدا در روز فتح مكّه خون او را هدَر ساخت ولى اسلام آورده و رسول خدا اسلام او را پذيرفت و از خون او گذشت . صلَّى اللهُ عَليكَ يا رَسولَ اللهِ و علَى أهلِ بَيتِك الطّاهِرين .\r\n","page_name":" 15 ","page_number":33},
  {"content":"\r\n\r\nدست به تو دهيم ؟ »\r\nحضرت فرمود : إنِّى لا أُصَافِحُ النِّسَاءَ ! إنَّ قَوْلِى لِمِأَةِ امْرَأَةٍ مِثْلُ قَوْلِى لامْرَأَةٍ وَاحِدَةٍ .\r\n« من با زنان مصافحه نمىكنم و دست نميدهم ! گفتار من با صد زن مثل گفتار من با يك زن است . » ( يعنى با زنها در بيعت نياز به لَمس و مَسّ دست آنها نيست و مصافحه لازم نيست ، همين گفتار با همه آنها براى پذيرش بيعتشان جملگى كفايت مىكند و نياز به يك يك جداگانه ندارد . )\r\nو بعضى گفته‌اند : در آن روز رسول خدا لباسى را بر روى دست خود انداخت ، و آنها دستش را از روى لباس مَسح كردند .\r\nو بعضى گفته‌اند : در آن روز قدَحى از آب آوردند ، رسول خدا دست خود را در آب فرو برد و در آورد ، و سپس قدح آب را به آنها داد و آنها دست‌هاى خود را در قدح فرو بردند .\r\nامّا قول اوّل در نظر ما بيشتر به ثبوت نزديك است كه فرمود : إنِّى لَا أُصَافِحُ النِّسَاءَ . « 1 »\r\nو طبَرى در « تاريخ » خود ، از واقدى نقل كرده است كه : رسول خدا در روز فتح مكّه امر به كشتن شش نفر مرد و چهار نفر زن نمودند ، و از جمله زنان هند دختر عتبه بود ، ولى چون اسلام آورد و بيعت كرد جان به سلامت برد .\r\nتا آنكه گويد : چون رسول خدا صلّى الله عليه و آله و سلّم از بيعت مردان فارغ شد نوبت بيعت زنان رسيد ، و جمعى از زنان قريش بر ايشان وارد شدند ، كه در ميان آنها هند دختر عتبه ، نقاب بر صورت زده و بطور ناشناس - بواسطه جنايتى كه بر حَمزه نموده بود - وارد شد ؛ چون مىترسيد بواسطه آن عمل زشت و قبيح ، پيامبر او را بگيرند و بكشند .\r\n\r\n\r\n","description":"","footnote":"\r\n( 1 ) « مغازى » محمّد بن عمر بن واقد معروف به واقدى ، متوفّى در سنه 207 ، ج 2 ، ص 850 و 851\r\n","page_name":" 16 ","page_number":34},
  {"content":"\r\n\r\nچون به رسول الله نزديك شدند كه بيعت كنند ، رسول خدا صلّى الله عليه و آله و سلّم گفت :\r\nتُبَايِعْنِى ( تُبَايِعْنَنِى ) عَلَى أَنْ لا تُشْرِكْنَ بِاللَهِ شَيْئًا ! « شما با من بيعت ميكنيد به شرط آنكه هيچ چيز را شريك خدا نياوريد ! »\r\nهند گفت : سوگند به خدا كه تو از ما عهد و پيمانى ميگيرى كه از مردان نگرفته‌اى ! و ما اين عهد را به تو ميدهيم !\r\nرسول خدا گفت : وَ لا تَسْرِقْنَ ! « و دزدى هم نبايد بكنيد ! »\r\nهند گفت : و الله من چيزهائى را ، و چيزهائى را از مال أبو سفيان برداشته‌ام و نمىدانم كه آيا براى من حلال بوده است يا نه ؟ !\r\nأبو سفيان كه آنجا حاضر و شاهد گفتار او بود گفت : آنچه از مال من در گذشته ربوده‌اى ، ترا حلال نمودم !\r\nرسول خدا صلّى الله عليه و آله و سلّم گفت : إنَّكِ لَهِنْدٌ بِنْتُ عُتْبَةَ ؟ ! « آيا تو هند دختر عتبه هستى ؟ ! »\r\nگفت : آرى ! من هند دختر عتبه هستم ؛ از گذشته‌ها بگذر ، خدا از تو بگذرد !\r\nرسول خدا صلّى الله عليه و آله و سلّم گفت : وَ لَا تَزْنِينَ ! « زنا هم نبايد بكنيد ! »\r\nهند گفت : اى رسول خدا مگر زن حُرّه و آزاد هم زنا مىكند ! ؟\r\n\r\nبيعت زنان با پيغمبر به شرط نكشتن اولاد\r\nرسول خدا صلّى الله عليه و آله و سلّم گفت : وَ لا تَقْتُلْنَ أَوْلدَكُنَّ ! « شما فرزندان خود را نبايد بكشيد ! »\r\nهند گفت : قَدْ رَبَّيْناهُمْ صِغارًا وَ قَتَلْتَهُمْ يَوْمَ بَدْرٍ كِبارًا ، فَأنْتَ وَ هُمْ أعْلَمُ ! « ما آنها را در دوران كودكى پرورش داديم ، و تو آنها را در جنگ بدر چون بزرگ شده بودند كشتى ؛ پس تو و آنها داناتريد ! »\r\nعمر بن خطّاب از كلام او خنديد به حدّى كه قهقهه زد و در خنده\r\n\r\n","description":"","footnote":"","page_name":" 17 ","page_number":35},
  {"content":"\r\n\r\nفرورفت .\r\nرسول خدا صلّى الله عليه و آله و سلّم گفت : وَ لا تَأْتِينَ بِبُهْتَانٍ تَفْتَرِينَهُ بَيْنَ أَيْدِيكُنَّ وَ أَرْجُلِكُنَّ .\r\n« از نطفه مردى آبستن نشويد ، تا بچّه‌اى را كه ميزائيد ، به شوهر خود نسبت دهيد ! »\r\nهند گفت : و الله بُهتان زشت است ! و به برخى از تجاوزات أشبه است .\r\nرسول خدا صلّى الله عليه و آله و سلّم گفت : وَ لا تَعْصِينَنِى فِى مَعْرُوفٍ « مخالفت مرا در كارهاى حسنه نبايد بكنيد ! »\r\nهند گفت : ما در اين مجلس حضور نيافتيم كه بخواهيم در كارهاى پسنديده و حسنه ، مخالفت تو را بنمائيم !\r\nرسول خدا صلّى الله عليه و آله و سلّم به عمر گفت : با اين زنان بيعت كن ؛ و رسول خدا صلّى الله عليه و آله و سلّم از خدا برايشان مغفرت خواست . و عمر با آنها بيعت نمود .\r\nوَ كانَ رَسولُ اللهِ صلَّى اللهُ عَلَيه ( وَ ءَالِه ) وَ سلَّم لا يُصافِحُ النِّساءَ وَ لا يَمَسُّ امْرَأَةً وَ لا تَمَسُّهُ إلَّا امْرَأَةٌ أحَلَّها اللَهُ لَهُ أوْ ذاتُ مَحْرَمٍ مِنْهُ .\r\n« و عادت و دأب و دَيْدَن رسول خدا صلّى الله عليه و آله و سلّم اين بود كه با دست و بدن خود زنى را مسّ نمىكرد ، و هيچ زنى نيز با دست و بدن خود او را مسّ نميكرد ، مگر زنى كه خداوند بر او حلال كرده بود و يا آنكه با او مَحرم بود . »\r\nو از أبان بن صالح روايت است كه : بيعت زنان با رسول خدا - در آنچه بعضى از أهل علم روايت كرده‌اند - بر دو گونه بوده است :\r\nدر پيش روى رسول خدا صلّى الله عليه و آله و سلّم ظرفى كه در آن آب بود مينهادند ، و همين كه از آنها عهد و ميثاق ميگرفت و آنها نيز متعهّد مىشدند و عهد و پيمان ميدادند ، دست خود را در آب فرو ميبرد و سپس بيرون\r\n\r\n","description":"","footnote":"","page_name":" 18 ","page_number":36},
  {"content":"\r\n\r\nميكشيد ؛ در اين حال زنان دستهاى خود را در آب فرو ميبردند . دوباره پيامبر از آنها عهد و ميثاق ميگرفت ؛ چون زنان بر آنچه با آنها شرط شده بود به او عهد و پيمان ميدادند ، به آنها ميگفت : اذْهَبْنَ ، فَقَدْ بَايَعْتُكُنَّ ! « اينك شما برويد ، زيرا كه من با شما بيعت كردم ! » و از اين طرز عمل ، كارى را اضافه انجام نميداد . « 1 »\r\n\r\nكلام علّامهء طباطبائى در تفسير : وَ لا يَقْتُلْنَ أَوْلادَهُنَّ\r\nعلمه طباطبائى مُدّ ظلُّه العالى در تفسير  وَ لا يَقْتُلْنَ أَوْلادَهُنَّ  فرموده‌اند : بالْوَأْدِ وَ غَيْرِهِ وَ إسْقاطِ الْأجِنَّةِ « 2 » « معنى آنكه اولاد خود را نكشند اينست كه : بچّه‌هاى زنده را زير خاك ننمايند ، و يا به طريق ديگرى نكشند ، و جنين خود را سقط ننمايند ! ( بچّه در رحم را نيندازند » ) !\r\n\r\nحرمت قتل نفس در اسلام\r\nيكى از گناهان كبيره كه عقابش در قرآن كريم مخلَّد بودن در جهنّم بشمار آمده است كشتن مسلمانى است از روى عمد ، بدون آنكه شريعت بواسطه قصاص و يا إجراءِ حدّ قتل ، براى او كشتن را مباح و جائز نموده باشد .\r\nو در اين مسأله جاى ترديد و شبهه نيست ؛ و در كتاب جهاد ، علماى اسلام بر حرمت اين گونه از قتل ، أدلّه أربعه ( كتاب ، سُنّت ، إجماع ، عقل ) را اقامه فرموده‌اند .\r\nدر قرآن مجيد براى قتل خطائى و عمدى ، احكامى را مقرّر نموده است :\r\n  وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ إِلَّا أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِهِ وَ تَحْرِيرُ رَقَبَةٍ مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ تَوْبَةً مِنَ اللَّهِ وَ كانَ اللَّهُ عَلِيماً حَكِيماً * وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ  \r\n\r\n\r\n","description":"","footnote":"\r\n( 1 ) « تاريخ الامم و الملوك » لأبى جعفر طبرى ، طبع مطبعه استقامت قاهره ، ج 2 ، ص 337 و 338\r\n( 2 ) « الميزان فى تفسير القرءَان » ج 19 ، ص 279\r\n","page_name":" 19 ","page_number":37},
  {"content":"\r\n\r\n غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً .  « 1 »\r\n« چنين حقّى أبداً براى مسلمان مؤمنى نيست كه مسلمان مؤمنى را بكُشد ، مگر آنكه آن قتل از روى خطا باشد . و كسى كه مسلمان مؤمنى را از روى خطا به قتل برساند جزاى او آنست كه : يك بنده مؤمن در راه خدا آزاد كند ، و يك ديه كامل او را به بازماندگان و أوليائش تسليم نمايد ؛ مگر آنكه آنان از ديه بگذرند و عفو كنند .\r\nو اگر اين قتل خطائى مسلمان مؤمن ، از قومى صورت گرفت كه ايشان دشمن شما بودند ، بنابراين فقط بايد يك بنده مؤمن در راه خدا آزاد نمود ( و تسليم ديه به أهل او در اين صورت نيست ) .\r\nو اگر اين قتل ، در ميان قومى واقع شد كه بين شما و بين آنها معاهده و پيمان است در اين صورت ، هم بايد يك ديه كامل به قومش بپردازيد ( با آنكه دشمن شما هستند ) و هم بايد يك بنده مؤمن در راه خدا آزاد كنيد ! و كسى كه قدرت و تمكّن بر آزادى بنده مؤمن نداشته باشد ، بايد دو ماه پى در پى روزه بگيرد . اين طريق توبه و إنابه و بازگشت اوست كه خدا بدان امر فرموده است ؛ و خداوند عليم و حكيم است .\r\nو كسى كه مسلمان مؤمنى را از روى عمد و قصد بكُشد ، پس جزاى او جهنّم است كه در آن بطور خلود و جاودان ميماند ؛ و خداوند بر او غضب مىكند و لعنت ميفرستد ، و عذاب عظيمى را براى او مُهيّا و آماده مىكند . »\r\n مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً وَ لَقَدْ جاءَتْهُمْ رُسُلُنا بِالْبَيِّناتِ ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ .  « 2 »\r\n\r\n\r\n","description":"","footnote":"\r\n( 1 ) آيه 92 و 93 ، از سوره 4 : النّساء\r\n( 2 ) آيه 32 ، از سوره 5 : المائدة\r\n","page_name":" 20 ","page_number":38},
  {"content":"\r\n\r\n« از همين سبب و به همين علّت ، ما بر بنى إسرائيل بطور قانون و حتم ، أمريّه صادر كرديم كه : هر كس ، كسى ديگر را بكشد بدون آنكه آن كس ، كسى را كشته باشد و يا در زمين فساد نموده باشد ، پس گويا مثل آنست كه تمام مردم را كشته است ! و كسى كه كسى ديگر را زنده كند ، و جانى و نفسى را حيات بخشد ، پس گويا مثل آنست كه تمام مردم را زنده كرده است . و هر آينه فرستادگان از جانب ما با بيّنات و أدلّه واضحه به سوى آنها آمدند ؛ و پس از تمام اين قضايا بسيارى از ايشان در روى زمين إسراف و زياده روى ميكنند . »\r\n  يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ مِنْكُمْ وَ لا تَقْتُلُوا أَنْفُسَكُمْ إِنَّ اللَّهَ كانَ بِكُمْ رَحِيماً * وَ مَنْ يَفْعَلْ ذلِكَ عُدْواناً وَ ظُلْماً فَسَوْفَ نُصْلِيهِ ناراً وَ كانَ ذلِكَ عَلَى اللَّهِ يَسِيراً .   « 1 »\r\n« اى كسانى كه ايمان آورده‌ايد در ميان خودتان اموالتان را به باطل ( به غِلّ و غِشّ در معامله ، و دروغ در سِعْر و قيمت ، و معاملات ربوى و غيرها ) مخوريد ! مگر آنكه از تجارتى باشد كه طرفين معامله كاملاً بدان راضى و خشنود باشند . و جانها و نفوس خود را نكشيد كه حقّاً خداوند به شما مهربان و رحيم است .\r\nو كسى كه اين كار را از روى دشمنى و ستم بنمايد ، به زودى او را در آتش مىگذاريم ؛ و اين بر خداوند آسان است . »\r\n وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ .  « 2 »\r\n« و نكشيد كسى را كه خداوند كشتن وى را حرام نموده است ؛ مگر به حقّ ! »\r\n   وَ الَّذِينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ وَ لا يَزْنُونَ وَ مَنْ يَفْعَلْ ذلِكَ يَلْقَ أَثاماً * يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً * إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ   \r\n\r\n\r\n","description":"","footnote":"\r\n( 1 ) آيه 29 و 30 ، از سوره 4 : النّسآء\r\n( 2 ) قسمتى از آيه 151 ، از سوره 6 : الأنعام و صدر آيه 33 ، از سوره 17 : الإسرآء\r\n","page_name":" 21 ","page_number":39},
  {"content":"\r\n\r\n سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً .  « 1 »\r\n« و ( بندگان خداوند رحمن ) كسانى هستند كه : با الله معبود ديگرى را نمىخوانند . و نفس محترمى را كه خداوند كشتن او را حرام نموده است مگر به حقّ نميكشند ، و زنا نمىنمايند . و كسى كه اين عمل را انجام دهد ، به كيفر و وِزر و و بال و عقاب آن خواهد رسيد ؛ بطوريكه عذاب او در روز بازپسين دو چندان مىشود ، و در آتش و عذاب با حال مذلّت و خوارى و سرافكندگى ، مخلّد ميماند .\r\nمگر كسى كه توبه كند و ايمان بياورد و كار نيكو و شايسته انجام دهد ؛ پس اين گروه از مردم كسانى هستند كه خداوند بديهاى آنها را به نيكىها تبديل مىكند ، و خداوند پيوسته آمرزنده و مهربان است » .\r\n\r\nحرمت سقط جنين در شريعت مقدّس اسلام\r\nو علاوه بر عموماتى كه ذكر شد و در آنها بطور كلّى قتل نفس محترمه را چه اولاد انسان باشد و چه غير أولاد ، حرام شمرده است ؛ بطور خصوص در بسيارى از آيات ، قتل اولاد را نهى كرده و آن را حرام شمرده است .\r\nهمچون آيه :  قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ وَ حَرَّمُوا ما رَزَقَهُمُ اللَّهُ افْتِراءً عَلَى اللَّهِ قَدْ ضَلُّوا وَ ما كانُوا مُهْتَدِينَ .  « 2 »\r\n« حقّاً خسارت كرده‌اند و زيان برده‌اند كسانى كه از روى سفاهت و نادانى اولادشان را كشتند ؛ و از روى افتراء و دروغ آنچه را كه خدا به ايشان روزى نموده است ، بر خودشان حرام كردند . حقّاً ايشان گمراه شده‌اند ؛ و اينطور نيست كه از هدايت يافتگان باشند . »\r\nو همچون آيه :  قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ  الايةَ . « 3 »\r\n\r\n\r\n","description":"","footnote":"\r\n( 1 ) آيات 68 تا 70 ، از سوره 25 : الفرقان\r\n( 2 ) آيه 140 ، از سوره 6 : الأنعام\r\n( 3 ) صدر آيه 151 ، از سوره 6 : الأنعام\r\n","page_name":" 22 ","page_number":40},
  {"content":"\r\n\r\n« بگو - اى پيغمبر - بيائيد تا من آنچه را كه خداوند شما بر شما حرام نموده است ، براى شما بخوانم : آنكه هيچ چيزى را شريك خدا قرار ندهيد ! و به پدر و مادرتان احسان نمائيد ! و اولاد خود را از ترس فقر و ضعف اندوخته و از بين رفتن سرمايه نكشيد ! زيرا كه ما هستيم كه شما و آنان را روزى ميدهيم . » - تا آخر آيه .\r\nو همچون آيه :  وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ إِنَّ قَتْلَهُمْ كانَ خِطْأً كَبِيراً .  « 1 »\r\n« و فرزندان خود را از ترس تهيدست شدن و از بين رفتن سرمايه ، و حمله ور شدن سلطان فقر و فلاكت نكشيد ! زيرا كه ما ايشان و شما را روزى ميدهيم ؛ حقّاً كشتن آنان گناهى بزرگ و خطائى سترگ است . »\r\nو همچون آيه :   وَ إِذَا الْمَوْؤُدَةُ سُئِلَتْ * بِأَيِّ ذَنْبٍ قُتِلَتْ .   « 2 »\r\n« و زمانيكه از مَوْءُودَة ( بچّه‌اى كه زنده در زير خاك دفن كنند ) پرسيده شود كه : به چه جرمى و جنايتى او كشته شده است ؟ »\r\nاينها همه آياتى است كه دلالت بر حرمت قتل فرزند دارد ؛ خواه فرزند بزرگ باشد خواه كوچك ، خواه پسر باشد خواه دختر ، خواه ناقص الخلقه و عقب افتاده باشد خواه تامّ الخلقه و كامل .\r\nو عليهذا بچّه‌اى كه از مادر متولّد گردد و نابينا و يا ناشنوا و يا مقطوع اليد ، و يا ديوانه و مجنون باشد ، و يا به هر گونه عيبى از عيوب و نقصى از نقائص مبتلا باشد ، نه پدر و نه مادر ، و نه دولت و نه حاكم ، و نه هيئت پزشكى و نه غيرهم ، حقّ كشتن و از بين بردن اين بچّه را ندارند ؛ خواه بوسيله آلت قتّاله باشد ، خواه بوسيله تزريق داروى سمّى ، خواه بوسيله استنشاق گاز ، خواه بوسيله ذوب نمودن در اسيد ، خواه بوسيله اشعّه‌هاى مهلكه ، و خواه به هر وسيله ديگرى كه\r\n\r\n\r\n","description":"","footnote":"\r\n( 1 ) آيه 31 ، از سوره 17 : الإسرآء\r\n( 2 ) آيه 8 و 9 ، از سوره 81 : التّكوير\r\n","page_name":" 23 ","page_number":41},
  {"content":"\r\n\r\nبعداً كشف شود .\r\nاينها مخلوق خدا هستند . و خدا اذن و اجازه كشتن را نداده است . اين كشتن ، قتل نفس است . و در قتل نفس ، خداوندِ خالق نفس ، بين نفس انسانِ صحيح و معيب ، و زن و مرد ، و مريض و سالم ، و عاقل و مجنون ، و كوچك و بزرگ فرقى نگذاشته است . و به قتل نفس عمدى هرطور باشد وعده خلود در آتش دوزخ را داده است .\r\n\r\nانتحار و خودكشى قتل نفس است ؛ و در اسلام حرام و ممنوع\r\nبلكه انسان اختيار نفس خودش را هم ندارد . و خودكشى گرچه بواسطه تنگدستى و شدّت فقر ، و زندانى شدن متمادى ، و ورود مصائب گوناگون باشد حرام است ؛ كسى كه به انتحار دست مىزند در جهنّم ميرود ، و در آنجا طبق آيه قرآن مخلّد است .\r\nعموم و إطلاق آياتى كه دلالت برحرمت قتل نفس عمدى دارد ، شامل قتل انسان نفس خودش را ، و شامل قتل نفس غير مىشود .  أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً  « 1 » به خوبى و روشنى دلالت بر حرمت انتحار هم مىكند .\r\nو علاوه آيه كريمه :  وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ وَ أَحْسِنُوا إِنَّ اللَّهَ يُحِبُّ الْمُحْسِنِينَ  « 2 » دلالت بر اين مدّعى دارد .\r\nفلهذا اگر دشمن بخواهد انسان را دستگير كند و براى إقرار و اعتراف شكنجه نمايد ، انسان حقّ خوردن و بلعيدن قرص‌هاى سمّى كه فوراً او را ميكشد ( گرچه بدون درد و التهاب باشد ) ندارد ؛ اگرچه آن شكنجه با\r\n\r\n\r\n","description":"","footnote":"\r\n( 1 ) قسمتى از آيه 32 ، از سوره 5 : المآئدة ؛ و در ص 21 از همين كتاب ترجمه‌اش ذكر شد .\r\n( 2 ) . آيه 195 ، از سوره 2 : البقرة : « و در راه خدا انفاق كنيد ! و با دستهاى خودتان خود را در تهلكه نيفكنيد ! و نيكى بنمائيد كه خداوند نيكوكاران را دوست دارد » .\r\n","page_name":" 24 ","page_number":42},
  {"content":"\r\n\r\nشديدترين وجهى صورت پذيرد و منجرّ به قتل صعب و كشتن و قطعه قطعه شدن انسان گردد .\r\nانسان براى فرار از قتل شديدتر ، نميتواند اختياراً دست به انتحار خفيف‌تر بزند . اگر دشمن ، انسان را در اطاقى محبوس نموده است و ميخواهد انسان را در دريا و رودخانه غرق كند ، انسان حقّ ندارد شير گاز اطاق را باز كرده و خودش را به استنشاق گاز مسموم هلاك كند ؛ گرچه اين عمل نسبت به غرق شدن آسانتر باشد .\r\nلشكريان مسلمان كه در كشتى نشسته و آماده نبرد و جنگ با كفّارند ، اگر كفّار كشتى آنان را با نفت و بنزين ، و يا پرتاب موشك ، و يا سائر آلات مُحرِقه آتش بزنند ، و مسلمين سوختن و آتش گرفتن خود را در برابر ديدگان خود همچون آفتاب روشن ببينند ، حقّ ندارند براى فرار از سوختگى ، خود را به دريا پرتاب كنند و غرق شدن را اختيار نموده و به دست خود بدينگونه جان سپرند .\r\nاگر مريضى مبتلا به بعضى از امراض مهلكه و صعب شده است ، مانند بعضى از اقسام سرطان كه حقّاً حيات براى او جز تلخى چيزى نيست ، حقّ ندارد انتحار كند ؛ و به دوست پزشك معالج و يا به پرستار رفيق و صميمىاش توصيه كند تا زودتر از اجل طبيعى موعود و مرگ معهود ، وى را با تزريق راحت كند . اينها همه قتل نفس است ؛ و حرام و ممنوع .\r\n\r\nسرّ حرمت انتحار و خودكشى در اسلام\r\nو سرّش آنست كه : انسان مالك خودش نيست تا بتواند در حيات و ممات خود ، خودش تصميم بگيرد . مالك انسان ، و خالق او ، و ربِّ او ، و مُحيى و مُميت او ، خداوند است عزّ و جلّ ؛ و او تمام اين طرق از كشتن را به روى او بسته است . و او بايد صد در صد ، در صددِ ادامه حيات و تأمين عمر باشد ؛ تا جائى كه مرگ ، خودش به سراغ او بيايد .\r\nو سرّ اين مطلب آنست كه : انسان و حقيقت او ، و موجوديّت او به بدن او\r\n\r\n","description":"","footnote":"","page_name":" 25 ","page_number":43},
  {"content":"\r\n\r\nنيست تا خودش اختيار رها كردن آن را داشته باشد ؛ واقعيّت و حقيقتِ وى نفس ناطقه و روح اوست ، و آن هم با مُردن از بين نمىرود . فلهذا تا وقتى كه به كمال خود نرسيده است بايد در دنيا بماند گرچه تحمّل مشكلات و مصائب را بكند ، و چه بسا اين مصائب نيز موجب كمال روحى وى خواهد شد . و انتحار ، دست زدن به مرگ قبل از وقوع است ، و ميوه نارسيده را از درخت چيدن ، و قبل از فعليّت ، در نطفه استعداد و قابليّت ، نفس ناطقه را از بدن بيرون كشيدن و خلع لباس نمودن .\r\nبر اين اساس است كه در ميان مسلمانان انتحار ابداً ديده نمىشود ؛ و اگر در ميانِ سالى ، يكى دو فقره اتّفاق افتد ناشى از جهل آنان به مسأله و گمان خلاص از اين دنيا و رنجها و آلام و مصائب آن بوده است ؛ غافل از آنكه آتش جهنّم از اين رنجها و آلام شديدتر و سوزاننده‌تر و گدازنده‌تر است .\r\nامّا در ممالك كفر بالأخصّ در اروپا و آمريكا ، به قدرى شيوع دارد كه در هر روز رقم مُعْتَنابِهى از متوفّيات شهرها را تشكيل ميدهد . آنها در اثر برخورد با ناملايمى دست به انتحار ميزنند . فلهذا بر اين اصل ، بسيار ضعيف الإراده و كم تحمّل هستند . قدرت تحمّل مشكلات امراض صَعْبه ، و اختلافات شديد زن و شوهرى و همسايگى ، و فقر و كم بضاعتى ، و مردود شدن در امتحانات نهائى و كنكورها و غير ذلك را ندارند ؛ به مجرّد وقوع بعضى از اين رويدادها دست به خودكشى مىزنند .\r\nكراراً شنيده‌ام : در انگلستان كه مردم محروم آن ، در سال روى آفتاب را كمتر مىبينند ، و اغلب أوقات آن جزيره كوچك ، بواسطه سواحل دريائى گرفتار غَيم و ابرهاى غليظ و هواى شرجى و كنار دريائى است ، براى گردش و تفريح و رفتن به بيرون شهر ، روزهاى نادر آفتابى بسيار مرغوب و مطلوب است . و روزى كه خورشيد طلوع كند ، گويا حيات نوينى گرفته‌اند ؛ در اين صورت اگر جوانان آنجا با هم وعده تفريح و بيرون رفتن در روز معهود آفتابى را\r\n\r\n","description":"","footnote":"","page_name":" 26 ","page_number":44},
  {"content":"\r\n\r\nداشته باشند ، اگر احياناً آفتاب طلوع نكند دست به انتحار مىزنند .\r\nدر اثر نزاع‌هاى مختصر خانوادگى كه هر روز ما با شديدتر از آنها دست به گريبانيم ، آنها خودكشى ميكنند .\r\nاز اين آياتى كه در نهى از كشتن فرزندان در قرآن كريم بيان شد ، معلوم مىشود دو نوع كشتن اولاد در ميان اعراب جاهليّت مرسوم بوده است . و خداوند توسّط پيغمبر رحمتش هر دو گونه را به نحو أكيد منع نموده است .\r\nاوّل : كشتن فرزندان بطور كلّى چه پسر و چه دختر . همانطور كه آيات :  وَ لا تَقْتُلُوا أَوْلادَكُمْ مِنْ إِمْلاقٍ  و يا  خَشْيَةَ إِمْلاقٍ  ، و يا  قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ  كه ذكرش آمد ، بر آن دلالت دارند . و از اينها بدست مىآيد كه : هر وقت أعراب خود را در قحطى و خشكسالى احساس مىنمودند ، براى آنكه فرزندان خود را در عسرت گرسنگى و شدّت جوع و درماندگى ، ملاحظه نكنند دست به كشتن آنها ميزدند .\r\nعلمه طباطبائى مُدّ ظلُّه العالى در تفسيرشان گفته‌اند : « إملاق به معناى إفلاس در مال و زاد است ؛ و از همين ريشه است تَمَلُّق . و اين كشتن فرزندان يك سنّت جاريه‌اى در ميان أعراب جاهلى بوده است كه چون قحط و جَدْب به سوى شهرهايشان مىشتافت ، و مردم را تهديد به افلاس و تهيدستى ميكرد ، ايشان مبادرت به قتل اولاد خود مينمودند ؛ براى آنكه ديدن و ملاحظه كردن ذلّت فقر و گرسنگى آنها برايشان ناپسند بود . و با دست زدن به كشتن آنها خود را مُترفّع و مُتنزّه از تحمّل اين عار مىنمودند .\r\nو علّت منع و نهيى كه از اين عمل در قرآن آورده شده است اينست كه :  نَحْنُ نَرْزُقُكُمْ وَ إِيَّاهُمْ  [ و يا  نَحْنُ نَرْزُقُهُمْ وَ إِيَّاكُمْ  
  ] « ما هستيم كه شما و آنها را روزى ميدهيم ! » شما بچّه‌ها را مىكشيد از ترس آنكه مبادا نتوانيد قيام به رزق و روزى آنها بنمائيد ، شما أبداً رازق و روزى دهنده نيستيد ! بلكه خداوند است كه شما و آنان را جميعاً روزى مىدهد ؛ بنابراين دست به كشتن ايشان\r\n\r\n","description":"","footnote":"","page_name":" 27 ","page_number":45},
  {"content":"\r\n\r\nمزنيد ! » « 1 »\r\n\r\nدر تفسير آيه : وَ إِذَا الْمَوْؤُدَةُ سُئِلَتْ\r\nدوّم : كشتن دختران بالخصوص بودكه آنها را زنده دفن ميكردند . همانطور كه آيه :   وَ إِذَا الْمَوْؤُدَةُ سُئِلَتْ * بِأَيِّ ذَنْبٍ قُتِلَتْ   بر آن دلالت دارد . زيرا مَوْءُودَة به معناى دخترى است كه وى را زنده بگور نمايند . و چون اعراب جاهلى بواسطه كثرت كشتار و غارت‌ها كه در ميانشان صورت ميگرفت ، بسيار اتّفاق مىافتاد كه دشمنانشان دختران آنها را أسير كنند و ببرند ، و اين إسارت براى آنان غير قابل تحمّل بود ، فلذا براى فرار از امكان اينكه شايد دخترانشان اسير شوند ، و دشمنانِ رقيب آنها با ناموس اينها ، در خانه هايشان مشغول گردند ؛ و اين براى حَميّت و غيرت آنها قابل تحمّل نبود ، بنابراين از اوّل أمر دختران را ميكشتند تا أبداً دخترى نداشته باشند تا در هجوم قبائل و جنگها طعمهء رُقبا و أعدائشان گردند .\r\nدر « مجمع البيان » گويد : مَوْءُودَة از مادّه وَأَدَ يَئِدُ وَأْدًا مىباشد ؛ و عرب به جهت خوف از فقر ، دختران را زنده به گور ميكرد .\r\nو از قتاده روايت است كه : قَيس بن عاصِم تَميمى به سوى رسول خدا صلّى الله عليه و آله و سلّم آمد و گفت : من در زمان جاهليّت ( پيش از آنكه إسلام بياورم ) هشت نفر از دختران را زنده دفن كردم !\r\nحضرت فرمودند : اينك در مقابل هر يك از آنها ، يك بنده در راه خدا آزاد كن !\r\nگفت : من شتر بسيار دارم ( بنده ندارم ) .\r\nحضرت فرمودند : به هر كس كه ميخواهى در مقابل هر يك از آنها ، يكى از شترانت را هديّه بده !\r\nجُبّائى گفته است كه : مَوْءُودَة را مَوْءُودَة گويند ، چون خاكى كه بر سر او\r\n\r\n\r\n","description":"","footnote":"\r\n( 1 ) « الميزان فى تفسير القرءَان » ج 7 ، ص 397 ، در ذيل آيه وارده در سوره أنعام :  وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ  .\r\n","page_name":" 28 ","page_number":46},
  {"content":"\r\n\r\nميريزند ، سنگينى مىكند تا آنكه بميرد . و اين سخن خطاست ؛ زيرا كه مَوْءُودَة از مادّه وَأَدَ يَئِدُ معتلّ الفاء است . و آن مادّه‌اى كه معناى سنگينى ميدهد ، ءَادَهُ يَئُودُه به معناى أثْقَلَهُ مىباشد و آن معتلّ العين است ، و اگر از آن مشتقّ شده بود مىبايست گفته شود : مَأْوُودَة بر وزن مَعْوُودَة .\r\nو از رسول خدا درباره عَزْل پرسش نمودند ، فَقَالَ : ذَاكَ الْوَأْدُ الْخَفِىُّ . « 1 »\r\n« حضرت فرمود : عزل كردن ( يعنى در هنگام آميزش مرد با زن ، مرد نطفه خود را در خارج از رحم بريزد ) زنده به گور كردن و كشتن بچّه است ، غاية الأمر اين قتل و كشتن پنهان است ( و مانند قتل بچّهء متولّد شده ظاهر نيست ) . »\r\nو نيز در « مجمع » است كه : معنى مَوْءُودَة ، دختر مدفون در حال حيات است ؛ و چون زنى آبستن مىشد و نزديك زائيدنش مىرسيد ، در زمين گودالى حفر ميكرد و در بالاى آن مىنشست ؛ اگر دختر مىزائيد آن را در آن حفره مىافكند ، و اگر پسر مىزائيد آن را برميداشت و نگهدارى مىنمود . « 2 »\r\nشيخ طَنْطاوى گفته است :  الْمَوْؤُدَةُ  : الْمَدْفونَةُ حَيَّةً . و عرب دختران را بواسطه ترس از فقر و عار ، زنده دفن مىكرد . و مَوْءُودة ميگويند به جهت آنكه آنقدر خاك بر رويش ميريختند تا از سنگينى آن بميرد . « 3 »\r\nو صَعْصَعَة بن ناجية از كسانى بود كه از اين عمل منع كرده و مرتكب آن نشدند ؛ فلهذا فرزدق كه از آن قبيله است در شعر خود بدان افتخار مىكند كه :\r\n وَ مِنَّا الَّذى مَنَعَ الْوآئِدَا * تِ وَ أحْيَا الْوَئيدَ فَلَمْ توأَدِ « 4 » \r\n« و از ماست آن كسى كه زنان بگور نماينده دختران خود را ، از اين عمل بازداشت . و دختر زنده‌اى كه بنا بود بگور برود زنده كرد ؛ و بنابراين آن دختر ،\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، ج 5 ، ص 442 و 443 . و حاكم در « المستدرك » ، ج 4 ، ص 69 از بنت وهب أسديّه اين عبارت را از رسول خدا روايت كرده است .\r\n( 2 ) « مجمع البيان » ص 444 .\r\n( 3 ) أخيراً ديديم كه شيخ طَبْرسى در « مجمع البيان » اين احتمال را ردّ كرد .\r\n( 4 ) تفسير « جواهر » ج 25 ، ص 81\r\n","page_name":" 29 ","page_number":47},
  {"content":"\r\n\r\nدر زمين زنده نرفت و سالم بماند » .\r\n\r\nبيان علّامهء طباطبائى در تفسير آيه : وَ إِذَا الْمَوْؤُدَةُ سُئِلَتْ\r\nو علامّه طباطبائى مُدّ ظلُّه فرموده‌اند : عادت عرب اين بود كه دختران را بواسطه فرار از عار و ننگ زنده دفن ميكردند ؛ همانطور كه كريمه شريفه قرآن بر آن دلالت دارد ، آنجا كه گفته است :\r\n  وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ * يَتَوارى مِنَ الْقَوْمِ مِنْ سُوءِ ما بُشِّرَ بِهِ أَ يُمْسِكُهُ عَلى هُونٍ أَمْ يَدُسُّهُ فِي التُّرابِ [ أَلا ساءَ ما يَحْكُمُونَ .   
  ] . « 1 »\r\n« و چون به يكى از اعراب جاهلى بشارت و خبر داده مىشد كه زنش دخترى زائيده است ، از شدّت غيظ و غضب چهره‌اش سياه مىشد . و از بدى اين بشارت و نگرانى اين خبر ، از ميان قوم خودش متوارى مىشد ؛ و در انديشه ميرفت كه با اين دختر چه كند ؟ آيا با قبول پستى و ذلّت و خوارى او را نگهدارى كند ، و يا آنكه او را در زير خاك پنهان نمايد ؟ آگاه باش كه بد حكمى است كه آنها مىنمودند . »\r\nو مورد خطاب و مؤاخذه از اين عمل در گفتار خداوند :   وَ إِذَا الْمَوْؤُدَةُ سُئِلَتْ * بِأَيِّ ذَنْبٍ قُتِلَتْ   در حقيقت ، پدر اين دختر است كه اين جنايت را بر وى نموده است ، و او بايد از عهده محاكمه و انتقام برآيد ؛ و ليكن مورد پرسش و بازپرسى را در اين آيه ، خود مَوْءُودَة خوانده است و سبب كشته شدن از او سؤال شده است ؛ تا با نوعى از كنايه و تعريض ، قاتل را توبيخ كند ؛ و اين نوع از گفتار توطئه و مقدّمه‌اى باشد كه وى از خداوند بخواهد كه حقّ او را كاملًا از قاتلش ( كه پدر اوست ) بگيرد و از وى دربارهء جرم و جنايتى كه مرتكب شده است بازخواست نمايد . « 2 »\r\nبارى آنچه اينك مشروحاً بيان شد ، مسأله كشتن أولاد بود كه از گناهان\r\n\r\n\r\n","description":"","footnote":"\r\n( 1 ) آيه 58 و 59 ، از سوره 16 : النّحل\r\n( 2 ) « الميزان » ج 20 ، ص 323\r\n","page_name":" 30 ","page_number":48},
  {"content":"\r\n\r\nكبيرهء غير قابل عفو بشمار آمده است . و علاوه ، مادر و يا پدر كه متصدّى قتل اولاد خود مىشوند ، بايد ديه ( پول خون ) آن را نيز بپردازند ؛ و ديه پسر يك هزار دينار شرعى طلا ، و ديه دختر نصف آن معيّن شده است .\r\nاين پرداخت ديه از طرف پدر و مادر در صورتى است كه جنايت عمدى باشد ؛ كه به غير از قاتل به سائر ورّاث ، الأقرب فالأقرب بنحو إرث ميرسد . اگر قاتل خصوص پدر باشد ، تمام ديه به مادر ميرسد ؛ و پدر را به جرم قتل پسر نمىكشند و فقط ديه ميگيرند ؛ مگر آنكه مادر از تمام ديه ، و يا از برخى از آن گذشت نمايد ، كه در اين فرض بر عهده پدر چيزى نيست . و اگر قاتل خصوص مادر باشد ، اگر پدر به غير قصاص راضى نشد ، مادر را به جرم قتل فرزند خود ، خواه پسر باشد خواه دختر مىكشند ؛ و اگر پدر از حقّ قصاص خود گذشت و حاضر به تنازل به ديه شد ، مادر در أثر قتل فرزند پسر بايد به پدر يكهزار دينار بپردازد ؛ و اگر مقتول دختر باشد ، نصف آن كه پانصد دينار است مىپردازد ؛ مگر آنكه در هر دو صورت ، پدر از تمام ديه و يا از بعض آن صرف نظر كند و مادر را عفو نمايد كه در اين صورت مادر برىء الذّمّه ميگردد .\r\nو در تمام اين صوَرى كه ذكر شد اين پدرِ قاتل و يا مادر قاتل بايد كفّاره هم بدهد ؛ يعنى يك بنده مؤمن در راه خدا آزاد كند .\r\nو اگر جنايت بر فرزند از طرف پدر و يا مادر خطائى باشد ، در اين صورت ديه ديگر بر عهده آنان نيست ؛ بلكه بر عاقِله است . و عاقله عبارت است از : خويشاوندان پدرى قاتل ( كه قاتل در اين فرض پدر يا مادر اين فرزند مقتول مىباشد ) كه آنها بر حسب قرابت خود ، يعنى نزديكى خود به قاتل ، از جهت مراتب ارث ، جميعاً ديه را مىپردازند .\r\nو نيز در اين صورت كه جنايت پدر و يا مادر خطائى است ، همچنين بايد جانى ، يك بنده مؤمن در راه خدا آزاد كند .\r\nو اگر پدر و مادر هر دو با هم جنايت عمدى را بر فرزند خود وارد كنند ،\r\n\r\n","description":"","footnote":"","page_name":" 31 ","page_number":49},
  {"content":"\r\n\r\nدر اين صورت بايد ديه به سائر وُرّاث فرزند ، الأقرب فالأقرب داده شود ( بايد به جدّ و جدّه ، چه پدرى و چه مادرى ، و همچنين به برادران و خواهران فرزند كه پسران و دختران همين پدر و مادر هستند ، بپردازند ) و كفّاره را هم قسمت كنند .\r\n\r\nمقدار ديه نطفه و ديه جنين بر حسب مراتب حمل\r\nاينها همه مسائلى بود كه درباره كشتن عمدى و يا سهوى فرزند بيان شد . و اينك بايد به مسأله قتل جنين بپردازيم ؛ كه آن نيز از گناهان كبيره است ؛ خواه جنين در اوّل دوران باردارى باشد ، و خواه در آخر آن . و در هر صورت براى آن عذاب سخت مقدّر شده است و براى آن ديه نيز مقرّر گرديده است . و در صورتى كه جنين داراى جان شده باشد ، علاوه بر ديه ، كفّاره هم بايد داده شود .\r\nما در اينجا محصّل و مختصر بيان مرحوم محقّق حِلّى را در كتاب « شَرآئعُ الإسلام » و شهيد ثانى : زَيْنُ الدّين عامِلى را در كتاب « الرَّوضَةُ الْبَهيَّة » در كتاب ديات در باب ديه جنين ، براى روشن شدن مطلب و اهمّيّت موضوع مىآوريم :\r\nقيمت نطفه ده دينار طلا است ؛ كه هر دينار آن يك مثقال شرعى وزن دارد . بنابراين اگر كسى مردى را كه در حال مجامعت با زوجه‌اش بود بترساند بطوريكه مرد منى را در خارج از رَحِم بريزد ، بايد ده دينار طلا ( ديه و قيمت نطفه ) به آنان بدهد ، و آنان آن را بين خود أثْلاثاً ( به نسبت 1 و 2 ) قسمت ميكنند ، بطوريكه زن 3 / 1 و مرد 3 / 2 از آن را برميدارد .\r\nو اگر در حال مجامعت و آميزش ، زن مرد را ترسانيد و او منى را در خارج رحم ريخت ، بايد تمام ديه ، يعنى ده دينار طلا را زن به مرد بدهد . و اگر مرد زن را ترسانيد و در اثر اين دهشت ، منى در خارج ريخت ، بنا بر قول حرمت عَزل اختياراً براى مرد ، مرد بايد ديه را به زن بپردازد ؛ و امّا بنا بر قول اقوى كه اختياراً عزل براى مرد حرام نيست ، أدا ديه يعنى ده دينار طلا نيز بر عهده وى نيست .\r\nو در صورتى كه نطفه در رحم ريخته شود و استقرار هم پيدا كند ، ديه و قيمت آن بيست دينار طلا است كه چنانچه سقط شود ، بايد كسى كه سبب اين أمر شده است اين مقدار را أدا كند .\r\n\r\n","description":"","footnote":"","page_name":" 32 ","page_number":50},
  {"content":"\r\n\r\nاگر زن سبب اين أمر باشد بايد بيست دينار را به مرد بدهد ، و اگر مرد باشد بايد به زن بپردازد ، و اگر زن و مرد هر دو سبب شده باشند ، بايد به جدّ و جدّه و برادران و خواهرانِ اين نطفه ( كه مبدأ آفرينش طفل است ) بدهند .\r\nو اگر نطفه به صورت عَلَقَه در آيد ، ديه آن چهل دينار است . چنانچه زمانى بر نطفه بگذرد تا به صورت خون بسته در آيد ، آن را علقه گويند كه در اثر تبدّل و تحوّل آن حاصل مىشود .\r\nو اگر علقه به صورت مُضْغَه درآيد ، ديه آن شصت دينار است . چنانچه زمانى بر علقه بگذرد تا به صورت گوشتى به قدر يك لقمه‌اى كه ميخورند و ميجوند درآيد ، آن را مضغه نامند كه در أثر تحوّل علقه پيدا مىشود .\r\nو اگر مضغه به صورت استخوان درآيد ، يعنى ابتداى تكوّن و خلقت استخوان از اين مادّه ، ديه آن هشتاد دينار است كه در أثر تحوّل مضغه حاصل ميگردد .\r\nو اگر خلقت جنين كامل شود ، و گوشت روى استخوانها برويد و اعضاء و جوارحش تامّ و تمام گردد ، ليكن هنوز روح در آن دميده نشده باشد ، ديه آن صد دينار است ؛ خواه جنين پسر باشد خواه دختر .\r\nو مستند و دليل اين تفصيل ، أخبار بسيارى است از جمله صحيحه محمّد بن مُسلِم از حضرت باقر عليه السّلام .\r\nو البتّه در اين موضوع روايات ديگرى هم از جمله روايت أبو بصير از حضرت صادق عليه السّلام وارد شده است كه دلالت دارد بر آنكه : در سقطِ جنين به هر كيفيّت كه باشد ، بايد يك غُرَّة « 1 » ديه بدهند ؛ خواه آن غرّه غلام باشد و يا كنيز ، كه سالم باشد و پير نباشد و از هفت سال نيز كمتر نداشته باشد . و ليكن روايت اوّل ، هم سندش صحيحتر و هم شهرت فتوائى بر طبق آن بيشتر است .\r\nو در جميع اين صُوَر از قتل جنين ، كفّاره لازم نيست . زيرا لزوم كفّاره ( آزاد\r\n\r\n\r\n","description":"","footnote":"\r\n( 1 ) غُرَّة با ضمّه غين و فتحه راء مشدّده به معناى غلام و كنيز است .\r\n","page_name":" 33 ","page_number":51},
  {"content":"\r\n\r\nكردن بنده مؤمن در راه خدا ) مشروط است به حيات مقتول . و چون در فرض ما ، در اين جنين روح دميده نشده است لذا كفّاره ندارد .\r\nو اگر در جنين روح دميده شده باشد ، ديه آن ديه يك انسان كامل است ، اگر پسر باشد هزار دينار شرعى كه هزار مثقال شرعى از طلاى سكّه دار است ؛ و اگر دختر باشد پانصد دينار شرعى است كه بايد سِقط كننده اين جنين در صورت عمد ، به وارث ديگر ( كه يا پدر است در صورت قتل مادر ، و يا مادر است در صورت قتل پدر ، و يا هر دو هستند در صورت ورود جنايت از غير آن دو ) بپردازد . و در اين فرض پدر و مادر ديه فرزند مقتول خود را بين خود به نسبت 3 / 2 و 3 / 1 تقسيم مىكنند .\r\n\r\nمقدار ديه جنين در صورت عدم تشخيص ذكوريّت و اناثيّت\r\nو اگر پسر و دختر بودن جنين مشخّص نگردد ، مثل آنكه جنين در شكم مادر مرده است و خود مادر هم مرده است ، در اين صورت بايد از شخص جانى يعنى كشنده جنين ، نصف مجموع ديه پسر و ديه دختر را گرفت ؛ و آن هفتصد و پنجاه دينار است . 750 : 500 + 1000 تقسيم بر 2 دينار\r\nو اين فرض بسيار اتّفاق مىافتد ، مثل آنكه جانى جنايت را بر مادر و جنين او هر دو وارد كند ، و يا بر جنين وارد كند و مادر با مرگ طبيعى بميرد . در هر دو صورت ديه جنين چون معلوم نيست مذكّر است يا مؤنّث ، بايد هفتصد و پنجاه دينار پرداخته شود .\r\nو اين در صورتى است كه معلوم شود موت جنين پس از حياتش در رحم مادر واقع شده است ، خواه جنين قبل از مادر بميرد و يا بعد از آن . زيرا موت او پيش از مادر و يا بعد از آن تأثيرى در مقدار ديه ندارد . اشتباه حال او از ذكوريّت و إناثيّت در صورتى مؤثّر است كه موت جنين بعد از حيات خودش باشد ؛ كه در صورت عدم خروج او از شكم مادر ، و با فرض دميده شدن روح در او ، و سپس ورود جنايت ، بايد ديه او را نصف مجموع ديه دختر و پسر قرار داد .\r\n\r\n","description":"","footnote":"","page_name":" 34 ","page_number":52},
  {"content":"\r\n\r\nو در اين كيفيّت از قتل جنين ، بر قاتل ، كفّاره هم لازم است ؛ خواه قتل عمدى باشد و يا خطائى . و أمّا در فرض عمد علاوه بر كفّاره ، ديه هم به عهده خود اوست كه بايد بپردازد . و در فرض خطاء ، كفّاره بر عهده خود او ، و ديه بر عهده عاقله ( خويشاوندان پدرى قاتل ) است كه الأقرب فالأقرب بايد بپردازند .\r\nتا اينجا تمام شد ما حصل گفتار محقّق و شهيد ثانى در ديه و كفّاره سقط جنين .\r\nبايد دانست كه : آنچه در گناه و ديه و كفّاره سقطِ جنين مؤثّر است ، همان از بين بردن جنين است در شكم مادر ؛ به هر وسيله و به هر كيفيّتى كه باشد تفاوتى ندارد . خواه در اثر برداشتن چيز سنگين باشد ، و خواه به واسطه خوردن دارو ؛ خواه به واسطه استعمال بعضى از موادّ ، و خواه به واسطه خوردن بعضى از غذاهاى حلال زياده از حدّ متعارف كه منجرّ به سقط طفل گردد . مثلًا گويند : خوردن زعفران بيش از حدّ متعارف در ابتداى حمل موجب سقط جنين مىشود .\r\nخواه به وسيله عمل جرّاحى باشد ، و خواه به وسيله أنحاء و انواع استنشاق بعضى از گازها ، و يا عبور بعضى از اقسام أشعّه‌ها كه در طبّ به كار ميرود . در هر حال سقط جنين قتل است و گناه كبيره ، و از اعظم محرّمات الهيّه .\r\nاطبّاء و پزشكانى كه بواسطه عمل جرّاحى ، بچّه را زنده زنده قطعه قطعه ميكنند و بيرون ميكشند ، بايد در انتظار و ترقّب عذاب سخت الهى كه خلود در آتش جهنّم است بوده باشند ؛ و علاوه بايد هم ديه و هم كفّاره را بدهند .\r\nاگر در طفل جان دميده شده بود و پزشك جنايتكار زن بود ، حاكم شرع در صورت تقاضاى حقّ قصاص از ولىّ طفل مقتول ، او را اعدام مىكند ؛ خواه طفل معصومِ بيگناه پسر باشد خواه دختر .\r\n\r\n","description":"","footnote":"","page_name":" 35 ","page_number":53},
  {"content":"\r\n\r\nو اگر پزشك متصدّى اين عمل منكر و زشت مرد بود ، حاكم شرع در صورت تقاضاى حقّ قصاص از ولىّ طفل مقتول ، در صورتى كه او پسر باشد ، او را اعدام مىكند ؛ و در صورتى كه دختر باشد نيز او را اعدام مىكند ولى وارثان طفل مقتول بايد نصف ديه كامل يعنى پانصد دينار شرعى مسكوك را به وارثان پزشك بپردازند .\r\nو در صورت عدم تقاضاى ولىّ طفل مقتول ، حاكم شرع در صورت ثبوت جنايت در نزد وى بايد او را تعزير كند ؛ و بطوريكه خود صلاح بداند با حبس و تأديب و شلّاق ، جلوى اين امر قبيح و ناروا را بگيرد .\r\nپدرانى كه زنهاى خود را مجبور به سقط جنين مىكنند ، مادرانى كه خود متصدّى سقط جنين مىشوند ، بايد در انتظار نكبت و ذلّت و انتقام بنشينند كه : خداوند خالق ، آنان را به اين قتل مظلومانهء طفل خواهد گرفت ، و دير يا زود طومار زندگى خوش آنان را در هم خواهد پيچيد ، و سپس در برزخ و قيامت چه بر سرشان مىآورد ؟ او ميداند و بس .\r\n\r\nمشابهت قانون سقط جنين در كشورهاى كفر با عمل اعراب دوران جاهليّت\r\nاز آنچه گفته شد بدست مىآيد كه : تا چه حدّ كشورهاى كفر در ضَلالت و منهاج پست و زندگى نكبت بار و ذلّت‌زا فرو رفته‌اند ؛ كه حكم إسقاط جنين را در محاكم و قوانين خود مشروع نموده‌اند و علناً حكم به امضا آدم كشى مىنمايند ، و طفل معصوم يعنى ثمره حيات و زندگانى و بهترين ميوه هستى خود را در برابر چشمان خود اعدام ميكنند و معذلك خود را متمدّن و كشورهاى پيشرفته ؛ بلكه لوادار تمدّن ميخوانند .\r\nدر حالى كه اين اعمالشان أبداً با أعراب دوران جاهليّت تفاوتى ندارد . آنها بچّه‌هاى خود را مىكشتند و زنده بگور مينمودند ، و اينان به صورت ديگر همان كار را ميكنند . غاية الأمر بر اعمال آنان لعنت و نفرين مىفرستند ، و بر اعمال خودشان مرحبا و آفرين . تَبًّا لَهُمْ وَ لِما عَمِلَتْ لَهُم أيْديهِمْ وَ لُعِنوا بِما فَعَلوا وَ بِما قالوا .\r\n\r\n","description":"","footnote":"","page_name":" 36 ","page_number":54},
  {"content":"\r\n\r\nاز اينجا نيز دستگير مىشود كه : اين نوع تمدّن و اين كلمه « تمدّن » غير از بربريّت و وحشىگرى و جاهليّت چيزى نيست . منتهى در كتابهاى لغتِ آنها كلمه تمدّن و مدنيّت و مدينه جاى خود را عوض كرده‌اند ؛ و مزوّرانه و مكّارانه بر روى اعمال منكر و زشت خود ، لعاب زده و با زرق و برق عوام فريبانه‌اى هَمَجيّت خود را بر عالم تحميل كرده‌اند .\r\nدر جائى كه مانند انگلستان عمل لِواط ( آميزش مرد با همجنس خود ) را مشروع كنند و در محاكم إجازه دهند و قانونيّت آن را از مجلس أعيان و مجلس لُردها گذرانده و به تصويب برسانند ، ديگر از أمثال قانونى نمودن سقط جنين و ما شابَهَه نبايد استبعاد كرد . اينها همه امورى است مشابه با هم بر اساس برنامه حيوانيّت ، بلكه أضلّ و خرابتر و تاريكتر . زيرا عمل لواط و يا سقط جنين عمدى ابداً در حيوانات ديده نشده است . و از اينجا عبارت شريفه قرآن :  بَلْ هُمْ أَضَلُّ  « 1 » و يا  أَعْمى وَ أَضَلُّ سَبِيلًا  « 2 » خوب معناى خود را روشن مىكند .\r\n\r\nحرمت سقط جنين از نطفهء زنا در اسلام\r\nدر اسلام سقط جنين گرچه نطفه آن از زنا هم منعقد شده باشد حرام است . و زنى كه زنا كرده است و يا زنى كه در اثر وَطْى به شُبهَه آبستن شده باشد ( يعنى آميزش و مجامعت با حرام و بدون عقد شرعى ، به گمان حِلّيّت در شبهه\r\n\r\n\r\n","description":"","footnote":"\r\n( 1 ) قسمتى از آيه 179 ، از سوره 7 : الأعراف :  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  « و هر آينه تحقيقاً ما براى جهنّم بسيارى از افراد جنّ و از افراد انسان را آفريده‌ايم ؛ آنهائيكه دل دارند ولى با آن نمىفهمند ؛ و چشم دارند ولى با آن نمىبينند ؛ و گوش دارند ولى با آن نمىشنوند . ايشان همانند حيوانات ( گاو و شتر و گوسپند ) هستند بلكه راهشان از آنها گم‌تر و به هلاكت و نيستى و نابودى نزديكتر است . ايشان كسانى هستند كه در غفلت بسر مىبرند . »\r\n( 2 ) قسمتى از آيه 72 ، از سوره 17 : الإسرآء :  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  « و كسى كه در اين دنيا كور باشد ، او در آخرت كور است ؛ و راهش گم‌تر و به هلاكت و نابودى نزديكتر است . »\r\n","page_name":" 37 ","page_number":55},
  {"content":"\r\n\r\nموضوعيّه . مثل كسى كه در شب و يا در تاريكى ، يا بواسطه غلبه خواب و يا بيهوشى با زن اجنبيّه با علم به آنكه زن اوست و حلال است بياميزد ، و سپس معلوم شود كه آن زن ، زن او نبوده و حرام بوده است . ) حقّ سقط جنين خود را ندارد . و اگر شهود نزد حاكم شهادت بر زناى او دهند ، حاكم بايد صبر كند تا بچّه‌اش را بزايد و سپس حكم زنا ، از حدّ و يا رَجْم را درباره او جارى نمايد . زيرا اجراى حدّ در حال حاملگى موجب ضرر و يا سقط طفل مىشود ، و اين جائز نيست .\r\nچون انسان در اين أحكام مُتقَن و مستحكم نظر مىكند ، معناى  يَهْدِي بِهِ اللَّهُ مَنِ اتَّبَعَ رِضْوانَهُ  و سُبُلَ السَّلَم برايش مكشوف ميگردد . ببينيد چه راههاى سلام و سلامت و عافيت مطلقه ، و اجتناب و دورى از هر فساد و خرابى و تباهى را قرآن نشان داده و بدان رهبرى نموده است !\r\nچون نطفه در رحم قرار گرفت ، ديگر به هيچ وجهى نميتوان آن را خارج كرد ؛ إخراج آن به هر كيفيّتى باشد سِقط محسوب مىشود ؛ و مستلزم أداء بيست دينار است .\r\nعزل « 1 » موجب عدم استقرار نطفه در رحم است ، نه اخراج آن بعد از استقرار . و معذلك جواز آن هم محلّ اشكال است . و بنا بر فرض حرمت ، موجب ده دينار ديه آن است .\r\nاشكالى كه در عزل مىباشد اينست كه : در زن عقدى دائمى ، نطفه حقّ اوست و مرد نميتواند بدون رضايت او عزل كند ؛ و هر بار كه عزل كند بايد ديه آن را به زوجهء دائميّه خود بدهد .\r\nو همانطور هم كه ديديم ، ريختن نطفه در رحم نيز حقّ مرد است ؛ و زن بهيچوجه من الوجوه چه دائميّه باشد و چه منقطعه نميتواند مرد را مجبور به\r\n\r\n\r\n","description":"","footnote":"\r\n( 1 ) عزل عبارت است از كناره گيرى مرد از زن ، و در اينجا - همانطور كه بيان شد - به معناى كناره گيرى خاصّى است كه بدان وسيله ، مرد نطفه را در خارج از رحم زن بريزد .\r\n","page_name":" 38 ","page_number":56},
  {"content":"\r\n\r\nعزل كند .\r\nنطفه در حقيقت ، مادّه اوّليّه سرشت انسان ( همچون تخم مرغ و يا تخم سيب ) است كه پس از طىّ مراحل و منازلى - كه در ابتداء خاك بوده و بعداً با آب مخلوط شده ، و درجات و مراتبى را در سير استعداد طبعى و طبيعى خود طىّ كرده است - اينك قابليّت آن براى مبدأ تكوين انسان تامّ و تمام شده ، و پس از سير مدارج حركت جوهريّه در رحم ، تبديل به يك انسان كامل مىشود .\r\nعزل يعنى اين استعداد و قابليّت قريب به فعليّت را ضايع نمودن ، و مبدأ سرشت و آفرينش يك انسان را كه تا اين سرحدّ پيش آمده است فاسد كردن و نابود ساختن و در بوته اعدام سپردن ؛ و لذا ديديم كه در اين امر طبق روايت وارده در « مجمع البيان » رسول أكرم صلّى الله عليه و آله و سلّم گفته‌اند : الْعَزْلُ هُوَ الْوَأْدُ الْخَفِىُّ « 1 » يعنى : عزل نمودن ، در حكم و طراز همان زنده به قبر نمودن طفل است . غاية الأمر اين نتيجه در عزل پنهان است ، و در وَأْد آشكارا و ظاهر .\r\n\r\nمفاسد عزل و خوردن داروهاى ضدّ حيض و ضدّ حاملگى\r\nعزل دو ضرر كلّى براى مرد و زن دارد . البتّه ضرر مزاجى و جسمى ، غير از ضررهاى روحى .\r\nأمّا درباره مرد ، موجب كسالت اعصاب مىشود ؛ و در اثر تكرار به حدّى ميرسد كه درمانش صعب مىگردد .\r\nأمّا درباره زن ، موجب پيدايش مرضى در رحم به نام غدّهء فيبْرُم و أحياناً\r\n\r\n\r\n","description":"","footnote":"\r\n( 1 ) ص 19 از همين كتاب و نيز در تعليقه آن آورديم كه اين حديث را حاكم در « المستدرك » ج 4 ، ص 69 با إسناد خود از دختر وهب أسديّه روايت مىكند كه : قالَتْ : وَ سُئِلَ رَسولُ اللَهِ صلَّى اللهُ عَلَيه وَ ءَالِهِ وَ سلَّم عَنِ الْعَزْلِ ، فَقالَ : هُوَ الْوَأْدُ الْخَفِىُّ .\r\nدر « إحياء العلوم » ج 4 ص 242 از رسول خدا صلّى الله عليه و آله و سلّم روايت مىكند درباره كسى كه عزل را ترك كرده و نطفه را در جاى خودش استقرار داده است ، كه براى او ثواب كسى است كه از آن جماع متولّد شده و زندگى نموده و در سبيل خداى تعالى به شهادت رسيده است ، و اگرچه از آن جماع بچّه‌اى براى او متولّد نشود . ( أَنَّ لَهُ أَجْرَ غُلامٍ وُلِدَ لَهُ مِنْ ذَلِكَ الْجمَاعِ وَ عَاشَ فَقُتِلَ فِى سَبِيلِ اللَهِ تَعَالَى ، وَ إنْ لَمْ يُولَدْ لَهُ . )\r\n","page_name":" 39 ","page_number":57},
  {"content":"\r\n\r\nسرطان رحم مىشود كه در اثر تهيّج رحم براى غذاى آن كه نطفه است ، و سپس آن را بدون غذا و گرسنه گذاردن پيدا مىشود .\r\nخوردن دارو براى جلوگيرى رحم از پذيرش نطفه ، و آبستن نشدن زنان كه امروزه به صورت قرص متداول و معمول شده است ضررهاى مزاجى شديد دارد ، و موجب كسالت اعصاب و در بعض از احيان منجرّ به جنون و ديوانگى است . و علاوه موجب كسالت قلب « 1 » و سرطان رحم و اختلال جريان خون ، و بهم خوردن سير طبيعى و عمل طبيعى غُدَد و ترشّحات زائده ، و امراض فراوان ديگرى است كه دست بگريبان جوامع فقير بشر شده است . خوردن اين داروها به هر صورت و به هر كيفيّتى كه باشد ، و با هر فورمولى كه ساخته شود ، موجب قطع جريان حيض در اوقات معيّنه و مشخّصه مىگردد ؛ و موجب عدم قبول رحم نطفه را در خود مىشود ؛ و عواقب وخيمى را در پى دارد .\r\nو لذا بهدارى در زمان طاغوت كه ابداً نظرى به حال ضعفاء و مصلحت آنان نداشت ، براى ترغيب و تحريص مردم به نازائى و عقيم شدن و بچّه نياوردن ، به مقدار فراوان از اين دارو را در درمانگاههاى عمومى دولتى مجّاناً در اختيار زنان ميگذاشت ؛ و زنان مسكين هم مراجعه نموده ، اخذ مىنمودند و ميخوردند و به مفاسد و پى آمدهاى آن گرفتار مىشدند . امّا زنهاى أعيان و پولدار ابداً از اينها مصرف نمىنمودند ؛ و مَثل « مرگ حقّ است امّا براى همسايه » خوب در اينجا مصداق و موضوع روشنى پيدا ميكرد .\r\n\r\n\r\n","description":"","footnote":"\r\n( 1 ) دكتر پروفسور سيف الدّين نبوى تفرشى در كتاب « درمان رايگان با ورزش » ص 54 گويد : در بدن زنان يك آنزيمى وجود دارد به نام « آلفاليپو پروتئين كلسترول » كه اين آنزيم در نزد مردان خيلى كمتر وجود دارد و در نتيجه وجود اين آنزيم است كه زنان در عمر دوّم و سوّم يعنى قبل از يائسگى خيلى كمتر به بيماريهاى عروقى قلب و آنفاركتوس مبتلا ميشوند مگر آنكه زنان در دوران ياد شده از قرص‌هاى ضدّ آبستنى و سيگار زياد استفاده نمايند كه در اين صورت خطر ابتلاء به بيمارى عروقى و آنفاركتوس قلبى به مانند مردان افزايش مىيابد .\r\n","page_name":" 40 ","page_number":58},
  {"content":"\r\n\r\nبسيارى از زنان مؤمنه هم در وقت زيارت مشاهد مشرّفه ، و در وقت حجّ بيت الله الحرام ، براى جلوگيرى از عادت ماهيانه و قدرت بر عمل مشروط به طهارت از اين قرص‌ها ميخوردند ، كه هم كسالت و مرض جسمى ، و هم در بعضى از أوقات كسالت روانى پيدا مىنمودند . و علاوه چه بسا عادت ماهيانه شان خراب و دگرگون مىشد ؛ و به قول معروف از اينجا مانده و از آنجا رانده مىشدند . هم عملشان خراب مىشد و هم بهره معنوى و روحى از اين زيارت و مناسك نمىبردند .\r\nشارع مقدّس اسلام براى زنان حائض تكليف خاصّى مقرّر كرده است كه با بجا آوردن آن هم حجّشان صحيح است و هم عمره شان . ديگر در اين صورت چرا در كار او تصرّف كنيم ؟ تصرّفى كه چه بسا موجب بطلان عمل مىشود و حجّ و عمره صحيح و مطلوب را كه پيغمبر به بعضى از زوجات خود دستور دادند و آنها عمل نمودند ، با دست خود و تصرّف خود آلوده و مشتبه سازيم ؛ و عمل يقينى را به صورت عمل مشكوك انجام دهيم ! ؟\r\n\r\nسلامت زن در آنست كه يا حامله باشد و يا بچّه شير دهد\r\nسلامت بدن و روان زن در زائيدن است ؛ در حامله شدن و شير دادن است . بَه بَه از بانوانى كه يا در شكم خود بچّه مىپرورند ، و يا در آغوش خود بچّه را شير ميدهند ! اين بهشت است . اين سُبُل سلام است .\r\nخداوند خالق آفرينش ، مزاج زن را طورى آفريده است كه از زمان بلوغ تا دوران يائسگى پيوسته مزاج او غذاى خاصّى را مطابق مزاج طفل در بدن درست مىكند ؛ و آن خون حيض است كه در زمان حاملگى اين خون در رحم مادر غذاى طفل است . علّت آنكه زنان در دوران باردارى غالباً عادت ماهيانه نمىشوند براى آنست كه اين خون در رَحِم صرف غذا و طعام جنين ميگردد .\r\nو چون بچّه را زمين گذارند و وضع حمل كنند ، اين خون تبديل به شير شيرين سفيد و نرم و راحت و ملايم با مزاج نوزاد مىشود ، و از سوراخهاى پستان سرازير مىشود . فلهذا زنان در دوران رضاع و شير دادن نيز غالباً عادت\r\n\r\n","description":"","footnote":"","page_name":" 41 ","page_number":59},
  {"content":"\r\n\r\nماهيانه نمىشوند .\r\nأمّا وقتى كه آبستن نيستند و شير هم نميدهند ، اين غذا مصرفى ندارد و بنابراين از دهانه رحم خارج و دور ريخته مىشود . يعنى زن بواسطه عدم حمل و عدم رضاع ( آبستن نبودن و شير ندادن ) مقدارى از قواى بدنى و جسمى خود را كه خداوند به صورت خون در آورده است هَدَر نموده و ضايع كرده است . فلذا از رحمت خدا دور است . و خداوند در اينجا به وى إجازه عبادت و خشوع و خضوعى را كه بواسطه نماز و روزه و طواف حاصل مىشود نداده است .\r\nزن بايد مانند مرد پيوسته راه تقرّب را بپيمايد ، و آن وقتى است كه : دوش به دوش مرد نماز بخواند و روزه بگيرد و طواف كند ؛ و اين فقط در وقتى است كه حامله باشد و يا طفل خود را شير دهد .\r\nاين زن قرين رحمت خداست كه حائض نيست ؛ و اجازه ركوع و سجود و قيام و طهارت به وى داده شده است . و اجازه صيام به وى داده شده است . و اجازه طواف گرد كعبه به وى داده شده است .\r\nبنابراين ، زنان بايد پيوسته يا حامله باشند و يا شير دهند ، تا در كاروان انسانيّت و حركت به سوى معبود و محبوب ، و قبله مشتاقان و كعبه عاشقان و پويندگان به سوى حرم و حريم امن و امان او ، با مردان هم آهنگ باشند .\r\nحائض شدن زنان موقعى است كه در اين كاروان نشسته‌اند و از حركت افتاده و متوقّف گشته‌اند . بنابراين ، اصل در زنان عبادت است ؛ يعنى اصل در زنان حمل و رضاع است . حيض زنان خلافِ اصل است ؛ يعنى عَدم حمل و عدم رضاع خلاف است . فتَأمَّلْ در اين نكته دقيق .\r\nاين حقير روزى به يكى از پزشكان حاذق و بصير و متعهّد « 1 » كه سخن از\r\n\r\n\r\n","description":"","footnote":"\r\n( 1 ) دكتر حاج سيّد حميد سجّادى ، از مفاخر چشم پزشكان عصر ما در جهان ؛ كه علاوه بر نبوغ الهى در فنّ پزشكى ، و دارا بودن دو شهادت و گواهى فوق تخصّص در قسمت‌هاى خَلْفى و قُدّامى چشم ( شبكيّه و قرنيّه ) ، از جوانان مسلمان و خوش فهم و غيور و\r\n","page_name":" 42 ","page_number":60},
  {"content":"\r\n\r\nاين موضوع به ميان آمده بود ، گفتم : سلامت و سعادت زن در اينست كه : يا حامله باشد و يا بچّه در زير پستان خود داشته باشد .\r\nقدرى تأمّل كرد و گفت : آقا اين گفتار ، مطابق آخرين نتيجه كنگره‌هاى پزشكى است كه امسال در آمريكا برگزار شده است . و من تز دكترى خود را در آمريكا در همين موضوع قرار داده‌ام .\r\nآنگاه گفت : طبق آخرين مدارك و آمار ، دخترانى كه قبل از هجده سال بچّه بزايند سرطان پستان نميگيرند . و هر چه ديرتر بچّه بزايند ، درصدِ خطر تهديد سرطان پستان در آنها زياد مىشود ؛ تا چون از سنّ سى سالگى بگذرند خطر سرطان پستان به نحو مضاعف بالا ميرود .\r\nامّا زنانى كه اصلًا ازدواج نكنند و بچّه نياورند ، درصد خطر سرطان پستان در آنها سرسام آور است .\r\nاين مطالب را كه عين واقعيّت است ، قياس كنيد با تبليغات و انتشارات استعمار كافر كه بر در و ديوار نوشته بود : « زندگى خوشتر ، فرزند كمتر » و يا « فرزند فقط يكى يا دو تا » و در يك صفحه پوستر يا پلاكارد ، عكس يك مرد و يك زنى را كشيده بود ، كه در دستشان يك دختر و يك پسر بود ، و بطور شادابى و خوشحالى در حركت بودند و دست راست را بلند كرده ، فقط انگشت وُسْطَى و مُسَبِّحه ( سَبّابه ) را به طرف بالا باز نموده ، تا نشان دهند كه أوّلًا فقط فرزند بايد دو تا باشد و بس ، و ثانياً اين را با حرف 7 كه رمز موفّقيّت است ، خاطر نشان\r\n\r\n\r\n","description":"","footnote":"\r\nدلسوز و متعهّد به اسلام و جامعه مسلمين است . چشم راست حقير را كه مبتلا به پارگى شبكيّه ( دِكُلْمان ) شده بود ، و از سخت‌ترين انواع پارگى بود ؛ يعنى نعلى شكل دور تا دور پاره شده ، و فقط از يك نقطه مختصر اتّكاء باقى مانده بود ، و خطر آن نود و پنج درصد بود ؛ و اين نوع از عمل از مشكلترين اقسام عملى است كه در سطح جهان بر روى چشم انجام مىگيرد ، به فوريّت عمل كرد . زمان عمل هفت ساعت طول كشيد و للّه الحمد و له الشّكر ، عمل در نهايت خوبى انجام ، و منتج نتيجه شد . شَكَّرَ اللَهُ مَساعِيَهُ الْجَميلَة ؛ و أبْقاهُ اللَهُ ذُخْرًا لِلْمُسْلِمين ، وَ خَتَمَ لَهُ بِالْحُسْنَى بِمُحَمَّدٍ وَ ءالِهِ الطّاهِرين .\r\n","page_name":" 43 ","page_number":61},
  {"content":"\r\n\r\nنموده باشند .\r\nاز اين تابلوها بر هر اداره‌اى و كانونى ، بالأخصّ در سالن بيمارستانها و درمانگاهها و محلّ اجتماع مردم زده مىشد و مردم مىديدند . بيچاره‌ها هم باور ميكردند و از زيادى بچّه خوددارى ميكردند . و زن‌ها دسته دسته به درمانگاهها مىآمدند و قرص‌هاى ضدّ حاملگى را به عنوان هديه و تُحفه ، مجّانى ميگرفتند و با خوشحالى همراه خود مىبردند . غافل از اينكه اين قرص‌ها همچون قرص اسْتِرِكْنين ، سمّ قاتل است كه بر روى آن لعاب شيرين كشيده باشند .\r\nپزشكان غير متعهّد و خود فروخته هم ، پيوسته در روزنامه و راديو و تلويزيون ، تبليغات را در اين موضوع بالا مىبردند .\r\nيك روز پزشكى به خانمى كه براى معالجه نزد او رفته بود گفته بود : خانم ! رَحِم زن حكم درخت را دارد . مگر درخت چقدر ميوه ميدهد ؟ ! اين زن هم به منزل آمده بود و بناى بد سرى در آبستن شدن ، با شوهرش گذارده بود .\r\nشوهرش در مسجد نزد من آمد و از زنش شكايت كرد ، و گفتار دكتر را كه به وى گفته بود بازگو كرد .\r\nگفتم : اين دكتر در اين سخن مغالطه نموده است ؛ و به اصطلاح عامّه مردم ، حُقّه بازى نموده است . برو منزل و به عيالت بگو : درخت ميوه تا زنده است ميوه ميدهد ! به مجرّد آنكه به بلوغ خود رسد ( در بعضى از درختان در سال دوّم ، و در بعضى نيز ديده شده است كه در سال اوّل ) ميوه ميدهد .\r\nدرختان ميوه هر سال مرتّب ميوه ميدهند . هيچ ميوه شان قطع نمىشود ، مگر زمانيكه آفتى به آنها برسد و ريشه آنها كرم بزند . در اين صورت چوب است . ديگر درخت ميوه نيست ؛ آن را مىبرند .\r\n بسوزند چوب درختان بىبر * سزا خود همين است مَر بىبرى را \r\n\r\nفوائد بيشمار حامله شدن زنان و مضرّات بيشمار نازائى\r\nبچّه ، شاداب‌ترين ميوه خوش زندگى است ؛ و عالىترين ثمره حياتى از\r\n\r\n","description":"","footnote":"","page_name":" 44 ","page_number":62},
  {"content":"\r\n\r\nبوستان انسانيّت ، و معطّرترين گل از گلستان بشريّت است . زن‌هائى كه بجاى بچّه دارى و تكثير اين نوباوهء ريحان آدمى ، اين عمل سالم و نيكو را ترك ميكنند ، و به دنبال كارهاى خارج از منزل ميروند ، چقدر از قافله تقدّم و پيشرفت عقب افتاده اند !\r\nآنها هر كارى بكنند و به هر مقام و شغلى دست بزنند ، و هر گونه هنر و فنّى را بياموزند ، بطوريكه فرضاً سراسر اطاقشان را از تابلوهاى دكترى و مهندسى و سائر فنون زينت دهند ، و تا پايان عمرشان هم اگر تلاش كنند ، و حقّاً و واقعاً نيّتشان خوب باشد ، و در صدد خدمت به اجتماع بوده باشند ، همهء اينها به قدر يك بچّه زائيدن و شير دادن و آن را بزرگ كردن و تربيت نمودن و به جامعه تحويل دادن ارزش ندارد . « 1 »\r\nبه دو دليل :\r\nاوّل آنكه : اين خانمى كه سراسر اطاقش را از ديپلم‌ها و ليسانس‌ها و دكتراها پر كرده است ، و در هر مقام و پست كه شاغل شده است ، صد برابر آن هم اگر فرضاً برآن افزوده گردد ، چنانچه به او بگويند : تو حاضرى اين فرزندت را بدهى و مقامات و گواهى نامه‌هايت محفوظ باشد ؟ ! و يا آنها را فداى اين فرزند ميكنى ؟ !\r\nفوراً ميگويد : فدا ميكنم ! فرزند ، براى من ارزشش بيشتر است .\r\nپس اى خانمى كه به يك فرزند و يا دو فرزند اكتفا كرده‌اى و خودت را سرگرم كارهاى ديگر نموده‌اى ! بدان كه : آن فرزندهاى احتمالى كه در صورت فرض زائيدن به وجود مىآمدند و اينك نيامده‌اند ، همانند همين فرزند تو مىباشند . همهء آنها را از دست داده‌اى ! و به فوز عظيم نرسيده‌اى ! و آن فرزندهاى لطيف و شيرين را فداى اين مشاغل و در حقيقت شواغل\r\n\r\n\r\n","description":"","footnote":"\r\n( 1 ) چه خوب يك خانم ادارى ميگفت : اين جامعه ، ما را از پرستارى و تربيت فرزندانمان در خانه بريده است و به پرستارى فرزندان مردم مشغول كرده است .\r\n","page_name":" 45 ","page_number":63},
  {"content":"\r\n\r\nنموده‌اى ! اين به اعتراف خودت ، خسرانى است بزرگ و تهى دستى و فقرى است سترگ .\r\nو علّت و رمز حلّ اين معمّا آنست كه : فرزند داراى حيات و زندگى است ، و مشابه خود تست ، و بقاء وجود تست ! فلهذا هيچ چيز از اموال و تجارت‌ها و صناعت‌ها و مقام‌ها ، ارزش او را ندارند و نمىتوانند داشته باشند .\r\nزيرا اصل حيات و زندگى تو ، براى تو ارزشش از همه مقام‌ها و تعيّنات و اندوخته‌ها بيشتر است .\r\n\r\nترغيب اسلام به تكثير اولاد زنان بجاى دخول ايشان در فنون و صنايع اجتماعى\r\nدوّم آنكه : بچّه زائيدن ، تكثير مثل نمودن است . يعنى زن ، موجوداتى را مشابه خود ، از پسر و دختر بوجود مىآورد . اگر زنى شش اولاد زائيد ، شش انسان مشابه خود را در خارج ايجاد كرده است . و اگر ده اولاد زائيد ، ده انسان مشابه خود را . تازه اگر اين اولاد دختر باشند ، و گرنه اگر همه آنها يا بعض از آنها پسر باشند ، موجودات قوىتر و نيرومندترى را در خارج بوجود آورده است .\r\nاين اولاد در اثر زحمت مادر و تكميل رشد و تربيت ، هر كدام به نوبه خود ، انسانى از جميع جهات مشابه مادر ، و يا نيرومندتر و مؤثّرتر از او هستند ؛ و در فعّاليّت و خدمت به جامعه مسلمين عيناً مانند مادرشان ، و يا بهتر و فعّال‌تر و مؤثّرتر مىباشند .\r\nاگر زنى بجاى دخول و شركت در كارها و فنون و صنايع اجتماعى ، بچّه بزايد و بزرگ كند و تحويل اجتماع دهد ، خدمات وجودى خود را در أعلاترين درجه ، با ضريب تعداد فرزندان خود بالا برده است .\r\nاگر هشت فرزند زائيد ، هشت برابر خدماتِ اجتماعى خود به جامعه خدمت نموده است ؛ و اگر بچّه‌اى نزائيد و تربيت ننمود ، درجات خدمت خود را با ضريب هشت پائين آورده و ساقط نموده است .\r\nو در حقيقت اين چنين بانوانى كه در اجتماع وارد مىشوند و خود را\r\n\r\n","description":"","footnote":"","page_name":" 46 ","page_number":64},
  {"content":"\r\n\r\nخادم و دلسوز مجتمع ميدانند ، با اين ضريب ، خود را از اجتماع دور كرده و از خدمت به آن شانه خالى كرده‌اند .\r\nاينها همه بجاى خود محفوظ ، و در عين حال تحصيل كمالات معنوى و علوم الهى ، و تحصيل دانشهائى كه به درد بانوان مىخورد ، از قبيل خانه دارى ، خيّاطى ، غذا پزى ، بهداشت و حفظ الصّحّه ، قابلگى و پزشكى زنان ، و فراگيرى علوم تربيت فرزند و غيرها كه بسيار است ، ابداً با بچّه دارى منافات ندارد ، بلكه كمال ملايمت را نيز دارد .\r\nاز آنچه گفته شد ، همچنين مىتوانيم اين نتيجه را بگيريم كه : بانوانى كه با عمل جرّاحى لوله‌هاى رحم خود را مسدود مىكنند ، در حقيقت اساسىترين دستگاه موجوديّت خود را كه زنيّت است ، خراب و تباه و فاسد مىنمايند .\r\nرَحِم زن ، مانند چشم و دست و پا و قلب او يكى از اعضاى پيكر اوست . بلكه از اعضاى بسيار مهمّ است كه با بقاء و سلامت آن ، موجوديّت و زنيّت زن محفوظ ، و با فناء و نابودى و مرض آن ، زنيّت زن تباه شده است .\r\nپزشك و جرّاح ، حقّ بستن لوله‌هاى رحم را ندارد ، گرچه با اجازه و يا امر زن و شوهرش باشد ؛ زيرا موجب نقصان عضو است ، و نقصان عضو شرعاً و عقلًا حرام است .\r\nهمانطور كه كسى حقّ ندارد به جرّاح بگويد : دست مرا ببر ! و يا گوش مرا ببر ! و يا پاى مرا قطع كن ! همينطور نمىتواند بگويد : لوله‌هاى رحم مرا مسدود كن ! انسان اختيار اجزاء و اعضاى بدن خود را نداشته ، و حقّ از بين بردن و خراب كردن آنها را ندارد . مالك انسان خداوند است ، و او به انسان ، نه عقلًا و نه شرعاً إجازه اين گونه تصرّفات را نداده است .\r\nكسى كه لوله‌هايش را بسته‌اند ، بكلّى عقيم و نازا ميگردد ؛ و با فرض بازكردن لوله‌ها با عمل جرّاحى دگر ، باز حمل برداشتن و آبستن شدن او بسيار بعيد است . ولى أحياناً اگر بانوئى كه از روى جهالت خود و يا شوهرش\r\n\r\n","description":"","footnote":"","page_name":" 47 ","page_number":65},
  {"content":"\r\n\r\nلوله‌هايش را بسته‌اند ، گمان آن رود كه با عمل جرّاحى مجدّد مىتوانند لوله‌ها را باز كنند ، شرعاً بر او واجب است كه : در صورت امكان و عدم محذورى ، خود را تحت عمل قرار داده و لوله‌هاى خود را باز كند .\r\nدر زمان طاغوت بستن لوله‌ها براى طبقه مُرفّه و بىدرد مُد شده بود ، و اينك كه بعضى متوجّه خطاى منكر خود شده‌اند ، كار از كار گذشته و در آرزوى طفل نوزاد عمرشان به پايان ميرسد .\r\nگويند : سخن در اين بود كه مردان فقير و كم بضاعت را كه غالباً كثير الاولاد ميباشند اخته كنند ، و اين اخته كردن به صورت قانونى درآيد ؛ همچون مردان هندى كه جبراً و قهراً حكومت وقت آنها را اخته مينمايد « 1 » ، و در اين صورت ديگر نه زنى در كشور باقى بود ، نه مردى ؛ زنان بواسطه خوردن قرص و بستن لوله ، و مردان بواسطه عقيم كردن و كوبيدن خُصْيَتَين ( بَيْضَتَين ) . اينست معناى ذلّت و اسارت و بردگى ! اينست مفهوم استثمار حقيقى ! و اينست مفاد استحمار و استعباد واقعى ؛ كه آنچه را كه با بردگان زمان جاهليّت نمىكردند ، با ما بنمايند .\r\n\r\nخداوند گنجايش زمين براى زندگان و مردگان را تضمين فرموده است\r\nميگويند : زمين گنجايش اين همه افراد را ندارد . اگر سيل نوزاد رو به جلو برود زمين از نوزاد پر مىشود . افٍّ لَكُمْ وَ لِأَوْهامِكُمُ الْخالِيَة ، وَ ءَآرآئِكُمُ الْبالِيَة ، وَ أهْوآئِكُمُ الْكاسِدَة !\r\nخداوند در قرآن ، گنجايش زمين را براى زندگان ، و دفن مردگان ، تضمين فرموده است . شما دلتان براى خدا ميسوزد ، و ميخواهيد زمينش سنگين نشود ؛\r\n\r\n\r\n","description":"","footnote":"\r\n( 1 ) اينك در كشور چين ، هر خانواده‌اى فقط حقّ يك أولاد را دارد ؛ و اگر احياناً بيشتر بياورد ، از جهت رفاه اجتماعى نظير مدرسه و مسكن و بهداشت و آذوقه و كثرت ماليّات آنقدر سخت ميگيرند كه وى را عاجز نمايند فلهذا فعلًا خانواده‌هائى كه فرزندشان دختر است ، بواسطه اشتياق به پسر ، دختر خود را ميكشند ؛ تا با آوردن يك پسر نزد حكومت مجرم نباشند . ولى اين محدوديّت براى مسلمانان ساكن چين نيست ؛ زيرا چون كثرت اولاد بر اساس مبناى مذهبى آنهاست ، حكومت چين آنها را در ازدياد اولاد آزاد گذارده است .\r\n","page_name":" 48 ","page_number":66},
  {"content":"\r\n\r\nو در حمل و در برگيرى مردگان و زندگان جا براى آن تنگ نگردد .\r\n  أَ لَمْ نَجْعَلِ الْأَرْضَ كِفاتاً * أَحْياءً وَ أَمْواتاً .   « 1 »\r\n« آيا ما به زمين گنجايش فراگيرى ، و حمل زندگان و مردگان را نداده‌ايم ؟ ! »\r\nدر كشور انگلستان جمعيّت قريب پنجاه و شش ميليون است ، و در كشور فرانسه قريب پنجاه و پنج ميليون است ، و در كشور آلمان قريب هفتاد و هفت و نيم ميليون است . و كشور ايران كه مساحتش به تنهائى برابر مساحت اين سه كشور است ، چگونه اين قرعه بدبختى و عدم گنجايش براى اينجا افتاد ، كه اينك كه جمعيّتش افزون شده است به قريب پنجاه ميليون « 2 » بالغ گرديده است ؟ ! با آنكه از جهت معدن و ذخائر تحت الأرض ، و آمادگى زمين‌هاى زراعتى و دامدارى ، از مرغوبترين كشورهاى جهان است . ولى آن كشورها كه نه معدن دارند و نه زراعت ، و خوراكشان سيب زمينى است ، قرعه به نام ايشان اصابت نكرده است ؟ ! بلكه پيوسته قرعه موافق و قرعه حيات و سلامت و\r\n\r\n\r\n","description":"","footnote":"\r\n( 1 ) آيه 25 و 26 ، از سوره 77 : المرسلات\r\n( 2 ) طبق آخرين آمار كه از كشور ايران در سنه 1404 هجريّه قمريّه بدست آمده است جمعيّت ايران 010 ، 445 ، 49 چهل و نه ميليون و چهارصد و چهل و پنج هزار و ده نفر است . و بنا بر آنچه در كتاب يِرْموك ( يعنى كتاب سال ) كه مربوط به سالهاى 1983 و 1984 ميلادى است و با 1404 هجريّه قمريّه مقارن است آمده است ، طبق آخرين آمار ، كشور آلمان غربى 000 ، 700 ، 60 شصت ميليون و هفتصد هزار نفر جمعيّت دارد ، و كشور آلمان شرقى 000 ، 700 ، 16 شانزده ميليون و هفتصد هزار نفر ، و كشور فرانسه 000 ، 300 ، 54 پنجاه و چهار ميليون و سيصد هزار نفر ، و انگلستان 000 ، 200 ، 49 چهل و نه ميليون و دويست هزار نفر ، و كشور ايرلند شمالى 000 ، 500 ، 1 يك و نيم ميليون نفر ، و اسكاتلند 000 ، 000 ، 5 پنج ميليون نفر جمعيّت دارد . و عليهذا مجموع اين ارقام كه كشور انگليس و فرانسه و آلمان را تشكيل مىدهند قريب به 000 ، 500 ، 187 يكصد و هشتاد و هفت ميليون و پانصد هزار نفر است كه تقريباً چهار برابر جمعيّت ايران است . و نيز بايد گفت : كشور ژاپن با آنكه مساحتش يك پنجم مساحت ايران است ، جمعيّتش بالغ بر يكصد و سى ميليون نفر است ؛ و در اين صورت از جهت تراكم جمعيّت بالنّسبه به ايران سيزده برابر است .\r\n","page_name":" 49 ","page_number":67},
  {"content":"\r\n\r\nبهداشت بنامشان مىافتد .\r\nاين سرّى است پنهان و رمزى است غير عيان ، كه گمان نميرود تا زمانى كه زمام اختيار ما به دست كفّار باشد ، از حقيقت آن كسى مطّلع گردد .\r\n راز درون پرده ز رندان مست پُرس * كاين حال نيست زاهد عاليمقام را \r\n\r\nترغيب اسلام به نكاح و تكثير اولاد ، و نهى از عذوبت و عقيم بودن\r\nاين گونه زندگى فرسايشى و توأم با نكبت و خوارى و مهر بردگى را قياس كنيد با تعليم قرآن و هدايت آن به سوى سُبُل سلام ، و طرق عافيت و برومندى و عزّت كه به مالداران و متمكّنين دستور مىدهد كه : نه تنها خودشان بايد ازدواج كنند و  مَثْنى وَ ثُلاثَ وَ رُباعَ  « 1 » « دو تا دو تا ، سه تا سه تا ، چهار تا چهار تا » زن دائم بگيرند و اولاد بسيار بياورند ؛ بلكه بايد آنها وسائل ازدواج و نكاح يتيمان و مستضعفان و فقيران را فراهم آورند :\r\n وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ وَ اللَّهُ واسِعٌ عَلِيمٌ .  « 2 »\r\n« و به نكاح درآوريد مردان بىزن ، و زنان بىشوهر را كه از خودتان هستند ، و شايستگان از غلامهاى خودتان ، و از كنيزهاى خود را ! و اگر آنها فقير باشند ( باكى نيست زيرا ) خداوند از فضل خود آنها را بىنياز مىنمايد ؛ و خداوند واسع يعنى : پر ظرفيّت و متحمّل ، و عليم يعنى : داناست . »\r\nشيخ محمّد بن حسن حُرّ عامِلى ، از محمّد بن يعقوب كُلَينىّ ، و از شيخ\r\n\r\n\r\n","description":"","footnote":"\r\n( 1 ) قسمتى از آيه 3 ، از سوره 4 : النّسآء :  وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلَّا تَعْدِلُوا فَواحِدَةً أَوْ ما مَلَكَتْ أَيْمانُكُمْ ذلِكَ أَدْنى أَلَّا تَعُولُوا  « و اگر مىترسيد از آنكه درباره يتيمان به قسط و عدالت رفتار نكنيد ، در اين صورت از زنان طيّب و پاكيزه كه مورد رضايت خاطر شماست ، دو تا دو تا و سه تا سه تا و چهار تا چهار تا به نكاح خود درآوريد ، و اگر مىترسيد از آنكه از عهده عدالت در ميان آنها بر نيائيد ، پس به نكاح يكنفر اكتفا كنيد و يا از كنيزكان خود نكاح كنيد ؛ اينطريق نزديكتر است به آنكه ستم نكنيد و از فشار و تحميل بار بر آنها اجتناب نمائيد ! »\r\n( 2 ) آيه 32 ، از سوره 24 : النّور\r\n","page_name":" 50 ","page_number":68},
  {"content":"\r\n\r\nطوسى ، و از شيخ صدوق در « توحيد » با إسناد خود از حضرت صادق عليه السّلام روايت مىكند كه فرمود : رسول خدا صلّى الله عليه و آله و سلّم فرمود :\r\nتَزَوَّجُوا الْأَبْكَارَ ! فَإنَّهُنَّ أَطْيَبُ شَىْءٍ أَفْوَاهًا قالَ : وَ فى حَديثٍ ءَاخَرَ : وَ أَنْشَفُهُ أَرْحَامًا - وَ أَدَرُّ شَىْءٍ أَخْلافًا ( أَحْلامًا ) وَ أَفْتَحُ شَىْءٍ أَرْحَامًا .\r\nأَمَا عَلِمْتُمْ أَنِّى أُبَاهِى بِكُمُ الْأُمَمَ يَوْمَ الْقِيَمَةِ حَتَّى بِالسِّقْطِ يَظَلُّ مُحْبَنْطِيًا عَلَى بَابِ الْجَنَّةِ فَيَقُولُ اللَهُ عَزّ وَ جَلَّ : ادْخُلْ ! فَيَقُولُ : لَادْخُلُ حَتَّى يَدْخُلَ أَبَوَاىَ قَبْلِى !\r\nفَيَقُولُ اللَهُ تَبَارَكَ وَ تَعَالَى : لِمَلَكٍ مِنَ الْمَلئِكَةِ : ايتِنِى بَأَبَوَيْهِ فَيَأْمُرُ بِهِمَا إلى الْجَنَّةِ .\r\nفَيَقُولُ : هَذَا بِفَضْلِ رَحْمَتِى لَكَ . « 1 »\r\n« با دختران باكِره ازدواج كنيد ! زيرا دهانشان خوشبوتر است - گفت : و در حديث ديگر آمده است كه و رحم‌هايشان خشك‌تر - است و پستانهايشان از شيرِ ريزان سرشارتر است ( نوك پستانهايشان ) ، و رحم هايشان براى قبول نطفه و تربيت جنين آماده‌تر است .\r\nآيا نمىدانيد كه : من به شما امّت در روز قيامت بر سائر امّتها افتخار مىكنم ، حتّى به جنينى كه سقط شده باشد ! او پيوسته بر در بهشت ايستاده و مقيم است ، با حالت افتخار و مباهات ، شكم خود را به جلو داده و دست بر كمر زده ، در اينحال خداوند عزّ و جلّ به او ميگويد : داخل در بهشت شو ! او\r\n\r\n\r\n","description":"","footnote":"\r\n( 1 ) « وسآئل الشّيعة » طبع حروفى ، مطبعه اسلاميّه ، ج 14 ، باب 17 ، ص 34 و 35 ؛ و قاضى قُضاعى در « شِهاب الاخبار » كلمات قصار پيغمبر خاتم صلّى الله عليه و إله و سلّم ، بدين عبارت آورده است : تَزَوَّجُوا الْوَدُودَ الْوَلُودَ فإنِّى مُكَاثِرٌ بِكُمُ الأَنْبِيَآءَ يَوْمَ الْقِيَمَةِ ( « شرح فارسى شهاب الأخبار » ص 315 به شمارهء 492 ) « نكاح كنيد زنى را كه بسيار شما را دوست داشته باشد و بسيار بزايد كه من در روز قيامت به بسيارى امّتم فخر آورم بر ديگر پيغمبران » .\r\n","page_name":" 51 ","page_number":69},
  {"content":"\r\n\r\nپاسخ مىدهد : داخل نمىشوم تا پدر و مادرم پيش از من داخل شوند !\r\nدر اين حال خداوند تبارك و تعالى به فرشته‌اى از فرشتگان ميگويد : پدر و مادرش را نزد من بياور ! و خداوند أمر مىنمايد كه آن دو نفر در بهشت وارد شوند . خداوند به فرزندِ سقط شده در اين موقع مىگويد : اين بعلّت زيادى فضل و رحمت من براى تو بوده است ! »\r\nدر روايت صدوق ، جمله « وَ فى حَديثٍ ءَاخَرَ : وَ أَنْشَفُهُ أَرْحَامًا » را نياورده است .\r\nو نيز شيخ حرّ عامِلى از كلينىّ با سند متّصل خود از حضرت باقر عليه السّلام روايت كرده است كه : رسول خدا صلّى الله عليه و آله و سلّم فرمود : تَزَوَّجُوا بِكْرًا وَلُودًا ، وَ لَا تَزَوَّجُوا حَسْنَاءَ جَمِيلَةً عَاقِرًا ! فَإنِّى أُبَاهِى بِكُمُ الْأُمَمَ يَوْمَ الْقِيَمَةِ . « 1 »\r\n« با دختران بِكر كه استعداد زائيدن در آنها هست ازدواج نمائيد ! و با زن زيباى جميله‌اى كه نازا و عقيم باشد ازدواج منمائيد ! زيرا كه من به شما افراد امّت در روز قيامت بر سائر امّت‌ها مباهات مىنمايم » !\r\n\r\nترغيب اسلام به ازدواج با زن بچّه‌زا ، اگرچه زيبا و جميله نباشد\r\nو نيز از كلينىّ با إسناد خود از حضرت امام رضا عليه السّلام روايت كرده است كه : رسول خدا صلّى الله عليه و آله و سلّم به مردى فرمود : تَزَوَّجْهَا سَوْءَاءَ وَلُودًا ! وَ لَاتَزَوَّجْهَا جَمِيلَةً حَسْنَآءَ عَاقِرًا ! فَإنِّى مُبَاهٍ بِكُمُ الأُمَمَ يَوْمَ الْقِيَمَةِ !\r\nأَمَا عَلِمْتَ : أَنَّ الْوِلْدَانَ تَحْتَ الْعَرْشِ يَسْتَغْفِرُونَ لِأبَآئِهِمْ يَحْضِنُهُمْ إبْرَاهِيمُ ؛ وَ تُرَبِّيهِمْ سَارَةُ فِى جَبَلٍ مِنْ مِسْكٍ وَ عَنْبَرٍ وَ زَعْفَرَانٍ . « 2 »\r\n« با زن زشت صورت در صورتى كه بچه‌زا باشد ، ازدواج كن ! و با زن زيبا و جميله در صورتى كه نازا باشد ، ازدواج مكن ! زيرا كه من در روز قيامت به شما\r\n\r\n\r\n","description":"","footnote":"\r\n( 1 ) « وسآئل الشّيعة » طبع حروفى ، ج 14 ، باب 16 ، ص 33 و 34\r\n( 2 ) همان مصدر ، ص 34\r\n","page_name":" 52 ","page_number":70},
  {"content":"\r\n\r\nامّت افتخار ميكنم بر سائر امّت‌ها !\r\nمگر نميدانى كه فرزندان در زير عرش خداوند ، براى پدرانشان از خداوند طلب غفران مىنمايند . إبراهيم خليلِ پيغمبر ، آنها را در دامان خود مىپرورد و ساره زوجه او آنها را تربيت مىكند ، در كوهى كه همه‌اش از مُشك و عنبر و زعفران است . »\r\nو نيز از كلينى با سند متّصل خود از خالد بن نجيح ، از حضرت صادق عليه السّلام روايت كرده است كه : چون از چيزهاى شوم در حضور پدرم سخن به ميان آمد ، آنحضرت گفتند : الشُّومُ فِى ثَلَاثٍ : فِى الْمَرْأَةِ وَ الدَّآبَّةِ وَ الدَّارِ . فَأَمَّا شُومُ الْمَرْأَةِ فَكَثْرَةُ مَهْرِهَا وَ عُقْمُ رَحِمِهَا . « 1 »\r\n« شومى در سه چيز يافت مىشود : در زن و در مركب و در خانه ؛ امّا شوم بودن زن در اينست كه مهريّه‌اش بسيار باشد و رَحِمَش بچّه نياورد . »\r\nو نيز از كلينىّ با سند متّصل خود ، از جابربن عبد الله انصارى روايت است كه او گفت : ما در حضور رسول خدا صلّى الله عليه و آله و سلّم بوديم كه فرمود : إنَّ خَيْرَ نِسَآئِكُمُ الْوَلُودُ الْوَدُودُ الْعَفِيفَةُ - الحَديث . « 2 »\r\n« بهترين زنان شما كسى است كه زياد بچّه بزايد ، و زياد شوهرش را دوست داشته باشد ، و با عفّت باشد - تا آخر حديث . »\r\nو نيز از صدوق با إسناد خود از حضرت باقر عليه السّلام روايت نموده است كه : رسول خدا صلّى الله عليه و آله و سلّم فرمود : مَا يَمْنَعُ الْمُؤْمِنَ أَنْ يَتَّخِذَ أَهْلاً لَعَلَّ اللَهَ يَرْزُقُهُ نَسَمَةً تُثَقِّلُ الأَرْضَ بَلَا إلَهَ إلَّا اللَهُ . « 3 »\r\n« چه جلوگير مىشود از مؤمن كه براى خود زوجه‌اى بگيرد ، به اميد آنكه خداوند ذى روحى را نصيب او كند ، تا زمين را به لا إله الا الله سنگين نمايد » ! ؟\r\n\r\n\r\n","description":"","footnote":"\r\n( 1 ) همان مصدر ، باب 15 ، ص 33\r\n( 2 ) همان مصدر ، باب 6 ، ص 41\r\n( 3 ) همان مصدر ، باب 1 ، ص 3\r\n","page_name":" 53 ","page_number":71},
  {"content":"\r\n\r\n\r\nهيچ بنائى در اسلام محبوبتر از ازدواج ، در نزد خداوند نيست\r\nو نيز از صدوق با إسناد خود از حضرت امام محمّد باقر عليه السّلام روايت است كه : رسول خدا صلّى الله عليه و آله و سلّم فرمود : مَا بُنِىَ بِنَآءٌ فِى الاسْلامِ أَحَبُّ إلى اللَهِ عَزَّ وَ جَلَّ مِنَ التَّزْوِيِجِ . « 1 »\r\n« هيچ بنائى در اسلام محبوب‌تر از بناى تزويج ، در نزد خداوند عزّ و جلّ پايه گذارى نشده است . »\r\nو نيز از صدوق در « خصال » در حديث أربعمأة از أمير المؤمنين عليه السّلام وارد است كه فرمود : تَزَوَّجُوا فَإنَّ التَّزْوِيجَ سُنَّةُ رَسُولِ اللَهِ صَلَّى اللَهُ عَلَيْهِ وَ ءَالِهِ فَإنَّهُ كَانَ يَقُولُ : مَنْ كَانَ يُحِبُّ أَنْ يَتَّبِعَ سُنَّتِى فَإنَّ مِنْ سُنَّتِىَ التَّزْوِيجَ . وَ اطْلُبُوا الْوَلَدَ ! فَإنِّى مُكَاثِرٌ بِكُمُ الأُمَمَ غَدًا وَ تَوَقَّوْا عَلَى أَوْلادِكُمْ مِنْ لَبَنِ الْبَغِىِّ مِنَ النِّسَآءِ وَ الْمَجْنُونَةِ فَإنَّ اللَبَنَ يُعْدِى . « 2 »\r\n« ازدواج كنيد ! زيرا كه تزويج سنّت رسول خدا صلّى الله عليه و إله و سلّم است ! چون او چنين ميگفت : كسى كه دوست دارد از سنّت من پيروى كند ، بداند كه : از جمله سنّت من ازدواج است . و دنبالِ پيدا كردن بچّه باشيد ! زيرا كه من در فرداى قيامت با شما امّت مسلمان ، ميخواهم تعداد امّتم را از سائر امّت‌ها بيشتر كرده باشم ! و متوجّه باشيد كه از شيرِ زن زناكار و زن ديوانه به بچّه‌هاى خود ندهيد ! زيرا كه شير اثر ميگذارد و از آن زن به طفل سرايت مىكند . » « 3 »\r\nبارى از اين مطالب معلوم شد كه : دين مقدّس اسلام تا چه اندازه در امر زواج و نكاح اهتمام دارد ؛ و تا چه اندازه در تكثير نسل ، و زيادى أولاد ترغيب\r\n\r\n\r\n","description":"","footnote":"\r\n( 1 ) « وسآئل الشّيعة » طبع حروفى ، ج 14 ، باب 1 ، ص 3\r\n( 2 ) همان مصدر ، باب 1 ، ص 3 و 4\r\n( 3 ) قاضى قضاعى در « شهاب الأخبار » در ضمن بيان كلمات قصار پيغمبر اكرم صلّى الله عليه و آله و سلّم آورده است كه : الرِّضَاعُ يُغَيِّرُ الطِّبَاعَ . ( « شرح فارسى شهاب الأخبار » ص 14 به شمارهء 29 ) « شير دادن طبعها را تغيير ميدهد » يعنى هر كس كه طفلى را شير دهد آن طفل اخلاق و خوى وى را در خود گيرد .\r\n","page_name":" 54 ","page_number":72},
  {"content":"\r\n\r\nو تشويق به عمل آورده است .\r\n\r\nوظيفهء دولت اسلام در فراهم كردن تسهيلات ازدواج\r\nبر عهده حكومت اسلام است كه راه تزويج را به روى مردم باز كند ؛ و مشكلات دختر و پسر و زن و مرد را در اين امر از ميان بردارد ؛ تا با برنامه‌هاى صحيح ، دختران و پسران در ابتداى بلوغ بتوانند ازدواج كنند و اولاد بياورند ، و در عين حال به تحصيل علوم لازمه نيز بپردازند ، بطورى كه ازدواج ابداً مانع پيشرفت و ترقّى نباشد ، و داشتن اولاد يك أمر طبيعى و معمولى و قابل سازش با صنعت و فنّ و حرفه و علم به شمار آيد .\r\nدر حكومت اسلام مردانى كه در معركه جنگ و جهاد به درجه شهادت مىرسند ، بايد براى ازدواج زنان آنها برنامه درست تنظيم گردد كه پس از انقضاى عِدّه فوراً شوهر كنند و بىسرپرست نگردند و بدون شوهر نمانند ؛ و نيز اولاد متعدّد بياورند تا به زودى محلّ خالى مجاهدين پر گردد .\r\nميل جنسى از غرائز است ؛ بهيچوجه نمىتوان جلوى آن را گرفت . غاية الأمر بايد از راه صحيح و نكاح مشروع به عمل آيد ، و گرنه خداى ناكرده عواقب ناپسندى را به دنبال مىآورد ، و دختر جوانى كه شوهرش شهيد شده است يا بايد تحمّل رنج نمايد و زندگى عسرت بار خود را با ميل به ازدواج ، بدون ازدواج بگذراند ، و يا خواهى نخواهى با گرفتن رفيق پنهانى ( اتِّخاذِ أَخْدَان ) راهى را بر خلاف شرع بپيمايد .\r\n پرى رخ تاب مهجورى ندارد * چو در بستى ز روزن سر بر آرد \r\nطبق گزارش بعضى از محاكم عدليّه و اداره آمار ، امروزه در ايران چهار ميليون و هفتصد هزار زن بدون شوهر وجود دارد . بايد به حال اين معصومان فكرى كنند ، و با بهترين وجهى برنامه ازدواج آنها را تنظيم نمايند . تا مانند اداره بسيج و سپاه و رسيدگى از جهت امور مالى به خانواده‌هاى شهدا ، اداره‌اى مستقلّ و عظيم و مهمّ جهت ازدواج آنها بدون زحمت و موانع خارجى ، و بدون برخورد با مشكلاتى فراهم گردد .\r\n\r\n","description":"","footnote":"","page_name":" 55 ","page_number":73},
  {"content":"\r\n\r\nبار پروردگارا ما از تو ميخواهيم تا ملّت مسلمان را بر نهج قانون قرآن و سنّت پيغمبرت ، بر بهترين سبل سلام و صراط مستقيم از رُشد و ارتقاء در مسير رضا و تقرّب به سوى خودت حركت دهى ! مردان و زنانشان را متعهّد و برومند و سالم و سعيد گردانى ! اطفالشان را عالم و متّقى و پر تلاش فرمائى ! نسلشان را فراوان و طيّب و پر بركت نمائى ! و تا روز باز پسين مؤمن و عارف و سالك سبيل خودت و امام زمانت قرار دهى ! دشمنانشان را مخذول و منكوب كرده ، آنان را به پاداش حيله‌هاى مكّارانه و نقشه‌هاى خَدّاعانه به زندگى ضَنْك و معيشت نكبت بار ، بدست مسلمانان غيور و با حميّت تنازل دهى ! و در روز قيامت به بدترين عذابِ افرادى كه دشمن جامعهء بشريّت و سلامت افراد مىباشند گرفتار كنى !\r\n« اللَهُمَّ أَعِزَّهُ وَ أَعْزِزْ بِهِ ، وَ انْصُرْهُ وَ انْتَصِرْ بِهِ ، وَ انْصُرْهُ نَصْرًا عَزِيزًا ، وَ افْتَحْ لَهُ فَتْحًا يَسِيرًا ، وَ اجْعَلْ لَهُ مِنْ لَدُنْكَ سُلْطَانًا نَصِيرًا .\r\nاللَهُمَّ أَظْهِرْ بِهِ دِينَكَ وَ سُنَّةَ نَبِيِّكَ حَتَّى لا يَسْتَخْفِىَ بِشَىْءٍ مِنَ الْحَقِّ مَخَافَةَ أَحَدٍ مِنَ الْخَلْقِ .\r\nاللَهُمَّ إنَّا نَرْغَبُ إليكَ فِى دَوْلَةٍ كَرِيمَةٍ تُعِزُّ بِهَا الْإسْلَامَ وَ أَهْلَهُ ، وَ تُذِلُّ بِهَا النِّفَاقَ وَ أَهْلَهُ ، وَ تَجْعَلُنَا فِيهَا مِنَ الدُّعَاةِ إلى طَاعَتِكَ وَ الْقَادَةِ إلى سَبِيلِكَ وَ تَرْزُقُنَا بِهَا كَرَامَةَ الدُّنْيَا وَ الْآخِرَةِ ! » « 1 »\r\n« بار پروردگارا ! ما جميع گروه شيعيان از تو خواهانيم كه : وى را عزّت ده ! و ما را به نيروى امامتش عزّت بخش ! و وى را يارى كن ! و ما را به نيروى ولايتش پيروز فرما ! و چنان مددى در مرز اقتدار و حكومتش به او بنما كه نقصان و شكستى در آن راه نيابد ! و فتح و گشايشى آسان به وى عنايت كن تا رنجى و\r\n\r\n\r\n","description":"","footnote":"\r\n( 1 ) فقراتى است در توسّل به حضرت إمام زمان حجّة ابن الحسن العسكرىّ عجَّل اللهُ تعالَى فَرَجه المبارك كه در دعاى افتتاح وارد ، و در شبهاى ماه مبارك رمضان خوانده مىشود .\r\n","page_name":" 56 ","page_number":74},
  {"content":"\r\n\r\nمشكله‌اى را در خود نپروراند ! و از نزد خودت قدرت با پشتوانه‌اى به دو نصيب فرما تا فتور و سستى از دنبالش نباشد !\r\nبار پروردگارا ! دينت و سنّت پيامبرت را به دست با كفايتش آشكار فرما تا آنكه چيزى از بيان حقّ و عمل به حقّ ، بخاطر ترس و نگرانى احدى از خلائقت پنهان نماند !\r\nبار پروردگارا ! ما با تضرّع و ابتهال نيازمندانه به درگاه تو از سويداى دل خواهانيم تا دولتى بزرگوارانه پيش آورى كه در آن دوران ، اسلام و ياورانش را سربلند فرموده ، نفاق و پيروانش را ذليل و خوار گردانى ! و ما را در آن دوره از زمرهء دعوت كنندگان خلق به اطاعتت ، و از پيشوايان آنها در راه رضاى به فرمانبرداريت قرار دهى ! و بدين سبب از مواهب نفيسه و كرامتهاى موهوبهء خزانهء جودت در دنيا و آخرت روزى ما فرمائى ! »\r\nللّه الحمد و له الشّكر كه استخراج و تحرير اين رسالهء كريمه از « نور ملكوت قرآن » با تسميهء آن به « رسالهء نكاحيّه » مفسَّر به : كاهش جمعيّت ، ضربه‌اى سهمگين بر پيكر مسلمين بحول و قوّهء الهى ختم گرديد .\r\n رَبَّنا عَلَيْكَ تَوَكَّلْنا وَ إِلَيْكَ أَنَبْنا وَ إِلَيْكَ الْمَصِيرُ  « 1 »\r\n رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ  « 2 »\r\nهفدهم شهر محرّم الحرام 1415 هجريّهء قمريّه در بلدهء طيّبهء مشهد مقدّس رضوى\r\nعلى ثاويه آلاف التّحيّة و الإكرام و الصّلوة و السّلام\r\nعبده الفقير سيّد محمّد حسين الحسينىّ الطّهرانىّ\r\n\r\n\r\n","description":"","footnote":"\r\n( 1 ) آيه 4 ، از سورهء 60 : الممتحنة\r\n( 2 ) آيه 127 ، از سورهء 2 : البقرة\r\n","page_name":" 57 ","page_number":75},
  {"content":"\r\n . \r\n","description":"","footnote":"","page_name":" 58 ","page_number":76},
  {"content":"\r\n\r\n\r\nتذييلات بر رساله نكاحيّه :\r\n\r\n","description":"","footnote":"","page_name":" 59 ","page_number":77},
  {"content":"\r\n . \r\n","description":"","footnote":"","page_name":" 60 ","page_number":78},
  {"content":"\r\n\r\nأعوذُ بِاللَهِ مِنَ الشَّيْطانِ الرَّجيم\r\nبِسْمِ اللَهِ الرَّحْمَنِ الرَّحِيم\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبينَ الطَّاهِرينَ\r\nوَ لَعْنَةُ اللَهِ عَلَى أعْدائِهِمْ أجْمَعينَ مِنَ الانَ إلى قِيامِ يَوْمِ الدِّينِ\r\nوَ لا حَوْلَ وَ لا قُوَّةَ إلا بِاللَهِ الْعَلِىِّ الْعَظيم\r\nچون در حين طبع اين رساله نكاحيّه كه از ارتحال فقيد معظّم رهبر كبير انقلاب اسلامى پنج سال مىگذشت و در اين مدّت درباره قطع نسل ملّت ايران و كشور شيعه فعّاليّتهائى چشمگير و خطير به وقوع پيوست ، و به عنوان تنظيم و اصلاح امور خانواده چنان بر اين ملّت مسكين يورش برده و براى اغفال آنها و عقيم ساختن مردان و زنان آنها از هيچ كوشش و سعيى دريغ نكرده‌اند ، و به نام اسلام و موافقت دين محمّدى و آئين جعفرى ، و به نام موافقت علماء اين اعمال را انجام داده‌اند ، لهذا فقط براى اطّلاع و بيدارى شيعه ، حقير بر خود لازم ديدم مطالبى را تحت عنوان تذييلات در اينجا ذكر كنم تا اين قوم و ملّت كهن و صبور و رنجديده تكاليف خود را در امر نكاح نزد خداوند سبحان بدانند .\r\n\r\n","description":"","footnote":"","page_name":" 61 ","page_number":79},
  {"content":"\r\n . \r\n","description":"","footnote":"","page_name":" 62 ","page_number":80},
  {"content":"\r\n\r\n\r\nمطلب اول : كاهش جمعيّت ، ضربه‌اى سهمگين بر پيكر مسلمين\r\n\r\n","description":"","footnote":"","page_name":" 63 ","page_number":81},
  {"content":"\r\n . \r\n","description":"","footnote":"","page_name":" 64 ","page_number":82},
  {"content":"\r\n\r\n\r\nلحاظ ننمودن آراء مخالفين ، در مسأله كاهش جمعيّت\r\nمطلب اوّل : در اين مسأله سزاوار بود آراء علماء را اعمّ از موافق و مخالف ، و انظار متخصّصين و اهل خبره و پزشكان را اعمّ از موافق و مخالف ، و نتائج مثبت و منفى اين امر را توسّط مجلّات و جرائد و رسانه‌ها ، و بواسطه مصاحبه‌ها توضيح و تشريح كنند تا ملّت راه خود را از ميان اين دو نظريّه اختيار و انتخاب نمايد .\r\nولى به عكس ، آنچه در اين محالِّ اطّلاع عمومى بوده است همگى يكسره بيان و تبليغ و ترويج و تحريص و تحريض و ترغيب بر قطع نسل و عقيم شدن بوده است تا به به جائى كه مردم مسلمان آن را به صورت يك تكليف شرعى و يك كمك به نهضت اسلامى پنداشتند و براى آن اقدام كردند ، و دستگاه هم در اين مسأله از هيچ بذل مالى كوتاهى نكرد . در سمينارها و نشست‌ها صرفاً موافقين با مسأله را دعوت ميكردند و از مخالفين نه تنها دعوتى به عمل نمىآمد ، بلكه از اطّلاع آنها و از ورود آنها به اطراف و جوانب آنچه در آن سمينار سربسته و دربسته گذشته است ، بطور كامل استيحاش داشتند . و نتيجه و رأى موافقين را كه مجموعه همگى آن مجلس را تشكيل ميدادند به مرحله اجراء در مىآوردند .\r\nو بسيار به ندرت اتّفاق افتاد كه در روزنامه‌اى مقاله‌اى انتقادى بر روى اصول و موازين علمى درج گردد و حقائق را در خور فهم و استعداد مردم\r\n\r\n","description":"","footnote":"","page_name":" 65 ","page_number":83},
  {"content":"\r\n\r\nمشروح سازد مگر چند بار كه ما در ذيل بدانها اشاره مىنمائيم :\r\n\r\nمقالهء دكتر ناصر سيم فروش در إبطال بستن لوله‌هاى مردان و زنان از نظر پزشكى\r\nمورد اوّل - دو مقاله از طرف جناب محترم طبيب محقّق دانشمند متخصّص مشهور ، و دوست و رفيق اين حقير كه از ساليانى دراز مراتب مودّت و ارادت باقى است : آقاى دكتر ناصر سيم فروش أيّده الله تعالى ، رئيس بخش مجارى ادرار ( اورولوژى ) مركز پزشكى شهيد لبّافى نژاد طهران كه از معاريف استادان در جرّاحى كليه و مثانه و بيضه ، و از معلّمان تعليم پيوند كليه كه شاگردان بسيارى را زير نظر خود تربيت و تعليم نموده است ، مىباشد .\r\nمقاله اوّل در روزنامه « جمهورى اسلامى » شماره 3902 ، مورّخه 23 جمادى الاولى 1413 ( 28 آبان 1371 ) مىباشد .\r\nدر اين مقاله كه با عنوان : « بيت المال نبايد صرف مقطوع النَّسل شدن ملّت بشود » شروع مىشود ، ابتداءً از جانب روزنامه سطورى بدين عبارت تحرير مىشود :\r\n« . . . در كشور ما به دليل برخوردارى از فرهنگ والاى اسلامى و سعى در اجراى قوانين و مقرّرات اسلامى تعدادى از روشهاى فوق غير قابل اجرا مىباشد ، و اين موضوع به دليل اهمّيّتى است كه اسلام براى انسانها قائل است .\r\nزيرا برخى از اين روشها باعث نقص عضو و يا بروز اشكالات ديگرى مىشود . يكى از موارد شبهه ناكى كه وزارت بهداشت ، درمان و آموزش پزشكى بدون در نظر گرفتن عواقب و اثرات روانى - اجتماعى آن اقدام به اجراى آن كرد ، بستن لوله‌ها در مردان و زنان بود .\r\nدر اينجا لازم است كه به مسؤولين امر در اين وزارتخانه هشدار داده شود كه : صيانت از حيات آدمى ، يك واجب الهى و اقامه اين واجب يك تكليف شرعى است .\r\nاز اينرو خدمات پزشكى همواره مىبايست در جهت حفظ سلامت و\r\n\r\n","description":"","footnote":"","page_name":" 66 ","page_number":84},
  {"content":"\r\n\r\nتندرستى انسان به كار گرفته شود و صاحبان مشاغل پزشكى در قبال عواقب صدمات و زيانهائى كه به سلامت انسان بواسطه ناآگاهىها و سهل‌انگاريها و بىتوجّهىها وارد مىشود شرعاً مسؤول و ضامن خواهند بود .\r\nمقاله حاضر ، توسّط دكتر ناصر سيم فروش پزشك معروف و متعهّد ، در سمينار تنظيم خانواده كه چندى پيش در مشهد مقدّس برگزار شد ، ارائه گرديد . دكتر سيم فروش در اين مقاله از شيوه‌هاى موجود براى تنظيم خانواده بخصوص بستن لوله‌ها در زنان و مردان انتقاد نموده و پيشنهاد مىكند براى اين كار از شيوه‌هاى برگشت پذير استفاده شود . با هم خلاصه اين مقاله را مىخوانيم . »\r\nدر اينجا دكتر سيم فروش پس از بحثى كه درباره مضرّات عقيم نمودن و بستن لوله‌ها مينمايد از جمله ميگويد :\r\n* ما نبايد ملّت شيعه و ناب خودمان را با جمعيّت‌هاى ديگر مقايسه كنيم . بايد قدر اين ملّت را بدانيم و صلاح ما در اينست كه براى تنظيم خانواده فقط از روشهاى برگشت پذير استفاده كنيم ، نه بستن لوله كه منجرّ به عقيمى دائمى مىشود .\r\nو در پايان اين مقاله مىگويد :\r\n* اين مسأله ، از طريق بالا بردن سواد عمومى ، تفكّر استقلال طلبانه در اين راه يعنى استفاده از روشهاى مناسب در كشور از راه آموزش صحيح و مستمرّ به راحتى قابل حلّ خواهد بود و نيازى به ايجاد جوّ فشار و هراس موجود پزشكى نيست و نبايد بيت المال مسلمين را صرف مقطوع النّسل شدن دائمى اين ملّت نمود .\r\n\r\nمقالهء دكتر سيم فروش در عواقب وخيم بستن لوله‌هاى مردان\r\nمقاله دوّم ايشان نيز در روزنامه « جمهورى اسلامى » به شماره 4182 ، مورّخه 22 جمادى الاولى 1414 ( 16 آبان 1372 ) مىباشد .\r\n\r\n","description":"","footnote":"","page_name":" 67 ","page_number":85},
  {"content":"\r\n\r\nاين مقاله با عنوان « روشهاى كنونى كنترل جمعيّت در كشور ما با فرهنگ اسلامى مغايرت دارد » شروع مىشود .\r\nدر اينجا نيز ابتداءً خود روزنامه بدين كلام استقبال از مقاله ايشان نموده و مىنويسد :\r\n« اشاره : مبحث كنترل جمعيّت ، از مباحث مهمّى است كه چند سال است در جمهورى اسلامى ايران با مخارج سنگين و نگرشى كاملاً يكطرفه توسّط عدّه خاصّى دنبال مىشود . و كلّيّه مجارى قانونگذارى ، اجرائى و بخش عمده تبليغات كشور را به دنبال خود مىكشاند .\r\nمتولّيان اين امر ، با انحصارى كردن اين مقوله در حيطه اقتدار خود و ارائه آمارها و اطّلاعات قابل تشكيك تلاش مىكنند افكار عمومى را به همان جهتى سوق دهند كه خود مىخواهند و متأسّفانه تا كنون در اين زمينه پيشرفتهائى داشته‌اند .\r\nعوارض اين نگرش يكسويه و حاكميّت آن بر همه شؤون ، بتدريج در حال ظاهر شدن است . و اگر با آن مقابله نشود ، مشكلات زيادى بوجود خواهد آورد .\r\nدر زمينه عدم انطباق روشهاى إعمال شده برروى كنترل جمعيّت ، آقاى دكتر ناصر سيم فروش رئيس بخش اورولوژى مركز پزشكى شهيد لبّافى نژاد كه چهره‌اى سرشناس در پزشكى كشورمان هستند ، نظراتى دارند كه قبلًا نيز گوشه‌هائى از آن در روزنامه « جمهورى اسلامى » به چاپ رسيد .\r\nاينك مطلبى كامل‌تر از ايشان از نظر خوانندگان گرامى ميگذرد كه عمق خطرات ناشى از روشهاى نادرست كنونى را نشان مىدهد . »\r\nدر اينجا مقاله مفصّل و مشروح دكتر را حكايت مىكند . و چون اين مقاله ، مقاله نسبةً جامعى است و حاوى بعضى از مطالب مقاله نخستين نيز مىباشد لهذا سزاوار است براى بصيرت جامعه ، ما عين آن را در اينجا بازگو نمائيم :\r\n« مسأله كنترل مواليد مدّتهاست كه مورد بحث محافل اجرائى و علمى\r\n\r\n","description":"","footnote":"","page_name":" 68 ","page_number":86},
  {"content":"\r\n\r\nجامعه ماست . در اصل موضوع تنظيم خانواده بيشتر دست اندركاران توافق دارند ؛ امّا آنچه مورد بحث است روش رسيدن به اين هدف است . با توجّه به اينكه در حال حاضر كشور ما به عنوان مسؤول برنامه ريزى كنترل مواليد در منطقه انتخاب شده است مسأله از حسّاسيّت ويژه‌اى برخوردار بوده و حيثيّت اجتماعى جمهورى اسلامى مورد توجّه است . نحوه حركت ما در اين زمينه براى سائر كشورهاى اسلامى الگو خواهد بود . لذا هر گونه خطا ميتواند خداى ناكرده اثرات سوئى به اين الگوپذيرى براى كشورهاى اسلامى منطقه بگذارد .\r\nلذا اينجانب به عنوان يك شهروند پزشك ، تجربيّات و پيشنهادهاى خود را براى برنامه ريزان و جامعه ارائه ميكنم تا إن شاء الله مورد توجّه قرار گيرد .\r\nاصولاً بر طبق توصيه‌هاى سازمان بهداشت جهانى روشهائى در هر جامعه به موفّقيّت مىانجامد كه مطابق با فرهنگ آن جامعه باشد ؛ و چون جامعه ما اسلامى است مشخّص است كه نظر علماى اسلامى در اين موضوع بايد ملحوظ باشد تا برنامه‌ها قرين موفّقيّت باشد .\r\nما در ذيل ، فتاوى مربوطه در زمينه بستن لوله در مردان را ذكر خواهيم كرد و با مختصرى تحقيق خواهيم ديد كه اكثريّت قريب به اتّفاق علماء با بستن لوله در مردان مخالف هستند . براى آشنا شدن به مسأله ، آن را از جنبه‌هاى مختلف مورد بررسى قرار مىدهيم كه عبارتند از :\r\nالف - عوارض پزشكى ، نقص عضو و عواقب مترتّب بر آن .\r\nب - از نظر شرعى با توجّه به فتاواى موجود .\r\nج - از نظر اجتماعى و روحى .\r\nد - مرورى به برخوردهاى نامناسب ( در گذشته بر خلاف اخلاق پزشكى ) .\r\nه - روشهاى پيشنهادى مناسب براى تنظيم خانواده در كشور ما بجاى روشهاى منجرّ به نقص عضو و مقطوع النّسل كردن جامعه .\r\n\r\n","description":"","footnote":"","page_name":" 69 ","page_number":87},
  {"content":"\r\n\r\n\r\nعوارض خطير پزشكى در أثر بستن لوله در مردان\r\nالف - عوارض پزشكى و نقص عضو حاصله از بستن لوله‌ها در مردان :\r\nبسيارى به غلط براى رسيدن به هدف ، اينطور به مردم القا كرده و مىكنند كه بستن لوله‌ها قابل برگشت بوده و هيچ عارضه‌اى ندارد . ضمن اينكه در اينجا تعدادى از عوارض مهمّ آن را ذكر مىكنيم ، به خوانندگان عزيز توصيه مىكنيم به مراجعى كه در ذيل معرّفى مىشود مراجعه كنند ؛ و اين حقّ مردم ماست كه قبل از يك اقدام پزشكى ، عواقب را به طور كامل بدانند همانطور كه در خارج عمل مىشود . اين عوارض به اختصار شرح داده مىشود :\r\n1 - غير قابل برگشت بودن عقيمى .\r\nاوّلين و مهم‌ترين عارضهء بستن لوله‌هاى مردان آنست كه حدّاقل در نيمى از موارد ، عقيمى حاصله دائمى و غير قابل برگشت است . پس از وصل كردن لوله‌ها در صورت موفّقيّت فقط حدود 70 درصد بوده و مهمتر آنكه با وجود بازشدن لوله‌ها ( در صورت موفّقيّت ) فقط در 47 درصد يعنى كمتر از نصف بارورى حاصل شده است . يعنى نيمى از مردان براى هميشه دچار عقيمى مىشوند . ( مجموعه مطالعه سه كشور آلمان ، اتريش و سوئيس منتشر شده در مجلّه اورولژى آمريكا ، سال 1990 )\r\nعلّت اين موضوع آنست كه حتّى اگر لوله‌ها باز شوند ، به علل ايمنى در زمان بسته بودن لوله‌ها ، سلّولهاى بارورى بيضه و توليد آنتىكور ضدّ آنها خاصيّت بارورى را براى هميشه از دست ميدهند .\r\nبا توجّه به مطالب بالا در كشورهاى غربى نه تنها به افراد ، غير قابل برگشت بودن را ميگويند بلكه از شخص در اين مورد و سائر عوارض امضاء ميگيرند . در حالى كه در كشور ما كه صداقت و اخلاق پزشكى به علّت اسلامى بودن آن بايستى اهمّيّت بيشترى داشته باشد ، در سالهاى گذشته اينطور عمل نشده و با افراد بخصوص در روستاها فقط در مورد وصل شدن مجدّد لوله‌ها صحبت شده و هيچ اطّلاعى در مورد غير قابل برگشت بودن در نيمى از موارد و\r\n\r\n","description":"","footnote":"","page_name":" 70 ","page_number":88},
  {"content":"\r\n\r\nسائر عوارض گفته نشده كه جاى تأسّف دارد . ( موارد مستند آن را اينجانب به مسؤولان جديد وزارت محترم بهداشت ، درمان و آموزش پزشكى معرّفى نموده‌ام ) .\r\n2 - خونريزى و تجمّع لخته در محلّ عمل ( هماتوم ) 2 درصد و حتّى تا 29 درصد در بعضى گزارشها ديده مىشود . ( اينجانب خود بيمارى را كه توسّط يك جرّاح مجرّب در آمريكا عمل شده بود و دچار هماتوم شده و مدّتها ناراحتى كشيد را شاهد بوده‌ام ) .\r\n3 - عفونت محلّ عمل : بالا بودن ميزان عفونت عمل در گزارشهاى خارج از كشور باعث تعجّب پزشكان بوده و بين 12 تا 38 درصد گزارش شده است ( به طور متوسّط 4 / 3 درصد ) .\r\n4 - در عدّه كمى از بيماران درد بيضه و تورّم مزمن موضع بستن لوله ( گرانولوم ) ايجاد مىشود كه باعث اختلال فكر بيمار شده و كارائى شغلى او را كاهش ميدهد . )\r\n5 - ناتوانى جنسى : يكى از عوارضى كه بعد از بستن لوله در مردان ديده مىشود ناتوانى جنسى است كه بيشتر منشأ روحى دارد و به ندرت منشأ اورمونى . ( اختلال سلّولهاى ليديگ در مقالاتى گزارش و تأييد شده است . )\r\nعلّت اصلى تغيير تصوّر بيمار از بدن خود و عدم قابليّت بارورى  ( Body Image )  يعنى تغيير تصوّر شخص از خودش است . اين نوع ناتوانى جنسى گاهى در مقابل درمانهاى رائج مقاوم است . گرچه اين عارضه شايع نيست ولى از نظر خانوادگى و حفظ خانواده داراى اهمّيّت خاصّى است .\r\n6 - عوارض عمومى ديگر پس از بستن لوله‌ها مطرح شده كه گرچه قطعى و ثابت شده نيست ولى در سائر كشورها بخصوص كشورهاى غربى اين مسائل را نوشته و از بيمار امضاء ميگيرند .\r\nيكى اينكه در مقاله‌هائى از كشور انگليس ادّعا شده كه بستن لوله‌ها در\r\n\r\n","description":"","footnote":"","page_name":" 71 ","page_number":89},
  {"content":"\r\n\r\nمردان شيوع سرطان پروستات را افزايش ميدهد ، و ديگرى اينكه بعد از بستن لوله‌ها خطر عوارض قلبى عروقى و تصلّب شرائين به دنبال بستن لوله‌ها را نشان ميدهد . گرچه دو موضوع فوق را پزشكان قبول ندارند معهذا به افراد مورد عمل ، موضوع را به صورت فوق نوشته و امضاء ميگيرند .\r\nحال مىبينيم كه در كشورهاى ديگر چقدر با دقّت تمام مسائل را قبل از بستن لوله توضيح ميدهند ؛ آيا در كشور ما هم اينطور عمل شده ؟ متأسّفانه در اكثر موارد جواب منفى است و حتّى غير قابل برگشت بودن قطعى را كه در نيمى از موارد ديده مىشود از بيمار مخفى ميدارند و در محافل فقط باز شدن لوله را ذكر كرده ، و از گفتن آمار بارورى پس از بازشدن لوله‌ها خوددارى شده است .\r\nاينطور برخورد با مسائل و رسيدن به هدف ، در شأن كشور اسلامى ما نيست .\r\n\r\nدكتر سيم فروش : بستن لوله‌هاى مردان را با پنهان كردن رأى مراجع تقليد انجام داده‌اند\r\nب - اكثريّت مراجع تقليد « 1 » با روشهاى منجرّ به نقص عضو در مردان ( بستن لوله‌ها يعنى وازِكْتومى ) مخالفند ؛ از جمله حضرات آيات : رهبر فقيد انقلاب حضرت امام خمينى ( قُدِّس سرُّه ) آيت الله العظمى اراكى ؛ و رهبر معظّم انقلاب حضرت آيت الله خامنه‌اى بستن لوله‌ها در مردان را در صورت احتمال عدم بازگشت جائز ندانسته‌اند . عدم بازگشت بارورى در نيمى از موارد قطعى است ، لذا اين عمل فعل حرام محسوب مىشود و صرف بيت المال براى يك فعل حرام ، امرى غير شرعى بوده و ميتواند تبعات سوء در جامعه را داشته باشد .\r\nبسيارى از بيماران كه لوله‌هاى آنها بسته شده متأسّفانه از فتاوى فوق آگاهى نداشته ، و پس از دريافتن موضوع متأثّر و متعجّب مىشوند .\r\n\r\nموارد بروز خطر جسمى يا روحى در نتيجهء بستن لولهء مردان\r\nج - عوارض اجتماعى و روحى : بستن لوله‌ها در مردان به علّت عقيمى دائمى حاصله در نيمى از موارد ميتواند مشكلات اجتماعى و نقش‌هاى سنگين\r\n\r\n\r\n","description":"","footnote":"\r\n( 1 ) اين گفتار اكثريّت نيست ، بلكه فتوى و گفتار جميع مراجع تقليد است .\r\n","page_name":" 72 ","page_number":90},
  {"content":"\r\n\r\nخانوادگى را در بر داشته باشد كه مواردى از آن را اينجانب در خارج از كشور زياد ديده و با انجام بستن لوله‌ها در ايران شاهد موارد آن هستيم .\r\nدر مواردى كه همسر بيمار به عللى از وى جدا شود يا خداى ناكرده فوت كند ، به علّت عدم امكان بارورى در اين ازدواج ، دچار شكست و ناكامى و عوارض روحى بسيار سنگين مىشود . . .\r\nد - موارد عملى واقعى : اگر پاى صحبت بسيارى از همكاران بنشينيم موارد عديده‌اى از مشكلات ناشى از بستن لوله‌ها در مرد را خواهيم يافت . اينجانب شرح حال چند مورد واقعى را كه بيمار اينجانب بوده‌اند ذكر مىنمايم . »\r\nدر اينجا دكتر سيم فروش چند مورد را به تفصيل شرح ميدهد كه زندگى آنها پاشيده گرديده و دچار محروميّت شده‌اند . سپس مىگويد : « از اين موارد روز به روز بيشتر خواهيم ديد مگر آنكه به توصيه علماء اسلامى ما كه بيش از همه صلاح ما را ميخواهند گوش نمائيم . »\r\nدر اينجا نيز دكتر پيشنهادهاى خود را كه از جمله آنها « عدم حذف و ناديده گرفتن پزشكانى كه نظرهائى در مورد نحوهء كنترل جمعيّت دارند در نشستهاى علمى و اجرائى برنامه‌هاى تنظيم خانواده » مىباشد ذكر مىكند و پس از آن ميگويد :\r\n« مسلّماً عدّه‌اى با ايجاد رعب در جامعه سعى دارند كه از تمامى راههاى كنترل جمعيّت بدون توجّه به جنبه‌هاى اخلاقى پزشكى و اسلامى آن استفاده كنند . و اگر دست عدّهء معدودى از اين گروه باز باشد حتّى سِقط جنائى را پيش كشيده و تقاضاى قانونى شدن آن را خواهند نمود كه مسلّماً بركت را از جامعهء ما برده ، و باعث قهر الهى مىشود و خداى نياورد آن روز را كه ما امروز در غرب شاهد هستيم . على رغم مخالفت عدّه زيادى از مردم ، سقط جنائى روزمرّه شده و هر روز دو گروه موافق و مخالف با هم در ستيز هستند .\r\nاخيراً در يكى از جرائد پزشكى اين جمله از يك نويسنده نوشته شده\r\n\r\n","description":"","footnote":"","page_name":" 73 ","page_number":91},
  {"content":"\r\n\r\nبود : « خاتمه باردارى ناخواسته چه به علل طبّى و چه به علل اجتماعى - اقتصادى مورد قبول قرار گرفته » كه مسلّماً ختم باردارى به علل اجتماعى - اقتصادى ، سقط جنائى محسوب ، و نه تنها در پيش مردم ما بلكه در نزد بسيارى از انسانهاى آزاده و متخلّق به اخلاق انسانى مذموم است .\r\nآرى اگر ما براى كنترل جمعيّت برنامه و نظم نداشته باشيم شاهد اين گونه مسائل خواهيم بود .\r\nإن شآء الله مسؤولين بهداشتى جديد وزارت بهداشت ، درمان و آموزش پزشكى بتوانند نظم لازم اسلامى و موفّقى را بر اين مسأله حاكم نمايند ؛ و نيز مردم را بيشتر در جريان جزئيّات برنامه‌هاى اجرائى قرار دهند و نظر همه را در برنامه ريزى دخالت دهند ، نه آنكه بر خلاف آنچه گفته شد از هر روش غير متناسب با اخلاق پزشكى براى رسيدن به يك هدف مورد نظر استفاده نمايند .\r\nمنابع مورد استفاده :\r\n 1 - U . H . Engelmann et . al . Vasectomy Reversal ln \r\n Central Europe Journal Of Urology 143 : 64 - 67 , 1990 . \r\n 2 - h . Fisch Detction Of Testicular Endocrine Abnormalities \r\n Following Vasectomy G . Urology 141 : 1129 - 32 , 1989 . \r\n3 - دكتر ناصر سيم فروش ، كنفرانس روشهاى كنترل بارورى در مردان در كنگره تنظيم خانواده در مشهد مقدّس سال 1370 .\r\n 4 - Campell , s Urology . W . B . Saunders , 1992 p - 3124 - 25 . \r\nدر مقاله فوق بعضى از مطالبى كه بسيار حائز اهمّيّت بوده است با خطّ درشت و در داخل كادرى متمايز نشان داده شده است و ما آنها را در اينجا به همين منظور مىآوريم :\r\n* بسيارى از بيماران كه لوله‌هاى آنها بسته شده متأسّفانه از فتاواى علماء آگاهى نداشته ، و پس از دريافتن موضوع متأثّر و متعجّب مىشوند .\r\n\r\n","description":"","footnote":"","page_name":" 74 ","page_number":92},
  {"content":"\r\n\r\n* در مواردى كه همسر بيمار به عللى از وى جدا مىشود ، يا خداى ناكرده فوت كند ، بيمار به علّت عدم امكان بارورى در ازدواج ، دچار شكست و ناكامى و عوارض روحى بسيار سنگين مىشود .\r\n* اوّلين و مهمترين عارضه بستن لوله‌هاى مردان آنست كه حدّاقلّ در نيمى از موارد عقيمى حاصله ، طبق آمار ، دائمى و غير قابل برگشت است .\r\n* اكثريّت مراجع تقليد با روشهاى منجرّ به نقص عضو در مردان مخالفند . از جمله حضرت امام خمينى ( ره ) آيت الله العظمى اراكى ؛ رهبر معظّم انقلاب حضرت آيت الله خامنه‌اى بستن لوله در مردان را در صورت احتمال عدم بازگشت به بارورى جائز ندانسته‌اند ؛ لذا اين عمل فعل حرام محسوب مىشود ، و صرف بيت المال براى فعل حرام ، امرى است غير شرعى و ميتواند تبعات سوء در جامعه داشته باشد .\r\n* مسلّماً عدّه‌اى با ايجاد رعب در جامعه سعى دارند كه از تمامى راههاى كنترل جمعيّت بدون توجّه به جنبه‌هاى اخلاقى پزشكى و اسلامى آن استفاده كنند ؛ و اگر دست عدّه معدودى از اين گروه باز باشد حتّى سِقط جنائى را نيز پيش كشيده ، و تقاضاى قانونى شدن آن را خواهند نمود .\r\n* تا كنون پزشكانى كه نظرهائى درباره نحوه كنترل جمعيّت دارند در نشست‌هاى علمى و اجرائى برنامه‌هاى تنظيم خانواده ناديده گرفته شده‌اند ؛ در حالى كه استفاده از نظرات آنها ميتواند اشكال موجود را بر طرف سازد .\r\n\r\n","description":"","footnote":"","page_name":" 75 ","page_number":93},
  {"content":"\r\n\r\n* روشهاى پيشنهادى مناسب براى تنظيم خانواده در كشور ما ، جاى خود را به روشهاى منجرّ به نقص عضو و مقطوع النّسل كردن جامعه داده است .\r\n* بسيارى به غلط براى رسيدن به هدف ، اينطور به مردم القاء كرده و مىكنند كه بستن لوله‌ها قابل برگشت بوده و هيچ عارضه‌اى ندارد ؛ در حالى كه عقيمى ، غير قابل برگشت بوده و باعث خونريزى و تجمّع لخته در محلّ عمل ، عفونت ، درد بيضه ، ناتوانى جنسى و بسيارى از ناراحتىهاى ديگر مىشود .\r\n* در كشورهاى غربى نه تنها به افراد ، غير قابل برگشت بودن را ميگويند ، بلكه از شخص در اين مورد و سائر عوارض امضاء مىگيرند . در حالى كه در كشور ما اينطور عمل نشده است كه جاى تأسّف دارد .\r\n* در مقاله‌هائى از كشور انگليس گفته شده كه بستن لوله‌ها در مردان شيوع سرطان پروستات را افزايش مىدهد .\r\n\r\nمقالهء ( ف . م . هاشمى ) در مورد خطرات و امراض ناشى از بستن لوله در زنان\r\nمورد دوّم - نظريّات و آراء « ف . م . هاشمى » مىباشد كه در روزنامه « طوس » طبع مشهد ، مورّخه 6 محرّم 1415 ( 26 خرداد 1373 ) درج شده است . و ما در اينجا عين آراء و نظريّات وى را ذكر مىكنيم :\r\n« آنچه كه به زنان گفته نشده است :\r\nطرح مسأله : بستن لوله‌ها يكى از رائج‌ترين روش‌هاى عقيم سازى در زنان است . تا كنون اين روش را يكى از بىخطرترين و مؤثّرترين روش‌هاى كنترل جمعيّت و مواليد در جهان مىدانستند . معهذا از دهه 1930 تا كنون گزارشهاى متعدّدى در ادبيّات پزشكى جهان منتشر شده است كه حاكى از خطرات اين\r\n\r\n","description":"","footnote":"","page_name":" 76 ","page_number":94},
  {"content":"\r\n\r\nروش براى سلامت زنان مىباشد .\r\nروش مزبور بر خلاف تبليغات و هياهوى فعلى در جهان ، سلامت و بهداشت زنان را بطور جدّى در مخاطره قرار ميدهد .\r\nهيدرو سالپينكس ، آندومتريت ،  Endometriosis  ( آندومتريوز ) و بىنظمى در ترشّحات غدد داخله بدن از جملهء اين مخاطرات ميباشند . اكنون ديگر مشخّص شده است كه بستن لوله‌هاى تخمدان يك روش مؤثّر و بىخطر نيست .\r\nدر مقاله زير سعى مىشود جنبه‌هاى مختلف اين روش مورد بحث قرار گرفته و نكات تازه‌اى بويژه براى زن ايرانى مطرح گردد :\r\nعقيم سازى از طريق عمل جرّاحى ، از شايع‌ترين روشهاى كنترل جمعيّت در جهان محسوب مىشود و اكنون بيش از هر زمان و هر شكلِ ديگرى رواج پيدا كرده است . مثلًا عليرغم اينكه عقيم سازى مردان به مراتب ساده‌تر از زنان بوده است ، و ضريب موفّقيّت آن نيز بيش از 95 درصد مىباشد ، هنوز در استراليا زنان بيش از نيمى از مراجعه كنندگان براى عقيم سازى را تشكيل مىدهند . موفّقيّت اين عمل در زنانى كه به ميانسالى پا گذارده‌اند بيشتر است .\r\nدر حال حاضر برآورد مىشود بيش از 130 ميليون زن در سراسر جهان از طريق بستن لوله‌هاى خود عقيم شده‌اند . در كشورهاى جهان سوّم نيز طىّ سالهاى اخير اين روش رواج فراوان يافته است . بالاترين نرخ را در ميان اين كشورها برزيل داراست ؛ 44 درصد كلّ زنان برزيلى كه به سنّ بارورى مىرسند خود را عقيم ساخته‌اند .\r\n\r\nعوارض و خطرات بستن لوله‌هاى زنان را عمداً مخفى ميدارند\r\nامّا بيش از نيم قرن است كه كارشناسان به مخاطرات بستن لوله‌ها اشاره كرده‌اند و گزارشها و تحقيقات اخير نيز حاكى از آن بوده است كه بستن لوله‌ها عوارض وخيم و بازگشت ناپذيرى براى اغلب زنان دارد . امّا اين اطّلاعات به هيچوجه در اختيار زنان گذاشته نشده و به نوعى مخفى نگاهداشته شده است .\r\n\r\n","description":"","footnote":"","page_name":" 77 ","page_number":95},
  {"content":"\r\n\r\nعليرغم عوارض غير قابل جبران اين روش ، به تنها نقصى كه گاهگاهى اشاره مىشود ، ناكامى آن در پيشگيرى از حاملگى در برخى از موارد خاصّ بوده است . در مواردى نيز كه اين روش موفّق نبوده است ، كارشناسان به جاى پرداختن به علّت اصلى ، گناه آن را بر گردن امكانات فنّى مىاندازند . در حال حاضر از هر يكهزار زنى كه خود را عقيم مىسازند ، دو يا سه نفر مجدّداً حامله مىشوند . امّا بطور كلّى اين روش شانس حاملگى مجدّد را از اكثريّت قريب به اتّفاق زنان مىگيرد .\r\nافزايش تعداد زنانى كه خود را عقيم ميسازند با توجّه به ماهيّت اختيارى و داوطلبانه اين عمل ، سؤالات متعدّدى را مطرح مىسازد :\r\nآيا زنان ميدانند كه عقيم سازى ميتواند خطر مرگ را به دنبال داشته باشد ؟\r\nآيا به زنان گفته شده است كه اين عمل موجب بروز بيماريهاى مزمن زنانه ، دردهاى موضعى دراز مدّت ، و يا بروز ناهنجارى در ديواره مخاطى رحم ميگردد ؟\r\nآيا هيچ جايگزينى براى عقيم سازى به زنان پيشنهاد مىشود ؟ و بالاخره آيا اصولاً عقيم سازى داراى هيچگونه مزيّتى نسبت به ديگر روشهاى پيشگيرى هست ؟\r\nدر سطور بعدى سعى مىشود با مراجعه به تحقيقات گسترده‌اى كه اخيراً در سطح جهان صورت گرفته ، عوارض و پيامدهاى عقيم سازى براى زنان به طور خلاصه مورد بررسى قرار گرفته و از نقطه نظر صرفاً پزشكى به آن پرداخته شود .\r\nدر حال حاضر آنچه مسلّم است اينكه آگاهى زنان از پيامدهاى عقيم سازى بسيار اندك ، ناقص و گمراه كننده مىباشد ؛ و بطور كلّى ميتوان گفت : زنانى كه به اين شيوه روى مىآورند ، اغلب از خطرات و پيامدهاى سو آن بىاطّلاعند .\r\n\r\n","description":"","footnote":"","page_name":" 78 ","page_number":96},
  {"content":"\r\n\r\nتلفات :\r\nآمار تلفات در زنان در روش عقيم سازى بسيار قابل تأمّل است . آمار و ارقام موجود در اين زمينه ، با افسانه بىخطرى عقيم سازى مباينت كامل دارد . مثلاً در انگلستان يك نفر از هر ده هزار نفر زن در اثر پيامدهاى مستقيم عمل بستن لوله‌ها ميميرد . اين رقم در ايالات متّحده يك نفر از هر 25 هزار نفر مىباشد . امّا رقم مزبور در كشورهاى رو به توسعه‌اى نظير بنگلادش يك نفر در ازاى هر 5 هزار نفر مىباشد .\r\nبرخى محافل براى توجيه اين خطر مىگويند : خطرات روش عقيم سازى به مراتب كمتر از خطرات زايمان است . امّا اين استدلال نيز نمىتواند با توجّه به ماهيّت داوطلبانه بودن عمل ، عقيم سازى را توجيه كند .\r\nبه نظر نمىرسد زنان خطر مرگ داوطلبانه زير چاقوى جرّاحى را به خطرات احتمالى زايمان ترجيح دهند . در واقع براى انجام اين عمل سرنوشت ساز هيچگونه مشورتى با زن صورت نگرفته ، و هيچگونه اطّلاعات صحيحى در اختيار وى گذاشته نميشود . در صورتى كه فرض كنيم عقيم سازى يك عمل مؤثّر براى كنترل مواليد است آيا هر گونه تلفات براى آن قابل قبول مىباشد ؟ !\r\nعوارض جرّاحى :\r\nبراساس يك بررسى كه توسّط كالج سلطنتى لندن انجام شده ، 14 درصد « 1 » زنانى كه خود را عقيم ميسازند از عوارض سوء عمل جرّاحى رنج مىبرند . اين بدان معنى است كه يك نفر از هر 25 زن دچار چنين عوارضى ميگردد . اين عوارض عبارتند از :\r\nانجام ناقص عمل ( كه شايع‌ترين عارضه مىباشد )\r\nخونريزى  ( Haemorrhage ) \r\n\r\n\r\n","description":"","footnote":"\r\n( 1 ) بايد 4 درصد درست باشد ، زيرا خودشان تفسير ميكنند كه از هر بيست و پنج نفر يك نفر .\r\n","page_name":" 79 ","page_number":97},
  {"content":"\r\n\r\nاز دست دادن حسّاسيّت موضعى (  anaesthesia  )\r\nنفخ دائمى شكم\r\nسوختگى\r\nضايعات وارده بر لگن و رگهاى خونى و بالأخره عفونت\r\nمعمولًا بخش بزرگى از اين عوارض به حوادث و سهل انگارى در زمان عمل برميگردد :\r\nسوختگىهاى وسيع ، سوراخ شدن روده يا ديواره شكم يا مثانه يا رَحِم .\r\nآنچه كه جاى نگرانى دارد اينست كه چه تعداد از اين حوادثِ غير قابل جبران مخفى مانده و گزارش نمىشوند ؟\r\nموارد ديگرى نيز گزارش شده‌اند :\r\nانسداد روده يكى از اين موارد است .\r\nايجاد فتق در روده كوچك در نتيجه سوراخ شدن رباطها عامل اين انسداد بوده است كه تا 2 سال پس از جرّاحى ، همچنان باقى مانده و بيمار را عذاب داده است .\r\nبسيارى از زنان نمىتوانند هيچگونه رابطه‌اى ميان بيماريهاى فعلى خود و عمل جرّاحىاى كه چند سال قبل انجام داده‌اند برقرار كنند .\r\nحاملگى مجدّد برخى از اين زنان نيز اغلب به علّت انسداد لوله ديگرى به جاى لوله اصلى بوده است ، مثلًا بستن رباط ناحيه چپ به جاى لوله اصلى .\r\nعليرغم دشواريها و نارسائىهاى موجود در عمل جرّاحى كه گاه تا رقم هشدار دهندهء 8 / 19 درصد ميرسد ، هنوز برخى محقّقين معتقدند كه عقيم سازى يك شيوه عملى بىخطر و مؤثّر است !\r\n\r\nعوارض خطير عقيم سازى به جهت آنست كه عملكرد يك ارگان بدن گسسته مىشود\r\nعوارض پس از عمل :\r\nصحبت از پيامدهاى زيان بار عقيم سازى ، يك بحث اغراق‌آميز نيست ؛ زيرا « در اين روش عملكرد يك ارگان بدن گسسته مىشود » . در روش\r\n\r\n","description":"","footnote":"","page_name":" 80 ","page_number":98},
  {"content":"\r\n\r\nعقيم سازى ، لوله‌هاى تخمدان زن از طريق فشار ، سوزاندن ، برق گذاشتن ، بريدن ، دوختن يا بستن با نخ بخيه (  Catgut  ) يا باندهاى مخصوص به نحوى مسدود مىشود كه ديگر تخمك نمىتواند وارد رحم شود .\r\nامّا اين تازه آغاز كار است . 2 / 3 درصد از 256 زنى كه در يك بررسى از طريق بستن لوله‌ها عقيم شده‌اند ، در فاصله دو سال پس از اين عمل ، مجدّداً تحت حدّاقلّ يك عمل جرّاحى ديگر در ناحيه لگن قرار گرفته‌اند .\r\nصاحبنظران معتقدند : دوره چرخش ( پيچ خوردن مجراى فلوپيوس [ فلوپيَن 
  ] (  Fallopian tube  و هيدرو سالپينكس ( انباشتگى مايع در مجراى فلوپيوس ) در زنان ، بين 2 تا 8 سال به طول مىانجامد .\r\nبنابر برخى گزارشها ، چرخش مجراى رحم و شكل گيرى هيدرو سالپينكس ( كه برخى مواقع با قانقاريا  gangerene  نيز همراه است ) نتيجه مستقيم قطع مجراى فلوپيوس از طريق عمل جرّاحى است .\r\nپيامدهاى ايمونولوژيك :\r\nآنچه محتاج بررسى بيشترى است استفاده از سيليكون  ( Silicon )  در ادواتى است كه براى مسدود سازى لوله‌ها به كار ميروند . دانشمندان قبلاً تصوّر ميكردند كه سيليكون به لحاظ بيولوژيك يك عنصر كاملاً خنثى مىباشد . امّا بررسىهاى اخير نشان ميدهند كه استفاده از الاستومرهاى سيليكونى  ( Elastomer :  وسيله‌اى براى اندازه گيرى قدرت ارتجاعى بافت‌ها ) در برخى مواقع عكس العمل سيستم دفاعى بدن را به همراه داشته است . لذا به نظر ميرسد فرد در اثر گذشت زمان به تدريج در برابر سيليكون حسّاس شود و اين امر مىتواند به يك بازتاب شديد عفونى منجرّ شود .\r\nتركيب شيميائى موادّ ساخته شده از سيليكون براى بشر شناخته شده است : پولى دى متيل سيلوكزان ، همين مادّه است كه در اكثر ادوات و تجهيزات طبّى به كار ميرود .\r\n\r\n","description":"","footnote":"","page_name":" 81 ","page_number":99},
  {"content":"\r\n\r\n\r\nبعضى از عوارض بستن لوله‌ها فورىّ و بعضى بتدريج ظاهر ميشوند\r\nبسيارى از زنان نسبت به اين مادّه كه در حلقه‌ها و نخ‌هاى مخصوص انسداد لوله‌هاى رحمى به كار مىرود حسّاسيّت نشان ميدهند . از اين ادوات بويژه در كشورهاى رو به توسعه‌اى چون هند فراوان استفاده مىشود . در اين كشور ساليانه 4 - 5 ميليون زن از طريق بستن لوله‌ها عقيم مىشوند . اين عمل در كشورهاى رو به توسعه معمولاً بسيار سريع و اغلب توسّط افرادى صورت ميگيرد كه آموزش كافى نديده‌اند . بيماران حدّاكثر 3 - 4 ساعت در بيمارستان باقى مانده و حدّاكثر 5 دقيقه تحت عمل جرّاحى قرار ميگيرند .\r\nنتيجه :\r\nعقيم سازى داراى بسيارى از عوارض بلندمدّت ديگر نيز مىباشد : التهاب مخاط داخلى رحم ( آندومتريت ) ، قاعدگىهاى ادوارى دردناك  ( Dysmenorroea )  و بالاخره بىتناسبى در ديوارهء مخاطى رحم از جملهء آنهاست .\r\nبا اين همه عوارض جانبى ، بديهى است كه ديگر نمىتوان عقيم سازى از طريق بستن لوله‌ها را يك روش مؤثّر دانست بلكه اين روش خطرات بىشمارى براى سلامت زن در بردارد .\r\nآگاهى از اين امر بدون ترديد ، زنان را بر آن خواهد داشت كه در صدد يافتن روشهاى بىخطرترى براى پيشگيرى از حاملگى بر آيند .\r\nمنابع و مآخذ :\r\n 1 ) Population Reports , No . 28 \r\n 2 ) People , No . 4 \r\n 3 ) Reports , Oct . 1990 \r\n 4 ) Finance and Development , Dec . 1990 \r\n 5 ) Womens studies International Forum Vol . 61 . No . 5 \r\n6 - ف . م . هاشمى « تنظيم خانواده ، ضامن سلامت مادر و فرزند »\r\n\r\n","description":"","footnote":"","page_name":" 82 ","page_number":100},
  {"content":"\r\n\r\nروزنامه « خراسان » اوّل مرداد 1370\r\nزير نويسها :\r\n Hydrosalpinx \r\n: تجمّع مايع سروزى در لوله‌هاى رحم  : [ Endometriosis 
  ]  حالتى كه در آن بافتهاى مخاطى رحم بطور نابجا در كانونهاى مختلف در حفرهء لگن پيدا ميشوند . » « 1 »\r\nدر مقالهء فوق مطالبى كه حائز اهمّيّت بوده است با خطّ درشت و در كادرى مجزّا تصوير شده است ، و ما نيز به همين منظور همانگونه در اينجا مىآوريم :\r\n* عوارض وخيم و بازگشت ناپذير بستن لوله‌ها به هيچ وجه در اختيار زنان گذاشته نشده و به نوعى مخفى نگاهداشته شده است .\r\n* در روش عقيم سازى ، عملكرد طبيعى يك ارگان بدن گسسته مىشود .\r\n* روش بستن لوله‌ها بر خلاف تبليغات و هياهوى فعلى در جهان سلامت و بهداشت زنان را به طور جدّى در مخاطره قرار ميدهد .\r\nمورد سوّم - مقاله ايست از مجلّه « قِراءات سياسيّه » كه مخدّره خانم عظيمه ريحانى دام تَوفيقُها از عربى به پارسى ترجمه نموده‌اند . اين مقاله در دو شماره روزنامه « جمهورى اسلامى » به مورّخه 29 جمادى الاولى 1414 ( 23 آبان 1372 ) شماره 4188 ؛ و 30 جمادى الاولى 1414 ( 24 آبان 1372 ) شماره 4189 طبع شده است .\r\nدر هر دو شماره اوّلاً خود روزنامه به شرح و معرّفى مقاله بطور يكسان\r\n\r\n\r\n","description":"","footnote":"\r\n( 1 ) اين تعريف مربوط به اصطلاح « آندومتريوز » مىباشد كه ما بدينوسيله در علامت [ 
  ] آورده‌ايم .\r\n","page_name":" 83 ","page_number":101},
  {"content":"\r\n\r\nمى پردازد ، و ثانياً در هر يك شروع به مندرجات آن به ترتيب مىنمايد . و ما نيز در اينجا اوّلاً به كلام خود روزنامه مىپردازيم ، و ثانياً به ذكر مقاله آن به ترتيب .\r\nامّا شرح و معرّفى روزنامه اينطور مىباشد :\r\n« اشاره : در سالهاى اخير ، رسانه‌هاى گروهى كشورمان به تبعيّت از سياست ضرورت كنترل جمعيّت ، مطالب زيادى همسو با اين سياست به چاپ رسانده و پخش كردند . در نتيجه همين تبليغات سنگين و يكطرفه ، اكنون اين تفكّر به صورت يك اصل بديهى در اذهان عمومى جاى گرفته ، و حتّى اكثريّت نمايندگان مجلس شوراى اسلامى را نيز تحت تأثير قرار داده تا آنجا كه عليرغم هشدارهاى جمع قابل توجّهى از نمايندگان ، سرانجام متأسّفانه قانون محروميّت فرزند چهارم از امتيازات دولتى به تصويب رسيد .\r\n\r\nطرفداران كنترل جمعيّت اصرار دارند مردم كشور را از خطرات آن مطّلع نسازند\r\nنكته بسيار مهمّ اينست كه سيطره طرفداران سياست كنترل جمعيّت بر رسانه‌هاى گروهى بقدرى قوى است كه بسيارى از رسانه‌ها تا كنون حاضر نشده‌اند نظرات مخالفان اين سياست را منتشر كنند .\r\nآنچه معمولاً در مطبوعات چاپ يا از راديو و تلويزيون پخش مىشود ، صرفاً نظر يكطرفه ايست كه متولّيان كنترل جمعيّت تهيّه و تدوين ميكنند و در اختيار رسانه‌ها قرار مىدهند . حتّى اگر اجلاس يا گردهمائيهائى در زمينه كنترل جمعيّت تشكيل مىشود ، مخالفان اين سياست را در اين نشست‌ها و گردهمائيها راهى نيست .\r\nاين وضعيّت نامطلوب تا آنجا پيش رفته است كه اخيراً يكى از پزشكان سرشناس كشورمان ناچار شد خطرات اين سياست و عدم انطباق شيوه‌هاى إعمال آن با فرهنگ اسلامى را طىّ مقاله‌اى كه در روزنامهء « جمهورى اسلامى » يكشنبه 16 / 8 / 72 بچاپ رسيد گوشزد نمايد . « 1 »\r\n\r\n\r\n","description":"","footnote":"\r\n( 1 ) منظور جناب محترم ، طبيب متخصّص و متعهّد كم نظير كشورمان آقاى دكتر ناصر سيم فروش است كه مقاله وى را ما در همين كتاب ص 66 ، از روزنامهء «\r\n","page_name":" 84 ","page_number":102},
  {"content":"\r\n\r\n\r\nمجلّهء « القراءات السّياسيّه » ميگويد : منظور از كنترل جمعيّت ، حاكميّت سياسى است\r\nاخيراً يكى از مجلات عربى ، مقاله‌اى مفصّل در همين مقوله به چاپ رسانده كه در آن پرده از طرحهاى آمريكا براى كاهش جمعيّت كشورهاى جهان سوّم و اسلامى برداشته و ابعاد مختلف اين طرح استعمارى را تشريح نموده است .\r\nروزنامه « جمهورى اسلامى » با چاپ ترجمه اين مقاله ، به كلّيّه كسانى كه نسبت به اين مسأله مهمّ ، بىتوجّه هستند هشدار ميدهد و اميدوار است مسؤولين به عمق ماجرا با عنايت و تأمّل بيشترى توجّه نمايند . اين مقاله را در دو شماره ميخوانيد . »\r\nدر اينجا در شماره اوّل آن كه با عنوان : « نقشه‌هاى استعمارى در قالب سياستهاى كنترل جمعيّت در كشورهاى اسلامى » افتتاح مىگردد ، مطلب را آغاز نموده و سپس مىگويد :\r\n« قبل از اينكه از سياستهاى كنترل جمعيّت سخنى به ميان بياوريم لازم است به فلسفه چگونگى پديد آمدن اين سياست اشاره‌اى داشته باشيم :\r\nسياستهاى كنترل جمعيّت ، مجموعه اهدافى است كه با افزايش جمعيّت ارتباط دارد . اين اهداف در مجموعه‌اى از طرحها و لايحه‌هاى اجرائى دولت‌ها نمايان است . هدف از اين طرحها ، حاكميّت بخشيدن اراده سياسى بر ميزان رشد جمعيّت مىباشد . جمعيّت شناسان جديد كسانى هستند كه اجراى تصميم گيرى سياستهاى كنترل جمعيّت را به منظور حاكميّت بر رشد افراد بشرى رهبرى مىكنند .\r\nآنچه در اين بحث بر ما روشن خواهد گشت اينست كه : چرا بر جلوگيرى از افزايش جمعيّت تأكيد مىشود ؟\r\nبعد از جنگ جهانى دوّم ، كارشناسان غربى به شكل بارزى به مفاهيم\r\n\r\n\r\n","description":"","footnote":"\r\nجمهورى اسلامى » شماره 4182 ، مورّخه 22 جمادى الاولى 1414 ( 16 آبان 1372 ) آورديم . و اين مطالب ملخّص مقاله او بود كه در چند شماره قبل همين روزنامه بطبع رسيده بود .\r\n","page_name":" 85 ","page_number":103},
  {"content":"\r\n\r\nسياستهاى كنترل جمعيّت توجّه كردند . اين افراد فرهنگشان را با اين مشخّصه‌ها توصيف ميكردند :\r\n1 - حاكميّت بىدينى به مثابه يك چارچوب براى فرهنگ .\r\n2 - گسترش سيطره فردگرائى .\r\n3 - تضعيف نقش اخلاق عمومى .\r\n4 - تضعيف ارزشهاى اساسى اجتماعى .\r\n5 - گسترش حاكميّت ارزشهاى ثانوى .\r\n6 - تأكيد برارج نهادن به منافع شخصى .\r\nو در كنار آن اظهار ميدارند كه ديدگاههاى فلسفى سياستهاى جمعيّت شناسى كه بر اساس بىدينى پايه گذارى شده با دين اسلام در تضادّ است .\r\nهمراه با طرحهاى خارجى براى تغييرات فرهنگى در كشورهاى اسلامى ، كشورهاى غربى اين الگوهاى اجتماعى را رواج دادند . اين الگوها در وجود بعضى از مسلمانان كه در دامان فرهنگ و تمدّن غرب رشد كرده‌اند و از تعليمات غربى برخوردار شده‌اند رسوخ كرده است .\r\nبه همين خاطر تغييرات فرهنگى در جوامع اسلامى بسرعت به طرف الگوهاى فرهنگى غربى پيش رفت كه منجرّ به گسترش بىدينى و فردگرائى شد و اخلاق عمومى و ارزشهاى اجتماعى را كه از دين اسلام سرچشمه ميگرفت تضعيف كرد . بدين ترتيب اصول اخلاقى ثانويّه بوجود آمد و اين ارزشها باعث شد تا به منافع شخصى افراد ارج نهاده شود .\r\nاينجاست كه مىتوان به ابعاد سياست كنترل جمعيّت كه منجرّ به كاهش رشد جمعيّت مىشود پى برد ، و اين نغمه كه رشد بىرويّه جمعيّت ، مخالف آزادى و استقلال زن مىباشد و افزايش جمعيّت با تحقّق زيبائيهايش منافات دارد از همين جا ساز شده است .\r\nهمچنين تلاش در جهت متقاعد ساختن خانواده‌ها به اينكه با افزايش\r\n\r\n","description":"","footnote":"","page_name":" 86 ","page_number":104},
  {"content":"\r\n\r\nتعداد فرزندان ، منافع اشخاص چه از نظر اقتصادى و چه اجتماعى به خطر مىافتد نيز در چارچوب همين سياست استعمارى صورت ميگيرد .\r\nاهداف سياستهاى كنترل جمعيّت\r\n1 - هدف مستقيم :\r\nهدف مستقيم سياستهاى جمعيّتى در كشورهاى اسلامى ، كاهش ميزان رشد طبيعى جمعيّت است كه اين هدف از طريق كاهش سطح زاد و ولد صورت مىگيرد . اگرچه سياستهاى جمعيّتى با رشد اقتصادى و اجتماعى در ارتباط است ، امّا اين موضوع هدف اصلى اين سياستها نيست ؛ چرا كه برنامه ريزىهاى كنونى مربوط به رشد اقتصادى و اجتماعى ، با منافع مصرف كنندگان سر و كار دارد نه توليد كنندگان ، و فقط سعى دارد سطح رشد جمعيّت را كاهش دهد .\r\nلازم است اينجا اشاره‌اى به موضوع زن ، به عنوان مسأله‌اى كه در افزايش جمعيّت مؤثّر است داشته باشيم ، چرا كه اين مسأله مورد تأكيد تمامى سياستهاى جمعيّتى به منظور كاهش بىرويّه جمعيّت بوده است .\r\nهمچنين مىتوان گفت : در عمل ، دولت تونس اقدامات وسيعى در زمينه كنترل جمعيّت به عمل آورده و همراه با تأسيس اوّلين دفتر جمعيّت زنان در منطقه ، سياستهاى آشكارى را در مورد كاهش رشد جمعيّت در پيش گرفته است .\r\n\r\nسياست كنترل جمعيّت ، براى به بازار كشاندن زنان ، و هدر دادن عمر آنان است\r\nواضح است كه طرح مسأله رشد فكرى زن و بالا بردن سطح آگاهى وى در كشورهاى اسلامى بخاطر توجّه كافى به آنها نمىباشد ، بلكه تنها از آن به عنوان وسيله‌اى براى كاهش سطح رشد جمعيّت استفاده مىشود .\r\nدر اين طرح ، مقصود از « رشد زن » تغيير موقعيّت زن و نقش وى در جامعه مىباشد كه به عقيده پايه گذاران سياستهاى جمعيّتى به معنى جدا شدن زن از هر گونه ارزشهاى اخلاقى و اجتماعى است ؛ ارزشهائى كه ريشهء مذهبى دارند .\r\nدر نتيجه اين سياست ، زنان مسلمان چيزى بدست مىآورند از نوع آزادى زن غربى ، و همين امر يكى از ابزارهائيست كه موجب مىشود سطح\r\n\r\n","description":"","footnote":"","page_name":" 87 ","page_number":105},
  {"content":"\r\n\r\nرشد جمعيّت در كشورهاى اسلامى سير نزولى داشته باشد . ارائهء افكار جديد كه چون دستاويزى براى جدا ساختن زن از ارزشهاى جامعه‌اش مطرح مىگردد موجب شده تا موقعيّت زن و نقش وى در جوامع اسلامى تغيير يابد و سخن از شركت دادن زن در طرحهاى رشد از اين افكار سرچشمه ميگيرد ، كه از طريق تعليم زن صورت ميگيرد .\r\nآنچه از تحقيقات بدست مىآيد اينست كه چنين زنانى به شركت در بازار كار روى مىآورند ؛ و همين زنان شاغل هستند كه اكثراً منادى جدا شدن از ارزشهاى اجتماعى خويش مىباشند تا بدينوسيله زن همراه با تمدّن غرب در مسير بىدينى پيش برود و الگوهاى غربى را براى خود بپذيرد .\r\nدقيقاً همين زنان هستند كه از زنان ديگر ميخواهند با پذيرش ويژگيهاى يك زن غربى در مسير بىدينى پيش بروند ؛ به اين دليل كه بچّه دار شدن ( زايمان ) با آزادى و استقلال و تحقّق هويّتشان در تضادّ است !\r\nآنها تلاش ميكنند زنان را متقاعد كنند كه زايمان ، زيبائى و سلامتى زن را به خطر مىاندازد . ترديدى نيست كه حركت زنان در كشورهاى اسلامى كه راه فرهنگ غرب را در پيش گرفته‌اند ، زنان مسلمان را به طرف الگوهاى فرهنگى غرب مىكشاند .\r\nمسأله مرگ و مير در سياستهاى كنترل جمعيّت ، وسيله‌اى در جهت كاهش سطح رشد جمعيّت به حساب مىآيد . به اين معنى كه بر مسأله كاهش مرگ نوزادان شيرخوار و كاهش مرگ مادران باردار بخاطر زايمان بسيار تأكيد مىشود و ادّعا مىشود كه بيشتر تحقيقات نشان مىدهد كه افزايش بىرويّه جمعيّت منجرّ به مرگ نوزادان شيرخوار مىگردد .\r\nاين ادّعا در صورتى پذيرفتنى است كه شواهد بيشترى جمع آورى شود ، چرا كه اين بررسيها عواملى چون تغذيه و بهداشت را كه در مسأله مرگ و مير مؤثّرند به حساب نياورده‌اند .\r\n\r\n","description":"","footnote":"","page_name":" 88 ","page_number":106},
  {"content":"\r\n\r\nبه همين دليل نمىتوان اين نظريّه را كه تنها به دو متغيّر ، يعنى ميزان وفات و ميزان رشد توجّه كرده پذيرفت . چرا كه مقايسه بين افزايش جمعيّت و مرگ و مير ، مقايسه ساده و بىمعنائى بيش نيست و هدف از ارائه اين نظريّه تنها بخاطر اينست كه بر نقش منفى رشد جمعيّت براى كاهش آن تأكيد شود .\r\nادّعاى تحقيقات گسترده‌اى كه از اين ايده ضعيف حمايت مىكند مستند نبوده و دور از واقعيّت است و ميتوان گفت كه اين تحقيقات و بررسيها در اصل به خدمت سياستهاى جمعيّت شناسى در آمده است ؛ سياستهائى كه با انگيزه سياسى معيّنى از طرف كشورها يا سازمانهاى بين المللى به كار گرفته شده است .\r\n\r\nانگيزهء كاهش جمعيّت ، فقط أهداف سياسى است\r\n2 - هدف غير مستقيم :\r\nدر جهان امروز هدفهاى غير مستقيم سياستهاى جمعيّتى ، فقط وسيله‌اى براى تأمين اهداف سياسى مىباشد . بعبارت ديگر سياستهاى جمعيّت شناسى در درجه اوّل ، به اهداف سياسى اهمّيّت ميدهند . طىّ دهه شصت ، حجم نسبى جمعيّت كشورهاى سرمايه دارى سير نزولى داشته است تا جائى كه تعداد جمعيّت اين كشورها ( كشورهاى اروپاى غربى و ايالات متّحده آمريكا و كانادا ) 8 / 16 درصد از جمعيّت جهان را تشكيل ميدهد ، و در سال 1368 اين نسبت به 1 / 12 درصد كاهش يافت ؛ و اين سير نزولى بخاطر فروپاشى خانواده در جوامع غربى همچنان ادامه دارد .\r\nموقعيّت جهان از نظر پراكندگى جمعيّت باعث شد كشورهاى غربى و در رأس آن آمريكا به كاهش رشد جمعيّت در كشورهاى جهان سوّم بخصوص جمعيّت كشورهاى اسلامى به عنوان يكى از پايه‌هاى استراتژيك در سياست خارجى توجّه داشته باشند .\r\nعمده فعّاليّت آمريكا در مورد كنترل جمعيّت ، بر روى محدود كردن جمعيّت كشورهاى جهان سوّم و در كنار آن ، كشورهاى اسلامى متمركز است كه از طريق صندوق جهانى پول ، و سازمان ملل متّحد ، و سازمانهاى وابسته به\r\n\r\n","description":"","footnote":"","page_name":" 89 ","page_number":107},
  {"content":"\r\n\r\nآن ، مثل سازمان بهداشت جهانى ، و سازمان كشاورزى و تغذيه بين المللى و غيره صورت ميگيرد .\r\nبه همين دليل در نظر داريم تلاشها و فعّاليّتهاى جمعيّت شناسى را از نظر برنامه ريزى و اجراى سياستهاى جمعيّتى در جوامع اسلامى مورد بررسى قرار دهيم .\r\nبا اينكه آمريكا از تكنولوژى بالايى برخوردار است ، در عين حال به افزايش جمعيّت در كشورهاى جهان سوّم با نگرانى مىنگرد .\r\nايالات متّحده آمريكا طىّ دهه پنجاه ميلادى متوجّه اين مسأله شده كه اگر سطح تكنولوژى بين كشورها بخصوص در زمينه نظامى مساوى بشود افزايش جمعيّت عامل قطعى خواهد بود . به همين خاطر اين كشور با مسأله تنظيم جمعيّت در جهان بر اين اساس رفتار كرد كه يكى از نويسندگان غربى در توضيح آن ميگويد :\r\n« با توجّه به اينكه ممكن است شرائط يكسان بشود ، بنابراين تمركز جمعيّت بسيارى تحت يك حاكميّت سياسى ، ما را وادار مىكند تا آنها را به تعدادى از واحدهاى سياسى تقسيم كنيم ! »\r\nآمريكا بر اين مسأله باور دارد كه بالاخره كشورهاى در حال توسعه به تكنولوژى غرب ، بخصوص تكنولوژى نظامى آن دست خواهند يافت . اين باور در نتيجه عملكرد آن در چين و هند و پاكستان و كشورهاى ديگر بوده است . به همين خاطر اين كشور در سياست خارجىاش در مورد عامل جمعيّت بر اساس اين دو استراتژى عمل مىكند :\r\n1 - سياست تبديل كشورهاى پر جمعيّت به كشورهاى كم جمعيّت ( كوچك ) . هدف از اين سياست در درجه اوّل اينست كه كشورهاى در حال توسعه محتاج كشورهاى غربى بشوند .\r\nاين در حالى است كه غرب مانع وحدت و يكپارچگى كشورهاى عربى\r\n\r\n","description":"","footnote":"","page_name":" 90 ","page_number":108},
  {"content":"\r\n\r\nشده است ، حال آنكه اين كشورها خود شاهد تجزيه هندوچين هستند .\r\n2 - فشار بر سران كشورهاى در حال توسعه ، از جمله كشورهاى اسلامى ، به منظور كاهش ميزان رشد طبيعى جمعيّت در كشورشان .\r\nاز آنجا كه استراتژى اوّل داراى وجهه ( مشخّصه ) سياسى است در همين جا سخن را به پايان ميرسانيم ؛ و در مورد سياست دوّم به تفصيل توضيح خواهيم داد و با توجّه به طرحهاى جمعيّتى آمريكا در كشورهاى در حال توسعه و كشورهاى اسلامى بررسيهائى را در مورد سياستهاى كنترل جمعيّت در كشورهاى اسلامى ارائه خواهيم داد . »\r\nدر اينجا شماره اوّل مقاله خاتمه مىيابد ، و پايان آن را به شماره دگر وعده ميدهد .\r\nدر اين شماره از اين مقاله نيز مطالب حائز اهمّيّت را جدا و با خطّ درشت و داخل در كادرى قرار داده است ، و ما به همين منظور در اينجا به همان شكل حكايت مىنمائيم :\r\n* كارشناسان غربى اظهار ميدارند :\r\nديدگاههاى فلسفى سياستهاى جمعيّت شناسى كه بر اساس بىدينى پايه گذارى شده ، با دين اسلام در تضادّ است .\r\n* با اينكه آمريكا از تكنولوژى بالائى برخوردار است ، در عين حال به افزايش جمعيّت در كشورهاى جهان سوّم با نگرانى مينگرد .\r\n* موقعيّت جهان از نظر پراكندگى جمعيّت باعث شد كشورهاى غربى و در رأس آن آمريكا به كاهش رشد جمعيّت در كشورهاى جهان سوّم بويژه جمعيّت كشورهاى اسلامى بعنوان يكى از پايه‌هاى استراتژيك\r\n\r\n","description":"","footnote":"","page_name":" 91 ","page_number":109},
  {"content":"\r\n\r\nدر سياست خارجى خود توجّه داشته باشند . « 1 »\r\n* طرح چيزى بنام « رشد زن » در چارچوب سياستهاى كنترل جمعيّت كه توسّط سياستگذاران غربى برنامه ريزى شده ، عبارتست از تغيير موقعيّت زن براى جدا شدن از ارزشهاى اخلاقى و اجتماعى كه ريشه مذهبى دارند .\r\n\r\n\r\n","description":"","footnote":"\r\n( 1 ) بدين مطلب خوب توجّه كنيد ، و آن را با نسل كشى شديد در كشور اسلامى ايران موازنه نمائيد ؛ و پس از اين ، آن را با گفتار مجلّهء « دانشمند » ( شمارهء 6 ، شهريور 1372 ) مقايسه كنيد كه چطور با رؤياهاى عوام فريبانه در صدد به حماقت انداختن مردم است ، آنجا كه در ص 62 مطلب را بدينجا مىكشاند كه : « گرم شدن كرهء زمين ، حفره‌اى كه در لايهء ازُن پيدا شده ، بارانهاى اسيدى و ضايعات سمّى ، نابودى جنگلهاى عظيم پر باران ، وجود خطرناك دى اكسيد كربن و كلر و كربن ، تخليهء ضايعات در اقيانوسها ، و نهايةً آلودگى آب درياها ، آلودگى خاك ، آلودگى هوا ، و كلّ مسأله زباله در دنيا ، براى بشر به صورت بغرنجى درآمده كه اهمّيّت آنها ناشى از اهمّيّت جمعيّت است . يعنى بزرگى مسأله محيط زيست و ضايعات محيط زيست ، معلول خطرى است كه افزايش جمعيّت براى بشر به وجود آورده . مسأله يك كشور و يك شهر و يك منطقه نيست ، مسأله همهء زمين است . »\r\nاين مطلب و اين فساد و تباهى محيط زيست درست است ؛ ولى بايد ديد از كجا ناشى شده است و از همانجا جلوگيرى نمود . مگر نه اينستكه تمام اين حوادث و ضايعه‌ها در اثر بكارانداختن كارخانجات برق اتمى ، در انگلستان و فرانسه و آمريكا و ژاپن مىباشد ؟ مگر نه در اثر امتحان بمبهاى اتمى در درون كويرها و اقيانوسهاست ؛ مگر نه در اثر مسابقه و كورس جلو افتادن اسلحه‌هاى اتمى و استعمال و تهيّهء آن در ميان دولتهاى سركش و كافر و خدا نشناس است ؟ ! راه علاج مگر غير از تعطيل اين نمونه از صنايع مخرّب و مهلك بشريّت چيزى تصوّر دارد ؟ ! شما تمام اين منابع فساد و مرگ‌زا را بجاى خود باقى مىگذاريد ، و بجاى علاج صحيح بجان مردم كشورهاى فقير مىافتيد و نسل كشى را در جهان ابداع مىنمائيد ! شما براى تفريح و تفرّج مردمان مغرب در كرانه‌هاى شرقى آفريقا كه از بهترين زمينهاى با صفاست ، نسل بومىهاى آنجا را بر مىاندازيد و آن بىگناهان را در خانه و وطنشان نابود مىكنيد براى آنكه فلان مستر و يا بَهمان مسيو در آن اراضى وسيع و روح افزا با زنانشان و با سگانشان در ميليونها هكتار زمين غوطه ور شوند . اينست گناه نابخشودنى و ذَنب لا يُغْفَر شما !\r\n","page_name":" 92 ","page_number":110},
  {"content":"\r\n\r\n* عمدهء فعّاليّت آمريكا در مورد كنترل جمعيّت ، بر روى محدود كردن جمعيّت كشورهاى جهان سوّم و در كنار آن ، كشورهاى اسلامى متمركز است كه از طريق صندوق جهانى پول و سازمان ملل متّحد ، و سازمانهاى وابستهء به آن صورت ميگيرد .\r\n\r\nبعداز جنگ دوّم جهانى ، غرب به لزوم كاهش جمعيّت در كشورهاى اسلامى پى برد\r\n* بعد از جنگ جهانى دوّم ، كارشناسان غربى به شكل بارزى به مفاهيم سياستهاى كنترل جمعيّت توجّه كردند .\r\n* توصيف كارشناسان غربى ، فرهنگ خود را براى كنترل جمعيّت ، با اين مشخّصه هاست :\r\nحاكميّت بىدينى به مثابهء چارچوب اين فرهنگ .\r\nگسترش سيطره فرد گرائى .\r\nتضعيف نقش اخلاق عمومى .\r\nتضعيف ارزشهاى اساسى اجتماعى .\r\nگسترش حاكميّت ارزشهاى ثانوى و تأكيد بر ارج نهادن به منافع شخصى .\r\n* آمريكا اطمينان دارد كه كشورهاى جهان سوّم سرانجام به تكنولوژى نظامى دست خواهند يافت . به همين جهت اين كشور در سياست خارجى خود بر تقسيم اين كشورها به كشورهاى كوچكتر و فشار بر سران كشورها براى كنترل جمعيّت تكيه مىكند .\r\nاينها كه ذكر شد ، راجع بود به شماره اوّل از مقاله . و أمّا راجع به شماره دوّم آن ، روزنامه پس از معرّفى آن به مثابهء معرّفى نخست ، متن تتمّه مقاله را بدينگونه ذكر نموده است :\r\n\r\n","description":"","footnote":"","page_name":" 93 ","page_number":111},
  {"content":"\r\n\r\n\r\nاهرم‌هاى سياسى آمريكا براى كنترل جمعيّت كشورهاى اسلامى\r\n« نقشه‌هاى استعمارى در قالب سياستهاى كنترل جمعيّت در كشورهاى اسلامى\r\nاهرم‌هاى سياسى آمريكا براى كنترل جمعيّت كشورهاى اسلامى\r\nآمريكا از دو راه سعى مىكند تا سياستش را در قبال مسأله جمعيّت در كشورهاى اسلامى به اجراء در بياورد :\r\nالف - مديريّت سياسى در كشورهاى اسلامى\r\nدر طرحهاى آمريكائى عنوان شده كه مديريّت سياسى در كشورهاى جهان سوّم از جمله كشورهاى اسلامى بايستى به لزوم پذيرش و تقويت سياستهاى جمعيّتى به منظور كاهش جمعيّت متقاعد شوند . به همين جهت است كه هماهنگ با اين طرح ، سران اكثر كشورهاى اسلامى در مورد تنظيم جمعيّت به تشويق و تقويت مردم پرداخته و تسهيلاتى را به مؤسّسه‌هاى آمريكائى كه در اجراى سياستهاى جمعيّتى فعّالند اختصاص ميدهند .\r\nاين مؤسّسه‌ها عبارتند از :\r\n1 - آژانس رشد و توسعه بين المللى آمريكا\r\n ( U . S . Agendy for International Developlent ) \r\nمشهور به  ( U . S . AID )  يا مؤسّسه آژانس همكارى آمريكائى كه هزينه تمامى طرحهاى كاهش جمعيّت در كشورهاى اسلامى را به عهده دارد .\r\n2 - باث فايندر  ( path Finder )  ، كه وسائل جلوگيرى از باردارى را توليد كرده و در دسترس زنان قرار مىدهد و با آژانس همكارى آمريكائى نيز همكارى مينمايد .\r\n3 - طرحهائى در مورد فاصله انداختن بين زايمانها مشهور به ش ام . بى . اس  M . B . S ( Marketing of Birth Spacing )  كه از جانب آژانس همكارى آمريكا پشتيبانى مىشود . اين مؤسّسه به پخش وسائل جلوگيرى از باردارى در كشورهاى اسلامى مىپردازد و فعلاً فعّاليّت شديدى در اردن دارد .\r\nب - سازمانهاى بين المللى\r\n\r\n","description":"","footnote":"","page_name":" 94 ","page_number":112},
  {"content":"\r\n\r\nهر چند سازمانهاى بين المللى ، بخصوص وابسته به سازمان ملل متّحد اين مسأله را كه در خدمت سياست آمريكا هستند فاش نمىكنند ، ولى در عين حال ، دنباله رو سياست آمريكا هستند ؛ همانطور كه طرحهاى آمريكائى نيز به آن اشاره مىكند .\r\nسازمانهائى كه در زمينه سياستهاى جمعيّتى ( كنترل جمعيّت ) مشغول به فعّاليّتند عبارتند از :\r\n1 - سازمان بهداشت جهانى « 1 »\r\n UN / FAO \r\n2 - سازمان تغذيه و كشاورزى بين المللى ( فائو )\r\n UN / FAO \r\n3 - سازمان فرهنگى ( يونسكو )\r\n UN / UNESCO \r\n4 - شوراى جمعيّتى\r\n UN / Populathon Council \r\nاز امور قابل توجّه اينست كه تمامى اين سازمانها در كنار فعّاليّتهاى مخصوص به خود به سياستهاى تنظيم جمعيّت در كشورهاى اسلامى نيز مىپردازند .\r\nچيزى كه اين اعتقاد را موجب مىشود اينست كه نقشه‌هاى كنترل جمعيّت كشورهاى اسلامى از سوى گروهى كه در پشت اين سازمانها قرار دارند طرح ريزى مىشود . همانطور كه در طرحهاى آمريكائى آمده است ، ايالت متّحده بدليل سيطره‌اى كه بر سازمان ملل و سازمانهاى وابسته به آن دارد اين سازمانها را رهبرى مىكند .\r\nدخالت‌هاى بيگانه در ترسيم و اجراى سياستهاى كنترل جمعيّت در كشورهاى اسلامى به دو گونه صورت ميگيرد :\r\n- دخالتهاى مالى ، كه در تهيّه راههاى جلوگيرى از باردارى به صورت رايگان و ارزان قيمت ، نمود پيدا مىكند ؛ به اين ترتيب كه اين وسائل را به صورت انبوه در مراكز درمانى و داروخانه‌ها در دسترس مردم قرار ميدهند .\r\n\r\n\r\n","description":"","footnote":"\r\n( 1 ) ظاهراً صحيح آن  W . H . O  مىباشد\r\n","page_name":" 95 ","page_number":113},
  {"content":"\r\n\r\n- دخالتهاى فرهنگى ، كه از طريق نفوذ فرهنگ غربى در ميان مردم ارزشهاى اجتماعى را از بين مىبرند ، ارزشهائى كه زايمان را تشويق كرده و بكارگيرى راههاى جلوگيرى از باردارى را ردّ ميكنند ؛ و در نتيجه ارزشهاى اجتماعى جديدى پايه ريزى مىشود كه كاهش زايمان و بكارگيرى راههاى جلوگيرى از باردارى را بدنبال دارد .\r\nاز آنجا كه پشتيبانى مالى براى نفوذ دادن فرهنگ غربى در جوامع اسلامى ، خطر نابودى ارزشهاى اجتماعى را كه از دين اسلام سرچشمه ميگيرد در درون خود دارد ، باعث مىشود تا ارزشهاى اجتماعى در چارچوب نظام بىدينى غرب شكل بگيرد ؛ بنابراين لازم است راههاى نابودى و ساختار جديد ارزشهاى اجتماعى مورد بحث قرار گيرد . راههائى كه جهت تغيير اين ارزشها قرار دارند عبارتند از :\r\n\r\nتنها عامل مشكلات مردم سلطهء غرب است ؛ امّا آنان وانمود مينمايند كه از اقتصاد است\r\n1 - راه اقتصادى\r\nطرحهاى آمريكائى ، در ارائه راههاى جلوگيرى از باردارى و لزوم فشار بر متن جامعه تأكيد دارد . اين امر به معنى فشار اقتصادى بر مردم مىباشد كه در نتيجه آن ، مشكلات اقتصادى خانواده‌ها در جوامع اسلامى افزايش مىيابد و در اين موقعيّت اعلام مىكند كه مشكلات اقتصادى ناشى از افزايش تعداد فرزندان خانواده‌ها مىباشد و اين مسأله ايست كه تمامى تحقيقات سياستهاى جمعيّتى كه از جانب سازمان ملل متّحد پشتيبانى مىشوند آن را تأييد مىكنند . اين بحثها در مورد تك تك افراد خانواده صورت ميگيرد ، امّا در سطح جامعه به عنوان يك مجموعه تحقيقات با تكيه بر نظريّهء جمعيّت شناسان ، سير صعودى رشد جمعيّت را عامل شكست طرحهاى رشد اجتماعى و اقتصادى در كشورهاى اسلامى مىداند ، در حالى كه تجربه كشورهاى اروپائى و تحقيقات و بررسيهاى متفرّقه ضعف اين نظريّه را ثابت كرده است .\r\nدر اين طرحها اين واقعيّت ناديده انگاشته مىشود كه عواملى چون سيطرهء\r\n\r\n","description":"","footnote":"","page_name":" 96 ","page_number":114},
  {"content":"\r\n\r\nكشورهاى غربى بر سرنوشت اين كشورها و غارت منابع ملّتها ، و همچنين وجود نظامهاى ديكتاتورى و فساد سياسى و اقتصادى و اجتماعى در ايجاد مشكلات اقتصادى در كشورهاى اسلامى سهيم هستند ؛ و در نتيجه چنين وانمود مىشود كه فشارهاى اقتصادى وارده بر افراد موجب ميگردند اين افراد براى كاهش فشار اقتصادى ، راههاى جلوگيرى از باردارى را بكارببندند ، در حالى كه رشد جمعيّت اصلاً رابطه‌اى با عامل اين فشار اقتصادى ندارد .\r\nامّا در سطح حكومت ، دست اندركاران خيلى زود پذيرفته‌اند كه اين مسأله را در سياستها و برنامه‌هاى تبليغى منعكس كرده و برنامه‌هائى را بر اساس اين نظريّه در جامعه به اجرا در آورند .\r\n2 - راه بهداشتى\r\nيكى از راههاى كنترل جمعيّت در كشورهاى اسلامى ، مطرح ساختن امور بهداشتى است . يكى از اهداف اعلام شدهء اين سياست ، تقليل زايمان مىباشد كه احتمال مرگ و مير مادران و نوزادان شيرخوار را كاهش ميدهد كه به ضعف اين تفكّر در توضيح اهداف مستقيم سياستهاى جمعيّتى اشاره كرديم .\r\nاين سياست با طرح اين مسأله كه رابطه‌اى بين افزايش جمعيّت و مرگ و مير ( در سطح مرگ و مير نوزادان شيرخوار يا مرگ مادران به خاطر باردارى ) وجود دارد ، مردم را براى بكارگيرى وسائل جلوگيرى از باردارى متقاعد مىسازد .\r\nبيشترين گروه مورد نظر اين سياست ، زنان ميباشند تا جائى كه سازمانهاى بين المللى بخصوص سازمان بهداشت جهانى ، از طريق طرحهاى بهداشتى خود در جهت رواج طرحهاى جمعيّتى خود نيز مىكوشد . اين سازمان تحت پوشش حمايت مادران و نوزادان در كشورهاى اسلامى اين تلاشها را همراهى مىكند . همچنين سازمان بهداشت جهانى دست به ايجاد\r\n\r\n","description":"","footnote":"","page_name":" 97 ","page_number":115},
  {"content":"\r\n\r\nپايگاههاى منطقه‌اى بهداشت ، بمنظورالقاء سياستهاى خود به مردم زده ، كه اين پايگاهها در ساعتهاى مشخّصى كار مىكنند .\r\nسازمان جهانى يونسكو ، به منظور ترويج سياستهاى كنترل جمعيّت در ميان مردم كه در نتيجه ، كاهش جمعيّت را به دنبال دارد ، مجموعه‌اى از كتابها و نشريّه‌هائى را در همين زمينه منتشر كرده كه در كشورهاى اسلامى ، مدارس ملّى تدريس اين گونه كتابها و نشريّه‌ها را به عهده گرفته‌اند .\r\n\r\nسياستهاى جمعيّتى با حمايت مالى در كشورهاى اسلامى از عالمان دينى بهره مىجويند\r\n3 - راه دينى\r\nسياستهاى جمعيّتى ، تحت پوشش به اصطلاح بالا بردن سطح آگاهى و فرهنگ مردم ، از عالمان دينى در كشورهاى اسلامى از طريق حمايت مالى از عاملان ترسيم و اجراى سياستهائى كه منجرّ به كاهش جمعيّت مىشود بهره ميجويد . اين عمل بخاطر اينست كه علما دين ، اين سياستها را توجيه كرده و از نظر اسلام جائز بشمارند تا جائى كه در مردم اين باور به وجود بيايد كه استفاده از راههاى جلوگيرى از باردارى با تعاليم اسلام هيچ منافاتى ندارد .\r\nاندونزى يكى از كشورهائى است كه درگير مسأله كنترل جمعيّت است . اين سياست در اندونزى مستقيماً تحت نظر سازمانهاى بين المللى ، بخصوص ايالت متّحده آمريكا اداره مىشود .\r\nبا توجّه به اينكه اندونزى از نظر حجم جمعيّت جزو بزرگترين كشورهاى اسلامى بشمار مىآيد ، اين مسأله تلاشهاى جهانى در اين كشور اسلامى را توجيه مىكند . متأسّفانه تعداد زيادى از دانشمندان اسلامى به اين فعّاليّتها آلوده شده‌اند .\r\nدر سال 1370 كنفرانسى به همين منظور و براى جلب حمايت از علما دين در اندونزى منعقد شد .\r\n4 - راه آزادى و استقلال زن\r\nدر مبحث اهداف مستقيم سياستهاى كنترل جمعيّت پيرامون اين مطلب\r\n\r\n","description":"","footnote":"","page_name":" 98 ","page_number":116},
  {"content":"\r\n\r\nصحبت شد و شكّى نيست كه وقتى زن ارزشهاى اجتماعى غربى را پذيرفت ، سعى مىكند در راستاى اين هدف راههاى جلوگيرى از باردارى را به كار گرفته و تعداد زايمان را كاهش دهد .\r\n5 - تأكيد بر كيفيّت\r\nپايه گذاران سياستهاى جمعيّت شناسى به تربيت فرزندان ، بيشتر از تعدادشان تأكيد ميكنند ، و اين سياست را در ارتباط با مسائل اقتصادى مىدانند و معتقدند كه اگر تعداد فرزندان كم باشد ميتوان از زندگى بهتر و فرصت مناسبترى بهره جست .\r\nمتأسّفانه اين مسأله باعث شده اكثر مسلمانان كشورهاى اسلامى بدون توجّه به عوامل ديگرى كه در موقعيّت‌ها و كيفيّت زندگى انسان تأثير منفى دارد ، با اين امر متقاعد شوند .\r\n6 - روش تبليغاتى\r\nسياستهاى كنترل جمعيّت تمامى وسائل ارتباط جمعى ( تلويزيون ، راديو ، روزنامه و . . . ) را به منظور كاهش رشد بىرويّه جمعيّت به كار گرفته است كه از اين طريق برنامه‌هائى را پخش ميكنند تا بدين وسيله ارزشهاى جديدى در مردم به وجود آورده و مردم را در جهت كنترل جمعيّت و يا تنظيم خانواده تشويق كنند .\r\nسازمانهاى بين المللى و مؤسّسه‌هاى آمريكائى نيز از اين برنامه‌ها حمايت كرده و ارزشهاى اعتقادى مردم را به كمك رسانه‌ها مورد تهاجم قرار مىدهند . همچنين اين سازمانها با مؤسّسات اسلامى علمى و غير علمى كه درگير ترتيب دادن حملاتى پيگير به شكل دقيق بودند همكارى ميكنند .\r\nاين همكارى به منظور ايجاد ارزشهاى جديد مىباشد تا بوسيله آن مردم را تشويق كنند تا از وسائل جلوگيرى از باردارى استفاده نمايند .\r\nمطبوعات و راديو و تلويزيون ( رسانه‌هاى خبرى ) در انتشار اين امور سهم\r\n\r\n","description":"","footnote":"","page_name":" 99 ","page_number":117},
  {"content":"\r\n\r\nبزرگى داشته‌اند تا آنجا كه آنها به صورت قصّه يا جمله‌هائى در پوسترهاى رنگارنگ در آمده و يا از طريق سريالهاى تلويزيونى ، و يا ترانه‌هائى مربوط به آن منتشر مىشود .\r\nكشورهاى مصر و اندونزى از كشورهاى پيشرو در اجراى اين برنامه‌ها هستند .\r\nخلاصه :\r\nكشورهاى اسلامى در معرض نقشه‌هاى طرح ريزى شده از جانب ايالت متّحده آمريكا به منظور كاهش ميزان افزايش طبيعى جمعيّت قرار گرفته‌اند ؛ و اين طرحها از طريق نفوذ بر مديريّت‌هاى سياسى اين كشورها و حاكميّت ايالات متّحده آمريكا بر سازمانهاى بين المللى بخصوص سازمانهاى وابسته به آن ، صورت ميگيرد .\r\nاين طرحها شامل تغييرات فرهنگى است كه منجرّ به حاكميّت فرهنگ غربى بر جوامع اسلامى شده تا جائى كه رفتار مسلمانان مطابق اين فرهنگ و يا انعكاسى از آن مىشود .\r\n\r\nراههاى تشويق مردم به أمر ازدواج و تكثير أولاد\r\nپيشنهادات :\r\nيك توصيه كلّى ، ايجاد سازمانهاى اسلامى است تا از طريق حكومتها و مؤسّسه‌هاى اسلامى مربوط به آن حمايت شود بطورى كه اين سازمانها يك سياستى را در پيش بگيرند كه از تعاليم اسلامى سرچشمه گرفته ، بطوريكه اين سازمانها با يك سياست نشأت گرفته از اسلام با هجوم استعمارى آمريكا در مورد رشد جمعيّت كشورهاى اسلامى مقابله كنند . اين سازمانها مىتوانند فعّاليّتهاى زير را در پيش بگيرند :\r\n1 - حمايت از تحقيقاتى كه زايمان را در كشورهاى اسلامى تشويق مىكند .\r\n2 - بر پائى شورائى براى بررسى اوضاع جمعيّتى در كشورهاى اسلامى .\r\n\r\n","description":"","footnote":"","page_name":" 100 ","page_number":118},
  {"content":"\r\n\r\n3 - بر پائى دوره‌هاى آموزشى براى كادرهاى مسلمان كه در مؤسّسات كشورهاى اسلامى مشغولند .\r\n4 - گسترش ارزشهاى اسلامى در رابطه با ازدواج و زايمان با ترويج آيه‌هاى قرآنى و احاديث و بالا بردن سطح آگاهى مردم براى به كار گيرى آن و حركت در جهت هدايت تعاليم اسلامى .\r\n5 - حمايت گروهها و مؤسّسه‌هاى اسلامى از طريق بكارگيرى سياستهاى جمعيّتى كه در خدمت اسلام و مسلمانان است .\r\n6 - حمايت گروهها و مؤسّسه‌هاى اسلامى به منظور تشويق ازدواج سريع و ارائه تسهيلات مادّى براى جوانان مسلمان در كشورهاى اسلامى به منظور تسريع در ازدواج ، و همچنين امكان ايجاد مؤسّسه‌هائى براى ازدواج سريع در كشورهاى اسلامى .\r\n7 - ايجاد مؤسّسه‌هائى به نام مؤسّسه فعّال كردن خانواده‌هاى مسلمان در كشورهاى اسلامى به منظور ارائه كمك به خانواده‌هاى نيازمند ، و افزايش اين كمكها همراه با افزايش حجم خانواده . » پايان شماره 2 از مقاله .\r\nو أيضاً چون در اينجا روزنامه مطالب مهمّ را با خطّ درشت و محدود در كادرى آورده است ، ما نيز به همين منظور آنها را در اينجا حكايت مىكنيم :\r\n* در طرحهاى آمريكا براى كنترل جمعيّت عنوان شده است كه مديريّت سياسى كشورهاى جهان سوّم از جمله كشورهاى اسلامى بايد لزوم تقويت سياستهاى كاهش جمعيّت در كشورهاى خود را بپذيرند .\r\n* آمريكا تلاش مىكند سياستهاى خود براى كاهش جمعيّت در كشورهاى اسلامى را از دو راه به اجرا در آورد :\r\nيكى وادار كردن مديريّت سياسى اين كشورها به پذيرش سياست كنترل جمعيّت ، و ديگرى فعّال كردن سازمانهاى بين المللى در اين كشورها .\r\n\r\n","description":"","footnote":"","page_name":" 101 ","page_number":119},
  {"content":"\r\n\r\n\r\nسازمانهاى بين المللى ، سياست كنترل جمعيّت را از طريق رسانه‌هاى گروهى ترويج مىكنند\r\n* سازمانهاى بين المللى و مؤسّسات آمريكائى ، سياستهاى مورد نظر خود در زمينه كنترل جمعيّت در كشورهاى جهان سوّم را به كمك مطبوعات و راديو و تلويزيون ترويج مىكنند ، و از طريق همين رسانه‌ها ارزشهاى اعتقادى مردم را مورد تهاجم قرار مىدهند .\r\n* مجريان سياستهاى جهانى كنترل جمعيّت ، تحت پوشش به اصطلاح بالا بردن سطح آگاهى و فرهنگ مردم ، از عالمان دينى در كشورهاى اسلامى به منظور توجيه دينى اين سياستهاى استعمارى بهره مىجويند و تلاش مىكنند به كمك آنها وانمود نمايند كه استفاده از راههاى جلوگيرى از باردارى با تعاليم اسلام منافاتى ندارد .\r\n* در طرحهاى آمريكائى براى كاهش جمعيّت در جهان سوّم ، اقداماتى جهت وارد شدن فشار اقتصادى بر خانواده‌ها پيش بينى شده است كه همزمان با آن اعلام مىشود : اين مشكلات ناشى از افزايش تعداد فرزندان است !\r\n* در طرحهاى استعمارى كاهش جمعيّت كشورهاى اسلامى ، اين واقعيّت ناديده انگاشته مىشود كه : عواملى از قبيل سيطره كشورهاى غربى بر سرنوشت اين كشورها ، غارت منابع ملّتها و وجود نظام‌هاى ديكتاتورى و فساد سياسى و اقتصادى و اجتماعى در ايجاد مشكلات اقتصادى نقش اساسى دارند .\r\nيك ماه پس از درج اين مقاله در روزنامه ، روزنامه « جمهورى اسلامى » مقاله‌اى را در موّرخه 29 جمادى الثّانية 1414 ( 23 آذر 1372 ) به شماره 4213 در ردّ محتويات آن از يكى از دانشياران دانشگاه طهران « 1 » به طبع رسانيد و در\r\n\r\n\r\n","description":"","footnote":"\r\n( 1 ) دكتر محمّد جوانفر\r\n","page_name":" 102 ","page_number":120},
  {"content":"\r\n\r\nاشاره به مضمون آن ردّ ، ضمن ابراز اعتقاد به اصل نقد و ردّ در چارچوب احترام به عقائد علمى ، ابراز داشت : « از آن جائى كه قسمتهائى از مطالب ايشان قابل خدشه مىباشد ، نكاتى را نيز در همين زمينه ياد آور ميشويم . »\r\nعنوان ردّ اينست : « آيا سياستهاى كنترل جمعيّت استعمارى است ؟ »\r\nنويسنده محترم اين ردّ پس از مقدّمه‌اى ، مجموع اشكالات وارده بر آن را به نظر خود در سيزده مورد بازگو نموده است كه جز در يك مورد از آن كه اعتراف به گفتار صاحب مقاله دارد بقيّهء مطالب ايشان را با بيانى تفصيلى خواسته است نپذيرد . « 1 »\r\nما ضمن آنكه سراسر كلام صاحب مقاله را درست دانسته‌ايم ، و لابدّ ردود ايشان را نپذيرفته‌ايم براى تلخيص گفتار فقط به همان موارد خدشه‌اى كه روزنامه اقتصار كرده است اكتفا مىكنيم . روزنامه مىگويد :\r\n\r\nگويند : كنترل به معنى تنظيم است ، ولى عملًا در جهان سوّم كاهش را قصد كرده‌اند\r\n« و اينك چند نكته :\r\n1 - نويسنده محترم مقاله ، در توضيح معنى عنوان « كنترل جمعيّت » ياد آور شده‌اند كه مقصود فقط كاهش جمعيّت نيست ، بلكه متناسب كردن جمعيّت مقصود است كه گاهى ممكنست به معنى افزايش باشد .\r\nدر اينكه عنوان « كنترل جمعيّت » داراى همين مفهوم است كه ايشان توضيح داده‌اند ترديدى نيست ، ليكن در اين نكته هم ترديدى نيست كه در كشورهاى جهان سوّم و در ايران تا كنون همواره مقصود از كنترل جمعيّت ، كاهش جمعيّت بوده است و هست . و به همين جهت ايرادى به مقاله چاپ شده\r\n\r\n\r\n","description":"","footnote":"\r\n( 1 ) و از جمله گفته است : در شرائطى كه حدود 3 / 1 دختر ميتواند جانشين دوره بارورى يك مادر بشود و جمعيّت كشور ما را با رشدى اندك ( و نه ثابت كه امروزه طرفدار زيادى ندارد ) با ديگر امكانات زيستى هماهنگ سازد ولى در اين دوره ، حدود 3 دختر جانشين مادر ميشوند ( علّت رشد منفى اغلب كشورهاى غربى اينست كه ميزان تجديد نسل خالص آنها بين 6 / 0 تا 9 / 0 بوده است ) پس نبايد با جمعيّت اضافى ، ايران را با تنگناهاى متعدّد غذائى ، بهداشتى و درمانى ، آموزش و مسكن و غيره مواجه سازيم .\r\n","page_name":" 103 ","page_number":121},
  {"content":"\r\n\r\nدر روزنامه وارد نيست .\r\n2 - ايشان با استناد به نظر سازمان بهداشت جهانى كه دوره امن بارورى زنان را بين 20 تا 35 سالگى ميداند و با كمك گرفتن از قرآن كريم كه دوران شير دادن به نوزاد را دو سال بيان مىكند و همچنين ضرورت يك استراحت دو ساله و احتساب يكسال دوره حاملگى مجدّد ، به اين نتيجه ميرسند كه از هر زن حدّاكثر 3 كودك ميتواند متولّد شود ، هر چند ميزان خالص بارورى 3 / 1 مىباشد .\r\nدر اين قسمت ايشان با انجام يك محاسبه رياضى ، يعنى تقسيم عدد 15 ( فاصله ميان 20 تا 35 سالگى ) بر 5 ( فاصله مورد نظر ايشان براى هر زايمان ) به اين نتيجه رسيده‌اند . در حالى كه اگر اين محاسبه را اين گونه به عمل آورند كه در 20 سالگى يك زايمان ، در 25 سالگى زايمان دوّم ، در 30 سالگى زايمان سوّم ، و در 35 سالگى زايمان چهارم صورت گيرد ، در همين فاصلهء مورد نظر ايشان بطور طبيعى 4 زايمان انجام خواهد شد .\r\nعلاوه بر اين ، همراه كردن نظر سازمان بهداشت جهانى با بخشى از توصيه‌هاى قرآنى و اسلامى و ناديده گرفتن بخشهاى ديگر آن اشتباه ديگرى است كه نويسنده محترم مرتكب شده‌اند .\r\nاز جمله توصيه‌هاى مؤكّد اسلام ، ازدواج در اوائل بلوغ است . توصيه مؤكّد ديگر اسلام ، ازدياد نسل است كه پيامبر گرامى اسلام با عبارت :\r\nتَنَاكَحُوا تَنَاسَلُوا فَإنِّى أُبَاهِى بِكُمُ الْأُمَمَ وَ لَوْ بِالسِّقْطِ . « ازدواج كنيد و در ازدياد نسل بكوشيد كه من به زيادى تعداد شما مسلمانان بر سائر امّت‌ها مباهات خواهم كرد حتّى به كودكان سقط شده شما ! » [ أمر به آن نموده است 
  ] .\r\nو نكته ديگر وضعيّت طبيعى زنان از نظر دوران برخوردارى از امكان بارورى است كه در برخى از آنها تا 50 سالگى و در برخى ديگر تا 60 سالگى است . و اين خود نشان دهنده رمزى است در آفرينش كه با حكمت الهى همراه\r\n\r\n","description":"","footnote":"","page_name":" 104 ","page_number":122},
  {"content":"\r\n\r\nاست . و بدون توانائى جسمى زنان هرگز خداوند متعال چنين امكانى را در جسم آنان در نظر نمىگرفت .\r\n3 - نكته ديگرى كه نويسنده محترم بر آن تأكيد دارند ، تناسب مقاله چاپ شده با كشورى مثل سودان است ، و عدم تناسب آن با ايران .\r\nبه نظر ميرسد اين نظريّه را ايشان به اين دليل پيدا كرده‌اند كه فكر مىكنند : مقاله مورد نظر ، در كشور سودان ، و يا براى كشور سودان نوشته شده است .\r\nبراى رفع اين شبهه لازم است توجّه ايشان را به اين نكته جلب نمائيم كه مجلّه « قِراءات سياسيّه » توسّط جمعى از تحصيل كرده‌هاى عرب مقيم آمريكا و در كشور آمريكا منتشر مىشود و مقاله مورد نظر اختصاص به كشور خاصّى ندارد .\r\nمهمتر آنكه آنچه در مقاله آمده ، اطّلاعات دقيق و مستندى است كه جنبه فكرى دارند ، و به هيچ وجه محدود به يك يا چند كشور با جمعيّت و امكانات خاصّ نمىباشد .\r\nعلاوه بر اينها كشور ما با وسعت ، منابع و سائر امكاناتى كه دارد چندين برابر جمعيّت كنونى را قادر است اداره كند . بويژه اگر تكيهء اداره كنندگان كشور بر تربيت صحيح ، برنامه ريزى دقيق ، رشد دادن كيفى نسل‌هاى آينده متناسب با رشد كمّيّت باشد ، تا اين جمعيّت بتواند از اين امكانات حدّاكثر بهره بردارى را به عمل آورد .\r\n\r\nميگويند : باردارى زن ، او را از حقوقش باز ميدارد ؛ اين سخنى است غلط\r\n4 - ترحّم بر زنان و ضرورت بارورى كمتر آنان بخاطر آنكه فرصت پيدا كنند به تحصيل و مطالعه بپردازند و حقوقشان بر باد نرود ، از جمله نكات ديگرى است كه نويسنده محترم بر آن تكيه دارند ؛ همينطور مسأله بهداشت و سلامت جسمى زنان كه در جاى ديگر مورد تأكيد نويسنده محترم قرار گرفته و ايشان تلاش كرده‌اند بارورى زنان را با آن در تضادّ قلمداد نمايند .\r\nاين تفكّر كه ميان بارورى زن و تحصيل و مطالعه و استيفاى حقوق\r\n\r\n","description":"","footnote":"","page_name":" 105 ","page_number":123},
  {"content":"\r\n\r\nاجتماعى و همچنين سلامت جسمى و بهداشت او تباينى وجود دارد ، از دستاويزهاى طرفداران كنترل جمعيّت است بدون آنكه استدلالى منطقى براى اثبات اين مدّعا داشته باشند .\r\nاگر چنين تباينى واقعاً وجود دارد ، مربوط به كم توجّهى ، يا بىتوجّهى جامعه به كلّيّت حقوق زنان است ؛ و به موضوع بارورى آنان ربطى ندارد . اين واقعيّت را بايد پذيرفت كه دولتها و مردان خانواده‌ها به مسائلى از قبيل فراهم ساختن امكانات لازم براى زنان ، تغذيه كافى بويژه براى دوران باردارى و كمك‌هائى براى نگهدارى نوزاد ، توجّه چندانى ندارند .\r\nآنچه بايد مورد تأكيد قرار گيرد اين امورند نه پيشنهاد عقيم كردن زنان و محروم كردن آنان از همراهى با دستگاه آفرينش و مقابله با اراده الهى كه خواسته است آنها بيش از آنچه سازمان بهداشت جهانى مىگويد به وظيفه مادرى همّت گمارند .\r\nمتأسّفانه مشكل كشورهاى جهان سوّم اينست كه اكثر تحصيل كرده‌هاى اين كشورها به آنچه سازمانهاى غربى توصيه ميكنند آنچنان معتقدند كه هرگز حاضر نيستند واقعيّت‌هاى ديگر را كه قابل لمس نيز هستند ادراك نمايند . اين تأسّف آنگاه شديدتر مىشود كه گاهى تلاش ميگردد پيش فرضهاى موجود در اذهان همين افراد ، به اسلام نيز نسبت داده شود .\r\nواقعيّت اينست كه اگر دولتها به وظائف خود در قبال حقوق زنان باردار عمل كنند و امورى از قبيل كمك هزينه ، بيمه ، درمان ، بهداشت ، تغذيه ، امكانات تحصيلى و تسهيلات شغلى را با برنامه ريزى صحيح و دقيق رعايت نمايند ، تنافى و تضادّى كه اكنون تلاش مىشود ميان باردارى زنان و استيفاى حقوق آنان ترسيم شود ، هرگز زمينه بروز نخواهد داشت . آيا اين صحيح است كه ما تلاش كنيم بر ضعف‌هاى خودمان در برنامه ريزى ، با تمسّك به اين گونه مسائل سرپوش بگذاريم ! ؟\r\n\r\n","description":"","footnote":"","page_name":" 106 ","page_number":124},
  {"content":"\r\n\r\n5 - آخرين نكته‌اى كه از مطالب نويسنده محترم لازم است مورد تأمّل قرار گيرد ، توصيه ايشان به ضرورت هماهنگ كردن مصرف كننده با توليد كننده است . ايشان با استناد به اينكه جمعيّت شناسان معتقد به چنين اصلى هستند تلاش ميكنند نظريّه كنترل جمعيّت را تقويت نمايند .\r\nخدشه‌اى كه بر اين نظريّه وارد است اينست كه اين نگرش در واقع يك نگرش انحرافى به توان انسان است . اگر به توان انسان معتقد باشيم ، بجاى چنين توصيه‌اى همواره به دولتها و ملّتها توصيه خواهيم كرد تلاش كنند توليد را با مصرف هماهنگ نمايند . علاوه بر اين ، راه صحيح ايجاد هماهنگى ميان مصرف و توليد اينست كه در شرائط اضطرارى از طريق تنظيم مصرف و توصيه‌هاى اقتصادى و اخلاقى اقداماتى صورت گيرد . اينكه در برخورد با هر مشكلى تنها راه چاره كنترل جمعيّت دانسته مىشود ، نه تنها علمى نيست بلكه نشانگر ضعف بزرگى است كه در بينش طرفداران چنين نظريّه‌اى وجود دارد ؛ و به نظر مىرسد مشكل اصلى طرفداران كنترل جمعيّت نيز همين است .\r\nدر پايان ، يك بار ديگر ياد آور ميشويم كه روزنامه « جمهورى اسلامى » عليرغم وزارت بهداشت و درمان ، از مقالات صاحب نظران در اين زمينه استقبال مىكند و اميدوار است از طريق چاپ اين مقالات ، دستيابى به واقعيّت‌ها آسان گردد . »\r\nمورد چهارم - مقالهء بسيار مفصّل و مشروحى است از « ف . اميرى » كه بطور مسلسل روزنامه « جمهورى اسلامى » در يازده شماره خود : از تاريخ شنبه 2 شعبان 1414 ( 25 دى 1372 ) شماره 4238 تا تاريخ چهارشنبه 13 شعبان 1414 ( 6 بهمن 1372 ) شماره 4248 درج نموده است . عنوان مقاله اين مىباشد : دو دست و يك دهان ( بررسى اجمالى سياستهاى جمعيّتى ) .\r\nمقاله را بدين مطالب افتتاح مىكند :\r\n« بيستم تير ماه امسال ، سمينار يكروزه‌اى درباره كنترل جمعيّت در تهران\r\n\r\n","description":"","footnote":"","page_name":" 107 ","page_number":125},
  {"content":"\r\n\r\nتشكيل شد . اين سمينار و سمينارهاى مشابه كه مقدّمه‌اى است براى سمينار جهانى جمعيّت كه قرار است در سال 1373 در قاهره برگزار شود بهانه‌اى شد براى پرداختن به موضوعى كه به گونه شگفت آورى در جامعه تبليغ مىشود و بدون بررسى همه جانبه و يا توجّه به استدلال و افكار مخالفين ، هجوم سهمگين خود را بر اذهان جامعه تحميل مىكند .\r\n\r\nانفعال ذهن و عقل سليم در اثر تبليغات فريبنده\r\nامروزه مسأله كنترل جمعيّت و شعار « جمعيّت كمتر ، زندگى بهتر » بقدرى جدّى گرفته شده و هياهو و تبليغات بر سر عواقب و خطراتى كه براى آن شمرده مىشود بقدرى فراگير گشته كه كمتر كسى مجال تفكّر ، تحليل ، و يا احياناً تشكيك در اين مسأله را در مىيابد و متأسّفانه اين جوّزدگى چنان حاكم گشته كه حتّى از سوى كسانى كه انسان كوچكترين شكّى در خلوص نيّت و دلسوزيشان براى جامعه و اسلام ندارد عكس العمل‌هاى انفعالى و جانبدارى مشاهده مىشود تا حدّى كه گاه انسان متحيّر مىماند كه چگونه عقل سليم و ذهن حكيم تحت تأثير تبليغات فريبنده‌اى قرار ميگيرد كه با اندكى توجّه و دقّت ، نادرست بودنشان قابل تشخيص است .\r\nزمزمه كنترل جمعيّت كه از سال 68 آغاز شد كم كم به چنان همهمه و موجى تبديل گشت كه دولت و حتّى مجلس را نيز تحت تأثير خود گرفت و سرانجام لايحه‌اى كه از سوى دولت براى محدود كردن مواليد در خانواده‌هاى تحت پوشش دولت و اجبار ايشان به كنترل جمعيّت به مجلس فرستاده شده بود ، از سوى نمايندگان مجلس مورد تصويب قرار گرفت . آنچه در اين زمينه تعجّب آور بود اين نكته بود كه بجز يكى دو نفر ، حتّى نمايندگان مخالف نيز صرفاً با قسمتهائى از لايحه مخالفت كرده و در اصل وجوب و لزوم كنترل مواليد هيچگونه شكّى به خود راه نداده بودند . علّت اين امر را شايد بتوان در همان جوّزدگى و هجوم تبليغاتى در مورد اين مسأله جستجو كرد كه همانگونه كه گفتيم حتّى چهره‌هاى موجّه و دلسوز اين ملّت را نيز تحت تأثير خود قرار داده است .\r\n\r\n","description":"","footnote":"","page_name":" 108 ","page_number":126},
  {"content":"\r\n\r\nعقل سليم حكم مىكند كه براى بررسى هر مسأله‌اى قبل از هر چيز ادلّه موافق و مخالف با آن شنيده و سپس با توجّه به همه جوانب درباره آن مسأله حكمى صادر و يا تصميمى گرفته شود . مسأله كنترل جمعيّت نيز از اين اصل جدا نيست .\r\nآنچه تا به حال در اين مورد گفته شده ، صرفاً يكسو و نمايانگر نظرات طرفداران اين طرح بوده و كمتر سخنى در باب مخالفت گفته شده است . اكنون در اين نوشتار تلاش بر اينست كه با همه جانبه نگرى و بررسى نظريّات موافق و مخالف ، يك بررسى كلّى و ريشه‌اى انجام شود تا مشخّص گردد كه طرح جلوگيرى از افزايش جمعيّت آيا همانگونه كه در تبليغات مطرح مىشود يك طرح نجات دهنده و ضرورى است يا بر عكس طرحى استعمارى است كه به منافع سياسى ، مذهبى و حتّى اقتصادى كشور لطمه‌هاى جبران ناپذيرى وارد مىكند . قبل از هر چيز خوب است نگاهى داشته باشيم به نظريّات و استدلالات طرفداران طرح كنترل مواليد در ايران و جهان . » و در اينجا شروع مىكند به محتويات مقاله .\r\nاين مقاله بسيار مستدلّ و مبرهن مىباشد و اگر خوف اطالهء زائد از حدّ نبود سزاوار بود ما در اينجا همه‌اش را بازگو ميكرديم ؛ ولى به جهت اختصار فقط به عناوين مهمّ آن كه در هر شماره با خطّ درشت و داخل در كادرى مشخّص شده است قناعت مىورزيم :\r\nامّا آنچه در شماره اوّل از مقاله مىباشد ، اينست :\r\n* امروزه مسأله كنترل جمعيّت در جامعه چنان جدّى گرفته شده و هياهو بر سر خطرات ادّعائى آن چنان فراگير گشته كه كمتر كسى مجال تفكّر ، تحليل و يا احياناً تشكيك در اين مسأله را دارد .\r\n\r\nامتيازات خانواده‌هاى پر جمعيّت در غرب و اجبارى بودن محدوديّت نسل در جهان سوّم\r\n* در زمانى سياست محدود كردن مواليد در بسيارى از كشورهاى\r\n\r\n","description":"","footnote":"","page_name":" 109 ","page_number":127},
  {"content":"\r\n\r\nجهان سوّم و رو به رشد ، تشويق و حتّى اجبارى ميگردد كه بيشتر دولتهاى غربى در كشورهاى خود امتيازات ويژه‌اى براى مادران باردار و خانواده‌هائى كه فرزند بيشترى بوجود بياورند قائل شده اند .\r\nو در شماره دوّم از مقاله اينست :\r\n* چرا بايد گمان كنيم كه خداوند در حالى كه خود زمين را خلق كرده ، و سپس آن را براى ورود و حيات انسانها آماده مىكند ، منابع زيستى زمين را محدودتر از تعداد انسانها قرار ميدهد ؟\r\n* طبق برآوردهاى كارشناسان جمعيّتى سازمان ملل ، امكانات بالقوّه كره زمين توانائى تأمين چندين برابر جمعيّت فعلى را دارد و همين امتيازات بالفعل كنونى نيز با وجود استفادهء نادرست ، قادر به تأمين 5 برابر جمعيّت فعلى است .\r\n* در تبليغات سياست كنترل جمعيّت ، نيروى فكر و عقل بشر و قوّه ابتكار و اختراع او براى غلبه بر مشكلات و دستيابى به تعادل در چرخه ايجاد امكانات زيست محيطى ، عمداً ناديده گرفته مىشود و در عوض ، او را به تحديد نسل مجبور مىكنند .\r\nو در شماره سوّم از مقاله اينست :\r\n* اگر بجاى اين تصوّر كه منبع ثروت هر كشور منابع طبيعى آن مىباشد ، هر فرد از جمعيّت هر كشور را انسانى هوشمند با قابليّت جسمى و فكرى مناسب بدانيم كه خود در توليد كشورش نقش مؤثّر خواهد داشت ، برداشت مثبتى نسبت به جمعيّت پيدا خواهيم كرد .\r\n\r\n","description":"","footnote":"","page_name":" 110 ","page_number":128},
  {"content":"\r\n\r\n* سياستهاى غلط دولتها سبب شده كه بسيارى از روستائيان كار پر زحمت بر روى زمين و در كنار دام را رها كرده و در جستجوى رفاه بيشتر و كار كم زحمت‌تر در ادارات ، سازمانها و حتّى مشاغل كاذب به شهرها مهاجرت كنند كه اين امر تورّم جمعيّت در نقاط خاصّ را به دنبال دارد .\r\nو در شماره چهارم از مقاله اينست :\r\n* آنچه مسلّم است اينست كه رشد جمعيّت در صورتى كه سياست گذاريهاى سياسى و اقتصادى در هر كشورى منسجم و صحيح باشد ، نه تنها هيچگونه تأثير منفى در اشتغال آن كشور نخواهد داشت ؛ بلكه در بسيارى از موارد افراد انسانى خود مولّد و عامل اشتغال در جامعه مىباشند .\r\n* وجود جرائم در جامعه هيچگاه به دليل جمعيّت زياد نيست ؛ زيرا در اغلب كشورهاى غربى كه با كاهش جمعيّت نيز مواجهند ، آمار جرائم و جنايات ، بسيار بالا و گاه تا 50 برابر كشورهاى پر جمعيّت جهان سوّم مىباشد .\r\n\r\nكاهش جمعيّت و تجزيهء كشورها ، عامل أصلى دول سلطه‌گر مىباشد\r\nو در شماره پنجم از مقاله اينست :\r\n* جمعيّت بيشتر در طول تاريخ همواره عامل مهمّى در حفظ منافع جوامع بشرى بوده و اهمّيّت خود را تا به امروز حفظ كرده ، و درست به همين دليل است كه كار آمدترين سياستهاى قدرتهاى سلطه گر ، تجزيهء كشورهاى بزرگ و نابودى جمعيّت‌هاى متّحد بوده است .\r\n* كشورهاى پيشرفته ، با موادّ اوّليّه رايگان و يا ارزان قيمت\r\n\r\n","description":"","footnote":"","page_name":" 111 ","page_number":129},
  {"content":"\r\n\r\nكشورهاى ضعيف توانسته‌اند اقتصاد خود را رونق دهند ؛ و مادامى كه اين كشورها ضعيف و وابسته باقى بمانند ، استفاده از اين موادّ اوّليّه در انحصار كشورهاى ثروتمند صنعتى باقى خواهد ماند .\r\nو در شماره ششم از مقاله اينست :\r\n* تبليغات و هياهوئى كه بر سر جمعيّت قارّه سياه در غرب بلند است ، يك فريب سياسى بيش نيست و بسيارى از دولتهاى آفريقائى هم خود اين را ميدانند ؛ ولى به دليل نياز مادّى فورى خود به غرب توان مخالفت با كشورهاى غربى كه ارائه كننده راه حلّ فريبكارانه كنترل جمعيّت هستند ، را ندارند .\r\n* آفريقا داراى خاك حاصلخيز و زمين‌هاى مستعدّ زيادى است و از لحاظ منابع طبيعى بسيار غنىّ مىباشد ؛ ولى اين ثروت همواره توسّط استعمارگران غربى به يغما مىرود .\r\n* تفاوت فاحش آمار درآمد سرانه بين افراد كشورهاى ثروتمند و كشورهاى قارّه آفريقا نشان ميدهد كه جمعيّت هيچگاه عامل فقر نيست ، زيرا همه كشورهاى آفريقائى با تراكم جمعيّت كمتر از كشورهاى اروپائى سهمى به مراتب كمتر از رفاه و امكانات زيستى دارند .\r\nو در شماره هفتم از مقاله اينست :\r\n* طبق برآوردهاى مختلف ، جمعيّت جهان در آغاز دوره مسيحيّت سيصد ميليون نفر بود كه 6 / 1 آن يعنى پنجاه ميليون نفر در ايران سكونت داشته اند .\r\n\r\n","description":"","footnote":"","page_name":" 112 ","page_number":130},
  {"content":"\r\n\r\n* بنا به علل مختلف هيچگاه آمارهاى جمعيّتى اعلام شده كشور كاملاً مطابق با واقع نبوده و اختلاف چشمگير داده‌هاى آمارى در دوره‌هاى مختلف از اعتبار اين آمار مىكاهد .\r\n* عواملى از قبيل جنگهاى ويرانگر ، بلاياى طبيعى و تجزيه ، جمعيّت كشور ما را در دوره‌هائى از تاريخ شديداً كاهش داد تا حدّى كه برخى آمار جمعيّت كشور را مقارن سال 1179 هجرى شمسى بين 5 تا 6 ميليون نفر ذكر كرده‌اند .\r\nو در شماره هشتم از مقاله اينست :\r\n* گرچه قانون قطع امتيازات دولتى براى فرزندان چهارم به بعد به عنوان اقدام بازدارنده‌اى در جهت كنترل جمعيّت تصويب شد ، ولى در عمل بيش از آنكه بر روى آمار مواليد تأثير بگذارد ، نگرانى عمومى و احساس ناامنى اقتصادى در جامعه بوجود آورده است .\r\n* در دوران گذشته در كشور ما از سياستهاى تنبيهى براى كنترل جمعيّت استفاده نمىشد ؛ قانون قطع امتيازات دولتى براى فرزندان چهارم به بعد ، اوّلين اقدام خشن رسمى در اين مورد است .\r\nو در شماره نهم از مقاله اينست :\r\n* با وجود آنكه آمار مواليد در روستاها بيشتر است ، جمعيّت شهرها بسيار فراوانتر است و تراكم شديد جمعيّتى ، شهرهاى بزرگى همچون تهران را تحت فشار قرار داده است در حالى كه روستاهاى بسيارى بطور روز افزون از جمعيّت خالى مىشوند .\r\n\r\n","description":"","footnote":"","page_name":" 113 ","page_number":131},
  {"content":"\r\n\r\n* اگر با برنامه ريزى صحيح ، بودجه‌هاى كلانى را كه صرف مخارج بيهوده مىشود صرف سرمايه گذارى در كارهاى توليدى ، بهداشتى و آموزشى بنمائيم ، با همين امكانات موجود و نه بيش از آن ، بسيارى از مشكلات اقتصادى جامعه حلّ خواهند شد .\r\nو در شماره دهم از مقاله اينست :\r\n\r\nتوصيهء پيامبر به ازدياد نسل در زمان رفاه مسلمانان نبود\r\n* تشويق و توصيهء پيامبر صلّى الله عليه و آله و سلّم به ازدياد جمعيّت در زمان رفاه مسلمانان نبود ؛ بلكه در زمانى بود كه انصار و مجاهدين با هم از امكانات اندك زندگى استفاده ميكردند و جنگهاى پى در پى توان اقتصاد مردم را به شدّت تحليل برده بود .\r\n* در حالى كه كشورهاى اسلامى به سياست كنترل جمعيّت روى آور شده‌اند ، صهيونيست‌ها با حيله‌گرى ، يهوديان و حتّى غير يهوديان كشورهاى ديگر را با نام يهود به اسرائيل مىآورند تا جمعيّت اسمى آن زياد شده و مسلمانان فلسطين را در اقلّيّت قرار دهند .\r\n* مبادا كار ما به جائى بكشد كه در تبعيّت كور كورانه از توصيه غرب ، حتّى ارزشهاى اخلاقى و دينى خود را فداى اميال ديگران كنيم !\r\nو در شماره يازدهم از مقاله اينست :\r\n* اروپا و آمريكا امروز داعيه قيمومت بر همه جهان را دارند و اكنون كه با كاهش جمعيّت فعّال خود از سوئى و رشد جمعيّت فعّال در سائر نقاط محروم جهان از سوى ديگر روبرو هستند ، نگران شده و از راههاى مختلف براى تغيير اين موازنه تلاش مىكنند .\r\n\r\n","description":"","footnote":"","page_name":" 114 ","page_number":132},
  {"content":"\r\n\r\n* رفع همه معضلات در جهان تنها به 25 ميليارد دلار هزينه احتياج دارد در حالى كه در اروپا سالانه 50 ميليارد دلار فقط هزينه سيگار مىشود و در اروپا [ آمريكا - صح 
  ] سالانه 31 ميليارد دلار صرف تأمين مشروبات الكلى ميگردد .\r\n* كشورهاى ثروتمند به كمبود موادّ غذائى در جهان استناد ميكنند و براى كودكانى كه ميخواهند متولّد شوند ابراز دلسوزى و نگرانى مىنمايند و در همان حال خود مصرف كننده و حتّى اسراف كنندهء عمده موادّ غذائى هستند .\r\nمورد پنجم - مقاله ايست از جناب مستطاب حجّة الإسلام آقا سيّد محمّد باقر خرّازى دام عزّه كه مجموعاً در سى و يك قسمت ، روزنامه « جمهورى اسلامى » به پخش آن مقاله مرتّباً از تاريخ 8 ربيع الاوّل 1411 ( 7 مهرماه 1369 ) شماره 3281 ، تا تاريخ 16 ربيع الآخر 1411 ( 14 آبانماه 1369 ) شماره 3312 مبادرت نموده است .\r\nاين مقاله أسبق مقالاتيست كه ذكر نموديم و حاوى بحث و تحليل در جميع مراحل گفتگو از جهت فكرى ، فرهنگى ، آموزشى ، اقتصادى و سياسى در پيرامون اين مبحث مىباشد .\r\nما در اينجا به ذكر مقدّمه وى و دو قسمت آخر كه پيرامون عوامل سياسى ، اجتماعى ، اقتصادى است اكتفا مىنمائيم . وى در مقدّمه خود گفته است :\r\n« پيش گفتار :\r\nسلسله مقالاتى كه ملاحظه خواهيد كرد مجموعه‌اى كامل و جامع با هويّتى نقّادانه از تمامى نظرات تئوريكى و نظريّه‌اى و تحليلى كارشناسان و متخصّصان جمعيّتى كشور است كه در طىّ چند ماهه اخير به طرق و أشكال\r\n\r\n","description":"","footnote":"","page_name":" 115 ","page_number":133},
  {"content":"\r\n\r\nگوناگون در بيشترين حجم ممكن به جامعه تزريق گرديده است .\r\nاين سلسله مقالات كه با پيشنهاد ابتدائى وزارت بهداشت ، درمان و آموزش پزشكى - معاونت فرهنگى - تدوين گرديد گرچه حاوى نظراتى كاملاً مخالف طرز تفكّر حاكم بر آن وزارت است ، ولى با تشويق و تأييد و تكميل شش نفر از اساطين حوزه علميّه و با دقّت نظر اعضاى كميسيون اقتصاد جلسهء بحث و بررسى هفتگى حزب الله قم ، مجموعه‌اى غنىّ در مورد كنترل رشد جمعيّت را به وجود آورده كه اميد است مورد استفاده تشنگان حقيقت قرار گيرد .\r\nدر اين سلسله مقالات بدنبال بيان اين نكته هستيم كه رشد جمعيّت ريشه مشكلات اقتصادى و غير اقتصادى جامعه نيست و با كنترل آن نه تنها آن مشكلات حلّ نميگردد بلكه مشكلات و خطرات جديدى را براى نظام و انقلاب پديد خواهد آورد . »\r\nو در قسمت سىام و قسمت آخر ميگويد :\r\n\r\nچرا دوَل غرب ، تا اين حدّ براى جلوگيرى از رشد جمعيّت ما دلسوزى مينمايند ؟\r\n« عوامل و انگيزه‌هاى سياسى\r\nبه عنوان مقدّمه ميتوان گفت كه اصولاً مطرح شدن مسأله كنترل جمعيّت از سوى غربيان و استكبار سياسى و اقتصادى دنيا ، و آمد و رفت عناصر فاسد آنها به كشور ما پيرامون اين مسأله و اختصاص بودجه كلان براى تأمين نيازمنديهاى كنترل جمعيّتى كشور توسّط سازمان ملل و . . . گوياى وجود يك سرى انگيزه‌هاى سياسى و اقتصادى دنياى غرب از طرح اين مسأله است .\r\nبه عبارت بهتر بصِرف آنكه ثروتمندان دنيا و استكبار اقتصادى تا اين حدّ به ملّت و مردم كشورهاى جهان سوّم و بخصوص كشور انقلابى ما علاقه نشان ميدهند كه براى انجام كنترل جمعيّت و مطالعات مورد نياز آن در كشور ، پول و امكانات در اختيار ما قرار خواهند داد ، خود شكّ و ترديد ما را برانگيزاند كه عاطفه مستكبران اقتصادى چرا بجاى آنكه در سرمايه گذارى و رشد تكنولوژى\r\n\r\n","description":"","footnote":"","page_name":" 116 ","page_number":134},
  {"content":"\r\n\r\nكشور ما لبريز شود ، در مسأله كنترل جمعيّت كشور منعطف شده است ؟\r\nآيا اهداف و انگيزه‌هاى پشت پرده‌اى از سوى استكبار اقتصادى دنيا نمىتواند وجود داشته باشد ؟\r\nآيا اگر بنا بشود كه اين كمك‌هاى پولى و امكاناتى ، به جاى آنكه صرف تحقيقات پيرامون كنترل جمعيّت شود ، در مورد بررسى توزيع عادلانهء غذائى و انتقال و رشد تكنولوژى علمى و . . . صرف شود ، آيا باز اين واردات ، امكانات و پول‌هاى هديّه‌اى از خارج كشور ادامه پيدا مىكند يا خير ؟\r\nآيا وقتى مىبينيم كه كندى رئيس جمهور سابق آمريكا در حالى كه ميليون‌ها تن بمب بر سر ميليونها ويتنامى ميريخت ، بدنبال كمك كردن كشورهاى عقب مانده براى تحقيق و برنامه ريزى در مورد كنترل جمعيّت و رشد اقتصادى بر مىآيد ، اين ابهام در ذهن خطور نميكند كه كشورهاى ثروتمند دنيا براى غارت كشورهاى جهان سوّمى و جلوگيرى از رشد و توسعه اقتصادى ، اين سياستها و كمكها را ارائه ميدهند ؟ !\r\nآيا وقتى خانم دكتر نفيس صديق آمريكائى - پاكستانى در ايران مىگويد : « . . . همه معتقدند كه براى جلوگيرى از رشد نامعقول جمعيّت ايران بايد كارى كرد . . . ما به ايران آمده‌ايم تا در تنظيم يك برنامه جمعيّتى به ايران كمك كنيم . ضمن آنكه اين برنامه كوتاه مدّتِ 2 ساله‌اى ، 4 ميليون دلار هزينه خواهد داشت . » در حالى كه رئيس جمهور فعلى آمريكا « بوش » طرح برنامه كنترل جمعيّت آمريكا را ردّ مىكند ، چرا جاى اين سؤال و اين فكر پديد نيايد كه سفير سازمان بين الملل براى چه اهدافى راهى كشور ما شده است ؟ !\r\nاگر گفته شود كه : بهترين دليل خيرخواهى كشورهاى غربى براى كشور ما در اينست كه خودشان برنامه كنترل جمعيّت را اجراء كرده‌اند و بخاطر همين نيز از رشد اقتصادى برخوردار شده‌اند ، بايد در مقابل گفت كه : اوّلًا آنها هرگز برنامه‌اى مدوّن براى كنترل جمعيّت نداشته و ندارند ؛ بلكه با ايجاد شدن\r\n\r\n","description":"","footnote":"","page_name":" 117 ","page_number":135},
  {"content":"\r\n\r\nارزشهاى مادّى اجتماعى جديد از قبيل رفاه طلبى ، فرديّت خواهى ، اشتغال زنان ، آزادشدن به تمام معنى روابط نامشروع جنسى ، قوانين مربوط به كمك به فرزندان نامشروع و ترجيح آنها بر فرزندان مشروع و . . . ديگر نيازى به برنامه كنترل جمعيّت نبود تا مردم آن كشورها در چارچوبه سياست گذاريهاى كنترل جمعيّت قرار گيرند .\r\nبنابراين شعار « كنترل جمعيّت از راه آزادى سقط جنين » تنها تلاش ظاهرى براى سرپوش گذاردن بر فساد روابط جنسى نامشروع جامعه اروپائى و آمريكائى است .\r\nثانياً بحران جمعيّتى كشورهاى پيشرفته بدليل كاهش ميزان رشد جمعيّت در حدّ منفى ، كار را به آنجا رسانيده است كه تلاش همه جانبه و وسيعى براى ازدياد نسل در اروپا شروع شود ، چنانچه كاهش قيمت بليط قطارها و كمك‌هاى نقدى براى خانوارهاى بيش از 2 فرزند در فرانسه بهترين مؤيّد آن است . در هر صورت آيا جاى اين شكّ و ترديد وجود ندارد كه بايد اهداف و انگيزه‌هاى سياسى به دنبال اين مسأله وجود داشته باشد ؟\r\n\r\nدول استعمارگر ، از رشد جمعيّت انقلابى ما در طبقه ضعيف به اضطراب آمده‌اند\r\nبه نظر ما انگيزه‌هاى زير ميتواند از جمله اهداف آنها باشد :\r\n1 - محدود كردن نسل انقلابى جامعه\r\nبا توجّه به اينكه بيشترين نقش در شروع ، تثبيت ، تحكيم و صدور انقلاب را اقشار پائين اقتصادى جامعه - كه غالباً از رشد جمعيّتى نسبةً فراوانى نيز برخوردارند - بر عهده داشته‌اند ؛ بنابراين در صورت موفقيّت طرح مذكور بايد شاهد كاهش افراد انقلابى جامعه در آينده باشيم !\r\nبه راستى اگر طرفداران كنترل جمعيّت دلباختگان اقشار ضعيف جامعه مىباشند ؛ چرا در كنار اين نظريّه ، تحليلى بر تشويق ازدياد نسل اقشار متوسّط جامعه و يا ثروتمند براى جبران فرزندان كاسته شده قشر ضعيف جامعه ارائه نمىدهند ؟ !\r\n\r\n","description":"","footnote":"","page_name":" 118 ","page_number":136},
  {"content":"\r\n\r\n\r\nتشكيل دولت قدرتمند ، بدون زيادى جمعيّت از أفراد خود و از مهاجرين ، محال است\r\n2 - نقش كمّيّت آحاد يك ملّت در قدرت سياسى - نظامى كشور\r\nاگر دنياى كنونى ، دنياى قدرت است و هر كشور يا بلوكى كه قدرتمندتر از همه باشد ، زمينه بيشترى براى سلطه سياسى و اقتصادى دارد ؛ و اگر تعداد جمعيّت يكى از عناصر تشكيل دهنده قدرت است بايد نتيجه گرفت كه استكبار اقتصادى و سياسى دنيا براى جلوگيرى از افزايش قدرت جامعه از نظر سياسى ، اقتصادى در صدد است كه از تعداد نيروهاى كمّى كشور بكاهد ، بخصوص آنكه جنگ تحميلى و تلاش‌هاى خارق العادة نسل انقلابى جامعه ما به استكبار سياسى و اقتصادى ثابت كرده است كه اين قدرت انسان است كه بر تكنولوژى و تمدّن غرب حاكميّت دارد . پس بايد به هر طريق كه شده است جلوى ازدياد اين نسل انقلابى گرفته شود .\r\nبه همين دليل با مطرح شدن تئورىهاى مسخره‌اى همچون كنترل جمعيّت در صدد دست يافتن بر اين اهداف سياسى خود بر آمده است .\r\nوانگهى اگر ما در صدد ايجاد ايرانى اسلامى ، قوىّ و كار آمد سياسى ، اقتصادى ، نظامى هستيم و اگر ما به دنبال ايجاد يك ابرقدرت سياسى از كشورهاى اسلامى مىباشيم ، و اگر ما بدنبال فتح دنيا و ايجاد حكومت واحد جهانى هستيم ؛ آيا اين بدون جمعيّت فراوان و توازن نفرى امكان پذير است ؟ !\r\nآيا دفع تهاجمات و فشارهاى سياسى ، نظامى ، اقتصادى دنياى استكبارى از انقلاب و كشور بدون توان و نيروى فردى و جمعيّتى امكان دارد ؟ !\r\nآيا امكان دارد كه كشورى با تعداد نيروى محدود ، به ابر قدرت سياسى و اقتصادى و نظامى تبديل شود ! ؟ :\r\n3 - طرد و اخراج مهاجرين انقلابى مسلمان از كشور\r\nاز آن جائى كه يكى از عوامل مهمّ در ازدياد جمعيّت يك كشور ميتواند رشد مهاجرت اتباع خارجى آن باشد ؛ بنابراين بطور يقين يكى از سياستگذارىهاى كنترل جمعيّت ، مانعيّت از ورود آنها ، و اخراج بىقيد و شرط آنها از كشور ، و يا\r\n\r\n","description":"","footnote":"","page_name":" 119 ","page_number":137},
  {"content":"\r\n\r\nمحصور نمودن آنها در اردوگاهها و . . . است .\r\nروشن است كه اين هدف و روش اثرى جز نابودى هدف صدور انقلاب و محصور نمودن آن در چارچوبه مرزهاى به اصطلاح بين المللى ندارد ؛ در حالى كه اين نظريّه هرگز با آرمانها و اهداف انقلاب و مأموريّت آن سازگارى ندارد .\r\n\r\nبا كاهش جمعيّت ، ملّت از اصول اعتقادى و عملى سقوط مينمايد\r\n4 - انحراف افكار جامعه به سوى مسائل فرعى و كاذب و دور نمودن آنها از مسائل حياتى جامعه\r\nروشن است با وجود مطرح شدن اين مسأله در داخل كشور زمينه هر گونه توجّه و دقّت نظر را نسبت به بررسى و پيگيرى مسائل سياسى و حياتى جامعه از بين ميبرد .\r\nدر نظر ما طرح اين گونه مسائل در بسيارى از مواقع يا مصادف با بررسى و مطرح شدن پيچيده‌ترين بررسىهاى مشكلات جامعه در محافل خاصّ بوده است ، و يا براى مطرح نمودن مسأله‌اى در داخل كشور و محقّق كردن آن ! ! روشن است كه مسأله كنترل جمعيّت از اين قاعده مستثنى نيست .\r\n5 - محدوديّت بخشيدن نسل مسلمين و جهان سوّم در دنيا\r\nچون از حدود 4 ميليارد و 586 هزار نفر افراد موجود دنيا ، حدود يك ميليارد و 187 هزار نفر آن در كشورهاى توسعه يافته ، و حدود 2 ميليارد و 389 هزار نفر آن در كشورهاى جهان سوّم مىباشند ، و از اين ميزان حدود 5 / 1 ميليارد نفر ميزان جمعيّت مسلمان دنياست ؛ پس از ديدگاه مستكبران سياسى و اعتقادى جهان بايد به هر طريق و هر قيمتى كه شده است برترى افزايش تعداد جمعيّت كشورهاى جهان ، مسلمين و بخصوص شيعيان انقلابگر در دنيا محدود شود ؛ چرا كه هر كدام از آنها نقش فراوانى در تهديد منافع استكبار سياسى و اقتصادى دارد .\r\nشايد بتوان گفت كه نظريّه كنترل جمعيّت ميتواند تلاشى تئوريكى و\r\n\r\n","description":"","footnote":"","page_name":" 120 ","page_number":138},
  {"content":"\r\n\r\nنظريّه‌اى براى تحقّق اهداف فوق باشد كه هوشيارى بيشترى را از مسؤولين نظام مىطلبد .\r\n6 - مطرح كردن و بزرگ كردن مشكلات جامعه ، براى ضربه به انقلاب و عملكرد آن\r\nيكى از آثار و اهداف مطرح شدن اين مسأله ، بزرگ كردن مشكلات جامعه و ايجاد ضربه روانى و تبليغاتى به وضعيّت رو به رشد انقلاب و جامعه است .\r\nآيا مطرح كردن كاذبانه و زيركانه بسيارى از عوامل بالقوّه يا بالفعل منفى جامعه در شرائط كنونى ، هدف و نتيجه‌اى جز اين دارد كه اسباب نااميدى حزب الله را فراهم آورده و زمينه‌هاى مورد نياز استكبار اقتصادى را براى پايه ريزى توطئه‌هايش فراهم آورد ؟ !\r\nآيا مطرح كردن اين گونه مسائل سبب ايجاد اين انديشه در جامعهء ما نميشود كه مسؤوليّت عدم رشد اقتصادى كشور بر عهده اقشار پر جمعيّت و فقيرى است كه با درآمد كم بارهاى منفى زيادى را از نظر اقتصادى بر جامعه تحميل مىكند ! ! و در نتيجه براى حلّ كردن مشكلات اقتصادى جامعه راهى جز نابودى آنها وجود ندارد ؟ ! ! چنان كه مالتوس بيان ميداشت .\r\n7 - افشاء و فروختن بىقيد و شرط أخبار و اطّلاعات اقتصادى و سياسى و . . . كشور براى بهره بردارى استكبار جهانى\r\nاز آن جائى كه نيروها و شبكه‌هاى جاسوسى استكبار جهانى توسّط سربازان گمنام إمام عصر عجّل الله تعالى فرجه الشّريف به نابودى كشانيده شده است براى استكبار سياسى و اطّلاعاتى و اقتصادى چاره‌اى جز اين باقى نمانده است كه با ايجاد جوهاى كاذب محرّك در داخل كشور از طريق مطرح كردن اينچنين مسأله‌هائى كه اثبات و نفى آن مستلزم انتشار اخبار و اطّلاعات ذى قيمتى است تلاش فراوانى را براى جبران كمبود نيازها و اطّلاعات مورد نياز خود انجام دهد ،\r\n\r\n","description":"","footnote":"","page_name":" 121 ","page_number":139},
  {"content":"\r\n\r\nبخصوص آنكه بعضى از اين مسائل از بارهاى ظاهر پسند و خيرخواهانه‌اى نيز برخوردار است كه شبكه‌ها و عوامل خيرخواه و جاسوس دنيا زمينه فراوان براى مانور تبليغاتى و اطّلاعاتى پيدا خواهند كرد .\r\nروشن است با مطرح شدن چنين مسائلى در سطح جامعه ، بعضى از مغرضين يا ساده انديشان جامعه دست به قلم برده ، و براى بحث و بررسى آن بسيارى از آن اطّلاعات ذى قيمت را افشا نمايند .\r\nمسأله كنترل جمعيّت يكى از همان مسائلى است كه اثبات آن نيازمند مطرح كردن سِرّىترين اطّلاعات فنّى و علمى كشور ، و تحليل بر اساس ظرفيّت‌ها و توانائيهاى اقتصادى جامعه است كه به آسانى بسيارى از نيازهاى اطّلاعاتى غرب و شرق را تأمين مىنمايد .\r\nبهترين استدلال ما بر اين مطلب گفتارى از دكتر نفيس صديق يكى از سران سازمان ملل است كه ميگويد : « از ميزان 4 ميليون دلار هزينه پرداختى سازمان ملل در ايران در زمينه كنترل جمعيّت ، 2 ميليون دلار آن به اجراى طرحهاى تحقيقاتى مشترك در سالهاى 1991 - 1990 اختصاص دارد . يكى از اهداف اين برنامه جمع آورى آمار و اطّلاعات و تحقيقات در مورد مسائل مربوط به جمعيّت و تنظيم خانواده است . »\r\nتصريح وى و درصد ميزان هزينه تحقيقاتى و اطّلاعاتى فوق نسبت به هزينه اجرائى آن گوياى آنست كه جمع آورى اطّلاعات اقتصادى و اجتماعى و . . . از مهمترين بلكه تنها هدف كمك 4 ميليون دلارى سازمان ملل متّحد است !\r\n\r\nدكتر نفيس ، تايلند را كه يكى از سه كشور فاحشه خيز است الگوى براى ايران معرّفى مىكند\r\nاهداف و انگيزه‌هاى اجتماعى\r\nاگر يكى از اهداف كنترل جمعيّت چنان كه لنين مىگويد رهانيدن زن از خانواده به سوى جامعه و اجتماع است ، و اگر كاهش مقدار جمعيّت و مواليد به عنوان راه حلّى براى كاستن تضادّ موجود ميان نقش اقتصادى زن و نقش خانوادگى اوست ، و اگر خانم دكتر نفيس صديق ميگويد : « نقش زن تنها به بچّه\r\n\r\n","description":"","footnote":"","page_name":" 122 ","page_number":140},
  {"content":"\r\n\r\nزائيدن منحصر نيست ، و هر كشورى كه ميخواهد در راه توسعه گام بردارد نمىتواند با نيمى از جمعيّت خويش اين راه را بپيمايد ، و يكى از دلائل موفّقيّت كشور تايلند و اندونزى در زمينه افزايش جمعيّت و تنظيم خانواده سرمايه گذارى وسيع در مورد مشاركت زنان در امور اجتماعى و توسعه كشور است » و اگر از نظر جمعيّت شناسى غربى و كارشناسان داخلى ، زناشوئى سبب تغيير متغيّرهاى جمعيّتى مىشود كه عمده‌ترين نتيجه آن تأثير مستقيم بر بارورى و كمك به افزايش جمعيّت است و بايد جلوى آن به نحوى گرفته شود و . . . همه و همه نشانه آنست كه يكى از اهداف اجتماعى نظر به كنترل جمعيّت ، محدود كردن ازدواج‌ها و كشانيدن بىرويّه زنان به صحنه اجتماع و فعّاليّت‌هاى اقتصادى و در يك كلام نابود كردن بنياد خانواده و ايجاد فساد اجتماعى است !\r\nما در نقد و بررسى اين نظريّه از نظر جامعه شناسى نكات مهمّى را بيان داشتيم و در اينجا تنها به اين نكته بسنده ميكنيم كه اثر اين انديشه ، ايجاد زمينه رشد فساد و انحرافات اجتماعى و از بين بردن تمامى اهداف انقلاب و اسلام است . چرا كه هيجانات جنسى جوانان ( دختر و پسر ) بايد به نحوى اطفاء شود ؛ حال اگر خانواده‌اى تشكيل نگردد و سنّ ازدواج بالا رود ، اين اطفا شهوات خود را در سطح جامعه به صورت روابط نامشروع جلوه‌گر مينمايد ، و با رشد يافتن اين روابط نامشروع به يقين جامعه به سمت تباهى و نابودى كشانيده خواهد شد .\r\nجالب اين است كه دكتر نفيس صديق الگوى تايلند كه امروزه يكى از سه كشور فاحشه خيز جهان است را به ايران انقلابى پيشنهاد مىكند ؛ به عبارت بهتر : با شعار كنترل جمعيّت در صدد پرورش فاحشه‌ها در كشور ماست .\r\nبراستى چرا تربيت فرزند و كودك هدف بزرگى براى زن نيست و نبايد باشد ؟ !\r\nآيا زن قبل از آنكه وسيله و ابزارى براى اهداف اقتصادى باشد ، خود\r\n\r\n","description":"","footnote":"","page_name":" 123 ","page_number":141},
  {"content":"\r\n\r\nغايت و هدف فعّاليّتهاى اقتصادى مردان نيست ؟ ! به عبارت بهتر ، اقتصاد بايد در خدمت زن و خانواده باشد يا زن و خانواده در خدمت اقتصاد ؟ !\r\nآيا الگوهاى مطرح شده از سوى نوكران استكبار اقتصادى از رشد و توسعه اقتصادى به واسطه بكارگيرى زنان فاحشه در روند خود نمىتواند از موفّقيّت برخوردار شود ؟ !\r\nبه نظر ما رشد شديد فساد هنرى كشور در يكى دو سال اخير ، خود حلقه‌اى از حلقات هدفى استكبار سياسى و اقتصادى دنيا با كمك و امداد از تئورى ظاهر پسند كنترل جمعيّت براى ايجاد فساد و فحشا و شكستن ارزشهاى الهى و انقلابى جامعه است كه بايد با آن بشدّت برخورد شود .\r\nآيا كسانى كه در برنامه‌هاى فساد آلود خود در سريال‌ها ، تئاترها ، فيلمها ، سرودها ، نوشتارها و . . . پرورش فساد و فحشاء و رشد الگوى مصرفى غربى را تعقيب مينمايند بر اين نظريّه استكبارى كنترل جمعيّت براى نابودى ارزش انقلاب و اسلام تكيه نكرده‌اند ؟ !\r\nآيا نبايد مسؤولين نظام ما به هوش آيند و توجّه كنند كه استراتژى تباهى و به اضمحلال كشيدن كشور به آسانى توسّط عناصر و كارشناسان فاسد و نفوذى ، و يا گول خوردگان ساده انديش ، با امداد از جوهاى تبليغاتى از يكطرف ، و بهره ورى از تئوريهاى ظاهر پسند كنترل رشد جمعيّت از طرف ديگر ، و با رفتارهاى ناهنجار اخلاقى بدحجابان و بىحجابان با سرعت و بىسر و صدا در حال پياده شدن و در حال به موفّقيّت رسيدن است ؛ و بايد فكرى اساسى براى آن بنمايند ؟ !\r\nاهداف و انگيزه‌هاى اقتصادى\r\nبطور كلّى ميتوان اهداف و انگيزه‌هاى اقتصادى كنترل جمعيّت را در چند چيز دانست :\r\nالف - ايجاد فضا و زمان و امكانات مورد نياز اقتصادى استكبار\r\n\r\n","description":"","footnote":"","page_name":" 124 ","page_number":142},
  {"content":"\r\n\r\nما در اينجا براى صحّت و درستى كلام فوق تنها به يك جمله از « پل ارسنج » از دانشگاه استانفورد آمريكا اكتفا مىكنيم . او در توصيه‌اش به دولت آمريكا مىگويد كه : آمريكا بايد با تمام قوا و با استفاده از فشارهاى مالى و سياسى از افزايش جمعيّت در كشورهاى ديگر جلوگيرى نمايد ، حتّى در كشورهاى كم جمعيّت آفريقاى شرقى ، چون اين سرزمين‌هاى بكر و با صفا بايد به عنوان تفريح گاه ساكنين شهرهاى آلوده به صنعت ما حفظ شود .\r\nب - صنعتى كردن محض كشور و نابودى كشاورزى و توسعه شهرنشينى\r\nچون يكى از عواملى كه سبب كاهش بارورى مىشود وجود و گسترش شهرنشينى است چرا كه آمارها تفاوت 5 / 1 تا 2 بچّه را ميان خانوار شهرى و روستائى نشان ميدهد . بنابراين از ديد طرفداران كنترل جمعيّت ، رشد شهرنشينى يكى از عوامل كاهش بارورى جامعه است . بديهى است رشد شهرنشينى در كشور ما تلازم لا ينفكّى با از بين رفتن كشاورزى و رشد بىرويّه صنعتى كشور دارد كه آثار خطرناكى را براى جامعهء ما به بار خواهد آورد .\r\nج - محروم كردن جامعه از آثار مفيد رشد جمعيّت همچون رشد و شكوفائى خلّاقيّت و ابتكارات ، رشد و گستردگى بازار توليد و . . . مىباشد كه اين آثار مثبت تا حدودى در مباحث سابق بيان شد . » پايان كلام حجّة الإسلام خرّازى زيد عزّه .\r\nبارى ، اهمّ موارد ذكر شده در جرائدى كه ما نام برديم ، همين پنج مورد بوده است كه از مفاسد قضيّه تعقيم و تقطيع نسل شيعه در ايران حكايت كرده بودند ؛ و اينها مطلب اوّل ما در اين بحث بود .\r\n\r\n","description":"","footnote":"","page_name":" 125 ","page_number":143},
  {"content":"\r\n . \r\n","description":"","footnote":"","page_name":" 126 ","page_number":144},
  {"content":"\r\n\r\n\r\nمطلب دوّم : يورش ديو استعمار بر ملّت مسلمان بلافاصله بعد از ارتحال آية الله خمينى ( قدّه )\r\n\r\n","description":"","footnote":"","page_name":" 127 ","page_number":145},
  {"content":"\r\n . \r\n","description":"","footnote":"","page_name":" 128 ","page_number":146},
  {"content":"\r\n\r\nيورش سهمگين استكبار جهانى بعداز ارتحال رهبر كبير فقيد انقلاب\r\nمطلب دوّم : هنوز آب غسل بر بدن و كفن قائد عظيم الشّأن رهبر كبير و معظّم انقلاب اسلامى حضرت آية الله خمينى قدّس الله سرّه الشّريف ، خشك نشده بود كه ديو استكبار جهانى و شيطان عظيم حيله‌گر همگانى ، رخ نازيبايش را بر اين ملّت نشان داد و با پنجه‌هاى قوىّ و استوارِ حيله و مكر و خدعه و كذب ، بر اين امّت تازه از زير جنگ تحميلى برخاسته كه تازه ميخواهد نفس آرامى بكشد ، تسلّط يافت و گفت : اى پابرهنگانِ دنبال رو حاكم و ولىّ فقيهتان ! اى مردمان بدون ثروت و شوكت ، اى آزادگان وارسته كه مدّت ده سال بر من لعنت فرستاديد و مرگ باد گفتيد ، اينك چنان بدون سر و صدا با دستهاى خودتان نسلتان را قطع مينمايم كه تا قرنها پديده حياتى شما خشكيده گردد ، و در ميان شما مردى به وجود نيايد و نتواند پا به عرصه حيات گذارد تا قيامى و اقدامى و لبّيكى گفته شود ! و عليه متكبّران و مستكبران شعارى دهد ، و اظهار زندگى بنمايد ! من اصل درخت و شجره را مىخشكانم ، با فريب و خدعه‌اى كه بر همهء اهل عالم هويدا گردد !\r\nمن كه بايد هر ساله ميلياردها دلار صرف تجهيز آلات و ادوات جنگى بنمايم تا نگذارم دشمنم در برابرم بايستد ، اينك با مقدارى مختصر از همان بودجه و هزينه ، يك ميليون زن و هشتاد هزار مرد شما را عقيم ميكنم ،\r\n\r\n","description":"","footnote":"","page_name":" 129 ","page_number":147},
  {"content":"\r\n\r\nمردانتان را اخته و زنانتان را بىبار و بهره چون درختان آفت زده و صاعقه زده جنگلها بجاى مىگذارم . من با صندوق جهانى پول هر مرد شما و هر زن شما را كه لوله‌هايش را ببندد ، پنجهزار ، ده هزار تا بيست هزار تومان مىدهم و او جان و هستى و حيات و زندگيش را به من ميفروشد .\r\nحضرت آية الله خمينى قدّس الله نفسه كه حامى ضعفا و مستمندان و عائله‌مندان بود ، و اين قيام را براى رهائى اين ملّت ستمديده انجام داد ميخواست بكلّى آب و برق و پزشك و نان و سائر ما يحتاج عمومى را براى فقرا مجّانى كند ، و كلاسهاى تحصيل و ارتقاء به كمالات علميّه و عمليّه را براى همگان رايگان گرداند ، و حتّى فرموده بود بليط اتوبوسها براى مستضعفان مجّانى باشد ؛ اينك چنان هجومى بر اين صنف بشود كه ريشه‌اش فاسد گردد و تخمش ضايع شود .\r\nاينك و اينجاست كه بايد اين حمله و فريب به كار رود . در زمان طاغوت محمّد رضاى آريامهر ، تبليغ « فرزند كمتر ، زندگى بهتر » صورتى بيش نبود و جدّى عملى نشد . زيرا محمد رضا پهلوى در تحت حكومت آمريكا بود ، و افراد و ارتش و رعيّتش افراد و رعيّت آمريكا محسوب مىشدند ، و قطع نسل آنها بصلاح آمريكا نبود . چون وجود دولت قوىّ در برابر روسيّه و كمونيست شوروى ، هدف اصلى سياست انگليس در روى كار آوردن پدرش رضاخان پهلوى و سپس سياست آنها با آمريكا معاً بود . و لهذا ديديم در زمان آريامهر سربازان ايرانى را به نفع آمريكا براى جنگ بعضى از نواحى مانند ظِفار و غيره بدون اطّلاع خانواده شان ميبردند . در آنصورت مقطوع النّسل ساختن رعيّت و ارتش ايران ( خصوصاً كه جمعيّت به مقدار فعلى كه براى مستكبران وحشت خيز باشد نبوده است ) مفيد و منتج نتيجه نبود .\r\nدر دوران حكومت ولىّ فقيه ، مردم ايران با عشق و آزادى ، و نبرد با خصم ، و توان شديد از جهت عِدّه و عُدّه : وَ أَعِدُّوا لَهُم مَّا آسْتَطَعْتُم مِّن قُوَّةٍ\r\n\r\n","description":"","footnote":"","page_name":" 130 ","page_number":148},
  {"content":"\r\n\r\nعاشقانه به اسلام روى آوردند ، سطح ازدواج و تكثير اولاد بر اساس سنّت رسول الله بالا گرفت ؛ مردان با تعدّد زوجات از مخدّرات شوهر كشته در نبرد و غير آن ، و پسران و دختران با ازدواج در حين بلوغ ، و نسل رشد يافت و اعلان و اعلام ارتش بيست ميليونى سر داده شد . روى اين جهات بود كه آتش حسد و كينه در دل مخالفين اسلام و اين نهضت قويم ، روز به روز افروخته ميگشت تا ناگاه به بهانه‌هاى واهى و گفتار بدون منطق بر اساس گفتار « مالتوس » كه دويست سال است كه مرده است ، دست به از بين بردن جوانان ما به نام اسلام زدند .\r\nدكتر حاج عبّاسعلى اميدى وفّقه الله كه آناتوميكال و كينيكال پاتولوژيست وحيد و عاليقدر استان خراسان و رئيس بانك خون استان مىباشد ، و داراى آزمايشگاه تشخيص طبّى و آسيب شناسى است كه به خدمات هماتولوژى ، بيوشيمى ، پارازيتولوژى ، ميكروبيولوژى ، سرولوژى ، هيستو پاتولوژى ، سيتوياتولوژى اشتغال دارد ، و از افراد مسلمان نماز گزار و متعهّد و خدوم به عالم اسلام و انقلاب است و خدمات ارزنده وى مشهود هر عالى و دانى مىباشد و سوابق محبّت و مودّت بين حقير و جناب ايشان از قديم الايّام برقرار است ، روزى به او گفتم : شما با اين علوم منحصرهء به خود ، چرا در اين سمينارها و مجالسى كه براى تقطيع و عقيم نمودن ارحام و ريشه كن كردن نطفه مردان تشكيل مىدهند شركت نمىنمائيد ؛ و آراء طبّى خود را شرح نمىدهيد ؟ !\r\nبا كمال تأسّف گفت : آقا اصلاً ما را در اين سمينارها و نشست‌ها راه نمىدهند !\r\nو نيز ميگفت : روزى جوانى برومند ، هيكل دار ، قوىّ البنيه در حدود سنّ سى سال نزد من آمد كه چون لوله‌هاى خود را بسته بود و عارضه‌اى پيدا نموده بود علاجى كنم .\r\nحقّاً من بر انسانيّت و قوّه و استعداد و سلامتى مزاج و زيبائى رخسار و\r\n\r\n","description":"","footnote":"","page_name":" 131 ","page_number":149},
  {"content":"\r\n\r\nهيكل نيكوى او تأسّف خوردم . آن جوان مىگفت : من براى اسلام و كمك به ولايت فقيه لوله‌هاى خود را بسته‌ام و دچار اين دردها و عوارض و مشكلات شده‌ام . چون از هر طرف در نماز جمعه و جماعت و در جرائد و در راديوها و تلويزيونها مطالبى را مىگويند و نشان ميدهند كه : يگانه جهاد مردان در راه خدا اينست كه خود را وازِكتومى كنند .\r\nرهبر كبير و بنيان گذار جمهورى اسلامى در 19 شهر شوّال سنه 1409 هجريّه قمريّه رحلت نمودند ، سه ماه و اندى بيش نگذشته بود كه روزنامه « اطّلاعات » يكشنبه 16 شهر صفر 1410 ( 26 شهريور 1368 ) طىّ شماره 18852 اعلام كرد :\r\n« رئيس سازمان حفاظت محيط زيست كشور : افزايش بىرويّه جمعيّت و تخريب بىضابطه منابع طبيعى حيات انسان را تهديد مىكند .\r\nدكتر منافى معاون رئيس جمهور و رئيس سازمان محيط زيست كشور صبح ديروز در يك گفتگوى مطبوعاتى و راديو تلويزيونى ، برنامه‌هاى در دست اجرا و برنامه‌هاى آيندهء سازمان را تشريح كرد . . .\r\nوى سپس به عوامل نابودى محيط زيست اشاره كرد و گفت : توسعه بىرويّه و ازدياد نا متناسب و لجام گسيخته جمعيّت و دخالت بىضابطه انسان در طبيعت ، حيات طبيعى و زندگى بشر را تهديد مىكند . »\r\nاين ابتداى امر بود و تا امروز كه 28 محرّم الحرام 1415 است از جهت كمكهاى بىحساب صندوق جهانى و سازمان بين الملل و تبليغات گسترده داخلى ، مطلب را به جائى رسانيده‌اند كه علاوه بر استعمال كاندوم ، قرص ، تزريق ، نصب آى . يو . دى در رحمها و غير ذلك از انواع عُقم موقّتى ، تنها يك ميليون زن بارور را مقطوع النّسل نموده‌اند و هشتاد هزار مرد بارور را عقيم ساخته‌اند .\r\n\r\n","description":"","footnote":"","page_name":" 132 ","page_number":150},
  {"content":"\r\n\r\n\r\nمطلب سوّم : عدم رجوع به رأى فقهاء حتّى به فتواى رهبر كبير فقيد انقلاب\r\n\r\n","description":"","footnote":"","page_name":" 133 ","page_number":151},
  {"content":"\r\n . \r\n","description":"","footnote":"","page_name":" 134 ","page_number":152},
  {"content":"\r\n\r\n\r\nمالتوس گرايان حتّى از فتواى آية الله خمينى ( قدّه ) در « رسالهء نوين » نيز اعراض كرده‌اند\r\nمطلب سوّم : در اين مسأله نه رجوع به مجتهدى و فقيهى ، و نه رجوع به رساله و فتوائى شده است ، و نه تبعيّت از أخبار صحيحه و مراجعه به أهل خبره و مشورت ، و نه و نه . . .\r\nحتّى از رجوع به « رساله نوين » امام خمينى قسمت 3 : مسائل خانواده ، كه بقلم جناب محترم حجّة الإسلام آقاى شيخ عبد الكريم بىآزار شيرازى دامت توفيقاته تحرير يافته است و 10 نوبت بطبع رسيده است ، مضايقه نمودند و از ارجاع مردم بىيار و ياور دريغ كردند .\r\nما الآن در اينجا عين فتواى آن فقيد سعيد را با شرح جناب مؤلّف كه از ص 98 تا ص 100 اين رساله تحت شمارهء فصل ( 2 ) با عنوان « تحديد نسل يا تنظيم خانواده » مىباشد ذكر مىكنيم تا گناه لا يُغْفَر اين دست اندركاران مشهود گردد .\r\n« استفتاء :\r\nاينجانب داراى ده فرزند مىباشم و از نظر كثرت اولاد در زحمت هستم ، ميخواهم لوله‌هاى رحمم را ببندم ، آيا شرعاً جائز است يا خير ؟\r\n* اگر موجب نازائى دائمى نشود ، و ضرر به مزاج و عضو نرساند ، و شوهر راضى باشد ، و عمل همراه با ارتكاب ( عمل غير ) شرعى نباشد ؛ اشكال ندارد . »\r\n\r\n","description":"","footnote":"","page_name":" 135 ","page_number":153},
  {"content":"\r\n\r\nدر اينجا شارح رساله چنين آورده است :\r\n«  لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ إِنَّ قَتْلَهُمْ كانَ خِطْأً كَبِيراً  . » « 1 »\r\n« هرگز فرزندان خود را از ترس فقر به قتل نرسانيد كه ما آنان و شما را روزى مىدهيم ؛ مسلّماً كشتن آنان خطاى بزرگى است . »\r\nدر سال 1798 « توماس مالتوس » اقتصاددان مشهور پيش بينى كرد كه جمعيّت جهان روزى به مرز انفجار خواهد رسيد و از حدّ منابع غذائى زمين پيشى خواهد گرفت .\r\nبه حساب مالتوس جمعيّت جهان كه در سال 1950 ، 5 / 2 ميليارد نفر بود در سال 2000 از مرز 6 ميليارد خواهد گذشت . مالتوس عقيده داشت كه منابع غذائى جهان محدود و ميزان آن در حدّ ثابتى است و بايد انسان خود را با آن سازگار نمايد .\r\nبدنبال اين پيش بينى ، مادّه پرستان و استعمارگران از ترس فقر ، شعار « فرزند كمتر ، زندگى بهتر » را سر دادند ؛ غافل از اينكه رزق و روزى خداوند بيكران است .\r\n وَ إِنْ تَعُدُّوا نِعْمَةَ اللَّهِ لا تُحْصُوها  . « 2 »\r\n« و اگر بخواهيد نعمتهاى بيكران خدا را شماره كنيد ، هرگز نتوانيد . »\r\nآنگاه خداوند مىفرمايد : « فرزندان خود را از ترس فقر بقتل نرسانيد كه اين ما هستيم كه هم به آنان و هم به شما روزى ميدهيم » و اين شيطان است كه به پيروان خود وعده فقر ميدهد :\r\n الشَّيْطانُ يَعِدُكُمُ الْفَقْرَ  . « 3 »\r\n\r\n\r\n","description":"","footnote":"\r\n( 1 ) آيه 31 ، از سوره 17 : الإسرآء\r\n( 2 ) آيه 18 ، از سوره 16 : النّحل\r\n( 3 ) آيه 268 ، از سوره 2 : البقرة\r\n","page_name":" 136 ","page_number":154},
  {"content":"\r\n\r\n« شيطان به شما وعده فقر ميدهد . »\r\nخوشبختانه اخيراً دانشمندان با طرق علمى خلاف گفتهء مالتوس و مادّه پرستان را به اثبات رسانده‌اند . مثلاً كارشناسان هلندى با كشاورزى علمى ، مسأله فزونى جمعيّت را حلّ كرده و از زمينهاى قابل كشت حدّاكثر بهره بردارى را به عمل آورده‌اند .\r\nاگر شيوه‌اى كه هلنديها به كار گرفته‌اند در سائر مناطق زمين نيز به كار گرفته شود ، ميزان توليد موادّ غذائى را ميتوان تا ده برابر ميزان فعلى افزايش داد و براى حدود سى ميليارد نفر غذا تهيّه كرد .\r\nدر ژاپن نيز كه جمعيّت آن نسبت به سال 1885 حدود 150 درصد افزوده شده است ، ميزان توليد موادّ غذائى را به حدود سيصد درصد افزايش داده‌اند .\r\nاگر شيوه ژاپنىها را در سائر جاها نيز معمول دارند ، ميتوان غذاى 90 ميليارد انسان را تهيّه نمود . « 1 »\r\n\r\nمجامع علمى اهل سنّت ، طرح استعمارى تحديد نسل را تحريم نموده‌اند\r\nدر سال 1400 هجرى مجلس مجمع فقهى اسلامى در مكّهء مكرّمه برگزار گرديد و قطعنامه زير به امضاى 17 تن از فقهاى معاصر اهل سنّت در مورد تحديد نسل يا به اصطلاح تنظيم خانواده صادر گرديد :\r\n« نظر به اينكه شريعت اسلام ترغيب كنندهء به فزونى نسل مسلمانان و انتشار آن است ؛ و تحديد نسل و جلوگيرى از آبستنى مخالف فطرت انسانى و شريعت اسلامى مىباشد ؛ و نظر به اينكه هدف جلوگيرى از افزايش جمعيّت مسلمين ، نيرنگى براى كاهش دادن نيروى انسانى آنها و تقويت سلطه استعمارگران بر كشورهاى اسلامى و بهره بردارى بيشتر از ثروتهاى آنان است ؛ و نيز نظر به اينكه جلوگيرى از نسل ، نوعى عمل جاهلى و بدگمانى به خداى تعالى است ؛ مجلس مجمع فقهى اسلامى به اتّفاق آراء مقرّر ميدارد كه : تحديد\r\n\r\n\r\n","description":"","footnote":"\r\n( 1 )  Life Natore Library . The Farth 1974 . p . 167 - \r\n","page_name":" 137 ","page_number":155},
  {"content":"\r\n\r\nنسل مطلقاً جائز نيست و جلوگيرى از آبستنى در صورتى كه انگيزه آن ترس از فقر و كمبود باشد ، حرام است . چرا كه خداوند متعال  هُوَ الرَّزَّاقُ ذُو الْقُوَّةِ الْمَتِينُ  « 1 » ، و روزى همه جنبندگان روى زمين را خود بر عهده گرفته است ؛  وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها  . « 2 »\r\nولى راههاى جلوگيرى از آبستنى يا تأخير آن در حالات فردى ، براى پيشگيرى از زيانها و خطرات ، مانند زنى كه بطور طبيعى قادر به زايمان نيست ، مانعى ندارد .\r\nامّا دعوت و الزام مردم به تحديد نسل و جلوگيرى از آبستنى بطور كلّى شرعاً جائز نيست . در حالى كه دولتها بودجه بسيار كلانى را براى مسابقه در تسليحات جهانى خرج مىكنند ؛ و بجاى صرف آن همه بودجه در رشد اقتصادى و رفع نيازهاى مردم ، به تخريب شهرها و كشتار جمعيّت‌ها مىپردازند . » « 3 »\r\nقبلاً نيز در سال 1977 ميلادى ، هشتمين كنگرهء علماى اسلامى در قاهره منعقد گرديده ، و نظريّات مشابهى توسّط علماى كشورهاى اسلامى داده شده بود . « 4 »\r\nآرى در حالى كه دول استعمارى نظير آمريكا در كشورهاى اسلامى اين همه\r\n\r\n\r\n","description":"","footnote":"\r\n( 1 ) قسمتى از آيه 58 سوره 51 : الذّاريات :  إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ  « مسلّماً خداوند است تنها كه او بسيار روزى دهنده است و داراى قوّت و قدرتى محكم و استوار مىباشد . »\r\n( 2 ) آيه 6 ، از سوره 11 : هود « هيچ جنبنده‌اى در روى زمين وجود ندارد مگر آنكه روزى او بر عهده خداوند است . »\r\n( 3 ) « قرارات مجلس المجمع الفقهىّ الإسلامىّ لرابطة العالم الإسلامىّ 1398 - 1405 ه » ص 62 و 63\r\n( 4 ) « قضيّة تحديد النّسل فى الشّريعة الإسلاميّة » امّ كلثوم يحيى مصطفى الخطيب ص 181 - 191 ، چاپ 1402 .\r\n","page_name":" 138 ","page_number":156},
  {"content":"\r\n\r\nبراى تحديد نسل مسلمانان به نام تنظيم خانواده تبليغ مىكنند و وسائل جلوگيرى را با قيمت ارزان در اختيار آنان قرار ميدهند ، در آمريكا وسائل مزبور را به قيمت بسيار گران مىفروشند و رؤساى جمهور آمريكا چون آيزنهاور و نيكسون رسماً با تحديد نسل در آمريكا مخالفت مىكنند « 1 » ، و نيز شوروى عليرغم اينكه 250 ميليون نفر جمعيّت دارد ، مجلس شوراى عالى اين كشور مقرّر ميدارد : به مادرانى كه فرزندان زياد دارند ، مدال افتخار داده شود . « 2 »\r\nبنابراين چقدر در اشتباهند كسانى كه تحت تأثير تبليغات استعمارگران و يا از ترس فقر ، خود را عقيم مىسازند و يا نسل خود را تحديد مىكنند .\r\nالبتّه كسانى كه به علل شخصى يا ناتوانيهاى جسمى و يا بيمارى ، از وسائل جلوگيرى از آبستنى استفاده مىكنند ، و يا آبستنى خود را به عقب مىاندازند ، اين عمل آنان - با شرائطى كه خواهد آمد - از نظر امام خمينى جائز است .\r\nجلوگيرى از آبستنى\r\n1 - زنهائى كه با داشتن 5 تا 12 فرزند براى جلوگيرى از آبستنى تقاضاى تجويز قرصهاى ضدّ حاملگى يا گذاشتن وسيلهء درون رحمى . . . مىنمايند ، جائز است يا نه ؟\r\n2 - زنهائى كه با داشتن 5 فرزند به بالا نمىتوانند از وسائل عادى ضدّ حاملگى از قبيل قرص ، . . . و غيره استفاده كنند ، آيا مىتوانند با بستن لوله‌هاى رحم از آبستنى جلوگيرى كنند ؟\r\n3 - زنهائى كه مبتلا به بيماريهاى مختلف مانند پارگى شكم ، بيمارى كليه ، بيمارى قلب و غيره هستند كه با حاملگى منافات دارد و سبب تشديد بيمارى آنها مىگردد ، آيا مىتوانند با بستن لوله‌هاى رحم از حاملگى پيشگيرى\r\n\r\n\r\n","description":"","footnote":"\r\n( 1 ) همان مأخذ ، ص 66\r\n( 2 ) همان مأخذ ، ص 67\r\n","page_name":" 139 ","page_number":157},
  {"content":"\r\n\r\nكنند ؟\r\n4 - زنهائيكه به ضعف اعصاب و بيماريهاى مختلف كه حاملگى موجب تشديد آنها مىشود دچارند ، آيا مىتوانند « كورتاژ » كنند ؟\r\n5 - آيا رضايت زن و شوهر براى جلوگيرى از آبستنى به هر طريق لازم است ؟\r\n* « جلوگيرى از انعقاد نطفه ، اگر موجب فساد عضو و عقيم شدن نشود ، با رضايت شوهر مانع ندارد ؛ ولى از لمس و نظر حرام بايد اجتناب شود . »\r\nو در همين « رساله نوين » در مقدّمهء در فصل ( 1 ) در عنوان « مظلوميّت زن در طول تاريخ » گفتارى را از رهبر عظيم فقيد انقلاب نقل كرده است كه شايان ذكر مىباشد :\r\n« زن در دو مرحله مظلوم بوده است :\r\nيكى در جاهليّت كه مثل حيوانات بلكه پائين‌تر از آن مظلوم بوده و اسلام زن را از آن لجنزار بيرون كشيد . و ديگر در زمان ما به اسم اينكه ميخواهند زن را آزاد كنند ، به زن ظلمها كردند ؛ و وى را از آن مقام شرافت ، معنويّت و عزّتى كه داشت پائين كشيدند - امام خمينى . » « 1 »\r\n\r\n\r\n","description":"","footnote":"\r\n( 1 ) « رساله نوين » آية الله خمينى ( قدّه ) قسمت 3 : مسائل خانواده ، ص 15\r\n","page_name":" 140 ","page_number":158},
  {"content":"\r\n\r\n\r\nمطلب چهارم : مضرّات عمل بستن لوله‌هاى زنان ( توبكتومى )\r\n\r\n","description":"","footnote":"","page_name":" 141 ","page_number":159},
  {"content":"\r\n . \r\n","description":"","footnote":"","page_name":" 142 ","page_number":160},
  {"content":"\r\n\r\nمضرّات عمل بستن لوله‌هاى زنان ( توبكتومى ) « 1 »\r\nمطلب چهارم : عمل بستن لوله‌هاى زن موجب عقيم شدن دائمى مىگردد ؛ و ديگر قابل بازگشت و بازكردن نمىباشد ، مگر 2 يا 3 زن در هزار زن . همانطور كه در مقاله « ف . م . هاشمى » در همين كتاب مشاهده نموديد .\r\nبنابراين شايعات پر همهمه‌اى را كه در جامعه راه انداخته‌اند كه : توبكتومى ( بستن لوله زنان ) قابل برگشت مىباشد ، و زن با باز كردن آن هر وقت بخواهد حامله مىگردد ، دروغ است .\r\nتجربه در ميان زنان آنچه نشان داده است خلاف بوده است ؛ و آنان با بستن لوله‌ها مقطوع النّسل دائمى شده‌اند .\r\nبناءً عليهذا فتواى حضرت آية الله فقيد رهبر معظّم در مورد سؤال زنى بوده كه ده فرزند داشته و از جهت كثرت در زحمت بوده است به آنكه بستن لوله‌ها با پنج شرط اشكال ندارد :\r\n1 - موجب نازائى دائمى نشود .\r\n2 - ضرر به مزاج نرساند .\r\n3 - ضرر به عضو نرساند .\r\n\r\n\r\n","description":"","footnote":"\r\n( 1 )  ( Tubectomy )  در لغت به معنى خارج نمودن لوله از بدن است ؛ و ليكن به غلط مشهور بجاى  tubal ligation  كه به معنى بستن لوله مىباشد به كار مىبرند\r\n","page_name":" 143 ","page_number":161},
  {"content":"\r\n\r\n4 - شوهر راضى باشد .\r\n5 - عمل همراه با مُحرَّم شرعى نباشد .\r\nشرط اوّل : عقيم نشدن است و اين شرط ابداً محقّق نمىگردد . 2 يا 3 در هزار ، احتمال رجوع عقلائى نيست ؛ و بستن لوله‌ها بدون شكّ زن را عقيم مىكند و حرام است .\r\nشرط دوّم : عدم ضرر به مزاج مىباشد . و اين شرط نيز محقّق نمىشود ، زيرا همانطور كه در مقاله « ف . م . هاشمى » ديديم ، ضررهاى مزاجى بسيار دارد .\r\n\r\nبسيارى از زنان پس از بستن لوله‌ها پشيمان شده كه ما حكم مسأله را نمىدانستيم\r\nآقاى شيخ جواد حاجىپور اظهار داشتند : « دهه اوّل محرّم 1415 براى تبليغ به روستاى « اسلام قلعه » پنجاه كيلومترى سرخس رفته بودم . اين روستا كه فاقد آب و برق و حمّام است داراى 120 خانوار مىباشد . اداره بهداشت آنجا داروهاى ابتدائى و ضرورى مردم را نداشت و به عوض قرص ضدّ باردارى را مجّاناً در اختيار اهالى قرار ميداد .\r\nاكثر زنها توبكتومى شده‌اند و بعد از اطّلاع از حرمت اين عمل پشيمان شده و بعضاً گريه مىكردند . و از نتائج مضرّ اين كار مانند كمر درد ، و ناراحتى كليه شكايت مىكردند .\r\nبه نظر مىرسد پيشرفت اين قضيّه در اين روستا به علّت مشكلات اقتصادى نبوده است ، چون وضع مالى آنها بد نبود ؛ بلكه در اثر تبليغات و اينكه انجام اين عمل مورد رضايت مراجع و علماء دين است انجام مىشود . »\r\nدر صفحهء 82 همين كتاب در مقاله « ف . م . هاشمى » آمده بود كه : از عوارض اين عمل ، مرض هيدرو آندومتريت ، سالپينكس  Endometriosis  ، و بىنظمى در ترشّحات غُدَد داخله بدن است .\r\nو در صفحهء 79 احتمال خطر مرگ را يكى از عوارض آن شمرده‌اند .\r\nشرط سوّم : عدم ضرر رسانيدن به عضو ( يعنى رَحِم ) .\r\nاين شرط نيز متحقّق نمىشود زيرا بيماريهاى مزمن زنانه ، دردهاى\r\n\r\n","description":"","footnote":"","page_name":" 144 ","page_number":162},
  {"content":"\r\n\r\nمخصوص دراز مدّت ، و يا بروز ناهنجارى در ديواره مخاطى رحم چنان كه « ف . م . هاشمى » در ص 82 گفته بود ، يكى از عوارض آن است .\r\nشرط چهارم : رضايت زن و شوهر است . و ميدانيم كه يك ميليون زن ايرانى را كه مقطوع النّسل كرده‌اند ، نه با رضايت آنها ، و نه با رضايت شوهرانشان بوده است . بلكه با خدعه و فريب و دروغ ، كه اين عمل بسيار مفيد و لازم است ، و علماى اسلام بر آن صحّه گذارده‌اند ، صورت پذيرفته است .\r\nشرط پنجم : همراه نبودن با عمل محرّم . و چون اين عمل را غالباً بلكه قريب به كلّ ، مردان انجام داده‌اند ؛ مستلزم لمس و رؤيت مرد اجنبى بدن زن را بوده است ، بلكه اگر زنان هم انجام دهند حرام مىباشد ؛ زيرا نظر و لمس عورت زن براى غير شوهر جائز نيست . لهذا اين شرط همچنين صورت نگرفته است .\r\nاز همه اينها گذشته ، مورد سؤال در اين فتوى ، استفتاء زنى بوده است كه ده فرزند داشته است و از نظر كثرت اولاد در زحمت بوده است . اين كجا و بستن لوله‌هاى نو عروسان جوان كه شكم اوّل ايشان بوده است كجا ؟ ! ببين تفاوت ره از كجاست تا بكجا ؟ !\r\nتازه با تمام اين شرائط كه ايشان بستن لوله را براى آن زن در صورت كثرت اولاد در حدّ ده فرزند ، و در زحمت بودن وى بدينجهت جائز دانسته‌اند ، در نزد حقير اشكال دارد و جائز نمىباشد ؛ و با وجود اين خصوصيّت بايد از راه عزل استفاده نمود . بستن لوله‌هاى زن فقط و فقط در صورت تشخيص طبّى و احتمال مرگ و خطر ديگر براى مادر و يا جنين جائز مىباشد كه با امضاى پزشك متديّن و صادق صورت ميگيرد .\r\nآقاى شيخ محمّد شيخ رضائى سلّمه الله تعالى فرمودند : « در روستاى « آفرين » از توابع شريف آباد ( جنوب شرقى طهران ، اوّل جادّه خراسان ) دهه اوّل محرّم 1415 پيرمردى به من گفت : 2 نفر از پسران من دكتر هستند . يكى از آن دو كه به ديدن من آمد گفت : بما بطور شفاهى گفته‌اند : كورتاژ كنيد ؛ اين كار\r\n\r\n","description":"","footnote":"","page_name":" 145 ","page_number":163},
  {"content":"\r\n\r\nبراى شما مشكلى ايجاد نمىكند . »\r\nآقاى حجّة الإسلام حاج سيّد مهدى رجائى دامت بركاته آقازاده محترم حضرت آية الله حاج سيّد محمّد رجائى دام علاه در روز چهارم ماه صفر المظفّر 1415 نقل فرمودند : خانم مامائى كه در بيمارستانهاى قم كار ميكرده است به اهل بيت ايشان گفته است : « به مخدّرات بگوئيد ديگر كسى براى زايمان به بيمارستان مراجعه نكند ؛ زيرا به پرسنل بيمارستانها دستور داده‌اند تا هر زنى كه مراجعه مىكند ، گرچه شكم اوّل او باشد ، به بهانه‌اى مثل اينكه : مادر در معرض خطر است ، او را « سزارين » كنيد و در ضمن لوله‌هاى او را ببنديد و لازم نيست حتّى به خود او بگوئيد كه لوله‌هاى وى را بسته‌اند » .\r\n\r\nبيمارستان حضرت زينب كه تمام كارمندانش زن هستند ، يكسره مشغول توبكتومى مىباشد\r\nروزنامه « خراسان » مورّخه 29 محرّم 1414 ( تير ماه 1372 ) طىّ شماره 12732 در ص 12 تحت عنوان : « 11 بيمارستان و مركز بهداشتى درمانى مشهد ، عمل وازكتومى و توبكتومى را رايگان انجام ميدهند » آورده است :\r\n« 60 مركز بهداشتى درمانى شهرستان مشهد آماده ارائه خدمات و وسائل پيشگيرى از باردارى به صورت رايگان به متقاضيان مىباشند .\r\nاين مطلب روز گذشته در جريان افتتاح كلينيك تنظيم خانوادهء بيمارستان حضرت زينب ( سلام الله عليها ) مشهد اعلام شد .\r\nبه گزارش خبرنگار ما در اين مركز درمانى علاوه بر عمل توبكتومى ( بستن لوله در زنان ) وسائل پيشگيرى از حاملگى نيز در اختيار مراجعه كنندگان قرار ميگيرد .\r\nمسؤول بيمارستان حضرت زينب سلام الله عليها در اين مراسم گفت : « زنان باردارى كه متقاضى عمل توبكتومى باشند هزينه زايمان آنها اعمّ از سزارين و طبيعى رايگان خواهد بود .\r\nمسؤول واحد تنظيم خانواده استان با بيان اينكه ارائهء خدمات پيشگيرى و مشاوره‌اى از طريق مراكز بهداشتى و درمانى استان بطور رايگان و در اسرع\r\n\r\n","description":"","footnote":"","page_name":" 146 ","page_number":164},
  {"content":"\r\n\r\nوقت انجام ميگيرد ، از متقاضيان اعمال توبكتومى و وازكتومى و استفاده كنندگان از وسائل پيشگيرى خواست به نزديكترين مركز بهداشتى درمانى محلّ سكونت خود مراجعه نمايند .\r\nوى افزود : در حال حاضر علاوه بر بيمارستانهاى شريعتى ، شهيد هاشمى نژاد ، امام سجّاد ، امام زمان ، و علىّ بن أبى طالب در مشهد كه عمل وازكتومى و توبكتومى را انجام مىدهند ؛ مراكز بهداشتى درمانى بحر آباد ( امام هادى ) ، هجرت ، وحدت و ايثارگران 1 و 3 در عمل وازكتومى ( بستن لوله در مردان ) به صورت سرپائى ، فعّال مىباشند . »\r\nملاحظه كنيد ! در اينجا مسؤول بيمارستان حضرت زينب كه از بيمارستانهاى خيريّه بوده و غالباً نيازمندان بدان مراجعه مىنمايند ، تصريح مينمايد كه هر زن متقاضى بستن لوله ، عمل زايمان و سزارينش مجّاناً انجام مىشود . يعنى خواه شكم اوّل او باشد ( تازه عروسى باشد كه از روى احتياج بدانجا رجوع نموده است ) خواه شكمهاى دگر .\r\nبنابراين چه بسيار از نو عروسانى كه شكم اوّل آنها مىباشد و از روى مستمندى بدينجا مراجعه مىكنند و فقط به جهت رايگان بودن زايمان و سزارين ، تقاضاى بستن لوله‌هاى خود را مىكنند .\r\nاينست معنى مساعدت به مستضعفان و اعانت به فقراء و نيازمندان ؟ ! كه وى مجبور باشد براى حق العمل فقط يك زايمان كه ساده‌ترين عمل و نيكوترين خيريّه در دنيا محسوب مىشود ، إلى الأبد خود را از زنيّت بيندازد و سرمايه وجوديش را كه قابليّت بارآورى است مفت و مجّانى از دست بدهد .\r\n\r\nارائهء برگ تنظيم خانواده ، شرط اصلى مساعدت كميته‌هاى امداد مىباشد\r\nروزنامه « خراسان » 10 شعبان 1414 ( 3 بهمن 1372 ) طىّ شماره 12885 در تحت عنوان : « ارائه برگ تنظيم خانواده شرط اصلى متقاضيان تحت پوشش كميته امام خمينى ( ره ) خراسان اعلام شد » آورده است :\r\n« كلّيّه خانواده‌هاى كم بضاعت داراى سه فرزند كه قدرت بارورى دارند ،\r\n\r\n","description":"","footnote":"","page_name":" 147 ","page_number":165},
  {"content":"\r\n\r\nتنها پس از وازكتومى و يا توبكتومى و ارائه مدرك از سوى مراكز بهداشت مىتوانند زير پوشش كميته‌هاى امداد امام در آيند . . .\r\nوى [ آقاى راجى مسؤول كميتهء امداد امام منطقهء يك مشهد 
  ] ادامه داد : خانواده‌هاى كم بضاعت و متقاضى دريافت خدمات از كميته امام ( ره ) كه سه فرزند يا بيشتر داشته باشند و در ضمن از قدرت بارورى برخوردار باشند از سوى كميته امداد به مراكز بهداشت معرّفى مىشوند و با هماهنگىهائى كه بين وزارت بهداشت ، درمان و آموزش پزشكى و كميته امداد امام خمينى ( ره ) به عمل آمده است بطور رايگان و خارج از نوبت وازكتومى و يا توبكتومى مىشوند و سپس تحت پوشش در مىآيند . . .\r\nهمچنين اقداماتى نظير گذاشتن آى . يو . دى و توبكتومى و وازكتومى براى آنان رايگان و خارج از نوبت انجام خواهد شد . . .\r\nوى همچنين گفت : به خانواده‌هاى زير پوشش داراى قدرت بارورى در صورت توبكتومى يا وازكتومى مبلغ 50 هزار ريال به عنوان پاداش اهداء مىشود ؛ و در ارائه خدماتى نظير واگذارى مسكن ، وام ، هزينه‌هاى درمان در اولويّت قرار ميگيرند .\r\nوى گفت : سياستهاى تنظيم خانوادهء كميته امداد در منطقه يك ، هم اكنون در مورد خانواده‌هاى تحت پوشش شهرى اجرا مىشود كه در اين راستا از 650 خانوار شهرى داراى قدرت بارورى اين منطقه تا كنون تعدادى اقدام به توبكتومى و وازكتومى نموده و 190 خانوار در دوره‌هاى آموزش تنظيم خانواده شركت مىكنند .\r\nوى ميانگين سنّى زوج‌هائى كه اقدام به وازكتومى يا توبكتومى نموده‌اند را 33 تا 45 سال اعلام كرد . . .\r\nوى از روحانيّون و كارشناسان بهداشت و درمان و رسانه‌هاى گروهى خواست مردم را به تنظيم خانواده و التزام به سياست دولت جمهورى اسلامى ايران مبنى بر كنترل جمعيّت ترغيب نمايند .\r\n\r\n","description":"","footnote":"","page_name":" 148 ","page_number":166},
  {"content":"\r\n\r\nآقاى راجى در پايان اظهار داشت : 2726 خانوار شهرى و روستائى زير پوشش منطقه يك كميته امداد امام مشهد قرار دارند . » پايان .\r\n\r\n","description":"","footnote":"","page_name":" 149 ","page_number":167},
  {"content":"\r\n . \r\n","description":"","footnote":"","page_name":" 150 ","page_number":168},
  {"content":"\r\n\r\n\r\n\r\n","description":"","footnote":"","page_name":" 151 ","page_number":169},
  {"content":"\r\n . \r\n","description":"","footnote":"","page_name":" 152 ","page_number":170},
  {"content":"\r\n\r\nمطلب پنجم : عدم رجوع به اعلام شيعه و مراجع زمان حاضر ، در كاهش جمعيّت\r\nمطلب پنجم : در پيش آمد اين امر خطير آيا صحيح نبود به أعلام امّت شيعه در زمان حاضر : آيات الله عظام و حجج اسلام همچون حاج سيّد علىّ بهشتى مازندرانى ، و حاج سيّد علىّ سيستانى در نجف اشرف ، و حاج سيّد محمّد رضا گلپايگانى ، و حاج شيخ محمّد على اراكى ، و آقا شيخ محمّد تقى بهجت فومنى ، و آقا سيّد رضا بن سيّد صَفىّ بهاءالدّينى در قم ، و به حاج آقا سيّد عزّالدّين امام بن حاج سيّد محمود زنجانى و حاج ميرزا علىّ بن شيخ محمّد رضا تنكابنى فلسفى در مشهد مقدّس و امثالهم از علماء رنج ديدهء زحمت كشيدهء دلسوز امّت و ملّت كه مراجع فقهى و سند مستند مردم مىباشند مراجعه كنند و لجنه‌اى مركّب از آنان تشكيل دهند ، و در صورت عدم امكان لجنه ، فقط از آراء و فتاواى ايشان بهره جسته و آن را مورد عمل قرار دهند ، مانند لجنهء فقهاى مجتمع در مكّهء مكرّمه و مجتمع در قاهره كه با وجود آنكه يك نفر از علماى شيعه در آنان نبوده است ، بتّاً و قطعاً اين پيشنهاد تحديد نسل را استعمارى شمرده‌اند و حكم قطعى به مخالفت آن با اصول اسلام كردند و ابداً در حجاز و مصر بدينصورت عملى نشد ، با آنكه دست نشانده بودن فهد سعودى ، و انورسادات و خدماتشان به اسرائيل و صهيونيزم و آمريكا بر اطفال هم مختفى نيست . آنها كه چنان بوده‌اند حاضر به قطع نسل مسلمان نشدند ؛\r\n\r\n","description":"","footnote":"","page_name":" 153 ","page_number":171},
  {"content":"\r\n\r\nاى واى بر ما با اينهمه دعاوى بزرگ از تعلّق كشور به امام زمان عجّل الله فرجه و برافراشتن پرچمهاى سياه بر در خانه‌ها براى عزادارى سبط رسول اكرم صلّى الله عليه و آله و سلّم .\r\nبارى ، اين عدم رجوع و عدم اخذ آراء چنين بزرگوارانى ، نه تنها بعيد به نظر نمىرسد بلكه خلاف آن اگر بودى عجب بودى ! چرا كه اين پولها كه براى اين مصارف مصرف مىشود ، اين لجنه‌ها ، اين سمينارها ، اين هياهوها ، اين ايجاد وحشتها و دهشتها در مردم ، همه و همه از صندوق جهانى پول مىباشد كه برايگان در خدمت امّت قرار ميدهند . اينها از همان صهيونيزم‌ها و يهوديهائيست كه حساب يك شاهى و يك قران آن را دارند ؛ و اينجا كه صرف مىكنند و تنها و تنها براى يك آمپول تزريقى كه قيمتش 15 تا 16 هزار تومان است باكى ندارند و واهمه‌اى به خود راه نمىدهند ، براى صرف در منويّات خود آنهاست نه مصالح ما .\r\nبراى صرف در از بين بردن ملّت و كشور و قطع نسل و عقيم كردن كشور فداكار قيام نموده پنجاه ميليونى مىباشد ، نه براى صلاح ملك و مملكت ، نه براى دلسوزى براى قطره اشك يتيم مسلمان ، نه براى قدّ خميدهء زن بيوه شوهر مرده ، كه جوان خود را در جبهه نبرد از دست داده ، نه براى كمك و مساعدت به بيماران و بهداشت و مصالح بهبودى و رشد ايرانيان .\r\nاينها آن مصارف را فقط براى اهداف خود مصرف مىكنند و لوله كشى شده در خصوص مجارى همان اهداف . چون هدف ، به روى زمين افكندن اين درخت بالا بلند است ، همگى بدور آن گرد مىآيند ، و هر يك از آنان تيشه‌اى بر ريشه ميكوبد ؛ نه آنكه بخواهند آن را آب دهند تا درخت سر سبز بماند و در سايه‌اش مسلمين بيارامند .\r\nو لهذا اصولاً اين دكترها و مهندسين و كارگردانان خود فروخته ، در سمينارها و نشستهاى خود يكنفر از غير خودشان را راه نميدادند تا آنچه\r\n\r\n","description":"","footnote":"","page_name":" 154 ","page_number":172},
  {"content":"\r\n\r\nخودشان ميخواهند اجرا و عملى كنند نه آنچه مصلحت واقعيّهء مردم اقتضا دارد .\r\nمگر نخوانديم شكوه دكتر محمّد جوانفر را كه در روزنامه « جمهورى اسلامى » آمده بود كه مىگفت اين مطلب را از مجلّهء « القراءات السّياسيّة » قبول دارم كه آنها ابداً در دنيا به مشورت نمىنشينند ، و به نظريّات مخالف خود گوش فرا نمىدارند ؛ و حتّى يكى از اساتيد كه از زمره جمعيّت شناسان بود گفت : روزى كه به دعوت معاون وزارت بهداشت و درمان به سمينار وارد شده بودم چون رئيس آن لجنه چشمش به من افتاد گفت : چرا مردم اجنبى را در اين مجلس راه ميدهيد ؟ ! اين نشست را براى منظور خاصّى سازمان بهداشت و درمان پزشكى ايجاد كرده است !\r\nدر اين صورت نه تنها از آيات عظام نظرى نمىگيرند ، بلكه چنان خود را دور ميدارند كه صداى پايشان را هم آن آيات احساس ننمايند .\r\n\r\nچرا استكبار در زمان جنگ نخ بخيه را ممنوع كرده بود و اينك دلارها را مجّاناً ميدهد ؟ !\r\nمگر در مدّت جنگ تحميلى مشاهده نكرديد كه دنياى صهيونيزم و استكبار آمريكا با تحريم اقتصادى دروازه‌ها را به روى ايران مسدود نمود ، و حتّى دارو و وسائل جرّاحى را براى مجروحان جنگى منع كرد ؛ با آنكه در تمام دنيا هلال أحمر موظّف است براى مجروحان غذا و دارو ببرد و هيچ قوّه عمليّه نمىتواند مانع گردد .\r\nماهها و سالها گذشت و مجروحان ما براى عمل جرّاحى نخ بخيه نداشتند و مجروحان ميمردند . روزى در بيمارستان حضرت امام رضا عليه السّلام در همين خيابان كشىهاى ممتدّ آن ميرفتم ؛ ناگاه يك خانم پرستارى از داخل كه مرا ديده بود دهشت زده به سوى من دويد و گفت : « آقا چكار بكنيم ؟ ! نخ بخيه نداريم ، و مجروحان قابل معالجه در برابر چشمان ما بواسطه كمبود نخ بخيه جان مىسپارند . »\r\nاين صندوق جهانى پول و خانم دكتر نفيس صديق پاكستانى - آمريكائى كجا بود آنوقت كه اين صندوق را نه اينكه به كمك بطلبد ، بلكه فقط يك ندا كند\r\n\r\n","description":"","footnote":"","page_name":" 155 ","page_number":173},
  {"content":"\r\n\r\nكه : اجازه ورود نخ بخيه و آلات جرّاحى پزشكى را به ايرانيان بدهيد !\r\nاينك قدم بر چشم ما گذارده ، و ايران ما را چندين بار منوّر فرموده ، و وسائل پيشگيرى از آبستنى را ، از آمپولهاى گرانقيمت و دستگاههاى آى . يو . دى و انواع قرص و كاندوم و غيره به اقصى نقاط روستاها مىرساند ؛ و براى هر عمل بستن لولهء زنان : توبكتومى ، و بستن لوله مردان : وازكتومى پاداشهاى فراوان ميدهد ؛ و آنان را در امور زندگى در اولويّت قرار مىدهد .\r\nو به پزشكانى كه اين جنايات را انجام ميدهند و لوله‌ها را مىبندند با بالارفتن ضريب ، پاداش جزيل مرحمت مىفرمايد ؟ ! ؟ ! ؟ !\r\nدوست ارجمند و بزرگوار خودم جناب آقاى دكتر اسمعيل‌زاده مىگفت : « يكى از رفقاى جرّاح من نقل مىكرد : در شهرى كه به يكى از رفقاى ايشان مأموريّت يك ماهه داده بودند ، براى هر يك عمل توبكتومى ( بستن لوله زنان ) سه هزار و پانصد تومان مىپرداختند و چون از مأموريّت در آنجا خلاص شد مبلغى حدود 000 ، 200 تومان به جيب زده بود . »\r\nفاضل ارجمند جناب آقاى سيّد أبو القاسم آقاميرى فرمودند : « در ماه محرّم 1415 كه براى تبليغ به روستاى « حاجى كلاته » از توابع على آباد كَتول ( بين گرگان و آزاد شهر ) رفته بودم ؛ مسؤول بهداشت آنجا آقاى مصطفى علمشاهى گفتند : آمپولهاى ضدّ حاملگى كه مدّت 3 ماه از بچّه دار شدن جلوگيرى مىكند ، هر دانه آن 15 تا 16 هزار تومان براى دولت خرج برميدارد كه بطور مجّانى توزيع مىشود .\r\nدر اين روستا كه 400 خانوار جمعيّت دارد ، 70 نفر زن لوله بسته‌اند ؛ و بقيّه بوسيله ديگر وسائل ، جلوگيرى مىنمايند .\r\nلازم به ذكر است كه آقاى حسينى شاهرودى ، امام جمعهء اين محلّ با اين طرح مخالف مىباشد » .\r\n\r\n","description":"","footnote":"","page_name":" 156 ","page_number":174},
  {"content":"\r\n\r\n\r\nمطلب ششم : نظر حضرت آية الله خامنه‌اى در امر كاهش جمعيّت\r\n\r\n","description":"","footnote":"","page_name":" 157 ","page_number":175},
  {"content":"\r\n . \r\n","description":"","footnote":"","page_name":" 158 ","page_number":176},
  {"content":"\r\n\r\nنظر حضرت آية الله خامنه‌اى در امر كاهش جمعيّت\r\nمطلب ششم : جناب مستطاب حجّة الإسلام آقاى حاج شيخ حسين كرمى ، فاضل ارجمند و مقيم بلده طيّبه قم ، براى حقير نگاشته‌اند :\r\nبسم الله الرّحمن الرّحيم ، در تاريخ 25 محرّم 1415 ، اينجانب طىّ تماسّ شفاهى كه با جناب حجّة الإسلام آقاى خرّازى مسؤول حزب الله ، فرزند آية الله خرّازى ، جهت دريافت مقالاتشان راجع به كنترل جمعيّت داشتم فرمودند : « اين مقالات را به حزب الله واگذار كرده‌ام و ديگر در دست من نيست . اين مقالات بسيار خوب بود و با تحقيقات و آمارى دقيق نوشته شد . و من معتقد هستم كه اين طرح ، يك نقشه استعمارى و توطئه ابرقدرتها مىباشد ، و بىرابطه با آن جلسه‌اى كه در اسرائيل جهت كنترل جمعيّت كشورهاى اسلامى تشكيل شد ، نمىباشد . مخصوصاً اين طرح زمانى در ايران به اجراء در آمد كه چهار ماه بعد از آن نقشه‌اى بود كه در اسرائيل ، كنفرانس آن تشكيل گرديد . »\r\nو همچنين آقاى خرّازى فرمودند : « من با حضرت آية الله خامنه‌اى ملاقاتى داشتم و ايشان فرمودند : من حدس مىزنم كه اين يك نقشه خارجى باشد و با اين امر موافق نيستم . و در ملاقاتى كه با جناب حجّة الإسلام و المسلمين آقاى رفسنجانى داشتم ايشان را راجع به خطر اين امر گوشزد كردم ؛\r\n\r\n","description":"","footnote":"","page_name":" 159 ","page_number":177},
  {"content":"\r\n\r\nايشان گفتند : اين يك نظرى است . و ديگر گفتارى نداشتند . »\r\nحاج شيخ حسين كرمى - 28 محرّم الحرام 1415\r\n\r\n","description":"","footnote":"","page_name":" 160 ","page_number":178},
  {"content":"\r\n\r\n\r\nمطلب هفتم : تأكيد و ترغيب اسلام بر كثرت اولاد و حامله شدن زنان\r\n\r\n","description":"","footnote":"","page_name":" 161 ","page_number":179},
  {"content":"\r\n . \r\n","description":"","footnote":"","page_name":" 162 ","page_number":180},
  {"content":"\r\n\r\n\r\nتأكيد و ترغيب اسلام بر كثرت اولاد و حامله شدن زنان\r\nمطلب هفتم :\r\nتأكيد و ترغيب أكيد اسلام بر كثرت اولاد و آبستن شدن‌هاى عديده زنان و به عرصه آوردن فرزندان ، نه تنها معارض و مزاحم با كمالات نفسانى و طىّ معارج در مدارج روحانى و وظائف علميّه و عمليّهء مختصّه به آنان نمىباشد ، بلكه كمال ملائمت و سازگارى را با اين امر خطير دارد . زن در عين بچّه زائيدن و پروريدن ، با كمال قدرت توان آن را دارد كه تحصيل علم و كمال كند ؛ و در سير كاروان انسانيّت حائز مقام اعلا گردد ؛ و بجميع اعماليكه در جامعه انسانيّت بر دوش ايشانست و از مختصّات آنان به شمار مىآيد اشتغال ورزد .\r\nفقيه گرانقدر عصر اخير ما ، حضرت آية الله العظمى حاج سيّد محسن طباطبائى حكيم زاد الله فى درجاته و مقاماته ، دو زوجه داشت ؛ از يكى 9 پسر و يك دختر ، و از ديگرى يك پسر و 9 دختر خداوند متعال به وى روزى فرموده بود .\r\nپسران و دختران در طىّ مدارج كماليّه هر يك آيتى شهره زمان شدند . از علوم و معالى نفسانيّه پسران و جهاد فى سبيل الله و شهادت عدّه عديده‌اى از آنان در راه مبارزه با صدّام كافر چه چيزها كه نشنيديد و چه داستانها كه در تاريخ مضبوط نماند ؟ !\r\n\r\n","description":"","footnote":"","page_name":" 163 ","page_number":181},
  {"content":"\r\n\r\nاز كمالات نفسانيّه دختران هر يك به نوبه خود از تدريس و تعليم و ارشاد بانوان نيز هنوز زنگ آن در گوش جوامع نجف اشرف طنين انداز است . خود آن دو بانوى بزرگوار در نهايت علم و تقوى و قدس ، محلّ رجوع نسوان أعراب از تمام سرزمينهاى عرب نشين بودند ؛ و به مسائل و ما يحتاج آنان پاسخ مىدادند و آراء و انظار مرحوم حكيم را كه قائد و پيشوا بود ، بجهانيان مىرسانيدند . چون آية الله حكيم عرب بود ، لهذا زبان مادرى و قومى خاندان و اولاد و ازواج او نيز عربى بود .\r\nعلامه فاضله حكيمه : فاطمه بيگم دختر علامه مجلسى جدّه اعلاى ما ، داراى فرزندان بسيار ، و خود نيز فقيهى عاليقدر و عالمى نبيل بود ؛ داراى مجالس تدريس و تعليم و حديث و روايت و تفسير ، كه در كتب مسطور مىباشد .\r\nعالمه فاضله حكيمه : آمنه بيگم دختر مجلسى أوّل كه عمّه اين مخدّره و طبعاً عمّه اعلاى ما محسوب مىگردد ؛ بيا و ببين از جهت كمالات و علوم ، و نيل به مقام اجتهاد ، و بحثهاى علمى با زوجش جناب فقيه گرانقدر ملّا محمّد صالح مازندرانى ، صاحب « شرح كافى » و « تعليقه بر معالم الاصول » به حدّى راقى و عالى بود كه تا هنوز كه هنوز است جهان فضيلت و علم و ادب اسلامى به دو چشم دوخته است .\r\nوى پسرانى و دخترانى داشت كه ملّا محمّد أكمَل و آقا باقر بهبهانى و جميع اولاد و خانواده‌اش از أحفاد و نوادگان او محسوبند ؛ و از جهت كمالات علميّه ، نور دهنده و ضياء بخشنده عالم اسلام و مَفخر عالم تشيّع به شمار مىروند .\r\nخانم بىنظير بوتو نخست وزير پاكستان ، دو سفر به ايران آمد و هر دو سفر حامله بود . « 1 »\r\n\r\n\r\n","description":"","footnote":"\r\n( 1 ) ايشان در يك سفر به مشهد مقدّس آمدند و به زيارت حضرت ثامن الحجج علىّ ابن موسى عليه السّلام مشرّف شدند .\r\n","page_name":" 164 ","page_number":182},
  {"content":"\r\n\r\n\r\nامروزيها نمىفهمند كه كارهاى مختصّهء زن ابداً منافاتى با حمل او ندارد\r\nامروزيها كه مىگويند : زن بايد در اجتماع وارد شود و اين امر با حامله شدن تنافى دارد ، نمىفهمند كه : كارهاى مختصّه زن ابداً منافاتى با حمل او ندارد ؛ و كارهاى غير مختصّه ، كارهائيست كه براى وى فائده ندارد ، بلكه ضرر دارد و براى او كمال نمىباشد ! و اين امر را نمىتوانند ادراك كنند كه : علوم فيزيكى و صنايع به درد زن نمىخورد ؛ نه از اختصاصات اوست و نه فى حدّ نفسه كمالى براى او به شمار مىآيد .\r\nآخر اگر زنى نداند كه پيدا كردن مقطع بريدگى رشته سيم تلگراف در ميان بيابان با إعمال « پُلِ وِتْسْتُن » مىباشد ، و تا آخر هم تلگرافچى و رابط نقطه بريدگى سيم در طيّار سلك آن نباشد ، چه ضررى به وى ميرسد ! ؟\r\n\r\nنويسنده سرمقالهء مجلّهء « حوزه » ، طبق اصول غرب زدگى بر كلام مؤلّف ايراد گرفته است\r\nاين امر مهمّ و رمز خطير مورد ادراك نويسنده سرمقاله مجلّه حوزه ، شماره 41 ، مورّخه آذر و دى 1369 واقع نشده است و بر نوشته حقير در جلد اوّل « نور ملكوت قرآن » از دوره « أنوار الملكوت » كه اينك آن بحث را مفصّلاً در اين كتاب شريف « رساله نكاحيّه » ملاحظه فرموديد ، ايراد نموده است .\r\nاين مقاله با عنوان : « مبادى تحقيق در حقوق زن » آغاز مىشود و پس از ذكر مقدّمه‌اى در صدد بيان « دشواريهاى تحقيق » بر مىآيد و عواملى را يكى پس از ديگرى از دشواريهاى اين تحقيق به شمار مىآورد تا ميرسد به عامل پنجم كه آن را « شناخت تمدّن جديد » به حساب مىآورد و ميگويد :\r\n« شناسائى تمدّن و وضع كنونى زيست بشر ، از ضروريّات و مبادى اصلى استنباط حقوق زن در شرائط كنونى است . در اين مقوله نقش زمان و مكان در استنباط و اجتهاد ، جدّى و اساسى است ؛ و بدون درك صحيح از آن ، توقّع راه حلّ مفيد و مطلوب و مشروع ، غير ممكن است .\r\nپاره‌اى از ايده‌ها و نظريّات ، از عدم شناخت شرائط جديد است ، ديده‌هاى سطحى نگرى كه از خانه و كاشانه خود پا را فراتر نگذارده‌اند و گمان برده‌اند در زمان پيدايش صدها و هزاران نياز جديد ، اجراى آن تئوريها و يا حتّى\r\n\r\n","description":"","footnote":"","page_name":" 165 ","page_number":183},
  {"content":"\r\n\r\nطرح آن ، ميسور و ممكن است .\r\nبعنوان نمونه : نويسندهء محترمى در نوشتار جديد الانتشارشان نوشته‌اند :\r\n« زنان بايد پيوسته يا حامله باشند و يا شير دهند تا در كاروان انسانيّت . . . با مردان هماهنگ باشند . » « 1 »\r\nاين ديدگاه به زن به عنوان كارخانهء مولّد انسان مىنگرد . از اين روى هر گونه اشتغال و كار بيرونى زن را ناپسند مىشمرد و اظهار مىكند :\r\n« اگر زنى به جاى دخول و شركت در كارها و فنون و صنايع اجتماعى ، بچّه بزايد و بزرگ كند و تحويل اجتماع دهد ، خدمات وجودى خود را در اعلاترين درجه با ضريب تعداد فرزندان خود بالا برده است . » « 2 »\r\nآنگاه افزوده است : « اين قلم ، نيّت اهانت به نگارنده محترم سطور فوق را ندارد و تلاش دارد كه ساحت انديشه و نظر را از جسارت و توهين به دور سازد ؛ امّا آيا به راستى چنين جامعه‌اى در تمدّن جديد ممكن و ميسور است ؟ آيا در شهرهاى بزرگ اشتغال طاقت فرساى مردان ، وجود صدها مقوله مورد نياز و مراجعهء زنان و . . . امكان محدود كردن دامنه اشتغال و انحصار آن در اختيار مردان ، وجود دارد ؟ و براستى چه كسانى از طرح اين مسائل سود مىبرند ؟ جز كسانى كه سالهاست در تضادّ ديانت و تمدّن سخن گفته‌اند ؟\r\nدر جوامع سنّتى ، به واسطه محدود بودن انواع اشتغال ، سنّتى بودن جامعه ، جمعيّت اندك شهرها و . . . مردان مىتوانستند احتياجات غير متنوّع جامعه را برآورده كنند ، امّا اينك در آموزش عالى و دانشگاهها ، همهء آموزش و پرورش ، طبابت و پرستارى و صدها مشاغل جديد ، توصيه به كنار گذاشتن كار اجتماعى و دعوت به خانه دارى ، چه سمت و چه مفهومى را تعقيب مىكند ؟ بويژه در كشور اسلامى ايران ، چه كسانى آينده را در اختيار خواهند گرفت ؟\r\n\r\n\r\n","description":"","footnote":"\r\n( 1 و 2 ) « أنوار الملكوت » سيّد محمّد حسين طهرانى ، انتشارات علّامه طباطبائى ، ج 1 ص 178 و ص 182\r\n","page_name":" 166 ","page_number":184},
  {"content":"\r\n\r\nاگر زنان متديّن و متشرّع از حوزهء كارهاى اجتماعى لازم زنان فاصله بگيرند و به خانه دارى و بچّه دارى مشغول شوند ، در آينده چه كسانى عهده دار مناصب و مشاغل خاصّ زنان خواهند شد ؟ جز لا اباليان و بىعصمتان !\r\nساليان سال زنان متديّن جامعه ما بواسطه همين گونه توصيه‌ها خانه نشين شدند و از فضاى تحصيل و ارتقاء باز ماندند ؛ و دختران و زنانى به اين سو آن سو راه يافتند كه بيشتر ، تعلّقات دينى آنان چندان ريشه دار نبود . اكنون بايد خلأ گذشته را جبران كرد تا جامعه زنان متديّن در مناصب و مشاغل مختلف راه بيابند و فضاى ديانت را در بخشهاى مختلف گسترده نمايند . »\r\nدر اينجا نويسنده مقاله بحثى را در « ضرورت بازنگرى » در مورد حقوق زنان گشوده است و پس از آن در تحت عنوان « مذاق شريعت » چنين آورده است :\r\n« در مقوله مورد بحث گروهى به اين سمت رو آورده‌اند كه از ذائقه شريعت در ارتباط با روابط اجتماعى زنان سخن بگويند . و در مجموع ، قاعده اوّليّه و اصلى را نفى هر گونه آمد و شد شناخته‌اند و فضيلت را در خانه نشينى يافته‌اند و كناره گيرى از اين قانون را يا به عنوان ضرورت تجويز كرده‌اند و يا در فرض جواز ، از آن به عنوان امرى مكروه و ناپسند ياد نموده‌اند و دورى از آن را ترغيب و ترويج نموده‌اند .\r\nيكى از بزرگان معارف دينى فرموده‌اند :\r\nإنَّ الطَّريقَةَ الْمَرْضِيَّةَ مِنْ [ فِى - صح 
  ] حَيَوةِ الْمَرْأَةِ فى الْإسْلامِ أنْ تَشْتَغِلَ بِتَدْبيرِ امورِ الْمَنْزِلِ الدّاخِليَّةِ وَ تَرْبيَةِ الْأوْلادِ . وَ هَذا [ هذِهِ صح 
  ] وَ إنْ كانَتْ سُنَّةً مَسْنونَةً غَيْرَ مَفْروضَةٍ لَكِنَّ التَّرْغيبَ وَ التَّحْريضَ النَّدْبِىَّ . . . كانَتْ تَحْفَظُ هَذِهِ السُّنَة . « 1 »\r\nروش پسنديده در زندگى زن در اسلام آنست كه به اداره امور داخلى ( منزل ) و تربيت فرزندان مشغول باشد . اين شيوه گرچه واجب نيست ، امّا ترويج و ترغيب استحبابى موجب نگاهداشت اين سنّت شده است .\r\n\r\n\r\n","description":"","footnote":"\r\n( 1 ) « الميزان » علّامه طباطبائى ، ج 2 [ ج 4 صح 
  ] ، ص 351\r\n","page_name":" 167 ","page_number":185},
  {"content":"\r\n\r\nاين ديدگاه ، به اتّكاء آيات و رواياتى به اين نتيجه و جمع‌بندى رو آورده است . از آن جمله تكليف الهى در آيه سوره أحزاب :  « وَ قَرْنَ فِي بُيُوتِكُنَّ »  [ را 
  ] عامّ گرفته‌اند و آن را به معناى خانه نشين تفسير كرده‌اند و تمامى زنان را ( و نه فقط زنان پيامبر ) مكلّف به آن دستور دانسته‌اند . « 1 » » « 2 »\r\n\r\nنادرست بودن ايراد نويسندهء سرمقالهء مجلّهء « حوزه » به گفتار حقير در « أنوار الملكوت »\r\nاين بود عين عبارات ايشان در اشكال بر گفتار حقير و بر استاد علّامه صاحب تفسير كه ما به جهت روشن شدن پاسخ از خصوصيّات نقل آن دريغ ننموديم .\r\nو ما پاسخشان را در دو مرحله إشكال بر ما و بر حضرت استادمان علّامه ، در دو بحث جدا جدا قرار ميدهيم :\r\nامّا پاسخ از اشكال بر گفتار حقير كه در بحث اوّل مىباشد ، اينست كه : ايشان تمام عبارات و گفتار حقير را نقل ننموده‌اند ، برخى را ذكر كرده و برخى را حذف نموده‌اند ؛ آنگاه نسبت به آن قسمتى كه مورد شاهد و ايرادشان بوده است ، خرده گرفته و به محاكمه پرداخته‌اند .\r\nدر پاسخشان بايد گفت : واعظى بر فراز منبر سخن ميگفت و در خطبه نخستين خود گفت : أشهَدُ أنْ لا إلهَ إلّا اللَه ؛ در اين حين مردى از شبستان مسجد خارج ميشد و فراز اوّل را شنيد كه أشهدُ أنْ لا إلهَ ؛ در صحن مسجد فرياد برآورد : اين خطيب كافر شده است و شهادت بر عدم خدا داده است . غوغائى بر پا كرد ، مطلب به داروغه كشيد و بر حاكم شهر عرضه داشتند . حاكم ، واعظ را احضار نمود براى محاكمه و اقرار يا بيّنه ، و صورت دعوى باز گفت .\r\nواعظ گفت : من مسلمان و بر آئين توحيد مىباشم و بر فراز منبر در خطبه گفته‌ام : أشهَدُ أنْ لا إله إلّا اللَه . اين مرد شاكى در وقت خروج از داخل مسجد نيمه اوّل را شنيده است و صبر نكرده است تا نيمه دوّم را هم بشنود و إلّا الله\r\n\r\n\r\n","description":"","footnote":"\r\n( 1 ) « ترجمه رساله بديعه » سيّد محمّد حسين طهرانى ، ص 218\r\n( 2 ) مجلّه « حوزه » ، شمارهء 41 ، ص 13 تا ص 17\r\n","page_name":" 168 ","page_number":186},
  {"content":"\r\n\r\nبه سمعش برسد ، لهذا مرا تكفير نموده است . و شاهد بر كلام من تمام جمعيّت أهل مسجد مىباشند .\r\nولى فرقى كه ميان آن مرد مكفّر و جناب صاحب سرمقاله است اين مىباشد كه آن مرد نشنيد و تكفير كرد و جناب ايشان ديده و بررسى كرده ، به ايراد مبادرت كرده‌اند .\r\nسخن حقير در قسمت اوّل كه از « أنوار الملكوت » نقل فرموده‌اند اينست :\r\n« بنابراين ، زنان بايد پيوسته يا حامله باشند و يا شير دهند ؛ تا در كاروان انسانيّت ، و حركت به سوى معبود و محبوب ، و قبله مشتاقان و كعبه عاشقان ، و پويندگان به سوى حرم و حريم امن و امان او ، با مردان هماهنگ باشند .\r\nحائض شدن زنان موقعى است كه در اين كاروان نشسته‌اند و از حركت افتاده و متوقّف گشته‌اند . بنابراين ، اصل در زنان عبادت است . يعنى اصل در زنان حَمل و رِضاع است . حيض زنان خلاف اصل است . يعنى عدم حمل و عدم رضاع ، خلاف است . فتأمّل بر اين نكته دقيق !\r\nاين حقير روزى با يكى از پزشكان حاذق و بصير و متعهّد « 1 » كه سخن از اين موضوع به ميان آمده بود گفتم : سلامت و سعادت زن در اينست كه : يا حامله باشد ، و يا بچّه زير پستان خود داشته باشد !\r\n\r\n\r\n","description":"","footnote":"\r\n( 1 ) در تعليقه آورده‌ام : « دكتر حاج سيّد حميد سجّادى ، از مفاخر چشم پزشكان عصر ما در جهان ؛ كه علاوه بر نبوغ الهى در فنّ چشم پزشكى ، و دارا بودن دو شهادت و گواهى فوق تخصّص در قسمت‌هاى خَلْفى و قُدّامى چشم ( شبكيّه و قرنيّه ) ، از جوانان مسلمان و خوش فهم و غيور و دلسوز و متعهّد به اسلام و جامعه مسلمين است . چشم راست حقير را كه مبتلا به پارگى شبكيّه ( دكُلْمان ) شده بود ، و از سخت‌ترين انواع پارگى بود ( يعنى نعلى شكل دور تا دور پاره شده و فقط از يك نقطه مختصر اتّكاء باقى مانده بود و خطر آن نود و پنج درصد بود ؛ و اين نوع از عمل از مشكلترين اقسام عملى است كه در سطح جهان بر روى چشم انجام ميگيرد ) به فوريّت عمل كرد . زمان عمل هفت ساعت طول كشيد و لِلَّهِ الحَمْدُ وَ لَهُ الشُّكْر عمل در نهايت خوبى انجام ، و منتج نتيجه شد . شَكَرَ اللَهُ مَساعِيَهُ الجَميلَة و أبْقاهُ اللَهُ ذُخْرًا لِلمُسلِمينَ وَ خَتَمَ لَهُ بِالحُسْنَى بِمُحَمَّدٍ وَ ءالِهِ الطّاهِرين . »\r\n","page_name":" 169 ","page_number":187},
  {"content":"\r\n\r\nقدرى تأمّل كرد و گفت : آقا ! اين گفتار مطابق آخرين نتيجه كنگره‌هاى پزشكى است كه امسال در آمريكا برگزار شده است . و من تز دكترى خود را در آمريكا در همين موضوع قرار داده‌ام .\r\nآنگاه گفت : طبق آخرين مدارك و آمار ، دخترانى كه قبل از هجده سال بچّه بزايند ، سرطان پستان نمىگيرند . و هر چه ديرتر بچّه بزايند درصد خطر تهديد سرطان پستان در آنها زياد مىشود ؛ تا چون از سنّ سى سالگى بگذرند ، خطر سرطان پستان به نحو مضاعف بالا ميرود .\r\nامّا زنانى كه اصلاً ازدواج نكنند و بچّه نياورند ، درصد خطر سرطان پستان در آنها سرسام آور است . »\r\nاين بود مطالب حقير كه بر اساس بحث حائض نشدن زن در ايّام آبستنى و در ايّام شير دادن آورده بودم . پس از بحث مفصّلى درباره خواصّ عظيمه خون حيض كه در بدن زن ، غذاى جنين مىگردد در وقت حمل ، و غذاى كودك در هنگام رضاع ؛ و بدينجهت است كه زن در اين دو حالت ، داراى عادت زنانگى نمىشود ، و در غير اين دو صورت ، ماهانه به صورت خون از مجرا دفع مىگردد و به هدر مىرود .\r\n\r\nحذف قسمتهائى از عبارات « نور ملكوت قرآن » توسّط نويسندهء سرمقالهء مجلّهء « حوزه »\r\nاشكال به ايشان در اين قسمت اينست كه اوّلاً : جمله « و حركت به سوى معبود و محبوب و قبله مشتاقان ، و كعبه عاشقان ، و پويندگان به سوى حرم امن و امان او » را حذف كرده و با چند نقطه ، اشاره به حذف نموده‌اند . در حالى كه مراد و منظور ما از اين جملات معلوم است كه : هماهنگى زن با مرد در كاروان انسانيّت ، طىّ راه خدا و سبيل كمال و عبوديّت و وصول به مقام انسانيّت است ، نه هماهنگى با او در امور تخيّلى و پندارى و موهومى چون متينگ و تظاهرات ، و از خانه بيرون رفتن براى اتلاف عمر و سرمايهء هستى ، و مشاركت با مردان در امور مشتركه ايشان كه اختصاصى به زنان نداشته و جز تباهى وجودى و مردن قابليّت و استعداد زنيّت اثرى در وجودشان بجاى نمىگذارد .\r\n\r\n","description":"","footnote":"","page_name":" 170 ","page_number":188},
  {"content":"\r\n\r\nو ثانياً : بقيّه عبارات را كه ذكر حقير اين مهمّ را نزد دكتر سجّادى است حذف نموده است . وى از اطبّاى حاذق جهانى و صاحب اختراعات و اكتشافات نوين در چشم پزشكى و جرّاحيهاى شگفت انگيز كودكان كور مادرزاد در آمريكا مىباشد كه همه پزشكان حاذق آنجا از عهده آن بر نيامده‌اند ؛ و اعتراف به عجز و ناتوانى گسترش دانش خود در اين زمينه داشته‌اند ؛ و ما صورت عكسها و شرح احوالشان را با تصوير دكتر در روزنامه « اطّلاعات » خوانديم . « 1 »\r\nالبتّه ذكر و گواهى چنين پزشكى بر كلام حقير كه مستند به علوم پزشكى بوده است و شواهدى بسيار كه از جمله ابتلاء زنان ، تدريجاً و مضاعفاً به خطرات سرطان پستان بوده است ؛ شاهدى عظيم بر هماهنگى كاروان علم و دانش بشرى با شريعت مقدّسه اسلام مىباشد كه فقط همّ و غمّ ما برداشتن حجاب و پرده و زنگار از اين آئين آئينه فام بوده و هست .\r\nاين راجع به اشكال اوّل ايشان به حقير بود درباره اهمّيّت و عظمت\r\n\r\n\r\n","description":"","footnote":"\r\n( 1 ) روزنامه « اطّلاعات » 25 جمادى الاولى 1413 ( 30 آبان 1371 ) طىّ شماره 19772 در قسمت ضميمه ، ص 1 با عنوان « انجام عمل جرّاحى توسّط يك پزشك ايرانى ، شگفتى محافل آمريكا را برانگيخت » آورده است : « دكتر سجّادى با انجام اين عمل جرّاحى ، كورى مادرزادى يك دختر 11 ماهه را معالجه كرد . » در اينجا يك صفحه روزنامه آمريكائى را كه شرح حال عمل طفل را داده و تصوير مادر و بچّه را كشيده است ، گراور نموده است و در شرح عمل مىگويد : « دكتر سيّد حميد سجّادى ، جرّاح و فوق تخصّص بيماريهاى چشم كه مدّت يكسال و نيم است براى انجام تحقيق و تجربهء يك دوره تكميلى عملى و تحقيقى در آمريكا بسر ميبرد ، در مركز چشم پزشكى كانزاس سيتى ، چشمان يك دختر 11 ماهه را كه به بيمارى ژنتيكى « مونوسومى 21 » مبتلا بود تحت عمل جرّاحى قرار داد و با پيوند قرنيّه در چشمان او قدرت بينائى را به نوزاد باز گردانيد . بنا به اظهار نظر پزشكان آمريكائى « مونوسومى 21 » نوعى بيمارى است كه در آن نصف كروموزم شماره 21 مفقود مىشود و قرنيّه چشم از به دو تولّد سفيد است و بر اثر آن بينائى چشمان بيمار به طور كامل از بين مىرود . » در اينجا روزنامه شرح عمل را مفصلاً بيان مىكند .\r\n","page_name":" 171 ","page_number":189},
  {"content":"\r\n\r\nكثرت فرزند آوردن زن در شريعت مقدّسه اسلام كه از « أنوار الملكوت » نقل كرده‌اند .\r\nو امّا راجع به اشكال دوّم ايشان درباره خانه دارى نمودن مخدّرات كه به دنبال اشكال به حضرت استاد علّامه در تفسير ، به حقير در « ترجمه رسالهء بديعه » وارد كرده‌اند ، بايد گفت كه آن هم يك جانبه نگريستن و تمام اطراف و جوانب را مطالعه ننمودن است .\r\nحقير در « ترجمه رسالهء بديعه » در صفحات 121 تا 123 در ميزان حدود شركت زنان در جهاد اينطور آورده‌ام : « آنچه گفتيم كه زنان اجازه شركت در انواعى از جهاد را ندارند مراد اينست كه در زد و خورد نمىتوانند مداخله كنند ، نه اينكه حضورشان در ميدان جنگ و كمك در امور ديگرى ، مثل مداواى مجروحين نيز حرام باشد . چنان كه استاد علّامه طباطبائى أدام الله ظلّه بدان اشاره فرموده‌اند . « 1 »\r\nعلّامه در « تحرير » ميگويد : جائز است زنان را براى استفاده در كارها به ميدان جنگ برد ، ولى بهتر است از زنان بزرگسال انتخاب شوند ؛ و مكروه است زنان جوان را با خود برد . « 2 »\r\nو در « تذكره » گويد : اگر امام ، بردگان را به اجازه صاحبانشان ، و نيز زنان و كودكان خردسال را با خود ببرد ، جائز است براى تهيّهء آب و رساندن آن به سربازان ، و طبخ غذا ، و زخم‌بندى از آنها كمك گرفت . چنان كه با پيغمبر اكرم صلّى الله عليه و آله و سلّم ، امّ سَلَمه و ديگر زنان انصار ميرفتند . ولى ديوانه را نبايد برد كه سودى ندارد . « 3 »\r\nو شيخ طوسى در « مبسوط » گويد : پيغمبر اسلام صلّى الله عليه و آله زنان\r\n\r\n\r\n","description":"","footnote":"\r\n( 1 ) تفسير « الميزان » ج 2 ، ص 284\r\n( 2 ) « تحرير » كتاب جهاد ، آخر ص 134\r\n( 3 ) « تذكره » كتاب جهاد ، ص 1\r\n","page_name":" 172 ","page_number":190},
  {"content":"\r\n\r\nرا با خود به جنگ ميبرد . « 1 »\r\nالبتّه لازم است كه زنان امور پرستارى و مداواى مجروحين ، مثل شكسته‌بندى و زخم‌بندى و تزريقات را فرا گيرند تا بتوانند به مجروحين كمك كنند .\r\nهمچنين تعيين گروه خون ، و بعضى از اقسام جرّاحى را بدانند ، تا بتوانند در اين موارد مفيد واقع گردند . البتّه اين كمك‌ها كفايةً بر عهده آنهاست .\r\nبلكه در اين زمان بايد امور فنّى ، برق ، مكانيكى ، مخابرات و بىسيم و ديگر امور را با همه انواعش بياموزند تا از آنها در جنگهاى اسلامى استفاده شود .\r\nو اشكالى ندارد كه فنون نظامى را نيز بياموزند ، براى استفاده در مواردى كه نياز به دفاع از حريم خود و مؤمنين داشته باشند در اقسام جهاد واجب بر آنها . »\r\nو در تعليقه اين مطالب آورده‌ام : « ناگفته نماند تمام اين مطالب كه ذكر شد ، در صورتى است كه زنان با مردان آميزش پيدا نكنند و هر كدام به كار خود مشغول بوده از اختلاط بپرهيزند . همچنين جائز نيست زنان در هنگام مداواى مردان ، نظر بر مواضع محرّم آنان بيندازند ، و يا بدن آنها را لمس كنند مگر در مواقع ضرورت . »\r\nو أيضاً آورده‌ام : « و چنين گمان نرود كه فراگيرى فنون جنگ براى زنان و رزم آزمائى ، مستلزم اختلاط مرد و زن در صفهاى واحدى است ؛ زيرا كه اين گونه استلزام اختلاط ، در حكومت‌هاى جائر و كافر است كه بناى آنها بر مراعات دستورات و قوانين اسلام نيست ؛ و ليكن گفتار ما در اينجا راجع به حكومت اسلام است و بنابراين بر عهده دولت اسلام است كه به زنان آداب رزم و جنگ را بطور صحيح بياموزد ؛ و راه دفاع از جان و نفس آنان را به آنها نشان دهد بطوريكه هيچيك از محظورات مذكوره لازم نيايد ؛ همچنانكه بر عهدهء دولت اسلام\r\n\r\n\r\n","description":"","footnote":"\r\n( 1 ) « مبسوط » كتاب جهاد ، ص 5\r\n","page_name":" 173 ","page_number":191},
  {"content":"\r\n\r\nاست كه به آنها سائر فنون و حرفه‌هائى را كه اختصاص به آنان دارد بياموزد ؛ مانند پزشكى ، و فنّ جرّاحى ، و قابلگى و مداواى زنان مريضى كه در هنگام زايمان نيازمند به عمل جرّاحى هستند ؛ بطوريكه هيچيك از جهات اختلاط منفىّ و منهىٌ عنه بين مردان و زنان پيش نيايد . »\r\nو از اينجا بدست مىآيد كه حقير در تحصيل نسوان و ارتقاء به فنون لازمه به خود از پزشكى و جرّاحى به تمام اقسام آن و تخصّص در طبابت زنان و امثالها نه اينكه مخالفتى نداشته‌ام ، بلكه به تمام معنى ترغيب و تحريض بر اين امور ميكنم و ميكرده‌ام ؛ و بلكه بالاتر : بعضى از فنونى كه از دست زنان ساخته مىباشد و مىتوانند از آنها در نبرد عليه دشمن به كار برند در صورت ضرورت لازم التّحصيل مىباشد .\r\nو اينكه افاده فرموده‌اند : « براستى چه كسانى از طرح اين مسائل سود مىبرند ؟ جز كسانى كه سالهاست در تضادّ ديانت و تمدّن سخن گفته اند ؟ » و بقيّهء مطالب ايشان كه : « اگر در كشور اسلامى زنان از اين مناصب فاصله گيرند چه كسانى اين امور را در دست خواهند گرفت ؟ جز لا اباليان و بىعصمتان . » تا آخر شرح مفصّل ايشان ؛ شما را به خدا ببينيد : اينها همان مطالبى است كه ما ساليان دراز بر آن اهتمام داشته‌ايم و عليه طاغوت و طاغوتيان مبارزه داشته‌ايم ، حالا اينها به عنوان دلسوز جامعه و ملّت ، حرفهاى ما را گرفته و بر ما خرده ميگيرند . از ما اخذ نموده بر ما مىتازند . حال ما حال جدّمان حضرت سجّاد شده است كه در شام به آن مرد فرمود : حال ما حال غريبى است كه مقامات و موقعيّت او را از او گرفته‌اند و آنگاه با همان حربه او را خارجى خوانده و محكوم به حكم او مىنمايند كه از او ستانده‌اند !\r\nو آنچه در « نور ملكوت » آورده شده است كه بچّه آوردن زن نفيس‌ترين عمل ارزشمند وجود اوست ، چه تضادّ و منافاتى با تحصيل كمال و اشتغال بدين علوم و ارزشهاى وى دارد ؟\r\n\r\n","description":"","footnote":"","page_name":" 174 ","page_number":192},
  {"content":"\r\n\r\nغاية الامر در « نور ملكوت » چون بحث فقط در بالا بودن ارزش و كثرت اولاد است آن عبارت آمده است ؛ و در « ترجمه رساله بديعه » چون بحث در مقدار وسعت علوم و وظائف زن مسلمان است اين عبارت آمده است .\r\n\r\nبدون در نظر گرفتن صدر و ذيل و قرائن كلام ، نمىتوان آن را تضعيف نمود\r\nمرد ناقد نبايد از مجموع كلام چشم بپوشد ، و صدر و ذيل آن را درهم نياميزد ، و عبارات و قرائن و شواهد دالّه بر مراد را ناديده بگيرد ؛ آنگاه از اطلاق گفتارى سوء استفاده كند و فوراً در صدد تضعيف و تزييف و نقد آن برآيد !\r\nبارى ! اينها همه بحث ما در پاسخ اوّل به ايشان كه در مرحله ايراد بر حقير قرار گرفته بود ، بوده است .\r\n\r\nناقد كلام علامه بايد وارد بحث شود نه آنكه فقط بگويد : اينكه درست نيست !\r\nو امّا بحث دوّم كه در مرحله ايراد بر حضرت استاد علّامه قدّس الله سرّه قرار گرفته است و عبارت ايشان را از تفسير حكايت نموده‌اند كه : « روش پسنديده در زندگى زن در اسلام ، آنست كه به اداره امور داخلى [ منزل 
  ] و تربيت فرزندان مشغول باشد . اين شيوه گرچه واجب نيست ، امّا ترويج و ترغيب استحبابى موجب نگاهداشت اين سنّت شده است . »\r\nآنگاه فقط به اين گونه اشكال كرده‌اند كه : « اين ديدگاه به اتّكاى آيات و رواياتى به اين نتيجه و جمع‌بندى رو آورده است . از آن جمله ، تكليف الهى در آيه سوره أحزاب  « : وَ قَرْنَ فِي بُيُوتِكُنَّ »  ( را ) عامّ گرفته‌اند ؛ و آن را به معنى خانه نشين تفسير كرده‌اند ؛ و تمامى زنان را ( و نه فقط زنان پيامبر ) مكلّف به آن دستور دانسته‌اند . » ( و اين مستفاد از عبارات حقير است در « ترجمه رساله بديعه » ص 218 )\r\nپاسخ ايشان اينست كه : آرى ، نظريّه اسلام و قرآن درباره زنان همان نظريّه علامه است ؛ و گفتار حقير هم متّخذ از قرآن و سنّت است . شما اگر توان آن را داريد بايد بطور تفصيل وارد بحث شويد ، و همانطور كه حضرت علّامه بطور مشروح از ادلّه ، مطالب و نتيجه گيرى خودشان را بيان كرده‌اند ، شما هم\r\n\r\n","description":"","footnote":"","page_name":" 175 ","page_number":193},
  {"content":"\r\n\r\nيكايك ادلّه ايشان را ابطال كنيد ؛ آنگاه براى مكتب نوين خود كه بر خلاف آراء ايشان مىباشد پايه گذارى نمائيد !\r\nهمچنين در ردّ گفتار حقير در استنتاج از آيه : «  وَ قَرْنَ فِي بُيُوتِكُنَّ  » بطور تفصيل مقدّمات بحث را گسترش دهيد ، و خلاف آن را به ثبوت برسانيد ! اين طريقه صحيحه بحث مىباشد .\r\nامّا مطلب را همينطور بطور كلّى بيان كردن و گذر نمودن ، و سپس از استاد شهيد مطهّرى در تحقيق پر ارج خويش درباره « حجاب » بسيار ستودن ، كار درستى نمىباشد .\r\nمرحوم شهيد شيخ مرتضى مطهّرى دوست ديرين ما و هم صحبت ما در روزهاى مديده بود « 1 » ؛ وى مىگفت : « اگر در حوزه‌هاى علميّه تفسير « الميزان » بطور صحيح تدريس گردد ، فضلاى حوزه ارزش اين كتاب را بعد از دويست سال ديگر خواهند يافت . »\r\nامّا رساله « نور ملكوت قرآن » حقير هم كه چند سال پيش از طبع خارج شد ، و من به جهت درج مطالب تحقيقى كه به نظر قاصر خود در آن نموده بودم ، از جمله همين مسأله توالد و تناسل و نكاح و حرمت بستن لوله‌هاى زنان و حرمت استعمال قرصهاى ضدّ حاملگى و امثال ذلك ، براى بسيارى از پزشكان عاليمقام از دوستان خود اهداء نمودم ؛ بدون استثناء موجب اعجاب همگى گرديد ؛ و از دقّت نظر اسلام در اين امور در ديه نطفه ، تا برسد به جنين و رشد طفل ، شگفتىها نمودند ؛ و بر عظمت قانون اسلام كه موافق علم و دانش آن روز و امروز و فردا مىباشد آفرينها گفتند .\r\nاز جمله جناب محترم دوست مكرّم آقاى دكتر حاج منوچهر لارى أيَّده اللَه تعالى ، رئيس بخش داخلى بيمارستان قائم مشهد گفت : همين كه من اين\r\n\r\n\r\n","description":"","footnote":"\r\n( 1 ) به كتاب « سيرى در زندگانى استاد مطهّرى » طبع اوّل ، نشر انتشارات صدرا ، صفحه 55 رجوع شود .\r\n","page_name":" 176 ","page_number":194},
  {"content":"\r\n\r\nبحث از كتاب را مطالعه كردم ، نسخه‌هاى بسيارى از روى آن زيراكس نمودم و براى دوستان خودم از پزشكان ارسال كردم .\r\n\r\nاستدلال به آيه : وَ قَرْنَ فِى بُيُوتِكُنَّ در « رسالهء بديعه » بر عدم جواز ورود زنان به مجلس شورى\r\nو امّا استدلال حقير به آيه مباركهء : «  وَ قَرْنَ فِي بُيُوتِكُنَّ »  در « رساله بديعه » براى عدم جواز ورود زنان به مجلس شورى بوده است .\r\nتوضيح آنكه : در مراجعت فقيد عظيم رهبر كبير انقلاب از پاريس به طهران و بناى تشكيل مجلس خبرگان براى نوشتن قانون اساسى ، در مجلس خبرگان زمزمه‌اى بود براى تصويب جواز ورود زنان به مجلس شوراى اسلامى ، و اين عدم جواز نه تنها نظريّه حقير بلكه نظريّه جميع علماء امّت بود ، حتّى خود حضرت فقيد معظَّمٌ لَه قبل از اين جريان .\r\nدر مجلس خبرگان بحث بود در جواز و عدم جواز . مجوّزين مىگفتند : وكالت مجلس وكالت است از قِبَل مردم ؛ و حقّ و جواز وكالت براى زن در اسلام مسلّم مىباشد .\r\nحقير معتقد بود : اين وكالت نمىباشد ؛ بلكه ولايت است كه بر روى آن نام وكالت نهاده‌اند . لهذا كتابى مفصّل در تحت عنوان « رساله بديعه در تفسير آيه : «  الرِّجالُ قَوَّامُونَ عَلَى النِّساءِ . . .  » در مدّت پنج هفته ( از نيمه شوّال تا 22 ذو القعدهء 1399 ) تصنيف نموده ، و نُسَخ زيراكسى آن را براى رهبر معظّم و جميع نمايندگان مجلس خبرگان و سپس نسخ مطبوعه را براى مجلس شوراى اسلامى ، و براى بسيارى از مقامات ذى دخل فرستادم . و در آنجا به اثبات رساندم كه مجلس شورى ، وكالت نيست ، ولايت است ؛ و زن نمىتواند ولايت مردم را به عهده بگيرد . چون بحث در مجموع كتاب از حكومت و قضاوت و جهاد زن بوده است ، مطلب در كتاب دنبال مىشود تا مىرسد به صفحه 140 تا صفحه 144 [ از طبع اوّل ( تصوير خطّ مؤلّف ) ، و از طبع دوّم ( حروفى ) : ص 155 تا 158 
  ] كه در آن بحث از خصوص عدم جواز ورود زنان در مجلس شورى مىباشد :\r\n\r\nعدم جواز ورود زنان به مجلس شورى\r\n« از آنچه تا كنون گفتيم روشن شد كه جائز نيست زنان به مجلس شورى\r\n\r\n","description":"","footnote":"","page_name":" 177 ","page_number":195},
  {"content":"\r\n\r\nراه يابند ، هر چند فقيه و مجتهد باشند و بتوانند استنباط أحكام بنمايند ؛ زيرا اين مجلس تنها براى مشاوره و بحث از قوانين و أحكام نيست تا گفته شود : زنها در زمان صحابهء پيغمبر صلّى الله عليه و آله و سلّم نيز در عقائد و احكام اسلام بحث ميكردند ، پس چرا از شركت در مجلس شورى محروم باشند ؟ !\r\nزيرا مجلس شورى در اين زمان ما ، در همه امور ولائى و حكومتى ، رياست عامّه بر ملّت دارد . و ارشاد و رهبرى در امور سياسى ، تمامى به عهده اوست . و اوست كه خطّ مشى حكومت را در كارها و در همه شؤون ملّت أعمّ از اجتماعى ، اقتصادى ، فرهنگى ، اخلاقى ، و تعليم و تربيتى مقرّر مىكند ؛ و حتّى جنگ و صلح نيز با تصويب وى انجام مىشود ؛ و با تصويب و رأى اعتماد وى دولت ( قوّه مجريه ) نيز تحكيم پيدا مىكند ؛ و با رأى عدم اعتماد مجلس است كه دولت ساقط مىگردد .\r\nپس نامگذارى آن به « مجلس رياست عمومى » شايسته‌تر است از نامگذارى آن به « مجلس شورى » ؛ و موقعيّت اين مجلس ، موقعيّت قيّم كامل است كه كفالت امور را به عهده ميگيرد . و شأن مجلس فقط وكالت از طرف مردم نيست تا بگوئيم : بين مرد و زن فرقى نيست . »\r\nاستدلال ادامه پيدا مىكند تا ميرسد به اينجا كه : « و در آيه‌اى ديگر خداوند فرموده است :  وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى .  « 1 »\r\n« و در خانه‌هاى خود مستقرّ باشيد و همچون ( زنانِ ) جاهليّتِ نخستين به تبرّج و خودنمائى و إظهار زينت ( در برابر مردان ) نپردازيد ! »\r\nآيا ميتوان ميان استقرار در خانه و ميان آشكار گشتن در مجالس مردان ، و صدا بلند كردن و سخنرانى نمودن ، و تنازع و تخاصم و مجادله و محاجّه كه لازمه تصدّى امور عامّه است مخصوصاً امورى كه احتياج به بحث و گفتگو دارد\r\n\r\n\r\n","description":"","footnote":"\r\n( 1 ) - صدر آيه 33 ، از سوره : الأحزاب .\r\n","page_name":" 178 ","page_number":196},
  {"content":"\r\n\r\n- همچنانكه شأن اعضاى مجلس شورى است - جمع نمود ؟ !\r\nگفته نشود كه : أمر به استقرار در خانه مخصوص زنان پيغمبر صلّى الله عليه و آله و سلّم بوده است .\r\nزيرا ما جواب مىگوئيم : وقتى كه ملاك و حكمت استقرار در خانه بين آنها و سائر زنان مشترك است ، چرا امر بدان اختصاص به آنها داشته باشد ؟ !\r\nآيا كسى ميتواند به زبان بياورد كه : امر به عدم تبرّج و إظهار زينت و خودنمائى مخصوص زنان پيغمبر صلّى الله عليه و آله و سلّم است ؛ ولى براى زنهاى ديگر خودنمائى مانند خودنمائى جاهليّت نخستين ، و همچنين ديگر فقرات مذكوره در اين آيه و آيه قبل از آن ، مثل صدا به نازكى بر آوردن با كسى كه دچار بيمارى شهوت است ، جائز و حلال مىباشد ؟ !\r\nعلاوه بر اين ، زنان نبىّ أكرم صلّى الله عليه و آله و سلّم در عقل و درايت كمتر از ديگر زنان نبودند تا آنكه حكم استقرار در خانه و عدمِ خروج ، مختصّ به آنها باشد ؛ و ديگر زنان در عقل و درايت از زنان پيامبر صلّى الله عليه و آله و سلّم قوىتر نيستند تا انيكه حكم عدم استقرار در خانه و جواز تصدّى حكومت و ولايت و خروج از خانه براى آنان باشد .\r\nمضافاً براينكه مىبينيم كه در خانه ماندن در موارد عديده مثل عدم جهاد و جمعه و جماعت و تشييع جنازه و . . . كه لازمه در خانه ماندن است ، مختصّ به زنان پيغمبر صلّى الله عليه و آله و سلّم نبوده ؛ بلكه براى همه زنان جعل شده است . »\r\nبارى ، اين مطالب براى فهم علما و دانشمندان و أهل خبرهء آن روز مفيد بود . ولى خود حضرت پيشواى عظيم ، امور را به دست خبرگان سپرده بودند ؛ و در خبرگان هم افراد ناجور امثال بنى صدر و غير او ، بسيار بودند و لهذا يا مجال و فرصت عرائض حقير را نداشتند و يا مصلحت نديدند ؛ بهر حال ، جواز ورود زنان در مجلس شوراى اسلامى به تصويب رسيد ، و حقير هم عملاً مخالفتى نكرده و نميكنم ؛ امّا از اظهار رأى و عنوان كردن بعضى از حقائق كه به نظر ميرسد نيز نمىتوان دست شست .\r\n\r\n","description":"","footnote":"","page_name":" 179 ","page_number":197},
  {"content":"\r\n\r\nبارى ، پاسخهاى حقير در اينجا از ناحيهء خود و از ناحيهء مرحوم علّامه استاد ، فقط و فقط مبتنى بر صِرف ابراز حقيقت بوده است نه دفاع از شخصيّت . زيرا مباحثى مستدلّاً آمده و مورد بحث قرار گرفته و در مدّنظر عموم دانشوران و نقّادان واقع گرديده است ؛ و حيف است بدون اتّكاء به ركن ركينى مورد شبهه و خلل قرار گيرد شود .\r\nخدا شاهد است تا به حال نويسندهء سرمقاله را نشناخته‌ام و در صدد تحقيق هم نبوده‌ام ، امّا به هر صورت اين مقاله از كسى است كه فوق العاده مرعوب تمدّن و نهضت مغرب زمين گرديده است ، و هياهو و سر و صداهاى آنجا برايش در برابر آرامش و سكون و متانت اسلام و مسلمين شگفت انگيز بوده است و داعى از اين مقاله ، پيروى از آنگونه نهضتها و قيامهاست چنان كه در مقدّمهء خود بر مطلب در صفحهء 4 ميگويد :\r\n« در دوره هجوم تمدّن غربى ، هنگامه‌اى بر پا شد و « حقوق زنان » در صدر مسائل عمده در آمد . شايد بيش از هزار سال حتّى در بحث و نظر از آن سخن نبود ؛ نوشته‌اى و رساله‌اى در تبويب و تنظيم و بررسى حقوق زن در اسلام ، كه نغمهء دلنواز آزادى مشروع زن را در عصر ديجور جاهليّت نواخت ، به نگارش نيامد .\r\nوزش سهمگين تمدّن غربى ، در بنيادها خلل افكند ، و مسائل مغفول را به خاطر آورد . از جايگاه واقعى زن در شريعت سخن به ميان آمد ، و ردّيّه‌ها و دفاعها شكل گرفت .\r\nناقدان و طاعنان به نيّتِ طعن ، از حقوق زن در اسلام سخن گفتند و متشرّعان در مقام پاسخ و دفاع به رساله نويسى و طرح مباحث پرداختند . » تا آخر كلام .\r\n\r\nتمدّن غرب به زنان حيات نداد ؛ آنان را در هلاكت افكند\r\nبايد به وى گفت : عزيزم ! اينطور هم كه تو تصوّر ميكنى نيست ، نهضت زنان در اروپا زندگى خوش و آرام را از دستشان ربود ، و آنان را در آتش افكند .\r\n\r\n","description":"","footnote":"","page_name":" 180 ","page_number":198},
  {"content":"\r\n\r\nصحّت مزاج ، راحتى ، اطمينان را گرفت ؛ دلهره و تشويش بجايش نهاد . به نام آزادى همه چيز خود را مفت و رايگان از دست دادند . ما براى اطّلاع بر اين مطلب تنها به يك كتاب « انسان موجود ناشناخته » از دكتر آلِكْسيسْ كارِل فرانسوى شما را سوق ميدهيم تا بدانيد : غرب بسيارى از سرمايه‌هاى ارزندهء خود را باخت و بدست خود در ورطهء بلا افكند . راهى رفت كه ديگر پس و پيش ندارد . ميخكوب شدهء در همان بدبختيها و نكبتهاست .\r\nزنان مسلمان مشرق زمين هزار سال با صحّت مزاج و طول عمر و تربيت فرزندان عاليمقام ، و ادارهء امور منزل و آرامش خيال شوهران و خاندانشان زيست كردند و با ايمان و تقوى و علم و عمل اين راه را پيمودند .\r\nدر دههء شصت 12 % تا 15 % مواليد اروپا كمتر شده است . خانواده‌ها گسيخته شده ؛ دختران براى سقط جنين و اجازهء آن از حكومت ، متينگها ميدهند كه آزادانه بتوانند كورتاژ كنند .\r\nمگر نخوانده‌ايم گفتار « برژينسكى » مشاور امنيّت ملّى كارتر را كه گفت :\r\n« ارزشهاى اخلاقى در كشورهاى صنعتى فراموش شده‌اند .\r\nشرقيها تصوّر ميكنند كه مردم در غرب از رفاه كامل و از\r\nهمه گونه آزادى برخوردارند . امّا واقعيّت اينطور نيست . »\r\n« برژينسكى در مصاحبه‌اى كه اخيراً با خبرنگار روزنامهء «  Tages Anzeiger  » سوئيس داشت گفت : « دنيا با خطرات زيادى مواجه است . كشورهاى غربى براى مقابلهء با كمونيسم ، و از هم پاشيدن بلوك شرق و پيمان نظامى ورشو دست به تبليغات وسيعى زده ، و در انظار مردم كشورهاى اروپاى شرقى وضعيّت كاذب بوجود آورده بودند ؛ بطوريكه مردم كشورهاى بلوك شرق فكر ميكردند كه در غرب مردم از رفاه كامل و از همه گونه آزادى برخوردار هستند . مشكل بيكارى را خوب حلّ كرده‌اند و همه امكان آن را دارند تا بر اساس استعدادهاى خود رشد و نموّ داشته باشند . امّا واقعيّت اينطور نبود ، بيشتر از\r\n\r\n","description":"","footnote":"","page_name":" 181 ","page_number":199},
  {"content":"\r\n\r\nسى درصد مردم دنيا در فقر مطلق بسر مىبرند . اغلب مردم كشورهاى جهان سوّم فقير هستند ؛ و تنها ده درصد مردم در جوامع صنعتى از رفاه و همه گونه امكانات برخوردارند .\r\nدر كشورهاى صنعتى معيارها و ارزشهاى اخلاقى فراموش شده‌اند . مردم كمتر در فكر همبستگى با سائر كشورها مىباشند . اين وضعيّت نميتواند ادامه پيدا كند . ما در آينده با بحران‌هائى مواجه هستيم . رسانه‌هاى جمعى وضعيّت خارق العاده‌اى را بوجود آورده‌اند .\r\nبر خلاف گذشته مردم كشورهاى جهان سوّم از طريق راديو ، تلويزيون ، مطبوعات در جريان آخرين اخبار و اطّلاعات قرار ميگيرند . مردم كشورهاى جهان سوّم وضعيّت خود را با كشورهاى اروپاى غربى مقايسه كرده و دولتهاى آنها را به باد انتقاد ميگيرند . »\r\nبرژينسكى مدّعى شد : چين به عنوان پيشتاز كشورهاى جهان سوّم در شكل دادن به اين بحران‌ها نقش ويژه‌اى دارد . وى تأكيد كرد كشورهاى جهان سوّم حاضر به پذيرفتن نظام جديد معرّفى شدهء از جانب آمريكا ، ژاپن ، و اروپاى غربى نيستند . » « 1 »\r\n\r\nشيوه‌ها و محبّتهاى اروپائيان و آمريكائيان همگى فاسد و متعفّن است\r\nو مگر نخوانده‌ايم : قرصهاى سقط جنين بدون تجويز پزشك در دسترس دختران كم سنّ و سال انگليس قرار خواهد گرفت . « 2 »\r\n\r\n\r\n","description":"","footnote":"\r\n( 1 ) روزنامهء « جمهورى اسلامى » مورّخهء 10 شعبان 1414 ( 3 بهمن 1372 ) شمارهء 4245 ، ص 12\r\n( 2 ) مجلّهء « زن روز » 21 اسفندماه 1372 طىّ شماره 1451 نوشت :\r\nواتيكان : زنانى كه از قرص سقط جنين استفاده كنند مرتدّ خواهند بود .\r\nواتيكان - خبرگزارى فرانسه : زنانى كه از قرصهاى سقط جنين استفاده كنند ، با خطر طرد شدن از كليساى مسيحى روبرو خواهند شد .\r\nروزنامهء لوسرباتور چاپ واتيكان با اعلام اين خبر نوشت : « پدر جينوكونچتى » كارشناس دينى اين روزنامه طىّ مقاله‌اى اين حقيقت را كه روزى اين قرصها بدون نياز به\r\n","page_name":" 182 ","page_number":200},
  {"content":"\r\n\r\nاين شيوه‌ها و محبّتهاى اروپائيان و آمريكائيان همه و همه فاسد و متعفّن و عفونت‌زا مىباشد ؛ موجب هلاكت حرث و نسل ميگردد . آيا براى ما همين عبرت كفايت نمىكند كه در كشور خودمان آثار شوم و نكبت بارشان را مشاهده ميكنيم ؟ !\r\nخانم دكتر نفيس صديق يكى از مسؤولين بلند رتبهء استعمار كافر ، رئيس صندوق جهانى جمعيّت به ايران مىآيد و مىگويد : « رشد جمعيّت ايران كاملًا غير معقول است . » « 1 »\r\nو ميگويد : « نقش زن تنها به بچّه زائيدن منحصر نيست . و هر كشورى كه ميخواهد در راه توسعه گام بردارد نمىتواند با نيمى از جمعيّت خويش اين راه را بپيمايد . » « 2 »\r\nو خانمهاى اسپانيائى كه همه در تظاهراتشان هماهنگ براى دولت شعار مىدادند : نقش زن تنها به بچّه زائيدن نيست ، براى آنكه دولت را الزام به حكم جواز سقط جنين غير قانونى خود بنمايند ؛ آيا اين امور نه تنها مورد مشابهت بلكه الگوى عمل ما قرار نگرفته است ! ؟\r\n\r\nاختلاط دختران و پسران ، عصمت درونى هر دو را آتش زد\r\nدختران را به عنوان ترغيب به علم و هنر از خانه و آشيانه بيرون مىكشيم ، و در مدارس هنوز تصفيه نشده بدون مهابا گسيل ميداريم ، و براى\r\n\r\n\r\n","description":"","footnote":"\r\nتجويز پزشك در دسترس دختران كم سنّ و سال انگليس قرار خواهد گرفت ، تقبيح كرد .\r\nاو تأكيد كرد كه قوانين رومن كاتوليك امكان طرد نمودن زنانى را كه به هر شيوه‌اى سقط جنين كنند فراهم كرده است .\r\nكونچتى در مقالهء خود نوشت : حتّى اگر اين قرص هم مؤثّر نيفتد زندگى را به خطر خواهد انداخت و استفاده از آن نشانگر كارى غير قانونى و غير اخلاقى خواهد بود .\r\n( 1 ) روزنامهء « جمهورى اسلامى » مورّخهء 14 ربيع الآخر 1411 ، شمارهء 3310 ، قسمت بيست و نهم از مقالهء كنترل جمعيّت\r\n( 2 ) روزنامهء « جمهورى اسلامى » مورّخهء 16 ربيع الآخر ، شمارهء 3312 ، قسمت آخر از مقالهء كنترل جمعيّت\r\n","page_name":" 183 ","page_number":201},
  {"content":"\r\n\r\nآنان در دبيرستانها معلّم مرد قرار ميدهيم ، و در دانشگاهها پسر و دختر را با هم وارد مىكنيم ؛ همه و همه بنام اسلام و تشويق بر فرهنگ اصيل لزوم تعلّم و آموختن دانش . آنگاه همه را پريشان و حيران و حسرت زده و مبهوت و سرگردان ، با دست تهى از دانش و با دامان آلوده به گناه ، رها و يله مىنمائيم ؛ گناهان اين معصومان بر گردن كيست ؟ !\r\nچه كس آنان را از خانه و دامان پدر و مادر و شوهر در اوّل بلوغ و نبوغ غريزهء جنس دوستى و همسر طلبى بر كنار داشت ؛ و با وعده‌هاى واهى سرگردانشان نمود ، تا سرمايهء حياتى خود را بدون جرم ( بلكه بواسطهء غلبهء شهوت عنان گسيختهء بىحريم و به تشويق اولياى امور غافل و خطاكار ) يك جا باختند ؟ ! و آنان كه حريم عصمت را از دست دادند كه دادند ؛ و آنان كه داراى عفّت ذاتى و اكتسابى بودند ، سر به گريبان غم فرو برده تا آخر عمر تحت فشارهاى شديد عاطفه و وجدان ، و غلبهء حسّ جوانى و شوهر خواهى سوختند و ساختند . « 1 »\r\n\r\n\r\n","description":"","footnote":"\r\n( 1 ) يك هفته به شهادت مرحوم صديق ارجمند آية الله شيخ مرتضى مطهّرى رحمة الله عليه مانده بود كه حقير بيست امر بسيار مهمّ را به ايشان تذكّر دادم ، كه چون به محضر رهبر كبير انقلاب آية الله خمينى در قم مشرّف ميشوند ، به عنوان پيشنهاد معروض دارند . از جمله مسأله ازدواج پسران و دختران بود كه اينك ذيلاً بدان اشاره مىشود . ايشان در وقت تشرّف به قم فقط مجال گفتگو دربارهء نماز جمعه را پيدا مىكنند و بقيّهء اين پيشنهادات تأخير مىافتد به مجلس بعد ، كه ايشان را قبل از آن مجلس ترور مىكنند . از اين پيشنهادها نُه تاى آن در طبع أوّل كتاب « وظيفهء فرد مسلمان در إحياى حكومت اسلام » از ص 119 تا ص 132 آمده است و يازده تاى ديگر نيز نوشته شده و آمادهء طبع است تا بحول و قوّهء خدا ، هنگام تجديد چاپ اين كتاب با آن طبع گردد . امّا مسأله ازدواج پسران و دختران در ص 120 و 121 اين كتاب بدينگونه آمده است :\r\n« مسأله دوّم مسأله ازدواج پسران و دختران بود . پسرى كه به سنّ پانزده سال مىرسد ، او را بايد زن داد و اين امر بايد در تمام مملكت اجرا شود . دولت با يك برنامه وسيع و منظّم يك اطاق كوچك به او ميدهد . حالا كاسب است كاسب باشد ، زارع است زارع باشد ، كارگر است كارگر باشد ، محصّل است محصّل باشد . دخترى به او بدهند ، و اينها هر روز\r\n","page_name":" 184 ","page_number":202},
  {"content":"\r\n\r\n\r\nذكر برخى از مشكلات دختران در نامهء دوشيزه‌اى به مؤلّف\r\nچند ماه پيش از اين ، نامه‌اى براى حقير آمد به نام . . . از شهر . . . و پس از سلام و تقاضاى دعا براى حلّ مشكل خويش ، خود را معرّفى نموده بود كه : « من دخترى 21 ساله هستم ؛ حدود پنج سال در حوزه بوده و الان در شهرستان\r\n\r\n\r\n","description":"","footnote":"\r\nبه دنبال كار خودشان هستند . آنكه درس ميخواند درس ميخواند ، آنكه دانشگاه ميرود درس مىخواند . چه اشكال دارد شخصى دانشگاه برود و زن هم در خانه‌اش باشد . مثل اينكه شخص دانشگاهى مىآيد در خانهء مادر و پدر و غذائى مىخورد ، وقتى زن داشت مىآيد نزد زنش غذا مىخورد بعد هم ميرود دنبال كار . هم دخترها و هم پسرها در تمام سطح مملكت ، اوّل بلوغ بايد ازدواج كنند . »\r\nدر كتاب « لمعاتى از شيخ شهيد » انتشارات صدرا ، ص 41 آمده است : « مواردى كه استاد شهيد در نظر داشتند با حضرت امام ( ره ) در ميان بگذارند و بر روى ورقه‌اى يادداشت فرموده بودند كه پس از شهادت در جيب لباس استاد يافت شد . . .\r\nپيشنهاد آقاى تهرانى ( 1 ) و حجاب استاندارد شده .\r\nتعليم فنون جنگى براى افراد از 18 سال تا 40 سال بطور اجبارى يا داوطلب .\r\nتسهيلات ازدواج براى پسران و دختران بعد از بلوغ . . . »\r\nو در تعليقه آورده است : « 1 - آيت الله سيّد محمّد حسين حسينى تهرانى . »\r\nو امّا پيشنهاد حقير به آية الله خمينى رضوان الله عليه راجع به حجاب ، همانطور كه در يادداشت مرحوم مطهّرى ( ره ) آمده بود و در كتاب « وظيفهء فرد مسلمان در إحياى حكومت اسلام » ص 121 و 122 آمده است ، چنين مىباشد :\r\n« مسأله سوّم در حجاب بود كه ايشان به عنوان تحفه‌اى كه براى مملكت ايران آوردند ، حجاب را يك حجاب صحيح استاندارد كنند ؛ يعنى زنها داراى پوشش صحيح باشند و بتوانند در عين پوشش دنبال كار بروند ، بچّه بغل كنند ، خريد كنند ، سوار اتوبوس شوند ؛ و چادر از سرشان نيفتد ، بدن معلوم نباشد ؛ لباسى با آستين بلند همراه شلوارى بلند و گشاد و داراى رنگ خاصّ ( استاندارد سرمه‌اى يا خاكسترى ) ، و يك روسرى بلند كه در حكم جِلباب باشد سر كنند ؛ ( البتّه بعضى از فقهاء ظهور وجه و كفّين را جائز مىدانند كه جائز هم هست ، ولى بعضى از آقايان احتياط مىكنند كه مقلّدين آنها بايد چهرهء خود را هم بپوشانند ) . در اين صورت بسيار بهتر از چادر نمازهاى فعلى امروزه كه آن را چادر بيرون قرار داده‌اند مىباشد و ميتواند حافظ زنان باشد . اين چادرهائى كه كمر ندارد و جلوى آن بسته نيست و بايد پيوسته زنان آنها را با دستشان نگاهدارند و اگر احياناً بادى بوزد و كنار برود تمام اندامشان نمايان مىشود ، حجاب صحيح نيست ؛ و علاوه جلوى كار آنها را نيز مىگيرد .\r\n","page_name":" 185 ","page_number":203},
  {"content":"\r\n\r\nخود مىباشم . با حضرتعالى از طريق يكى از بستگان نزديكم و تا حدودى مطالعهء كتابهاى شما آشنا شده‌ام . »\r\nآنگاه ايشان چند سؤال در باب حشر و كيفيّت معاد جسمانى ، و دربارهء\r\n\r\n\r\n","description":"","footnote":"\r\nبالاخره اين مانتو و شلوار بلند و گشاد بايد استاندارد باشد بطوريكه هر كس برود در دكّانى براى خريد اين لباس و بگويد : من لباس بيرون ميخواهم ، مقدار پارچهء آن مشخّص باشد مثل چادر مشكى كه مثلاً شش متر است . تمام زنهاى ايران اين لباس را بپوشند . كفشها هم خيلى ساده و بدون پاشنهء بلند ، و نرم باشد . بعد يك نفر از همان زنهاى لخت طاغوتى را بياورند در تلويزيون و نشان بدهند و با يكى از اين زنها مقايسه كنند كه اى مردم مسلمان ! براى آزادى ، شرف ، براى دنبال كار رفتن ، حتّى براى آسايش زنان كداميك از اينها بهتر است ؟ آيا زن با آن قسم مىتواند دنبال كار برود ، يا با اين قسم ؟\r\nالبتّه اينها اجمال مسأله است . و گفتم كه : اين مطلب در صورتى براى عموم مردم قابل قبول است كه ايشان اوّل دربارهء عيالات خودشان عملى كنند ، نه اينكه خودشان عملى نكنند . و سپس از زنهاى ايران بخواهند كه حجابشان را اينطور كنند . چون ايشان الآن در رأس هستند و فرمايشاتشان نافذ است ، و از ايشان بعنوان رئيس مىپذيرند . اگر بنده و أمثال بنده هزار نفر هم بگويند فائده ندارد ؛ امّا از ايشان قابل قبول است و قابل عمل . »\r\nبالجمله حقير رنگ سياه را اختيار نكردم ، چون رنگ سياه شرعاً كراهت دارد ، خواه براى مرد و خواه براى زن و علاوه در پزشكى هم ضرر آن براى اعصاب به ثبوت رسيده است .\r\nبارى ، از آنچه گفته شد معلوم مىگردد كه اوّلاً كتاب صديق عزيز و گراميمان مرحوم شهيد مطهّرى ( ره ) دربارهء حجاب ، از جهت اينكه تعيين يك لباس معيار و با تعريف مشخّص بعنوان حجاب اسلامى را ننموده است خالى از خلل نيست ، زيرا اختيار را به دست خود افراد داده است در نتيجه نفوس پر هيجان و احياناً منحرف در تعيين مصداق عدم خودنمائى و عدم تبرّج و رنگ مناسب و تنگ نبودن و كوتاه و بلندى لباس دچار افراط و تفريط شده و كم كم سر از مصاديقى در مىآوردند كه صدق بىحجابى بر آنها سزاوارتر است تا حجاب . و بنده به خود ايشان اين موضوع را تذكّر دادم . ( كتاب « حجاب » ايشان پيش از هشت سالى بود كه با حقير ارتباطى برقرار بود و گرنه مسلّماً اينچنين نمىشد . ) و اين همان مطلبى است كه ما در پيشنهاد خود توسّط ايشان براى حضرت آية الله خمينى به عنوان حجاب معيار و استاندارد به آن نظر داشته‌ايم .\r\nو ثانياً : اينكه نويسندهء سرمقاله در ص 18 متذكّر شده است : « از حدود 20 سال پيش تا كنون ، تنها نوشتارهاى تحقيقى در اين مقوله ، كتابهاى ايشان ( مطهّرى ) است و بس . و\r\n","page_name":" 186 ","page_number":204},
  {"content":"\r\n\r\nحديثى از حضرت صدّيقهء كبرى سلامُ الله عَليها ، و دربارهء حدود كامل حجاب اسلامى طرح نموده ، و سؤال چهارم خود را بدينگونه مطرح كرده است كه : « در قرآن در مورد مردان آمده است كه اگر نياز به ازدواج دارند مىتوانند زنان بيوه را صيغه كنند ، و يا آنكه صبر كنند تا خداوند به فضل خود آنها را بىنياز گرداند « 1 » ؛ و يا حتّى در مورد بيوه گان نيز تا حدودى راه حلّى براى بر طرف كردن نيازهاى جنسى آنان مىباشد ، مثلاً با مراجعهء به مراكزى مثل بنياد كوثر ، و يا آقايان روحانى معتمد مشورت كرده و راه حلّى داشته باشند .\r\nامّا مسأله‌اى كه بسيار مىبينم و واقعاً جوابى بنظرم نمىرسد اينكه در مورد دوشيزگان راه حلّ چه مىباشد ؟ با توجّه به اينكه شرم و حياى مخصوصى كه در آنان وجود دارد مانع از ابراز احساسات آنها مىشود ، و از طرفى نيز چون بعضى از آنان پايبند به اصول اخلاقى و اسلامى هستند و از معاشرتهاى نامناسب با اجنبى خوددارى كرده و حجاب كامل را نيز حفظ كرده‌اند ؛ امّا چون در جوّ فعلى جامعهء ما كمتر بهائى براى دختران با عفاف و حجاب قائلند و اكثراً جوانهاى مشرف به ازدواج خواهان همسرى فاقد حجاب اسلامى مىباشند ؛ و از طرفى هم ديده مىشود در آينده در زندگيشان با مسأله‌اى هم برخورد نميكنند ، و حتّى شايد بعدها در رديف اشخاص با ايمان قرار گيرند ، و عامّهء مردم اكثراً دخترانى كه زيبائى چهره و اندام را به نمايش مىگذارند پسنديده ، و\r\n\r\n\r\n","description":"","footnote":"\r\nآيا مايهء تأسّف نيست كه در چنان مسأله‌اى حسّاس و اساسى هنوز بر جاى پاى ايشان كسى گام ننهاده است ؟ »\r\nپاسخ ايشان را خود مطهّرى ميدهد : پس آن كس كه من حامل پيام او از طهران به قم براى رهبر كبير فقيد بودم ، مرده بود كه من نظريّه‌اش را عالىترين نظريّه دانسته و يادداشت كرده و در جيب خود گذاشتم تا با بقيّهء پيشنهادهاى او به حضرت پيشوا برسانم ؟ ! امّا مع الأسف قضاى الهى مرا گرفت و قبل از وصول ، ارتحال دست داد .\r\n( 1 ) بايد دانست : در قرآن كريم بدين عبارت نيست و مشابه آن است . ولى چون نخواستيم در عبارت وى تصرّفى شده باشد ، آن را بهمانگونه حكايت نموديم .\r\n","page_name":" 187 ","page_number":205},
  {"content":"\r\n\r\nاين دختران راحت‌تر قادر به ازدواج مىباشند ، البتّه ازدواجى موفّق .\r\nامّا در مقابل دخترانى هستند كه عفاف خود و حجابشان را بهيچوجه حاضر نيستند به كنار بگذارند ؛ ايشان چوب پاكى خود را مىخورند ، و با توجّه به شرم و حياى مخصوصى كه در آنها وجود دارد ، ممكنست مدّتها اين نياز حياتى را نتوانند بر طرف نموده ؛ و به علّت عدم دسترسى به موقعيّت مناسب براى ازدواج دچار بحرانهاى شديد روحى و عصبى شده ، و حالتهائى مانند گوشه گيرى و انزوا طلبى و افسردگى ، و عقده‌هاى روانى مختلف در آنها ديده مىشود . و متأسّفانه چون مورد سؤال واقع شده‌ام و در كتب دينى راه حلّى در اين مورد نديده‌ام تقاضا دارم حضرتعالى راه حلّ را مرقوم فرمائيد !\r\nبا تشكّر و التماس دعا از حضرتعالى - امضاء . . . »\r\n\r\nلزوم تشكيل سازمانى بنام « حِسبه » در حكومت اسلام\r\nدر حكومت اسلام بايد سازمانى باشد به نام « حِسْبَه » كه به جميع نيازمنديهاى مردم نظير اين مسأله و امثالها قيام نمايد . بر عهدهء حكومت است كه از اوّل بلوغ پسران و دختران ، وسائل ازدواجشان را فراهم كند ، و از بيت المال مخارج و هزينه‌هايشان را تا حدّ وسع و كفاف تأديه نمايد ؛ ازدواجى عالى و مناسب كه به هيچ وجه مزاحم با تحصيل و كمالاتشان نباشد ، تا هر دو با هم دوران تحصيل را به كمال رسانند و از بيت المال مستغنى گردند .\r\nاين درخواست ، نياز خصوص اين دوشيزهء معصومه نمىباشد ؛ جميع دوشيزگان داراى چنين نيازى فطرى و الهى و طبيعى هستند كه بايد به احسن وجه ادا شود .\r\nشنيده شد در ابتداى انقلاب كه رفتن دختران در دانشگاهها به همان منوال سابق بوده است ، بعضى از اهل خبره پيشنهاد كرده بودند ميان دختران و پسران در اطاق درس پرده‌اى بكشند ، چنان كه در پاكستان اينطور مىباشد . يك نفر از بزرگان سهيم در انقلاب فرموده بود : پرده لازم نمىباشد . ما با همين دختران و پسران داخل درهم انقلاب را راه انداختيم . اين افراطها ، تفريطهائى\r\n\r\n","description":"","footnote":"","page_name":" 188 ","page_number":206},
  {"content":"\r\n\r\nرا در پى خواهد داشت !\r\nاين حرف ، سخن درستى نمىباشد . چرا ؟ و به چه علّت ؟ و بكدام حكمت ؟\r\nبه علّت آنكه در وقت انقلاب ، منظور و مقصود دختر و پسر از تظاهرات و اجتماعات و پائين كشيدن مجسّمهء طاغوت و امثاله ، رسيدن به هدف و از ميان برداشتن كفر و آثار كفر بود . نه پسر توجّهى به دختر داشت ، و نه دختر به پسر . آن هم پسران و دختران پاكدل و مؤمن و با تقوى .\r\nمانند اجتماعات آنها در مساجد و در طواف كعبه و در سعى ميان صفا و مروه كه مرد و زن با هم مجتمعند ؛ ميگويند ، ميخروشند ، و ميجوشند ؛ همه و همه متوجّه الله مىباشند و بس . لهذا مىبينيد كه چنان مردها در بعضى اوقات به زنها ميخورند ، و بدنهايشان تماسّ پيدا مىكند ، آن هم بدن لخت مردان در حال طواف ، و ابداً حسّ نمىكنند كه اين اصابت از زن بود يا از مرد بود ؟ ! و يا اصلاً اصابتى صورت گرفت يا نگرفت ؟ !\r\nبراى آنكه نه مرد متوجّه هستى خودش است ، نه زن ؛ هر دو متوجّه به حقيقت واحدهء وجود و الله معبود مىباشند . آن متينگها و آن فريادها و آن درهم و برهم‌ها چنين بوده است .\r\n\r\nاختلاط پسران و دختران در دانشگاه موجب تشتّت افكار و بالاخره بىسوادى آنهاست\r\nامّا دانشگاه محلّ خلوت است ؛ كلاس درس ، جاى خلوت است . آنجا ديگر جنبهء اشتراك فهم ، تبديل به اختصاص ميگردد . هر دانشجو از دختر و پسر در هستى خود آن هم چه هستىاى ، در عشق سوزان خود آن هم چه عشقى فرورفته است ! پسر در شب حال مطالعه ندارد ، فكر دختر است . دختر خُلق تكلّم با پدر و مادر ندارد ، فكر پسر است . خوب به بن و ريشهء عرائضم ميرسيد ؟ !\r\nسنّ دانشگاهى سنّ قوىترين قوهء شهوت و ميل به جنس مقابل است . يا بايد پسر و دختر بر فكر خود فشار آورد ، نه درس را بفهمد نه بحث را ، نه استاد\r\n\r\n","description":"","footnote":"","page_name":" 189 ","page_number":207},
  {"content":"\r\n\r\nرا تشخيص دهد نه مستخدم را ، و مدّتها سپرى گردد ؛ يا به حال روانى درآيد و بىسواد و سفيه از دانشگاه بيرون آيد ، و يا بايد دل به دريا زند و پشت پا به همهء مقدّسات دينى بزند ، و دين را سدّ آزادى و راه ترقّى و تعالى بداند ؛ و در نتيجه ، آميزشهاى پنهانى ، خلأ او را پر كند .\r\nمرد دانشجو تا مىآيد به خلأ فكرى خود فلان مسأله را حلّ كند ، فوراً آن دختر خانم  x  در نظرش مجسّم است . حلّ مسأله كجا رفت ؟ بايد بجاى دوشيزهء  x  مثلاً فورمول  mm ' / r 2  گذارده شود تا نتيجه حاصل گردد . امّا بدون شكّ ، جَلَوات خانم  x  جائى را در محفظهء ذهنش باقى نگذارده است .\r\nو همچنين دوشيزهء دانشجو در دانشگاه در خلوت است . نمىتواند و ابداً قدرت ندارد ذهنش را از آقاى  y  پاك كند ؛ هر چه تصوّر كند  y  است در زمين  y  است ، در زمان  y  است ، در بالا و پستى  y  است .\r\nگويند : دو نفر شب تا به صبح بحث داشتند در حقّانيّت علىّ و حقّانيّت عمر . آنچه در وِعائشان از دليل بود آوردند . صبحگاه به مجنون گفتند : تو كه از اوّل شب تا پگاه همهء مطالب را شنيدى بگو ببينيم : حقّ با كيست ؟ ! گفت : حقّ با ليلى است ! از شب تا به صبح هر چه مىگفتيد بحث دربارهء ليلى بود ؛ حقّ با ليلى است !\r\nاينك پس از گذشت شانزده سال از انقلاب ميفهمند كه چه اشتباهى كرده‌اند . اينها تماشا ميكردند كه دختران با حجاب آراسته به دانشگاه ميرفتند ، و خوشحال بودند كه مسأله دختر و پسر هم به حمد الله حلّ شد ، و حكومت اسلام همه را معصوم نمود ؛ ولى ناگاه از زير خاكستر شراره‌اى پديدار مىشود كه اى واى چه خبر بوده است و ما خبر نداشتيم ! ؟\r\n\r\nدانشكده‌هاى پسران و دختران لزوماً بايد مجزّا گردند\r\nمسأله مسأله پرده كشيدن نيست ، رديف جلو نشستن پسران نيست ، يكطرف دختران و يكطرف پسران نيست ، يك كلاس مستقلّ براى دختران و يك كلاس براى پسران در دانشگاه مختلط نيست .\r\n\r\n","description":"","footnote":"","page_name":" 190 ","page_number":208},
  {"content":"\r\n\r\nاصل دانشگاه پسران و دختران بايد جدا باشد . هيچ چاره‌اى هم جز اين نيست .\r\nدر مجلّهء « كلمهء دانشجو » شماره هشتم و نهم ص 77 تا ص 80 مقاله‌اى به عنوان « اختلاط » آورده است و در مقدّمه‌اش گفته است : « در يك بررسى كه چندى پيش از ميان 500 نفر از دانشجويان يكى از دانشگاههاى كشور به عمل آمد ، 90 % دانشجويان عامل گسترش ناامنى و توسعهء دامنهء فساد اخلاقى و انحرافات جنسى را اختلاط نامشروع زن و مرد عنوان كرده‌اند . » آنگاه با آقاى جواد منصورى معاونت محترم فرهنگى دانشگاه آزاد اسلامى ، و با يكى از دانشجويان مصاحبه‌اى به عمل آورده است كه هر دو در يك خطّ مشى پاسخ داده‌اند و ما براى عدم تطويل ، مصاحبه با آقاى معاون فرهنگى را مىآوريم :\r\n« كلمه دانشجو : جناب آقاى منصورى با توجّه به مسأله اختلاط زن و مرد در سطح دانشگاهها آيا بعقيدهء شما مىبايست براى اين دو قشر ، دانشگاه جدا داشته باشيم ؟\r\n- بسم الله الرّحمن الرّحيم . مسأله تحصيل براى همهء گروههاى جامعه يك ضرورت و نياز است . بنابراين در تحصيل بين زن و مرد اختلافى نيست . امّا ما همهء كارهايمان مىبايست مطابق با موازين شرع باشد . فرضاً در نماز خواندن ، زن و مرد بايد نماز بخوانند ولى گفته شده كه اينها جدا بايستند و بعضىها احتياط مىكنند و بين اينها پرده مىزنند و حتّى ميدانيد كه در مساجد محلّ ورود مردان و زنان جداست .\r\nبنابراين مسأله جدا كردن فضاى آموزشى يا محيط كار ، ارتباطى با مسأله تحصيل ندارد . بلكه به خاطر نياز به انطباق با موازين شرعى ما بايد انجام بگيرد . لذا من تصوّر ميكنم اين كار در آينده بايد در كشور ما حتماً انجام بگيرد . و اينكه تا به حال انجام نشده شايد به اين تصوّر بوده كه يا امكانات نبوده ، و يا اينكه مشكلاتى بوجود نمىآيد . در صورتى كه اوّلاً امكانات را بايد بوجود آورد و\r\n\r\n","description":"","footnote":"","page_name":" 191 ","page_number":209},
  {"content":"\r\n\r\nمتأسّفانه در مواردى ديده شده كه مشكلاتى بوجود آمده و من تصوّر مىكنم در آينده ما بايد دانشگاههائى [ در 
  ] جامعه داشته باشيم ( مانند بعضى از كشورهاى اسلامى ) كه منحصراً مربوط به خانمها باشد . حتّى مثل ا در پاكستان نمونه‌اى مىبينيم كه بانك مخصوص خانم‌ها وجود دارد . يعنى بانكى داريم كه كلّ كاركنان آن زن هستند ، و هيچ مشكلى هم ايجاد نمىكند .\r\nكلمه دانشجو : آقاى منصورى ! معايب سيستم موجود اختلاطى به نظر شما چه چيزهائى هستند ؟\r\n- ما لا اقلّ به عنوان جلوگيرى از يك سرى مشكلات موظّفيم اين كار را انجام بدهيم . ما در شرعمان داريم كه شما اگر در خانه‌اى ميخواهيد نماز بخوانيد و در آن خانه يك زن نامحرم وجود دارد ، درِ آن خانه را باز بگذاريد و نماز بخوانيد . اين نشان دهندهء آنست كه دين اسلام با توجّه به يك سرى واقعيّتها پيش بينىهائى كرده است .\r\nسؤالى كه پيش مىآيد اينست كه اگر ما حركت كنيم به اين جهت كه يك دانشگاه مخصوص خواهران تأسيس كنيم آيا جهت كادر ادارى و آموزشى آن هم صرفاً بايد از خواهران استفاده كنيم يا خير ؟\r\nظاهراً اگر صحبتى باشد تنها در مورد اساتيد است زيرا در مورد كادر ادارى قطعاً مشكلى بوجود نمىآيد . در مورد اساتيد هم ما مشاهده مىكنيم كه در تمام رشته‌ها ، ما هم خانم‌هاى استاد داريم و هم آقايان استاد ، و اگر برنامه ريزى باشد ميتوانيم در آينده جبران كنيم .\r\nالبتّه اگر روزى احساس شود در رشته‌اى فقط از آقايان جهت تدريس مىشود استفاده كرد ، مشكلى پيش نخواهد آمد اگر به عنوان استاد سر كلاس برود .\r\nشما ملاحظه كنيد ما سه دانشگاه علوم پزشكى در تهران داريم ، دانشگاه علوم پزشكى تهران ، و دانشگاه علوم پزشكى ايران ، و دانشگاه علوم پزشكى\r\n\r\n","description":"","footnote":"","page_name":" 192 ","page_number":210},
  {"content":"\r\n\r\nشهيد بهشتى . حدود 35 درصد از مجموعهء دانشجويان اين سه دانشگاه از خانم‌هاى دانشجو هستند . خوب بدون اينكه هيچ مشكلى براى مملكت باشد براحتى ميتوانيم يكى از اين سه دانشگاه را براى خانمها اختصاص دهيم و دو دانشگاه ديگر را براى آقايان .\r\nطىّ يك برنامه چند ساله هم مىتوانند اساتيد را از هم جدا بكنند و اگر بخواهند اين كار را بكنند نه بودجه‌اى جابجا مىشود ، نه كادر را جابجا ميكنند . ظاهراً تا به حال در اين قضيّه جدّى نبوده‌اند ، نه اينكه مشكلى وجود داشته باشد .\r\nواقعيّت قضيّه اينست كه ما هنوز مصمّم به اجراى ضوابط اسلامى در بعضى از مسائل كشور نشده‌ايم . اگر چنين بود شايد قضايا فرق مىكرد . مثلاً فرض مىكنيم اگر از ابتداى انقلاب بطور جدّى برنامه ريزى مىكرديم براى تربيت پزشك زن ، امروز با اين گرفتارى رو برو نبوديم كه زنان متديّن ما با گرفتارى عصبى شديد به دكتر مرد مراجعه كنند . ولى در حقيقت آنطور كه بايد و شايد در پى اين واقعيّت نبوده‌ايم . »\r\nبارى ، من از جناب نگارندهء سرمقاله تقاضا دارم به بيرون كشيدن دختران از خانه و ورودشان در محافل و مجالس و صنايع سنگين و علوم غير مربوطه به نيازمنديهاى آنان در كادر پسران و برادران ، تسريع نكنند كه نتيجه ، همين نتيجهء مأخوذهء از شمارهء اخير مجلّهء « كلمهء دانشجو » مىباشد . و بنده مخصوصاً اين مطالب را از آن ، در اينجا نقل كردم تا بدانيد حكومت اسلامى ايران ، نه تنها هنوز مشكل دختران را حلّ ننموده است ، بلكه مشكلاتى به عين مشكلات پيشين برايشان به ارمغان آورده است . و اگر مثلاً از ابتداء به مانند و مشابه گفتار معاونت محترم فرهنگى دانشگاه عمل مينمودند ، بسيار آسان و راحت مسأله حلّ شده بود . امّا ايشان پنداشتند راه غير از اين است ؛ رفتند و به بن بست رسيدند . در پى آب بودند ، سر از سراب بر آوردند .\r\n\r\n","description":"","footnote":"","page_name":" 193 ","page_number":211},
  {"content":"\r\n\r\n\r\nاگر از اوّل به گفتار حضرت علامه عمل كرده بودند امروز در تمام رشته‌هاى پزشكى زنان مستكفى بوديم\r\nمرحوم علامه فقيد استاد طباطبائى رفَع اللهُ فى الجَنان مَقامَه در مصاحبه‌اى كه از طرف صدا و سيما پس از شهادت رفيق ارجمند و برادر گراميمان شهيد شيخ مرتضى مطهّرى غفر الله له با او نمودند و در آن مصاحبه بر مرحوم شهيد بسيار گريسته بود ؛ چون در پايان مصاحبه از استاد خواستند پيامى براى مردم بدهد ، فرموده بود : « پيام من اينست كه به اسم اسلام در اين حكومت اسلام كارى را انجام ندهيد كه در برابر خارجيان موجب ننگ اسلام باشد ! »\r\nگويند در نخستين وهلهء نمايش صدا و سيما از اين جريان مصاحبه ، اين فراز اخير پيام علّامه را نقل كرده بودند ؛ و در وهلهء بعد كه چند ساعتى از وهلهء اوّل بيش نمىگذشت ، اسقاط نموده بودند .\r\nمثلاً دربارهء دختران و بطور كلّى راجع به بانوان اگر به همين دو جملهء كوتاه علامه كه نظريّهء اسلام مىباشد رفتار مىشد ، آيا تصوّر داشت كه براى ما امروز مشكلى در جامعه باقى مانده باشد ؟\r\nاگر براى دختران ، فنون مناسب و علوم شايسته براى خودشان و براى جميع جامعه را اختيار مىنمودند ، امروز ما از ميان همين بانوان يك كادر تمام و كامل در تمامى علوم پزشكى داشتيم ، از چشم پزشك و جرّاح گوش و حلق و بينى تا چه رسد به مامائى و انواع جرّاحىهاى مختصّهء به نسوان . ولى مع الاسف اين راه مستقيم را در پيش پاى دختران ننهادند و به دختر گفتند : به هر علمى كه خودت ميخواهى روى آور !\r\nدختران ، گيج و آواره يكى براى خود فيزيك را برگزيد ، دگرى جامعه شناسى ، سوّمى فلسفه ، چهارمى ادبيّات ، پنجمى شيمى آلى ، ششمى الكترونيك ، هفتمى صنايع سنگين و و و ، در اين صورت بودجه‌هاى كلان كشور از بيت المال به هدر رفت ؛ هم اين دوشيزگان ، معلّمين و مهندسين و فارغ التّحصيلانى مفيد براى خود و براى امّت مسلمان نشدند ، و هم پست و\r\n\r\n","description":"","footnote":"","page_name":" 194 ","page_number":212},
  {"content":"\r\n\r\nصندلى و جاى پسران را اشغال نموده و آنان را محروم ساختند ، و هم وقت و عمر خود را كه به گفتهء آقاى منصورى تقريباً ثلث از دانشجويان را شامل مىشوند تباه كردند .\r\nامروزه جرّاح قابل و متخصّص زنان در مشهد نداريم « 1 » . فوراً زائو را سزارين مىكنند و عمل را هم خراب انجام ميدهند ، و بواسطهء نقصان عمل ، آن زن مسكين كه به كلام اين خانم دكتر اعتماد كرده و خود را تحت اختيار وى سپرده است ، و دچار امراض غير قابل علاج شده است ؛ پيوسته بايد متحمّل پى آمدهاى نامطلوب آن گردد . بنده شخصاً در مدّت اين پانزده سالى كه در أرض أقدس مشهد ساكن و مقيم مىباشم نظائر و شواهدى از مبتلايان عينى را كه اينك در برابر چشمان دارم ، بسيار سراغ دارم .\r\nامّا با گفتار حضرت علّامه فقيدِ علم و فقيدِ اتقان و نظريّهء صائب ، كجا چنين زمينه‌هائى پيش مىآمد ؟ شما فقط ملاحظه كنيد در همين يك عبارتشان كه جناب محترم صاحب سرمقاله از ايشان نقل كردند :\r\nإنَّ الطَّريقَةَ المَرضِيَّةَ فِى حَيَوةِ الْمَرْأَةِ فى الْإسْلامِ أنْ تَشْتَغِلَ بِتَدْبيرِ امورِ الْمَنْزِلِ الدّاخِليَّةِ وَ تَرْبيَةِ الأوْلادِ وَ هَذِه وَ إنْ كانَتْ سُنَّةً غَيْرَ مَفْروضَةٍ لَكِنَّ التَّرغيبَ وَ التَّحْريصَ النَّدِبِىَّ . . . كانَتْ تَحْفَظُ هَذِهِ السُّنَّة . « 2 »\r\n\r\n\r\n","description":"","footnote":"\r\n( 1 ) باستثناء يكى دو نفر ؛ از جملهء ايشان خانم دكتر علوى بود كه جرّاح و پزشك زنان و بسيار لايق بود . در مشهد مقدّس دست به عمل نمىزد مگر در وقت ناچارى . در زايمان مخدّرات بسيار عاقل و صبور و متحمّل بود . يكى از دوستان مىگفت : در زايمان عيال من ( كه طلبه‌اى بودم ) بقدرى حوصله بخرج داد تا وى بطور طبيعى وضع حمل كرد در صورتى كه در دو شكم قبلى سزارين شده بود . دوست ما مىگفت : وى بقدرى متحمّل بود كه عيال من از شدّت درد لگد بر شكم او ميزد و او باكى نداشت . ولى افسوس كه ايشان خود را كانديداى مجلس نمودند و تمام آن خدمتهاى ارزندهء عملى ، تعطيل شد . آيا كسى دگر هست كه كار او را انجام دهد ؟ !\r\n( 2 ) « الميزان » ، ج 4 ، ص 373 از طبع إسلاميّه و ص 351 از طبع إسمعيليان\r\n","page_name":" 195 ","page_number":213},
  {"content":"\r\n\r\nاگر به همين مقدار عمل ميكرديم ، آيا مشكلات دانشجوئى اختلاط دختران و پسران كه 90 % از دانشجويان اين دانشگاه آن را ناشى از روابط غير مشروع زن و مرد عنوان كرده‌اند وجود داشت ؟ ! آيا براى زائيدن بانوانمان محتاج به قابله و پزشك مرد مىگشتيم ؟ ! نه ، وَ اللهِ نه ، بِاللهِ نه ، تَاللهِ نه .\r\nبنابراين عزيزم\r\n نظر ز روى تكبّر به اهل راز مكن * كه باريافتگان حريم پادشهند \r\nشما چون ديديد از علّامه در دنيا تجليل نشد ، نبايد گمان كنيد كه واقعيّت هم همين طور است ؛ تا بيائيد و با عبارت : « يكى از بزرگان معارف دينى فرموده‌اند » گفتارشان را ذكر كنيد ، و با عرائض حقير فقير خاك پا و خانه‌زاد آن منيع مرتبت و رفيع منزلت درهم بياميزيد و خود را حَكم در قضيّه قرار دهيد و با فكر و انديشهء خود آن را بدون دليل و اقامهء برهان ضايع كنيد ، و به مجرّد شعار و هياهو گفتار مقابل را أخذ كنيد و دختران معصوم را از خانه و كاشانه بدر آوريد ؛ و خسران زده و تهى دست از سراب باز گردانيد !\r\nمن نه پدرانه ! بلكه برادرانه و متواضعانه به شما نصحيت ميكنم : كلام چنين مردمان حق انديش و باطل زدا را كه هر سلّول از بدنشان را با فكر و تأمّل به كار بسته ، و فيلسوفانى عاليقدر و دانشمندانى گرانمايه در راه اسلام شناسى شده‌اند ، نبايد به ديدهء حقارت نگريست .\r\nهر چند گفته‌اند : انسان در نقد و تحليل آزاد است ، هيچ انديشه و نظريّه‌اى را نبايد تحميل نمود ؛ ولى آن مسأله‌اى است ، و اين مسأله‌اى دگر و گرنه انسان بايد تأسّف بخورد ؛ ولى تأسّف بجا و بموقع ؛ نه مثل تأسّف مردى كه چون از سفر باز آمد حليله را مريضه ، و والده را مرده يافت . چون با حليله درآميخت فوراً شفا يافت ، افسوس مىخورد كه اگر زودتر آمده بودم والده را هم شفا داده بودم .\r\n\r\n","description":"","footnote":"","page_name":" 196 ","page_number":214},
  {"content":"\r\n\r\nمطلب هشتم\r\n\r\n","description":"","footnote":"","page_name":" 197 ","page_number":215},
  {"content":"\r\n . \r\n","description":"","footnote":"","page_name":" 198 ","page_number":216},
  {"content":"\r\n\r\n\r\nمطلب هشتم : قتل عامّ مسلمين و شيعيان ، غرض اصلى كمكهاى مجامع بين المللى\r\nمطلب هشتم : اين پيشنهاد و كمك و مساعى و كوششهاى بىوقفه و خستگى ناپذير و دلسوزيهاى پدرانه و مادرانه از سازمان ملل و صندوق جهانى جمعيّت براى قتل عامّ نفوس مسلمين بالاخصّ شيعيان بيدار ايران زمين بدون نقشهء دقيق و حساب عميق نيست ؛ همانطور كه تا به حال اينچنين نبوده است . هر جا دانه‌اى ريختند پشتش دامى گستردند . هر جا باغى نمودند دنبالش چاهى حفر كردند . اينك ما را خواب كرده‌اند ، همچون خواب سنگين كه بر مشاعر كَفتار روى ميدهد .\r\nمگر رهبر فقيد نفرمود : « آن روزيكه آمريكا از ما تعريف كند بايد عزا گرفت . » ؟ ! « 1 »\r\nو نفرمود : « ما نمىخواهيم آمريكا سرپرست ما باشد ، ما نمىخواهيم همهء منافع ملّت را آمريكا ببرد . » ؟ ! « 2 »\r\nو نفرمود : « مملكت اسلامى عار است كه دستش را دراز كند طرف آمريكا كه شما نان ما را بدهيد . » ؟ ! « 3 »\r\n\r\n\r\n","description":"","footnote":"\r\n( 1 و 2 و 3 ) - كلمات قصار ، پندها و حكمت‌ها ، امام خمينى ؛ طبع اوّل ، بهار 1372 ص 157\r\n","page_name":" 199 ","page_number":217},
  {"content":"\r\n\r\nمگر نفرمود : « بسم الله الرّحمن الرّحيم . أساساً هر تشكيلاتى كه ابرقدرتها در آن دست دارند ، بايد به نفع آنها تمام شود . سازمان ملل و شوراى امنيّت در خدمت ابرقدرتها و براى بازى دادن سائر كشورهاست . و لذا براى خودشان حقّ و تو قرار ميدهند . هر مطلبى كه مخالف با رأى آنهاست كنار ميگذارند . و اصلاً خود آنها هم در خدمت ابر قدرتها هستند .\r\nسازمانهائى هم كه - به هر اسمى - درست مىكنند ، ميخواهند همه را به طرف منافع خودشان بكشند . ما به ابرقدرتها سوء ظنّ داريم ؛ كه اگر مطلب راستى هم بگويند ما اعتقادمان مىشود كه اين را براى مصلحتى گفتند كه مردم را اغفال كنند . » ؟ ! « 1 »\r\nما آنچه از انگليس ديده‌ايم و شنيده‌ايم و خوانده‌ايم جز مكر و خدعه چيزى نبوده است و همچنين از آمريكا كه همه انگليسىّ الأصل هستند ، و با همان شئامت و لئامت بر آن سرزمين گسترده هجوم برده ، با كشتار و قتل عامّ سرخپوستان بىگناه ، خود در آن مقرّ گرفته‌اند ؛ و همچنين از اسرائيل كه نوزاد و طفل ولد زناى اين دو نابكار است . و به عبارت مختصر : حزب صهيونيزم و طرفداران آن ( نه مطلق طائفهء يهوديان و مسيحيان كه در نزد ما داراى اعتبار هستند ) .\r\n\r\nآمريكا براى قطع نسل سرخپوستان ميليونها زن را توبكتومى نمود\r\n« از اوّلين سالهاى هجوم اروپائيان به قارّهء آمريكا در قرن 15 تا امروز ، بطور مداوم سرخپوستان ساكن اين سرزمين و مردمان اصلى و صاحبان اوّليّهء آن ، مورد كشتار و قتل عامّ و شكنجه بوده‌اند . اين جنايات تا امروز هم ، همچنان ادامه دارد .\r\nچندى قبل توطئهء عظيم و وحشت انگيزى بوسيلهء يك خانم پزشك سرخپوست در آمريكا كشف شد كه اين همه ددمنشى و جنايت پيشه‌گى را\r\n\r\n\r\n","description":"","footnote":"\r\n( 1 ) « كوثر » جلد دوّم ، خلاصهء بيانات امام خمينى 1359 تا 1367 ، ص 122 : بيانات امام خمينى در جمع شركت كنندگان ايرانى در كنفرانس نيمهء دههء زن در « كپنهاك »\r\n","page_name":" 200 ","page_number":218},
  {"content":"\r\n\r\nمشكل مىتوان حتّى تصوّر كرد .\r\nداستان از اين قرار است كه زن سرخپوستى بيمار شده ، و به خانم دكتر هم نژاد خود مراجعه مىكند و ضمن شرح احوالات و سوابق بيمارى خود نقل مىكند كه قبلاً تحت عمل جرّاحى قرار گرفته و عقيم شده است .\r\nپزشك تعجّب مىكند كه بيمارى او ربطى به عقيم كردن وى ندارد . ماجرا را تعقيب مىكند و با مراجعه به سوابق و پروندهء پزشكى بيمار و توجّه به موارد مشابه ، و بدنبال يك تحقيق وسيع ، معلوم مىشود كه طبق يك برنامه دقيق و حساب شده ، و در عين حال ساكت و مخفى و به سرپرستى « سيا » در سراسر آمريكا بيش از ده هزار زن سرخپوستى را كه به علّت هر نوع بيمارى به پزشك مراجعه كرده‌اند ، به هر زبان ممكن آنها را قانع نموده‌اند كه علاج بيمارى شان عقيم شدن است و به اين وسيله خواسته‌اند تا نسل سرخپوستان را براندازند . همان سرخپوستانى كه ساليان دراز در صحنهء تبليغات ، توسّط سينماى صهيونيستى آمريكا به منزلهء افرادى خونخوار و وحشى قلمداد مىشدند ؛ و اين دروغ محض را تكرار و تثبيت مىكردند تا كشتار و قتل عامّ وحشيانهء آنها را توجيه كرده و به فراموشى بسپارند .\r\nاين جنايات همراه با انواع تدابير براى بيرون راندن سرخپوستان از سرزمين آباء و اجداديشان نه تنها در آمريكا بلكه در كانادا هم ، همچنان ادامه دارد . . .\r\n« . . . لازم به تذكّر است كه ميليونها دختر سرخپوست در كانادا و آمريكا توسّط پزشكان عقيم گشته‌اند . . . اين دو كشور خواستار نابودى كامل سرخپوستان مىباشند . » « 1 » » « 2 »\r\n\r\nانتشار مرض ايدز در مصر ، توسّط آمريكا ، انگليس و اسرائيل\r\nچگونه آمريكا و انگليس و اسرائيل در مصر با انتشار مرض « ايدز » « 3 » سعى\r\n\r\n\r\n","description":"","footnote":"\r\n( 1 ) روزنامهء « جمهورى اسلامى » مورّخ 7 / 6 / 60 [ تعليقه 
  ]\r\n( 2 ) كتاب « جنايات جهانى » شمس الدّين رحمانى ، ص 29 و 30\r\n( 3 ) در خلاصهء مقاله‌اى از دوست ارجمند و گرانقدر ، آقاى دكتر حاج سيّد رضا\r\n","page_name":" 201 ","page_number":219},
  {"content":"\r\n\r\nمى كنند تا اين ملّت را مريض ، و به فنا و هلاكت برسانند ؟\r\nروزنامهء « اطّلاعات » نوشت : « خبر كوتاه بود و در يك گوشهء دور از چشم صفحهء حوادث روزنامه‌هاى مصر نشسته بود ؛ امّا همين خبر كوتاه ناگهان به\r\n\r\n\r\n","description":"","footnote":"\r\nفريد حسينى ، استاد دانشكدهء پزشكى دانشگاه علوم پزشكى مشهد مقدّس كه جناب محترم آقاى دكتر حاج سيّد حسين فتّاحى معصوم ، در كتاب خود : « مجموعهء مقالات سمينار ديدگاههاى اسلام » در پزشكى در ص 467 و 468 ذكر نموده‌اند ، آمده است :\r\n« بسم الله الرّحمن الرّحيم . حكم اسلام دربارهء همجنس گرائى و رابطهء آن با بيمارى « ايدز »  ( Aids ) \r\nبيمارى ايدز يا سَنْدرُم نقص ايمنى اكتسابى در سال 1981 كشف شد . موضوع ايدز نه تنها امروز بعنوان يك بيمارى ايمونولوژيك مطرح است بلكه بيشتر جنبه‌هاى اجتماعى و سياسى آن موضوع رسانه‌هاى گروهى مىباشد . تا كنون در آمريكا بيش از 60 هزار نفر به اين بيمارى مبتلا شده‌اند و مرگ و مير آن نزديك به صد درصد مىباشد . عامل اين بيمارى ويروسى است كه به اختصار «  HIV  » ميگويند و در سال 1983 كشف شد .\r\nدر جوامع صنعتى مخصوصاً آمريكا ، بىبند و بارى بيش از حدّ در روابط جنسى پيدا شده و حتّى همجنس بازى  ( Haemosexuality )  در انگلستان و برخى از ايالات آمريكا قانونى اعلام شده و اين گروه با حمايت قانون به كار خود ادامه ميدهند .\r\nريسك فاكتور [ عامل خطر 
  ] اين بيمارى با تمام كوشش‌هائى كه شد آن را به بىبند و بارى نسبت ندهند ، هنوز هم در بين افراد همجنس باز درصد بالائى را تشكيل مىدهد . بطوريكه در همجنس بازان 78 درصد و در هموفيلىها * كمى بيشتر از يك درصد مىباشد ، و گروه همجنس باز با انحرافات جنسى مسؤول شيوع بيش از حدّ اين بيمارى هستند .\r\nبا توجّه به اينكه همجنس بازى در قرآن كريم بعنوان عامل زشتى ياد شده و حكم اسلام در اين مورد شديد است ، امروزه با پيدايش بيمارى ايدز و اينكه افراد همجنس گرا مسؤول شيوع اين بيمارى در جوامع بشرى هستند ؛ به اهمّيّت حكم اسلامى دربارهء اين گروه پى مىبريم . اكنون حكم اسلام در مورد همجنس گرائى را كه از رسالهء عمليّهء حضرت امام خمينى قدّس سرّه آمده است ذكر مىشود :\r\n1 - همجنس گرائى دو مرد را لواط گويند . اين عمل شنيع از دو راه قابل اثبات است :\r\nالف : چهار مرتبه اقرار و اعتراف يكى از آن دو ؛ در صورتى كه بالغ و عاقل و داراى قصد و اختيار باشد .\r\nب : شهادت و گواهى چهار مرد كه خود ديده باشند ، حكم بالغ و عاقل در مفعول و\r\n","page_name":" 202 ","page_number":220},
  {"content":"\r\n\r\nبمبى قوى تبديل شد ، و جامعهء مصر از جمله محافل دولتى ، وزارتخانه‌هاى بهداشت و درمان كشور و امور خارجه و مؤسّسات بهزيستى حمايت از كودكان و نوجوانان و غيره را لرزاند و هياهوئى راه انداخت .\r\n\r\nآمريكا با ارسال جاسوسان مبتلا به ايدز قصد دارد نسل كشور مصر را هلاك كند\r\nاصل خبر كوتاه بود و از ده سطر هم تجاوز نمىكرد . آمده بود : يك توريست آمريكائى بنام چارلز كه مبتلا به بيمارى ايدز است در حالى كه در آپارتمان خود در منطقهء دقى قاهره با هفت كودك مصرى در حال انجام اعمال منافى عفّت بود دستگير شد . او اين كودكان را از خيابان به آپارتمان خود مىكشاند و در برابر پرداخت يك ليرهء مصرى ، آنان را به اين كار وادار ميكرد .\r\nالبتّه تنها چارلز در مصر به چنين كارى مبادرت نورزيده است و بسيارى ديگر از خارجيان كه احتمال ابتلاى ايدز آنان قوى است دست به چنين كارى زده‌اند .\r\nپل ديترسايتون تبعهء انگليسى كه 39 ساله و كارشناس كامپيوتر است در\r\n\r\n\r\n","description":"","footnote":"\r\nفاعل اعدام است .\r\n2 - همجنس گرائى دو زن را سُحق گويند و كيفر آن دو ، 100 تازيانه مىباشد .\r\nچنانچه حكم اسلام دربارهء همجنس گرائى مردها اجرا مىشد بشريّت شاهد شيوع اين بيمارى وحشتناك يا بعبارت ديگر طاعون همجنس بازان نبود . و دوّم اينكه بيمارى ايدز هنوز در دو زن همجنس گرا گزارش نشده است و مىبينيم حكم اسلام در مورد زنان همجنس گرا 100 تازيانه است . بنابراين مىتوان امروز بعد از گذشت 14 قرن به حكمت علمى و عملى اين حكم نافذ اسلام در مورد همجنس گرائى مردها پى برد . »\r\n* در فرهنگ فارسى معين آورده است : هموفيلى - عارضه‌اى كه در اثر آن بيمار بواسطهء يك اختلال ارثى در انعقاد خون تمايل دائمى به خونريزى پيدا مىكند . هموفيلى در فرزندان ذكور ظاهر مىشود و غالباً افراديكه هموفيلى دارند در سنين كودكى بواسطهء پيدايش يك خراش در بدن كه سبب خونريزى زياد مىشود از بين مىروند و ندرتاً به سنّ بالا ميرسند . در فرزندان اناث ژن هموفيلى به صورت نهفته باقى مىماند و آن را به اخلاف ذكور خود به طور ارثى منتقل ميسازد كه در آنها ظاهر مىشود و همچنين به اخلاف اناث نيز منتقل مىشود ولى باز به صورت نهفته باقى مىماند .\r\n","page_name":" 203 ","page_number":221},
  {"content":"\r\n\r\nحال حاضر در دادگاه جنحهء « العجوزه » در مصر به جرم اقدام به اعمال منافى عفّت با سه كودك مصرى در حال محاكمه است . . .\r\nدر سال 1988 يك شبكهء فحشا كه پنج زن اسرائيلى آن را اداره مىكردند در قاهره كشف شد . همان زمان خبرهائى به گوش رسيد مبنى بر اينكه اين زنان عضو « انجمن جهانى ايدز » هستند .\r\nدر شهر اسمعيليّهء مصر نيز يك فاحشهء اسرائيلى كه مديريّت يك شبكهء سيّار فحشا را بر عهده داشت دستگير شد . . . يك كارشناس انگليسى نيز جوانان را اغوا مىكرد كه در برابر پول با او عمل انحرافى انجام دهند . يك فاحشهء صهيونيست مبتلا به ايدز نيز ادّعا كرد كه يك افسر پليس مصرى سعى كرده او را مورد تجاوز قرار دهد زيرا از مراودهء با او امتناع كرده بود . »\r\nبارى ، اين مقاله و خبر بسيار مفصّل است ؛ و اجمال آن اينست كه : چارلز از سفارت آمريكا در قاهره پول دريافت مىنموده است ، و سپس با هواپيماى آمريكائى از مصر به آمريكا رفت و رفيقش خانم سارا كه انگليسى بوده است به انگليس رفته است .\r\nعنوان ماجرا در روزنامه اين است :\r\n« انتقال ايدز ؛ جنگ جديد امپرياليسم و صهيونيزم عليه جهان سوّم »\r\n* اتباع آمريكائى و اسرائيلى آلوده به بيمارى ايدز كه در مصر بسر مىبرند ، با اغفال كودكان و نوجوانان و انجام اعمال منافى عفّت با آنان ، ويروس مرگبار « ايدز » را در اين كشور مىپراكنند .\r\nو صفحه‌اى را با عكس اطفال مورد تجاوز چارلز از تصوير عربى روزنامهء « الموقف العربى » شمارهء 414 - 19 مارس 1990 با عبارت : ضحايا المجرم الامريكى ويليام تشارلز هاركات ؛ جريمة الاميركى القَذِر گراور نموده است و نوشته است : « گزارشى تكان دهنده از توطئه‌اى بزرگ » .\r\n\r\n","description":"","footnote":"","page_name":" 204 ","page_number":222},
  {"content":"\r\n\r\nو نيز در اين گزارش آمده است : « پديدهء انحراف جنسى در نزد خارجيان بخصوص در آمريكا كه مبتلايان به ويروس ايدز زيادى دارد پديده‌اى رائج است . افزايش نسبت مبتلايان به اين بيمارى به دليل داشتن روابط انحرافى در ميان بسيارى از شهروندان اين كشور است كه طبق گفتهء پزشكان كارشناس ، يكى از دلائل ابتلاى به اين بيمارى است .\r\nامّا اين امر در مورد توريست آمريكائى ياد شده معنى ديگرى هم دارد . او مدّت‌هاى مديد بدون اينكه كار مشخّصى داشته باشد در مصر بسر برده ، و ماندن او جنبهء غير قانونى نيز داشته است . بعد هم بارها از اسرائيل ديدن كرده و به مصر بازگشته است . بدون داشتن كارى از سفارت آمريكا در مصر ، ماهانه كمك‌هاى مالى دريافت ميكرده است . تمام اين نشانه‌ها گوياى آغاز شدن شكل جديدى از جنگ اسرائيل و حتّى آمريكا عليه اعراب است .\r\nدر اين جنگ آنان تلاش مىكنند با صدور بيمارىهاى مسرى و ويرانگر از طريق حشره كش‌هاى آلوده ، بطور قاچاق ، و نيز از طريق خطرناكترين بيمارى قرن « ايدز » جوانان ، نوجوانان و كودكان اين كشورها را كه سرمايه‌هاى آيندهء كشور محسوب مىشوند آلوده سازند .\r\nمگر نه اينكه تمام پروژه‌ها كه توسّط اروپائيان و آمريكائيان انجام گرفته نشان ميدهد كه افزايش جمعيّت بخصوص اگر بطور صحيح مورد آموزش قرار بگيرند بعنوان سرمايهء آيندهء توسعه هستند ؟ پس بر همين اساس است كه اسرائيل سعى مىكند يهوديان بيشترى از شوروى جذب كند و در مقابل نگذارد جمعيّت اعراب رشد سالمى داشته باشد ، مبادا اين جمعيّت به سرمايه‌هاى توسعهء آينده تبديل شوند . . .\r\nدر ماه مارس سال گذشته ، در روزنامه‌هاى مصر آگهى استخدام در آمريكا در زمينه‌هاى خاكسپارى ضايعات اتمى و پرستارى از بيماران « ايدز » منتشر شد . در اين آگهى گفته نشده بود كه از بعضى مصريان به عنوان موش‌هاى\r\n\r\n","description":"","footnote":"","page_name":" 205 ","page_number":223},
  {"content":"\r\n\r\nآزمايشگاهى براى پيش بردن پژوهشهاى آمريكائى پيرامون پيوند عضو و بافت‌ها نيز استفاده خواهد شد .\r\nدر نوامبر 1987 يكى از دفاتر كاريابى آمريكا در يك آگهى استخدام اعلام كرد كه به پانصد پرستار مصرى نياز دارد . اين پرستاران به منظور مراقبت از بيماران ايدز در شهرهاى مختلف آمريكا استخدام مىشدند . نياز به پرستاران مصرى بعد از امتناع پرستاران آمريكائى از پرداختن به اين كار پيش آمده بود .\r\nولى زمانى كه مطبوعات مصر خطر اين كار را هشدار دادند ، دفتر كاريابى مذكور از ادامهء استخدام صرف نظر كرد . » « 1 »\r\n\r\n\r\n","description":"","footnote":"\r\n( 1 ) روزنامهء « اطّلاعات » 20 رمضان 1410 ( 27 فروردين 1369 ) شمارهء 19019\r\n","page_name":" 206 ","page_number":224},
  {"content":"\r\n\r\nمطلب نهم\r\n\r\n","description":"","footnote":"","page_name":" 207 ","page_number":225},
  {"content":"\r\n . \r\n","description":"","footnote":"","page_name":" 208 ","page_number":226},
  {"content":"\r\n\r\n\r\nمطلب نهم : آمار تلفات زنان و مردان در خصوص بستن لوله\r\nمطلب نهم : آمار تلفات زنان و مردان در خصوص بستن لوله ( توبكتومى و وازكتومى ) فقط در كشور ايران در زنان به يك ميليون و در مردان به هشتاد هزار نفر رسيده است .\r\nمنظور ما از تلفات ، مرگ و مير آنان بعد از اين عمل نمىباشد ، بلكه خود اين عمل است كه در حكم ضايعات و تلفات به حساب مىآيد .\r\nقيمت لوله‌هاى مرد يعنى ديه آن در شرع مقدّس اسلام قيمت ديه يك مرد كامل يعنى هزار دينار است ؛ و ديه لوله‌هاى زن قيمت ديه يك زن كامل يعنى پانصد دينار است .\r\nمانند كور كردن دو چشم مرد و كور كردن دو چشم زن . بنابراين ما با از ميان رفتن نسل و عقيم نمودن ايشان ، ضايعه‌اى بدين سهمگينى وارد ساخته‌ايم .\r\nفعلًا بحث ما در سائر انواع و اقسام جلوگيرى از كاندوم ، قرص ، آمپول ، آى . يو . دى ، نمىباشد ؛ بلكه فقط در خصوص ضايعات و تلفاتى كه در حكم قتل نفس محترمه محسوب مىگردد ، و آن عبارت است از وازكتومى و توبكتومى بحث داريم ؛ بحث ما در يك ميليون زن را عقيم كردن و هشتاد هزار مرد را مقطوع النّسل نمودن است .\r\n\r\n","description":"","footnote":"","page_name":" 209 ","page_number":227},
  {"content":"\r\n\r\n\r\nرضايت به بستن لوله‌ها ، با فريب و پنهان داشتن از نظريّهء علماء بوده است\r\nميگويند : ما به آنها جائزه داده‌ايم ! تلويزيون به حكم قرعه داده‌ايم ! « 1 » پنجهزار تومان پول به مستضعفان داده‌ايم !\r\nجواب اينكه : اين مقدار عيناً به مثابهء آجيلى است كه به طفل مىدهند ، براى آنكه او را بدزدند و سرقت كنند و خونش را بمكند . علاوه ، شما با نيرنگ و حيله اين عمل را انجام داده‌ايد و يك نفر را نه از حكم شرعى ، نه از عواقب مهلكه و خطيرهء اين عمل مطّلع ننموده‌ايد ؛ و اگر بگوئيد : با رضايت خود مرد و زن انجام داده‌ايم ، بايد گفت : با اين تبليغات گسترده بر پايهء مكر و خدعه و بر اساس دروغ و كذب ، رضايت آنان در حكم رضايت آن كفن فروش است كه دزد از وى بستاند :\r\nگويند : زنى در آستانهء مرگ بود . و يك پسر داشت كه در تمام عمر از راه دزدى به وى مخارج مىداد .\r\nمادر گفت : اى پسرجان ! غذاى مرا در مدّت يك عمر از طريق دزدى آوردى . الان از تو تقاضا دارم فقط يك كفن حلال براى من بياورى !\r\nپسر گفت : به روى چشم ! دوان دوان به سوى دكّان كفن فروش آمد و يك دست كفن گرفت و در زير بغل نهاد كه به منزل بياورد . كفن فروش گفت : پولش را بده ! پسر گفت : بگو حلال ! كفن فروش گفت : چگونه بگويم ؟ ! پسر ، كفن فروش را در زير دست و پاى خود انداخت و بر وى ميكوفت و مىگفت : بگو حلال ! حلال ! كفن فروش گفت : حلال ! حلال ! حلال ! هزار مرتبه حلال ! از\r\n\r\n\r\n","description":"","footnote":"\r\n( 1 ) چند روز قبل روزنامهء « خراسان » ، شنبه 6 صفر 1415 ( 25 / 2 / 73 ) شمارهء 13020 نوشت :\r\n« اطّلاعيّه : فرزند كمتر ، زندگى بهتر با دريافت جائزه ؛ بمناسبت بزرگداشت هفتهء كنترل جمعيّت ، بيمارستان و زايشگاه خيريّهء علىّ بن أبى طالب عليه السّلام ، به مردان يا زنانى كه براى انجام وازكتومى و توبكتومى ( جهت جلوگيرى از تراكم و انفجار جمعيّت ) به اين بيمارستان مراجعه كنند ، علاوه بر رايگان بودن عملهاى مذكور ، به حكم قرعه تعدادى تلويزيون اهداء مىنمايد . »\r\n","page_name":" 210 ","page_number":228},
  {"content":"\r\n\r\nشير مادر افزونتر حلال !\r\nپسر كفن را به نزد مادر آورد و مادر تعجّب كرد كه به فوريّت اين كفن حلال را از كجا بدست آورده است ؟ جريان را پرسيد و وى باز گفت . مادر گفت : خاك بر سرم كه اينك ميخواهى مرا در كفنى بدينگونه حلال كه از ضرب مشت دست و لگد پاى تو حلال شده است در گور بسپارى !\r\nاز همهء اينها گذشته ، انسان نمىتواند رضا به نقص عضو خود بدهد ؛ و از روى رضايت كامل هم بگويد : شما مىتوانيد لوله‌هاى مرا ببنديد و مرا عقيم كنيد ؛ همچنانكه نمىتواند بگويد : من از روى رضايت كامل به شما مىگويم كه : چشمان مرا ميل بكشيد و كور كنيد ، يا دستهاى مرا ببريد !\r\nجنايت عقيم ساختن يك ميليون زن شيعهء مسلمان ، و هشتاد هزار نفر مرد شيعهء مسلمان در كشور ايران روز يكشنبه 30 محرّم الحرام 1415 آشكار شد كه چون در مشهد مقدّس روزنامهء « قدس » را نگريستيم ، نوشته بود :\r\n\r\n« معاون وزير بهداشت و درمان\r\n« معاون وزير بهداشت و درمان :\r\n« رشد جمعيّت كشور به 8 / 1 درصد كاهش يافت »\r\n* رشد جمعيّت جهان بطور متوسّط 7 / 1 درصد است .\r\n* تعداد مواليد در كلّ كشور در سال گذشته يك ميليون و 385 هزار نفر اعلام شد .\r\n* 78 درصد زوجهاى در سنين بارورى در شهرهاى كشور از برنامه‌هاى تنظيم خانواده پيروى مىكنند .\r\nطبق تحقيقاتى كه خردادماه سال جارى توسّط وزارت بهداشت ، درمان و آموزش پزشكى انجام شد ، ميزان رشد جمعيّت كشور به 8 / 1 درصد كاهش يافت . دكتر حسين ملك افضلى با بيان اين مطلب ، تعداد مواليد در كلّ كشور را در سال گذشته ، حدود يك ميليون و 385 هزار نفر عنوان كرد و گفت : اين رقم در سالهاى قبل از 72 ، بطور متوسّط بيش از دو ميليون و 200 هزار نفر بوده است .\r\n\r\n","description":"","footnote":"","page_name":" 211 ","page_number":229},
  {"content":"\r\n\r\nمعاون امور بهداشتى وزارت بهداشت افزود : طىّ چهار سال گذشته 80 هزار مرد و يك ميليون زن واقع در سنين بارورى در كشور اقدام به عمل جرّاحى وازكتومى و توبكتومى كرده‌اند . » « 1 »\r\nقريب يكسال پيش از اين ، روزنامهء « خراسان » از دكتر سعيد نمكى ، معاون امور بهداشتى وزارت بهداشت حكايت كرده بود كه او در مورد عدم استقبال مردان از برخى روشهاى كنترل مواليد گفت : « در يك سال و نيم گذشته بيش از 650 هزار مورد توبكتومى ( بستن لولهء زنان ) انجام شده ، در حالى كه در اين مدّت تنها 50 هزار مورد وازكتومى ( بستن لولهء مردان ) صورت گرفته است .\r\nوى گفت : در لايحهء تنظيم خانواده صراحتاً رسانه‌هائى همچون صدا و سيما موظّف به ساخت و ارائهء برنامه‌هائى در اين زمينه شده‌اند . ولى متأسّفانه تا به حال مخالفت شوراى سياست گذارى صدا و سيما مانع پخش بسيارى از برنامه‌ها در اين زمينه شده است .\r\nوى افزود : استفاده از « كاندوم » يكى از رائج‌ترين و مناسب‌ترين روش‌هاى كنترل مواليد است در حالى كه ذكر نام اين وسيله نيز در برخى رسانه‌هاى جمعى ممنوع مىباشد . » « 2 »\r\nو نيز روزنامهء « خراسان » نوشت : « كنفرانس منطقه‌اى تنظيم خانواده صبح ديروز ( شنبه ) با سخنان آقاى دكتر حبيبى معاون اوّل رئيس جمهور در تهران آغاز به كار كرد . . .\r\nدكتر مرندى وزير بهداشت ، درمان و آموزش پزشكى افزود : ميزان رشد جمعيّت در ايران پس از پيروزى انقلاب اسلامى ، و در دههء 1976 تا 1986 به بالاترين حدّ خود در تاريخ كشور يعنى به 9 / 3 درصد رسيد ؛ و كاهش شديد مرگ و مير كودكان زير يك سال و مهاجرت درون كشورى از كشورهاى\r\n\r\n\r\n","description":"","footnote":"\r\n( 1 ) روزنامهء « قدس » 30 محرّم 1415 ( 19 تير ماه 1373 ) شمارهء 1891\r\n( 2 ) روزنامهء « خراسان » 6 صفر 1414 ( 4 مرداد 1372 ) شمارهء 12737\r\n","page_name":" 212 ","page_number":230},
  {"content":"\r\n\r\nافغانستان و عراق در دههء 1976 تا 1986 ، آهنگ رشد جمعيّت را تسريع بخشيد . . .\r\nوى ابراز اميدوارى كرد كه با گسترش و تقويت برنامه‌هاى تنظيم خانواده و همكارىهاى بين المللى ، رشد جمعيّت ايران تا پايان برنامه دوّم توسعهء اجتماعى و اقتصادى كشور به 8 / 1 درصد كاهش يابد . . .\r\nدكتر حبيبى با اشاره به اتّخاذ سياستهاى جمعيّتى و تنظيم خانواده از طرف دولت جمهورى اسلامى گفت : اخيراً نيز با حمايت مجلس شوراى اسلامى و شوراى نگهبان در تصويب قانون جمعيّت و تنظيم خانواده به بهانه‌هاى فوق ابعاد گسترده‌اى بخشيده است . . .\r\nدكتر نفيس صديق مدير اجرائى صندوق جمعيّت ملل متّحد ، سخنران بعدى كنفرانس منطقه‌اى تنظيم خانواده بود كه اين كنفرانس را بسيار ارزشمند خواند و گفت : كشورهاى ما داراى تجارب اقتصادى ، فرهنگى و اجتماعى و تاريخى مشترك هستند ؛ و برخى از اين كشورها در اجراى برنامه جامع بهداشت مادران و كودكان و تنظيم خانواده تجربيّات طولانى و موفّقيّت آميزى دارند .\r\nوى با اشاره به تجارب ارزشمند ايران در زمينهء كنترل جمعيّت گفت : گفتگوهائى كه متعاقب سرشمارى سال 1365 در سال 1988 با دولت ايران صورت گرفت به آن منجرّ شد كه دولت در برنامه پنج سالهء اوّل توسعهء اقتصادى ، اجتماعى و فرهنگى خود ، تقليل نرخ كلّى بارورى را از رقم 4 / 6 فرزند براى هر زن به رقم 4 فرزند به عنوان هدف مورد نظر اعلام كرد . » « 1 »\r\nبالجمله اين آمارى است براى روشن شدن سطح عمليّات در تمام كشور ايران ، و امّا انجام ضايعات وارده در خصوص استان خراسان كه بطور جدّى از\r\n\r\n\r\n","description":"","footnote":"\r\n( 1 ) روزنامهء « خراسان » مورّخهء 24 ربيع الاوّل 1414 ( 21 شهريور 1372 ) شمارهء 12774\r\n","page_name":" 213 ","page_number":231},
  {"content":"\r\n\r\nسال 70 شمسى شروع شده است تا خاتمهء سال 72 ، از اينقرار مىباشد :\r\nجمعيّت تحت پوشش : 192735 نفر\r\n7099 نفر  V  ( وازكتومى )\r\n38965 نفر  T  ( توبكتومى )\r\n31934 نفر كاندوم\r\n41543 نفر  I . U . D  ( آى . يو . دى )\r\n73260 نفر قرص\r\n289 نفر نورپلانت\r\n345 نفر مگسترول\r\nاين آمار دقيقى مىباشد كه از خصوص استان خراسان بدست آمده است . در هر يك از استانهاى ايران نيز به همين مثابه آمارهاى بسيار دقيق كه حتّى از خصوصيّات يكايك افراد نقشه بر ميدارد و واقعيّتشان را حكايت مىنمايد ، به همين گونه بدست آمده است .\r\n\r\nستودن مجلّهء « دانشمند » خانم دكتر نفيس صديق : مجرى عوامل امپرياليسم را\r\nامّا ابتداى ماجرا چنان كه در مجلّهء « دانشمند » در ضمن گزارشى آمده ، بدين كيفيّت است كه دو تصوير از خانم دكتر نفيس صديق نشان داده است ؛ و در صدر گزارش با عنوان درشت نوشته است\r\n« بار كنترل جمعيّت جهان بر دوش يك زن شرقى\r\n. . . بر اينها بيفزائيد تحصيلات دانشگاهى و آكادميك درخشان ، چندين مدرك دكترا ، و معلومات و اطّلاعاتى وسيع در خور قرن بيست و يكم . و نيز سالها فعّاليّت گسترده در زمينه‌هاى اجتماعى ، علمى و سياسى را . اكنون اين زن شرقى ، معاون دبير كلّ سازمان ملل متّحد است . نامش خانم دكتر نفيس صديق ، شصت ساله ، اهل پاكستان ، معاون آقاى خاوير پرز دوكوئيار ، و مدير كلّ اجرائى صندوق ملل متّحد در امور جمعيّت .\r\nخانم دكتر نفيس صديق در واپسين روزهاى آبان ماه ، ميهمان كشور ما\r\n\r\n","description":"","footnote":"","page_name":" 214 ","page_number":232},
  {"content":"\r\n\r\nبود . او كه به دعوت رسمى وزراى امور خارجه و بهداشت و درمان به ايران آمده بود طىّ برنامه فشرده‌اى با وزراى امور خارجه ، بهداشت و درمان ، آموزش و پرورش و رئيس سازمان برنامه و بودجه ديدار كرد و به بحث و تبادل نظر دربارهء برنامه‌هاى آيندهء دولت ايران براى كنترل افزايش جمعيّت پرداخت .\r\nمعاون دبير كلّ سازمان ملل متّحد در پايان سفر خويش ، در يك كنفرانس مطبوعاتى محدود ، به پرسشهاى تنى چند از نمايندگان مطبوعات ايران پاسخهاى مفصّل داد .\r\nما نيز در اين كنفرانس بوديم و پرسشهائى را با خانم دكتر نفيس صديق در ميان گذاشتيم .\r\nدكتر نفيس صديق ، در آغاز مصاحبه به رشد سريع جمعيّت در ايران اشاره كرد و گفت : دولت ايران اكنون مصمّم است كه در برنامه توسعهء كشور ، مسأله جمعيّت را نيز به حساب آورد . ما به ايران آمده‌ايم تا در تنظيم يك برنامه جمعيّتى به ايران كمك كنيم . برنامه كوتاه مدّت دو ساله‌اى كه 4 ميليون دلار هزينه خواهد داشت . . .\r\nدكتر نفيس صديق در توضيح نتائج ملاقاتهاى خود با مقامات رسمى ايران گفت كه : همهء اين مقامات اهمّيّت مسأله كنترل جمعيّت را درك مىكنند و همه معتقدند كه براى جلوگيرى از رشد نامعقول جمعيّت ايران بايد كارى كرد . . . زنان نبايد زودتر از 20 سالگى و ديرتر از 35 سالگى بچّه‌دار شوند . . .\r\nدكتر نفيس صديق در اشاره به نقش فرهنگها و اديان مختلف در كنترل افزايش جمعيّت گفت : خوشبختانه در آئين اسلام مخالفت سازمان يافته‌اى با تنظيم خانواده وجود ندارد . البتّه ديدگاهها متفاوت است ، ولى ما تقريباً در همهء كشورهاى اسلامى - جز يكى - برنامه‌هاى تنظيم خانواده داريم . . . تنها در عربستان سعودى است كه كاربرد وسائل جلوگيرى از آبستنى را رسماً قدغن كرده است . امّا شنيدنى است كه در همين كشور وسائل جلوگيرى از آبستنى را\r\n\r\n","description":"","footnote":"","page_name":" 215 ","page_number":233},
  {"content":"\r\n\r\nدر تمام مغازه‌ها مىفروشند . به هر مغازه‌اى مراجعه كنيد ، ميتوانيد قرصهاى جلوگيرى از آبستنى را بخريد . تنها آئين كاتوليك است كه در مورد تنظيم خانواده به جزميّات مذهبى متوسّل مىشود .\r\nالبتّه كاتوليكها هم با مفهوم جلوگيرى از آبستنى مخالف نيستند ، بلكه با شيوه‌هاى به اصطلاح مدرن ( مثل قرصهاى جلوگيرى از آبستنى و آى . يو . دى و . . . ) مخالفت مىورزند . امّا در همهء كشورهاى كاتوليك نيز برنامه‌هاى تنظيم خانواده اجرا مىشود و در كشورهائى مثل مكزيك ، كلمبيا ، برزيل ، پرو و تعداد ديگرى از كشورهاى آمريكاى لاتين ، اين برنامه‌ها با موفّقيّت درخشانى روبرو بوده است .\r\nمسأله قبول يا ردّ برنامه‌هاى تنظيم خانواده با مقام و منزلت زن در جوامع مختلف نيز ارتباط مستقيم دارد . در برخى از جوامع بشرى ، اين پندار نادرست رائج است كه گويا زن را تنها براى بچّه زائيدن آفريده‌اند . در بعضى از قبائل آفريقايى ارزش زن را با تعداد بچّه‌هائى كه مىزايد محاسبه مىكنند . و هر بار كه زن بچّه‌اى ديگر به دنيا مىآورد خانوادهء شوهر موظّف است كه پولى به او بپردازد ! اين گونه پندارها البتّه دير يا زود از ميان خواهند رفت .\r\nامروزه بسيارى از زنان در بيرون از خانه نيز كار مىكنند و نقش زن تنها بچّه زائيدن نيست . وانگهى هر كشورى كه ميخواهد در راه توسعه گام بردارد ، نمىتواند تنها با نيمى از جمعيّت خويش اين راه را بپيمايد !\r\nخانم نفيس صديق گفت كه : برنامه‌هاى كنترل افزايش جمعيّت و تنظيم خانواده بويژه در كشورهاى اندونزى ، مكزيك ، تونس ، مالزى ، سريلانكا و تايلند با موفّقيّت همراه بوده است . ميزان رشد جمعيّت در اندونزى در سال 1969 تا حال ، از 3 درصد به 3 / 2 درصد رسيده است . در مكزيك در ده سال گذشته ميزان توليد بچّه‌ها را 33 درصد كاهش داده‌اند .\r\nيكى از عوامل موفّقيّت‌آميز اين كشورها در زمينهء كنترل افزايش جمعيّت\r\n\r\n","description":"","footnote":"","page_name":" 216 ","page_number":234},
  {"content":"\r\n\r\nو تنظيم خانواده ، سرمايه گذاريهاى وسيع در زمينه‌هاى آموزش و بهداشت و بويژه مشاركت وسيع‌تر زنان در امور اجتماعى و توسعهء كشور بوده است . . . »\r\n\r\nخوشحالى دكتر حاتمى از پذيرش كاهش جمعيّت در ايران و تأسّف از عدم پذيرش آمريكا\r\nو در پايان گزارش كه مطالبى نيز از بعضى از اطبّاء نقل كرده است ، از جمله از دكتر حاتمى نقل مىكند كه وى در پايان سخنان خود با اشاره به خطر افزايش سريع جمعيّت جهان و لزوم پيگيرى جدّى برنامه تنظيم خانواده گفت : « من خوشحالم كه مقامات مسؤول ايران اين برنامه را پذيرفته‌اند ، و براى پيشبرد آن ميكوشند . در بسيارى از كشورهاى ديگر كار به اين آسانىها نيست .\r\nمن متأسّفم كه از كشورى آمده‌ام كه حتّى رئيس جمهور آن - يعنى بوش - با برنامه بهداشت خانواده و تنظيم خانواده مخالف است . »\r\nتا پايان گزارش كه از سقط جنين نيز بحث به ميان آمده است . « 1 »\r\n\r\nمعرّفى شخصيّت مدير و برنامه ريز طرح قطع نسل : خانم دكتر نفيس صديق\r\nخود مجلّهء « دانشمند » در معرّفى و شخصيّت اين خانم نوشته است :\r\n« زنى كه به همهء كودكان جهان مىانديشد\r\nخانم دكتر نفيس صديق ، روز 2 آوريل 1987 ، از سوى دبير كلّ سازمان ملل متّحد به سمت معاونت دبير كلّ و مدير كلّ اجرائى صندوق ملل متّحد در امور جمعيّت برگزيده شد .\r\nدر تاريخ سازمان ملل متّحد او نخستين زنى است كه به چنين مقام افتخارآميزى رسيده است .\r\nدر واقع دكتر نفيس صديق اينك همهء بار سنگين افزايش بىرويّه و خطرناك جمعيّت كرهء زمين را بر دوش خود حسّ مىكند و موظّف است كه يكى از مهمترين اهداف و برنامه‌هاى آينده نگر سازمان ملل متّحد يعنى كنترل افزايش جمعيّت جهان را تحقّق بخشد .\r\nصندوق سازمان ملل متّحد در امور جمعيّت با بودجهء سالانه 200\r\n\r\n\r\n","description":"","footnote":"\r\n( 1 ) مجلّهء « دانشمند » مورّخهء دى ماه 1368 ، شمارهء پى در پى 315 ، سال بيست و هفتم ، شمارهء اختصاصى سال 10 ، ص 8 تا ص 5 .\r\n","page_name":" 217 ","page_number":235},
  {"content":"\r\n\r\nميليون دلارى خود و ميليونها دلار كمك داوطلبانهء دولتها توانسته است در سال 1988 جمعاً 3266 طرح مربوط به كنترل جمعيّت و تنظيم خانواده را در بيش از 147 كشور جهان به مرحلهء اجرا در آورد .\r\nدكتر نفيس صديق كه بر همهء اين فعّاليّتها در سراسر جهان نظارت دارد ، پاكستانى است . و روز 18 اوت 1929 در جونپور ( هندوستان ) چشم بجهان گشوده است . مادرش عفّت آرا و پدرش محمّد شعيب نام دارند . آقاى شعيب مدّتى وزير دارائى پاكستان و معاون رئيس بانك بين المللى بازسازى و توسعه ( بانك جهانى ) بوده است .\r\nدكتر صديق تحصيلات دانشگاهى خود را نخست در كالج لورتو ( كلكتّه ) بپايان رسانيد ، و سپس به أخذ دكتراى پزشكى از دانشگاه كراچى نائل شد . او دوران تحصيلات تخصّصى خود در رشتهء زنان و زايمان را در سيتى هاسپيتل ( بالتيمور ، مريلند ) آمريكا گذرانيد و آنگاه موفّق شد درجهء فوق تخصّصى در رشتهء جرّاحى زنان را از دانشگاه معروف جونز هاپكينز بدست آورد .\r\nدكتر صديق بعنوان پژوهشگر در رشتهء فيزيولوژى ، سالها در دانشگاه كوين ( كانادا ) به تحقيق و تدريس پرداخته است .\r\nاز سال 1954 تا 1963 دكتر صديق در نقاط مختلف پاكستان ، بعنوان پزشك زنان و كودكان خدمت مىكرد . در سال 1964 به رياست بخش بهداشت كميسيون دولتى و برنامه ريزى پاكستان منصوب شد و برنامه پنج ساله‌اى را براى بهداشت و تنظيم خانواده در پاكستان طرّاحى كرد . در سال 1966 به رياست شوراى مركزى تنظيم خانواده در پاكستان رسيد . در اكتبر 1971 به صندوق ملل متّحد در امور جمعيّت پيوست و مسؤوليّت بخش برنامه ريزى را بر عهده گرفت . از سال 1977 تا آوريل 1987 در مقام معاون و دستيار مدير كلّ اجرائى اين سازمان خدمت مىكرد . سرانجام در 1987 عنوان مدير كلّ اجرائى صندوق ملل متّحد در امور جمعيّت را بدست آورد و هم اكنون بعنوان يكى از معاونان\r\n\r\n","description":"","footnote":"","page_name":" 218 ","page_number":236},
  {"content":"\r\n\r\nدبير كلّ در اين مقام خدمت مىكند .\r\nدكتر نفيس صديق ، عضو شورايعالى اتّحاديّهء بين المللى تحقيقات علمى در امور جمعيّت است . او همچنين در كميتهء مشورتى و بين المللى تنظيم خانواده عضويّت دارد .\r\nدكتر صديق مقالات و رساله‌هاى متعدّدى دربارهء بهداشت و تنظيم خانواده و برنامه ريزى جمعيّت نوشته است . كتاب مشهورى هم دارد تحت عنوان « جمعيّت : تجربيّات صندوق ملل متّحد در امور جمعيّت »  ( UNFPA )  اين كتاب را مؤسّسهء انتشارات دانشگاه نيويورك به سال 1984 منتشر كرده است .\r\nدكتر نفيس صديق نخستين زنى است كه در سال 1976 به اخذ جائزهء مشهور  Hugh Moore Memo rial  نائل آمد . اين جائزه به كسانى داده مىشود كه در جلب توجّه جهانيان به بحران جمعيّت خدمات ارزنده‌اى انجام داده باشند .\r\nخانم دكتر نفيس صديق ، سالها پيش با آقاى « أزهر صديق » كه در امور تجارت فعّاليّت دارد ازدواج كرده است . اين دو ، سه فرزند دارند و دو كودك را نيز به فرزند خواندگى پذيرفته‌اند . دكتر نفيس صديق در سايهء تحصيلات ، معلومات و اطّلاعات عميق و دقيق خود در زمينهء مسائل مربوط به جمعيّت در محافل سياسى ، اجتماعى و علمى جهان از احترام زيادى كه شايستهء اوست ، برخوردار است . » « 1 »\r\n\r\nپنج سؤال مؤلّف از خانم دكتر نفيس صديق كه حتماً بايد جواب دهند\r\nما تا سرحدّ امكان از ذكر مطالب لازم پيرامون مسأله قطع نسل و عقيم نمودن زنان و مردان بارور كشور دريغ ننموديم ؛ و ذيلاً تمام احوال و ترجمهء شخصيّت مدير و برنامه ريز اين كار : خانم دكتر نفيس صديق را ذكر كرديم تا\r\n\r\n\r\n","description":"","footnote":"\r\n( 1 ) مجلّهء « دانشمند » مورّخهء دى ماه 1368 ، شمارهء پى در پى 315 ، سال بيست و هفتم ، شمارهء اختصاصى سال 10 ، ص 10 و 11\r\n","page_name":" 219 ","page_number":237},
  {"content":"\r\n\r\nبحثهاى ما گرداگرد اين مطالب جنبهء ابهامى نداشته باشد . و اينك ما از جناب اين خانم چند سؤال داريم :\r\n\r\nآيا خانم دكتر نفيس ، كنترل جمعيّت را در اسرائيل هم اجرا مىنمايند ؟\r\nسؤال اوّل : آيا اين دائرهء وسيع خدمات شما و صندوق جمعيّت و سازمان ملل متّحد كه بر 147 كشور جهان احاطه دارد و برنامه مىدهد ، و از هر گونه مساعى جميله كوتاهى نمىورزد ، شامل كشور اسرائيل هم مىشود يا خير ؟ !\r\nبدين معنى كه آيا شما برنامه كنترل جمعيّت و تنظيم خانواده و هزاران پى آمدهاى دوستانه از أعمال رايگان مانند : وازكتومى ، توبكتومى ، نصب آى . يو . دى ، و سائر انواع و اقسام وسائل عقيم ساختن و جلوگيرى از تشكيل فرزند را دربارهء اسرائيليان هم اجراء مىنمائيد ؛ يا نه اين كشور از اين برنامه‌هاى دوستانه و حميمانه و صميمانه خارج مىباشد ، و آن كشورها كه در تمام نقاط دنيا وجود دارد غير از كشور اسرائيل است ؟ !\r\nمسلّماً مىگوئيد : ما در اين كشور ، نه اينكه برنامه تنظيم و كنترل نداريم ؛ بلكه امپرياليسم بين المللى و صهيونيزم جهانى ، مساعى جميلهء خود را در ازدياد و رشد و تكثير اين حزب و دولت به كار بسته است . چه از ناحيهء تولّد فرزندان ، و چه از ناحيهء مهاجرت !\r\nامّا از جهت اهمّيّت ازدواج و كثرت اولاد : چنان كه در كتاب « فراماسونرى و يهود » ذكر كرده است دربارهء تأهّل مىگويد : « يكى از مراسم پر اهمّيّت از نظر دين يهود ، ازدواج است . احكام گوناگونى دربارهء ازدواج در « تالمود » ذكر شده و آداب و رسوم خاصّى براى آن قائل گشته‌اند . تأهّل براى ازدياد نسل و قوم بنى اسرائيل مهمترين عامل شناخته شده و اجابت آن بر هر يهودى واجب است . چنان كه در تورات بدينصورت بيان گرديده است :\r\n« با زاد و ولد ، روى زمين را بپوشانيد . »\r\n\r\nتنها جائى كه شعار « فرزند كمتر ، زندگى بهتر » وجود ندارد اسرائيل است\r\nازدواج نكردن ، و نيز با وجود استطاعت مالى و جسمى ، بچّه دار نشدن ،\r\n\r\n","description":"","footnote":"","page_name":" 220 ","page_number":238},
  {"content":"\r\n\r\nدر مرام يهود گناه شمرده مىشود . تنها جائى از جهان كه كنترل زاد و ولد ، و شعارهاى « فرزند كمتر ، زندگى بهتر » تحقّق نمىيابد و نخواهد يافت ، اسرائيل است .\r\nاساساً پذيرفته شده كه هر عائله بايستى حدّاقل چهار بچّه داشته باشد . ميزان حقّ اولاد پرداختى به كارمندان زياد است و بچّهء زياد موجب كاهش انواع و اقسام مالياتها مىشود . حتّى كارمندان بازنشسته‌اى كه داراى فرزند بيشترى هستند ، حقوق بازنشستگى بيشترى مىگيرند .\r\nبنا به عقائد مذهبى ، ازدواج باعث تسلسل نسل بنى اسرائيل و مانع محو آنها مىشود .\r\nقبل از مراسم نكاح ، دختر و پسرى كه براى ازدواج با هم نامزد شده‌اند ، به ملاقات خاخامى كه مسؤوليّت جارى نمودن عقد آنها را به عهده گرفته است مىروند . قبل از هر چيز خاخام ، اساس دين يهود و اهمّيّت زندگى زناشوئى را در اجتماع يهودى به آنان ياد آور مىگردد ، و از آنها براى حفظ آداب و اصول دينى ، و اجراى كلّيّهء وظائف محوّله قول ميگيرد .\r\nدر مورد ازدواج مسؤوليّت خاخام‌ها نامحدود است . خاخام به تشخيص خودش ، قادر است ازدواجهاى نامناسب و ناهماهنگ را به هم بزند ، و از انجام آن جلوگيرى كند .\r\nخاخام ، پس از استماع سخنان شهود و آشنايان ، و پس از اطمينان از صحّت گفته‌هاى آنان ، صيغهء عقد را جارى نموده ، زوجين را تبريك گفته ، دعاى مناسب را ميخواند . » « 1 »\r\nو امّا از جهت مهاجرت : ميدانيم كه در ابتدا جمعيّت يهوديان حزب\r\n\r\n\r\n","description":"","footnote":"\r\n( 1 ) « فراماسونرى و يهود » ترجمهء جعفر سعيدى از\r\n YAHUDILIK VE MASON LUK Bilim ARASTIRMA GRUBU istanbul - 1986 \r\nانتشارات علمى تهران ، طبع اوّل 1369 ، ص 55\r\n","page_name":" 221 ","page_number":239},
  {"content":"\r\n\r\nاسرائيل ، در حدود دو هزار تن بودند و اينك بر اثر اهتمام شديد و تأكيد بليغ بر مهاجرت از جميع نقاط جهان به كشور اسرائيل به پنج ميليون و دويست و هشتاد هزار تن بالغ گشته‌اند .\r\nتنها از كشور شوروى ، يك ميليون تن را بدانجا هجرت داده‌اند .\r\nطبق گزارش خبرگزارى جمهورى اسلامى ايران ، در مورّخهء 24 / 6 / 27 : « مطبوعات اسرائيل امروز نوشتند : جمعيّت اسرائيل به 28 / 5 ميليون نفر رسيده است . »\r\nو طبق گزارش همين خبرگزارى در مورّخهء 25 / 12 / 72 : « بر اساس آخرين آمار بانك جهانى ، جمعيّت اسرائيل تا سال 2000 هر ساله بطور متوسّط 8 / 2 درصد رشد خواهد داشت كه بالاترين ميزان رشد در جهان است . »\r\nو طبق همين خبرگزارى مرتّباً به عقب برگرديد ، و اخبار را تماشا كنيد كه :\r\nدر مورّخهء 12 / 10 / 71 : « جمعيّت اسرائيل در سال 1992 تا 6 / 2 درصد افزايش يافت و به 5 ميليون و 200 هزار نفر رسيد ؛ ليكن اين رقم به مراتب كمتر از پيش بينىهاى اوّليّه است . »\r\nو در مورّخهء 21 / 7 / 71 : « إسحق رابين نخست وزير اسرائيل ديروز در جريان مراسم يك عيد يهوديان اظهار اميدوارى كرد كه تا سال 2000 جمعيّت فلسطين اشغالى 7 ميليون يهودى شود . »\r\nو در مورّخهء 3 / 7 / 71 : « جمعيّت اسرائيل به 1 / 5 ميليون نفر رسيده كه اين رقم بسيار كمتر از 4 / 5 ميليون نفرى است كه يكسال پيش در اوج مهاجرت يهوديان از شوروى سابق پيش بينى شده بود . »\r\nو در مورّخهء 17 / 2 / 71 : « ادارهء مركزى آمار اسرائيل ديروز اعلام كرد : جمعيّت اسرائيل براى اوّلين بار بعد از تأسيس آن در سال 1948 از مرز پنج ميليون نفر گذشته است . »\r\nو در مورّخهء 11 / 10 / 70 : « جمعيّت اسرائيل براى نخستين بار از مرز پنج\r\n\r\n","description":"","footnote":"","page_name":" 222 ","page_number":240},
  {"content":"\r\n\r\nميليون گذشت كه اين رشد عمدةً مديون مهاجرت يهوديان شوروى است . »\r\nو در مورّخهء 14 / 8 / 70 : « راديو اسرائيل گزارش داد جمعيّت اسرائيل با 80 درصد افزايش از مرز 5 ميليون نفر گذشت . »\r\nو در مورّخهء 17 / 12 / 69 : « راديو اسرائيل امروز ادّعا كرد : عليرغم جنگ خليج فارس ، در دو ماه گذشته 25 هزار نفر مهاجر از شوروى به اسرائيل وارد شده‌اند . »\r\nو در مورّخهء 12 / 10 / 69 : « موج مهاجرت يهوديان شوروى به اسرائيل در سال 1990 سبب شد ، رشد جمعيّت اسرائيل در اين سال از بالاترين ميزان در طول 39 سال گذشته برخوردار شود . »\r\nو در مورّخهء 26 / 8 / 69 : « قيام فلسطينىها منبع اصلى خطر را براى آيندهء صهيونيسم و استقرار آن تشكيل داده است . »\r\nو در مورّخهء 28 / 6 / 69 : « ادارهء مركزى اسرائيل اعلان كرد كه جمعيّت كشورش به 4705000 نفر رسيده است كه از اين تعداد 3842000 نفر يهودى و بقيّه عرب هستند . »\r\nو در مورّخهء 16 / 3 / 69 : « به نوشتهء يك مجلّهء چاپ آمريكا قريب به يك ميليون يهودى در آينده خاك شوروى را ترك خواهند كرد . »\r\nو در مورّخهء 9 / 2 / 69 : « ادارهء آمار اسرائيل امروز اعلام كرد : جمعيّت إسرائيل سال گذشته با رشد 4 / 2 درصد به بالاترين نرخ رشد از سال 1979 رسيد . »\r\nو در مورّخهء 6 / 7 / 68 : « بر اساس گزارش منتشر شده ، جمعيّت اسرائيل به 4 ميليون و پانصد و سى هزار نفر بالغ گرديد . »\r\nاز اينجا روشن مىشود : با چه برنامه دقيق و عميقى روزبه روز ، چه از ناحيهء زاد و ولد و چه از ناحيهء مهاجرت اتباع يهودى به كشور إسرائيل غاصب ، افراد خودشان را هجرت مىدهند تا جاى سكنهء آواره و بيرون ريخته شدگان از\r\n\r\n","description":"","footnote":"","page_name":" 223 ","page_number":241},
  {"content":"\r\n\r\nمسلمانان را كه فعلاً بر روى كوهها چادر زده و ميليونها نفر بدين ترتيب بىخانه و لانه زندگى ميكنند ، پر نمايند و بجاى آنها سكنى گزينند .\r\nاين راجع به دولت إسرائيل ؛ و امّا مسلمين كه غالب اين 147 كشور مورد برنامه كنترل قرار گرفته‌اند ( و إسرائيل با آنها در جهت مرام و عداوت در نقطهء مقابل قرار گرفته است ، و پيوسته از دشمنى با آنها آرام نمىنشيند ) بايد مقطوع النّسل و عقيم گردند . و اين برنامه در جميع كشورهاى اسلامى بخصوص اردن كه هم مرز با اين دولت غاصب است جارى شود . يعنى اردن ديگر فرزندى نياورد ، سوريّه و شام و سائر زمينهاى اطراف فلسطين همگى بايد عقيم گردند ؛ تا برسد به سرزمين تونس كه زين العابدين بن علىّ حاكم گماشتهء از طرف ظالمان ، آنجا را پاك سازى كند بطوريكه مورد تعريف و تمجيد هيئت بين الملل قرار گيرد .\r\nآيا برنامه كنترل در آمريكا هم اجرا مىشود ؟ ! يا نه آنها چنين عملى را انجام نمىدهند ؟ ! مگر الآن در پايان همين گزارش نخوانديم كه : دكتر حاتمى گفت : سرعت بخشيدن به اين امر و پذيرش آن از كشور ايران جاى خوشوقتى است . و من اينك از كشورى مىآيم كه متأسّفانه رئيس جمهور آن « بوش » با كنترل رشد جمعيّت مخالفت دارد .\r\nچرا اينك از ايران تعريف مىكنند ، و بطوريكه در خبرگزارى جمهورى اسلامى ايران در مورّخهء 28 / 7 / 71 آمده است : « ايران در ميان 75 كشور در حال توسعه ، در زمينهء كنترل جمعيّت در بالاترين رده قرار گرفته است . » ؟ !\r\nو در مورّخهء 2 / 8 / 71 آمده است : « معاون دبير كلّ فدراسيون بين المللى تنظيم خانواده ، تدابير اتّخاذ شدهء در ايران جهت كنترل جمعيّت و توسعهء برنامه‌هاى رفاه خانواده را اميدوار كننده خواند . »\r\nو در مورّخهء 16 / 12 / 71 آمده است : « گروه بين المللى اقدام در مورد كنترل جمعيّت ، ايران را در شمارهء كشورهاى موفّق در زمينهء كنترل جمعيّت\r\n\r\n","description":"","footnote":"","page_name":" 224 ","page_number":242},
  {"content":"\r\n\r\nدانست . و روسيّه را از كشورهاى ناموفّق شمرد كه در هر 11 سال يك ميليارد نفر به جمعيّت جهان افزايش ميدهند . »\r\nو در مورّخهء 23 / 3 / 73 آمده است : « رئيس فدراسيون بين المللى خانواده برنامه ريزى شده / اى . ار . پى . اف / از كشورهاى اسلامى خواست تا از الگوى كنترل جمعيّت در ايران پيروى كنند . »\r\nبارى ! اين مورد اوّلى بود كه براى حقير در مورد اصرار و ابرام اين خانم دكتر دربارهء كنترل جمعيّت در جهان سوّم مخصوصاً كشورهاى اسلامى ، و بالأخصّ كشور ايران اسلامى سؤال انگيز شده است . و اگر جناب محترم ايشان با وسعت اطّلاعاتشان در زمينهء مواليد جوابى به نظرشان ميرسد ارائه خواهند فرمود .\r\n\r\nاگر منظور خدمت بود ، بايد در طبقه مرفّه أمر به تكثير فرزندان مىنمودند\r\nسؤال دوّم : اگر منظور از اين گونه خدمت ، قطع نسل عموم نباشد ، مىبايستى ميان طبقه متمكّنين و ثروتمندانى كه قادر بر گرفتن چهار مخدّرهء جليله و آوردن فرزندان بسيار از هر كدامشان هستند ، و ميان طبقه مستمندان و زحمتكشان و رعايائى كه بر يك زن گرفتن و اولاد قليلى ، بيشتر تمكّن ندارند ، فرق گذارد ! مثلاً مردان قدرتمند كه به آسانى از عهدهء مخارج بيست فرزند بر مىآيند را تكليف بدان نمود تا ميزان ترازو واژگون نگردد ، و عدالت در هر حال و در همهء طبقات محفوظ بماند .\r\nبسيارى از طبقه مهندسان و دكتران مىباشند كه هر يك داراى خانه‌هاى بسيار وسيع و داراى اشكوبهاى متعدّد و بزرگ هستند و معذلك همه خالى است . زيرا آنها فقط 2 يا 3 اولاد دارند و بواسطهء جلوگيرى از تكثير اين رحمت الهيّه دست به افزايش نزده‌اند ؛ و اولادشان بزرگ شده ، يا به دبيرستان و دانشكده رسيده و يا در خارج زندگى مىنمايند .\r\nاين گونه دكترها كه بعضى از آنان هم واقعاً زحمت كشيده و دانشمند مىباشند و عمرى را در قسمت پزشكى مختصّ به خود صرف نموده ، و در زمان\r\n\r\n","description":"","footnote":"","page_name":" 225 ","page_number":243},
  {"content":"\r\n\r\nكهولت ، يك خانم دكتر مُسنّ را به نكاح خويش در مىآورند ( كه ديگر طبعاً يائسه و نازا شده و قدرت بچّه زائيدن را ندارد ) و فقط به يكى دو سه تا طفل اكتفا كرده‌اند ، حيف نيست اين سرمايه‌هاى علمى متخصّصين زير خاك مدفون گردد ! بايد اين درآمدهاى سرشار را كه متحيّرند كجا مصرف كنند ، همه را صرف تعليم و تربيت پزشكانى از اولاد خودشان و در رشتهء خودشان بنمايند ؛ نه آنكه آنان را آزاد بگذارند تا در رشته‌هائى كه با علوم و رشتهء خصوص پدرشان مباينت دارد متفرّق شوند ، بچّهء دكتر بايد دكتر بشود ؛ بچّهء مهندس ، مهندس ؛ بچّهء معمار معمار .\r\nچرا ؟ ! براى آنكه اين فرزند در زير چتر علوم پدر خود چيزهائى را به رايگان مىآموزد كه از اجانب محالست بتوان آموخت . فوت كوزه‌گرى را كوزه‌گر به نور چشم خودش ياد مىدهد نه به همهء اجانب . به هر حال سزاوار بود كه براى نداشتن فرصت كافى ، اين گونه دانشمندان با ازدياد طبقه فرزندان بديشان كمك برسانند . خانه‌ها مملوّ از فرزندان متديّن و متخصّص گردد ؛ همه عالم و كار آزموده ؛ آنوقت نه تنها علم پزشكى بلكه سائر رشته‌ها و علوم ، همگى رونقى به سزا ميگرفت .\r\nامّا آنگونه عمل سر از همان شعار عصر و دوره شاه در مىآورد كه مىگفتند : فرزند فقط 2 تا : يكى دكتر ، يكى مهندس !\r\nاگر منظور اتلاف نفوس نبود ، بايد بين اين دو طبقه توانگر و ناتوان قاعده و قانونى بود تا با از ميان رفتن فرزندان طبقه مستضعفان ، كثرت فرزندان طبقه قدرتمندان جايشان را پر كند . ولى مع الاسف ، فشار همه و همه بر طبقه ضعيف و مستمند است . مجلس شوراى اسلامى بينوايان و بيمه شدگان تحت پوشش را منع مىكند . كميته‌هاى امداد امام خمينى از كمك به ضعفا و فقيران دريغ دارند .\r\nديروز در همين مشهد مقدّس ، زنى از افراد مستمند تحت پوشش كميته\r\n\r\n","description":"","footnote":"","page_name":" 226 ","page_number":244},
  {"content":"\r\n\r\nامداد امام خمينى با بچّه شيرخوارهء خود در بغل ، به كميته رفته بود تا سهميّهء قوطى شير خشك خود را بگيرد . به وى گفتند : اوّل برو لوله‌هايت را ببند و سپس بيا تا قوطى شير خشك به بچّه ات بدهيم ! « 1 »\r\nيك قوطى شير خشك : قيمت يك انسان كامل « 2 »\r\nاين مورد دوّم است كه براى حقير سؤال برانگيز شده است كه چگونه در طرح اين مسائل ، فقرا و ضعفا از دم شمشير مىروند و همگى درو مىشوند . آيا اين نهج ، منهاج إسرائيليان و امپرياليست‌ها نمىباشد ! ؟\r\n\r\nاسف آور است كه يك دكتر زنان ، توبكتومى را در كشورهاى اسلامى به كار بسته است\r\nسؤال سوّم : إبراز اين گونه طرحها از خانم دكتر چنانچه تخصّصشان در رشتهء جامعه شناسى ، جمعيّت شناسى ، سياسى ، مديريّت و برنامه ريزى و أمثال ذلك بود ، جاى تعجّب نبود . امّا از آنجا كه تخصّصشان در خصوص پزشكى و بالأخصّ پزشكى زنان بوده است ، اين اقدام و قيام از ايشان بسى شگفت انگيز است !\r\nايشان بنا به تعريف و تشريح همين مجلّه ، نائل به اخذ دكتراى پزشكى از\r\n\r\n\r\n","description":"","footnote":"\r\n( 1 ) در گزارش خبرگزارى جمهورى اسلامى ايران در مورّخهء 15 / 12 / 72 آمده است :\r\n« رئيس قوّهء قضائيّه در ديدار مسؤولين كميتهء امداد امام خمينى با وى ، خواستار تلاش بيشتر اين نهاد در زمينهء آموزش روستائيان به منظور كنترل رشد جمعيّت شد . »\r\n( 2 ) بهت آور است كه اين قضيّه دقيقاً در روزى واقع شد كه روزنامه قدس مشهد ( چهارشنبه 12 مرداد 1373 - 24 صفر 1415 ) با خطّ درشت در صفحه أوّلش آورد : « ترويج فرهنگ تغذيه با شير مادر صحيح ، أمّا شير خشكهاى انبار شده را توزيع كنيد . » و به دنبال آن چنين آورد : يك كارشناس مركز بهداشت استان : « در حال حاضر فقط براى نوزادانى كوپن شير خشك داده مىشود كه مادر آنها تحت هيچ شرائطى قادر به شير دادن نباشد . » سپس با خطّ قرمز درشت نوشته است : « مصرف شير خشك در استان خراسان از 14 هزار كارتن طىّ چند ماه گذشته به 7 هزار كارتن در حال حاضر رسيده است . » و پس از آن با خطّ سياه درشت نوشته است : « اگر روند فعلى توزيع شير خشك ادامه يابد بسيارى از شير خشكهاى موجود در انبارها فاسد مىشود . » يك مسؤول داروخانه در مشهد : « چنانچه روند فعلى توزيع شير خشك ادامه يابد تاريخ مصرف آن منقضى و تعداد زيادى قوطى شير خشك در معرض فساد قرار مىگيرد . » آنگاه در صفحه 11 به شرح و تفصيل آن پرداخته است .\r\n","page_name":" 227 ","page_number":245},
  {"content":"\r\n\r\nدانشگاه كراچى شده‌اند ، و سپس دوران تحصيلات تخصّصى خود در رشتهء « زنان و زايمان » را در سيتى هاسپيتل ( بالتيمور ، مريلند ) آمريكا گذرانيده‌اند و آنگاه موفّق به أخذ درجهء فوق تخصّص در رشتهء جرّاحى زنان از دانشگاه معروف « جونز هاپكينز » گرديده‌اند .\r\nآنگاه نُه سال تمام از سال 1954 تا 1963 در نقاط مختلف پاكستان به عنوان پزشك متخصّص زنان و كودكان خدمت كرده‌اند .\r\nبنابراين آيا اصلاً و ابداً بگوششان نخورده است و در دانشگاهها نشنيده‌اند و طىّ تجارب شخصى 9 سالهء خويشتن دريافت نكرده‌اند كه : « سلامتى زن در زائيدن ، و در شير دادن است » ؟ اين مطلب بقدرى واضح و آشكار است كه اگر از آن بىبى قابله‌هاى قديمى قديمى هم مانند « زن مشهدى مهدى » « 1 » مىپرسيديد ، فوراً جواب مىگفتند . معهذا اوّلاً چگونه ايشان ميفرمايند : زن نبايد در سنين كمتر از بيست سال و زيادتر از سى و پنج سال حامله گردد ؟\r\nو ثانياً چگونه با فرمان ايشان براى ميليونها زن آى . يو . دى نصب مىكنند و آنان را موقّتاً از زايمان مىاندازند ؟ ! چگونه يك ميليون زن را توبكتومى مىكنند ، لوله‌ها را مىبندند ؛ و إلى الأبد عقيمشان مىنمايند ؟ ! در كداميك از دانشگاههاى پزشكى دنيا ديده شده است كه زن لوله بسته ، مجدّداً حمل بردارد مگر 2 تا 3 نفر در هزار نفر ؟ !\r\nيعنى هر زن كه به بستن لولهء خود اقدام مىكند ، در پانصد احتمال ، يك احتمال ، يا حدّاقل در 333 احتمال يك احتمال باز شدن مجدّد لوله و آبستنى هست .\r\n\r\n\r\n","description":"","footnote":"\r\n( 1 ) منزل پدر حقير ، كه حقير در آنجا متولّد شده‌ام ؛ طهران ، خيابان جمهورى اسلامى ( شاه آباد سابق ) كوچهء حمّام وزير بوده است . در مقابل اين كوچه ، كوچه‌اى بود به نام كوچهء مشهدى مهدى بقّال . مشهدى مهدى ، زنى داشت كه در ميان عامّهء مردم به « زن مشهدى مهدى » مشهور بود . وى از قابله‌هاى قديمى مجرّب و كار آزموده بوده است ، و از فوتش شصت سال مىگذرد . رحمة الله عليها .\r\n","page_name":" 228 ","page_number":246},
  {"content":"\r\n\r\nبا وجود اين تمام پزشكان و جرّاحان و آسيستانان و معاونان و سرپرستاران و پرستاران و جميع كادر قابلگى منسوب و وابسته به خصوص اين گروه مىگويند : خانم لوله ات را ببند ! هر وقت خواستى باز مىكنيم ! اين خدعهء آشكار و اين فريب روشن چرا ؟ !\r\nجناب محترم دكتر معروف و مشهور و متخصّص زنان كه سابقهء ارادت حقير نزد ايشان متجاوز از ده سال است : آقاى دكتر مهدى يغمائى سلّمه الله مىگفتند : ما يكنفر را هم نديده‌ايم كه مجدّداً گشايش يابد . إمام جمعه مشهد به زنى گفته بود : اگر با سيم ببندند جائز مىباشد ، نه با نخ . زيرا با نخ قابل برگشت نيست ، بخلاف سيم !\r\nايشان مىگفتند : اين چه گفتارى است ؟ ! بمجرّد بستن لوله‌ها چنان مىچسبند كه يك تكّه مىشوند ؛ خواه با نخ باشد ، خواه با سيم .\r\nخانم دكتر محترم ! شما با اين وسعت اطّلاعات خود ، حتماً از عوارض توبكتومى و وازكتومى و خوردن قرصهاى ضدّ حاملگى و سائر انواع جلوگيرى ، از سرطان رحم و سرطان پستان و سكتهء قلبى و به هم خوردن سيستم جريان خون و از كار افتادن يك ارگان رسمى از پايه‌هاى اصلى بدن و عوارض بيشمار آن ، مسلّماً و بدون شكّ مطّلع بوده‌ايد ! ! ! چرا به زنان ايران بازگو نكرديد ؟ !\r\nسازمان شما به نام و عنوان سازمان بهداشت جهانى مادران و كودكانست ؛ اينست معنى بهداشت ؟ ! اينست معنى حفظ تندرستى ؟ ! اينست معنى كوشش براى سلامت بشر ؟ !\r\nمخدّرهء مجلّله ، همشيرهء محترمهء آقاى عبد الرّحيم جلاليان قزوينى ، به اهل بيت ما گفته‌اند : من شكم پنجم را حامله هستم و براى پيش آمدى نزد يكى از خانمهاى پزشك زنان كه در قزوين شهرت بسزائى دارد رفتم . پس از سلام سر خود را پائين انداخته و از روى حيا و خجالت گفتم : اين شكم پنجم من است .\r\nفوراً آن خانم دكتر گفت : « چرا خجالت مىكشى ؟ ! ما نفهميديم اين\r\n\r\n","description":"","footnote":"","page_name":" 229 ","page_number":247},
  {"content":"\r\n\r\nسر و صداها از كجا بلند مىشود و ملّت را به كدام طرف سوق مىدهند ؟ ! اگر زن بخواهد سلامتش را حفظ كند بايد آبستن شود » .\r\n\r\nاگر زن بچّه بزايد و دنبال كمال برود ، همهء ملّت خود را حيات بخشيده است\r\nسؤال چهارم : اينكه فرموده‌ايد : « و نقش زن تنها به بچّه زائيدن منحصر نيست . وانگهى هر كشورى كه ميخواهد در راه توسعه گام بردارد ، نميتواند تنها با نيمى از جمعيّت خويش اين راه را بپيمايد . » گفتارى درست و طبق موازين علمى نمىباشد .\r\nموازين علمى مىگويند : زن و مرد در هر جامعه ، در وهلهء اوّل مىبايست به سلامت خويش بينديشند ؛ و آن را ازهر امر دگرى مقدّم بدارند .\r\nاگر زن بچّه نزايد و سلامت خود را فاقد گردد ؛ هزار شغل خارجى گرچه مفيد هم باشد ، چه سودى براى او خواهد داشت ؟ !\r\nما معتقديم طبق عمل به شعار شما ، اگر زن بچّه نزايد به نيمى از جمعيّت كشور خيانت كرده است . و علاوه چنانچه در مشاغل مردان شركت جويد ، غير از اشغال آن مناصب كارى نكرده است ؛ و بنابراين بر آن نيمهء دگر هم خيانت نموده است . بالنّتيجه تمام جمعيّت كشور خويش را فاسد كرده است .\r\nو طبق اعتقاد ما اگر زن بچّه بزايد ، با تندرستى خود ، نيمى از حيات جمعيّت كشور خويش را تضمين كرده است . و اگر با آن به دنبال كمال روحى خود برود سعادت ابدى خود را حائز گرديده است ؛ و بنابراين در روند مصالح جميع جمعيّت كشور خويش قدم راستين برداشته است .\r\n\r\nسياستهاى بين المللى كنترل جمعيّت دنبالهء نقشه‌هاى انگليس است\r\nسؤال پنجم : اينكه فرموده‌ايد : « خوشبختانه در آئين اسلام مخالفت سازمان يافته‌اى با تنظيم خانواده وجود ندارد . . . تنها كاتوليك‌ها هستند كه در مورد تنظيم خانواده به جزميّات متوسّل مىشوند . » چگونه مىتواند سخن استوارى باشد ؟ !\r\nمگر در آئين يهوديان ، اينك آن اصرار و ابرام را از « تالمود » و از خاخامهاى يهودى در برقرارى نكاح و تكثير فرزندان بنى إسرائيل نديديم ؟ !\r\n\r\n","description":"","footnote":"","page_name":" 230 ","page_number":248},
  {"content":"\r\n\r\nامّا حقيقت مسيحيّت واقعى غير از آئين كاتوليكها چيزى نيست . پروتستانها دين ندارند ؛ پشت پا به همهء مقدّسات خود زده‌اند . به تمام اعمال و دستورات خارج از آئين خود به عنوان دين و مذهب عمل مىكنند ؛ و در حقيقت جز اسمى از آئين مسيحيّت بر روى آنها نمىباشد .\r\nامّا آئين اسلام ، تشويق و ترغيب به نكاح و تكثير نسل از سرلوحه‌هاى قوانين و دستورات آنست . شما اين مطلب را مگر از ضرورت تاريخ اسلام گرچه نوشتهء اجانب باشد ، احساس نكرده‌ايد ؟ !\r\nكدام فقيهى از فقهاء اسلام از شيعهء اماميّه و شيعهء زيديّه ، و حَنفيّه و حنابله و شافعيّه و مالكيّه ، قطع نسل و عقيم كردن را جائز شمرده‌اند ؟ ! حتّى فقهاى از خوارج منتحل به اسلام از إباضيّه و غيرهم بر اين مطلب تأكيد دارند . و نه تنها همه در عدم جواز عقيم نمودن متّفقند ، بلكه همگى متّفقاً كثرت نكاح و تعدّد اولاد را از اعظم سنّت‌هاى الهيّه و مثوبات اخرويّه شمرده‌اند .\r\nشايد شما فقدان مخالفت سازمان يافته با تنظيم خانواده را در حكومتهاى امثال شاه حسين و شاه حسن و نواز شريف ( نخست وزير پاكستان ) ديده‌ايد ؛ آنگاه پنداشته‌ايد كه در اسلام كسى با اين برنامه مخالفت ندارد ! جميع فقهاء بدون استثناء براى إبطال اين نظريّه كمر بسته‌اند .\r\nدر چند جا از كتاب « خاطرات همفر ، جاسوس انگليسى در ممالك اسلامى » بدين امر صراحت دارد . در ص 79 « 1 » در ضمنِ اشاره به قسمتهائى از كتابى كه وزير مستعمرات به وى ميدهد كه آن را مطالعه كند و سپس به او ردّ نمايد و آن عبارت است از دستوراتى كه مىبايد در مأموريّت خود براى هدم اسلام انجام دهند « 2 » ، آورده است :\r\n\r\n\r\n","description":"","footnote":"\r\n( 1 ) از طبع اوّل ، انتشارات أميركبير ، ترجمهء دكتر محسن مؤيّدى\r\n( 2 ) به كتاب نام « چگونه اسلام را نابود كنيم » نهاده بودند ؛ و در حقيقت ، بهترين و عملىترين برنامه‌هائى بود كه من و همكارانم وظيفه داشتيم در ممالك اسلامى انجام\r\n","page_name":" 231 ","page_number":249},
  {"content":"\r\n\r\n« فصل ديگر كتاب به توصيه‌هائى در نابود ساختن عوامل و اسباب نيرومندى و توانائى مسلمانان ، و ناتوان و ضعيف كردن آنان به عمل آمده كه جالب توجّه است . » در اينجا بيست و سه مادّه را ذكر مىكند و بيستمين آنها كه در ص 86 مىباشد از اين قرار است :\r\n« 20 - نسل را بايد كنترل كرد « 1 » و نگذاشت مردها بيش از يك همسر داشته باشند ؛ امر زناشوئى را بايد با وضع مقرّراتى دشوار ساخت . مثلاً هيچ مرد عربى حقّ ازدواج با زن ايرانى ، و يا بالعكس ، مرد ايرانى با زن عرب را نداشته باشند . و بدينگونه تركها با ايرانيها و عربها ازدواج نتوانند كرد . »\r\nو از جمله در ص 73 آورده است : « كتاب در فصل ديگرى به تشريح نقاط قوّت و نيرومندى اسلام و علل پيشرفت مسلمانان مىپردازد ، و اضمحلال و نابودى اين مظاهر ترقّى و تكامل را در سرلوحهء اقدامات وزارت مستمرات قرار ميدهد . » و در اينجا نيز بيست و سه امر مؤكّد در اسلام را بر مىشمرد ، كه همان عواملى مىباشد كه بيست و سه مادّهء مذكور براى نابود ساختن آنها توصيه شده\r\n\r\n\r\n","description":"","footnote":"\r\nدهيم . ( « خاطرات همفر » ص 87 )\r\n( 1 ) در مجلّهء « دانشمند » شمارهء 6 ، مورّخهء شهريور 1372 ، درست آن دستورات را مو به مو ، به طور تشويق و ترغيب بر قطع نسل ابراز كرده و صريحاً از رشد و نموّ و كثرت مردمان مسلمان بخصوص جوانان در اضطراب افتاده است ؛ در ص 62 مىگويد : « امّا چندى بود كه در كشور ما اهمّيّت اين تأثيرات مخرّب رشد جمعيّت را فراموش كرده بودند . در يكى از راهنماهاى سياحتى ايران كه وزارت فرهنگ و ارشاد اسلامى چند سال پيش چاپ كرده بود ، بر اساس سرشمارى عمومى 1365 ، دربارهء جمعيّت كشورمان نوشته بودند : « حدود 46 درصد كلّ جمعيّت در گروه سنّى زير 15 سال قرار دارند ، بدين ترتيب جمعيّت ايران از نظر تركيب سنّى از جملهء جوان‌ترين جمعيّتها در ميان كشورهاى دنياست . به همين خاطر جامعه پر از شور و نشاط جوانى است . » آنگاه مجلّه شروع كرده است به انتقاد از جمعيّت جوان . آيا اين مجلّه و اين نظريّه و اين تبليغات غير از حكايت كردن دستورات نه مرموز بلكه صريح استعمار ، مسخره كردن قيام مردم مسلمان ايران ، استهزاء به سنّت قاطعهء نبويّه ، و كشاندن امّت را به نسل كشى و عقيم كردن چيزى مىتواند بوده باشد ؟ !\r\n","page_name":" 232 ","page_number":250},
  {"content":"\r\n\r\nاست و بيستمين آنها كه در ص 75 مىباشد و مادّهء فوق بر ضدّش آمده بود عبارت است از :\r\n« 20 - استحباب زناشوئى و توصيه به زيادى فرزند و تعدّد همسر . »\r\nانگليسها چون نتوانستند أحمد شاه را متقاعد به اين بيست و سه امر و امور دگرى كه خواسته شان بود بنمايند ؛ از « رضاخان امير پنج » امضاء گرفته و وى را با سيّد ضياء الدّين طباطبائى وادار به كودتاى 24 حوت 1299 كردند . رضاخان دستورات آنان را مو به مو اجرا كرد . و انگلستان نهايت تسلّط بر كشور ايران را داشت تا جنگ بين الملل دوّم كه انگلستان سخت در فشار حملهء آلمانها قرار گرفت و چاره‌اى نديد مگر آنكه از آمريكا كه در آن زمان رئيس جمهورش روزولت بود استمداد طلبد .\r\nمرحوم آية الله عمّ گرامى حقير : حاج سيّد محمّد تقىّ حسينى طهرانى كه از همدورگان مرحوم آية الله حاج سيّد محمّد رضا گلپايگانى ، و مرحوم آية الله حاج آقا روح الله خمينى تغمّدهم الله برحمته بودند ، براى حقير ذكر كردند كه : « من خودم در روزنامهء فلان خواندم كه آمريكا لَهِ انگليس وارد جنگ شد مشروط بر آنكه انگلستان جميع مستعمرات خود را به او 99 ساله اجاره دهد . و اين امر به امضاء رسيد . »\r\nلهذا بود كه آمريكا صريحاً وارد ميدان شد ، و پنجهء خود را در ممالك تحت نظر انگليس پهن كرد . از جمله بر ايران تسلّطى زياد يافت ؛ و اين وقتى بود كه رضاخان از ايران فرار كرده بود ، و سلطنت را به پسرش : محمّد رضا واگذار نموده بود .\r\nعليهذا از آن زمان تا ابتداى انقلاب ايران و شكست حكومت سياسى آمريكا جريان امور طبق همان سياست و برنامه و نقشهء انگليسها بود ؛ غاية الأمر بدست آمريكائيان و بنفع آنان بوده است .\r\nامّا انگليس در اين دوره دست از شيطنت خود برنداشت و گرچه بحسب\r\n\r\n","description":"","footnote":"","page_name":" 233 ","page_number":251},
  {"content":"\r\n\r\nظاهر بر كنار بود ، امّا در واقع بيكار نمىنشست و خود را مدير و مدبّر ميدانست ؛ و در سازمان ملل حقّ « و تو » براى خود نهاد .\r\nبنابراين ، اينك كه بر حسب آراء ، سازمان ملل و مديريّت صندوق جهانى ، پول براى كمك به ضعفا و مخصوصاً مسلمانان و بالأخصّ به كشور ايران اهداء مىنمايند ، دنبالهء همان نقشهء انگلستان است و با همان فريب و خدعه به اسم بالا بردن سطح تمدّن ، و زندگانى خوبتر و رشد و ارتقاء جوانان به علوم عصرى و صنايع و فنون ، و همگانى شدن تحصيل و تعليم براى جميع رعايا از دهاتى و شهرى . امّا حقيقت امر ، اينها نيرنگ است ، و قصدى ندارند جز در هم شكستن شوكت اسلام و صولت مسلمانان كه در اين اواخر آنان را سخت به دهشت افكنده بوده است .\r\nدر گزارش خبرگزارى جمهورى اسلامى ايران ، مورّخهء 19 / 8 / 69 مگر نديده‌ايد كه : وزير امور خارجهء يونان ، انباشته شدن تسليحات در خاورميانه ، انفجار جمعيّت در جنوب ، جنبش اسلامى « 1 » را سه تهديد اصلى عليه شمال\r\n\r\n\r\n","description":"","footnote":"\r\n( 1 ) ملاحظه بفرمائيد كه در مجلّهء « دانشمند » شمارهء 6 ، مورّخهء شهريور 1372 ، در ضمن مقاله‌اى طىّ عنوان « سيل جمعيّت هنوز در راه است » در ص 64 چگونه از انقلاب اسلامى در پانزده سال اخير عصبانى و خشمگين است كه گوئى نسخهء دوّم وزير امور خارجهء يونان است ؛ ميگويد : « آرى اكنون جامعهء ما چوب غفلتى را مىخورد كه سبب شد برنامه‌هاى تنظيم خانواده در حدود پانزده سال پيش تعطيل شوند . و واقعاً جاى شگفتى است كه هنوز هم در بين ما كسانى هستند كه بدون توجّه به واقعيّتها و مشكلات موجود ، به غلط گمان مىكنند افزايش جمعيّت سبب نيرومندى و اقتدار كشورمان خواهد شد . نمونه‌اش يكى از نمايندگان مخالف بود كه همين چند ماه قبل و پيش از تصويب لائحهء تنظيم خانواده و مهار جمعيّت در مجلس شوراى اسلامى ادّعا مىكرد : « سنّت قاطعهء پيامبر اسلام ( ص ) بر كثرت نسل است . من خيال ميكنم اگر به اين لائحه رأى بدهيد كار خلاف شرع مىكنيد ! »\r\nامّا آيت الله ناصر مكارم شيرازى ، رئيس حوزهء علميّهء قم به شيوائى استدلال مىكند . . . » در اينجا بخشى از گفتار ايشان را ذكر كرده است ، آنگاه گفته است : « شايد از\r\n","page_name":" 234 ","page_number":252},
  {"content":"\r\n\r\nتوسعه يافته خوانده بود ؟ !\r\nو در مورّخهء 13 / 7 / 69 آمده بود : « اسلام در بين مذاهب ديگر ، سريعترين رشد را در آمريكا دارد ؛ و تا ده سال ديگر جمعيّت مسلمانان از جمعيّت يهوديان اين كشور بيشتر خواهد شد . »\r\nو در مورّخهء 16 / 7 / 71 آمده بود : « برخى از روحانيّون پاكستان با اجراى سياست‌هاى كنترل جمعيّت در اين كشور مخالفند و آن را توطئهء يهود براى كاستن از جمعيّت مسلمانان ميدانند . »\r\nو در مورّخهء 20 / 8 / 72 آمده بود : « معاون وزير بهداشت ، درمان و آموزش پزشكى ايران : دنياى پيشرفته نسبت به اينكه چهار پنجم جهان تنها از يك پنجم امكانات موجود جهان بهره مىبرند ، بىاعتناست . »\r\nو در مورّخهء 11 / 2 / 73 آمده بود : « مسؤول واتيكان در سازمان ملل گفت : كليساى كاتوليك واتيكان براى مبارزه عليه برنامه‌هاى كنترل جمعيّت سازمان ملل ، از كشورهاى اسلامى كمك خواهد گرفت » .\r\n\r\nاشاعهء بىحجابى و شرابخوارى و بيكارى از دستورات اكيدهء انگلستان بود\r\nاز جمله سياستهاى انگلستان دربارهء امر مسلمانان كه اينك آمريكائيان آن را مو به مو دنبال مىكنند ، ايجاد شرابخوارى و بىحجابى و منكرات و بيكارى و بىهدفى است . در كتاب « خاطرات همفر » ، ص 45 آمده است كه : « . . . در اينجا بود كه من به ياد سخن طلائى وزير مستعمرات افتادم كه هنگام وداع\r\n\r\n\r\n","description":"","footnote":"\r\nهمين روست كه سعدى هم بيش از هفت قرن پيش مىدانست كه افزايش بىرويّهء جمعيّت نه تنها سبب نيرومندى نخواهد بود ، بلكه :\r\n گر گدا پيشرو لشكر اسلام بود * كافر از بيم توقّع برود تا در چين » . \r\nبا توجّه به مطالبى كه ما در متن اين كتاب ذكر كرديم روشن است كه اين گفتار نادرست مىباشد . عظمت اسلام و فزونى جوانان نيرومند و فداكار غالب و مظفّر در طىّ همين پانزده ساله بوده است كه كمر استعمار را شكست و نالهء كاخ نشينان سياستمدار مغرب زمين را به ثريّا رسانيد . و اينك اين ياوه خوانيها فقط ترس و دهشت عظيمى است كه سراپايشان را فرا گرفته و مىترسند شايد دوباره از اين ملّت قيامى شود و بيش از پيش پيشروى كنند .\r\n","page_name":" 235 ","page_number":253},
  {"content":"\r\n\r\nبه من مىگفت : ما اسپانيا را از كفّار ( مقصود مسلمين است ) با شراب و فساد پس گرفتيم ؛ اينك بايد سائر سرزمينهايمان را نيز به پايمردى اين دو وسيلهء نيرومند بازپس گيريم . »\r\nو در ص 84 ، از جملهء دستورات كتاب مأموريّت چنين آورده است كه »\r\n« 14 - در مسأله بىحجابى زنان بايد كوشش فوق العاده به عمل آوريم تا زنان مسلمان به بىحجابى و رهاكردن چادر مشتاق شوند . بايد به استناد شواهد و دلائل تاريخى ثابت كنيم كه پوشيدگى زن از دوران بنى عبّاس متداول شده و مطلقاً سنّت اسلام نيست .\r\nمردم همسران پيامبر را بدون حجاب ميديده‌اند . و زنان صدر اسلام در تمام شؤون زندگى ، دوش بدوش مردان ، فعّاليّت داشته‌اند . پس از آنكه حجاب زن با تبليغات وسيعى از ميان رفت ، وظيفهء مأموران ما آنست كه جوانان را به عشقبازى و روابط جنسى نامشروع با زنان تشويق كنند ؛ و بدينوسيله فساد را در جوامع اسلامى گسترش دهند .\r\nلازم است زنان غير مسلمان كاملاً بدون حجاب ظاهر شوند ، تا زنان مُسلِم از آنان تقليد كنند . »\r\nتا ميرسد به اينجا كه در ص 96 ، از جملهء وظائف مأموران را در وزارت مستعمرات اين مىشمارد كه :\r\n« 14 - نابود ساختن اقتصاد ملّى ممالك اسلامى ، اعمّ از كشاورزى ، و راههاى تحصيل در آمد براى ادامهء زندگى .\r\nبراى حصول اين مقصود : درهم شكستن سدّها ، و پر كردن بستر رودخانه‌ها ، كوشش در ايجاد روحيّهء سهل انگارى و تن آسائى در آحاد مردم ، و تقويت حسّ تنفّر و بيزارى از پرداختن به امور توليدى ، بالا بردن سطح استعمال ترياك و سائر موادّ مخدّر از طريق گشايش مراكز تفريح و قهوه خانه‌ها » .\r\n\r\nاز راه تبليغات تلويزيون و راديو و مجلّات و روزنامه‌ها ، عقل مردم را ربودند\r\nبا اين شرح و تفصيل خوب معلوم مىشود كه تصميم گيرى بر كنترل\r\n\r\n","description":"","footnote":"","page_name":" 236 ","page_number":254},
  {"content":"\r\n\r\nجمعيّت كشور ايران با اين تبليغات وسيع و مؤثّر كه نه تنها عوامّ از مردم را به باور داشته است ، بلكه در روحيّهء بسيارى از خواصّ اثر نهاده و كلاه سفاهت و حماقت را بر سرشان گذارده است ؛ بدون شكّ و اندك ترديدى نقشهء آمريكاى خونخوار و صهيونيزم بدون انصاف و بيدادگر مىباشد .\r\nآخر شما را به خدا قسم ! هيچ عقلى باور مىكند كه براى جلوگيرى از رشد جمعيّت ، فشار عجيب و تبليغات موحش و صحنه سازىهاى دروغ دهشت انگيز خود را فقط بر روى عقيم ساختن مردم تكيه دهند ؟ !\r\nمردان را به اسم وازكتومى كه آن مسكينان نمىدانند معنى آن چيست ، ( نه با اسم اخته كردن و عِنّين نمودن ، و از مردى و بارورى انداختن ) و زنان را به اسم توبكتومى كه آنها هيچ خبر ندارند مطلب از چه قرار است ( نه به اسم عقيم كردن و درخت هستى او را از ميوه و ثمر انداختن و همچون چوب خشك واگذاردن ) به آسانى فريب دهند آن هم چگونه فريبى ؟ !\r\nامّا براى اين أمر لفظ « عزل » را اصلاً به زبان نياورند . يا لفظ كاندوم ( كاپوت ) كه يكى از شايعترين و همگانىترين وسائل است ، را از راديوها و رسانه‌ها منع كنند ؛ براى اينكه مردم از اين وسائل اجتناب ورزند ، و به عقيم نمودن خود حمله ور شوند . مگر نديديم اخيراً كه دكتر نمكى گفت : يكى از ساده‌ترين و آسانترين وسيله‌ها كاندوم مىباشد ولى نام آن را از رسانه‌هاى گروهى حذف كرده‌اند « 1 » . ميدانيد چرا حذف كرده‌اند ؟ ! براى اينكه با كاندوم مقصد آنها كه قطع نسل است عملى نمىشود . اگر مردى با زنش هزار بار آميزش كند و از اين وسيله براى جلوگيرى از انعقاد نطفه‌اش استفاده كند ، گرچه به هدف كه جلوگيرى از رشد جمعيّت مىباشد رسيده‌اند ، امّا منظور آنان كه عقيم كردن دائمى و قطع النّسل هميشگى است عملى نشده است .\r\n\r\n\r\n","description":"","footnote":"\r\n( 1 ) در همين مجموعه ، در ص 212 از روزنامهء « خراسان » نقل نموديم .\r\n","page_name":" 237 ","page_number":255},
  {"content":"\r\n\r\nاستفاده از كاندوم مثل آنست كه يك برگى را از درخت بريزند ؛ و هزار بار آن مثل آنست كه هزار برگ را از درخت بريزند . استعمال آى . يو . دى مانند آنست كه شاخه‌اى را از درخت قطع كنند ولى بستن لوله‌هاى زنان و مردان مانند تيشه بر بن درخت زدن مىباشد كه درخت را از قابليّت بارورى و ميوه دادن و ثمرهء وجودى خود را گستردن مىاندازد .\r\nلذا در كميته‌هاى امداد امام خمينى به زنان و مردان فقط ميگويند : وازكتومى و توبكتومى بايد بنمائيد . زن بيچارهء مسكين اگر بگويد : آى . يو . دى . نصب كنيد ، فائده ندارد . اگر بگويد از هر وسيلهء ديگر استفاده ميكنم و شما هر ماه مرا معاينه كنيد ، اگر حامله نبودم كمك خود را بنمائيد ، قوطى شير خشك به طفلم بدهيد ، ابداً فائده ندارد . افّ بر اين مساعدت ! افّ بر اين رويّه ! افّ بر اين ستم !\r\nاينها همه و همه از راه تبليغات است . كدام تبليغات ؟ آن تبليغاتى كه بقدرى قوى است كه انسان را پريشان مىكند ؛ تبليغات يعنى دروغ بافى ، لاف زنى ، صحنه آرائى بر خلاف واقع . اينها همه نتيجهء استعمال راديو و تلويزيون مىباشد كه نه تنها هنوز تصحيح نشده است ، بلكه فساد و خرابيش روز افزون گرديده است . كاركنان و كارمندان و نقشه ريزان و صحنه سازان آن متّصل به همان مبدأ فساد و إفساد ، و مربوط به همان كانون ظلم و ويرانگرى مىباشند ؛ و مردم هم مىپندارند : للّه الحمد و له الشّكر ، استعمال اين رسانه‌ها در حكومت اسلام است و بهره گيرى از آن جائز است . آنگاه چشم باز مىكنند اگر چشمى براى آنها باقى گذارده باشند - و مىبينند : يك ميليون زن جوان بارور ، و هشتاد هزار مرد جوان بارور را قتل عامّ كرده ، اجسادشان را بىروح و بىجان بر روى زمين انداخته‌اند . و در عين حال خوشحالند كه ما در راه تمدّن و ترقّى گام زديم و از مزاياى زندگى و راحتى برخوردار شديم . به به فرزند كمتر ، زندگى خوشتر .\r\n\r\n","description":"","footnote":"","page_name":" 238 ","page_number":256},
  {"content":"\r\n\r\n\r\nآمريكا ساليانه 9 ميليارد دلار صرف تبليغات عليه ملّتهاى مستضعف مىكند\r\n« . . . گفتنى است كه آمريكا ساليانه 9 ميليارد دلار صرف تبليغات مىكند ؛ از بودجهء 10015 ميليارد دلارى سيا ، حدود نيم آن صرف تبليغات عليه ملّتهاى مستضعف و جنبشهاى آزادى بخش و دولتهاى مردمى مىشود .\r\nهر هفته حدود 1000 ساعت برنامه به 42 زبان دنيا با بهره گيرى از 8000 ايستگاه راديوئى با 115 ايستگاه تقويت كننده به سراسر دنيا فرستاده مىشود . 000 / 200 ساعت از برنامه‌هاى تلويزيونى دنيا در سال ، در اختيار آمريكاست .\r\nاز جمله سهم كشور و مردم ما در اين ميان هفته‌اى 50 ساعت برنامه‌هاى راديوئى به زبان فارسى است ، و اين جداى از برنامه هائيست كه به زبان تركى ، كردى و . . . براى ايرانيان پخش مىشود .\r\nاهداف تبليغاتى دشمن :\r\n1 - اشاعهء فساد ، فحشاء ، اعتياد ، و گسترش روحيّهء عافيت طلبى ، رفاه طلبى ، و مصرف گرائى جهت به انزوا كشيدن و خاموش ساختن عنصر پرخاشگرى ، ظلم ستيزى و . . . است .\r\nدر كنفرانسى در كويت بنام « انقلاب اسلامى » سخنگوى آمريكائى گفت :\r\nما حريف ايرانيان نمىشويم . چرا كه مهمترين حربهء ما ، بزرگترين آرزوى آنهاست . ما مىگوئيم : همه تان را نابود مىكنيم ؛ و آنها هم در آرزوى شهادتند . ما بايد اين روحيّه را از آنان بگيريم . » « 1 »\r\nميدانيد : مَآل و مُفاد گفتار اين آمريكائى چه مىباشد ؟ ! مىگويد : به آنها مىفهمانيم : فرزند كمتر ، زندگى خوشتر . اوّلاً ريشه شان را قطع مىكنيم تا چنين شهادت جويانى اصلاً پا به عرصهء وجود نگذارند . ثانياً شعار راحت طلبى و عيش رانى را در افكارشان مىدوانيم . حتّى در دفترچهء بيمهء طلّابشان كه\r\n\r\n\r\n","description":"","footnote":"\r\n( 1 ) روزنامهء « اطّلاعات » 9 رجب 1410 ( 16 بهمن 1368 ) شمارهء 18969 ، ص 6 ؛ از سيّد جلال ميرآقائى جعفرى - بخش سياسى جلسات هفتگى حزب الله قم\r\n","page_name":" 239 ","page_number":257},
  {"content":"\r\n\r\nسرلشگران شهادت و ايثار و صبر و تحمّل در برابر مشكلات و رنج و زحمت مىباشند ، در يك صفحهء آن مىنويسيم : اگر فرزند كمترى داشته باشيم بهتر زندگى مىكنيم ، و در صفحهء دوّم آن : شما هم به ديگران بگوئيد : با فرزند كمتر ، زندگى بهتر است ، و در صفحهء سوّم آن : خانواده‌هاى كم جمعيّت فرزندان سالم و موفّقى دارند . و هكذا تا آخر دفترچه .\r\nچون فعلاً بحث با خانم دكتر پيرامون اسلامى بودن كثرت فرزندان و حرمت جلوگيرى در بسيارى از شقوق مسأله مىباشد ؛ لهذا آن را با فتواى آية الله العظمى حاج شيخ محمّد علىّ اراكى و با فتواى مقام معظّم رهبرى آية الله حاجّ سيّد علىّ خامنه‌اى دامت بركاتهما خاتمه مىدهيم :\r\nاوّل : « بسم الله الرّحمن الرّحيم ، حضرت آية الله العظمى اراكى دامت بركاته ؛ جلوگيرى از حمل با بستن لوله‌هاى رحم يا عِنّين كردن مردان ، و يا گذاشتن دستگاههاى آى . يو . دى كه موجب لمس و نظر مىشود ؛ آيا اشكال دارد يا نه ؟\r\nبسمه تعالى ، عقيم كردن جائز نيست مگر اينكه خطر جانى براى زن باشد و راه علاج منحصر باشد به عقيم كردن . در اين صورت اشكال ندارد . و لمس و نظر به عورت زن براى غير شوهر جائز نيست .\r\nشمارهء 694 مهر : دفتر استفتاء آية الله العظمى اراكى »\r\nدوّم : « سؤال : چه مىفرمائيد در مورد كنترل مواليد بوسيلهء راههائى كه به نقص عضو منجرّ نمىشود مانند گذاردن دستگاه آى . يو . دى و غيره ؟\r\nجواب : جلوگيرى از حمل اگر موجب نازائى و منجرّ به فساد و نقص عضو نشود و چگونگى عمل مستلزم نظر و لمس محرّم شرعى نباشد اشكال ندارد ، و گرنه جائز نيست . » « 1 »\r\n\r\n\r\n","description":"","footnote":"\r\n( 1 ) مجلّهء « انديشه » 5 ديماه 1371 ، ص 3 : استفتائات مقام معظّم رهبرى ، قسمت سوّم\r\n","page_name":" 240 ","page_number":258},
  {"content":"\r\n\r\nو محصّل مطلب آنست كه : اين پنج سؤال را كه از محتواى گفتار خانم دكتر نفيس صديق بر مىخاست ما در اينجا ذكر نموديم ؛ و بر ايشان حتم و لازم است كه به انديشه و وجدان خود مراجعه كنند و در صورت صحّت بپذيرند .\r\n\r\nزن بودن ، مسلمان و پزشك بودن دكتر نفيس صديق علّت انتصاب ايشان بوده است\r\nو امّا آنچه به نظر حقير ميرسد در انتصاب ايشان به مقام معاونت دبير كلّى سازمان ملل ، و مقام رياست صندوق جهانى در امر جمعيّت آنست كه : آن شيّادان و نقشه كشان ، و عروسك بازان پشت پرده خواسته‌اند از موقعيّت و وضعيّت ايشان حدّاكثر استفاده را براى منظور و نقشهء خود كه هجوم و حملهء همه جانبه بر مسلمانان است بنمايند ؛ و لذا از مدّتها قبل ايشان را بدين سمت منصوب كرده‌اند تا امروز بهره بگيرند :\r\nاولاً : رياست صندوق و معاونت دبير كلّ سازمان براى يك زن شرقى موجب تشويق و ترغيب نسوان به ورود در امور اجتماعى و تصدّى مقام صدارت ميگردد ، كه خواهى نخواهى زنان را از خانه و كاشانه بيرون كشيده ، و آن متانت زندگى و خانه دارى و فرزندزائى و ترتيب امر منزل را در هم ميشكند ، و تدبير منزل و آرامش خاطر را از آنان سلب مىكند ؛ و اين يك هدف اساسى و مهمّ براى استعمار است . عاقلان دانند كه اين قبيل رياستها اهمّيّت ندارد ؛ ولى براى عامّه مخصوصاً طائفهء بانوان داراى اهمّيّت مىباشد .\r\nثانياً : مأموريّت ايشان براى كنترل جمعيّت بسيار مؤثّرتر و مؤكّدتر مىباشد ، چون از هم كيشان و هم طبقه‌هاى خود مسلمين است ؛ بخلاف آنكه مثلاً اگر خود دبير كلّ سازمان « خاوير پرز دكوئيار » به ايران مىآمد و مصاحبه‌ها و نطقها و سمينارها هم تشكيل مىدادند معذلك آن نتيجه را نميداد . « 1 »\r\n\r\n\r\n","description":"","footnote":"\r\n( 1 ) « دكوئيار » دبير كلّ سازمان ملل در زمان اوّلين سفر اين خانم به ايران يعنى پنج سال پيش بوده است . ولى الان دبير كلّ آن « پِطرُس غالى » وزير سابق امور خارجهء مصر مىباشد .\r\n","page_name":" 241 ","page_number":259},
  {"content":"\r\n\r\nثالثاً : ايشان زن هستند ، و زبان و نفس زن براى زنان بسيار مؤثّرتر است تا مردان ؛ و لهذا همين كه مردم بدانند يك پزشك متخصّص زن چنين پيشنهادى را براى عقيم شدنشان مىنمايد ، مىپذيرند .\r\nدر اينجا بحث است كه آيا خود اين خانم دكتر از حقيقت مأموريّت و از عواقب وخيم مترتّب بر آن اطّلاع دارند يا نه ؟ ! ممكنست بىاطّلاع بوده باشند ؛ و آن سياستمداران و جهانگردانان بنيان كن ، ايشان را در جريان رموز و أسرار اين أعمالشان نگذاشته باشند . و اينطور كه حقير در اينجا و در اين رساله مقدار مختصرى از آن را ذكر كردم ، آگاه نبوده باشند .\r\nو در اين صورت نصيحت پدرانه يا برادرانهء حقير آنست كه به مجرّد اطّلاع ، از اين سمتهاى اعتبارى واهى كه جز آلت دست كفّار شدن نتيجه‌اى ندارد برگردند . هم از رياست و مدير كلّى صندوق و هم از معاونت دبير كلّ سازمان استعفا دهند . و به همان وطن مألوف و زادگاه بىآلايش خود ، پاكستان مراجعت كنند تا هم بيشتر از اين ، آلت دست استعمار نگردند ، و هم آخر عمرى را به سلامت و عافيت روحى بگذرانند . و السّلامُ عليها و علينا و على عباد اللهِ الصّالحين .\r\n\r\n","description":"","footnote":"","page_name":" 242 ","page_number":260},
  {"content":"\r\n\r\nمطلب دهم\r\n\r\n","description":"","footnote":"","page_name":" 243 ","page_number":261},
  {"content":"\r\n . \r\n","description":"","footnote":"","page_name":" 244 ","page_number":262},
  {"content":"\r\n\r\n\r\nمطلب دهم : ردّ فلسفهء مالتوس و مالتوس گرايان\r\n\r\nفلسفهء مالتوس و مالتوس گرايان ، انهدام جمعيّت مىباشد\r\nمطلب دهم : تُوماس رابِرْت مالْتوس ، اقتصاد دان انگليسى در سال 1766 ميلادى به دنيا آمد ، و در سال 1834 فوت كرد . « رساله‌اى دربارهء اصول جمعيّت » در سال 1798 نوشت و در آن افزايش جمعيّت را به عنوان خطرى براى بقاى جهان عرضه مىكند و محدوديّت إرادى زاد و ولد را توصيه مىنمايد . « 1 »\r\n« توماس مالتوس كه در قرن هجدهم در شركت هند شرقى انگليس اشتغال به كار داشت ، چنين مىگويد :\r\n« تمامى كودكان كه به دنيا مىآيند ، تعدادى بيش از آنچه براى حفظ جمعيّت در يك سطح مطلوب لازم است ، ضرورتاً بايد از بين بروند ؛ مگر آنكه با مرگ افراد بزرگسال براى آنها جا باز شود . . .\r\nبنابراين . . . ما بايد بجاى آنكه احمقانه و بىنتيجه سعى كنيم جلوى عمليّات طبيعت را در ايجاد اين مرگ و مير بگيريم ، بجاى آنكه رعايت نظافت و پاكيزگى را به فقرا توصيه كنيم ، بايد آنها را به عاداتى عكس آن تشويق كنيم . در شهرهايمان بايد خيابانها را باريكتر كنيم . جمعيّت‌هاى بيشترى را در خانه‌ها\r\n\r\n\r\n","description":"","footnote":"\r\n( 1 ) تعليقهء ص 21 ، از كتاب « چيرگى بر گرسنگى » تأليف ژان - ايو - كارفانتان و شارل كندامين ، ترجمهء دكتر عبّاس آگاهى\r\n","page_name":" 245 ","page_number":263},
  {"content":"\r\n\r\nقرار دهيم و بگذاريم طاعون برگردد . . . امّا فراتر از همهء اينها ، ما بايد درمانهاى معيّنى را براى علاج بيماريهاى كشنده رو كنيم ؛ و جلوى فعّاليّت اين افراد خيّر ، كه سخت در اشتباه هستند و گمان ميكنند كه با ايجاد طرحهائى براى ريشه كن كردن برخى از بيماريها به بشريّت خدمت مىكنند را بگيريم . »\r\nمالتوس ميدانست - همانطور كه امروز طرفداران او مىدانند - كه : تأمين رفاه براى تمامى ساكنين كرهء زمين به سادگى ميسّر است ؛ فناوريهائى براى از بين بردن آلودگى ، سير كردن گرسنگان ، معالجهء بيماران و تأمين آيندهء مثبتى براى تمامى بشريّت چه در حال حاضر و چه در آينده موجود است ؛ امّا آنها به منظور تحقّق بخشيدن به هدف خود در مورد كاهش جمعيّت نسبت به ممانعت از گسترش اين فناورىها متعهّدند . » « 1 »\r\nژان - ايو - كارفانتان و شارل كندامين ميگويند :\r\n« . . . مالتوس در نخستين چاپ كتاب خود كه بدون ذكر نام نويسنده انتشار يافت مينويسد : « انسانى كه قدم در جهانى ميگذارد كه قبلاً به تملّك ديگران درآمده است ، اگر برايش ممكن نباشد كه از والدين خود معاشى را كه براستى ميتواند از آنها بخواهد دريافت كند ، و اگر جامعه هيچگونه نيازى به كار او نداشته باشد ، هيچگونه حقّى براى درخواست لقمهء نانى ندارد ؛ و در حقيقت ، آدمى زيادى است . در ضيافت بزرگ طبيعت ، جائى خالى براى او وجود ندارد . طبيعت به او امر مىكند كه دور شود ؛ و اگر او به ترحّم يكى از ميهمانان پناه نياورد طبيعت خود به زودى فرمانش را به مرحلهء اجرا در مىآورد .\r\nاگر ميهمانان جمع‌تر بنشينند تا جائى براى او باز كنند ، ميهمانان ناخواندهء ديگرى بىدرنگ فرا ميرسند و خواستار احسانى مشابه مىشوند . اين خبر كه خوردنى براى همهء افرادى كه از راه ميرسند وجود دارد ، موجب مىشود كه سالن\r\n\r\n\r\n","description":"","footnote":"\r\n( 1 ) روزنامهء « جمهورى اسلامى » 10 ربيع الثّانى 1412 ( 27 مهر 1370 ) شمارهء 3583 ص 11 ؛ مقالهء تحت عنوان « نظم نوين بوش ( نسل كشى جهانى ) »\r\n","page_name":" 246 ","page_number":264},
  {"content":"\r\n\r\nپر از متقاضيان گردد .\r\nنظم و هماهنگى ضيافت بهم مىخورد . وفورى كه قبل از آن وجود داشت جاى خود را به قحطى ميدهد . شور و شعف ميهمانان را چشم انداز فقر و كمبود كه در كلّيّهء قسمتهاى سالن بيداد مىكند ، و فريادهاى به ستوه آورنده ، از ميان مىبرد ؛ فريادهاى كسانى كه بحقّ عدم دسترسى به غذائى كه وعدهء آن را به خود داده بودند به خشم آورده است . » « 1 »\r\nبه آنها بارها گفته شده است كه به اين ترتيب مستقيماً راه قحطى را پيش گرفته‌اند . خبرِ اين را كه غذا به قدر كافى براى همه وجود ندارد ، ما بر سر هر گذرى جار كشيده‌ايم ! افسوس اين مسأله مانع آن نشده است كه آنها بىفكر و بىملاحظه به ازدياد تعداد ميهمانان بپردازند .\r\n. . . از هر پنج نفر فرانسوى يك نفر عقيده دارد كه افزايش جمعيّت جهان سوّم يكى از اساسىترين تهديدهائى را تشكيل ميدهد كه بر كشور ما سنگينى مىكند . اين تهديد بلافاصله بعد از تهديد كمونيسم ولى قبل از تهديد روسها ، عربها يا چينىها قرار دارد .\r\nبه اين ترتيب ، ازدياد شكمهاى گرسنه ، نخستين علّت گرسنگى آنها و عدم امنيّت ماست . آن تصوير از جهان سوّم كه طرز فكر همگانى ما را شكل مىبخشد ، و بسيارى از كتابهاى درسى و روزنامه‌هاى ما را جهت مىبخشد اينچنين است .\r\nبراى آنهائى كه از نظر سياسى معرّف جهان سوّم هستند اين نوع توجيه‌ها اگر نگوئيم نادرست ، لا اقلّ غير كافى است . آنها همراه با نمايندهء الجزائر در كنفرانس بخارست ( 1974 ) آن طرف ديگر سكّه را آشكار مىكنند ؛ يعنى آن طرفى كه ما دوست نداريم به آن نگاه كنيم : « تنها تغيير روابط اقتصادى\r\n\r\n\r\n","description":"","footnote":"\r\n( 1 ) نقل از « رسالهء در باب اصول جمعيّت » ص 798 ، به نقل از نوشتهء ر . مورنيو در « ژون آفريك » پاريس 24 اوت 1978\r\n","page_name":" 247 ","page_number":265},
  {"content":"\r\n\r\nبين المللى اتّخاذ استراتژى توسعه و هماهنگى بيشتر ميان اقتصاد و عوامل جمعيّتى را امكان پذير مىسازد .\r\nكشورهاى غنىّ كه محدوديّت زاد و ولد را در جهان سوّم تشويق مىكنند ، از سوى ديگر سياستهائى را در تجارت خارجى به كار مىبندند كه نتيجهء آنها به تعويق انداختن توسعهء اقتصادى كشورهاى فقير ، و بنابراين به عقب راندن امكانات واقعى كُند كردن رشد جمعيّتى است . »\r\nاز اين واقعيّت تا ادّعاى دور بودن امكان مهار رشد جمعيّت ؛ از اين واقعيّت تا تأييد اينكه اگر آنها خيلى بچّه به دنيا مىآورند ، به دليل اينست كه فقيرند ؛ از اين واقعيّت تا اين نتيجه گيرى كه بهترين داروها ، توسعهء اقتصادى و اجتماعى است ، فقط يك قدم فاصله وجود دارد . آيا اين قدم را بايد برداريم يا خير ؟ » « 1 »\r\nقبل از انقلاب اسلامى ايران ، جميع باحثين و دانشمندان اسلامى اين سرزمين در رابطه با مشكلهء اقتصادى جوامع بشرى صريحاً و مستدلّاً اعلام مىنمودند كه مشكل اساسى ، در توزيع غلط ثروت مىباشد نه در احتكار طبيعى و جغرافيائى زمين . و از همين رو نظريّهء مالتوس گرايان دائر بر ضرورت مبارزه با افزايش جمعيّت را ردّ مينمودند .\r\nنظريّهء مالتوس توسّط سيستم سرمايه دارى تقريباً مىتوان گفت پذيرفته شده بود . عليهذا نظريّهء أعلام از اين متكلّمين و بحّاثين در خصوص كشور ايران در اين نقطه با سرمايه دارى در تضادّ بود . و آنچه كه از ملاحظهء وضعيّت حاضر بدست مىآيد ؛ اين است كه مشكلهء افزايش جمعيّت در طول اتّخاذ سياستهاى غلط اقتصادى و كشاورزى و توزيع ثروت بوجود آمده است ؛ نه اينكه افزايش جمعيّت باعث شكست سياستهاى مزبور بوده است .\r\nدر مجامع علمى اروپا و آمريكا اين مسأله بطور فنّى مورد بحث و كنكاش\r\n\r\n\r\n","description":"","footnote":"\r\n( 1 ) كتاب « چيرگى بر گرسنگى » ترجمهء دكتر عبّاس آگاهى ، ص 21 تا ص 23\r\n","page_name":" 248 ","page_number":266},
  {"content":"\r\n\r\nدانشمندان قرار گرفته است كه حقيقةً عامل اساسى عقب افتادگى كشورهاى جهان سوّم در ابعاد اقتصادى و صنعتى و توليدى چيست ؟\r\n\r\n« دوكاسترو » پروفسور برزيلى ، فلسفهء مالتوس را درهم پيچيد\r\nنظريّهء سابق مجامع علمى ، پذيرش افزايش جمعيّت بعنوان عامل عقب افتادگى جهان سوّم مىباشد ؛ در حالى كه از حدود سى سال قبل ، اين نظريّه مورد سؤال دقيق و بررسيهاى مكرّرهء عميق قرار گرفته است ؛ و شيب تفكّر اين مجامع به اين سمت گرايش پيدا كرده است كه مشكله بهيچوجه افزايش جمعيّت نيست ؛ بلكه مشكله مجموع عواملى است كه در سيستم رهبرى اين كشورها وجود دارد .\r\nسردمدار اين نظريّه يك پروفسور برزيلى مىباشد كه كتاب معروف « انسان گرسنه يا ژئوپولتيك گرسنگى » را نوشت و با اين كتاب بر نظريّات پيشين خطّ بطلان كشيد . كتاب وى به دهها زبان ترجمه شد و تحوّل وسيعى در ميان دانشمندان و كارشناسان ايجاد كرد . اين روند ادامه پيدا كرده و همچنان بعنوان يك نظريّهء قوىّ و مستدلّ در مجامع علمى اروپا و آمريكا جاى خود را گرفته و متمكّن گرديده است . و دانشمندان بسيارى پس از وى با تأليف كتابهاى متعدّد و مقالات گستردهء خود ، همين روند را ادامه داده‌اند .\r\nنظريّات پروفسور برزيلى « خوزوئه دوكاسترو » آنچنان در مجامع علمى با صلابت هر چه تمامتر پذيرفته شد كه حتّى در عصر و ايّام رژيم پهلوى اين نظريّه بطور آزاد در كشور نشر مىشد ، و انتشارات بزرگى چون اميركبير ، اين قبيل كتابها را طبع و نشر مينمود ؛ در حالى كه هم اكنون در كشور ايران اثرى از اين قبيل كتابها نيست ؛ حتّى بعد از انقلاب هم در اين زمينه كتابى بطبع نرسيده است . و اين مسأله سؤال انگيز است .\r\nدر كتابخانه‌ها نيز اثرى از اين قبيل كتابها به چشم نمىخورد . گويا ما هم اكنون در زير شديدترين بمباران تبليغاتى مالتوس گرايان مذهبى قرار گرفته‌ايم .\r\n\r\n","description":"","footnote":"","page_name":" 249 ","page_number":267},
  {"content":"\r\n\r\nحقير كه تقريباً چهار سال قبل ، جلد اوّل كتاب « نور ملكوت قرآن » از دورهء « أنوار الملكوت » را تأليف نمودم ، و در آن مطالبى دقيق از جمله اين مسائل باب ازدواج و قطع نسل بطور مشروح و مفصّل آمده بود ( يعنى همين « رسالهء نكاحيّه » كه اينك در اين كتاب ملاحظه نموديد ، در ضمن آن آمده بود ) جناب محترم ناشر گرامى ، آقاى مهندس حاج عبّاس هاديزادهء اصفهانى ، صاحب « نشر علّامهء طباطبائى » كه آن را منتشر ساخته بود روزى گفتند : تعمّد دارند از اين كتاب خوانده نگردد ؛ من يكصد مجلّد از آن را براى انتشارات . . . در قم فرستادم ، و مع العجب پس از يك ماه كه سؤال كردم گفتند : چون اين كتاب بر خلاف رويّه و طريقهء دولت است ما اصلاً آن را در معرض نشر و فروش نگذارده‌ايم !\r\nخوشبختانه مالتوس گرايان توسّط كلّيّهء علماى أهل سُنّت مورد ردّ و انكار قرار گرفته‌اند .\r\n\r\nمجلّهء « رابطة العالم الإسلامىّ » مفصّلًا به ردّ مقالهء مالتوس گرايان پرداخته است\r\nمجلّهء « رابطة العالم الإسلامىّ » كه يك مجلّهء وهّابى مسلك مىباشد ، در بسيارى از شماره‌هاى خود به تفصيل ، به نقد و بررسى مسأله كاهش جمعيّت پرداخته است ، و همينطور در پاكستان و سائر بلاد اسلامى . و اين نشانهء آنست كه استعمار نتوانسته است با مرتكزات مذهبى و اعتقادات عميق دينى اهل سنّت نسبت به رجحان افزايش جمعيّت وارد مبارزه شود .\r\nشايد يكى از علل آن مسدود بودن راه تأويل و توجيه در ميان اهل سنّت باشد . زيرا ايشان ملزم به پيروى از فتاواى يكى از أئمّهء اربعهء خودشان هستند ؛ و لهذا علماى اهل سنّت راهى براى تأويل و توجيه اين نسل كشى ندارند . آنان قياس و مصالح مرسله را در حدّى كه أئمّهء اربعهء خودشان اعمال كرده‌اند به كار مىبرند .\r\nولى متأسّفانه مفتوح بودن باب اجتهاد براى ما شيعيان فعلاً اين بلا و نكبت را به ارمغان آورده است كه در برابر آن اجتهادات نفيس و روشنگر و پر مايه و اصيل اينك بىباكانه دست به تأويل و توجيه آيات قطعيّه و روايات و\r\n\r\n","description":"","footnote":"","page_name":" 250 ","page_number":268},
  {"content":"\r\n\r\nمسلّمات بين الفريقين زده ، و خود را بدون قيد و شرط تسليم آن مكتب الحاد بنمائيم . عصَمنا اللهُ من تسويلاتِ الشّيطان !\r\nبارى ! در اينجا ، ما بحول و قوّهء خدا اثبات ميكنيم كه : تنها علّت ضعف و عدم توانائى جهان سوّم ، تسلّط استعمارگران مىباشد كه حاكمى را از جانب خود بر آنان ميگمارند تا شريان حياتى آنان را قطع كند و آنان را از هر گونه آزادى اقتصادى ، تجارى ، كشاورزى ، صنعتى و فكرى باز بدارد . توليدات ناخالصشان را جميعاً با ارزش بسياركمى بخارج دهد ؛ توليدات آنها را تك توليدى كند . وامهاى بسيار با بهرهء بسيار سنگين از صندوق جهانى بگيرد . و از جمله نسل كشى را در آنجا راه بيندازد تا بزرگترين سرمايهء قدرت و قوّت مردم را كه « فرد » است ( چه براى كشاورزى و چه براى صنايع سنگين و سبك ) از ريشه بخشكانند و اصل منبع توليد و درآمد را ضايع گردانند .\r\n\r\nمشكله زيادى جمعيّت نيست ، بلكه عدم توزيع صحيح و استفاده از امكانات است\r\nبررسى رابطهء ظالمانه ميان كشورهاى استعمارى و كشورهاى جهان سوّم به خوبى نشان دهندهء آنست كه استعمارگران هرگز دست از منافع حياتى خويش در كشورهاى عقب نگاهداشته شده برنخواهند داشت .\r\nآمار و ارقام ذيل به وضوح نمايانگر حقيقت فوق است ، و ما در اينجا تنها به گوشهء اندكى از آن اشاره مىكنيم . « 1 »\r\n\r\n\r\n","description":"","footnote":"\r\n( 1 ) براى تفصيل و شرح بسيارى از اين موارد ، مناسبت دارد به كتابهاى زير رجوع شود :\r\n- « كشورهاى توسعه نيافته » ترجمهء دكتر هوشنگ نهاوندى\r\n- « شناخت آمارى جهان سوّم » ترجمهء دكتر محمّد رضا جليلى\r\n- « جغرافياى صنعتى جهان » ترجمهء احمد آرام\r\n- « جهان سوّم در برابر كشورهاى غنىّ » نوشتهء آنجلو ، آنجلو پولوس با مقدّمهء دوكاسترو\r\n- « انقلاب آفريقا » نوشتهء فرانتس فانون\r\n- « گواتمالا ، ويتنام ثانى » نوشتهء ملويل\r\n- « انسانها و خرچنگها » نوشتهء دوكاسترو\r\n","page_name":" 251 ","page_number":269},
  {"content":"\r\n\r\nدر كتاب « بيدارى آفريقا » نوشتهء م . براگينسكى ص 7 و 8 دربارهء آمار مربوط به سالهاى 52 تا 57 ميلادى مىنويسد : « درآمد سرانه در انگلستان از 252 پوند و شش شيلينگ و هشت دوكات به 342 پوند و دو شيلينگ ؛ و در تانگانيا از شانزده پوند و چهار شيلينگ به شانزده پوند و ده شيلينگ افزايش يافت . »\r\n. . .\r\nو در كتاب « غارت جهان سوّم » ص 12 مىنويسد : « هم اكنون 4 % جمعيّت آمريكاى لاتين 50 % درآمد ملّى را به جيب مىزنند . »\r\nو در كتاب « بيدارى آفريقا » ص 8 و 9 مىنويسد : « بر طبق آمار 1954 ، 25 هزار نفر فرانسوى در الجزيره صاحب دو ميليون و هفتصد هزار هكتار از حاصلخيزترين زمينها بودند كه از ميان آنها نهصد نفرشان يك ميليون هكتار در اختيار داشتند . بطور متوسّط هر فرانسوى صاحب صد هكتار زمين بود . در صورتى كه از سه ميليون الجزائرى ، هيچكدام صاحب زمينى نبوده و بعنوان كارگر اجير در مزارع و يا كشاورز مستأجر كار ميكردند . »\r\nو در ص 9 و 10 مىنويسد : « آمار مربوط به سال 1955 آشكار مىسازد كه [ هر 
  ] كشاورز اروپائى بطور متوسّط داراى 816 هكتار و هر آفريقائى فقط داراى\r\n\r\n\r\n","description":"","footnote":"\r\n- « انسان گرسنه » نوشتهء دوكاسترو\r\n- « جهان سوّم و پديدهء كم رشدى » نوشتهء ايولكست\r\n- « مسائل نيمكرهء غربى » نوشتهء ايولكست\r\n- « جامعه شناسى فقر » ترجمهء احمد كريمى\r\n- « جامعه شناسى عقب ماندگى » ترجمهء دكتر احمد زرفروشان\r\n","page_name":" 252 ","page_number":270},
  {"content":"\r\n\r\n2 / 2 هكتار زمين بود .\r\nدر تونس در سال 1950 ساكنان اروپائى و شركتهاى سهامى مستغلّات صاحب 760 هزار هكتار از بهترين زمينها بوده‌اند كه در حدود 5 / 1 مناطق زير كشت مىشد . بيشتر از نيمى از جمعيّت بومى يا كارگر كشاورزى بودند يا كشاورز مستأجر كه 75 تا 80 درصد محصول را به مالكين ميدادند .\r\nدر مراكش پنجهزار و پانصد نفر ساكنان اروپائى بيشتر از يك ميليون هكتار زمين را تصاحب كرده بودند كه بطور متوسّط 180 هكتار به هر كدام آنها مىرسيد . 700 هزار كشاورز مستأجر بومى فقط مجاز بودند 20 % محصول را در إزاى كار طاقت فرساى خود صاحب شوند .\r\nدوكاسترو در كتاب « انسان گرسنه » ص 132 مىنويسد :\r\n« مجموعهء درآمد سالانهء سراسر آمريكاى لاتين ، به زحمت ده تا پانزده ميليارد دلار مىشود . در حالى كه در آمد كشورهاى متّحدهء آمريكا بيش از صد و پنجاه ميليارد ، يعنى در حدود ده برابر آنست . »\r\nو در ص 250 مىنويسد : « در سايهء بكاربستن روشهاى نوين آبيارى و تنظيم نواحى خشك ، شورويها موفّق شده‌اند صحراى وسيعى را كه در مركز آسيا و در شرق درياچهء « بالخاش » قرار داشت به يكى از حاصلخيزترين نواحى اتّحاد جماهير شوروى مبدّل سازند . اين همان علفزارى است كه از زمان تزارها به « علفزار گرسنگى » معروف بود . »\r\nو در ص 251 مىنويسد : « به نظر ما اين ادّعا كه گرسنگى چين نتيجهء فزونى جمعيّت آنست تا حدّى تندروى است . زيرا هنوز كارشناسان علم جمعيّت موفّق نشده‌اند به درستى تعيين كنند كه علّت فزونى جمعيّت چيست ؟ اگر مجموعهء مساحت كشور را در نظر بگيريم ، جمعيّت نسبى آن در حدود چهل نفر در كيلومتر مربّع است حال آنكه كشورهاى اروپائى نظير هلند و بلژيك و . . . جمعيّت‌هاى نسبيشان به ترتيب در حدود 284 و 269 نفر در كيلومتر مربّع\r\n\r\n","description":"","footnote":"","page_name":" 253 ","page_number":271},
  {"content":"\r\n\r\nاست .\r\nآنچه در چين موجب نگرانى است مسأله تراكم جمعيّت نيست ؛ بلكه شيوهء پخش حيرت آور اين جمعيّت است . بطوريكه مساحت بزرگى از آن خالى و بدون سكنه است ، بخلاف سائر نواحى . »\r\nو در ص 252 مىنويسد : « توزيع غير عادى جمعيّت كه توهّم تراكم شديد و فزونى آن را بوجود مىآورد ، نتيجهء مستقيم سازمان اقتصادى كشور است كه هنوز بدوى و ابتدائى مىباشد ؛ و تنها بر اساس يكنوع بهره بردارى اقتصادى كشاورزى ، و آن هم در مساحت كوچك و محدود و با وسائل بسيار قديمى است . . . در مقاله‌اى كه دكتر « او . ا . بيكر » وابستهء وزارت كشاورزى آمريكا به سال 1928 دربارهء چين نوشته است ، اظهار ميدارد كه اين كشور در حدود 350 ميليون هكتار زمين مساعد براى كشت دارد ؛ امّا از اين مساحت فقط 90 ميليون آن مورد استفاده قرار مىگيرد » .\r\n\r\nامكانات مالى و شبكه‌هاى وسيع تبليغاتى در اختيار مبلّغان مالتوس گرائى است\r\nو در ص 31 از مقدّمهء همان كتاب مىنويسد : « بدبختانه مبلّغان مالتوس گرائى ، هم امكانات مالى سرشارى در اختيار دارند ( امكاناتى كه از سوى تراستهاى بين المللى در اختيارشان قرار ميگيرد ) و هم از شبكهء وسيع و متنوّع تبليغاتى براى پخش استدلالهاى دروغين خود بر لَهِ الزام تحديد اجبارى مواليد نژادهاى رنگى استفاده مىكنند . زيرا افزايش جمعيّت ملل آفريقائى ، آسيائى و آمريكاى لاتين ، خطرى منفجر شونده عليه نظر كنونى جهان به شمار مىآيد . »\r\nدر كتاب « چين پس از 20 سال » ص 33 گويد : « در هر 42 ثانيه يك كودك از گرسنگى مىميرد ، و 16 % مردم جهان ، 70 % ثروت جهان را تصرّف كرده‌اند . »\r\nدر كتاب « استعمار فرهنگى در جهان سوّم » ص 4 ، سخن يكى از اعضاى حكومت بمبئى را در سال 1838 نقل مىكند كه وى مىگويد :\r\n« بوميان هند يا بايد قدرت ارتش ما را درك كنند و يا توسّط استعمار\r\n\r\n","description":"","footnote":"","page_name":" 254 ","page_number":272},
  {"content":"\r\n\r\nفرهنگى آنها را متقاعد كنيم كه ما عاقلتر ، دقيقتر ، انسانتر هستيم و مايليم كه بيشتر از هر حاكم قبلى وضع آنها را بهتر نمائيم ! اگر پيشرفت آموزش و تعليم و تربيت به درستى هدايت شود ؛ يعنى آنها از نظر فرهنگى به ما متّكى گردند ، بدون ترديد از نقطهء نظر روانى تسلّط ما بر آنها تثبيت شده ، موقعيّت استعمارى مشروع خواهد شد ؛ امّا اگر توسّط آموزش راستينى ، بومىها بر توانائى و قدرت ذاتى خودشان وقوف حاصل كنند ، مسلّماً وسائل إعمال زور ما براى خاموش كردن شراره‌هاى آزادى خواهى آنان كافى نخواهد بود . »\r\nو در ص 6 و 7 از همين كتاب آمده است :\r\n« تا در كشورى نوكران داخلى در اختيار استعمارگران نباشند ، كارشان پيشرفتى ندارد ؛ زيرا استعمارگران همواره متّكى به گروه‌هائى هستند كه در داخل كشورهاى كم توسعه قرار داشته و مايل به همكارى با اقتصاد پيشرفتهء استعمارى بوده ، و هر جنبشى را كه بر عليه روابطى اينچنين ، اشكالى بوجود آيد ، درهم مىكوبند . « 1 »\r\n\r\n\r\n","description":"","footnote":"\r\n( 1 ) شاهد كلام ما قول « مايكل شولنبرگ » مسؤول هماهنگى فعّاليّتهاى برنامه عمران سازمان ملل متّحد در ايران است . وى مىگويد : « مسأله مهمّ رشد جمعيّت مشكلى است كه از محدودهء مرزهاى كشورى فراتر ميرود . اين مسأله ابعاد وسيع بين المللى يافته و در واقع يكى از بزرگترين معضلات عصر ماست . در طول دو دههء گذشته ، رشد جمعيّت جهان كم و بيش در حدّ 7 / 1 درصد ثابت بوده است . جمعيّت جهان در سال 1372 ، 57 / 5 ميليارد نفر تخمين زده شد كه تا سال 1380 به 25 / 6 ميليارد ، تا 1405 به 5 / 8 ميليارد ، و تا 1430 به 10 ميليارد نفر افزايش خواهد يافت . مرورى بر روند رشد جمعيّت جهان نشان مىدهد كه سهم جهان در حال توسعه همچنان رو به ازدياد است . اين بدان معنى است كه تا پايان اين قرن ( ميلادى ) 95 درصد جمعيّت جهان در كشورهاى در حال توسعه زندگى خواهند كرد . متأسّفانه رشد سريع جمعيّت عمدةً در آن دسته از كشورهاى در حال توسعه رخ مىدهد كه منابع و زيربناهاى كافى را براى پاسخگوئى به اين جمعيّت روز افزون ندارند . بنابراين در بسيارى از موارد ، ازدياد جمعيّت اثرى نخواهد داشت جز كاهش سطح زندگى و افزايش\r\n","page_name":" 255 ","page_number":273},
  {"content":"\r\n\r\nآمريكا و انگلستان ، هر دو اين روش را در كشورهاى زير نفوذ خود به كار بستند . . . در زمانيكه نظام اقتصادى بر اساس چنين روابطى به كار گرفته شد ، ديگر نيازى به حضور مستقيم نيروهاى استعمارى نمىباشد » .\r\n\r\nانديشمندان استعمار زده تنها راه حلّ مشكل اقتصادى را داشتن ايدئولوژى غربى مىدانند\r\nانديشمندان استعمار زده مىكوشند تا در خلال تحقيقات استعمارى خود اهداف استعمارگران را در غالب ايدئولوژىهاى استعمارى تثبيت نمايند و لهذا تنها راه حلّ را داشتن ايدئولوژى غربى مىدانند .\r\nدر كتاب « جامعه شناسى معاصر » نوشتهء دكتر صالحى ، ص 136 آمده است :\r\n« در جوامع به اصطلاح متعلّق به جهان سوّم ، جنبش‌هائى كه اين گونه ايدئولوژىها را بعنوان خطّ مشى و هدف خود اعلام كرده‌اند ، موفّق به ايجاد تحوّلات ريشه دار در همهء اركان زندگى اجتماعى شده‌اند . براى مثال جهش اقتصادى و صنعتى روسيّهء شوروى ، چين ، مصر و ديگر جوامع را ميتوان تا حدود زيادى مرهون عنوان كردن و پى گيرى ايدئولوژى خاصّى دانست . »\r\nمقصود نويسنده از ايدئولوژى ؛ ناسيوناليسم ، كمونيسم ، آنارشيسم ، دموكراسى مىباشد ، وى در همين كتاب ص 136 و 137 يكى از آثار قابل توجّه نقش ايدئولوژى در جامعه را اينطور شرح مىدهد :\r\n« از طريق شناخت ايدئولوژىهاى پذيرفته شدهء در يك جامعه مىتوان علل رفتار جهت گيريهاى آينده و احتمالاً خطّ سير تحوّلات اجتماعى را بهتر شناخت ؛ مثلاً آنجائى كه گرايش‌هاى ناسيوناليستى وجود دارد مىتوان به تكوين و تقويت روح همبستگى ملّى هر چه بيشتر اميدوار بود . »\r\nو در ص 137 آمده است :\r\n\r\n\r\n","description":"","footnote":"\r\nمشكلات فردى . »\r\n( مجلّهء « دانشمند » شمارهء 6 ، مورّخهء شهريور 1372 ، ص 60 ، از مقاله‌اى تحت عنوان « سيل جمعيّت هنوز در راه است » )\r\n","page_name":" 256 ","page_number":274},
  {"content":"\r\n\r\n« چه بسا كه تصاوير جوامع پيشرفته‌اى چون آمريكا ، روسيّه ، چين ، اسرائيل و غيره در قالب يك ايدئولوژى جديد بيان شود ، و هدف جوامعى كه از قافلهء پيشرفتهاى اقتصادى و اجتماعى عقب مانده‌اند قرار گيرد . »\r\nبعقيدهء صاحب نظران ، امور ذيل را ميتوان از جمله نمودارهاى فقر اقتصادى بشمار آورد :\r\n1 - بيكارى فراوان\r\n2 - كمبود مصرف انرژى ( مقصود موادّ سوختى مايع و جامد و گاز طبيعى و انرژى هيدرو الكتريكى مىباشد . ) كه نشان دهندهء ضعف صنعت مىباشد زيرا جامعهء صنعتى پيشرفته نياز به مصرف بيشتر انرژى دارد\r\n. . .\r\n3 - پائين بودن تراز و درآمد ملّى و درآمد سرانه\r\n4 - صنايع ، محدود به صنايع سبك است نه سنگين ، و كارگر صنعتى جهان سوّم نسبت به كارگر صنعتى كشورهاى پيشرفته هم از نظر مقدار كم است و هم از نظر كار آئى .\r\nدر كتاب « جامعه شناسى عقب ماندگى » ترجمهء دكتر احمد زرفروشان ، ص 168 و 169 آمده است :\r\n« اگر كارگرانى را كه در كانها كار مىكنند كنار بگذاريم ، نسبت افرادى كه از كلّ جمعيّت فعّال در بخش صنعتى كار مىكنند ، در آفريقا 11 % و در آسيا 10 % و در كشورهاى آمريكاى لاتين 17 % است . در حالى كه اين نسبت در آمريكاى شمالى 37 % و در كشورهاى اروپاى غربى 42 % مىباشد . »\r\nنسبت صنايع سنگين جهان سوّم به غرب 19 / 1 و نسبت صنايع غير سنگين 13 / 1\r\n\r\n","description":"","footnote":"","page_name":" 257 ","page_number":275},
  {"content":"\r\n\r\nمىباشد .\r\n5 - تك محصولى و تك صادراتى ؛ مثلاً در سال 1957 نسبت صادرات كشورهاى ذيل چنين است :\r\nبرزيل قهوه 60 % بيرمانى برنج 76 %\r\nسيلان چاى 64 % شيلى مس 74 %\r\nكوبا شكر 81 % تايلند برنج 5 / 69 %\r\nكولومبيا قهوه 80 % برمه برنج 76 %\r\nو در سال 1955 :\r\nعراق نفت 86 % مصر پنبه 79 %\r\nاتيوپى قهوه 68 % نيجريّه پستهء زمينى 90 %\r\nالسالوادور قهوه 82 % سنگال پستهء زمينى 90 %\r\nچاد پنبه 90 % ونزوئلا نفت 92 %\r\nعربستان نفت 98 % باربار نيشكر 91 %\r\nحبشه قهوه 80 % گامبيا پستهء زمينى 95 %\r\nهندوراس موز 85 % ايران نفت 75 % »\r\nدر كتاب « بيدارى آفريقا » ص 10 مىنويسد :\r\n« اقتصاد آفريقا بتدريج تك محصولى گرديد . غنا بطور متوسّط عمدةً كاكائو ؛ سنگال بادام زمينى ؛ سودان و اوگاندا پنبه ؛ و آنگولا قهوه كشت و صادر مىكردند . توسعهء مساحت زير كشت محصولات صادراتى منتهى به كاهش توليد موادّ غذائى ديگر گرديد ؛ و از اينرو كشورهاى آفريقائى را بيشتر به واردات غذائى وابسته گردانيد . »\r\nو در ص 11 مىنويسد :\r\n« در سال 1952 ، 826 هزار دهقان كنگوئى 158300 تن پنبه توليد كردند كه براى هر كيلوگرم آن چهار فرانك دريافت مىكردند ؛ حال آنكه قيمت آن در\r\n\r\n","description":"","footnote":"","page_name":" 258 ","page_number":276},
  {"content":"\r\n\r\nبازار جهانى 15 فرانك بود . »\r\nو در ص 11 و 12 مىنويسد :\r\n« در كنيا ، اروپائيها 1060 پوند ، ساكنان آسيائى 456 پوند ، و آفريقائىها 56 پوند بطور متوسّط در سال درآمد دارند . »\r\nو در ص 12 مربوط به سال 1957 ، مىنويسد :\r\n« درآمد كنگو بلژيك 000 ، 000 ، 305 ، 49 فرانك بود . چهل و شش درصد آن نصيب اروپائىها شد كه فقط 4 % كلّ جمعيّت را تشكيل مىدادند . »\r\nدر كتاب « جهان سوّم و پديدهء كم رشدى » نوشتهء ايولكست در ص 223 گويد :\r\n« نظريّه‌اى كه منشأ و مبدأ كم رشدى را به خفقان رونق اقتصادى زير فشار بار سنگينى جمعيّت نسبت ميدهد ، به دليل ديگرى قابل ايراد و اعتراض است :\r\nكشورهاى توسعه يافتهء امروزى هم در دوران انقلاب صنعتى با رشد جمعيّت قابل ملاحظه‌اى روبرو بودند . در انگلستان و در آلمان در طىّ سدهء نوزدهم ، ميزان افزايش طبيعى ميان 11 تا 14 % نوسان داشت . اين سرعت آهنگ از سرعت كنونى برخى از كشورهاى كم رشد بيشتر است ؛ و ميتوان آن را با ميزان رشد جمعيّت كشورهاى جهان سوّم در چند دههء گذشته مقايسه كرد . »\r\n\r\nدر كشورهاى صنعتى كندى رشد جمعيّت علّت توسعهء اقتصادى نيست بلكه معلول آنست\r\nو در همين كتاب در ص 226 مىگويد :\r\n« در كشورهاى توسعه يافته ، كُندى افزايش جمعيّت پيش از آنكه سبب توسعهء اقتصادى و اجتماعى باشد ، نتيجه و حاصل آن است . در كشورهاى جهان سوّم نمىتوان افزايش جمعيّت را نخستين سبب كم رشدى دانست . »\r\nو در ص 43 مىگويد :\r\n« با وجود معمول بودن شيوهء كشاورزى فشرده ( كشت زياد روى زمين كم ) « خاور دور » از هر هكتار 16 كنتال برنج بدست مىآورد ، و هند 8 / 11 كنتال ، در\r\n\r\n","description":"","footnote":"","page_name":" 259 ","page_number":277},
  {"content":"\r\n\r\nصورتى كه آمريكا از همين مساحت زمين 36 ، و اروپا 45 كنتال برداشت ميكنند .\r\nهند بطور متوسّط از هر هكتار 7 كنتال گندم برداشت مىكند ، در حالى كه اروپاى غربى از هر هكتارى 45 كنتال بدست مىآورد . در مورد چارپايان اهلى ، بازدهى متوسّط تقريبى سالانهء يك گاو ، در خاور دور 160 ليتر ، در آفريقا 240 ، در آمريكاى لاتين 410 ليتر است . در حالى كه اين رقم در آمريكاى شمالى 1320 ، و در اروپا بالغ بر 1650 ليتر است . »\r\nو در ص 90 مىگويد :\r\nنسبت درآمد ملّى كه در اختيار 20 % از ثروتمندترين افراد جمعيّت است در سيلان در ( 1950 ) 50 % ، در هند 55 % ، در پورتوريكو ( 1948 ) 56 % ، در حالى كه در آمريكا اين نسبت 44 % است . »\r\nدر مقدّمه كتاب « جامعه شناسى عقب ماندگى » دكتر أحمد زرفروشان در ص 5 آورده است :\r\n« امروزه پژوهشگران پيشگانهء اجتماعى - كه دست پرورده و تعليم ديدهء مكاتب بلافصل سرمايه دارى و سرمايه سالارى هستند - مىتوانند در قالب پژوهشهاى ظاهراً اجتماعى و فرهنگى با استفاده از روشها و امكانات گوناگون حتّى نهائىترين خواسته‌ها و تمايلات و نيازهاى مردمان كشورهاى توسعه نيافته را بشناسند ؛ و پس از اين شناخت ، آنچه مىماند اينست كه هر گونه سياست بهره كشى و گسترش جوئى را در لباس پاسخگوئى به اين نيازها و تمايلات بپوشانند . »\r\nدر كتاب « جامعه شناسى فقر » ترجمهء أحمد كريمى ص 208 آورده است كه :\r\n« طبق يك منبع ايتاليائى 85 درصد ثروت جهان در اختيار 15 درصد جمعيّت جهان است . و در صورتى كه يك تحوّل انقلابى در وضعيّت فعلى صورت نگيرد ، در عرض 20 سال آينده احتمال دارد كه نسبتهاى مذكور به\r\n\r\n","description":"","footnote":"","page_name":" 260 ","page_number":278},
  {"content":"\r\n\r\nترتيب به 90 درصد و 10 درصد تغيير يابد .\r\n\r\nمشكل جهان سوّم نداشتن حكّام بصير و عادل است ، نه فزونى جمعيّت و شرائط اقليمى\r\nجهان سوّم نيازمند ايدئولوژى اسلام مىباشد\r\nاز مجموع بررسىهاى فوق كه در اين بحث آورديم ، در مىيابيم كه مبارزات جهان سوّم با كشورهاى پيشرفته ، بايد در قالب خصوص ايدئولوژى اسلام شكل گيرد تا بتواند به نحوهء صحيح ، اجتماع را به حركت آورد و دست متجاوزين و ستمگران و ظالمان را كوتاه گرداند . و ابداً اشكال ، مسأله فزونى جمعيّت نيست ، و نيز شرائط اقليمى و منطقه‌اى در آن دخالت ندارند . فقط و فقط نداشتن حُكّام بصير و عادل و دلسوز بوده است كه با ستمكاران سازش نموده ، و ملّت را گوسفندوار از دم تيغ آنان مىگذرانيده‌اند .\r\nدوكاسترو در كتاب « انسان گرسنه » ص 353 تحت عنوان « شرائط اقليمى ، يك بهانهء بىپايه » مىنويسد : « مسأله به اندازه‌اى از شرائط اقليمى جداست كه حتّى در نواحى ما فوق حارّه با دستجاتى برخورد ميكنيم كه شرائط تغذيه شان بمراتب از سكنهء آفريقاى استوائى و گرمسير بدتر است . و اين امر در مورد اتّحاديّهء جنوب آفريقا و سرزمين‌هاى انگليسى آفريقاى جنوبى بازوتولند ، بچوآنالند ، و سوازيلند صدق مىكند . »\r\nو سپس در ص 355 مىنويسد : « گرسنگى در اتّحاديّهء جنوب آفريقا بقدرى بوده است كه از يازده هزار شاگرد كه مورد معاينه قرار گرفتند ، هشتاد و چهار درصد آنها روزانه فقط يك بار خوراك مىخوردند ، چهارده و نُه دهم درصد آنها دوبار ، و فقط شش درصد آنها سه بار خوراك مىخوردند . »\r\nو در ص 355 نيز اشاره به گرسنگى در مستعمره‌هاى انگليس در جنوب دور مىنمايد و مىنويسد :\r\n« سكنه بازوتلند چنان به سرعت افزايش مىيابد كه نظير آن در آفريقا كمتر يافت مىشود . در طىّ چهل سال اخير اين جمعيّت صد در صد اضافه شده است . و اين واقعيّتى است كه بار ديگر نظريّهء ما را دائر بر اينكه گرسنگى\r\n\r\n","description":"","footnote":"","page_name":" 261 ","page_number":279},
  {"content":"\r\n\r\nيكى از عوامل تراكم جمعيّت است تأييد مىكند . »\r\nدوكاسترو در همان كتاب ص 66 و 67 تحت عنوان « گرسنگى ، علّت تراكم جمعيّت » مىنويسد :\r\n« كافى است ياد آور شويم سه كشور جهان كه براستى دچار فزونى جمعيّت هستند ( چين ، هند و ژاپن ) هر سه كشور قحطى زده مىباشند و تازه هر چه گرسنگى و قحطى آنها را بيشتر مصيبت زده مىكند و دچار ويرانى مىسازد ، تعداد جمعيّتشان بيشتر افزايش مىيابد . . .\r\nو از اينجا نتيجه ميگيريم كه اگر ممكن نباشد با تقليل جمعيّت و جلوگيرى از توليد نسل گرسنگى را از جهان بر طرف ساخت ، امّا از راه مبارزهء با گرسنگى به خوبى مىتوان از كثرت نفوس كاست .\r\nبا سازمان اقتصادى كنونى جهان ، تنظيم مواليد و تحديد جمعيّت به نظر ما كارى است كه سبب كاهش باز هم بيشتر محصولات غذائى ميگردد و بالنّتيجه پديدهء گرسنگى را باز هم شديدتر مىسازد ، در حالى كه به اقدام معكوس كه همانا افزايش تعداد مردم است البتّه نه با افزايش كمّى بلكه با افزايش كيفى و با ايجاد ارزش و اعتبار بيشتر براى وجود انسان از راه ارتقاء سطح تندرستى و سلامت او مىتوان بطور قطع ميزان محصول را افزايش داد . »\r\nدوكاسترو سپس اشاره به سه ميليون انسان مبتلا به بيمارى مالاريا مىنمايد كه فقط مصرف كننده مىباشند در صورتى كه نيروهاى انسانى ارزنده‌اى براى توليد به شمار مىروند .\r\nبارى ! دربارهء اين مطلب از رساله ، ما فقط به شرح و تفصيل مختصرى پرداختيم براى آنكه اطراف و جوانب مطلب روشن گردد . و اگر مىخواستيم به شرح مفصّلى بپردازيم ، سخن به درازا مىكشيد و موجب ملال مىگشت . ترسم آزرده شوى ورنه سخن بسيار است !\r\nدر وضع فعلى ، آبادانى كشور ما به ازدياد جمعيّت است نه كاهيدن آن !\r\n\r\n","description":"","footnote":"","page_name":" 262 ","page_number":280},
  {"content":"\r\n\r\nما امروز فرد كم داريم ، دكتر كم داريم ، پرستار كم داريم ، كارگر كم داريم ، كشاورز كم داريم ، در بيمارستانها مريضان را بواسطهء كمبود پرسنل جواب مىكنند ؛ ميوه‌هاى باغهاى روستاها به علّت كمبود و يا نبود كارگر به زمين مىريزد و تلف مىگردد ؛ براى ساختمان منازل ، عمله‌جات كم يابند ، اينك كه افغانيها را اخراج مىكنند ارزش عملهء ايرانى در مشهد مقدّس به روزى 9000 ريال رسيده است .\r\n\r\nتشويق روستائيان به راحت طلبى ، روستاها را خراب نموده است\r\nعلّت اين امر هجوم مردم از روستاها به شهرها و ورود در مدارس تا سطح دانشگاه است . فلان ، پسر مشهدى فلان كشاورز ، به عمل كشاورزى سر فرود نمىآورد ؛ ميخواهد به شهر بيايد و در مسابقات فوتبال و واليبال شركت كند ! لهذا روستاها رو به ويرانى گذارده است ؛ به چند علّت :\r\n1 - تشويق روستائيان به تمدّن نوين و داشتن تلويزيون و راديو ، و عادت دادن ايشان به سوخت زمستان از گاز و يا بخارى نفتى ، كه در اين صورت سوخت وافى نيست و روستائيان كارگر و اهل عمل بايد اوقاتشان را صرف تماشا كنند .\r\n2 - راحتى زندگى در شهرها و دسترسى به پزشك و مدرسه و اسباب و آلات متجمّلانه .\r\n3 - فروختن اراضى روستا به متموّلين شهرى و ساختن پارك و عمارت ييلاقى براى خود و بالنّتيجه ضايع شدن محصول باغى و زراعتى .\r\n4 - مبتلا كردن روستائيان به خريد اشياء شهرى همچون چراغهاى برقى ، و حمل و نقل تيرآهن و لوازم ساختمانى شهرى ، و در نتيجه از ميان برداشته شدن محصول و دامدارى و عدم قناعت و اكتفا به تيرهاى چوبى و موادّ سوختنى كه در همان دِه از خُرده هيزمها و تپاله‌هاى گاو تهيّه ميكردند و تمام زمستانشان را با استفاده از سوخت و حرارت آن به خوشى مىگذرانيدند ؛ و امّا اينك كه به برق و گاز و نفت مبتلا شده‌اند و اين موادّ بطور مستمرّ و مرتّب به آنها\r\n\r\n","description":"","footnote":"","page_name":" 263 ","page_number":281},
  {"content":"\r\n\r\nنمىرسد ، در زمستانها دچار سرما و تاريكى مىشوند و لذا خانه‌هايشان را ترك ميكنند و به شهر روى مىآورند .\r\nدر دو سال پيش كه اطبّاء براى كسالت قلب حقير الزام نمودند تابستان را گرچه چند هفته‌اى باشد به محلّ خوش آب و هوا برويم ، بمدّت پانزده روز به يكى از نقاط اطراف مشهد مقدّس به نام « أخْلمَد » رفتيم . روستائيست كه چون راهش تا شهر نسبةً دور است و جادّه‌اش خاكى است دست مردم شهرنشين بدانجا كمتر باز شده است . امّا حقيقةً از لحاظ ملائم بودن هوا و لطيف بودن آب ، حكايت از روستاى قمصر كاشان مىنمود . فراوانى آب و زمين قابل بهره بردارى براى انواع ميوه‌جات و كشت بطورى بود كه اگر شخص دلسوزى در آنجا تصدّى داشت ، مىتوانست با غرس اشجار بسيار با اسلوب فنّى صحيح و توزيع آب به نحو درست ، ميوهء قسمتى از شهرستان مشهد را تنها از آنجا تهيّه كند ؛ امّا بواسطهء همين امورى كه ذكر شد ، مردم سكنهء آنجا به شهر روى آورده‌اند ؛ و از هفتصد خانوار بومى فعلاً چهارصد خانوار باقى مانده است . خانه‌ها خراب و غبار آلوده ، پلها شكسته و از هم پاشيده ، محصول آن بواسطهء كمبود مربّى در شرف خرابى ، درختهاى گردو و گيلاس وقفى ، ميوه‌اش براى جوانان شهرى كه در ايّام تعطيل براى تفرّج به آنجا ميروند و از درختها بالا ميروند ؛ ضايع و غير قابل بهره بردارى .\r\nآن دِه چراغ برق دارد ، ولى اگر كسى لامپ منزلش محتاج به تعويض گردد ، بايد تقريباً يكصد و پنجاه كيلومتر راه طىّ كند و به شهر بيايد و يك لامپ خريدارى كند . دكّانى كه اين وسائل را بفروشد در آنجا وجود ندارد .\r\nآب اخلمَد در گوارائى شرب و كثرت معروف ، و زمين در نهايت استعداد ؛ ولى زمين بدون حاصل و آب باطل و هرز مىرود .\r\nاين منظره و اين وضع مرا بخاطر آورد از جدّيّت و قدردانستن و پشت كار ژاپنىها و بهرهء بسيار بردن آنها از زمين اندك كه در « سفرنامهء برادران اميدوار »\r\n\r\n","description":"","footnote":"","page_name":" 264 ","page_number":282},
  {"content":"\r\n\r\nخوانده بودم ، آنجا كه مىگويند :\r\n« ژاپن را نبايستى تنها در شهر « توكيو » جستجو كرد . نقاط جالب اين كشور افسانه‌اى اينجا و آنجا پراكنده‌اند . . .\r\nبسوى هيروشيما ، كعبه صلح\r\nما بوسيلهء موتورسيكلت‌هاى خود از توكيو بيرون آمديم ، و پس از يكى دو ساعت رانندگى به مناطق كشاورزى رسيديم . كشاورزان ژاپنى بر اثر فقدان زمين كافى حتّى از قطعهء زمينى كه ميان خطوط راه آهن مىباشد استفاده برده و برنج كارى كرده بودند .\r\nدر اين مناطق كوهستانى كاشت توت فرنگى رواج بسيار دارد . بوته‌هاى توت فرنگى را در دامنهء كوههاى پر شيب كاشته بودند ، تا بخار متصاعد از دريا به آنها اصابت كند . امّا چون هوا سرد بود و ممكن بود به توت فرنگىها آسيب برسد ، ديديم هر بوتهء توت را داخل پاكت كرده‌اند و سر آنها را بسته‌اند . هنگام شب با نايلن و پارچه روى آنها را مىپوشانند . و ما از اينهمه حوصله و بردبارى نزديك بود شاخ در بياوريم . » « 1 »\r\nبايد دانست كه تصوّر نگردد اين زحمتها را براى عيش رانى و سورچرانى خود مىكنند ؛ ابداً ! ابداً ! تمام اين توت فرنگيها و احياناً بعضى از ميوه‌جات مثل خيار را صادر مىكنند و خودشان هيچ نمىخورند براى آنكه ارز كشورشان بالا رود و استقلال اقتصادى پيدا نمايند . و لهذا مىبينيد بعد از بمب خانمان برانداز آمريكا بر شهر هيروشيما كه 000 ، 200 نفر را در آنِ واحد سوزانيد و گدازانيد و مبدّل به خاكستر نمود و كسى پس از اين واقعه و شرائط صلح ، گمان نمىبرد كه ژاپن تا قرنها بتواند سر بلند كند و بر روى پاى خودش بايستد ؛ امروز نه تنها با آمريكا تنه مىزند ، بلكه در بسيارى از صنايع الكترونيكى از آنجا مقدّم و بازارش\r\n\r\n\r\n","description":"","footnote":"\r\n( 1 ) « سفرنامهء برادران اميدوار » از طبع اوّل 1341 شمسى ، چاپ درخشان ، ص 218 و از طبع سوّم 1371 ، ص 207 ؛ نويسنده عيسى و عبد الله اميدوار ، حروفچينى نشر ايران\r\n","page_name":" 265 ","page_number":283},
  {"content":"\r\n\r\nدر عرصهء جهان مقبول است .\r\n\r\nاستعمار با تشويق به ورزش ، مردم را سرگرم مىكند ؛ و از دانشهاى اصيل مىاندازد\r\nجوانان فداكار و مؤمن و متعهّد و تربيت شده و اسلام و تشيّع چشيدهء ما ، پس از انقلاب بايد چنين بوده باشند تا إن شآء الله تعالى ثمرات حقّ و حقيقت ، و واقع و واقعيّت در آنها بروز كند و هر لحظه گامى در صبر و شكيبائى و تحمّل رنج ، و خشن پوشى و جَشَب نوشى به جلو بردارند تا به مقصد أسنى و ذروهء أعلا نائل آيند و گرنه با مسابقات ورزشى و سرگرم شدن به مسائل جنبى و تماشاى صحنه‌هاى تلويزيون ، و استماع اخبار مفصّلهء راديوئى ، و خواندن صفحات عريض و طويل روزنامه و مجلّات دربارهء ورزش و تمجيد و تحميد از آن ، كارى ساخته نيست ؛ و جز انعطاف افكار و انديشه‌ها از محور اصلى و تمركز به مبدأ درد و راه درمان به اين امور فرعيّه كه جز تماشاگرى نيست ثمرى ندارد ؛ و جز باطل كردن ثمرهء انقلاب كه ازدياد رشادت و دلاورى مىباشد بهره‌اى نمىزايد ؛ و هيچ نتيجه‌اى عائد و و اصل نخواهد گشت .\r\nمى گويند : استعمار عميق براى از بين بردن نيروى اصيل فكرى و بدنى ، روانى و مادّى ، مردم را در جهان سوّم از مشغول شدن در علوم اصيل و دانشهاى متنوّعهء استقلال دهنده و مركزيّت آفريننده ، با توسّل به انواع وسائل تبليغاتى وسيع و گستردهء خود ، به امور ورزشى سوق ميدهد ؛ تا با اشتغال افكار و توجّه عامّه از كودك و جوان و از بُرنا و پير ، و از زن و مرد بدين امور ، ايشان را از مقصد بيندازد و كار خودش را بكند و پيش ببرد .\r\n\r\nرواج ورزش در آرژانتين و برزيل براى آنست كه اين دو كشور غارت زده لحظه‌اى به خود نيايند\r\nگويند : در آرژانتين و برزيل پيوسته مسابقات فوتبال و غيره در اعلا درجه وجود دارد و جوانان دسته دسته بدان متوجّه ، و پيران و كهنسالان ، با تماشاى بازى جوانانشان لذّت مىبرند . اين براى آنست كه اين دو كشور غارت زدهء آمريكاى لاتين از دست استعمار لحظه‌اى به خود نيايند و تأسّف بر ما فات نخورند و نتوانند سر بلند كنند ؛ و لهذا مىبينيم بقدرى ورزش در اين دو كشور رواج يافته است كه غالباً برندگان مسابقه از اينجاها بر ميخيزند ، نه از خود\r\n\r\n","description":"","footnote":"","page_name":" 266 ","page_number":284},
  {"content":"\r\n\r\nمستعمرين نظير آمريكا و انگلستان .\r\nآنگاه خود مستعمرين بدينها مدال افتخار ميدهند كه در بازى برنده شده‌اى حتّى از آمريكا و اسپانيا و بلژيك و امثالها جلو افتادى ! امّا در دلشان به ريش آنها مىخندند كه ما با اين وسائل ارز شما را برديم ، منافع ملّى غير خالصتان را تاراج نموديم . آنگاه با استقراض و نياز حتمى به مساعدت ما ، ساليانه با ميلياردها دلار فقط از سود و بهره و رباى اموالتان 20 % مفت خورديم ! ! !\r\nدر سالهاى 1970 و 1971 ، مبلغ 8819 ميليون دلار سود سرمايه گذارى بخش خصوصى ، رسماً از جهان سوّم خارج شده است .\r\n. . .\r\nعجيب است كه ما خود را مسلمان مىدانيم و پيرو حضرت محمّد صلّى الله عليه و آله ، و شيعه مىدانيم و پيرو حضرت علىّ عليه السّلام و تبعيّت از آنهمه مشكلات و رنجها ؛ آنگاه براى عناوينى نيرنگ آفرين ، كودك فريب ، چون زيبائى شهر و راحت زيستن و امثالها آنقدر سقوط كنيم تا حاضر به نسل كشى گرديم و يك ميليون زن جوان بارآور ، و هشتاد هزار مرد جوان بارآور ، خودشان را بدست دشمن عقيم سازند ؛ و نسل مؤمن مسلمان شيعهء ياور امام زمانشان را تا روز قيامت از صحنهء روزگار برچينند ! ! !\r\nو با شعارهاى كوتاهتر از فكر كودك و انديشهء اطفال : فرزند كمتر ، زندگى\r\n\r\n","description":"","footnote":"","page_name":" 267 ","page_number":285},
  {"content":"\r\n\r\nبهتر كارمان به جائى برسد كه بر همّت و پر كارى و صبر ژاپنىها غبطه بخوريم و آرزو كنيم آنان را الگوى عمل خود در تحمّل مصائب و مشكلات قرار دهيم ! در همين متن « رسالهء نكاحيّه » ذكر شد كه جمعيّت كشور ژاپن يكصد و سى ميليون و مساحت آن يك پنجم كشور ايران مىباشد ؛ و بنابراين تراكم جمعيّتشان سيزده برابر ايران است .\r\n\r\nدر اثر كار و فعّاليّت مىتوان تمام زمينهاى حاصلخيز مملكت را مانند ژاپن و هلند آباد نمود\r\nكشور هلند بقدرى كوچك است كه تنها به اندازهء استان مازندران ما مىباشد ، امّا در اثر كار و فعّاليّت و رنج بسيار بقدرى دامدارى را گسترش داده است كه پيوسته كشتيهاى موادّ حيوانى از پنير و كره و شير و غيرها ( كه در ساحل آن لنگر انداخته تا نوبت برسد ، و آن موادّ را به دنيا حمل نمايند ) آمادهء حركت مىباشند .\r\nتمام اين زحمات را بر روى زمين مصنوعى و خاك مصنوعى به عمل مىآورند ! يعنى چه ؟ !\r\nكشور هلند كوچك است و مقدار بسيارى از مرز آن را دريا احاطه كرده است ، و پيوسته در اثر طغيان آب و جزر و مدّ دريا و طوفانها مقدارى از دريا در خاك آن كشور نفوذ مىنمود و سواحل آن را جز دريا ميكرد . هلنديها آمدند و با سدّبندى محكم و استوار و گسترده در تمام اطراف مرز متّصل به ساحل ، نه تنها خاك اصلى خودشان را حفظ نمودند ، بلكه به پيش تاخته ، تا سرحدّ امكان ساحل دريا را توسعه دادند و دريا را جز خاك خودشان كردند . و بنابراين نه تنها از ضرر جزر و مدّ آسوده گشتند ، بلكه مقدارى از دريا را كه سدّبندى كرده بودند ، روى آن خاك انباشته تبديل به زمين نمودند ، و به مساحت كشورشان افزودند ؛ و بنابراين مىتوان گفت بر روى زمين تصنّعى و خاك مصنوعى دامدارى خودشان را با آن نظم و ترتيب بنيانگذارى كردند .\r\n\r\nمنظور از تقسيم اراضى ، اصلاح كشور نبود ؛ و نتيجه‌اى حاصل نشد\r\nامّا در كشور ما ، شاهنشاه آريامهر به عوض آنكه از زمين‌هاى حاصلخير و مستعدّ كه بر ميلياردها هكتار بالغ مىشد استفاده كند و به عوض حفر قنوات و\r\n\r\n","description":"","footnote":"","page_name":" 268 ","page_number":286},
  {"content":"\r\n\r\nچاه‌هاى آرتزين و چاههاى عميق معمولى و امثالها و حاصلخيز كردن سطح مملكت ؛ به دستور و أمر أكيد ارباب خود آمريكا به تقسيم اراضى پرداخت ، و با آن نقشهء شوم جز خرابى و تباهى و از بين رفتن دِه‌ها و روستاها نتيجه‌اى عائد نگشت . « 1 »\r\n\r\n\r\n","description":"","footnote":"\r\n( 1 ) در مجلّه « دانشمند » شماره 6 ، مورّخه شهريور 1372 ، ص 61 آورده است : « به سخن ديگر در حالى كه در سال 1335 هر هكتار از اراضى كشاورزى كشور بايد براى 6 / 1 نفر جمعيّت غذا توليد مىكرد ، در سال 1370 تعداد افرادى كه بايد از طريق توليدات يك هكتار در كشور تغذيه شوند به 2 / 3 ( 2 برابر ) افزايش يافته است . » اين گفتار مهندس رسول اف ، معاون طرح و برنامه وزارت كشاورزى است ؛ آنگاه در شرح اين كلام ، خود مجلّه گويد : « البتّه بر كسى پوشيده نيست كه منابع طبيعى بهره بردارى نشده در كشورمان به حدّى است كه با اصلاح تكنولوژى و نظام كشاورزى مىتوانيم استفادهء بهترى از منابع بالقوّه‌مان بكنيم ، امّا همانگونه كه مهندس رسول اف بيان كرد ، افزايش جمعيّت ، كشور را به سوى دو راهى شومى خواهد برد كه هر راهى را انتخاب كنيم در نهايت به پرتگاه خواهيم افتاد . « رشد جمعيّت اگر با افزايش توليد همراه نباشد به فقر و قحطى و گرسنگى و تباهى منجرّ مىشود ، و اگر كوشش شود كه متناسب با افزايش جمعيّت بر ميزان توليد نيز افزوده شود بنا به تجارب علمى موجود ، با تخريب شديد محيط زيست همراه خواهد بود ، و از اين طريق كلّ حيات كرهء زمين را به مخاطره خواهد انداخت . »\r\nعرض ما هم همين است و غير از اين چيزى نيست . منتهى ما مىگوئيم : شما چرا مانند زن بچّه مرده در گوشه‌اى نشسته و حركت نمىكنيد ؟ چرا از منابع سرشار و بىشمار اين كشور بهره نمىبريد ؟ چرا روز به روز روستاها را خراب و به صنعتى نمودن شهرها مىافزائيد ؟ چرا به جاى تحصيل علوم اصيل ، تمام وقت جوانان و محصّلين را به نمايشهاى تلويزيونى آنچنانى مشغول مىكنيد ؟ شما براى رفع مسؤوليّت راه ميان بر زده‌ايد و گفته‌ايد : به آسانى ملّت را عقيم مىكنيم و نسل كشى را راه مىاندازيم تا از همهء اين ماجراها آسوده گرديم ؟ عزيزم ! اين راه ، راه درست نيست . با نسل كشى مسأله حلّ نمىشود و به ناچار بايد قوّهء فعّالهء كشور را به توليد در سطح عالى و به كشاورزى و دام دارى در سطح راقى در آوريد ، و گرنه اين مهر ذلّت بردگى و استعمار طلبى تا روز قيامت بر پيشانيهايتان خواهد خورد !\r\nبه خاطر دارم در كتابى خواندم كه يك نفر از معروفينِ - ظاهراً - كشور فرانسه كه به ايران آمده بود ، در مراجعت گفته بود : « مملكت ايران از جهت جميع امكانات معدنى و صنعتى و زراعتى در حدّ اعلاى كشورهاى جهان است و به خوبى مىتواند در خود دويست ميليون\r\n","page_name":" 269 ","page_number":287},
  {"content":"\r\n\r\nروزى مرحوم سيّد جلال الدّين طهرانى منجّم معروف ، و دانشمند مشهورى كه ساليان دراز در خدمت اربابان كار مىكرد ، و بالأخره در زمان نخست وزيرى هويدا در اين مدّت مديد ، خانه نشين گرديده بود « 1 » ؛ به حقير گفت : « من در ايّامى كه استاندارى خراسان و توليت حضرت امام رضا عليه السّلام را داشتم ، چه خدمات مهمّى انجام دادم . » آنگاه مفصّلاً خدماتش را بر شمرد كه انصافاً زيبنده بود ، و اهل خراسان و مشهد تا امروز كه امروز است از وى قدردانى ميكنند و وى را به پاكى و حسن خدمت مىستايند .\r\nوى از جمله مىگفت : « من در ايالت خراسان تقسيم اراضى نكردم . روزى اعليحضرت به من گفتند : بايد تقسيم اراضى را در خراسان شروع كنيد ! من\r\n\r\n\r\n","description":"","footnote":"\r\nرا بطور كفاف و غنا بپروراند ولى مع الاسف ديدم كه فقط پانزده ميليون فرد فقير و گرسنه بر سر اين سفره نشسته‌اند . »\r\nمگر شما در مجلّهء « برزگر » شماره 680 ، مورّخهء اوّل مرداد ماه 1373 مقاله‌اى تحت عنوان « توسعهء صنعتى يا گسترش كشاورزى ؟ » كه از ص 51 تا ص 53 آن را استيعاب مىنمود ، و بسيار ارزنده بود را نخوانده‌ايد ؟ ! ما فقط به عناوين مهمّ آن كه با عبارت درشت خطّ مكتوب گرديده بود اكتفا مىكنيم :\r\n* با احتساب هر هكتار زمين قابل كشت براى ادارهء زندگى 10 نفر ، روشن است كه دقيقاً ما مىتوانيم غذاى 300 ميليون نفر را در ايران تهيّه كنيم .\r\n* با اندكى دقّت مىبينيم كه علّتهاى اصلى پائين بودن بازده كار ما در هكتار يعنى درست انجام ندادن كارهاى كاشت ، داشت و برداشت ، بستگى به كار و كوشش و برنامه ريزىهاى ما دارند .\r\n* درست به عكس كالاهاى صنعتى ، فرآورده‌هاى كشاورزى كشور ما ، از مرغوبترين محصولات سيّارهء زمين هستند .\r\n* متأسّفانه برنامه‌هاى دولت در اين سالها بر اساس اولويّت دادن به گسترش صنعت پايه ريزى شده و به صنعتى كردن كشور ( نسبت به گسترش كشاورزى ) اهمّيّت بيشترى مىدهند .\r\n( 1 ) وى به من گفت : من سناتور بودم . چون أمير عبّاس هويدا را خواستند نخست وزير كنند ، من كاغذ كبود دادم و گفتم : به اين بچّه بهائى رأى نمىدهم ! از آنجا عذر مرا خواستند و تا به حال خانه نشين هستم .\r\n","page_name":" 270 ","page_number":288},
  {"content":"\r\n\r\nگفتم : نمىكنم ! « 1 »\r\nگفتند : به چه علّت ؟ ! گفتم : به علّت اينكه اين اراضى همگى ملك پدر من است ، و من ملك پدرم را ضايع نمىكنم ؛ اگر به شما مىگفتند : املاك پدرت را تقسيم كن ، ميكردى ؟ ! گفت : نه ! من گفتم : اين اموال همگى موقوفهء حضرت امام رضا عليه السّلام است ، و حضرت امام رضا پدر من مىباشد . من چطور در اموالش تصرّف كنم و آن را تقسيم نمايم ؟ ! از اين گذشته بطور كلّى تقسيم اراضى بر مصلحت كشور نمىباشد ؛ و موجب عمران و آبادى نخواهد شد . شما اين زمينهاى بائر را از مشهد تا شاهرود به من بسپاريد تا با اصول فنّى و حفر چاههاى فنّى آن را خرّم و سر سبز و كشت زارى بنمايم كه موجب عبرت و شگفت همگان گردد و مقدار حاصل از همين سرزمين به مقدار معتنابهى ، ما را خودكفا مىكند و از ارز خارجى بىنياز مىگرداند .\r\nاو جواب مرا نداد . ولى تا هنگاميكه من بر سر كار بودم ، دست به تقسيم اراضى استان خراسان نزدند . همين كه از استاندارى و توليت به كار ديگر اشتغالم دادند شروع به تقسيم اراضى نمودند » .\r\n\r\nنادرستى مقالهء بعضى از أجلّه كه جانبدارى از كنترل مواليد نموده‌اند\r\nبالجمله ، به حمد الله و المنّه آنچه از لوازم بحث دربارهء تنظيم خانواده و\r\n\r\n\r\n","description":"","footnote":"\r\n( 1 ) وى مردى صريح اللهجه بود . روزى در ايّام توليتش در مشهد مقدّس در يك مجلس رسمى كه تشكيل شده بود ، يكى از علما براى خودنمائى و اظهار شخصيّت خويش به او مىگويد : دستور بفرمائيد يك تكّه فرشى كه در زاويهء حرم مطهّر گسترده شده است ، قدرى به آن بيفزايند تا زوّارى كه بخواهند در خود حرم نماز بخوانند ، محلّشان فراختر باشد !\r\nاو فوراً ميگويد : داخل حرم جاى زيارت است نه نماز ! اين فرش هم زيادى است . من دستور مىدهم آن را جمع كنند ! و همان روز دستور داد فرش را برداشتند .\r\nوى همان كسى است كه بعد از فرار محمّد رضا پهلوى از ايران ، رياست شوراى سلطنت به او واگذار شده بود و چون به پاريس براى ملاقات حضرت رهبر كبير انقلاب : آيه الله خمينى ( قدّه ) رفته بود ، ايشان اجازهء ديدار را مشروط به استعفاى او از شوراى سلطنت نمودند و او استعفا داد و به ملاقات ايشان نائل آمد .\r\n","page_name":" 271 ","page_number":289},
  {"content":"\r\n\r\nكاهش جمعيّت تا به حال به نظر حقير فقير رسيد از ارائهء مطلب و إعلام به اسناد و مدارك به قدر وسع و گنجايش خوددارى نگرديد ، امّا چون از قلم بعضى از دوستان ديرين ، و صاحبان قلم پيشين ، و انديشمندان ذوى العزّة و التّمكين ، مطالبى ترشّح نموده و انتشار هم يافته است ، و به نظر حقير بعضى از آن عبارات در جا و محلّ خود قرار نگرفته است ، و اين رساله هم براى مجرّد رفع شبهات نگارش يافته است ، صحيح به نظر نيامد ناديده از آن عبور نمايد ؛ بنابراين با اعتراف به شخصيّت علمى و موقعيّت ارجمند فعلى آن صديق حميم ، چون از جميع ادلّه و شواهدى كه ذكر فرموده‌اند ، در ضمن مطاوى رساله پاسخ داده شده است ؛ فعلاً به ذكر چند امر تبصرةً لى و تذكرةً لغيرى مبادرت مىگردد :\r\nمرقوم فرموده‌اند : « كسانى كه از كشورهائى همچون « هند » ديدن كرده‌اند ميگويند : انفجار جمعيّت به حدّى است كه ميليونها نفر بىخانمان در حاشيهء جادّه‌ها و خيابانها و درون تونلها و زير پلها زندگى مىكنند . تولّد آنها در همان كنار جادّه و سرانجام ، مرگشان نيز در كنار جادّه است .\r\nهر سال ميليونها نفر از گرسنگى در هندوستان و غير آن ميميرند و بيش از اين مقدار به سبب انواع بيماريها و نداشتن وسائل و دارو و درمان از دست ميروند . خداوند هرگز راضى نيست كه يك جامعهء مسلمان به سرنوشتى اينچنين گرفتار شوند .\r\nاز اين گذشته مشكل مهمتر يعنى تحصيل و تربيت و تكامل معنوى كه هدف نهائى و أصلى اسلام است در چنين جوامعى هرگز حلّ نمىشود . و تا جمعيّت كنترل نگردد ، و برنامه ريزى صحيح نشود و مشكل فقر و بيكارى حلّ نگردد ، برنامه ريزيهاى تربيتى و انسانى امكان پذير نيست . با شعارهاى گمراه كننده بجنگ واقعيّتها نمىتوان رفت . »\r\nعرض مىشود : گرسنگى هنديها غالباً اختصاص به هندوها دارد نه مسلمانان و معلول چند امر است :\r\n\r\n","description":"","footnote":"","page_name":" 272 ","page_number":290},
  {"content":"\r\n\r\nاوّل آنكه آنها گاو را محترم مىشمارند و آن را نمىكشند و از گوشت آن تغذيه نمىنمايند و خود اين گاوهاى محترم مصرف دارند ، خوراك و آذوقه ميخواهند . و همچنين موش را نمىكشند و موشهاى بسيار بطور آزاد رفت و آمد دارند و غذاى سكنه را نابود مىسازند .\r\nدر مقدّمه كتاب « جامعه شناسى عقب ماندگى » دكتر أحمد زرفروشان در ص 3 آورده است :\r\n« در سال 1966 در كشور هندوستان كه مردم از بىغذائى در عذابند در حدود 6 / 1 ميليارد موش وجود داشت كه هر يك از آنها در سال 10 پوند « 1 » غذا را از بين مىبرد ، ولى دولت جرأت نميكرد و نميكند كه آنها را از بين ببرد زيرا كه يك عقيدهء ناشى از ساختار مذهبى ، از موشها حمايت و محافظت مىكند . در اين كشور همچنين 80 ميليون گاو بسر ميبرد كه نه از شير آنها و نه از گوشت آنها استفاده نمىشود ؛ حتّى بهنگام قحطى هم نمىتوان از گوشت آنها استفاده كرد . »\r\nدوّم آنكه هندوها داراى عقيدهء مذهبى خاصّى مىباشند كه فقر و گرسنگى را مستقيماً از قضا و قدر ميدانند و هيچگونه اختيار و تحرّك را در آن دخيل نمىدانند ، و بنابراين روى تعصّب و تقرّب به آلهه بدين قضاى وارد از ناحيهء او شكيبا هستند . و بر اين اساس نيز هيچگونه اعتراض و ايرادى در برابر اغنيا و ثروتمندان ندارند ؛ و چون غنا و تمكّن ايشان را نيز از ناحيهء آلهه ميدانند در مقابل اغنيا يك نوع خضوع نفس و تمكين باطنى در خود اشعار مىنمايند .\r\nسوّم آنكه كشور هندوستان غارت شدهء دست استعمار انگلستان است ، و از كشور غارت شده چه توقّع ميتوان داشت ؟ گويند : وقتى گاندى به انگلستان رفت گفت : من در حيرتم كه چگونه اين مملكت در زير آب فرو نرفته است ؟ ! گفتند : مگر بايد اين جزيره زير آب فرو رود ؟ !\r\nگفت : استعمار انگليس آنقدر طلا از هندوستان بدينجا حمل داده است\r\n\r\n\r\n","description":"","footnote":"\r\n( 1 ) پوند ، واحد وزن انگليس و تقريباً برابر 450 گرم مىباشد .\r\n","page_name":" 273 ","page_number":291},
  {"content":"\r\n\r\nكه من گمان مىكردم مقدار سنگينى آن طلاها ، جزيره را در آب فرو برده باشد !\r\nو امّا مشكلهء تحصيل فرزندان : بايد دانست تحصيل و تربيت و تكامل معنوى كه اشاره فرموده‌اند ، به ايمان و اسلام و ادب و صدق و همّت و ايثار است . هر كس از دهاتى و شهرى بايد داراى اين خصيصه‌ها بوده باشد . منظور دبيرستان رفتن و دانشگاه ديدن نيست ؛ دارا بودن علومى كه نه به درد دين و نه به درد دنيا مىخورد نمىباشد . افراد دانشگاهى بايد افراد خاصّ مستعدّ با فهم باشند تا كمالاتشان مفيد براى يك جامعه باشد . دهاتىها بايد در صورت امكان سواد ياد بگيرند تا بتوانند قرآن بخوانند و احكام خود را بدست آورند . اگر بنا بشود جميع روستائيان دانشكده بروند ، جهان تباه مىگردد . كشور عمله لازم دارد ، كارگر مىخواهد ، كشاورز ميخواهد ، بنّا و معمار ميخواهد ، عالم دينى ميخواهد ، طبيب و پزشك مىخواهد ؛ بالاخره همه چيز مىخواهد .\r\nاگر بنا بشود تمام افراد به سوى تحصيلات بالا روى آورند با نداشتن استعداد ذاتى ، جز اتلاف وقت خود و خانواده ، و به هدر دادن هزينهء جامعه چيزى دستگير نخواهد شد .\r\nبچّهء دكتر ، دكتر ؛ بچّهء شيميست ، شيميست ؛ بچّهء زارع ، زارع ؛ بچّهء بنّا ، بنّا ؛ بچّهء معمار ، بايد معمار گردد ، و گرنه تعادل بهم ميريزد و اجتماع در هم مىپاشد . مانند كشور كانادا كه امروزه بواسطهء إعمال كنترل مواليد چنان به مضيقه افتاده است كه كسى ديگر پيدا نمىشود خاكروبهء خانه‌ها را جمع كند و ببرد ، عمله براى انجام كار عملگى نيست ، زباله بر براى انجام وظيفهء خودش وجود ندارد . آنگاه مردم متعيّن و با شخصيّت و صاحب مقامات مجبور مىشوند خودشان به نظافت منزل و بردن زباله بپردازند . در سال گذشته كه دوست ديرين ، جناب آقاى دكتر حاج محمّد توسّلى از كانادا مراجعت كرد ، گفت : « اينك دولت تصميم دارد افرادى از خارج كشور اجير كند و بياورد ، تا بدين امور اشتغال ورزند . » حال نمىدانم كانادائىها در اثر نكبت كنترل جمعيّت\r\n\r\n","description":"","footnote":"","page_name":" 274 ","page_number":292},
  {"content":"\r\n\r\nو كمبود افراد صالح براى كارهاى مختلف به چه وضعيّتى مبتلا مىباشند ! ؟\r\n\r\nبسيج امّت در جهت مطلوب ، وظيفهء حكومت اسلام است\r\nمرقوم فرموده‌اند : « گروهى در پاسخ مىگويند : ما امكانات بالقوّه زياد داريم ؛ اگر آن امكانات بسيج شود نه تنها جوابگوى افزايش جمعيّت است ، بلكه عقب ماندگيها را نيز جبران مىكند .\r\nولى وقتى سؤال مىشود : چه كسى بايد اين امكانات را بسيج كند ؟ ! و آيا اصولاً بسيج اين امكانات لا اقلّ در شرائط فعلى عملى هست يا نيست ؟ ! يا فقط بايد تكيه بر شعار كنيم و جمعيّت مهار نشده راه خود را پيش گيرد و به جلو بتازد ، و ما هم در پشت سر اين قافله لنگ لنگان در انتظار سرنوشت حركت كنيم ؟ ! ، كسى جواب روشنى در مقابل اين سؤالها نمىدهد . »\r\nعرض مىشود : اين بر عهدهء حكومت اسلام است كه بايد از وزارت حِسْبَه و وزارت امر به معروف و نهى از منكر و از بيت المال مدد بگيرد و قيام و اقدام بر اين كار در وضع فعلى بنمايد ، و از مالتوس گرائى عطف عنان نمايد ؛ و بجاى بسيج بر كنترل جمعيّت و عقيم نمودن افراد امّت ، اين اموال خطير را صرف در بهبود و بالفعل در آوردن قوا و استعدادها بكند . و اين بسيار سهل و آسان است . اين وظيفهء وضع فعلى ؛ و امّا حكومت اسلام نبايد بگذارد وضع خطيرى پيش بيايد . حقّ بود كه از پيشين زمان ، روستائيان را به روستا بازگشت دهد ، و در كشاورزى نمودن و دامدارى كردن در زمين‌هاى حاصلخيز همّت به عمل آورد . اهتمام به صنعتى نمودن محض كشور ، اين عواقب را در بر دارد .\r\nاحكام اسلام دَفعى است نه رَفعى . يعنى نمىگذارد خطر وارد گردد ؛ نه اينكه پس از ورود خطر در صدد رفع و برداشتن آن برآيد . مىگويد : با مراعات بهداشتِ صحيح و كم خوردن مريض نشو ؛ نه پس از زياده خورى و عدم بهداشت چون مرض آمد به طبيب رجوع كن ! در خانه را ببند تا دزد وارد نشود ؛ نه در خانه را باز بگذار و پس از آمدن دزد او را تعقيب كن !\r\n\r\n","description":"","footnote":"","page_name":" 275 ","page_number":293},
  {"content":"\r\n\r\nعَلَيْكُمْ بنَظْمِ أُمُورِكُمْ سرلوحهء دستورات پيامبر أكرم و أمير المؤمنين عليهما الصّلوة و السّلام مىباشد . اسلام هميشه علاج واقعه را قبل از وقوع واقعه مىنمايد .\r\nمرقوم فرموده‌اند : « آيات و رواياتى كه دلالت بر كثرت اولاد دارد اختصاص به زمان پيغمبر دارد ، و در اين زمان حتماً بايد عمومات و اطلاقات وارده را به قرائن حاليّه و مقاليّه تخصيص زد . زيرا در آن زمان ، فرد مطلوب بوده است از جهت كمّيّت ، و در اين زمان فرد مطلوب است از جهت كيفيّت . در آن زمان آيه :  كانُوا أَشَدَّ مِنْكُمْ قُوَّةً وَ أَكْثَرَ أَمْوالًا وَ أَوْلاداً  « 1 » و آيه :  وَ قالُوا نَحْنُ أَكْثَرُ أَمْوالًا وَ أَوْلاداً  « 2 » از جهت برشمردن كثرت فرزندان به عنوان زيادى قدرت وارد شده است ، و در اين زمان شرائط اقتصادى و صنعتى حتّى نظامى مرهون تخصّص و آگاهى افراد مىباشد نه كثرت آنان . امروز با استفاده از وسائل صنعتى زمين‌هاى زيادى را زير كشت مىبرند ، مصنوعات فراوانى را بوسيلهء كارخانه توليد مىكنند ، در صحنهء نبرد با استفاده از سلاحهاى پيشرفته يك نفر كار هزار نفر را انجام مىدهد . »\r\nعرض مىشود : مَحطّ سياق روايات كثيرهء مستفيضه و محطّ اتّفاق و اجماع علماء در باب نكاح و فضيلت آن و كثرت فرزندان ، تكثير نسل مسلمينِ گوينده و مقرّ به لا إله إلّا الله مىباشد . يعنى در مقابل جميع موجودات و جميع افراد انسان ، شرف و كرامت به توحيد است و هر كه بدان لب بگشايد اشرف خلائق خواهد بود . و بنابراين در امّت پيامبر اسلام صلّى الله عليه و آله كه به مقام توحيد اقرار و اعتراف دارند ، غرض از خلقت متحقّق گرديده و اشرفيّت\r\n\r\n\r\n","description":"","footnote":"\r\n( 1 ) قسمتى از آيه 69 ، از سورهء 9 : التّوبة « اينچنين بودند جماعت پيشينيان كه قوّتشان از شما شديدتر بود ، و اموال و اولادشان بيشتر بود »\r\n( 2 ) قسمتى از آيه 35 ، از سورهء 34 : سَبأ « و گفتند كه ما از شما از جهت كثرت اموال و فرزندان بيشتر مىباشيم . »\r\n","page_name":" 276 ","page_number":294},
  {"content":"\r\n\r\nبالقوّهء انسان به فعليّت و ثمر رسيده است . عليهذا هر فرد مؤمن بما هو مؤمن داراى شرف و كرامت است . و اين ثمرهء وجودى در امّت پيامبر موحّد ، و بنيانگذار توحيد پديدار گشته است نه در سائر امم .\r\nاينست مُفاد تكثير اولاد ! اينست علّت ايجاد عالم ! اينست ثمرهء تشريع نبوّت !\r\n\r\nتَزَوَّجُوا فَإنِّى مُكَاثِرٌ بِكُمُ الامَمَ غَدًا فِى الْقِيَامَةِ\r\nدر روايت صدوق ، از علىّ بن رئاب از محمّد بن مسلم از حضرت امام جعفر صادق عليه السّلام آمده است كه رسول اكرم صلّى الله عليه و آله فرمودند : تَزَوَّجُوا فَإنِّى مُكَاثِرٌ بِكُمُ الأمَمَ غَدًا فِى الْقِيَامَةِ ، حَتَّى إنَّ السِّقْطَ يَجِىءُ مُحْبَنْطِيًا عَلَى بَابِ الْجَنَّةِ فَيُقَالُ لَهُ : ادْخُلِ الْجَنَّةَ ، فَيَقُولُ : لا حَتَّى يَدْخُلَ أَبَوَاىَ الْجَنَّةَ قَبْلِى ! « 1 »\r\n« ازدواج كنيد ! چون من در فرداى قيامت با كثرت افراد شما بر امّتهاى پيشين مباهات مىكنم . تا بحدّيكه طفل سقط شده ، دست در كمر زده شكم به جلو آورده ( در حال افتخار ) به قيامت وارد مىشود و به او گفته مىشود : داخل شو در بهشت ! و او ميگويد : نه ، داخل نميشوم مگر آنكه پدرم و مادرم پيش از من داخل در بهشت شوند ! »\r\nاين روايتى است كه با صحّت سند ، از پيامبر أكرم صلّى الله عليه و آله آمده است ؛ و پيغمبر كه هذيان نمىگويد . بچّهء سقط شدهء مسلمان اگر به جهت اسلام و ايمان و خليفة اللهى و استعداد قرب و نور توحيد و درخشش و نورانيّت عالم تجرّد نبود كه پيامبر به او مباهات نمىنمود . بنابراين فقط و فقط ، اگر كثرت اولاد به جهت زياد شدن مؤمنين و مسلمين و مُقرّين به توحيد در روى زمين نبود ، اين نحوهء تعبير از عقل كلّ و هادى سبل عجيب مينمود .\r\nو نيز صدوق با إسناد خود از عَمْرو بن شِمْر از جابر از حضرت امام محمّد باقر عليه السّلام روايت مىكند از رسول خدا صلّى الله عليه و آله كه فرمود »\r\n\r\n\r\n","description":"","footnote":"\r\n( 1 ) « وسآئل الشّيعة » طبع اسلاميّه ، ج 14 ، ص 3 ، روايت 2\r\n","page_name":" 277 ","page_number":295},
  {"content":"\r\n\r\nمَا يَمْنَعُ الْمُؤْمِنَ أَنْ يَتَّخِذَ أَهْلاً لَعَلَّ اللَهَ يَرْزُقُهُ نَسَمَةً تَثْقُلُ الْأَرْضَ بِلَا إلَهَ إلَّا اللَهُ ؟ ! « 1 »\r\n« چه باز ميدارد مرد مؤمن را كه زنى بگيرد به اميد آنكه خداوند به او ذى روحى را نصيب كند تا زمين را به لا إله إلّا الله سنگين گرداند » ! ؟\r\n\r\nروايات ، اختصاص به زمان پيغمبر ندارد ؛ سياق آنها از تخصيص إبا دارد\r\nدر اينجا مىبينيم كه رسول خدا وزن و ارزش زمين را به مرد مؤمنِ گويندهء لا إله إلّا الله مىداند ؛ و با چه عبارت لطيف و دلپذيرى مؤمنين را ترغيب مىفرمايد تا زوجه‌اى اختيار كنند ، تنها به سبب آنكه بچّه‌اى بزايد و آن طفل ذى نفس و داراى روح در روى زمين شرف اهل آن گردد ؛ و با رسيدن به توحيد برترى بر سائر كائنات پيدا كند .\r\nدر اين صورت آيا براى ما ترديد و شكّى باقى مىماند در آنكه منظور از روايات ، كثرت از جهت نور توحيد مىباشد ؛ نه دكتر شدن ، مهندس شدن ، نظامى شدن ، شاه و رئيس شدن ؟ اينها امور اعتبارى است و نتيجه‌اش مقدّمهء كمال نفس است و ثمره‌اى بالأصالة بر آن مترتّب نخواهد گرديد .\r\nبنابراين سياق و اين مفاد از مضمون ، محال مىنمايد اختصاص به زمانى داشته باشد غير از زمان ديگرى . و كدام مخصِّص يا مقيِّدى مىتوان يافت كه در عمومات ، تخصيص يا در مطلقات آن ، تقييد وارد نمايد !\r\nامّا قرائن مقاميّه از ضعف مسلمين و قوّت كفّار در آنزمان ، بعد از سياق و محطّى كه بيان نموديم ، نمىتواند شاهد قرار گيرد ؛ مضافاً به آنكه ضعف مسلمين و قوّت كفّار ، امروز نيز به همان نهج يا بيشتر از آن ، باقى مىباشد . و امّا قرائن مقاليّه غير از روايات ، دگر چيزى نيست و آنها بر عكس مطلوب ، دلالتشان بيشتر است ؛ زيرا همگى دلالت بر لزوم تكثير اولاد دارند ؛ و در اينكه مطلوبيّت كثرت فرزند در اسلام از مسلّمات مىباشد ، هيچكس حتّى ملل و نحل خارج از آن ترديد ندارند .\r\n\r\n\r\n","description":"","footnote":"\r\n( 1 ) همان مأخذ ، روايت 3\r\n","page_name":" 278 ","page_number":296},
  {"content":"\r\n\r\nمرقوم فرموده‌اند : « بنابراين بايد تصديق كرد كه شرائط موجود عصر ما با شرائط موجود عصر پيامبر صلّى الله عليه و آله بسيار متفاوت است . در عصر ما كيفيّت نفرات مطرح است نه كمّيّت . به همين دليل مىبينيم كه مثلاً اسرائيل غاصب با داشتن 3 ميليون جمعيّت در برابر يكصد ميليون عرب ، و يك ميليارد مسلمان جهان عرض اندام مىكند ؛ چرا كه اين نفرات كم ، از آموزش بسيار بالائى برخوردارند ، و وسائل صنعتى و نظامى مهمّى را در اختيار دارند . آنها در مسأله كشاورزى از يك هكتار زمين ، گاه پنج برابر ما محصول برداشت مىكنند ؛ و در صحنهء جنگ نيز با سلاحهاى پيچيده‌اى كه در اختيار دارند با همان نفرات كم مقاومت مىكنند . گرچه هر گاه مسلمانان ، متّحد و متّفق و بيدار شوند ، ريشه كن كردن اين غدّهء سرطانى كار مشكلى نيست ؛ ولى هدف ، نشان دادن اين حقيقت است كه در شرائط فعلى مسأله مهمّ كيفيّت بالاى نفرات است نه كمّيّت . »\r\nعرض مىشود : اسرائيل قطعه ايست از انگلستان و از آمريكا كه در اين محلّ واقع گرديده است . بنابراين جمعيّت آن ديگر 3 ميليون نمىباشد . جمعيّت آن عبارت است از جمعيّت انگليس : 56 ميليون ، به اضافهء جمعيّت آمريكا : 250 ميليون ، به اضافهء جمعيّت خود : 3 ميليون ؛ + 309 3 + 250 + 56 سيصد و نُه ميليون .\r\n\r\nقدرت استعمار و خيانت حكّام مسلمين ، اسرائيل را بر پانموده است ؛ نه كاردانى آنها\r\nاسرائيل در تمام جهات ، جزء لا ينفكّ و نور چشم و بچّهء متولّد شدهء آن دو كشور مىباشد . و لهذا شايد عنايت آن دو كشور به آن ، از عنايت به كشور خودشان بيشتر باشد ؛ زيرا غالباً پدر و مادر ، فرزندشان را از خودشان بيشتر دوست ميدارند .\r\nعلّت سيطرهء صوريّهء آن بر اراضى فلسطين ، نه مستند به قوّت و درايت افراد آنست ؛ بلكه فقط ناشى از خيانت و جنايت حكّام مسلمانان است . در جنگ بدوى اسرائيل كه نورى السّعيد ، نخست وزير كشور عراق لشكرى براى\r\n\r\n","description":"","footnote":"","page_name":" 279 ","page_number":297},
  {"content":"\r\n\r\nمبارزه گسيل داشت ، لشكر را در سرزمين قبل از فلسطين چند ماه معطّل گذارد و دستور حمله نمىداد . عاقبت كه لشكر خسته و فرسوده ، و سر و صدا از همه جا بلند شد ، دستور حملهء فى الجمله‌اى داد ؛ و سربازان كه در فشنگدانهايشان چوب پنبه بجاى فشنگ تعبيه شده بود ، مورد حمله و تيراندازى سربازان اسرائيلى قرار گرفته ، و مقدارى از آنان تلف شدند .\r\nوضعيّت شاه حسين ، و نوار غزّه و كرانهء باخترى رود اردن ، و كشتار دسته جمعى سربازان مجاهد مسلمان فلسطينى بدست وى روى تاريخ را سياه كرده است .\r\nدر جنگى كه مصريان در شهر رمضان كردند ، نوار « بارليو » را شكستند ، و اين از تصوّر بيرون بود كه قدرتى و نيروئى توان شكستن آن سدّ محكم را داشته باشد ، و غلبهء بر اسرائيل حتمى بود كه ناگاه انگليسيها و آمريكائيها با سفينه‌هاى فضائى ( ماهواره ) خود ، اسرائيل را راهنمائى كردند تا نقطه‌اى فارغ و خالى را از بحر انتخاب كند ، و از آنجا سربازان اسرائيلى را به عنوان سربازان مصرى و با لباس آنان به صحراى سينا پياده نمايد . سربازان مصرى شبانه روز با توپهاى دفاعى خود ، تل‌آويو را نشان داشتند و لحظه‌اى خواب نداشتند ، و اين وقايع گذشت تا اينكه انور السّادات پس از مراجعت از اسرائيل و انعقاد قرار داد ننگين كمپ ديويد و صلح با اسرائيل كه تا امروز نتايج خيانت بار آن مشهود خاصّ و عامّ مىباشد ، ترور شد .\r\nكمكهاى بيدريغ شاه ايران « محمّد رضا پهلوى » در تمام مدّت طولانى سلطنت خود و دفاع دوستانه و صميمانه از حريم اسرائيل ، مگر فراموش شدنى است ؟ !\r\nدرست در وقتى كه مسلمانان مصرى و سوريائى در جنگ شش روزه با اسرائيل ميجنگيدند ، هواپيماهاى آمريكائى و اسرائيلى از ايران ، پايگاه و مقرّ خود ، بنزين تعبيه مىكردند ، و بمبهاى خود را بر سر مسلمانان در حال نبرد با\r\n\r\n","description":"","footnote":"","page_name":" 280 ","page_number":298},
  {"content":"\r\n\r\nاسرائيل مىريختند .\r\nياسر عرفات از اوّل امر براى كمك به اسرائيل و دفاع از حريم آن ، و سركوب نمودن فلسطينيان مسلمان و مؤمن و متعهّد و مبارز با اسرائيل ، در قالب و شكل و شمائل حزب مسلمان مبارز و محارب با اسرائيل دشمن ، ظاهر شد ، و در تحت عنوان « الفتح » اعانت و كمك‌هاى دنيا كه براى مبارزهء فلسطينيان به سوى فلسطين سرازير مىگرديد بدست وى سپرده مىشد ، و وى آن اعانتهاى عظيم را به نام اعانت به مجاهدين فلسطينى مبارز با اسرائيل ، صرف در تجهيز قوا بر ضدّ مسلمين ، و لَهِ اسرائيل مىنمود ، و با آنها حزب واقعى مدافع از حريم اسلام را درهم مىشكست . و با لباس نفاق دارو را به دشمن مىداد و سمّ جانكاه را در حلقوم دوست مىريخت ؛ و تا به حال هم همين وضع ادامه دارد و اخيراً شاهد بوديم كه وى اقامهء نماز جمعه نموده است .\r\nدر جنگ شش روزه بقدرى اسرائيليان از پا در آمدند كه فاتحه شان خوانده شده بود . خود ما عكسهاى خلبانانشان را در روزنامه مىديديم كه بر پاهايشان زنجير بسته‌اند ، تا اينكه از ترس مسلمين طيّاره‌ها را رها نكنند ، و براى حفظ جان خودشان ، با چتر نجات در مواقع خطير فرود نيايند .\r\nيهودىهاى دل تنگ و سينه تنگ و ترسو كه خداوند وصفشان را در قرآن بيان مىكند :\r\n  لَأَنْتُمْ أَشَدُّ رَهْبَةً فِي صُدُورِهِمْ مِنَ اللَّهِ ذلِكَ بِأَنَّهُمْ قَوْمٌ لا يَفْقَهُونَ * لا يُقاتِلُونَكُمْ جَمِيعاً إِلَّا فِي قُرىً مُحَصَّنَةٍ أَوْ مِنْ وَراءِ جُدُرٍ بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَ قُلُوبُهُمْ شَتَّى ذلِكَ بِأَنَّهُمْ قَوْمٌ لا يَعْقِلُونَ   . « 1 »\r\n« تحقيقاً ترسى كه ايشان از شما در دلهايشان دارند از ترسى كه از خدا دارند افزونتر و شديدتر مىباشد ؛ و اين بدانجهت است كه ايشان گروهى هستند كه فهم و شعور ندارند . آنان چون با شما بخواهند دسته جمعى كارزار\r\n\r\n\r\n","description":"","footnote":"\r\n( 1 ) آيه 13 و 14 ، از سورهء 59 : الحشر\r\n","page_name":" 281 ","page_number":299},
  {"content":"\r\n\r\nنمايند ، فقط در دژهاى استوار و قلعه‌هاى محكم ، يا از پشت ديوارها دست به نبرد مىزنند . بأس و شدّت آنان در ميان خودشان شديد مىباشد . تو آنان را متّحد و متّفق مىپندارى ، و ليكن دلهايشان متشتّت و متفرّق است ، و اين به علّت آنست كه ايشان گروهى هستند كه انديشه و عقل ندارند . »\r\nاين صهيونيست‌هاى بُزدل و ترسو و جَبان را مقايسه كنيد با آن خلبانان رشيد اسلام كه در همين جنگ تحميلى چه رشادتهائى بخرج مىدادند ، و تا اقصى نقاط كشور متجاوز انگليس بدست عراق براى انجام مأموريّت خود مىرفتند و مأموريّتشان را در كمال مطلوبيّت انجام مىدادند . تا همين اواخر كه قواى ضدّ هوائى عراق بسيار مجهّز گرديد و كسى جرأت تجاوز از مرز را نداشت چون ضدّ هوائىهاى مختلف در هفت بند متفاوت با آخرين نتيجهء اسلحه‌هاى الكترونيكى هواپيما را سرنگون مىنمودند ؛ و براى بمباران بغداد راهى براى تصوّرش نبود تا چه رسد به تحقّق خارجى آن !\r\nدر همين حال يكى از افسران ارشد ، مأموريّت بمباران بغداد را به اختيار خود بر مىگزيند ؛ و با إعمال تمام فوت و فنّهاى مرموز خود ، بالأخره خود را از اين هفت بند مىگذراند و به بغداد مىرساند ، و بغداد را هم كه اينك يك دژ استوار ضدّ هوائى شده بود بمباران مىكند ، و در مراجعت به طيّاره‌اش زدند ، او با مهارت عجيب و زائد الوصفى طيّاره را ميراند و هدايت مىنمايد تا شايد بتواند آن را در خاك خودمان فرود آورد ؛ ولى نشد ، و طيّاره در خاك عراق بر سر زمين افتاد .\r\nاز اين خلبانان ، بسيارى نظام ديده بودند ؛ و به اصطلاح از مردم عادى و از بسيجيان نبودند كه به فنون جنگ و خلبانى وارد نباشند ، ولى در فنّ خود به سرعت در ميان نظاميان كار ميكردند .\r\nاينست كه استعمار كافر در تكاپو افتاده ، و ميخواهد نسل اينان را قطع كند ، و ديگر يك طفل سيزده ساله هم پيدا نشود تا داوطلبانه از روى زمين\r\n\r\n","description":"","footnote":"","page_name":" 282 ","page_number":300},
  {"content":"\r\n\r\nمين گذارى شده عبور كند ، و راه مسلمين را بر عليه دشمن ديرين : صهيونيزم انگليس و صدّام كافر دست نشاندهء او بگشايد ، و فتح و ظفر را در آغوش آورد .\r\nاز آنچه ذكر شد معلوم مىشود كه ديگر غلبهء اسرائيل را به « آموزش بسيار بالائى » مستند كردن شايد مورد تأمّل باشد .\r\nمرقوم فرموده‌اند : « يكى از راههاى جلوگيرى از حمل ، موادّ شيميائى ( تزريقى يا قرص ) است و يكى جلوگيرى از طريق فيزيكى و نصب دستگاه  I . U . D  و يكى بستن لوله‌ها در مرد يا زن . »\r\nآنگاه در مورد استفاده از موادّ شيميائى فرموده‌اند : « هيچ اشكال شرعى وجود ندارد ، مشروط بر اينكه از داروهاى مطمئنّ استفاده شود كه بىضرر بودن آن از طريق اطبّاء مورد تأييد قرار گرفته باشد .\r\n\r\nاستعمال‌اى . يو . دى ، دو اشكال دارد : سقط جنين ؛ نگاه و لمس اجنبى\r\nو امّا در مورد استفاده از دستگاه مخصوص بنام  I . U . D  دو مشكل وجود دارد :\r\nمشكل اوّل اينكه اهل اطّلاع مىگويند : اين دستگاه مانع از انعقاد نطفه نميشود ، بلكه نطفه در كنار آن منعقد ميگردد ؛ ولى راهى براى رسيدن به قرارگاه رحم پيدا نمىكند و لذا مىميرد .\r\nدر اينجا اين سؤال پيش مىآيد كه آيا اين كار در حكم ساقط كردن جنين نيست ؟\r\nاين مشكل را چنين مىتوان حلّ كرد كه نطفه در آن موقع تنها به صورت يك موجود ذرّه بينى است و واقعاً در نظر عرف چيزى كه جنين و حتّى نطفه بر آن صدق كند وجود ندارد .\r\nاز اين گذشته ، اقدامى براى از بين بردن آن نشده ، بلكه خود به خود وقتى نتوانست به قرارگاه اصلى راه يابد مىميرد ، و به اين ترتيب مسلّماً احكام سقط جنين ( اعمّ از احكام تكليفى يا وضعى ) بر آن جارى نيست .\r\nمشكل دوّم كه از مشكل اوّل مهمتر است ، مسأله نگاه يا لمس كردن است\r\n\r\n","description":"","footnote":"","page_name":" 283 ","page_number":301},
  {"content":"\r\n\r\nكه توسّط اجنبى بهنگام نصب اين دستگاه انجام مىگيرد ؛ حتّى اگر نصب كننده زن باشد ، زيرا نگاه يا لمس دستگاه تناسلى زن براى زن ديگر جائز نيست .\r\nو امّا در مورد بستن لوله‌ها با استفاده از يك جرّاحى ساده ، در صورتى جائز است كه به نقص عضو منتهى نگردد ؛ و تازه مشكل نگاه و لمس نيز در جاى خود باقى است » .\r\n\r\nجميع داروهاى ضد حاملگى مضرّ ميباشند\r\nعرض مىشود : داروهاى خوراكى ضدّ بارورى دربارهء مخدّرات كه آن را  ( Oral Contraceptive ) O . C  نامند عبارت مىباشند از :\r\n1 - قرص‌هائى كه حاوى 35 ميكروگرم يا بيشتر « اتى نيل استراديول » هستند .\r\n2 - قرص‌هائى كه حاوى 50 ميكروگرم يا بيشتر « مسترانول » هستند .\r\n3 - قرص‌هائى كه حاوى 35 ميكروگرم يا كمتر « اتى نيل استراديول » هستند .\r\n4 - قرص‌هائى كه فقط حاوى « پروژسترول » هستند .\r\nو داروهاى ضدّ حاملگى كه تزريق مىشوند عبارت مىباشند از :\r\n1 - تزريق ماهانه\r\n2 - تزريق ميكرو كپسول و صفحه‌هاى كوچك كه بمدّت يك ماه تا ششماه جلوگيرى مىكند .\r\n3 -  ( implants )  كپسولهاى قابل جذب : كپسولهاى زير پوست بازو كه بمدّت 12 الى 18 ماه مؤثّر است .\r\nو داروهاى خوراكى ضدّ بارورى دربارهء مردان كه كمتر استفاده مىشود معروفترين آنها عبارت مىباشد از  Gossypol  كه از روغن دانهء يك نوع كتّان به نام  Gossypium  استخراج ميگردد ، و پس از مصرف چند ماه از دارو قدرت ضدّ بارورى آن ظاهر مىگردد كه تا چند ماه پس از قطع مصرف نيز اثر دارو ادامه دارد .\r\n\r\n","description":"","footnote":"","page_name":" 284 ","page_number":302},
  {"content":"\r\n\r\nداروهاى ديگر براى مردان عبارتند از :\r\n1 - استروژن و پروژسترون\r\n2 - استروژن و آندروژن\r\n3 - آندروژن توأم با پروژستين\r\nپزشكان در جميع موارد استعمال اين داروها به دو دسته منقسم مىگردند : اوّل پزشكان طرفدار كنترل و كاهش جمعيّت ( طرفداران مكتب مالتوس ) كه صريحاً مىگويند : هيچ اشكال ندارد ، به هر مقدار و از هر كدام مصرف شود ضررى را در پىآمد با خود همراه ندارد .\r\nامّا محقّقين از پزشكان كه دستهء دوّم را تشكيل مىدهند مىگويند : تمام اقسام استعمال اين داروها براى زن و مرد پى آمدهاى خطيرى را در بردارد .\r\nو امّا دربارهء استعمال دستگاه مخصوص به نام  I . U . D  كه مخفّف عبارت  intra uterin device  ( وسيلهء داخل رحمى ) مىباشد آنچه مرقوم داشته اندكه موجب مردن نطفه پس از انعقاد ميگردد مطلبى است درست « 1 » . ولى براى عدم صدق انعقاد و عدم حرمت و عدم كفّارهء آن كه به دو وجه متشبّث گرديده‌اند ، هيچكدام از آنها تمام نمىباشد .\r\nاوّل آنكه فرموده‌اند : « نطفه پس از انعقاد به صورت يك موجود ذرّه بينى\r\n\r\n\r\n","description":"","footnote":"\r\n( 1 ) و از اينجا بدست مىآيد آنچه را كه خانم دكتر معصومهء فلّاحيان در « مجلّهء دانشكدهء پزشكى » شماره سوّم و چهارم از سال 13 ، مهر و اسفند 1368 در ص 56 و 57 ذكر كرده‌اند صحيح نيست . ايشان در مورد آى . يو . دى اينطور نوشته‌اند : « ساز و كار ( مكانيسم ) آن احتمالاً از راههاى زير است :\r\nالف - جلوگيرى از رفتن اسپرم به قسمتهاى فوقانى كانال دستگاه تناسلى .\r\nب - جلوگيرى از لقاح .\r\nج - مهار انتقال تخمك .\r\nد - و بالأخره جلوگيرى از كاشته شدن تخمك در آندومتر كه امروزه اين نظريّه كمتر مطرح است . »\r\n","page_name":" 285 ","page_number":303},
  {"content":"\r\n\r\nاست و در نظر عرف چيزى كه جنين و حتّى نطفه بر آن صدق كند وجود ندارد . »\r\nعرض مىشود : منظور از انعقاد ، رسيدن مادّهء نر به تخمك ( اسپرماتوزئيد به اوول ) و در هم فرو رفتن است . همين است معنى انعقاد و همين است صدق جنين ( در مرحلهء نخستين ) كه داراى ديه بيست مثقال شرعى طلا مىباشد ، خواه مرئى باشد خواه نباشد . زيرا حكم شرع تابع موضوع انعقاد مىباشد ، نه قابل رؤيت بودن در خارج . و معلوم است كه ترتّب حكم منوط به صدق موضوع مىباشد . همين كه در نظر عرف خاصّ ، انعقاد صدق نمود ، حكم حرمت و سقط و ديه بر آن بار مىگردد .\r\n\r\nفقيه نمىتواند تشخيص عقيم شدن در صورت بستن لوله را بر عهدهء عوامّ بگذارد\r\nتوضيح آنست كه : در اينجا و بسيارى از موارد ديگر ترتّب حكم ، منوط به صدق تحقّق موضوع در خارج نزد عرف عامّ نمىباشد . زيرا عرف عامّ را اصلاً به شناسائى اين امور راهى نيست ؛ و بعضى اوقات تا يك ماه و بيشتر نگذرد ، خود زن چه بسا خود را حامله نمىشناسد تا چه رسد به ديگران .\r\nدر اينجا مناط ، تشخيص عرف خاصّ يعنى پزشكان مىباشد ، و ايشان بمجرّد دخول اسپرم در تخمك ، حكم به انعقاد مىكنند ؛ و عرف عامّ هم در نظير اين موارد بايد به عرف خاصّ رجوع كند تا بفهمد آيا حكم سقط و يا ديه در اين حال كه اسپرم قابل رؤيت نيست ، صادق مىباشد يا نه ؟ ! وَ كَمْ لَهُ مِنْ نَظيرٍ .\r\nمثلاً شرع حكم به لزوم افطار در شهر رمضان براى مريض مىكند . انسان نمىتواند در تشخيص آنكه مريض هستم يا نه به عرف عامّ مراجعه نمايد ، زيرا چه بسا آنها ميگويند : تو از ما سالم‌تر مىباشى ! بدنت فربه‌تر است ! امّا طبيب كه محطّ موضوع تشخيص مرض از حركات نبض و بعضى از آثار دگر است ، مىگويد : بر تو روزه جائز نيست . چون كسالت قلبى دارى و روزه تو را از پا در مىآورد .\r\nو اينكه فرموده‌اند : « از اين گذشته اقدامى براى از بين بردن آن نشده ، بلكه خود به خود وقتى نتوانست نطفه به قرارگاه اصلى راه يابد مىميرد ، و به اين\r\n\r\n","description":"","footnote":"","page_name":" 286 ","page_number":304},
  {"content":"\r\n\r\nترتيب مسلّماً احكام سقط جنين ( اعمّ از احكام تكليفى يا وضعى ) بر آن جارى نيست . »\r\nعرض مىشود : چون بعد از وضع دستگاه ، براى مردن نطفه تخلّل امر إرادى صورت نگرفته است ، لذا سقط جنين منتسب به انسان مىگردد بمجرّد وضع دستگاه . وَ الْإيجابُ بِالاخْتيارِ لا يُنافى الاخْتيارَ ؛ كَما أنَّ الامْتناعَ بِالاخْتيارِ لا يُنافى الاخْتيارَ .\r\nعيناً مسأله إلقاء مِن شاهِق ( از بلندى خود را به اختيار روى زمين انداختن ) مىباشد كه به مجرّد القاء با اختيار ، مرگ او مستند به او مىشود ؛ و در ميان آسمان و زمين كه دارد پائين مىآيد نمىتواند ادّعا كند كه مرگ من اختيارى نيست و من تقصير ندارم ، زيرا من نمىتوانم در اين حال از مرگم و سقوطم جلوگير باشم ! جواب وى آنست كه : چون خود را از بلندى به اختيار پرتاب نمودى ، گرچه بعد از پرتاب شدن ديگر زمام اراده و اختيار از دست رفت ، و ليكن اين سقوط و مرگ انتساب به تو دارد .\r\nو نظير پرتاب كردن تير از كمان كه بعد از پرتاب كردن با اختيار ، گرچه بعداً از اختيار وى خارج مىشود ؛ امّا قتل مقتولِ مُصابِ به اين تير ، استناد به شخص را مىدارد .\r\nو نظير حفر كردن چاه عميق در سر راه انسان و پوشش بر روى آن نهادن ، در اين صورت ، وقوع در اين تهلكه انتساب به حافر چاه پيدا مىكند ، و بايد از عهدهء ديه بر آيد ، و يا در صورت عمد قصاص شود .\r\nنصب دستگاه  I . U . D  در رحم با اختيار ، موجب استناد سقطهاى متعدّد بدون اختيارِ بعدى مىشود به شخص نصب كننده ؛ و تمام احكام تكليفيّه و احكام وضعيّه بر آن مترتّب مىگردد .\r\nو بنابراين ، اينكه افاده فرموده‌اند : مشكل دوّم ، يعنى نصب دستگاه توسّط اجنبى ، گرچه زن بوده باشد از مشكل اوّل كه مسأله سقط جنين باشد\r\n\r\n","description":"","footnote":"","page_name":" 287 ","page_number":305},
  {"content":"\r\n\r\nمهمتر مىباشد نيز مورد سؤال قرار مىگيرد كه به كدام دليل نظر به عورت زن گرچه مرد باشد ، از اسقاط جنين گرچه در حال انعقاد باشد مهمتر است ؟ !\r\nو امّا آنچه در مورد بستن لوله‌ها فرموده‌اند كه : « با استفاده از يك جرّاحى ساده در صورتى جائز است كه به نقص عضو منتهى نشود . » « 1 »\r\nعرض مىشود : نقص عضو از لوازم دائمى آن مىباشد ، زيرا همانطور كه ذكر كرديم ديده نشده است در زنى كه لوله‌هاى بستهء او را باز كنند بتواند حامله گردد ؛ و احتمال دو يا سه در هزار است . و تمام كسانى كه ميگويند : قابل برگشت است و عضو فاسد نميگردد ، دروغ مىگويند .\r\n\r\nدر موضوعات مستنبطه ، تشخيص بعهدهء فقيه است نه عرف\r\nاز همهء اينها كه بگذريم ، عرض مىشود كه اصولاً فقيهى نمىتواند فتوى بدهد بر حرمت بستن لوله‌ها در صورت عقيم شدن ، و بر جواز آن در صورت عدم آن .\r\nتوضيح اين مطلب آنست كه موضوعاتى كه بر آنها احكام شرعيّه مترتّب مىشوند بر سه قسم مىباشند :\r\nاوّل : موضوعات خارجيّهء صرفه ؛ مثل موضوع « بيع » كه بر آن حكم  « أَحَلَّ اللَّهُ الْبَيْعَ  » بار مىگردد .\r\nدوّم : موضوعات شرعيّهء صرفه ؛ مثل موضوع « صلوة » كه بر آن حكم «  أَقِيمُوا الصَّلاةَ *  » مترتّب مىشود .\r\nسوّم : موضوعات مستنبطه ، و آن موضوعى است كه استنباط آن بدست فقيه مىباشد و عرف را در تشخيص آن راهى نيست ؛ مثل « الكل » كه حكم « نجاست » بر آن بار مىشود . زيرا الكل چيزى است حادث و بر عهدهء فقيه است كه بايد تحقيق كند كه آيا عنوان مُسكِر بر آن صادق مىباشد يا نه ؟ زيرا\r\n\r\n\r\n","description":"","footnote":"\r\n( 1 ) مطالب فوق از جناب معظّمٌ له ، از « مجموعهء مقالات سمينار ديدگاههاى اسلام در پزشكى » گرد آورى و تنظيم دكتر سيّد حسين فتّاحى معصوم ، فروردين ماه 1371 مؤسّسهء چاپ و انتشارات دانشگاه فردوسى ( مشهد ) ص 417 تا ص 428 نقل شده است .\r\n","page_name":" 288 ","page_number":306},
  {"content":"\r\n\r\nآنچه در شرع وارد است ، حرمت مسكر است نه حرمت عنوان الكل . فقيه نمىتواند به مقلِّد بگويد : اگر الكل مسكر است حرام است و اگر نه جائز ! زيرا الكل يك موضوع عامّ كلّى است و نمىشود اين كلّيّت را بدست عوامّ سپرد تا يكى بگويد : إسكار مىآورد و ديگرى بگويد : إسكار نمىآورد ؛ و بنابراين مردم را القاء در مفسده نموده است . و مانند « ادوكلن » كه فقيه نمىتواند بگويد : اگر ميدانى نجس است نبايد استعمال كنى و اگر نمىدانى الكل دارد يا نه ، مىتوانى استعمال نمائى ! زيرا ادوكلن يك موضوعى است كه يكى از اجزاء اصليّهء آن الكل مىباشد . و چون فقيه دانست اين امر را ، بطور عموم فتوى مىدهد به نجاست آن . و مثل « گليسيرين خارجى » چون يكى از موادّ تركيبى گليسيرين ، پيه مىباشد و پيه خارجى از حيوان غير مذكّى و نجس است . و ليكن گليسيرين داخلى طاهر مىباشد .\r\nاين مسأله در تمام امور اجتماعى و صنايع و پزشكى و نظامى و ما شابهها صادق است . مثلاً فرماندهء لشكر نمىتواند به سربازان بگويد : از هر طريقى كه مىخواهيد برويد ، اگر مىدانيد القاء در تهلكه مىباشد نبايد برويد ، و گرنه مىتوانيد برويد ! چون در اين صورت سربازان را اغراء به جهل كرده است . بر عهدهء رئيس لشكر است كه خودش تحقيق كند و بداند كه طىّ اين طريق القاء در تهلكه مىباشد يا نه ؟ و اگر دانست كه نيست ، همهء سربازان را امر به عبور كند . از اين قبيل است موضوع مورد بحث ما كه بستن لوله‌ها باشد .\r\nفقيه مىداند : عقيم كردن حرام است . اين حكم شرعى است مترتّب بر موضوع خارجى . امّا اينكه بستن لوله‌ها داخل در تحت عنوان عقيم كردن مىباشد يا نه ؟ از موضوعات مستنبطه است . و استنباطش بعهدهء فقيه است كه خود بايد تحقيق كند و بداند كه بستن لوله‌ها بطور كلّى عقيم مىكند و در زنان احتمال امكان باز شدن 2 يا 3 در هزار است ؛ و بنابراين صريحاً فتوى دهد به حرمت و عدم جواز بطور مطلق ، مگر در صورتى كه خطر جانى براى زن داشته\r\n\r\n","description":"","footnote":"","page_name":" 289 ","page_number":307},
  {"content":"\r\n\r\nباشد . و امّا اگر اينچنين نكند و بگويد : بستن لوله‌ها در صورت عُقم حرام است ، امّت را القا در جهل و اغرا بر مفسده نموده است ؛ زيرا براى عامّه اثرش روشن نيست . بسيارى مىگويند : قابل برگشت مىباشد حتماً ، مانند مغرضين و مفسدين فى الارض كه با اين خدعه و كذب زنان را گول زده‌اند ؛ و بعضى ميگويند : 5 درصد قابل برگشت مىباشد ، و بنابر تحقيقات عميق‌تر 2 يا 3 در هزار . عليهذا براى رفع تشويش و اضطراب عامّه بر وى جائز نيست كه اين حكم را به خود عوامّ بسپارد و بگويد : در صورت عقيم شدن حرام است . با آنكه اگر زن 5 درصد هم احتمال عقيم شدن بدهد باز حرام است ، زيرا 5 % خطرى است عقلائى ، مانند شرب سَمّ با 5 % احتمال هلاكت . بلى اگر مثلًا يك يا دو در پانصد و يا در هزار ، احتمال عقيم شدن بدهد اشكال ندارد . به جهت آنكه اين مقدار در نزد عقلاء احتمالى است قابل قبول ، و در اين صورت حكم بجواز مىنمايند .\r\n\r\n","description":"","footnote":"","page_name":" 290 ","page_number":308},
  {"content":"\r\n\r\nمطلب يازدهم\r\n\r\n","description":"","footnote":"","page_name":" 291 ","page_number":309},
  {"content":"\r\n . \r\n","description":"","footnote":"","page_name":" 292 ","page_number":310},
  {"content":"\r\n\r\n\r\nمطلب يازدهم : آمار مساعدتهاى سازمانهاى بين المللى به ايران در امر كاهش جمعيّت\r\n\r\nآمار دلارى كه ايران براى نسل كشى ، از سازمان ملل متّحد مجّاناً يا قرضاً گرفته است\r\nمطلب يازدهم : آمار مساعدتهاى صندوق جهانى به ايران براى كنترل جمعيّت چه از لحاظ بلاعوض بودن و چه از لحاظ وام :\r\nما در اين موضوع اطّلاع كافى و وافى نداريم ، و ليكن به مواردى كه تا به حال اجمالاً برخورد نموده‌ايم اشاره مىنمائيم :\r\nيك كمك 4 ميليون دلارى بود كه در اوائل قضيّه و طبق گفتار دكتر نفيس صديق ، 2 ميليون آن براى كنترل جمعيّت و 2 ميليون ديگر براى طرح‌هاى تحقيقاتى مشترك در سالهاى 1990 و 1991 اختصاص داشت . « 1 »\r\nدو سال قبل مقرّر شد 150 ميليون دلار مساعدت يونسكو و سازمان ملل در امر توسعه بهداشت در روستاهاى ايران پرداخت شود كه با انضمام مبلغ 150 ميليون دلار ديگر توسّط خود ايران در يك طرح 300 ميليون دلارى به انجام برسد .\r\nتصويب 10 ميليون دلار صندوق جمعيّت ملل متّحد براى ايران در « ژنو » ؛ در چارچوب اين برنامه ، صندوق جمعيّت ، وسائل پيشگيرى از باردارى در اختيار وزارت بهداشت ، درمان و آموزش پزشكى قرار خواهد داد . . .\r\n\r\n\r\n","description":"","footnote":"\r\n( 1 ) روزنامه « جمهورى اسلامى » ربيع الآخر 1411 ، شمارهء 3312 ، ص 11 آخرين قسمت بحث « نظريّهء كنترل جمعيّت و ديدگاهها »\r\n","page_name":" 293 ","page_number":311},
  {"content":"\r\n\r\nتقريباً 50 درصد از اعتبار فوق الذّكر به امور مربوط به بهداشت مادران و كودكان و تنظيم خانواده تخصيص يافته است . « 1 »\r\nدر گزارش خبرگزارى جمهورى اسلامى - تهران ، مورّخه 21 / 6 / 72 آمده است :\r\n« مدير اجرائى صندوق جمعيّت ملل متّحد گفت : بانك جهانى 150 ميليون دلار بعنوان وام براى بهداشت و تنظيم خانواده در ايران اختصاص داده است .\r\nخانم دكتر نفيس صديق امروز ( يكشنبه ) در گفتگو با خبرنگاران گفت : از وام مذكور 30 ميليون دلار براى امور تنظيم خانواده در جامعه و 20 ميليون دلار براى تأمين وسائل جلوگيرى از باردارى در نظر گرفته شده است .\r\nوى با اشاره به پيشرفت ايران در زمينه كنترل رشد جمعيّت افزود : جمهورى اسلامى ايران بعنوان مركزى براى آموزش كنترل جمعيّت كشورهاى آسياى ميانه در نظر گرفته شده است . » « 2 »\r\nدر گزارش خبرگزارى جمهورى اسلامى - بندرعبّاس ، مورّخه 27 / 9 / 72 آمده است :\r\n« بگفته معاون بهداشتى وزارت بهداشت ، درمان و آموزش پزشكى ، در سال جارى 20 ميليارد ريال اعتبار براى خريد وسائل پيشگيرى و طرحهاى\r\n\r\n\r\n","description":"","footnote":"\r\n( 1 ) روزنامه « رسالت » 12 محرّم 1415 ، شماره 2441\r\n( 2 ) اينجانب به عنوان احدى از خدمتگزاران علماء شيعه در ايران اعلام مىدارم : حتّى يك نفر از علماء حوزه‌ها و شهرها و بلاد ايران كه داراى أصالت مىباشند ، فتوى به جواز كنترل جمعيّت ( نسل كشى و عقيم سازى ) نداده‌اند و نسبت اين امر به مراجع و علماء ، كذب محض و صحنه سازى دشمن در تبليغات خود است . مع الأسف اينك شيعيان لبنان به عنوان پيروى از حكومت اسلامى ايران دست به عقيم نمودن خود زده‌اند ، در حالى كه مسيحيّون آنجا بدين عمل مبادرت نكرده و گفته‌اند : در دين و مذهب ما نسل كشى حرام مىباشد .\r\n","page_name":" 294 ","page_number":312},
  {"content":"\r\n\r\nتحقيقاتى كنترل جمعيّت اختصاص داده شده است . »\r\nو در گزارش خبرگزارى جمهورى اسلامى از مبدأ واشنگتن ، در مورّخه 18 / 8 / 68 آمده است :\r\n« باربر كونيل ، رئيس بانك جهانى با تأييد اهداف جهانى كنترل رشد جمعيّت گفت : بانك جهانى براى اجراى برنامه‌هاى كنترل رشد جمعيّت و افزايش بهداشت و تغذيه مناسب ، وامهاى اعطائى خود را از يكصد ميليون دلار در مدّت پنج سال به 266 ميليون دلار براى مدّت سه سال افزايش مىدهد .\r\nبه نوشته روزنامه « واشنگتن پست » وى كه در كنفرانس فدراسيون بين المللى برنامه ريزى تنظيم خانواده ( يك سازمان خصوصى ) سخن مىگفت اظهار داشت : بانك جهانى با سازمانهاى خصوصى فعّال در اين زمينه مشتركاً فعّاليّت خواهد كرد تا برنامه تنظيم خانوادهء قابل قبولى براى حدّاقلّ نيمى از زوجهاى كشورهاى جهان سوّم تا سال دو هزار ميلادى ارائه دهد . »\r\nو در گزارش خبرگزارى جمهورى اسلامى - تهران ، مورّخه 16 / 12 / 71 آمده است :\r\n« گروهى به نام « گروه بين المللىِ اقدام در مورد جمعيّت » كه تحوّلات در امور جمعيّتى جهان را زير نظر دارد ، فهرستى از كشورهاى موفّق و ناموفّق در امر كنترل جمعيّت را تهيّه كرده است كه در آن ، ايران در شمار كشورهاى موفّق و روسيّه از جمله كشورهاى ناموفّق در اين زمينه مىباشند .\r\nبه گزارش خبرگزارى « اسوشيتدپرس » از واشنگتن ، آمريكا در سال گذشته به دليل رهبريّت ناموفّق سياسى در زمينه سياستهاى جمعيّتى در رأس فهرست كشورهاى ناموفّق قرار داشت . . .\r\nدر اين فهرست ، ايران بهمراه اندونزى ، بنگلادش ، پرو ، و زيمبابوه به خاطر ايجاد امكان دسترسى بيشتر به خدمات تنظيم خانواده مورد ستايش\r\n\r\n","description":"","footnote":"","page_name":" 295 ","page_number":313},
  {"content":"\r\n\r\nقرار گرفته ، و روسيّه ، پاكستان ، لهستان ، عراق و ايرلند به عنوان موارد ناموفّق ذكر شده‌اند .\r\nدر اين گزارش دربارهء ايران نوشته شده است كه اين كشور با 7 / 59 ميليون نفر جمعيّت ، از نظر تنظيم خانواده ترقّى چشمگيرى كرده است كه اين امر نشانگر واقع بينى در سطح رهبرى ايران است .\r\nدر اين گزارش آمده است كه در طول سال گذشته ميلادى ، رهبران ايران بودجه تنظيم خانواده را در اين كشور دو برابر كرده و به بيشتر از 15 ميليون دلار رسانده‌اند . »\r\nو در گزارش خبرگزارى جمهورى اسلامى - سارى ، در مورّخه 12 / 4 / 71 آمده است :\r\n« به منظور جلوگيرى از رشد بىرويّه جمعيّت و تنظيم خانواده در كشور ، از سوى وزارت بهداشت درمان و آموزش پزشكى 12 ميليارد ريال در سال جارى به اين امر اختصاص يافت كه اين رقم نسبت به سال گذشته ، صد در صد افزايش نشان ميدهد . . .\r\nيونيسف بودجه برنامه‌هاى پنج سال آيندهء خود از سال 1993 تا پايان سال 1997 را به شرح زير اعلام كرده است . . .\r\n6 - كمك داخلى ايران 81 / 1 ميليون دلار . »\r\nو در گزارش خبرگزارى جمهورى اسلامى - سازمان ملل متّحد ، در مورّخه 12 / 2 / 1369 آمده است :\r\n« سازمان ملل براى كمك به كنترل رشد جمعيّت در كشورهاى غنا و سوريّه مبلغ بيست ميليون دلار اختصاص داد . »\r\nو در گزارش خبرگزارى جمهورى اسلامى - اسلام آباد ، در مورّخه 8 / 11 / 71 آمده است :\r\nمؤسّسه آمريكائى « رايس » براى اجراى برنامه‌هاى كنترل جمعيّت\r\n\r\n","description":"","footnote":"","page_name":" 296 ","page_number":314},
  {"content":"\r\n\r\nپاكستان يك كمك 20 ميليون دلارى در اختيار سازمانهاى غير دولتى اين كشور قرار مىدهد . »\r\nو در گزارش خبرگزارى جمهورى اسلامى - تهران ، در مورّخه 11 / 9 / 1371 آمده است :\r\n« صندوق جمعيّت سازمان ملل براى انجام پروژه‌هاى كنترل جمعيّت و آموزش آن در جمهورى اسلامى ايران 4 ميليون دلار سرمايه گذارى كرده است . »\r\nاين بود شرح اجمالى از نقشه‌ها و دسيسه‌هاى سازمان ملل متّحد و صندوق جهانى پول براى نسل كشى جهان اسلام بالأخصّ ايران ، كه اوّلاً از جيب با فتوّت خود مقدارى به رايگان بپردازند ، و ثانياً با وامهاى توأم با بهره‌هاى سنگين ، كشورهاى جهان سوّم را در زير بار طاقت فرساى بدهىها درآورند ؛ تا اينكه گذشته از انقطاع قدرت و قوّت كشور كه منوط و مربوط به افراد زنده و عامل ( كه مايه قدرت حياتى و شوكت و عظمت هستند ) مىباشد ، با يك ميليون زن مريض فرسودهء عقيم شده و هشتاد هزار مرد مريض فرسودهء عِنّين و اخته گرديده ، ساليان متمادى كشور را زير تحمّل بار قرض برده و بعنوان كمك و مساعدت و حمايت از مادران و كودكان ، و عنوان بهداشت و درمان ، با سودى معادل 20 % جيب خود را پر نمايند .\r\n\r\nبس است گزيدگى بدن ما از نيشهاى ديرين استعمار ! اينك چرا ؟ !\r\nاين دايگان مهربانتر از مادر ، افرادى نيستند كه ناشناخته باشند ، بلكه قرنهاست دست تعدّى و تجاوزشان باز است ، و به هر گونه در زير سياستهاى پنهان ، ممالك ضعيف را طعمه چرب خود مىسازند ، و بقدرى در كارهايشان با رمل و اصطرلاب كار مىكنند كه هوشها را مىربايند ، و عقلها را خسته و فرسوده ، و بهت‌زده و متحيّر مىسازند . ما از اينها بسيار نيش خورده‌ايم ، ديگر چرا خود را در برابر نيششان قرار بدهيم ؟ ! لا يُلْدَغُ الْمُؤْمِنُ مِنْ جُحْرٍ مَرَّتَيْن . « 1 »\r\n\r\n\r\n","description":"","footnote":"\r\n( 1 ) اين بىانصافان بطورى بر ملّت ما يورش بردند و به سرعت قتل عامّ نمودند كه برنامه كاهش جمعيّت را كه در نظر داشتند در ده سال پياده شود و در سنه 1380 خاتمه\r\n","page_name":" 297 ","page_number":315},
  {"content":"\r\n\r\n« هيچگاه مرد با ايمان ، دوبار از يك سوراخ نيش نمىخورد . »\r\n« دوكاسترو » در صفحه پنجم از مقدّمه‌اى كه بر كتاب « جهان سوّم در برابر كشورهاى غنىّ » نوشتهء « آنجلو ، آنجلو پولوس » نگاشته است مىگويد :\r\n« در هيچ عصرى از تاريخ بشر ، روابط ميان انسانها تا اين حدّ كينه‌توزانه و خصمانه نبوده است . امروز كشمكشهاى اجتماعى ميان طبقات ، نژادها ، گروههاى سياسى و ايدئولوژيكى ، ميان كشورها و ميان گروههاى مختلف كشورها به پايه‌اى آنچنان هراس انگيز و شدّتى آنچنان بيم آور رسيده كه صلح جهان ، امنيّت ملل ، و حتّى بقاى نوع انسان را تهديد مىكند .\r\nبنابراين ، ما در دورهء بزرگترين بحران تاريخ بشرى زندگانى مىكنيم . يكى از خطرناكترين و خشم‌آورترين جنبه‌هاى اين بحران جهانى ، تفاوت سرعت رشد ثروت و نعمت در دو گروه كشورهاى متضادّ است : گروه كشورهاى غنىّ و\r\n\r\n\r\n","description":"","footnote":"\r\nيابد دو ساله اجرا نمودند . و اينك كه سال 1373 مىباشد ، از يكسال قبل كه 1372 بوده است از قتل و غارت نفوس و ابدان فارغ گشته از سراسر جهان استكبار ، آفرينها برملّت ايران پيشتاز در اين برنامه فرستادند . در مجلّه « دانشمند » شماره 6 ، شهريور 1372 در ص 59 در تحت عنوان « سيل جمعيّت هنوز در راه است » چنين گويد : « در بيستم تير ماه 1370 همزمان با روز جهانى جمعيّت ( 11 ژوئيّه ) وزارت بهداشت ، درمان و آموزش پزشكى بالأخره اعلام كرد در صدد است برنامه‌هائى جدّى براى مهار رشد بىرويّه جمعيّت اجرا كند تا ميزان رشد سالانهء جمعيّت كه در فاصله سالهاى 1355 تا 1365 بطور متوسّط رقم وحشتناك 9 / 3 درصد بود تا ده سال بعد يعنى در 1380 به 3 / 2 درصد برسد ( « دانشمند » شهريور 1370 ص 115 ) اين افزايش افسار گسيخته جمعيّت ناشى از سه عامل بود . . .\r\nخوشبختانه هنوز دو سال از آن وعده‌ها نگذشته بود كه چند هفته پيش مسؤولان وزارت بهداشت ، نويد دادند كه به بركت آموزش گستردهء مردم در زمينه تنظيم خانواده ، عرضه وسائل پيشگيرى از باردارى بطور رايگان ، و افزايش درصد باسوادان بخصوص در بين خانمها ، ميزان رشد جمعيّت به جاى سال 1380 در فروردين همين امسال به 3 / 2 رسيده است . مجامع بين المللى در سال 1371 از ايران به عنوان يكى از پنج كشور موفّق در زمينه مهار جمعيّت و تنظيم خانواده تقدير كرده‌اند . » تا آخر مقاله كه حقيقةً حكايت خواست استكبار جهانى و صهيونيزم بين المللى مىباشد .\r\n","page_name":" 298 ","page_number":316},
  {"content":"\r\n\r\nرشد يافته ، و گروه كشورهاى فقير و رشد نيافته .\r\nاين تفاوت موجب شده است كه پديدار جهانى « رشد نيافتگى » بوجود آيد و ادامه يابد ، پديدارى كه اگر آن را بزرگترين ننگ اين قرن بخوانيم ، سخن به گزاف نگفته‌ايم . »\r\nو در صفحه 41 و 42 از كتاب ميگويد :\r\n« هر چه زمان مىگذرد مسأله رشد نيافتگى بيش از پيش نگران كننده مىشود . زيرا عليرغم همه اميدها ، شكاف ميان كشورهاى ثروتمند و تنگدست ، دائماً وسيعتر مىگردد . دريافتن علل توسعه اين شكاف دشوار نيست . چون اگر فرض كنيم كه شرائط كنونى ثابت بماند و اقتصاد همه كشورهاى جهان سالانه به نسبت 5 درصد رشد يابد ، توليد ناخالص ملّى در كشورهاى غنىّ بطور سرانه هر سال 150 دلار افزون‌تر خواهد شد ، در حالى كه ميزان افزايش اين رقم در كشورهاى تنگدست ، فقط 10 دلار خواهد بود .\r\nبنابراين براى آنكه درآمد سرانه مردم كشورهاى در حال رشد با درآمد كنونى مردم كشورهاى اروپائى برابر گردد ، هشتاد سال وقت لازم است . اين مدّت براى كشورهاى فقيرتر و رشد نيافته‌تر 200 سال است » .\r\n\r\nلاروش : طرح نظم نوين جهانى آمريكا با كمك اروپا ، آمريكا را به سقوط دائمى مىكشاند\r\nو براى اثبات مدّعاى ما مقاله‌اى را در روزنامه « جمهورى اسلامى » تحت عنوان « نظم نوين بوش ( نسل كشى جهانى ) » « 1 » نوشته ليندون لاروش ، نامزد انتخابات رياست جمهورى سال آينده « 2 » در مورّخه 10 ربيع الثّانى 1412 ( 27 مهرماه 1370 ) طىّ شمارهء 3583 آورده است كه شايان ذكر مىباشد :\r\nلاروش مىگويد : « موفّقيّت لحظه‌اى نظم نوين جهانى رئيس جمهور بوش ، بايد شهروندان آمريكائى پاى بند معنويّت و اخلاقيّات را به وحشت\r\n\r\n\r\n","description":"","footnote":"\r\n( 1 ) در ص 246 از همين رساله يكى دو فراز از اين مقاله آورده شده است .\r\n( 2 ) يعنى سال آينده نسبت به تاريخ ربيع الثّانى 1412 ، و أمّا دراين ايّام كه سنه 1415 مىباشد رئيس جمهور آمريكا كلينتون است .\r\n","page_name":" 299 ","page_number":317},
  {"content":"\r\n\r\nافكند . زيرا اگر قدرت نظامى ايالات متّحده با حمايت فرانسه و انگلستان ، عامل اجرائى فرامين سياسى آمريكا در سراسر جهان باشد ، ما به سوى فاجعه‌اى عظيم‌تر از سقوط امپراتورى روم خواهيم رفت . »\r\nدر اينجا از جانب خود روزنامه شرح و تفصيلى براى بيان آمده است كه جالب مىباشد :\r\n« نظم نوين جهانى بوش چهرهء تحقّق يافتهء طرحى است كه براى نخستين بار در اوائل دهه 1349 توسّط باشگاه روم ، كميسيون سه جانبه ، و شوراى روابط خارجى نيويورك علناً مطرح گرديد .\r\nدر سال 1359 اين طرح تحت عنوان « جهان 2000 » رسماً توسّط دولت آمريكا در پيش گرفته شد ، و در اواخر سال 1367 طرح ياد شده در توافق‌هائى كه ميان دولت ريگان - بوش ، و اتّحاد جماهير شوروى در مورد تحميل يك مقرّرات و چارچوب جهانى محيط زيستى و بوم شناسى از طريق سازمان ملل به عمل آمد ، تكميل شد .\r\nليندون لاروش و همفكرانش در طول 20 سال گذشته در صفّ اوّل مخالفين نظم نوين جهانى بوده‌اند و تأكيد كرده‌اند كه پايه‌هاى مالتوسى اين طرح نه تنها افراد تيره پوست جهان را كه هدف فورى آن هستند نابود خواهد كرد ، بلكه پايه و اساس تمدّن در كرهء زمين را از بين خواهد برد . لاروش مىگويد : اگر آمريكائيان از جنايات هولناكى كه به صورت نسل كشى « كمترين‌هاى جهان » صورت گيرد حمايت كنند ، شاهد آن خواهند بود كه كشور خودشان نيز نابود خواهد شد .\r\nحمله به جمعيّت\r\nتلاش در جهت برقرارى نظم نوين جهانى در اوائل دههء 1349 بطور غير علنى و ضمنى با حركت بزرگ به سمت طرفدارى محيط زيست و « محدود كردن رشد » آغاز شد . در پس اين تلاش كه هزينه آن در آن زمان و همچنان در\r\n\r\n","description":"","footnote":"","page_name":" 300 ","page_number":318},
  {"content":"\r\n\r\nحال حاضر در درجه نخست توسّط خانواده‌هاى حاكم و ثروتمندان ، از قبيل خانوادهء سلطنتى انگلستان ، شركت‌هاى چند ملّيّتى بزرگ نفتى ، و مؤسّسه راكفلر تأمين مىشد و مىشود ، اين فرضيّه قرار داشت كه : جمعيّت جهان بايد كاسته گردد .\r\nنيروى مهمّى كه به اين مبارزهء عقيدتى قدرت تحرّك بخشيد « فريب نفتى سال 1352 » بود كه در واقع حدود 500 ميليون تن را در جهان سوّم از طريق قحطى و بيمارىهائى كه طىّ چند سال بعد عارض آنها شد ، از بين برد .\r\nابزارى كه براى متقاعد كردن جهان سوّم به لزوم كاهش جمعيّت به كار گرفته شد ، نه تنها تبليغات ، بلكه چماق صندوق بين المللى پول و بانك جهانى نيز بود كه به صورت شرائط مدّ نظر اين مؤسّسات براى اعطاى اعتبار ، بر سر آنها وارد مىشد .\r\nصندوق بين المللى پول كه براى باصطلاح وام دهى بانكهاى خصوصى نيز شرائط تعيين مىكند با استفاده از قدرت خود ، از اعطاى اعتبار براى نوآورىهاى فنّى و طرح‌هاى عظيم زيربنائى كه مىتوانست به اقتصاد كشورهاى جهان سوّم كمك كند ، جلوگيرى كرد .\r\n\r\nطرح بوش منجرّ به هلاكت ، فقر ، نابودى ، قحطى جهان سوّم مىشود\r\nو با استفاده از رباخوارى و درخواست‌هاى علنى جهت كاهش رشد جمعيّت ، در بسيارى از اقتصادهاى جهان سوّم ، انقباضات سريع بوجود آورد .\r\nدر حقيقت لاروش از دهه 1349 به بعد هشدار داد كه شرائط مورد نظر صندوق بين المللى پول منجرّ به « نسل كشى » عليه جمعيّت‌هاى آفريقا و برخى از مناطق ايبريائى - آمريكائى و آسيا شده است كه قابل طرح در دادگاههاى چون نورنبرگ است .\r\nدر آفريقا سقوط اقتصادى چنان باعث گسترش مرض و قحطى شده است كه جمعيّت‌هاى انسانى در آستانه از پاى درآمدن قرار گرفته‌اند . . .\r\nرئيس جمهور بوش ، به عنوان يكى از طرفداران صندوق دراپر ( كميته\r\n\r\n","description":"","footnote":"","page_name":" 301 ","page_number":319},
  {"content":"\r\n\r\nبحران جمعيّت ) دقيقاً به اين ديدگاه صحّه گذاشته است . . .\r\n« جهان در سال 2000 » بر اين موضوع پافشارى مىكرد كه خطّ مشىهاى صندوق بين المللى پول در قبال جهان سوّم و خطّ مشىهاى رباخوارانه در جهان صنعتى ( در آن زمان درصد نرخ بهرهء + 20 پيشنهادى والكر ) بايد به همين ترتيب ادامه پيدا كند . اين معنائى بجز ورشكسته كردن انرژى هسته‌اى و تمامى ديگر منابع مهمّى [ كه 
  ] براى جلوگيرى از وقايع هولناك در دهه 1360 لازم بود ، نداشت .\r\nدر واقع برنامه « جهان 2000 » چنين پيش بينى مىكرد :\r\n1 - 18 درصد كاهش در مصرف موادّ غذائى در بخشهاى عظيمى از آفريقا و آسيا تا سال 2000\r\n2 - افزايش عظيم در بيماريهاى مربوط به مدفوع در نواحى شهرى جهان سوّم\r\n3 - ارزانى قيمت موادّ خام و موادّ تكميل شدهء صادراتى از مناطق كمتر توسعه يافته\r\n4 - ادامه ارتباطات اعتبارى 1359 ميان جهان سوّم و كشورهاى صنعتى\r\n5 - كاهش قابل ملاحظه در آهنگ رشد در كشورهاى به اصطلاح پيشرفته\r\n6 - كاهش طول عمر مردم مختلف جهان سوّم به ميزان 2 الى 5 / 6 سال\r\n* تلاش براى كاهش جمعيّت در جهان سوّم و تبليغ راجع به آن ، از جمله اهداف طرح « نظم نوين جهانى » بوده و ابزار متقاعد كردن جهان سوّم به لزوم كاهش جمعيّت نيز نه تنها تبليغات ، بلكه چماق صندوق بين المللى پول و بانك جهانى بعنوان مؤسّسات اعتبار دهنده به كشورها بوده است .\r\nدر نتيجه « جهان 2000 » پيش بينى كرد كه در سال 2000 جمعيّت جهان در مقايسه با آنچه قبلاً انتظار مىرفت ، 170 ميليون نفر كمتر باشد . جان اين\r\n\r\n","description":"","footnote":"","page_name":" 302 ","page_number":320},
  {"content":"\r\n\r\n170 ميليون براى مؤلّفين « جهان 2000 » بهاى قابل قبولى در مقابل برقرارى نظم محيط زيستى و مبتنى بر بوم شناسى مورد نظر آنهاست ، همانطور كه مىبينيد بخش اعظم اين پيش بينىها بدليل زمينه چينىهائى كه براى آنها به عمل آمده بود ، به حقيقت پيوسته است . پايان دادن به حاكميّت\r\nحكّام ثروتمند طرفدار نظريّات مالتوس در شرق و غرب نمىتوانند مطمئن باشند كه رهبران ملّى در همه كشورها شرائط لازم براى اين نسل كشى را به مورد اجرا گذارند ، لذا آنها در صدد برآمدند ساختارهائى فراسوى ساختارهاى ملّى ، از قبيل « ناتو » و يا « سازمان ملل » را مسؤول پياده كردن نظم نوين جهانى كنند .\r\nدر پائيز سال 1367 ، ادوارد شِوارد نادزه ، وزير خارجه شوروى ، در سخنرانىاش در سازمان ملل متّحد عملاً ايجاد نيروى پليس بين المللى محيط زيستى را به منظور تضمين اطاعت همگان مطرح كرد . در واقع جنگ عليه عراق نخستين اقدام آن نيروى پليس سازمان ملل بود كه طىّ آن سازمان ملل به اقدامات يكجانبه آمريكا صحّه گذاشت .\r\n\r\nنظم نوين براى از ميان بردن اقتصاد و رشد ملّتهاى ضعيف با ماسك حمايت است\r\nدر نظم نوين جهانى بوش ، هر كشورى كه با ارادهء 5 كشور بزرگ عضو شوراى امنيّت مخالفت كند ، مىتواند در انتظار أعمال تلافى جويانه‌اى تا سرحدّ [ شكست 
  ] و از جمله ، نابودى كامل باشد .\r\nتحت اين برنامه ، ديگر از آزادى توسعه اقتصادى اثرى نيست . به عبارت ديگر اگر كشورها داوطلبانه با كاهش جمعيّت از طريق ركود و برنامه‌هاى رياضت كشانه موافقت نكنند ، نيروهاى مشابه لژيون‌هاى روم باستان ، اين كار را بجاى آنها انجام خواهند داد . »\r\nو محصّل مطلب آن مىباشد كه اين نوع مساعدتها و دلسوزيها كه ملل متّحد و سردمدارانشان براى ما مىكنند ، از عالىترين قسم شيّادى و كلاه بردارى\r\n\r\n","description":"","footnote":"","page_name":" 303 ","page_number":321},
  {"content":"\r\n\r\nاست كه به صورت حقّ بجانب و كمك و معاونت ، نه تنها جيب انسان را خالى مىكنند ، بلكه طرّارانه خود انسان را به دنبال تهى نمودن جيب به ديار عدم مىفرستند .\r\nما بايد پس از اين ساليان متمادى بلكه قرون كثيره ، ديگر فريب نخوريم و خود را طعمه آنان نسازيم « به دام و دانه نگيرند مرغ دانا را » ،\r\nتجربه دگران براى ما كافى است ، ما خود دنبال تجربه و امتحانشان نباشيم كه آيا راست مىگويند يا دروغ ! ؟\r\nمَنْ جَرَّبَ الْمُجَرَّب حَلَّتْ بِهِ النَّدامَةُ .\r\n« كسى كه كار تجربه شده را بار دگر خودش بخواهد تجربه نمايد ، ندامت و پشيمانى در آستان منزل او حلول خواهد كرد . »\r\nو علاوه مطلب خيلى روشن است ؛ آنها پولى مىدهند كه با ضميمه پول خود ما ، صرف در نابودى ما و عقيم شدن مردان و زنان ما و از ريشه كنده شدن نسل ما گردد ، آنگاه آن پول وامِ براى كنترل جمعيّت و براى سائر امور اعتبارى را با بهره و ربائى معادل بيست درصد از ما اخذ كنند . در اين صورت جز فربه كردن خودشان و لاغر كردن ما ، اثرى به دنبال ندارد !\r\nاز اين گذشته ، معامله ربوى و تنزيل پول مگر در شرع اسلام حرام نمىباشد ؟ ! ما چگونه استقراض ربوى از آنها مىكنيم ، و بهره و سودى اضافه بر اصل مال بديشان مىپردازيم ؟ !\r\nآنچه در شرع مقدّس آمده آنست كه : بهره و ربا گرفتن شخص مسلمان از كافر ذمّى اشكال ندارد ، نه كافر حربى از مسلمان . آيا انقلابى حاصل شده است تا آنكه همگى آنان مسلمان ، و ناگهان همگى ما كافر ذمّى گشته‌ايم ، تا اين معامله صحيح باشد ؟ ! ؟ !\r\nبارى ! نتيجه اين جنايات و خيانتهاى آنان بعداً بهتر ظاهر مىشود كه چند صباحى بگذرد و ملّت خودش را در زير ذلّ عبوديّت بنگرد و فرياد  هَلْ مِنْ \r\n\r\n","description":"","footnote":"","page_name":" 304 ","page_number":322},
  {"content":"\r\n\r\n مَحِيصٍ  « 1 » وى از سويداى دلش بر آيد ، و راه چاره‌اى هم نباشد ، زيرا خداوند مىفرمايد :\r\n ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ  « 2 » « آگاه باشيد كه اين نتيجه ، بواسطه آن كارهائى است كه خودتان انجام داده‌ايد و تحقيقاً خداوند نسبت به بندگان خود ستمگر نمىباشد » .\r\n\r\nاعتراف سازمان ملل ، به خطا و غلط كارى خود ، ناشى از نفوذ دول استعمارگر\r\nبارى ، در اينجا كه ميخواهيم مطلب يازدهم را كه راجع به آمار مساعدتهاى سازمان ملل متّحد به كشور ايران و سائر ممالك اسلامى مىباشد خاتمه دهيم ، چقدر مناسب است مقاله‌اى را كه در روزنامه « جمهورى اسلامى » اخيراً آورده است ذكر كنيم . اين مقاله مشتمل است بر آنكه سازمان ملل متّحد الآن اعتراف نموده ، آمارهاى رشد جمعيّت كه ميداده و توصيه بر كنترل جمعيّت كه تا به حال ميكرده است همگى غلط و خطا بوده است . و اين ناشى از سياستهاى سوء انگلستان و آمريكا بوده است كه آمارى خلاف واقع و دهشت انگيز براى ابقاء سلطه خود بر جهان سوّم ميداده‌اند و سازمان ملل متّحد را با غلط اندازى خود رهبرى مىنموده‌اند .\r\nاين مقاله چون اوّلاً بسيار مستند و صحيح مىباشد ، و ثانياً حاوى مطالبى است همه و همه تأكيد و تأييد گفتار ما از اوّل كتاب تا اينجا ، شايسته است ما آن را بتمامه و كماله ذكر كنيم :\r\nروزنامه « جمهورى اسلامى » در مورّخه 15 صفر 1415 ( 3 مرداد 1373 ) تحت شمارهء 4387 آورده است : « مشكل امروز ما بهم خوردن « توازن جمعيّت » است نه « افزايش جمعيّت »\r\nانتشار نتائج بررسى اقتصادى - اجتماعى سازمان ملل در سال جارى\r\n\r\n\r\n","description":"","footnote":"\r\n( 1 ) ذيل آيه 36 ، از سورهء 50 : ق « و آيا گريزگاهى هست ؟ »\r\n( 2 ) اين آيه در دو جاى قرآن كريم است . اوّل : آيه 182 ، از سورهء 3 : ءَال عمران ، و دوّم : آيه 51 ، از سورهء 8 : الانفال\r\n","page_name":" 305 ","page_number":323},
  {"content":"\r\n\r\nحاوى اعترافات تكان دهنده‌اى بود كه بسيار جاى توجّه دارد . در گزارش اين بررسى تصريح شده است كه پيش بينىهاى قبلى در مورد رشد جمعيّت جهانى و مسائل مربوط به آن نادرست بوده ، و حتّى نتيجه گيريها و جمع بنديهاى مربوط به آن هم بر اساس پيشداورىهاى غلط استوار بوده ، و از جمله اين ادّعا كه رشد جمعيّت ، منجرّ به كاهش توليد موادّ غذائى مىشود يك استدلال مردود است . اين گزارش سازمان ملل تصريح دارد كه با پيشرفت تكنولوژى در عرصه توليد موادّ غذائى ميزان رشد اين موادّ ، بيش از رشد جمعيّت خواهد بود .\r\n\r\nنقشه‌هاى خائنانهء كفّار خارجى و منافقين داخلى ، كشور را به تباهى كشانده است\r\nاينكه يك مرجع جهانى به اشتباه خود در محاسبه و جمع‌بندى گذشته خود اعتراف كند ، بسيار مقبول و پسنديده است ؛ ليكن بايد به بررسى علل و عوامل مؤثّر در آن اشتباهات در محاسبه و جمع‌بندى پرداخت تا مشخّص شود كه دست‌هاى پشت پرده در القاى اين شبهه‌ها ، چه كسانى بوده‌اند و چه اهدافى را دنبال مىكرده‌اند .\r\nدر اين زمينه لازم است قبل از هر چيز به نقش كشورهائى بپردازيم كه گردانندهء اصلى اين قبيل مراكز هستند و با ارائه اطّلاعات و آمار غلط و اغراق آميز ، باعث مىشوند كه گزارش يك مرجع بين المللى اين گونه خدشه دار شود . آمريكا ، انگليس و برخى از كشورهاى اروپائى با إعمال نفوذ در اين زمينه سعى دارند اهداف و برنامه‌هاى دراز مدّت خود را دنبال كنند و از جمله با إعمال سياستهاى ضدّ جهان سوّمى ، چنين وانمود كنند كه گويا علّت اصلى معضلات امروز جامعه بشرى ، افزايش جمعيّت در جهان سوّم است كه منابع غذائى را محدود مىكند ، امكان شغل يا بى را به حدّاقلّ مىرساند ، رفاه را به صفر مىرساند ، و انسانها را به زير خطّ فقر مىكشاند . حال آنكه امروزه بهتر ميتوان دريافت كه اين تبليغات مبتنى بر آمار و اطّلاعات غلط و اغراق‌آميز بوده كه يكى از عمده‌ترين اهداف آن ، ايجاد انحراف افكار عمومى جهان از جريان غارت منابع و ثروتهاى جهان سوّم توسّط قدرتهاى سلطه‌گر و افزايش سياستهاى\r\n\r\n","description":"","footnote":"","page_name":" 306 ","page_number":324},
  {"content":"\r\n\r\nنظامىگرى در جهان است كه باعث شده ملّت‌ها ناچار شوند بخش عمده‌اى از ثروتها ، منابع و درآمدهاى خود را به تأمين نيازهاى نظامى خود بپردازند تا بتواند آنها را در قبال بحران‌هاى غير قابل پيش بينى و در شرائط ناخواسته حفظ كند .\r\nاكنون خوبست به انعكاس مواضع و سياستهاى ارائه شده از سوى سازمان ملل و سائر مراجع بين المللى در زمينه كنترل جمعيّت در كشورمان هم قدرى بپردازيم . چرا كه امروزه همان سياستها ، همان مواضع ، همان شعارها بدون هيچگونه تأمّل و دقّتى در اهداف و انگيزه‌هاى طرّاحان اوّليّه و مناديان آن ، عيناً در كشور ما هم تكرار مىشود ؛ و حتّى براى جا انداختن اجبارى آن ، اصرار چِندش آورى صورت مىگيرد .\r\n\r\nمشكل اصلى ، بر هم خوردن توازن جمعيّت است ، نه افزايش جمعيّت\r\nآيا كشور ما واقعاً با مشكل انفجار جمعيّت به آنصورت اغراق‌آميزى كه ابعاد آن ترسيم مىشود ، مواجه است ؟ آيا راه حلّ تمامى مسائل و مشكلات امروز در برنامه ريزى و اجراى طرحها ، كنترل جمعيّت است ؟ يا آنكه مشكل امروز ما ، عمدةً ناشى از بهم خوردن « توازن جمعيّت » و تغيير تراكم جمعيّت در نقاط مختلف شهرى و روستائى است ؟\r\nامروزه ما در بسيارى از روستاها و حتّى شهرهاى كوچك با مشكل مهاجرت مواجهيم و حال آنكه برخى از شهرها به لحاظ برخوردارى از امكانات نسبى خدمات بهداشتى ، خدمات شهرى ، درآمد بيشتر و . . . با مشكل افزايش سرسام آور جمعيّت شهرى مواجهست كه اين مشكل عمدةً به ضعف در برنامه ريزيها و اجرا باز مىگردد و باعث مهاجرت « جمعيّت مولِّد » بسوى مراكز شهرى و تبديل آنها به « جمعيّت سربار » و « غير مولِّد » مىشود .\r\nبعبارت ديگر ، آن روستائى كه در روستا بعنوان نيروى كار تلقّى مىشود ، بر اثر إعمال سياستهاى غلط و نارسا ، خود را ناچار به مهاجرت به سوى شهر مىبيند و با مهاجرتش ، دو زيان ايجاد مىشود : نخست كاهش نيروى كار در\r\n\r\n","description":"","footnote":"","page_name":" 307 ","page_number":325},
  {"content":"\r\n\r\nروستا كه مىتواند به خشك شدن و رها شدن زمين‌هاى قابل كشت منجرّ شود . دوّم افزايش جمعيّت غير مولِّد در شهر كه فرصت‌هاى شغلى را محدودتر مىكند و باعث گرايش نيروهاى مهاجر به سمت مشاغل كاذب و حتّى بزهكارى مىشود .\r\nكاملاً روشن است كه اگر اين بحران ناشى از مهاجرت را از ديد تنگ و محدودى بنگريم و همه را يكسره به حساب افزايش جمعيّت بگذاريم و صرفاً همان چيزى را تكرار كنيم كه بانك جهانى و صندوق بين المللى پول و سازمان ملل و سازمان بهداشت جهانى مىگويند ، نه تنها به حلّ مسأله كمك نكرده‌ايم ، بلكه با انحراف افكار عمومى و اتلاف سرمايه‌ها و امكانات باز هم به بيراهه رفته‌ايم .\r\nتكرار و تبليغ آنچه ديگران از خارج مرزها ميخواهند ، گرهى از مشكلات امروز ما باز نخواهد كرد ، و هرگز نمىتواند بر مشكل اصلى كه ناشى از مهاجرت بىرويّه جمعيّت بسوى شهرهاى بزرگ است سرپوش بگذارد . و بالاتر از آن ، ضعف برنامه ريزى ، مديريّت و اجرا در مرحله ارائه خدمات جدّى و مؤثّر به روستاها را بطوريكه متناسب با ابعاد عظيم نيازها و كمبودها باشد ، از ديدها محو نخواهد كرد .\r\nچه بسيارند كسانى كه چندين فرزند شايسته و نام آور را در دامان خود پرورش داده‌اند ؛ و در عوض چه بسيارى ديگر كه حتّى شايستگى و لياقت تربيت صحيح حتّى يك فرزند را هم نداشته باشند . معنى صريح اين عبارت اينست كه نمىتوان با مردم به صورت گلّه گوسفند برخورد كرد و قابليّت‌ها ، مهارت‌ها و شايستگى افراد و خانواده‌ها براى تربيت صحيح فرزندان صالح و كار آمد را يكسره ناديده گرفت ، و براى خوشايند گردانندگان مراجع بين المللى كه امروز دروغ بودن حرفشان را خودشان هم اعتراف دارند ، يكسره همه چيز را زير پا گذاشت و چنين وانمود كرد كه گويا انفجار جمعيّت ، همه سرمايه‌ها و\r\n\r\n","description":"","footnote":"","page_name":" 308 ","page_number":326},
  {"content":"\r\n\r\nثروتها و امكانات كشور را مىبلعد ، و باز هم گويا آنچنان تبليغاتى براى كنترل جمعيّت ، مؤثّر است و از رشد جمعيّت كاسته است ؛ حال آنكه آمار و ارقام صحيح و مستند نشان ميدهد كه حتّى در اينجا هم چنان نيست كه گفته مىشود ، و آمار و ارقام مربوط به كنترل جمعيّت در ايران بسيار اغراق‌آميز است . »\r\n\r\n","description":"","footnote":"","page_name":" 309 ","page_number":327},
  {"content":"\r\n . \r\n","description":"","footnote":"","page_name":" 310 ","page_number":328},
  {"content":"\r\n\r\nمطلب دوازدهم\r\n\r\n","description":"","footnote":"","page_name":" 311 ","page_number":329},
  {"content":"\r\n . \r\n","description":"","footnote":"","page_name":" 312 ","page_number":330},
  {"content":"\r\n\r\n\r\nمطلب دوازدهم : حرمت بستن لوله‌هاى مرد و زن و ديه آن\r\n\r\nاستدلال به آيه : فَلَيُغَيِّرُنَّ خَلْقَ اللَّهِ در حرمت بستن لوله‌هاى زن و مرد\r\nمطلب دوازدهم : در حرمت بستن لوله‌هاى زن و مرد ، و تعلّق يك ديه كامله به آن :\r\nامّا در حرمت آن مىتوان استدلال به آيه مباركه :  فَلَيُغَيِّرُنَّ خَلْقَ اللَّهِ  نمود . در قرآن كريم دربارهء لزوم توحيد و عدم غفران شرك و متابعت شيطان اينطور آمده است :\r\n      إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدْ ضَلَّ ضَلالًا بَعِيداً * إِنْ يَدْعُونَ مِنْ دُونِهِ إِلَّا إِناثاً وَ إِنْ يَدْعُونَ إِلَّا شَيْطاناً مَرِيداً * لَعَنَهُ اللَّهُ وَ قالَ لَأَتَّخِذَنَّ مِنْ عِبادِكَ نَصِيباً مَفْرُوضاً * وَ لَأُضِلَّنَّهُمْ وَ لَأُمَنِّيَنَّهُمْ وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ وَ لَآمُرَنَّهُمْ فَلَيُغَيِّرُنَّ خَلْقَ اللَّهِ وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً * يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلَّا غُرُوراً * أُولئِكَ مَأْواهُمْ جَهَنَّمُ وَ لا يَجِدُونَ عَنْها مَحِيصاً       . « 1 »\r\n« تحقيقاً خداوند نمىبخشد اينكه به او شرك آورده شود و مىبخشد غير شرك را براى هر كدام از كسانى كه بخواهد ؛ و كسى كه به خداوند شرك آورد ،\r\n\r\n\r\n","description":"","footnote":"\r\n( 1 ) آيات 116 تا 121 ، از سورهء 4 : النّسآء\r\n","page_name":" 313 ","page_number":331},
  {"content":"\r\n\r\nتحقيقاً در گمراهى عميق و دور و درازى گمراه شده است . مشركان نمىخوانند بجاى خداوند مگر موجود مؤنّث را ، و نمىخوانند مگر شيطان متجاوز و سركش را ؛ كه خدايش لعنت نموده است . و شيطان گفت : حقّاً من از بندگان تو مقدار مشخّصى را براى خودم بر مىگيرم ؛ و حقّاً من ايشان را گمراه مينمايم ، و حقّاً من ايشان را به آرزوها و هواهاى باطل گرفتار ميكنم ، و حقّاً من ايشان را امر مىكنم تا آنكه گوشهاى شترانشان را چاك بزنند و بشكافند ، و من حقّاً ايشان را امر ميكنم تا آنكه خلقت خداوند را تغيير دهند . و هر كس كه شيطان را بجاى خدا ، ولىّ و صاحب اختيار براى خودش اتّخاذ كند ، تحقيقاً در خسران و زيان آشكارى خود را به خسارت در افكنده است . شيطان آنان را وعده ميدهد و به آرزوهاى پوچ و بىمايه مىگراياند ؛ و شيطان آنها را وعده نميدهد مگر وعدهء كاذب و بىمحتوا و فريب‌آميزى . آنانند كه جايگاهشان در دوزخ مىباشد و از آن گريزگاهى را پيدا نمىكنند . »\r\nمشركين عصر جاهليّت ، وسائط ميان مخلوقات و خدا را موجودات إناث يعنى قابل انفعال ميدانستند . و فرشتگان را دختر مىپنداشتند ، و بنابراين بود كه بر روى بتهاى خود كه نمونه و ظهورى از آن فرشتگان بودند اسامى مؤنّث ميگذاردند مثل مَنات و لات و عُزَّى خداوند در اين آيه  إِنْ يَدْعُونَ مِنْ دُونِهِ إِلَّا إِناثاً  اين عقيده را ابطال مىكند .\r\nو نيز از رسم و دَيدَن مشركين عرب آن بوده است كه گوشهاى بعضى از شتران ماده را شكاف ميزدند تا آنكه علامت باشد براى حرمت گوشت آنها ، و آنها را بَحِيرَه گويند و جمعش بَحائر و بُحُر آيد . و أيضاً بعضى از شتران ماده را رها مىكردند در ميان علفزار بچرد تا زمانيكه مرگش فرا رسد ، و آنها را نمىكشتند و از شيرشان بهره نمىبردند مگر براى بچّه آن شتر و مگر براى ميهمان و اين به جهت نذرى بود كه مىنمودند ؛ و يا نسبت به ناقه‌اى كه ده شكم شتر ماده زائيده بود . و اينها را سائِبَه گويند و جمعش سَوائِب و سُيَّب آيد .\r\n\r\n","description":"","footnote":"","page_name":" 314 ","page_number":332},
  {"content":"\r\n\r\nبارى ، سوار اين شتران نمىشدند و از گوشت و شيرشان استفاده نمىكردند بلكه آنها را رها ميكردند در ميان بيابان بچرند و بخورند و آزاد بگردند تا بميرند .\r\nاسلام همه گونه اينكارها را حرام فرموده ؛ پاره كردن گوشهاى شتران و منع از خوردن گوشتشان و همچنين رها كردن شترانى كه ده بار ماده شتر زائيده‌اند ، همه را حلال شمرده است ؛ و اعتقاد به حرمت آنها را بدعت در دين دانسته است .\r\nبارى ، چون اين آيات به هم مربوط بود ذكر آن و ترجمه آن لازم مىنمود ، و همچنين شرح مختصرى دربارهء بعضى از فقرات آن ؛ و ليكن مقصود ما از ذكر اين آيات فقط استشهاد به جمله  فَلَيُغَيِّرُنَّ خَلْقَ اللَّهِ  مى باشد كه آن را از دسائس و وساوس شيطان شمرده است و نتيجه إضلال و غوايت او دانسته است ، يعنى يكى از مظاهر گمراه كردن شيطان آنست كه مردم را وادار مىنمايد تا در خلقت خداوند تغيير به عمل آورند .\r\nقاضى بيضاوى در تفسير اين آيه مباركه آورده است : «  وَ لَأُضِلَّنَّهُمْ  : گمراه مىكنم آنها را از حقّ ،  وَ لَأُمَنِّيَنَّهُمْ  : و به آرزو در مىافكنم ايشان را به آرزوهاى باطله مثل درازى زندگى و اينكه بعثى نيست ، و عذابى نمىباشد ،  وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ  : و حقّاً من ايشان را امر مىكنم تا گوشهاى شتران را شكاف زنند ؛ و اين شكاف به جهت تحريم آن چيزى بوده باشد كه خداوند آن را حلال نموده است ، و آن عبارت است از آنچه كه عرب با بَحيره‌ها و سائبه‌ها انجام ميداده است ؛ و اشاره است به تحريم هر چه را كه خداوند حلال كرده است و تنقيص هر چه را كه خداوند بالفعل و يا بالقُوّه آن را كامل خلق فرموده است .\r\n وَ لَآمُرَنَّهُمْ فَلَيُغَيِّرُنَّ خَلْقَ اللَّهِ  : و حقّاً آنها را امر ميكنم تا خلقت خدا را تغيير دهند از آن وجهى كه خداوند بر آن وجه آفريده است از جهت صورت يا از\r\n\r\n","description":"","footnote":"","page_name":" 315 ","page_number":333},
  {"content":"\r\n\r\nجهت صفت . و در آن مندرج مىباشد آنچه گفته شده است از بيرون آوردن تخم چشم شتر نر ، و أخته كردن غلامان و بردگان ، و خال كوبيدن در بدن با سوزن رنگين شدهء به نيل ، و سائيدن و تيز و نازك نمودن دندانها را با سوهان ، و لواط كردن مردان با مردان ، و مساحقه نمودن زنان با زنان ، و مانند اين امور ، و عبادت خورشيد و ماه ، و تغيير فطرت خداوند كه اسلام مىباشد ، و استعمال جوارح و قُوا را در آنچه كه براى نفس انسانى موجب كمال نمىگردد و موجب تقرّب به سوى خدا نمىشود .\r\nو عموم لفظ اقتضا مىكند كه مطلقاً اخته كردن را منع كند و ليكن فقهاء در مورد بهائم به جهت نيازمندى بدان ترخيص داده‌اند . » « 1 »\r\nو حضرت استادنا العلّامه آية الله الفهّامَة أعلى الله مقامَه ، در تفسير فرموده‌اند :\r\n« قَوْلُهُ تَعالَى :  لَعَنَهُ اللَّهُ  « خداوند ، شيطان را لعنت كرده است » لعنت عبارت است از دور كردن از رحمت و اين وصف ثانوى مىباشد كه خداوند شيطان را بدان توصيف نموده است . و به منزله تعليل براى وصف نخستين است كه  مَرِيداً  بوده باشد (  شَيْطاناً مَرِيداً  يعنى شيطان سركش و متجاوز ) .\r\n( قَوْلُهُ تَعالَى :  وَ قالَ لَأَتَّخِذَنَّ مِنْ عِبادِكَ نَصِيباً مَفْرُوضاً  « من از بندگان تو يك نصيب معيّنى براى خودم برداشت مىنمايم » گويا اشاره باشد به آنچه را كه خداوند از قول او حكايت نموده است كه :   فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ   ( ( ذيل آيه 82 و ) آيه 83 از سورهء 38 : ص ) « پس سوگند به مقام عزّتت كه تمامى آدميان را إغواء مىكنم مگر بندگانى از ايشان كه به مقام خلوص رسيده باشند » .\r\nو در قول او :  مِنْ عِبادِكَ  « از بندگان تو » تقرير و تثبيت اين حقيقت بوده باشد كه آدميان با وجود اين از بندگان او مىباشند و از عبوديّت منسلخ\r\n\r\n\r\n","description":"","footnote":"\r\n( 1 ) « تفسير بيضاوى » طبع مصر ، دار الطّباعة العامرة ، جلد اوّل ، ص 304\r\n","page_name":" 316 ","page_number":334},
  {"content":"\r\n\r\nنمىشوند ، و اوست پروردگار ايشان ؛ هر گونه كه بخواهد در آنان حكم ميفرمايد .\r\nقَوْلُهُ تَعالَى :  وَ لَأُضِلَّنَّهُمْ وَ لَأُمَنِّيَنَّهُمْ  تا آخر آيه « و حقّاً من آنها را به گمراهى مىاندازم ، و حقّاً من آنها را به آرزوهاى واهى در مىافكنم » تبتيك به معنى پاره كردن و شكافتن مىباشد و منطبق مىشود بر آنچه كه نقل شده است كه أعراب جاهليّت عادتشان بر اين بوده است كه گوشهاى بحيره‌ها و سائبه‌ها را چاك مىزدند براى آنكه علامتى باشد بر حرمت خوردن گوشت آنها .\r\nو اين امورى كه شمرده شده است همگى ضلالت مىباشد . بنابراين ذكر اضلال با آنها از قبيل ذكر عامّ است ، كه پس از آن بعضى از افراد عامّ را به جهت عنايت خاصّه‌اى ذكر كرده است . مىگويد :  لَأُضِلَّنَّهُمْ  : حتماً گمراه مىنمايم ايشان را بواسطهء اشتغال به عبادت غير خدا و ارتكاب معاصى ؛ و حتماً به طمع باطل مىافكنم و فريب مىدهم ايشان را بواسطهء اشتغال به آمال و أمانى كه ايشان را از شؤون واجبه و حتميّه خود و از مهمّات امورشان باز دارد ، و حتماً من امر مىكنم آنان را كه گوشهاى شترانشان را بشكافند ، و حرام كنند آنچه را كه خداوند حلال نموده است ، و حتماً من امر مينمايم آنها را كه خلقت خدا را تغيير دهند . و بنابراين مُفاد اين كلام منطبق مىشود بر مثل اخته كردن و انواع مُثلَه و لواط نمودن و مُساحقه كردن . » « 1 »\r\n\r\nتوبكتومى و وازكتومى از مصاديق واضحهء فَلَيُغَيّرُنَّ خَلْقَ اللَهِ مىباشد\r\nبنا بر آنچه ذكر نموديم ، عقيم كردن زنان با بستن لوله‌هايشان و عقيم كردن مردان با بستن لوله‌هايشان ( توبكتومى و وازكتومى ) از مصاديق واضحه تغيير دادن خلقت خداوند مىباشد ، و از روشن‌ترين مصاديق إضلال و گمراه نمودن شيطان ، كه در اين آيات مباركات از پى درآمدها و نتائج سوء متابعت شيطان و پيروى از آن مَريد لعين شمرده است ، پس كسى كه بدين دو عمل دست بيالايد ، خودش مَريد و لعين خواهد شد ( متجاوز سركش ، و مورد نفرت و دورباش از رحمت خدا . )\r\n\r\n\r\n","description":"","footnote":"\r\n( 1 ) « الميزان فى تفسير القرءان » طبع اوّل ، ج 5 ، ص 87\r\n","page_name":" 317 ","page_number":335},
  {"content":"\r\n\r\n\r\nاجماع مسلمين ، حتّى از عامّه قائم است بر حرمت نقص اعضاء\r\nو اجماع مسلمين حتّى از عامّه قائم است بر حرمت نقص جزئى از اجزاء بدن ، و معلوم است كه نقص عضو از زن يا مرد حرام مىباشد . كسى نگويد : اجماع اطلاق ندارد ، زيرا لسان ندارد ؛ اجماع دليل لُبّى است و شامل بر قدر متيقّن مىشود نه موارد مشكوكه ؛ لهذا شمولش بر امثال مقام ما كه نزد عقلا جائز است محلّ اشكال مىباشد !\r\nزيرا پاسخش آنست كه : بستن لوله‌ها و عقيم نمودن مرد و زن نه تنها از قدر متيقّن است ، بلكه از مصاديق اظهر آن مىباشد . مگر آنكه عقلاى عالم را منحصر به اعداء مسلمين بدانيم ؛ نظير مناخيم بگين و إسحق شامير و إسحق رابين و شيمون پرز و غيرهم از سياستمداران خونخوار انگلستان و آمريكا كه براى هدم بشريّت و قطع ريشه انسانيّت ، و ضايع نمودن نطفه آدميّت ، لشكرهاى تبليغاتى خود را بكشورمان بسيج مىكنند تا نسل كشى را به راه بيندازند . آرى ! در اينجا اجماعى بر خلاف آن اجماع قائم مىشود ؛ و ديگر تمسّك به اجماع بُرِش ندارد . « 1 »\r\n\r\n\r\n","description":"","footnote":"\r\n( 1 ) و از اينجا بدست مىآيد آنچه را كه بعضى از سروران عظام و مواليان ذوى الحرمة و الإكرام در فتاواى خود به جواز عقيم كردن زن بطور دائم در صورت وجود غرض عقلائى مرقوم و ممهور داشته‌اند ، نيز ناتمام به نظر ميرسد . اين استفتاء و فتوى در مجلّهء « طبّ و تزكيه » ( مجلّه ويژهء گروه پزشكى ) شمارهء 9 پائيز 1372 بدين عبارت آمده است :\r\nبا توجّه به سياست مطرح شده از طرف حكومت اسلامى در ارتباط با كنترل جمعيّت و با توجّه به فتاواى حضرات آيات عظام امام خمينى قدّس سرّه ، اراكى ، گلپايگانى مبنى بر جايز نبودن عقيم كردن زن بطور دائم متمنّى مىباشد در مسأله فوق الذّكر اعلام نظر فرماييد .\r\nبسمه تعالى\r\nعقيم كردن زن اگر براى غرض عقلائى باشد و هيچگونه مفسده و ضرر جسمى وارد نسازد با اجازهء شوهر و به دور از ارتكاب محرّمات خارجى جايز است . مهر شريف\r\nدر اينجا گفته مىشود : پس از ثبوت حرمت شرعيّه عقيم نمودن دائمى زن ، تخصيص عموم آن به صورت غرض عقلائى ، و تقييد اطلاق آن بدينصورت ، از چه دليل استنباط شده است ؟ آيا اين تخصيص و تقييد بدين قيد ، اعتباطى است يا مستند به دليل ؟ !\r\n","page_name":" 318 ","page_number":336},
  {"content":"\r\n\r\n\r\n! كلمات فقهآءِ اسلام بر تعلّق ديه كامله به بستن لوله‌ها\r\nديه بستن يك لوله مرد ، پانصد مثقال شرعى طلا ( پانصد دينار ) و ديه بستن دو لوله او هزار مثقال شرعى طلا ( هزار دينار ) و ديه بستن يك لوله زن ، دويست و پنجاه مثقال شرعى طلا ( دويست و پنجاه دينار ) و ديه بستن دو لوله او پانصد مثقال شرعى طلا ( پانصد دينار ) مىباشد .\r\n\r\n\r\n","description":"","footnote":"\r\nو آيا اين تقييد براى همه محرّمات الهيّه جارى است يا براى خصوص اين مورد ؟ ! اگر گفته شود : براى هر فعل حرامى كه در شرع أنور حرمتش به ثبوت رسيده است در صورت تجويز عقلاء ، آن فعل جايز مىگردد ؛ مرجع گفتار آنست كه :\r\nتمام أحكام شرعيّه منوط به حكم عقل و عقلاء و تجويز عقلائى است . و اين در حقيقت نسخ حكم شريعت و تحكيم أحكام عقليّه خواهد بود و هذا ما لا يلتزم به أحدٌ . زيرا در مسأله حرمت خمر ، همه عقلاء ( غير از متشّرعين ) جواز خوردن مقدار كمى از آن را براى سربازان ميدان جنگ جايز ميشمرند براى آنكه بدنش گرم شود و خونش بجوشد و مستانه حمله ور شود ؛ و مثل جايز شمردن موسيقى را براى سرباز كه واجب ميدانند ؛ تا او مستِ آهنگ شود و خود را فراموش كند . ولى در اسلام به سرباز اجازهء مست شدن به شرب خمر و يا موسيقى داده نشده و هر گونه حركت او بايد عاقلانه باشد و از روى فهم و شعور يورش برد ، يا امتناع كند . و مثل حرمت ربا كه عقلاى عالم ( غير از متشّرعين از آنها ) آن را جايز ميدانند ؛ و اصول بانكدارى را بدون آن محال مىشمرند . و چون به قوّهء متفكّرهء خود رجوع ميكنند فرقى ميان بيع و ميان ربا نمىبينند ؛ و شرع أنور رَغْماً لأنفِ آنان ،  أَحَلَّ اللَّهُ الْبَيْعَ وَ حَرَّمَ الرِّبا  را گسترده است . و مثل لاطار و بليطهاى بخت آزمائى كه در مجالس مهمّه دول عالم در پايان مجلس به نفع صليب سرخ و هلال أحمر به ميان ميگذارند تا منفعتش به فقرا و مستمندان برسد و آنان كه از مجلسى بدين سور و سرور بهره نيافته‌اند اقلاً كامشان به لقمه نانى و جرعه آبى سير و سيراب گردد ؛ و انصافاً هم از نظر خودشان بسيار كار پسنديده‌اى مىباشد ، همانطور كه اعراب جاهليّت مقدارى از سهم قمار ( مَيْسِر ) و مقدارى از منفعت شرابشان را براى خصوص فقرا كنار ميگذاردند و چون آيه قرآن بر حرمت آن دو وارد شد ، با تصديق به منفعت آنها بدينگونه آن دو تا را حرام فرمود :  يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ  ، چنان كه در تفاسير آمده است : قمار و شراب منفعت جسمى و طبيعى ندارد ؛ منظور نفع به مستمندان است و لهذا فرمود :  إِثْمٌ كَبِيرٌ  ، و گرنه بايد بگويد :  إِثْمٌ كَبِيرٌ  ،\r\nو مثل حرمت انتحار حتّى در مواقع سختى كه مؤمن بدست كفّار گرفتار مىشود و با شكنجه بخواهند از وى اقرار بگيرند . خودكشى كه آسان‌ترين راه براى فرار است حرام است ، همانطور كه عقلا انجام ميدهند . و براى آنكه هم شكنجه نشوند و هم بالأخره كشته نشوند\r\n","page_name":" 319 ","page_number":337},
  {"content":"\r\n\r\nزيرا ديه هر دو لوله به اندازه يك ديه كامل انسان است ، و ديه يكى از آنها نصف ديه اوست ، و چون ديه زن نصف مقدار ديه مرد مىباشد ، بنابراين ديه بستن دو لوله مرد يكهزار دينار شرعى ، و ديه بستن دو لوله زن پانصد دينار شرعى خواهد بود .\r\n\r\n\r\n","description":"","footnote":"\r\nفوراً دست به انتحار ميزنند ، ولى مؤمن اين كار را نمىكند . و مثل اينكه كشتى آتش گرفته است و هزاران نفر بايد بسوزند و بگدازند ، و كاپيتان ميتواند با يك عمل كوچك كشتى را غرق كند و تمام سرنشينان را از بلاى سوختن و محترق شدن نجات دهد ولى اين كار ، كار حرام مىباشد .\r\nو مثل اينكه خود ايشان در كشتى هستند و مىبينند كشتى آتش گرفته است ، فوراً مىتوانند خود را به دريا افكنده و غرق كنند ؛ ولى اين كار حرام است . بارى نظير اين موارد مذكوره در فقه بسيار مىباشد ،\r\nو اگر بگويند : اين تقييد براى جميع محرّمات الهيّه نميباشد و فقط در مورد مسأله عقيم نمودن است ، آن هم در باب تعارض نيست كه بحث از تخصيص و تقييد بگردد ، بلكه از باب تزاحم است و ملاحظه أهمّ و مهمّ ؛ بايد گفت : مهمتر از مسأله تعقيم زن ، فقط حفظ جان اوست كه در صورت تزاحم ميان اصل بقاء حيات وى و ميان عقيم نمودنش ، ميتوان او را عقيم كرد تا جانش محفوظ بماند . و امّا در صورت امور اعتباريّه ديگر همچون فقر خانواده و أمثاله با وجود امكان عدم حمل به مثل عزل و غيره نوبت به عقيم نمودن نميرسد .\r\nهذا ، مضافاً بر اينكه در اين مسأله بين عقيم نمودن زن ، و بستن لوله‌هاى مرد از روى اين منظور فرقى نيست و ايشان بطوريكه در مقاله دكتر سيم فروش ديديم ( ص 72 ) بستن لوله‌هاى مرد را جايز ندانسته‌اند .\r\nو محصّل كلام آنست كه : موضوع جريان دليل عقل آنجا مىباشد كه دليل شرعى وجود نداشته باشد ؛ و امّا با وجود دليل شرعى ، آن دليل حكومت دارد بر دليل عقلى و موضوعش را تعبّدًا از ميان بر ميدارد .\r\nاز همه اينها گذشته دانستيم : عقيم كردن زن از موضوعات مستنبطه شرعيّه مىباشد نه خارجيّه و إحاله آن به حكم و تجويز عقلائى درست نيست . و مفسده و ضرر جسمى براى عقيم كردن زن از لوازم حتميّه آن است و تعليق آن به عدم آن ، تعليق به أمر محال است ؛ و در اين مسأله ، اذن و اجازهء شوهر مدخليّت ندارد . شوهر اجازه بدهد يا ندهد حرام است . علاوه بر اينكه شوهر ميميرد يا زن را طلاق ميدهد و زن شوهر ديگرى مىكند و بايد حامله شود بكدام مجوّز شرعى شوهر پيشين از حقّ حمل شوهر پسين جلوگير مىشود ؟ !\r\n","page_name":" 320 ","page_number":338},
  {"content":"\r\n\r\nدر كتاب « جواهر الكلام » آورده است : « و در دو خُصيَه ( دو بيضه مرد ) با هم ، مقدار ديه ، يك ديه كامله است . به اجماع امّت ( منقول و مُحصَّل ) و به نصوصى كه بطور عموم و خصوص براى اين امر دلالت دارند ؛ از آن قبيل است نصّى كه در روايت صحيحه وارد است كه : وَ فِى الْبَيْضَتَينِ الدِّيَةُ « در هر دو بيضه بايد يك ديه كامله بپردازد » . و بنابراين ، ديه هر يك از دو خُصْيه ( بيضه ) نصف ديه خواهد بود ، وفاقاً بر قول مشهور ؛ بلكه در « رياض » گويد : وفاقاً بر گفتار كافّه متأخّرين ، بلكه در ظاهر عبارت « غنيه » ، اجماع را بر آن ادّعا نموده است چون مقتضاى اصل آنست كه ديه كامله براى خصيتين ، بر هر يك از آنها بالسّويّه تقسيم گردد ؛ همانطوريكه سابقاً دانستى . و به جهت دلالت عموماتى كه دلالت دارد بر اينكه هر عضوى كه در انسان جفت مىباشد در هر فرد آن نصف ديه مىباشد . بلكه در كتاب « ظريف » وارد است كه در بيضه مرد پانصد دينار است . » « 1 »\r\nو در كتاب « مفتاح الكرامة » آورده است : « گفتار علّامه در « قواعد » اين است : اگر كسى كارى كند كه قوّت منىّ آوردن و آبستن نمودن را از مردى بزدايد ، بايد يك ديه كامله به او بدهد ، و اگر صدمه‌اى به وى وارد سازد كه با آن نتواند در حالت جماع ، انزال منى نمايد ، بايد يك ديه كامله به او بدهد . »\r\nآنگاه شارح در شرح كلام علامه گفته است : « گفتار وى صراحت دارد بر آنكه اگر ضربه وارد بر مضروب طورى بوده باشد كه انزال منىّ را در حال آميزش بر وى متعذّر گرداند ، بايد به او يك ديه بدهد .\r\nو اين كلامى است كه در « مبسوط » و « شرائع » و « نافع » و « تحرير » و « ارشاد » و « لمعه » و « تبصره » و « روض » و « كشف اللثام » و « مجمع البرهان » وارد است ، و از « نزهة » حكايت شده است .\r\n\r\n\r\n","description":"","footnote":"\r\n( 1 ) « جواهر الكلام فى شرح شرائع الإسلام » تأليف شيخ محمّد حسن نجفى ، طبع المكتبة الإسلاميّة ، ج 42 ، كتاب الدِّيات ، فى ديات الأعضآء ، ص 270\r\n","page_name":" 321 ","page_number":339},
  {"content":"\r\n\r\nو علّتش آنست كه آب منىّ كه مقصود و مراد از آن ، نسل مىباشد ، ضايع گرديده است ؛ و به همان علّت كه در از بين رفتن قوّهء ذائقه گذشت .\r\nو به علّت كلام حضرت امام صادق عليه السّلام در خبر سماعه راجع به شكستن پشت مرد بطوريكه نتواند انزال منى كند ؛ كه بايد شخص ضارب يك ديه كامله پرداخت نمايد ، فتأمَّلْ در دلالت آن !\r\nو به علّت خبر إبراهيم بن عُمر كه در آن أمير المؤمنين صلوات الله عليه به شش ديه قضاوت فرموده بود ؛ يكى از آن ديات براى كسى است كه جماعش از ميان رفته باشد . و سابقاً گذشت اجماع از كتاب « خلاف » راجع به آنكه پشت شكسته باشد ، و بدانجا بايد مراجعه گردد .\r\nو امّا اگر ضربه طورى باشد كه انزال بشود ولى نتواند آبستن كند ، بنا بر مختار « تحرير » و « ارشاد » و « روضه » بايد ديه بدهد ؛ چون مناط منفعت ، فرق نميكند . و مطالبى كه دربارهء ديه جنين و ديه نطفه و ديه غير آن دو دلالت دارد بر گفتار ما ، در اينجا اشعار دارد .\r\nو نيز گفته شده است كه : بدان ارشاد دارد خبر سليمان بن خالد ، كه او از حضرت امام جعفر صادق عليه السّلام سؤال كرد راجع به مردى كه با زنى جماع كرد و او را إفضاء نمود ( مجارى بول و حيض ، و يا مجارى غائط و حيض را يكى ساخت ) و آن افضاء طورى بود كه آن زن ديگر با آن حالت نمىتوانست بچّه بزايد . حضرت فرمود : بايد يك ديه بدهد . » « 1 »\r\n\r\nديه زنان و مردانى كه عقيم شده‌اند بر عهدهء سازمانهائى است كه در اين امر دخالت داشته‌اند\r\nحال بايد ديد ديه اين يك ميليون زن كه آنها را عقيم گردانيده‌اند و ديه اين هشتاد هزار مرد كه نيز ايشان را عقيم گردانيده‌اند بعهدهء كيست ؟ !\r\nدر اينكه اينها از روى علم و بصيرت و انتخاب اينكارها را نكرده‌اند ، شكّى نيست . زيرا همه مردم جاهل به موضوع و جاهل به حكم بوده‌اند ، و بر\r\n\r\n\r\n","description":"","footnote":"\r\n( 1 ) « مفتاح الكرامة فى شرح قواعد العلّامة » تصنيف سيّد محمّد جواد عامِلىّ ، ج 10 ، كتاب الدِّيات ، ص 475 و 476\r\n","page_name":" 322 ","page_number":340},
  {"content":"\r\n\r\nاساس فريب و گول خوردن ، اقدام بر اين كار نموده‌اند . بنابراين ، بر اصل قاعدهء غرور كه پيامبر صلّى الله عليه و آله فرمودند : الْمَغْرُورُ يَرْجِعُ إلى مَنْ غَرَّهُ « شخص گول خورنده بايد از شخص گول زننده حقّ خود را اخذ كند » بايد گفت : مديون اين دين عظيم ، مجموع سازمانهائى هستند كه در اين امر دخالت داشته‌اند و موجبات تبليغ و فريب را فراهم مىساخته‌اند .\r\nبر عهدهء جميع آنهاست كه ديه يك ميليون زن به زنان بپردازند . يعنى : * 500000000 : 1000000 * 500 ( پانصد ميليون دينار طلا ) يعنى نيم ميليارد دينار طلا .\r\nو بر عهدهء آنهاست كه ديه هشتاد هزار مرد به مردان بپردازند .\r\nيعنى : 80000000 : 80000 * 1000 يعنى هشتاد ميليون دينار طلا .\r\nو از آنجا كه ميدانيم يك مثقال صيرفى از طلاى مسكوك ، امروزه در بازار شانزده هزار تومان ارزش دارد ، و نيز مىدانيم يك مثقال طلاى شرعى معادل با 4 / 3 مثقال صيرفى مىباشد ، بنابراين : ديه يك مرد معادل با : 4 / 3 * 16000 * 1000 * 16000 * تومان مىگردد . يعنى مقدار 000 ، 000 ، 12 تومان . و اين مقدار ، ديه يك مرد مسلمان است .\r\nو أيضاً ديه يك زن معادل با 4 / 3 * 16000 * 500 تومان مىشود . يعنى مقدار 6000000 تومان .\r\nحالا اگر بخواهيم مقدار ديه جميع مردان لوله بسته و زنان لوله بسته را به معادل تومان حساب كنيم ؛ در زنان ، بالغ بر 000 ، 000 ، 6 * 000 ، 000 ، 1 تومان . و در مردان بالغ بر 000 ، 000 ، 12 * 000 ، 80 تومان خواهد شد .\r\nيعنى در زنان به مقدار 6 هزار ميليارد تومان ؛ و در مردان 960 ميليارد تومان بالغ ميگردد .\r\n\r\n","description":"","footnote":"","page_name":" 323 ","page_number":341},
  {"content":"\r\n . \r\n","description":"","footnote":"","page_name":" 324 ","page_number":342},
  {"content":"\r\n\r\nمطلب سيزدهم\r\n\r\n","description":"","footnote":"","page_name":" 325 ","page_number":343},
  {"content":"\r\n . \r\n","description":"","footnote":"","page_name":" 326 ","page_number":344},
  {"content":"\r\n\r\n\r\nمطلب سيزدهم : ضدّيّت فلسفهء إسلام و روح ايمان با كاهش جمعيّت\r\n\r\nاعتقاد به روزى رساندن خدا ، از مسلّميّات قرآن و حكمت اسلام است\r\nمطلب سيزدهم : كاهش جمعيّت بِأىِّ نَحوٍ كان ، از ترس فقر و مشكلات زندگى ، ضدّ فلسفه‌اسلام و روح ايمان است .\r\n  وَ فِي السَّماءِ رِزْقُكُمْ وَ ما تُوعَدُونَ * فَوَ رَبِّ السَّماءِ وَ الْأَرْضِ إِنَّهُ لَحَقٌّ مِثْلَ ما أَنَّكُمْ تَنْطِقُونَ   . « 1 »\r\n« و در آسمانست روزى شما و چيزهائى كه به شما وعده داده شده است ، پس قسم به پروردگار آسمان و زمين ، آن حقّ است به مثل همين گفتار و سخنى كه بر سر زبانتان داريد ! »\r\nيعنى روزى و جميع مواعيد الهى ، همه در آسمان بطور حتم و يقين وجود دارد . و مسلّميّت آن بدون شبهه و ترديد مىباشد ، به مثابه همين نطق و عباراتى كه بر زبان جارى مىكنيد ! همانطور كه كسى در اين گفتگوهاى شما به خود شكّ راه نمىدهد ، همينطور در روزى ابداً نبايد كسى به خود شكّى راه دهد .\r\n\r\n\r\n","description":"","footnote":"\r\n( 1 ) آِيه 22 و 23 ، از سورهء 51 : الذّاريات\r\n","page_name":" 327 ","page_number":345},
  {"content":"\r\n\r\n  وَ مَنْ يَتَّقِ اللَّهَ يَجْعَلْ لَهُ مَخْرَجاً * وَ يَرْزُقْهُ مِنْ حَيْثُ لا يَحْتَسِبُ وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً   . « 1 »\r\n« و كسى كه تقواى خداوند را پيشه سازد ، خداوند براى او گريزگاه قرار ميدهد ، و از آنجائى كه به خيالش هم نمىرسد به او روزى ميدهد . و كسى كه بر خداوند توكّل نمايد ، خداوند كافى مىباشد براى او . تحقيقاً خداوند رسانندهء امر خود هست . و حتماً خداوند براى تمام چيزها اندازه‌اى قرار داده است . »\r\nدر اين آِيه مباركه با اختصارش پنج قانون فلسفى الهى گنجانيده شده است :\r\nاوّل : كسى كه تقوى پيشه گيرد ، كارش به بن بست برخورد نميكند و هميشه مفرّى خواهد داشت .\r\nدوّم : از طريقى كه اصلًا نمىپندارد و به گمانش نميرسد ، خدا به او روزى مىرساند .\r\nسوّم : كسى كه خدا را در امور خود وكيل بگيرد ، خدا براى وى كافى است و بجاى وى مىنشيند .\r\nچهارم : خداوند پيوسته به امر و اراده و خواست خود ميرسد ؛ و چيزى نمىتواند او را برگرداند .\r\nپنجم : خداوند براى هر چيز ، اندازه و مقدارى معيّن قرار داده است كه كم و بيش نخواهد شد .\r\n وَ كَأَيِّنْ مِنْ دَابَّةٍ لا تَحْمِلُ رِزْقَهَا اللَّهُ يَرْزُقُها وَ إِيَّاكُمْ وَ هُوَ السَّمِيعُ الْعَلِيمُ  . « 2 »\r\n« و چه بسيار از جنبندگانى وجود دارند كه نمىتوانند روزى خودشان را برعهده گيرند ؛ خداوند است كه آنها و شما را روزى مىدهد و اوست تنها كه\r\n\r\n\r\n","description":"","footnote":"\r\n( 1 ) ذيل آِيه 2 و آِيه 3 ، از سورهء 65 : الطّلاق\r\n( 2 ) آِيه 60 ، از سورهء 29 : العنكبوت\r\n","page_name":" 328 ","page_number":346},
  {"content":"\r\n\r\nشنوا و دانا مىباشد . »\r\nدر اين آِيه شريفه بوضوح مىرساند كه روزى جميع جنبندگان و انسان از توان آنها بيرون است .\r\n اللَّهُ لَطِيفٌ بِعِبادِهِ يَرْزُقُ مَنْ يَشاءُ وَ هُوَ الْقَوِيُّ الْعَزِيزُ  . « 1 »\r\n« خداوند به بندگانش لطيف است ؛ هر كس را بخواهد روزى ميدهد و اوست تنها قوىّ و عزيز . »\r\nلطيف به معنى نافذ در خصوصيّات و جزئيّات . يعنى خداوند بقدرى به بندگانش وجوداً و صفةً و فعلاً قريب و نزديك مىباشد كه گويا در تمام شراشر وجودى نفسانى و مثالى و طبيعى بندگانش نفوذ كرده است . روزى دادن از اختيارش بيرون نيست كه نتواند بدهد ؛ و يا جبراً و اضطراراً به همه يكسان بدهد ؛ بلكه طبق اراده و اختيار خود ، هر كس را كه بخواهد روزى مىدهد . و او قوىّ مىباشد ، ضعيف نيست ؛ در روزىاش فتور و سستى پديدار نمىگردد . و داراى مقام عزّت و تمكين و استقلال است ، نه ذلّت و انفعال كه مغلوب حوادث و أمر غير گردد .\r\n   قُلْ مَنْ يَرْزُقُكُمْ مِنَ السَّماءِ وَ الْأَرْضِ أَمَّنْ يَمْلِكُ السَّمْعَ وَ الْأَبْصارَ وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ مَنْ يُدَبِّرُ الْأَمْرَ فَسَيَقُولُونَ اللَّهُ فَقُلْ أَ فَلا تَتَّقُونَ * فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلَّا الضَّلالُ فَأَنَّى تُصْرَفُونَ * كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ    . « 2 »\r\n« بگو اى پيغمبر : كيست كه شما را روزى دهد از آسمان و زمين ؟ ! بلكه كيست كه صاحب اختيار و ولايت بر قوّهء شنوائى و بر چشمها باشد ؟ ! و كيست كه زنده را از مرده بيرون آورد ؛ و مرده را از زنده بيرون آورد ؟ ! و كيست كه تدبير امر را بكند ؟ ! پس به زودى خواهند گفت : الله مىباشد . پس اى پيغمبر بگو :\r\n\r\n\r\n","description":"","footnote":"\r\n( 1 ) آيه 19 ، از سورهء 42 : الشّورى\r\n( 2 ) آيات 31 تا 33 ، از سورهء 10 : يونس\r\n","page_name":" 329 ","page_number":347},
  {"content":"\r\n\r\nبنابراين به چه سبب تقواى چنين خدائى را پيشه نمىگيريد ؟ و خود را در حفظ و صيانت وى قرار نمىدهيد ؟ !\r\nپس آگاه باشيد اى گروه مردمان ! الله است پروردگارتان كه حقّ مىباشد ! پس ، از حقّ كه صرف نظر نمائيم چه چيزى مىتواند وجود داشته باشد غير از ضلالت و گمراهى ؟ ! پس بكجا از حقّ اعراض كرده ، بدانجا روى آور مىشويد ؟ !\r\nاى پيغمبر ! مثل اين موضوع بود كه كلمه حتميّه پروردگارت بر كسانى كه فسق ورزيدند و از راه حقّ عدول كردند مُهر شده ، ثابت و متحقّق گشت كه ايشان ابداً ايمان نخواهند آورد ! »\r\nدر اين آيات مباركات چقدر با منطق متين و برهان دلنشين و احتجاج قوىّ راستين ، تمام خلائق را مخاطب ساخته است كه : روزى دهنده از آسمان و زمين و صاحب ولايت و تصرّف در حواسّ ظاهره : سمع و بصر ، و تدبير امر در عالم ملكوت و زنده كردن از مردگان و ميرانيدن از زندگان همه اينها مربوطاً و مجتمعاً بدست كيست ؟ !\r\nكيست كه مىتواند پاسخ نفى دهد ؛ حتّى مشركين و عبَدهء اصنام و اوثان ؟ !\r\nلهذا فوراً پاسخ ميدهند : الله مىباشد .\r\nپس اى پيامبر روشندل و متحقّق به حقّ بديشان بگو : آيا سزاوار نيست كه خود را در مصونيّت و حراست چنين پروردگارى در آوريد ؟ ! اينست خداوند كه حقّ است و غير او هر چه هست باطل مىباشد و ضلالت و گمرهى و پريشانى و تحيّر و سرگشتگى و ندامت !\r\nبنابراين ، به چه علّت شما از اين خداوند حقّ و متحقّق به حقّ و حقيقت و داراى أصالت و واقع و واقعيّت روى مىگردانيد ؛ و به سوى باطل و ضلال كه  هَباءً مَنْثُوراً  مى باشد ، و ابداً وزنى و مايه‌اى و ثقلى ندارد متوجّه مىشويد ؟ ! اين خسرانى است بزرگ و شقاوتى است سترگ ! كه مردم و اهالى كشورِ مورد\r\n\r\n","description":"","footnote":"","page_name":" 330 ","page_number":348},
  {"content":"\r\n\r\nخطاب خداوند ، مُهر فسق و عدول از حقّ بر پيشانى آنها بخورد و كلمه حقّه الهيّه بُعد از رحمت بر آنها زده شود ؛ و روزى خود را از غير خدا طلب كنند ؛ و با نسل كشى و عقيم كردن امّت ، راه روزى را بدست افكار بىمايه و آراء إبليسيّه ، و انظار تلبيسيّه خارج از مرزها بسپارند ! ! !\r\nافٍّ لَكُمْ وَ لِما تَعْبُدونَ وَ تَتَّكِئونَ وَ تَسْتَنِدونَ مِنْ دونِ اللَهِ فَأنَّى تُصْرِفونَ !\r\n\r\nيهود ميگويند : دستهاى خدا بسته و زنجير شده ؛ و روزى نميتواند برساند\r\nدر نُه جاى از قرآن مجيد با عبارات مختلفه و معنى واحد آمده است كه : بسط رزق و تنگى آن هر دو فقط بدست خداوند مىباشد .\r\nمانند آِيه :\r\n قُلْ إِنَّ رَبِّي يَبْسُطُ الرِّزْقَ لِمَنْ يَشاءُ مِنْ عِبادِهِ وَ يَقْدِرُ لَهُ وَ ما أَنْفَقْتُمْ مِنْ شَيْءٍ فَهُوَ يُخْلِفُهُ وَ هُوَ خَيْرُ الرَّازِقِينَ  . « 1 »\r\n« بگو ( اى پيغمبر ) : حقّاً و تحقيقاً پروردگار من است كه روزى را براى هر يك از بندگانش كه بخواهد فراخ و گسترده مىكند ؛ و براى وى تنگ و فشرده ميگرداند . و آنچه را كه شما انفاق كرده‌ايد ، او بجايش مىنهد و جبران مىنمايد ؛ و اوست كه از ميان روزى دهندگان مورد انتخاب و اختيار مىباشد . »\r\nاين منطق دين مبين و شرع قويم مىباشد كه بر اساس آن امّت را تربيت مىنمايد ؛ و امّا منطق يهود به عكس اينست . ايشان خدا را دست بسته و تنگ چشم ميدانند ، و اعتقاد دارند كه قدرت انفاق و سعه روزى براى وى نمىباشد .\r\n وَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا اللَّهُ وَ يَسْعَوْنَ فِي الْأَرْضِ فَساداً وَ اللَّهُ لا يُحِبُّ الْمُفْسِدِينَ  . « 2 »\r\n« يهوديان ميگويند : دستهاى خدا با غُلّ و زنجير بسته شده است\r\n\r\n\r\n","description":"","footnote":"\r\n( 1 ) آِيه 39 ، از سورهء 34 : سبأ\r\n( 2 ) آِيه 64 ، از سورهء 5 : المآئدة\r\n","page_name":" 331 ","page_number":349},
  {"content":"\r\n\r\nدستهاى خودشان بسته شده باشد با غُلّ و زنجير ، و مورد لعنت و دورباش از رحمت قرار گرفته باشند در اثر پى آمد اين گفتارشان . بلكه هر دو دست خدا باز و گسترده مىباشد و به هر قسم كه اراده كند انفاق مىنمايد . و البتّه اينطور است كه آنچه را برتو از جانب پروردگارت فرود آيد ؛ موجب زيادتى طغيان و كفرشان مىشود . و ما در ميان آنها تا روز قيامت عداوت و دشمنى را در افكنديم . هر زمان كه شعله‌اى از آتش جنگ برافروزند ، خداوند آن را خاموش مىفرمايد . و آنان در روى زمين در فساد و خرابى سعيى وافر مىكنند ؛ و خداوند فساد كنندگان را دوست نمىدارد » .\r\nقاضى بيضاوى در تفسير اين آيات ، جمله «  غُلَّتْ أَيْدِيهِمْ وَ لُعِنُوا بِما قالُوا  » را جمله انشائيّه براى نفرين بر آنها دانسته است . و در «  يَداهُ مَبْسُوطَتانِ  » گفته است : باز كردن دستها مبالغه در نفى بخل است و اثبات غايت جود . چون نهايت آنچه را كه شخص سخاوتمند از مال خود بذل مىنمايد آنست كه با دو دست خودش ميدهد . و اشاره است به عطاياى دنيا و آخرت ، و به آنچه خداوند ، گاهى به جهت استدراج و نقمت ميدهد ، و گاهى به جهت اكرام و نعمت . و «  يُنْفِقُ كَيْفَ يَشاءُ  » تأكيد همين نكته مىباشد ؛ يعنى خداوند در انفاق خودش اختيار دارد . گاهى توسعه ميدهد و گاهى تضييق مىكند . بر حسب مشيّت و مقتضاى حكمتش ، نه آنكه پيوسته بر فردى يكسره توسعه و بر فردى يكسره تضييق نمايد » .\r\n\r\nيهود كينهء ديرينه و حسد و عداوت با مسلمانان را دارند\r\nو در «  لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً  » گفته است : « يهوديان اهل طغيان و كفران هستند ، و هر وقت از قرآن چيزى را بشنوند موجب زيادتى طغيان و كفرانشان مىگردد همانطورى كه مريض هر چه از غذاى مردم صحيح المزاج بخورد موجب شدّت مرض او مىشود . »\r\nو در «  أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ  » گفته است : « هميشه بطور مداوم در ميان خودشان عداوت و كينه و حسد و آز و دشمنى\r\n\r\n","description":"","footnote":"","page_name":" 332 ","page_number":350},
  {"content":"\r\n\r\nجريان دارد ، بطوريكه ابداً دلهايشان با يكدگر موافقت ندارد و گفتارشان با هم نمىخواند . »\r\nو در عبارت «  كُلَّما أَوْقَدُوا ناراً لِلْحَرْبِ أَطْفَأَهَا اللَّهُ  » گفته است : « هر وقت ايشان نبرد و كارزارى را بر عليه رسول اكرم صلّى الله عليه و آله بر پا مىكردند ، و هر گاه كه شعله شرّى را مىافروختند خداوند آن را بخودشان بازگشت ميداد به آنكه بغضاء و عداوت در ميانشان پديدار مىشد و بدينجهت شرّشان از جهت رسول خدا بخودشان منعطف ميگرديد .\r\nيا اينكه هر وقت ارادهء كارزارى بر عليه كسى داشتند خودشان مغلوب مىشدند ؛ زيرا وقتى كه مخالفت حكم تورات را نمودند خداوند بر آنها بُخْتُ نَصَّرْ را مسلّط گردانيد ؛ و باز پس از اين مخالفت كردند ، خداوند بر آنها فُطْرُس رومى را برانگيخت ؛ و پس از آن نيز مخالفت كردند ، خداوند مجوس را بر ايشان مسلّط كرد و چون باز هم دست به فساد و افساد گشودند خداوند مسلمين را تسلّط داد . » « 1 »\r\nبارى ، حقيقةً اين معجزهء قرآن است كه از حقيقت زشتى نفوس و آثار و تبعات كردارشان پرده برداشته است . تمام جمعيّت آنها كه امروزه با غصب اراضى مسلمانان دولت اسرائيل را سرپا نموده‌اند از چند ميليون تجاوز نمىكند ؛ و مخالفت درونى فيما بينشان زياد است و اتّحاد و اتّفاق ندارند ؛ با آنكه دولت انگلستان قديم العداوة للإسلام و المسلمين و آمريكاى جوان تازه دست به كار حيله‌گرى و مكّارى ، با وسيله تبليغات و گماشتن مزدوران عرب بر سر راه مسلمين به جهت جلوگيرى از انهدام يهود ، و صرف مبالغ خطيره براى تشكيل دولت بنام آنان فعّاليّت مىكنند معذلك ابداً رشد ندارند . مهاجران يهودى را از نقاط دور دست دنيا بدانجا مىبرند و مهاجران پشيمان مىشوند و قصد مراجعت مىنمايند . از شوروى كه يك ميليون يهودى را بدانجا سوق دادند\r\n\r\n\r\n","description":"","footnote":"\r\n( 1 ) « تفسير بيضاوى » طبع مصر ، دار الطّباعة العامرة ، ج 1 ، ص 347 و 348\r\n","page_name":" 333 ","page_number":351},
  {"content":"\r\n\r\nپانصد نفر زن يهودى بواسطه نداشتن خوراك و پوشاك دست به خود فروشى زده‌اند ؛ و هر روزه در مقابل سفارت شوروى در اسرائيل صفّ طويلى از مهاجران براى اخذ ويزا و مراجعت به شوروى تشكيل مىشود .\r\nبايد دانست : كليميان در مرام و روش غير از يهوديان هستند . كليميان در بسيارى از اين امور با يهوديان كه امروزه غالباً به دولت غاصبه اسرائيل توجّه دارند و جزء حزب صهيونيزم هستند ، مخالفت دارند . تابعين دين حضرت موسى على نبيّنا و آله و عليه السّلام در اصل كليميان هستند ؛ و يهوديان حزبى مىباشند كه از آن تشعّب پيدا كرده‌اند .\r\nامّا آنچه ما در اخبار و روايات داريم : قيام و اقدام يهوديان ، چون مخالف حقّ و مخالف عدالت هستند ، و به علّت آنكه مردمى ستمگر و تجاوز پيشه ميباشند ، پا نخواهد گرفت . و خيال اسرائيل صغير و سپس اسرائيل كبير را با خود ، با شمشير امام ما : امام زمان عجّل الله تعالى فرجه الشّريف به گور خواهند برد ، و اگر نوبت حيات بما برسد در ركاب آنحضرت ، و گرنه بطور مسلّم فرزندان و ذرارى ما با آنحضرت پس از سرنگونى اين مردم متجاوز و متعدّى و حرف حقّ نشنو ، به طرف انگلستان سالخورده و پيرِ ديرْ استعمار و شيطنت حركت مىكنند ، و مالتوس گرايان متجاوز به حقّ و حقوق اوّليّه بشريّت را به خاك هلاك در مىافكنند ، و عالم را به نور عدالت و سخاوت و كرامت و تجرّد و نور و سُرور و حُبور و فراخى و گشايش و معرفت و توحيد مبدّل مىسازند .\r\nمرحوم پدرم آِيه الله حاج سيّد محمّد صادق حسينى طهرانى رضوان الله عليه مىفرمودند : من در اخبار ديده‌ام كه امام زمان عجّل الله تعالى فرجه الشّريف « جزيرهء نَسناس » را خراب مىكنند .\r\nايشان مىفرمودند : مراد از جزيرهء نسناس ، جزيرهء انگلستان است كه همه مردم آن شبيه به ميمون هستند ؛ نه تنها در سيرت ، بلكه در صورت هم . زيرا\r\n\r\n","description":"","footnote":"","page_name":" 334 ","page_number":352},
  {"content":"\r\n\r\nنسناس به معنى بوزينه مىباشد .\r\nو اينكه مىبينيد : اينك مالتوس گرايان داخلى و خارجى ، همه و همه دست به هم داده ، و در تبليغ انهدام بشريّت و نطفه انسانيّت و وجود آدميّت سعيى بليغ دارند ، و بر زبانشان جز شعارهاى تكرارى مسخره‌آميز و سخره انگيز چيزى نمىباشد ، اين مقدّمه ظهور همان نور وجود و طلوع حقيقت ولايت مىباشد كه : يَمْلَأ الأرْضَ قِسْطًا وَ عَدْلا بَعْدَ مَا مُلِئَتْ ظُلْمًا وَ جَوْرًا .\r\n\r\nيهوديان عملًا مردم تنگدل و مادّه‌پرست و مُعرض از عالم غيب هستند\r\nدين مقدّس اسلام نه تنها دين توحيد است بلكه جميع آيات و روايات سنن ، فلسفه اسلام را بر بنياد اخذ از ذات پروردگار گذارده است ؛ و از عالم محض بالا كه نقطه نور و تجرّد و احاطه و بساطت مىباشد ، جميع امور و افعال و وقايع و حوادث عالم ملك و ملكوت اسفل را مُستند مىداند . بنابراين ، هر فعلى و هر كار و حادثه تكوينى از خداوند است و بس . اوست كه افاضه مىفرمايد و سپس بر عوالم كثرات ، مخروطى شكل پخش مىگردد . بنابراين هر ذرّه‌اى كه موجود شود و يا معدوم گردد ، مستقيماً مربوط و منوط به ارادهء اوست :  وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  . « 1 »\r\nو اين سِرّ همه اديان الهيّه و پيامبران مرسلين از حضرت نوح و إبراهيم و موسى و عيسى و نبيّنا محمّد عليهم الصّلوة و السّلام مىباشد . و همه شرايع الهيّه براين نهج ، امَم سالفه را دعوت نموده‌اند ؛ امّا در ميان راه ، تشعّب و تفنّن در مسلكها و مرامها موجب آراء و انظار خاصّه شخصيّه‌اى گرديده است كه چه\r\n\r\n\r\n","description":"","footnote":"\r\n( 1 ) قسمتى از آِيه 59 ، از سورهء 6 : الأنعام :  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ .  « فقط در نزد خداوند است كليدهاى عالم غيب ، نمىداند آنها را مگر او ، و ميداند آنچه را كه در خشكى و در دريا مىباشد ، و هيچ برگى وجود ندارد مگر آنكه خداوند به آن علم دارد ، و هيچ دانه‌اى در طبقات تاريكيهاى زمين نيست و هيچ ترى نيست و هيچ خشكى نيست مگر آنكه در كتاب آشكار خدا وجود دارد . »\r\n","page_name":" 335 ","page_number":353},
  {"content":"\r\n\r\nبسا آن روح توحيد و توسّل و توكّل به خدا را مقرون به شرك و مادّه‌پرستى و توجّه به كثرت و غفلت از وحدت نموده است و مِلَل و نِحَلى در اين موارد پديدار گشته است .\r\nمذهب و مرام فعلى يهوديان چنين مىباشد . آنها همه چيز را مستند به مادّه و طبيعت و قواى مردهء طبيعى مىكنند ، و بنابراين استمداد از عالم غيب و تجرّد و حقيقة الحقائق اصولاً در اين مكتبها معنى ندارد . مالتوس كه يك نفر انگليسى و از كارمندان مستعمرات انگليس در شرق هندوستان بوده است ، صد در صد چنين مردى بوده است . وى يا تحقيقاً يهودىّ و يهودىّ الأصل بوده است ، و يا اگر هم مسيحى بوده است ، همانند جمع كثيرى از انگليسيها مرام صهيونيزم را معتبر مىدانسته است ؛ مثل گِلادْسْتُون كه استعمار انگليس را با عداوت اسلام ، جان نوينى بخشيد ؛ و مثل لُرد كُرْزُن وزير مستعمرات انگليس كه با آنكه مسيحى بود ولى در عمل و رفتار عيناً مشابه يك يهودى تنگدل مادّه‌پرست و حيله پرداز ، در صدد جلب منافع حياتى انگلستان و إضرار بر مسلمين بوده است .\r\nيكى از صفات خداوند كه در هفت جاى قرآن كريم آمده ، صفت واسع است ؛  وَ اللَّهُ واسِعٌ عَلِيمٌ  « و خداوند باز و گسترده و وجودش داراى سعه مىباشد ، و بسيار داناست » به جميع وقايع ممكنه ، و حقائق موجوده ، و حوادث واقعه .\r\n وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ إِنَّ اللَّهَ واسِعٌ عَلِيمٌ .  « 1 »\r\n« و اختصاص به خدا دارد مشرق و مغرب عالم . بنابراين شما از هر جهت روى خودتان را متوجّه سازيد ، آنجا وجه خداست . تحقيقاً خداوند وجودش گسترده و وسيع ، و داراى علم بسيار است . »\r\nحقيقةً اين صفت واسع چقدر عالى و راقى و پر محتوى مىباشد . در هر\r\n\r\n\r\n","description":"","footnote":"\r\n( 1 ) آيه 115 ، از سورهء 2 : البقرة\r\n","page_name":" 336 ","page_number":354},
  {"content":"\r\n\r\nامرى از امور از ذات و وجود ، و از صفت حيات و علم و قدرت ، خداوند گسترده است ، ضيق و تنگى در آن مجال ندارد ؛ در اين صورت چگونه تصوّر دارد كه شما از فقر و تنگدستى و ضيق معيشت و كثرت اولاد و فرزندان شَكوه داشته باشيد ، با آنكه اوست رازق و رزّاق و واسع و عليم ؟ !\r\nآن پديدهء پندارى كه در خيال شما به طور دزدى و سرقت آمده است ، فكر صحيح اسلامى نيست . آن انديشه تنگ و كوتاه ، و پندار سست مالتوس گرايان يهودى فكر و صهيونيزم مسلك مىباشد . آنها را به فوريّت از خانه ذهن بيرون كنيد و به دست داروغه عقل بسپاريد تا محاكمه و قصاص كند .\r\nشما مسلمانيد و حيف نيست كه بر سر زبانهايتان شعار يهوديها به تبليغ و ترويج يهوديها جارى باشد ؟ !\r\n\r\nآيه قرآن دالّهء بر أمر به نكاح ، و تحذير از ترس فقر و معيشت\r\nترس از فقر نه تنها مذموم است ، بلكه بايد با آن مبارزه نمود و به نكاح دست برد ؛ طبق آِيه قرآن  مَثْنى وَ ثُلاثَ وَ رُباعَ .  زيرا خود وجود زن و نكاح آن موجب خير و بركت و رحمت مىباشد . با نكاح بيشتر ، رحمت افزونتر ؛ و با فرزندان بيشتر ، سرمايه وجودى و بركت بيشتر خواهد شد . بسيارى از مسلمانان فقير بوده‌اند ، ازدواج موجب غناى ايشان گرديد . اين آيه را ملاحظه كنيد كه چگونه پروردگار به آنان از فضل خود وعدهء توسعه مىدهد :\r\n وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ وَ اللَّهُ واسِعٌ عَلِيمٌ .  « 1 »\r\n« و به نكاح در آوريد افراد بىزن و بىشوهر ( مجرّد ) را كه از خودتان هستند ، و صالحان از غلامان و كنيزانتان را ! اگر ايشان فقير باشند ، خداوند از فضل خود آنانرا بىنياز مىگرداند ؛ و خداوند واسع و عليم مىباشد . »\r\nدر « تفسير بيضاوى » آمده است : « خطاب براى اولياء و بزرگان است ؛ و در آن دليل بر وجوب تزويج مملوكه و مملوك است اگر طالب آن باشد .\r\n\r\n\r\n","description":"","footnote":"\r\n( 1 ) آِيه 32 ، از سورهء 24 : النّور\r\n","page_name":" 337 ","page_number":355},
  {"content":"\r\n\r\nأيامَى مقلوب أيائم است مثل يَتَامى ، و جمع آن أيِّم مىباشد ، و آن به معنى فرد عزَب است خواه مذكّر باشد خواه مؤنّث ، خواه بكر باشد خواه ثيّب . و اختصاص به صالحان به جهت آن مىباشد كه حفظ دينشان و اهتمام به شأنشان داراى اهمّيّت بيشترى است و گفته شده است : مراد ، صالحان در نكاح هستند و قَيّام بحقوق نكاح . »\r\nو در جمله «  إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ  » گويد : اين عبارت ردّ كسانيست كه گمان مىكنند : فقر مانع از نكاح مىشود . و معنى اينطور مىباشد كه فقرِ خِطبه كننده يا فقر خِطبه شده مانع از نكاح نمىگردد . و محصّل آن اينست كه : فقر خاطِب يا فقر مِخْطوبه منع از مُناكحت نمىكند به جهت آنكه جائى كه فضل خدا باشد انسان را بىنياز از مال مىنمايد ؛ زيرا مال صبح مىآيد و شب مىرود . يا وعدهء خداست به بىنياز كردن ؛ چون رسول خدا صلّى الله عليه و آله فرمود : اطْلُبُوا الْغِنَى فِى هَذِهِ الآِيه ! « غنا و بىنيازى را در اين آيه بجوئيد ! » بدين معنى كه اگر فقير مىباشيد و ميخواهيد غنىّ شويد ازدواج كنيد !\r\n وَ اللَّهُ واسِعٌ عَلِيمٌ  : داراى گسترش است ، نعمتش تمام نمىشود ؛ زيرا قدرتش نهايت ندارد ، و داناست به سبط رزق تضييق آن طبق آنچه را كه مصلحتش اقتضا كند .\r\n وَ لْيَسْتَعْفِفِ الَّذِينَ لا يَجِدُونَ نِكاحاً حَتَّى يُغْنِيَهُمُ اللَّهُ مِنْ فَضْلِهِ  . « 1 »\r\n« و آنان كه تمكّن بر نكاح ندارند ، بايد عفّت را پيشه گيرند تا وقتى كه خداوند از فضل خود ايشان را بىنياز گرداند . »\r\nآنان كه قدرت بر نكاح ندارند ، نبايد دست به شهوت زنند بلكه لازم است در عفّت و قمع و قلع شهوت بكوشند تا هنگامى در رسد كه اسباب نكاح\r\n\r\n\r\n","description":"","footnote":"\r\n( 1 ) صدر آِيه 33 ، از سورهء 24 : النّور\r\n","page_name":" 338 ","page_number":356},
  {"content":"\r\n\r\nفراهم گردد و بتوانند نكاح كنند . « 1 »\r\n\r\nاستدلال براى كمى فرزند به قِلَّةُ الْعِيَالِ أَحَدُ الْيَسَارَيْنِ مردود مىباشد\r\nديده شده است كه بعضى از غير مطّلعين براى رجحان كاهش فرزند استدلال كرده‌اند به روايت « نهج البلاغة » : قِلَّةُ الْعِيَالِ أَحَدُ الْيَسَارَيْنِ . « 2 » « كمى افراد نانخور انسان يكى از دو وسيله توانگرى مىباشد . »\r\nو ندانسته‌اند كه : عيال در لغت عرب به معنى فرزند نيست ؛ چه بسا فرزندانى كه نانخور انسان نيستند ، و چه بسا عائله‌اى كه فرزند نمىباشند . عيال به معنى نانخور و در تحت عيلوله و مخارج انسان در آمدن است ؛ مانند خادم و خادمه و شاگردان كسب و غلام و كنيز و ميهمانان وارد بر انسان ، و تكفّل مخارج بسيارى از اقوام و محارم و زوجه و امثالها كه تحت مخارج و عيلوله انسان زيست مىكنند . بنابراين نسبت ميان عيال و اولاد ، نسبت عموم و خصوص مِن وجه مىباشد . و منافات ندارد كه ترغيب به كثرت فرزندان شده باشد ؛ با وجود اين ، توصيه شده باشد كه هر چه انسان بتواند افراد تحت عيلوله خويشتن را تقليل كند يك گونه توانائى و توانگرى را حائز گرديده است . اين از يك ناحيه .\r\nو از ناحيه ديگر ، در جمله أَحَدُ الْيَسَارَيْن ، ترغيبى و تحريضى بدان نيست ؛ بلكه توانگرى براى انسان از دو راه تحصيل مىشود : يكى از راه كسب مال و صرف آن بر عائله كثيره ؛ و ديگرى حصر عائله در قلّت با وجود قلّت مال . هر كدام را ميخواهى انتخاب كن ! هذا أوّلاً .\r\nو ثانياً ايشان توجّه نكرده‌اند به گفتار ديگر مولى الموحّدين أمير المؤمنين عليه السّلام قبل از اين حكمت كه مىفرمايد : تَنْزِلُ الْمَعُونَةُ عَلَى قَدْرِ الْمَئُونَةِ . « 3 »\r\n« كمك و مساعدت آسمانى به مقدار مؤونه زندگى و مخارج لازم فرود\r\n\r\n\r\n","description":"","footnote":"\r\n( 1 ) « تفسير بيضاوى » طبع مصر ، دار الكتب العامرة ، ج 2 ، ص 139 و 140\r\n( 2 ) « نهج البلاغة » طبع دكتر صبحى صالح ، باب حكم ، ص 495 ، حكمت 141\r\n( 3 ) همين مصدر ، ص 494 ، حكمت 139\r\n","page_name":" 339 ","page_number":357},
  {"content":"\r\n\r\nمى آيد . »\r\nبنابراين : « هر كه بامش بيش برفش بيشتر »\r\nخداوندِ رازق عالم قادر حكيم ، كه از عوالم غيب روزى را نازل مىفرمايد براى هر فرد بخصوصه روزى جداگانه مىرساند ؛ براى يكى ، يكى ؛ براى هزار ، هزار .\r\nبسيار عجيب است اين شرع مبين و آئين توحيدى و معرفتى ، كه چگونه در عمل و متن كار ، ما را به خدا پيوسته و مربوط مىسازند . در « وسآئل الشّيعة » چهار روايت وارد است در كراهت اعراض از نكاح به جهت بيم از تنگدستى و ترس از فقر ، و پنج روايت در استحباب اقدام به نكاح با وجود فقر و تنگدستى .\r\nامّا آن چهار روايت ، اوّلش اينست :\r\nمحمّد بن يعقوب از علىّ بن إبراهيم ، از پدرش ، از ابن أبى عُمَير ، از أبان ابن عثمان ، از حَريز ، از وليد بن صبيح ، از أبى عبد الله عليه السّلام قال : مَنْ تَرَكَ التَّزْوِيجَ مَخَافَةَ الْعِيلَةِ فَقَدْ أَسَآءَ بِاللَهِ الظَّنَّ .\r\n« هر كس كه از ترس مخارج زندگانى ازدواج را ترك كند ، به ذات اقدس الله سوء ظنّ برده است . »\r\nو امّا آن پنج روايت ، اوّلش اينست :\r\nمحمّد بن يعقوب ، از محمّد بن يحيى ، از أحمد و عبد الله دو پسران محمّد بن عيسى ، از علىّ بن حَكَم ، از هِشام بن سالم ، از أبى عبد الله عليه السّلام قال : جَآءَ رَجُلٌ إلى النَّبىِّ صَلَّى اللَهُ عَلَيْهِ وَ ءَالِهِ فَشَكَا إليهِ الْحَاجَةَ . فَقَالَ : ( لَهُ - خ ) تَزَوَّجْ ! فَتَزَوَّجَ فَوُسِّعَ عَلَيْهِ . « 1 »\r\n« مردى به حضور پيامبر صلّى الله عليه و آله شرفياب شد و از تنگدستى و نيازمندى به او شكايت آورد . حضرت به او فرمود : ازدواج كن ! چون ازدواج\r\n\r\n\r\n","description":"","footnote":"\r\n( 1 ) « وسآئل الشّيعة » شيخ محمّد بن الحسن الحرّ العامِلىّ ، طبع اسلاميّه ، ج 14 ، كتاب النّكاح ، ص 24 و 25 ، باب 10 و 11 ، روايت اوّل از هر باب\r\n","page_name":" 340 ","page_number":358},
  {"content":"\r\n\r\nكرد روزيش فراخ شد » .\r\n\r\nكفّار پيوسته مبتلا به آثار اعمال خود ميشوند تا بكلّى نابود گردند\r\nبارى اين بود نظريّه اسلام دربارهء محبوبيّت كثرت مسلمانان و موحّدان در جهان . و ما به حمد الله و المنّة آنچه راجع به اين امر به نظر مىرسيد در طىّ اين مطالب سيزده گانه ذكر نموديم ، و از مساعى در جمع آورى آن دريغ ننموديم ، شايد مورد نظر حضرت قائم بحقّ ، ولىّ امر ، امام زمان ما عجّل الله تعالى فرجه الشّريف قرار گيرد ، و با توجّهات كامله خود دست اين امّت را بگيرد و از ورطات هلاكت نجات بخشد ؛ و كَيد كائدان و مكر ماكران ، و خدعه خادعان را بخودشان باز گرداند و دعاى اين مساكين را خواه از جهت نفرين بر اعداء اسلام ، و خواه از جهت دعاى خير بر شيعيان و پيروان اسلام ، مقرون به اجابت فرمايد . و دشمنان را در پى آمد زشتيها و سيّئات نفوس خودشان در گيرد و به خاك هلاكت ظاهرى در افكند ، همانطور كه به هلاكت ابدى و شقاوت نفسانى و استكبار محض درافكنده است ، بطوريكه امروزه چنان گرفتار و بدبخت و نكبت زده و سرافكنده و بيچاره شده‌اند كه هيچ مفرّى ندارند و بطور دائم و پيوسته نتائج نفسانيّات كريه و زشت دامنگيرشان مىشود .\r\n وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ إِنَّ اللَّهَ لا يُخْلِفُ الْمِيعادَ .  « 1 »\r\n« و هميشه بطور مستمرّ در اثر عمل دست كافران ، بِديشان كوبنده‌اى اصابت مىكند و يا نزديك خانه شان داخل مىشود ، تا وعدهء خدا در رسد و حقّاً خداوند خلاف وعده نمىكند . »\r\nديروز كه به ديدن دوست ارجمند ، جناب آقاى دكتر حاج مهدىّ عمادزاده وفّقه الله كه براى تكميل دوره فوق تخصّص در رشته قلب تداخلى به انگلستان رفته و شش ماه در دانشگاه منچستر اقامت گزيده بود رفتيم ، و مطالب بسيارى ردّ و بدل شد ؛ از جمله مطالب جالب ايشان آن بود كه : « در اين مدّت\r\n\r\n\r\n","description":"","footnote":"\r\n( 1 ) ذيل آيه 31 ، از سورهء 13 : الرّعد\r\n","page_name":" 341 ","page_number":359},
  {"content":"\r\n\r\nمن از تبليغ و ترويج مذهب اسلام و مكتب شيعه كوتاهى نمىكردم ، و با كاتوليكها بحثها داشتيم . همه اهالى انگلستان بطور عموم ، و ساكنان لندن و منچستر از بزرگان اساتيد ، چه پير و چه جوان ، همه متحيّر و سرگشته ، و به بن بست رسيده بودند .\r\nبسيارى مىگفتند : ما در مدّت عمرمان رنگ كليسا را هم نديده‌ايم . جز شهوات و تكبّر و پول‌پرستى هيچ چيز در آنجا حكومت ندارد . و چون از من مختصرى اخلاق اسلامى مىديدند ، و از جريان امور ما در كشور ما مىپرسيدند و من براى آنها شرح و توضيح مىدادم حيرت زده مىشدند و صريحاً مىگفتند : خوشا به حال شما ! شما سعادتمند هستيد !\r\nيك نفر انگليسى كه مرد قد بلند و خوش صحبت و عميق به نظر مىرسيد و از اهالى اسكاتلند بود به من گفت : من دو چيز را به شما بايد بگويم :\r\nاوّل آنكه : انگليسيها بسيار مردمان بدى هستند ؛ دوّم آنكه : آِية الله خمينى بسيار مرد خوبى بود . »\r\nبار پروردگارا ! مسلمانان را در كنفت حفظ فرما ؛ شرّ منافقين داخلى و كافرين خارجى را از سرشان دور كن ؛ سرحدّات و ثغورشان را مصون بدار تا ديگر رخنه‌اى از خارج مرز هويدا نگردد ؛ و تبليغات واهيه ، اصول و اسَس آنها را متزلزل نگرداند ، و در ايمان و پايدارى آنان فتورى حاصل نشود ، و در جمعيّت و كثرتشان وقفه‌اى رخ ندهد .\r\n\r\nفقراتى از دعاى امام سجّاد عليه السّلام دربارهء مسلمين\r\nاللَهُمَّ صَلِّ عَلَى مُحَمَّدٍ وَ ءَالِهِ وَ حَصِّنْ ثُغُورَ الْمُسْلِمِينَ بِعِزَّتِكَ ، وَ أَيِّدْ حُمَاتَها بِقُوَّتِكَ ، وَ أَسْبِغْ عَطَايَاهُمْ مِنْ جِدَتِكَ . . .\r\nاللَهُمَّ افْلُلْ بِذَلِكَ عَدُوَّهُمْ ، وَ أَقْلِمْ عَنْهُمْ أَظْفَارَهُمْ ، وَ فرِّقْ بَيْنَهُمْ وَ بَيْنَ أَسْلِحَتِهِمْ ، وَ اخْلَعْ وَثَآئِقَ أَفْئِدَتِهِمْ ، وَ بَاعِدْ بَيْنَهُمْ وَ بَيْنَ أَزْوِدَتِهِمْ ، وَ حَيِّرْهُمْ فِى سُبُلِهِمْ ، وَ ضَلِّلْهُمْ عَنْ وَجْهِهِمْ ، وَ اقْطَعْ عَنْهُمُ الْمَدَدَ ، وَ انْقُصْ مِنْهُمُ الْعَدَدَ ، وَ امْلَأ أَفْئِدَتَهُمُ الرُّعْبَ ، واقْبِضْ أَيْدِيَهُمْ عَنِ الْبَسْطِ . . .\r\n\r\n","description":"","footnote":"","page_name":" 342 ","page_number":360},
  {"content":"\r\n\r\nاللَهُمَّ عَقِّمْ أَرْحَامَ نِسَآئِهِمْ ، وَ يَبِّسْ أَصْلابَ رِجَالِهِمْ ، وَ اقْطَعْ نَسْلَ دَوَآبِّهِمْ وَ أَنْعَامِهِمْ لَا تَأْذَنْ لِسَمَآئِهِمْ فِى قَطْرٍ ، وَ لَا لأَرْضِهِمْ فِى نَبَاتٍ !\r\nاللَهُمَّ وَ قَوِّ بِذَلِكَ مِحَالَ أَهْلِ الْإسْلَامِ ، وَ حَصِّنْ بِهِ دِيَارَهُمْ ، وَ ثَمِّرْ بِهِ أَمْوَالَهُمْ ، وَ فَرِّغْهُمْ عَنْ مُحَارَبَتِهِمْ لِعِبَادَتِكَ ، وَ عَنْ مُنَا بَذَتِهِمْ لِلْخَلْوَةِ بِكَ ؛ حَتَّى لا يُعْبَدَ فِى بِقَاعِ الارْضِ غَيْرُكَ ، وَ لَاتُعَفَّرَ لِأَحَدٍ مِنْهُمْ جَبْهَةٌ دُونَكَ . . .\r\nاللَهُمَّ اشْغَلِ الْمُشْرِكِينَ بِالْمُشْرِكِينَ ، عَنْ تَنَاوُلِ أَطْرَافِ الْمُسْلِمِينَ ، وَ خُذْهُمْ بِالنَّقْصِ عَنْ تَنَقُّصِهِمْ ، وَ ثبِّطْهُمْ بِالْفُرْقَةِ عَنِ الاحْتِشَآدِ عَلَيْهِمْ ،\r\nاللَهُمَّ أَخْلِ قُلُوبَهُمْ مِنَ الْأَمَنَةِ ، وَ أَبْدَانَهُمْ مِنَ الْقُوَّةِ ، وَ أَذْهِلْ قُلُوبَهُمْ عَنِ الاحْتِيَالِ ، وَ أَوْهِنْ أَرْكَانَهُمْ عَنْ مُنَازَلَةِ الرِّجَالِ ، وَ جَبِّنْهُمْ عَنْ مُقَارَعَةِ الأبْطَالِ . . .\r\nاللَهُمَّ وَ أَيُّمَا مُسْلِمٍ أَهَمَّهُ أَمْرُ الْأسْلَامِ ، وَ أَحْزَنَهُ تَحَزُّبُ أَهْلِ الشِّرْكِ عَلَيْهِمْ فَنَوَى غزْوًى ، أَوْ هَمَّ بِجِهَادٍ فَقَعَدَ بِهِ ضَعْفٌ ، أَوْ أَبْطَأَتْ بِهِ فَاقَةٌ ، أَوْ أَخَّرَهُ عَنْهُ حَادِثٌ ، أَوْ عَرَضَ لَهُ دُونَ إرَادَتِهِ مَانِعٌ ؛ فَاكْتُبِ اسْمَهُ فِى الْعَابِدِينَ ، وَ أَوْجِبْ لَهُ ثَوَابَ الْمُجَاهِدِينَ ، وَ اجْعَلْهُ فِى نِظَامِ الشُّهَدَآءِ وَ الصَّالِحِينَ !\r\nاللَهُمَّ صَلِّ عَلَى مُحَمَّدٍ عَبْدِكَ وَ رَسُولِكَ وَ ءَالِ مُحَمَّدٍ صَلَوةً عَالِيَةً عَلَى الصَّلَوَاتِ ، مُشْرِفَةً فَوْقَ التَّحِيَّاتِ ، صَلَوةً لا يَنْتَهِى أَمَدُهَا ، وَ لا ينْقَطِعُ عَدَدُهَا ؛ كَأَتَمِّ مَا مَضَى مِنْ صَلَوَاتِكَ عَلَى أَحَدٍ مِنْ أَوْلِيَآئِكَ ؛ إنَّكَ الْمَنَّانُ الْحَمِيدُ الْمُبْدِئُ الْمُعِيدُ الْفَعَّالُ لِمَا تُرِيدُ ! « 1 »\r\n\r\nترجمهء دعاى امام سجّاد عليه السّلام دربارهء مسلمين\r\nترجمه اين فقرات منتخبه : « بار خداوندا تحيّت و درود بر محمّد و آل او بفرست ؛ و با مقام عزّت خود سرحدهاى كشور مسلمين را محفوظ بدار ! و مرزداران و نگهبانان آن را به قوّت خودت تأييد فرما ! و از ثروت و هديه‌هاى خودت عطايايشان را گوارا بنما ! ( تا آنكه عرض مىكند : )\r\n\r\n\r\n","description":"","footnote":"\r\n( 1 ) منتخباتى از دعاى بيست و هفتم از « صحيفه مباركه سجّاديّه » كه براى اهل ثغور و سرحدّداران به پيشگاه خداوند عرضه داشته‌اند . از صحيفه با شرح و ترجمه آِية الله شعرانى رضوان الله عليه ، ص 94 تا ص 100\r\n","page_name":" 343 ","page_number":361},
  {"content":"\r\n\r\nخداوندا ! بدينجهت ، دشمنانشان را سست گردان ! و چنگ و ناخنشان را از آنان برچين ! و بين آنها و بين اسلحه هايشان جدائى افكن ! و بندهاى دلهايشان را بگسل ! و ميان آنها و ميان خوراكهايشان فاصله انداز ! و آنان را در راههايشان سرگردان كن ! و از مقصد و هدفشان گمراه بنما ! و مدد رسيدن به آنها را از ايشان قطع كن ! و در جمعيّت و تعدادشان كاهش بده ! و قلوبشان را از ترس و دهشت سرشار نما ! و دستشان را از گشادگى ببند ! ( تا آنكه عرض مىكند : )\r\nبار خداوندا ! رحم زنهايشان را عقيم كن ! و اصلاب مردانشان را از نطفه خشك نما ! و نسل چارپايان سوارى و چارپايان شيرده آنها را ببر ! و آسمان را اجازه مده تا بر آنها قطرهء بارانى بريزد ! و به زمينشان اجازه مده تا برايشان روئيدنى بروياند !\r\nبار خداوندا ! و بواسطه آن اهل اسلام را قدرت بخش ، و خانه هايشان را مصون بدار ، و اموالشان را بدان بارور و با ثمر كن ! و آنان را از جنگ و نبرد با آنها فارغ گردان تا به عبادت تو پردازند ، و از كارزار و منازعه با آنها آسوده كن تا با تو خلوت نمايند ؛ تا به جائى برسد كه در هيچ نقطه از بسيط خاك ، غير تو پرستيده نشود ! و پيشانى كسى براى غير تو به خاك ماليده نگردد ! ( تا آنكه عرض مىكند : )\r\nبار خداوندا ! مشركين را با مشركين مشغول كن تا از دستبرد به مسلمين محروم باشند ! و ايشان را ناقص كن تا از تنقيص مسلمين باز مانند ! و در ميان آنها پريشانى انداز تا از گرد آمدن و اجتماع بر عليه مسلمين باز مانند !\r\nبار خداوندا ! دلهايشان را از آرامش تهى ، و بدنهايشان را از قدرت و نيرو خالى گردان ! و دلهايشان را از حيله بر عليه مسلمين به فراموشى انداز ! و اندامشان را از نبرد با مردان سست كن ! و ترس در دلشان بيفكن تا از جنگ و جدال با شجاعان فرو مانند ! ( تا آنكه عرض مىكند : )\r\nبار خداوندا ! هر مسلمانى را كه به امر اسلام دل بسته است و آن را مقصد خود قرار داده است و از تحزّب و اتّفاق اهل شرك بر عليه اسلام اندوهگين\r\n\r\n","description":"","footnote":"","page_name":" 344 ","page_number":362},
  {"content":"\r\n\r\nميگردد و نيّت جنگ نموده است يا اهتمام به جهاد كرده است امّا ضعف ، وى را در خانه افكنده است يا فقر و تنگدستى وى او را از جهاد بازداشته است يا پيش آمد و حادثهء ديگرى او را از نبرد با دشمن تأخير انداخته است يا مانعى پيش آمده است كه نگذارده است او به منظور و مراد خود فائق گردد ؛ پس اسم وى را در زمرهء عبادت كنندگان در معركه كارزار بنويس ! و براى او ثواب مجاهدين فى سبيل الله درج فرما ! و او را در نظام و رديف شهداء و صالحين قرار بده !\r\nبار خداوندا ! تحيّت و درود بر محمّد : بنده ات و فرستاده ات و بر آل محمّد بفرست ! درود و تحيّتى كه از همه درودها برتر و عالىتر باشد و إشراف بر همه تحيّات و صلوات پيدا كند ، درود و صلاتى كه مدّتش پايان نپذيرد و مقدار و تعدادش بريده و منقطع نگردد ؛ مثل تمامترين و كاملترين درودها و صلوات‌ها كه بر أحدى از اولياء خودت فرستاده‌اى ! به جهت آنكه تو بسيار رحمت آفرين و عطا كننده و مورد حمد و ستايش مىباشى ! آغاز خلقت و رحمت از تُست ؛ و بازگشت خلقت و رحمت هم به سوى تست ؛ و در آنچه بخواهى بجاى آورى و اراده نمائى انجام دهى ، بسيار فعّال و كاردان و كارگردان هستى » !\r\nبه حمد الله و مَنِّه اين تذييلات بر « رساله نكاحيّه » در وقت قبل از ضُحَى ، روز شنبه بيست و هفتم شهر صفر المظفّر ، ليله رحلت حضرت رسول اكرم و نبىّ مكرّم : محمّد بن عبد الله صلّى الله عليه و آله از سنه يكهزار و چهارصد و پانزدهء هجريّه قمريّه على مُهاجرهاء آلافُ الصَّلوات و السَّلام ، به خامه حقير فقير سيّد محمّد حسين حسينى طهرانى وَفّقه اللهُ لمَرضاته ، در أرض مقدّس رضوى على ثاويها و ساكنها آلاف التّحيّة و الإكرام پايان يافت ؛ و از حسن تفضّلات و نعم إلهيّه يك اربعين تمام به طول انجاميد .\r\nاللَهُمَّ اجْعَلْ مَحْيانا مَحْيا مُحَمَّدٍ وَ ءَالِ مُحَمَّدٍ ، وَ مَماتَنا مَماتَ مُحَمَّدٍ وَ\r\n\r\n","description":"","footnote":"","page_name":" 345 ","page_number":363},
  {"content":"\r\n\r\nءَالِ مُحَمَّدٍ وَ عَجِّلِ اللَهُمَّ فَرَجَهُمْ ، وَ نَوِّرْ قُلوبَنا بِنورِ مَعْرِفَتِكَ وَ مَعْرِفَةِ مُحَمَّدٍ وَ ءَالِ مُحَمَّدٍ ، وَ أبْصارَنا بِظُهورِ قآئِمِهِمْ ؛ يا رَبَّ الْعالَمينَ !\r\n\r\n","description":"","footnote":"","page_name":" 346 ","page_number":364},
  {"content":"\r\n . \r\n","description":"","footnote":"","page_name":" 347 ","page_number":365},
  {"content":"\r\n . \r\n","description":"","footnote":"","page_name":" 348 ","page_number":366},
  {"content":"\r\n . \r\n","description":"","footnote":"","page_name":" 349 ","page_number":367},
  {"content":"\r\n . \r\n","description":"","footnote":"","page_name":" 350 ","page_number":368},
  {"content":"\r\n . \r\n","description":"","footnote":"","page_name":" 351 ","page_number":369},
  {"content":"\r\n . \r\n","description":"","footnote":"","page_name":" 352 ","page_number":370},
  {"content":"\r\n . \r\n","description":"","footnote":"","page_name":" 353 ","page_number":371},
  {"content":"\r\n . \r\n\r\n","description":"","footnote":"","page_name":" 354 ","page_number":372}
  ]