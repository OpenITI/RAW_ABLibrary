[
  {"content":"\r\n14 نور پاك ( عليهم السلام )\r\n6 . امام على بن الحسين ( عليه السلام )\r\nفخر ساجدان وزين عابدان\r\nدكتر عقيقى بخشايشى\r\n","description":"","footnote":"","page_name":" 701 ","page_number":1},
  {"content":"\r\nبسم الله الرحمن الرحيم\r\n","description":"","footnote":"","page_name":" 702 ","page_number":2},
  {"content":"\r\nدفتر نشر نويد اسلام\r\nمؤسسهء انتشارات نويد اسلام\r\n14 نور پاك ( عليهم السلام )\r\nزندگى امام زين العابدين ( ع )\r\nناشر : انتشارات نويد اسلام / حروفچينى و صفحه بندى : متين نگار\r\nانتشار : تابستان 1381 / نوبت چاپ : اول\r\nليتوگرافى : اهل بيت ( ع ) / چاپ : بهار / صحافى : الجواد\r\nتيراژ : 2000 نسخه / قيمت : 550 تومان\r\nشابك : 9 - 97 - 6485 - 964\r\nكليه حقوق براى ناشر محفوظ است .\r\nنشانى :\r\nتهران ، رو به روى دانشگاه ، خيابان 12 فروردين ، كوچه نوروز ، پلاك 6 ، انتشارات فراهانى / 6405932\r\nقم ، پاساژ قدس ، طبقه همكف ، پلاك 111 ، انتشارات نويد اسلام / 7743462\r\nتبريز ، سازمان تبليغات اسلامى / 9 - 5272003\r\nمشهد ، انتشارات عليزاده / 50332\r\n","description":"","footnote":"","page_name":" 703 ","page_number":3},
  {"content":"\r\n","description":"","footnote":"","page_name":" 704 ","page_number":4},
  {"content":"\r\n","description":"","footnote":"","page_name":" 705 ","page_number":5},
  {"content":"\r\n","description":"","footnote":"","page_name":" 706 ","page_number":6},
  {"content":"\r\n","description":"","footnote":"","page_name":" 707 ","page_number":7},
  {"content":"\r\n","description":"","footnote":"","page_name":" 708 ","page_number":8},
  {"content":"\r\n\r\nشناسنامهء مبارك امام زين العابدين ( ع )\r\nنام مبارك : على ( ع )\r\nكنيهء شريف : ابومحمد\r\nالقاب مبارك : زين العابدين\r\nنام پدر بزرگوارش : حسين بن على ( ع )\r\nنام مبارك مادرش : شاه زنان\r\nتاريخ ولادت : 5 شعبان سال 38 ه‍ . ق\r\nسال شروع امامت : 61 ه‍ . ق\r\nسن شروع امامت : 34\r\nمدت امامت : 35 سال\r\nمدت عمر مبارك : 57 سال\r\nتاريخ شهادت : 25 ماه محرم سال 95 ه‍\r\nعلت شهادت : به زهر / توسط وليد بن عبد الملك\r\nمحل دفن : بقيع\r\nتعداد فرزندان : 11 پسر و 4 دختر\r\n","description":"","footnote":"","page_name":" 709 ","page_number":9},
  {"content":"\r\n\r\n\r\nپيشگفتار . . .\r\nبسمه تعالى\r\nپيشگفتار\r\nولادت امام سجاد ( عليه السلام ) پيشواى عارفان حق\r\nروز پنجم شعبان ، زادروز مسعود امام همام زين العابدين و سيد الساجدين ( عليه السلام )\r\nپيشواى سالكان حق ، و عارفان راه خدا حضرت امام على بن الحسين ( عليه السلام ) مى باشد كه به\r\nسال 38 هجرى در شهر \" مدينه \" شهر نور و اسلام صورت پذيرفت .\r\nاو در خاندان پاك رسالت ، قدم به دائرهء حيات گذاشت و جهانى از صفا و معنويت ،\r\nدانش و بينش ، و فضيلت و عرفان را ، به بشريت ارمغان آورد و شيفتگان عبادت و سلوك ،\r\nو سالكان راه معرفت و خداشناسى را ، از سرچشمه زلال توحيد و يكتا پرستى و منطق و\r\nعرفان ناب محمدى ( صلى الله عليه وآله ) سيراب ساخت . مادرش بانوى بزرگوارى از تبار ساسانيان دختر\r\nيزدگرد بن شهريار بن كسرى موسوم به \" شاه زنان \" بود ( 1 ) كه نسب به ريشه دارترين\r\nتبارهاى ايران زمين ، مى رساند از اينرو او را \" ابن الخيرتين \" گفته اند يعنى برگزيده از\r\nنسب دو تيرهء اصيل : عرب و عجم ، و شاعرى گفته است :\r\nوإن غلاما بين كسرى وهاشم * لأكرم من نيطت عليه التمائم\r\nالبته در مورد والده ماجده اش اقوال ديگرى هم وجود دارد كه متعرض آنها\r\nنمى شويم .\r\n\" شاه زنان \" كه بعدها تغيير نام داده و به نام فاطمه يا مريم ناميده شد در جنگ\r\n\r\n","description":"","footnote":" 1 . ارشاد مفيد ص 232 چاپ دار الكتب الأسلاميهء تهران . ","page_name":" 710 ","page_number":10},
  {"content":"\r\n\r\n\" قادسيه \" كه در عهد خليفه دوم بين نيروهاى اسلام و كسرى صورت گرفت ، به عنوان\r\nاسير به مدينه هدايت شد و مورد گزينش على ( عليه السلام ) قرار گرفت و به عنوان همسر امام\r\nحسين ( عليه السلام ) ، انتخاب گرديد .\r\nروزگار زندگى امام سجاد ( عليه السلام ) همانند ديگر پيشوايان پاك و معصوم ، در يك دوران پر\r\nاضطراب و خفقان ، و در عصر حكومت زر و زور و تزوير ، و در دوران اوج استبداد و\r\nخودكامگى و ترور شخصيتها . . . ، قرار گرفته بود به حدى كه او در دوران عمر 57 سالهء خود\r\nيزيد ، ابن زبير ، مروان ، عبد الملك ، ووليدبن عبد الملك ، خلفاى ستمگر اموى را به چشم\r\nخود ديد و در عصر هر كدام از اينان با تنگناها و مشكلات خاصى رو به رو بود ستمگرانى\r\nكه هر كدام اجرا كنندگان نظريات خاص خويشتن بود نه مجرى احكام اسلام و قرآن .\r\nاو در كشاكش اين سياستهاى خشن و استبداد ، وظيفه اى بس حساس و دشوار و\r\nمسئوليت بسيار سنگين و طاقت فرساى رهبرى امت اسلامى را بر عهده داشت و بر اين\r\nاساس بود كه هميشه در تنگناى محاصرهء جاسوسان و مأموران سرى و علنى بنى اميه به\r\nسر مى برد ، و لحظه‌اى از گسترش سايهء بيم و هراس واندوه و تعب و وحشت و خفقان ،\r\nآسوده نبود با توجه به اينكه او وارث رنج واندوه و تعب و مصيبت جانكاه شهيدان راه\r\nفضيلت و آزادى ، و يادگار گرانقدر اسيران و باز ماندگان فاجعهء كربلا هم بود كه مى خواست\r\nاز هدر رفتن خون گران سنگ شهيدان نينوا ، جلوگيرى به عمل آورد ، اينك در قبال اين\r\nتعهد كمرشكن ، مسئوليت و تعهد امام بيش از هر معصوم ديگر و باريكتر از هر عصر ،\r\nبوده است .\r\nروزگار حيات امام ( عليه السلام )\r\nامام ( عليه السلام ) در دوران اقتدار حكومت اموى مى زيست حيات پيشوايى او ، هم زمان با\r\nحكومت منحوس يزيد بن معاويه ، مروان بن حكم ، عبد الملك و فرزندش هشام بوده\r\nاست . زمامدارانى كه تنها افتخارشان سفاكى وخونريزى و نامجويى و نام آورى بوده است .\r\nكافى است دانسته باشيم كه حاكم نخستين كه ( خداوند متعال لحظه اى از لعن و عذاب ،\r\nفارغش نفرمايد ) در سه سال حكومت نحس و نفرت آورش ، سه سيئهء جنايت بار و سه\r\n","description":"","footnote":"","page_name":" 711 ","page_number":11},
  {"content":"\r\nفاجعه ى بزرگى را مرتكب گرديد كه هر كدام در سياه كردن پروندهء حكومتش ، كافى بود :\r\n1 . ريختن خون پاك ذرارى رسول الله ( صلى الله عليه وآله ) وقتى شخصيتى مانند حسين ( عليه السلام ) و\r\nياران او .\r\n2 . قتل عام مردم مدينه و هتك حرمت نواميس آن اعم از صحابى و تابعى .\r\n3 . به منجنيق بستن بيت الله الحرام و هتك حرمت حرم خدا بهانهء دستگيرى رقيب\r\nسياسى اش عبد الله بن زبير و هواداران او .\r\nمروان هم تابع سياستهاى يزيد بود هر چند ايام حكومت او چندان طولانى نبود و به\r\nسرعت دچار سراشيبى سقوط گرديد . ولى ايام حكومت عبد الملك و فرزندش هشام دير\r\nزمانى پائيد و امام ( عليه السلام ) تحت مراقبت مأمورين و ناظرين او بود ولى محنتهاى حادثهء كربلا\r\nو بى وفايى مردم حامى جد و پدر بزرگوارش ، او را به محور ديگرى از شيوهء مبارزه و\r\nمجاهده ، سوق داد ، و آن مجاهدهء علمى و فرهنگى ، و آماده سازى مجاهدان راه خدا و\r\nمبارزان حقيقى و واقعى بود كه بتوانند با تمام انواع و اقسام پليديها و ناهنجاريهاى\r\nفكرى ، اعتقادى ، اخلاقى ، اجتماعى و سياسى مبارزه نمايند نه در دائره محدود و بعد نظامى .\r\nسعى و كوشش ما آنست كه از زندگى آن حضرت ، نمونه‌هاى عملى به دوستان و\r\nدوستداران اهل بيت ( عليه السلام ) ارائه دهيم به آن شكل و صورتى كه ما مىفهميم ، نه به آن شكل\r\nو صورتى كه در واقع امر وجود دارد .\r\nاميد است نگارنده و خواننده و ناشر محترم همه و همه از فيض تعاليم و آموزشهاى\r\nآن بزرگوار بهره بگيريم ، و زندگى او را الگو و أسوهء حيات و معيشت خويش قرار دهيم و به\r\nراز حيات معنوى و واقعى او برسيم تا حيات جاودان يابيم و از پيروان او باشيم . انشاء الله .\r\nبمنه وكرمه وهو اكرم الأكرمين\r\nعبد الرحيم عقيقى بخشايشى 1422 ه‍ . ق\r\n","description":"","footnote":"","page_name":" 712 ","page_number":12},
  {"content":"\r\nبخش اول\r\nفضايل اخلاقى و مكارم معنوى امام ( عليه السلام )\r\n","description":"","footnote":"","page_name":" 713 ","page_number":13},
  {"content":"\r\n","description":"","footnote":"","page_name":" 714 ","page_number":14},
  {"content":"\r\n\r\n\r\nبخش اول / فضايل اخلاقى و مكارم معنوى امام ( ع ) . . .\r\nابعاد زندگى امام\r\nدر ارتباط با شناخت شخصيت امام ( عليه السلام ) به ابعاد وسيع و نمودها و مظاهر گوناگون\r\nحيات او بر مىخوريم كه بيش از هر چيز چند خصيصهء اصلى ، نظر هر فرد پوياگر را به\r\nخود جلب مىكند كه قابل توجه و عنايت مى باشد .\r\n1 . پايدارى و استقامت :\r\nدر مورد اين بخش از زندگى امام سجاد ( عليه السلام ) ، به صورت فشرده و كوتاه ، مى توان به نقل\r\nو انتقالات و جهاد و پيكار او در لباس اسارت با آن مزاج ضعيف و ناتوان ، در كوفه ، و شام و\r\nعراق و مدينه توجه نمود كه در كوى وبرزن در كاخ و كوخ در مسجد جامع اموى دمشق ،\r\nدر سرسراى يزيد ، در دروازه ها و ميادين در همه جا با متانت و وزن خاصى صبر و بردبارى\r\nنشان مى داد بى آنكه جزع وفزع و ناله و اضطراب و بى تابى سر دهد او با سنجش موقعيت\r\nزمانى و مكانى سخن ايراد مى نمود و با خطبه‌هاى كوبنده و با سخنان آگاهى بخش و\r\nبيانات تكان دهنده با روح استوار و ارادهء مصمم اثبات حقانيت نموده و افشاگرى انجام\r\nمى داد و ثابت مى نمود آنان كه سنگ پيروى از قرآن آسمانى را ، به سينهء خود مى زد نه\r\nتنها از اسلام بهره اى نداشتند بلكه رهزنان و منحرفينى بودند كه در لباس اسلام تجلى\r\nنموده بودند و با اعمال ننگين و كردارهاى شرم آور خود ، تيشه به ريشهء اسلام مى زدند هر\r\nچند كه وعدهء الهى حق است كه او حافظ و نگه دارندهء ذكر خدا وآئين خويشتن است .\r\nآرى امام با پايدارى و استقامت و با حفظ متانت خود در لباس اسارت همان جهاد مقدس\r\nو پيكار خونين پدر را ، تعقيب و پىگيرى مى نمود و برنامه‌اى را اجرا مى كرد كه پدر و\r\nبرادرانش در پوشش خون و شمشير در تأمين آن آرمان مقدس ، جهاد و پيكار آغازيده و\r\nبه سعادت شهادت نائل آمده بودند .\r\n","description":"","footnote":"","page_name":" 715 ","page_number":15},
  {"content":"\r\n\r\n2 . آماده سازى زمينهء تحول :\r\nهر تحول و انقلابى بدون داشتن زمينهء فرهنگى و بدون بستر مناسب و مورد إتكاء ،\r\nناپايدار و بى دوام و در معرض زوال و فنا است تحولى كه به نام اسلام و در زمينه مسائل و\r\nخواسته‌هاى اسلامى صورت مى گيرد در توسعه و گسترش مبانى فضيلت ، اتكال به خدا و\r\nمعنويت و شناسائى و شناخت مبادى و معارف و اصول دين ، الفباى شكل گيرى آن را\r\nتشكيل مىدهد .\r\nدر بخشى از زندگى امام سجاد ( عليه السلام ) اين قسمت از توجيه ها و روشنگريها و ارشادها و\r\nهدايتها به وفور به چشم مى خورد .\r\nامام ضمن دعا و راز و نياز ، عاليترين معارف بشرى و پربارترين فضائل عالى انسانى را\r\nكه تنها نكته إتكاى حركتهاى اصيل اسلامى است ، به صورت يكى از عميق ترين\r\nآموزه‌هاى اجتماعى و اسلامى ، تبيين و در اختيار طالبان و عاشقان آن معارف\r\nقرار مىدهد .\r\nصحيفهء سجاديه امام با 54 عنوان بزرگ و جاودان نيايشى كه گسترهء آن دعاها از\r\nدوران طفوليت تا كهولت ، از بيمارى تا دفع شر ستمگران جبار ، ابعاد زندگى بشر را در\r\nتمام مراحل فردى و اجتماعى فرا مى گيرد و دعاى مكارم الأخلاق و دعاى پر بار عرفهء امام\r\nگنجينهء بس نفيس و پر قيمت از معارف و آموزشهاى اخلاقى ، اجتماعى ، سياسى اسلام\r\nرا تشكيل مىدهد كه هنوز روانشناسان و كاوشگران روح بشرى ، به آسانى نمى توانند به\r\nلطافت و ظرافت و عمق حقايق آن دعاها ، پى ببرند .\r\nامام سجاد ( عليه السلام ) توجه كامل دارد كه انقلابى بدون پشتوانهء معنوى ، جز گروه باد و موج ، و\r\nجز مردم عارى از فضيلت و دانش و بينش اسلامى را تربيت نمى كند به حدى كه ، آنان به\r\nخود اجازه ميدهند تا امام معصوم و پيشواى راستين را به شهادت برسانند و خاندان او را\r\nبه اسارت بكشند هر چند كه او امام حسين ( عليه السلام ) نوهء دخترى رسول مكرم اسلام و\r\nنزديكترين فرد به مقام شامخ رسالت و پايه گذار اسلام ، بوده باشد .\r\n","description":"","footnote":"","page_name":" 716 ","page_number":16},
  {"content":"\r\n\r\n\r\nبا توجه به اين نياز و مسئوليت است كه ساعات پر قيمت امام مصروف تعليم و تهذيب ،\r\nو صرف آموزش و پرورش و ساختن زمينه‌هاى فكرى و فرهنگى گردد . هر چند در قالب\r\nدعا و در محتوا و شكل راز و نياز بوده باشد چون ضمن بررسى دعاها مشاهده مى كنيم كه\r\nاين ادعيه نمى توانند دعاى محض و تنها نيايش عادى طبق معيارهاى معمولى و عرفى\r\nبوده باشند بلكه در ضمن دعاها يك سلسله مسائل علمى و حساس ترين مسائل حقوقى ،\r\nروانى و تربيتى را بازگو مىكند .\r\nامام دهها قرن قبل از كشف جاذبهء نيوتن از وزن نور و هوا سخن به ميان مى آورد و به\r\nآن توجه مىدهد . در جايى كه به پروردگار خود عرض مىكند \" سبحانك تعلم وزن\r\nالسموات ، سبحانك تعلم وزن الأرضين ، سبحانك تعلم وزن الشمس والقمر ، سبحانك\r\nتعلم وزن الظلمة والنور ، سبحانك تعلم وزن الفيئى والهواء \" .\r\nپروردگارا ! منزهى تو كه وزن زمين و آسمان ، وزن خورشيد و ماه ، وزن ظلمت و نور ،\r\nوزن سايه و هوا را مىدانى تو از هر چيز و از هر نوع شرك منزه و پاك هستى . . . .\r\nپيش از پاستور\r\nامام سجاد ( عليه السلام ) قبل از اينكه پاستور كاشف ويروس ميكروب ، عامل انتقالى بودن آب را\r\nدر بيمارى و با ، بيان نمايد در جائى ضمن دعاى 27 به مرزبانان كشور و دشمنان خاك\r\nپاك اسلامى اين چنين دعا مىكند : \" أللهم وامزج مياههم بالوباء ، وأطعمتهم بالأدوا \"\r\nبار خدايا ! با قدرت خود آب آشاميدنى دشمنان اسلام را با بيمارى و با ، بياميز و خوراكشان\r\nرا با آفتهاى مختلف ، ممزوج فرما . . .\r\n3 . جرئت بى نظير :\r\nدر بررسى روحيات امام ( عليه السلام ) ، جرئت بى نظير و شهامت فوق العادهء او قابل ذكر است .\r\nدربارهء بسيارى از مردم سلحشور يا برخى از شجاعان و انقلابيون ديده يا شنيده شده\r\nاست كه با يك وعدهء تهى يا يك ارعاب و تهديد و تطميع خالى ، و با يك شستشوى مغزى\r\nيا با مواجه شدن با صحنه‌هاى دلهره انگيز و شكنجه ، تغيير مسير و تاكتيك داده يا قدرت\r\n","description":"","footnote":"","page_name":" 717 ","page_number":17},
  {"content":"\r\nسخن گفتن و صراحت لهجه ، از آنان سلب گرديده است ولى تربيت يافتهء مكتب وحى و\r\nپيشواى راستين امت اسلامى ، در سخت ترين شرايط فشار وإرعاب و در حال رو به روئى\r\nبا دژخيمان خونخوار و جلادان قسى القلب و بى رحم با وجود آزار و شكنجه و تهمت باز\r\nهم از ابراز حقائق و بازگوئى واقعيات سرباز نزده است و همه جا در هر شرايط دشوار و\r\nسهمگين دليرانه قد علم كرده است و شجاعانه از حق و فضيلت ، دفاع كرده است و در اين\r\nامر تا سر حد مرگ پيش رفته است و از معركه‌هاى مرگ و وحشت سربلند و سرفراز و\r\nپيروز بيرون آمده است دشمن را رسوا و خوار ، و اهل بيت را شاد و مسرور ساخته است\r\nاينك به يك سخنرانى كوتاه و پرشور امام ( عليه السلام ) در بازار كوفه در مقر فرماندارى ابن زياد\r\nگوش فرا مى دهيم :\r\n\" مردم ، آن كس كه مرا نمى شناسد خود را معرفى مى كنم من پسر حسين ( عليه السلام )\r\nپسر على بن ابيطالب ، من فرزند شهيدى هستم كه حرمت او را در هم\r\nشكستند و اهل بيت او را اسير و اموال او را غارت كرده اند من ضعف و\r\nزبونى ندارم به خود مىبالم كه پدرم را بى گناه و به ناحق سر بريدند .\r\nمردم ! شما را به خدا سوگند آيا مى دانيد كه به پدرم چه ها نوشتيد ؟\r\nمىدانيد كه نخست با او پيمان بيعت بستيد آنگاه او را با نيرنگ وخدعه ، به\r\nقتل رسانديد مرگ بر شما باد ! نابود باشيد كه در راه تأمين هواى نفس ، به\r\nچه كارهاى زشت و پستى دست آلوده‌ايد در رستاخيز در پيشگاه عدل الهى\r\nچه خواهيد گفت ؟ آن روز كه پيامبر به شما بگويد : فرزندانم را شما كشتيد و\r\nحرمتم را شما شكستيد شما از امت من نيستيد ، با چه رو و با كدام عقل با او\r\nروبرو خواهيد شد ؟ \"\r\nاين سخنان كوتاه و جانگداز در آن محيط خفقان و ارعاب و زور ، تنها از امام سجاد ( عليه السلام )\r\nزيبنده است و تنها اوست كه مىتواند با آن قدرت روحى و با آن شهامت شجاعت روحى\r\nخود ، چنان شراره اى در روح و جان شنوندگان بيافكند ، كه همگى شروع به گريستن\r\n","description":"","footnote":"","page_name":" 718 ","page_number":18},
  {"content":"\r\n\r\n\r\nنمايند و همديگر را ملامت كنند و از همان نقطه ، بذر شعارهاى ضد حكومتى به نفع\r\nآرمان امام ( عليه السلام ) پاشيده شود مردم در دل اعلام آمادگى نمايند و بر يزيد و دستياران او لعن\r\nو نفرين به فرستند و اندكى بعد گروه \" توابين \" به سركردگى مختار بن ابى عبيده ثقفى يا\r\nسليمان بن صرد كوفى و سپس گروه \" زيديه \" به قيادت زيد بن على بن الحسين ( عليه السلام ) را به\r\nوجود آورند كه در تاريخ معروف و مشهور مى باشند . ( 1 )\r\nسخنان پر شور در شام\r\nنظير اين سخنان كوبنده را در شام در پايگاه حكومت اموى ، محلى كه فضاى آن با\r\nتبليغات زهرآگين دشمن آكنده شده بود ، ايراد فرمودند او پس از آنكه در عرش منبر قرار\r\nگرفت و خدا را با شيواترين بيان مدح و ستايش نمود ، فضائل اهل بيت و ويژگيهاى\r\nدودمان رسالت را بيان داشت و از جانبازيهاى پيامبر بزرگوار ( صلى الله عليه وآله ) وعلى بن ابيطالب ،\r\nجعفر طيار ، قهرمان شجاع ، حمزه سيد الشهداء و از مقام فضل و دانش حسنين ( عليه السلام ) و\r\nنويد ظهور مهدى امت اين پيشوايان راستين ، مطالبى بيان داشت سپس مظلوميت\r\nشهيدان كربلا را پيش كشيد و داد سخن داد به حدى هنوز سخنان كوبنده امام تمام\r\nنشده بود كه صداى فرياد و ناله و هيجان تأثر شنوندگان كه شدت گرفت يزيد براى خنثى\r\nكردن احساسات مردم دستور داد اذان بگويند تا توجه مردم را از حقيقت و واقعيت\r\nبرگرداند و اين سبك خاموش سازى ، روش هميشه معمول و شوم ستمگران و مستبدان\r\nروزگار بوده است كه تفصيل آن سخنرانى مهم در بخشهاى بعدى كتاب خواهد آمد .\r\n4 . دستگيرى از درماندگان :\r\nيكى ديگر از ابعاد درخشان شخصيت امام چهارم ( عليه السلام ) ، خدمات اجتماعى آن حضرت\r\nدر آن عصر تاريك است . اين خدمات دستگيرى ، چه در ايام بحرانى و پرآشوب مدينه\r\n\r\n","description":"","footnote":" 1 . در شناخت تفصيلى قيام مختار به پيوست كتاب لهوف سيد بن طاووس به نام \" فرجام\r\nقاتلان امام حسين ( ع ) \" ترجمه و پيشگفتار نگارنده ، از انتشارات دفتر نويد اسلام قم ، مراجعه\r\nشود . ","page_name":" 719 ","page_number":19},
  {"content":"\r\nمانند روزهاى \" فاجعهء حره \" و چه در مواقع آرامش كه نيازمندان و تهيدستان در انتظار\r\nدست نوازشگرى بودند كه با لطف و كرم به سوى آنان دراز شود ، همچنان تا آخر عمر آن\r\nحضرت ادامه داشت ، تاريخ ، نمونه‌هاى برجسته اى از اين گونه خدمات آن امام را بازگو\r\nمىكند و تصريح دارد : امام چهارم هزينهء زندگى صد خانوادهء تهيدست مدينه را عهده دار\r\nبود . گروهى از اهل مدينه ، از غذايى كه شبانه به دستشان مى رسيد ، گذران معيشت\r\nمى كردند ، اما آورندهء غذا را نمى شناختند . پس از درگذشت على بن الحسين ( عليه السلام ) تازه\r\nمتوجه شدند شخصى كه شبانه مواد غذايى و خوار و بار براى آنان مى آورده است ، على بن\r\nالحسين ( عليه السلام ) بوده است ! او شبانه به صورت ناشناس ، انبان نان و مواد غذايى را شخصا به\r\nدوش مى كشيد و به در خانهء فقرا مى برد و مى فرمود : صدقهء پنهانى آتش جهنم را خاموش\r\nمى سازد . ( 1 )\r\nاهل مدينه مى گفتند : ما صدقهء پنهانى را هنگامى از دست داديم كه على بن\r\nالحسين درگذشت . ( 2 )\r\nحضرت سجاد در طول سالها به قدرى انبان حاوى آرد و خرما و ديگر مواد غذايى را به\r\nدوش كشيده و شخصا به در خانهء فقرا برده بود كه شانهء حضرت كوفته شده و پينه بسته\r\nبود ، به صورتى كه پس از شهادت آن حضرت ، هنگام غسل دادن جنازه اش ، اين كوفتگى\r\nتوجه حاضران را به خود جلب كرد و وقتى از علت آن پرسيدند ، پاسخ شنيدند كه : اين ، در\r\nاثر حمل شبانهء كيسه ها و انبانهاى پر از مواد غذايى ، به در خانهء فقر است . ( 3 )\r\n\r\n","description":"","footnote":" 1 . على بن عيسى ، همان مأخذ ، ص 289 - ابونعيم اصفهانى ، همان مأخذ ، ص 136 - سيط ابن\r\nجوزى ، همان مأخذ ، ص 327 .\r\n2 . ابونعيم اصفهانى ، همان مأخذ ، ص 136 - شبلنجى - همان مأخذ ، ص 140 ، مجلسى ، همان\r\nمأخذ ، ص 88 - الشيخ عبد الله الشبراوى ، همان مأخذ ، ص 136 - على بن عيسى ، همان مأخذ ،\r\nص 313 و 290 - سبط ابن الجوزى ، همان مأخذ ، ص 327 .\r\n3 . ابونعيم اصفهانى ، همان مأخذ ، ص 136 - على بن عيسى ، همان مأخذ ، ص 289 - ابن\r\nشهراشوب ، همان مأخذ ، ج 4 ، ص 154 - صدوق ، الخصال ، تصحيح وتعليق ، على اكبر الغفارى ،\r\nقم ، منشورات جماعة المدرسين في الحوزة العلمية بقم المقدسة ، 1403 ه‍ . ق ، ص 517 و 518 . ","page_name":" 720 ","page_number":20},
  {"content":"\r\n\r\n5 . تربيت و آزاد سازى :\r\nهنگام ظهور اسلام ، بردگى در سراسر جهان آن روز - حتى در مهد تمدن آن زمان\r\nيعنى يونان و روم - رواج داشت ، و چون لغو و از بين بردن كامل چنين پديدهء گسترده اى به\r\nيك باره مقدور نبود ، اسلام از راههاى مختلفى زمينهء لغو تدريجى آن را فراهم ساخت .\r\nبدين ترتيب كه از يك طرف راههاى برده گيرى را تقليل داده و آن را محدود ساخت . از\r\nديگر سو ، آزاد سازى بردگان را كفارهء بسيارى از گناهان و خطاها و ترك عمدى يا\r\nغير عمدى واجبات عبادى مانند كفارهء خوردن روزه و . . . قرار داد و از اين رهگذر وسايل\r\nآزادى آنان را فراهم ساخت . از طرف سوم پيامبر اسلام به مسلمانان توصيه كرد كه با\r\nبردگان ( همچون عضوى از خانواده ) رفتار انسانى داشته باشند و دستور داد صاحبان\r\nبردگان از غذاهايى كه خود مى خورند و از لباسهايى كه خود مى پوشند ، به آنان نيز بدهند .\r\nاز اين گذشته ، آزاد كردن بردگان را آنچنان داراى ارزش و ثواب و فضيلت معرفى كرد\r\nكه در روايات ما بسيارى از اعمال صالحه ، از نظر كثرت ثواب و فضيلت ، به آزاد كردن\r\nبردگان تشبيه گشته و از اين طريق ، مسلمانان به اين كار تشويق شده اند . مجموع اينها\r\nديدگاه اسلام را در مورد بردگى و آزاد سازى روشن مى سازد .\r\n\" على بن طاووس \" مؤلف كتابهاى معروف طرائف ولهوف ( 1 ) و شصت اثر ماندگار ديگر ،\r\nضمن اعمال ماه رمضان مىنويسد :\r\n\" على بن الحسين ( عليه السلام ) شب آخر ماه رمضان بيست نفر برده ( يا اندكى بيشتر يا كمتر ) را\r\nآزاد مى ساخت و مى گفت : خداوند در هر شب رمضان ، هنگام افطار هفتاد هزار نفر از اهل\r\nدوزخ را از عذاب آتش ، آزاد مىكند ، و در شب آخر به تعداد كل شبهاى رمضان آزاد كرد و\r\nمى گفت : \" دوست دارم خداوند ببيند كه من در دنيا بردگان خود را آزاد مى سازم تا بلكه مرا\r\nنيز در روز رستاخيز از آتش دوزخ آزاد سازد \" .\r\n\r\n","description":"","footnote":" 1 . خوشبختانه اين دو اثر نفيس ، توسط شادروان داود الهامى واينجانب ترجمه ، و از سوى\r\nانتشارات اسلامى ( نويد اسلام قم ) چاپ ، و در تيراژ بسيار وسيع صد هزارى انتشار يافته است . ","page_name":" 721 ","page_number":21},
  {"content":"\r\nامام هيچ خدمتگذارى را بيش از يك سال ، نگه نمى داشت . وقتى كه برده اى را در اول يا\r\nوسط سال به خانه مى آورد ، شب عيد فطر او را آزاد مى ساخت و در سال بعد به جاى او\r\nشخص ديگرى را مى آورد ، و باز او را در ماه رمضان آزاد مى ساخت و اين شيوه تا پايان\r\nعمر او همچنان ادامه داشت .\r\nامام ( عليه السلام ) بردگان سياه پوست را - با وجود آنكه به آنان نياز نداشت - مى خريد و آنان را\r\nدر مراسم حج به عرفات مى آورد و آنگاه كه به سوى مشعر كوچ مى كرد ، آنان را آزاد\r\nمى ساخت و جوايز و هداياى مالى نيز به آنان مى داد \" . ( 1 )\r\nبه گفته يكى از نويسندگان : \" همين كه بردگان از اين موضوع خبر مى يافتند ، خود را از\r\nقيد بندگى اعيان و اشراف رها ساخته ، به خدمت زين العابدين در مى آمدند زمان\r\nمى گذشت و ايام سپرى مى شد وزين العابدين همچنان به آزاد كردن بندگان مشغول بود .\r\nاو هر سال و هر ماه و هر روز به مناسبتهاى گونه گون اين امر را تكرار مى كرد تا آنجا كه در\r\nشهر مدينه گروه عظيمى از بردگان و كنيزان آزاد شدهء آن حضرت ، تشكيل شده بود \" . ( 2 )\r\nاز مجموع اينها مى توان نتيجه گرفت كه امام با اين برنامه در واقع يك كانون آموزشى\r\nو تربيتى به وجود آورده بود : بردگان را خريدارى كرده مدتى تحت تعليم و تربيت قرار\r\nمى داد و پس از آنكه آنها را آزاد مى كرد ، هر كدام يك فرد تربيت يافته و الگو براى ديگران\r\nبودند . آنان پس از آزادى نيز پيوند معنوى خود را با امام ( عليه السلام ) ، قطع نمى كردند و به سهم\r\nخود ديگران را نيز تحت پوشش تربيتى قرار مى دادند .\r\nاين برنامهء امام ، با توجه به محدوديتهايى كه او در ارشاد و هدايت مستقيم جامعه با\r\nآن روبرو بود ، بسيار در خور توجه و قابل بررسى است . ( 3 )\r\n\r\n","description":"","footnote":" 1 . اقبال الأعمال ، الطبعة الثانية ، دار الكتب الاسلامية ، 1390 ه‍ . ق ، ص 261 .\r\n2 . سيد الأهل ، عبد العزيز ، زندگانى زين العابدين ، ترجمه حسين وجدانى ، چاپ سوم ، تهران ،\r\nانتشارات مجلهء ماه نو ، ص 55 .\r\n3 . در تهيه و تنظيم اين بخش ، از مقدمه كتاب سيرهء پيشوايان به قلم دوست و برادر دانشمند\r\nحجة الأسلام والمسلمين جناب آقاى مهدى پيشوايى استفاده شده است كه سعى و تلاش\r\nايشان قبول حضرت حق باد ! ","page_name":" 722 ","page_number":22},
  {"content":"\r\n\r\n6 . جهاد سياسى و فرهنگى\r\nجهاد با نفس ، يكى از بهترين شيوه‌هاى جهاد مى باشد وبذل و بخشش نفس ، يكى از\r\nگرانبهاترين بخششها در راه خدا است و گاهى جهاد با مال و اندوختهء دنيوى ، از جهاد با\r\nنفس و بذل و بخشش نفس هم ، مهم تر جلوه گر مى گردد آنگاه ، كه بذل مال و منال كارآيى\r\nبيشتر و نقش مؤثرترى داشته باشد .\r\nامام سجاد ( عليه السلام ) در طول حيات خود با هر سه نوع جهاد ، مجاهده نموده است : 1 . جهاد\r\nرزمى همراه پدر بزرگوار 2 . جهاد مالى با مال و منال در آزاد سازى بردگان 3 . جهاد با نفس\r\nدر طول ايام حيات و زندگى . شايد نخستين حركت سياسى و اجتماعى آن بزرگوار ، پس از\r\nبازگشت از كربلا به مدينه صورت گرفته است در آن هنگام كه دشمنان فضيلت و آزادى\r\nپس از ارتكاب جرمى با آن سنگينى ، نوعى عذاب وجدان و شكنجه روحى داشتند و از\r\nسوى ديگر ، مردمى كه نصرت و يارى امام حسين ( عليه السلام ) را رها نمودند و به كمك او نشتافتند\r\nبه عنوان تنبيه و آگاه سازى هر دو گروه در بازگشت از كربلا دستور دادند در خارج از مدينه\r\nچادر و خيمه‌اى زدند و با جمعى از خانواده و اهل و عيال و شيعيان خود در آن خيمه به\r\nعزادارى بپردازند هدف از اين عمل آن بوده است كه مردم مدينه را به عظمت آن گناه و\r\nسيئه اى كه مرتكب شده بودند ، آگاه كنند و شايد اين نوع تبليغات و تأثيرگزاريها بود كه\r\nباعث حركت و تكان اهل مدينه گرديد و آن واقعهء \" حره \" را به وجود آورد مردم مدينه بر\r\nضد حكومت يزيد شورش كردند و از سوى يزيد مسلم بن عقبه مأمور خواباندن شورش\r\nشد او خون ، مال ، ناموس مردم را مباح ساخت و چه جناياتى كه مرتكب نگرديد .\r\nالبته اين امر ، نتيجهء طبيعى و سزاى عمل تقاعد و خانه نشينى مردم مدينه از نصرت\r\nو يارى فرزند پاك رسول خدا ( صلى الله عليه وآله ) بود كه با آن فداكارى و شجاعت قيام ورزيد ولى مردم\r\nمدينه كه دست روى دست گذاشتند و حركتى را همراه آن قائد بزرگ الهى انجام ندادند\r\nآرى مسلم بن عقبه يا به تعبير رساتر مجرم يا مسرف بن عقبه اين عمل را مرتكب گرديد .\r\n","description":"","footnote":"","page_name":" 723 ","page_number":23},
  {"content":"\r\nمرحوم \" شيخ مفيد \" مى فرمايد :\r\n\" هدف مسلم بن عقبه ، كشتن امام سجاد ( عليه السلام ) بود و چون حجتى بر عليه او پيدا نكرد به\r\nدستور يزيد اموال و نواميس مردم مدينه را مباح ساخت به حدى كه دهها فرزند نامشروع\r\nدر بستر نابكارى به وجود آمد كه پدران خود را نمى شناختند و در ميان آنان ، جمعى از\r\nخانواده‌هاى صحابه و ياران رسول خدا ( صلى الله عليه وآله ) نيز بودند \" . ( 1 )\r\nآرى اين چادر امام ( عليه السلام ) كه در خارج مدينه افراشته شده بود مأوى و پناهگاه مؤمنانى\r\nبود كه از جور و ستم مسلم بن عقبه فرار مى كردند و از وحشى گرى وبربريت او در هراس\r\nبودند و از كسانى كه به آن چادر پناه بردند ، عائله ى مروان بن حكم و همسر و فرزندان او\r\nعائشه دختر عثمان بن عفان وبيش از 400 نفر از اولاد عبدمناف بودند امام ( عليه السلام ) از آنان\r\nپذيرايى مى كرد تا آنگاه كه سپاهيان مسلم پراكنده و متفرق گرديدند و شهر را با ويرانى\r\nكامل رها ساختند . ( 2 )\r\nامام سجاد ( عليه السلام ) يقين پيدا نموده بود كه مردم مدينه لحظه‌هاى عذاب وجدان و عذاب\r\nروحى را تحمل مى كنند از اينرو وقتى به سراغ امام آمدند كه با او بيعت كنند و به زبان\r\nداشتند : دستور بده تا ما دشمن دشمنان تو و تسليم امر تو باشيم امام در پاسخ فرمودند :\r\n\" هيهات ! درخواست من اينست نه به نفع ما باشيد و نه به ضرر ما گام برداريد \" هيهات !\r\nو مسألتى الا تكونوا لنا ولاعلينا \" و از آنان پيمان گرفت همواره بى طرفى را رعايت\r\nكنند . ( 3 ) و شايد حركت توابين با قيادت و رهبرى سليمان بن صرد خزاعى و پىگيرى آن\r\nتوسط مختار بن ابى عبيده ثقفى يكى از بارزترين شواهد تاريخى باشند كه در اثر\r\nتمايلات قلبى امام ( عليه السلام ) صورت پذيرفته باشند هر چند امام ( عليه السلام ) هيچ نوع تظاهر و نمودى از\r\nخود نشان نداده اند جز پاره اى از منقولات و اخبارى كه در قتل حرمله يا ديگر مجرمان\r\n\r\n","description":"","footnote":" 1 . ارشاد مفيد ، ص 292 ، تاريخ يعقوبى ، ج 2 ، ص 250 .\r\n2 . ايام العرب في الأسلام ص 424 ، پاورقى شمارهء 1 .\r\n3 . الأحتجاج طبرسى ص 306 ، لهوف ابن طاووس ص 67 . ","page_name":" 724 ","page_number":24},
  {"content":"\r\n\r\nدست اول كربلا از خود بروز داده اند و مسئوليت اين كارها را بر عهدهء عموى بزرگوارش\r\nمحمد بن حنفيه مى گذاشتند و در جملهء حكمت آميزى با كمال اختصار به ايشان فرموده\r\nاست : \" عمو جان ! اگر فردى در مورد ما اهل بيت ، تعصب به خرج دهد به مردم واجب است\r\nاو را يارى دهند من تو را به اين امر سرپرست قرار دادم پس به هر ترتيبى هست ،\r\nانجام بده \" . ( 1 )\r\nآنچنان كه پاره اى از اخبار و گزارشها اشاره مى كنند هنگامى كه مختار سرهاى قاتلان\r\nامام حسين ( عليه السلام ) به امام فرستاد امام به سجده افتاد و در حق او دعا نمود و بر او درخواست\r\nجزاى خير نمود . ( 2 ) اينك در تكميل بحث مكارم معنوى و فضايل اخلاقى امام ( عليه السلام ) از شعر و\r\nادبيآت معاصر امام ( عليه السلام ) كمك مى گيريم .\r\nقصيدهء غراى فرزدق\r\nپايان بخش مناقب را در مورد معرفى بخشى از مكارم اخلاقى امام سجاد ( عليه السلام ) سرودهء :\r\nابوفراس همام بن غالب معروف به \" فرزدق \" ( 3 ) شاعر نامدار عرب را ترتيب مى دهيم كه در\r\nمدح حضرت سيد الساجدين امام زين العابدين ( عليه السلام ) سروده است : اين قصيده با اين مطلع\r\nآغاز مى گردد :\r\nيا سائلى أين حل الجود والكرم ؟ عندى بيان اذا طلا به قدموا - هذا الذى تعرف\r\nالبطحأ وطأته - والبيت يعرفه والحل والحرم . و با اين شعر خاتمه مى يابد : وخيبر و\r\nحنين يشهدان له - وفي قريظة يوم صيلم قتم - مواطن قد علت في كل نائبة - على\r\nالصحابة لم اكتم كما كتموا .\r\nآرى در تكميل بخش مناقب و فضايل آن بزرگوار ، اين قصيدهء غراء از شاعر متعهد و\r\n\r\n","description":"","footnote":" 1 . مختار ثقفى أحمد دجيلى ص 59 ، مناقب آل ابى طالب ج 4 ، ص 157 .\r\n2 . رجال كشى ص 125 - 127 .\r\n3 . فرزدق : ( متوفى 110 ه‍ . ق ) يكى از اشراف بنى تميم و يكى از شاعران نامدارى است كه با\r\nاشعار بلند و پر محتواى خود ، بر امثال واقران خود برترى يافته است و شعر فوق يكى از\r\nشاهكارهاى حيات ادبى اوست . ","page_name":" 725 ","page_number":25},
  {"content":"\r\n\r\nخوش بيان را در اختيار داريم كه جامع بخشى از كمالات و مناقب آن بزرگوار مى باشد .\r\nاهميت اين قصيده از آنروست كه شاعر در زمان خود آن حضرت مىزيسته است و اين\r\nسروده را در مقابل خليفهء ستمگرى مثل هشام بن عبد الملك سروده است و به رؤيت و\r\nامضاى امام على بن الحسين ( عليه السلام ) نيز رسانده است به حدى كه سراينده شعر را به خاطر آن\r\nايمان استوار و تعهد اسلامى كه داشته است ، مورد صله و جايزه قرار داده است اين سرودهء\r\nنفيس از متن بلند و محتواى والايى برخوردار است كه كمتر در اشعار آن روزگار ، چنين\r\nمحتواى عالى وجود داشته است .\r\nاينك به خاطر رعايت حال و مقال خواننده كه طبعا فارسى زبان است فقط ترجمهء آن\r\nرا در اين جا مى آوريم كه بيانگر بخشى از مناقب و مكارم اخلاقى آن بزرگوار مى باشد :\r\nترجمه قصيده فرزدق\r\nاستاد گرانمايه اديب و سخنور توانا ، شادروان سيد صدرالدين بلاغى در پيشگفتار\r\nترجمهء ارزشمند صحيفه سجاديه ( عليه السلام ) ترجمهء قصيده را چنين آورده است :\r\n\" 1 . اين كه مرا از سر منزل جود و كرم همى پرسى ، مرا از نشان آن سخنى است كه\r\nچون جويندگانش فرا رسند به آنان باز خواهم گفت .\r\n2 . اين كه تو او را نمىشناسى مهم نيست - اين همان كسى است كه سرزمين \" بطحأ \"\r\nجاى گامهايش را مى شناسد ، و كعبه وحل و حرم در شناسائيش همدم و همقدمند .\r\n3 . اين ، شخصيت فرزند بهترين تمام بندگان خدا است ، اين ، همان شخصيت منزه از\r\nهر آلودگى و رذيلت و پيراسته از هر عيب و علت ، ومبرا از هر منقصت و نارسائى ، و كوه\r\nبلند علم و فضيلت و نور افكن عظيم هدايتست .\r\n4 . اين ، همان كسى است كه \" احمد مختار \" پدر او است . كه تا هر زمان قلم قضاء بر\r\nلوح قدر ، به گردش بوده باشد . درود و رحمت خدا بر او جارى و روان باد !\r\n5 . اگر \" ركن كعبه \" بداند كه كدامين كس به بوسيدنش گام فرا نهاده است ، هر آينه فرو\r\nخواهد افتاد تا جاى پاى او را بوسه باران سازد !\r\n","description":"","footnote":"","page_name":" 726 ","page_number":26},
  {"content":"\r\n6 . اين همان \" على \" است كه پدرش پيمبر خداست ، همان پيمبرى كه اقوام و امم در\r\nپرتو عنايتش ، رهسپار سر منزل هدايت گشته اند .\r\n7 . اين همان كسى است كه \" جعفر طيار \" و \" حمزهء سيد الشهداء \" عموهاى اويند :\r\nحمزه همان قهرمان نامدار ، و شير دشمن شكارى است كه محبتش را با جان و وجدان\r\nهر انسان آزاد پيوندى دقيق و پيمانى وثيق است .\r\n8 . اين فرزند فاطمه ، سرور بانوان جهانست ، و پسر پاكيزه گوهر وصى پيمبر است كه\r\nآتش قهر و شعله انتقام خدا از زبانهء تيغ بى دريغش همى درخشيد .\r\n9 . هر زمان كه قبائل قريش به سوى او بنگرند شعراء و خطباى ايشان به مدح و نيايش\r\nزبان همى گشايند و بى اختيار اذعان و اقرار مى كنند كه : هر گونه جود و احسان به او همى\r\nپيوندد و كاروان كرم در منزلگاه مكارم او ، رخت همى گشايد .\r\n10 . جود و عطاى كف بخشاى او چنانست كه چون به آهنگ دست سودن بر ركن\r\n\" حطيم \" گام فرا نهد گوئى كه ركن مىخواهد تا او را نزد خود نگاه دارد و از جود و عطايش ،\r\nبرخوردار گردد .\r\n11 . اينكه تو گفتى : \" اين كيست ؟ \" رونق عظمت و جلوه جلال و شكوه شخصيت او را\r\nفرو نمىكاهد ، زيرا كه تو او را نمى شناسى ولى عرب و عجم همه او را همى شناسند .\r\n12 . او به قله مجد و عظمت ، و ستيغ جلال و عزتى نسب همى برد كه مسلمانان عرب\r\nو عجم از رسيدن به آن فرو مانده ، و به زانو در آمده اند .\r\n13 . او از فرط آزرم ديدگان فرو مى پوشد و حاضران حضرتش تحت تأثير هيبت و\r\nعظمتش ديدگان فرو مى پوشند و جز به هنگامى كه لب به تبسم بگشايد سخنى در\r\nحضور او بر زبان نمى آورند .\r\n14 . پرده‌هاى ظلمت از برابر نور جبين و فروغ طلعتش شكافته مىشود بمانند\r\nخورشيد كه از درخشيدنش طبقات فشرده \" مه \" پراكنده مى گردد .\r\n15 . او نياز نيازمندان و خواهش سائلان را هميشه با چهره گشوده و منطق مثبت\r\n","description":"","footnote":"","page_name":" 727 ","page_number":27},
  {"content":"\r\nاستقبال كرده است و هيچ گاه جز بهنگام \" تشهد \" كلمه \" لا \" بر زبان نرانده است و اگر ذكر\r\nتشهد نمى بود \" نه \" او نيز \" بلى \" همى بود .\r\n16 . شاخهء نيرومند شخصيت او از پيكر و شخصيت پيمبر دميده است و از اينرو\r\nعناصر وجودش و اخلاق و سجايايش پاك و پاكيزه است .\r\n17 . او به دوش كشنده بار مشكلات اقوامى است كه زير سنگينى آن بار به زانو در\r\nآمده اند ، چنان كه خوئى ستوده و روئى گشوده دارد و اعلام پذيرش حوائج مستمندان در\r\nمذاق جانش شيرين و خوشايند است .\r\n18 . اين ، فرزند \" فاطمه \" است اگر او را نمىشناسى او كسى است كه پيمبران خدا به\r\nجد امجدش ختم شده‌اند وطغراى رسالتهاى آسمان به نام همايون او حسن ختام و\r\nزيبائى فرجام يافته است .\r\n19 . خدا او را از ازل برترى داده است و شرف بخشيده و قلم قضاء در تحقيق اين\r\nمشيت بر لوح قدر ، روان گشته است .\r\n20 . اين ، فرزند كسى است كه فضل پيمبران پايين تر از فضل اوست و فضل امتهاشان\r\nپايينتر از فضل امت اوست .\r\n21 . خورشيد فروزان احسان او گرمى و روشنى بر همگان افشانده ، و از اينرو در برابر\r\nاشعه نيرومندش تاريكى لجاج و ضلال ، از فضاى انديشه و دل گمراهان و عظمت فقر از\r\nمحيط زندگى مستمندان و تيرگى ستم از آفاق حيات ستم‌زدگان ، رخت بربسته و به\r\nيكسو رفته است .\r\n22 . هر دو دستش ابرى فياض و رحمت گستر است . كه رگبار فيض فرو مى بارد و ماده\r\nجود و عطايش ، هيچ گاه كاستى نمى پذيرد .\r\n23 . خوى نرم و سازگارى دارد ، و مردم هر زمان از حدت خشمش در امانند و هميشه\r\nدو خصلت حلم و كرم جوانب شخصيت او را همى آرايند .\r\n24 . هيچ گاه خلف وعده نمى كند ، و نهادش آميخته با خير و طبيعتش سرشته بايمن\r\n","description":"","footnote":"","page_name":" 728 ","page_number":28},
  {"content":"\r\nو بركت است ، و ساحت كرمش براى واردين آماده ، و خوان احسانش پيش روى مهمانان\r\nنهاده است و چون با شدت وصعوبتى روبرو شود حكيم و حاذق و چاره جو و بصير است .\r\n25 . او از گروهى است كه دوستى آنان دين است و دشمنى آنان كفر است . و قرب\r\nجوارشان ، ساحل نجات و پناهگاه امن و امان است .\r\n26 . ناگواريها و گرفتاريها به يمن محبتشان دفع مىشود ، و احسانها و نعمتها به بركت\r\nآن محبت ، فزونى همى گيرد .\r\n27 . پس از نام خدا نام ايشان بر همگان مقدم است ، و هر كلام به نام ايشان زينت\r\nفرجام وحسن ختام همى پذيرد .\r\n28 . اگر اهل تقوى شمرده شوند ، ايشان پيشوايانشانند و اگر از بهترين اهل زمين باز\r\nپرسند نام ايشان در ميان همى آيد .\r\n29 . هيچ بخشايشگر به قله كرم و منتهاى جود ايشان نمىرسد و هيچ قوم به هر پايه از\r\nكرم كه باشد قدرت همسوئى و هم وزنى ايشان را ندارد .\r\n30 . بزرگان اين خاندان ، به روزگار سختى و قحط سالى ، باران رحمتند و به هنگام\r\nاشتعال جنگ ، شيران بيشه شجاعتند .\r\n31 . خوى بزرگوارى و دستهاى بخشايشگر ايشان مانع از آنست كه نكوهش و مذمت\r\nدر ساحت مجد و عظمتشان فرود آيد .\r\n32 . عسر معيشت ، و سختى زندگى ، دستهاى بخشايشگرشان را از جود و عطا نبندد و\r\nاين گشوده دستى در هر دو حالت توانگرى و درويشى ، براى ايشان يكسانست .\r\n33 . كدامين قبيله از قبائل بشر است كه از نياكان اين شخصيت عظيم يا از خود اين\r\nشخص كريم ، منتى و نعمتى بر ذمهء خود نداشته باشد ؟\r\n34 . هر كه خدا را بشناسد - به حكم ضرورت - نياكان اين امام همام را هم مى شناسد\r\nزيرا مردم جهان دين خدا را از خانهء او بدست آورده و در پرتو هدايت اين خاندان از ظلمت\r\nكفر و شرك ، رسته اند .\r\n","description":"","footnote":"","page_name":" 729 ","page_number":29},
  {"content":"\r\n35 . در تاريكيهاى مصائب و مشكلات و ظلمات مشاجرات و منازعات ، تنها خانهء اين\r\nخاندان در ميان خانه‌هاى قريش است كه نور اميد در برابر ديدگان اميدوار همى افشاند . و\r\nبه حل مشكلات و فصل خصومات مردمان همت همى گمارد .\r\n36 . زيرا محمد ( صلى الله عليه وآله ) جد امجدش ، الگوى عظمت وجلالت ، وجد ديگرش على ( عليه السلام )\r\nمظهر قدرت و شجاعت است .\r\n37 . ميدان كارزار \" بدر \" دره \" احد \" و صحنهء پر اضطراب جنگ \" احزاب \" گواه فداكارى\r\nو جانفشانى او است و سرگذشت روز پيروزى وفتح مكه براى دوست و دشمن معلوم و\r\nمفهوم است .\r\n38 . دو عرصهء معركه \" خيبر \" و \" حنين \" دو شاهد دليرى و سلحشورى اويند و در كنار\r\nآن عميق نيرومند وقلاع بلند يهود \" بنى قريظه \" روز وحشتبار و تاريك و دشوارى هست\r\nكه از قوت قلب و نيروى ايمان و زور بازوى او باز مى گويد .\r\n39 . اين صحنه‌هاى تكان دهنده و پرهيجان ، پايگاههائى هستند كه در برابر هر يك از\r\nحوادث ونوائب ، چارهء كار و تدبير كارزار از دسترس \" صحابه \" بيرون برده است و اين\r\nحقيقتى است كه من آن را به مانند اهل حقد و حميت و حسد و عصبيت در پردهء لجاج و\r\nعناد جاهليت پوشيده نمى دارم \" .\r\nاين اشعار بلند پايه و شامخ مرتبت ، مهر تأييد و سند تأكيدى بر تمام آن مطالبى است\r\nكه در بخش نثرى گذشته به آنها اشاره كرديم آن هم به زبان شعر و ادب بلند پايه و\r\nموزون . نوشته اند : حماسهء شعر ، و قدرت بيان و موسيقى سخن ، وعلو مضامين اشعار\r\nآنچنان قوى ، كوبنده و موج آفرين بود كه در طول مدت انشاء والقاء هشام و درباريانش را\r\nبى اراده مسحور ساخته و فرصت اظهار هر نوع عكس العمل را از ايشان سلب كرده بود ،\r\nولى چون قصيده به پايان رسيد وفرزدق لب از گفتار فرو بست هشام بمانند كسى كه از\r\nخواب گران و رؤيايى سنگين ديده برگشوده باشد آشفته و خشمگين رو به شاعر كرد و\r\nگفت چرا تا كنون شعرى چنين در مدح و ثناى ما نسروده‌اى ؟\r\n","description":"","footnote":"","page_name":" 730 ","page_number":30},
  {"content":"\r\n\r\nفرزدق در پاسخ گفت : جدى به مانند جد ايشان ، وپدرى هم شأن و هم طراز پدر\r\nايشان و مادرى به پاكيزگى گوهر مادر او بياور تا تو را نيز به مانند او بستايم و شعر بسرايم .\r\nپس هشام فرمان داد تا نام شاعر را از دفتر جوائز و عطاياى خليفه ، حذف كنند و در\r\nسرزمين \" غسفان \" در ميان مكه و مدينه او را به بند زندان كشند . چون اين خبر ناراحت\r\nكننده به امام على بن الحسين ( عليه السلام ) رسيد آن امام همام دوازده هزار درهم به رسم صله و\r\nعطيه ، نزد فرزدق فرستاد و به او پيام داد كه اى ابا فراس ما را معذور دار كه اگر نقدينه‌اى\r\nافزون داشتيم جائزهء تو را مى افزوديم . چون عطيهء امام را نزد فرزدق بردند آن را نپذيرفت و\r\nپيام داد كه : اى فرزند رسول خدا من آنچه گفته ام جز تحت تأثير عشق و محبت مقدس و\r\nجز كسب رضاى پروردگار و رسول او ، نگفته ام از اينرو صله اى در برابر آن نمى پذيرم ولى\r\nامام ( عليه السلام ) عطيهء خود را نزد شاعر باز فرستاد و او را قسم داد تا آن را بپذيرد و اطمينان بخشيد\r\nكه قبول آن عطيه چيزى از اجر و پاداش او در پيشگاه خدا نخواهد كاست ناچار فرزدق\r\nإنعام وصلهء امام را پذيرفت و آنگاه قصيده اى در هجاى هشام سرود تا چون خبر آن به\r\nهشام رسيد از بيم رسوائى دستور رهائى او را صادر نمود . ( 1 )\r\nفرزدق وعبد الملك بن مروان\r\nمرحوم شيخ مفيد در كتاب \" الأختصاص \" علاوه بر برخورد فرزدق با هشام بن\r\nعبد الملك و آن داستان \" هذا الذى يعرف البطحاء وطأته . . . \" برخورد ديگرى را با پدر\r\nهشام ، عبد الملك بن مروان نقل مىكند كه با داستان هشام بن عبد الملك اندكى تفاوت\r\nدارد و نشان مىدهد كه دو حادثه يا رخدادى بوده است آن عالم برزگوار ، آن را از فرعات\r\nيكى از روايتگران شعر فرزدق نقل مىكند كه سالى همراه عبد الملك بن مروان به حج\r\nرهسپار شدم در موسم حج بود كه عبد الملك نگاهى به على بن الحسين ( عليه السلام ) افكند نگاهى\r\nكه توأم با تحقير بود و مى خواست او را تحقير يا تصغير نمايد از اينرو پرسيد اين كيست ؟\r\n\r\n","description":"","footnote":" 1 . پيشگفتار صحيفه سجاديه ، چاپ حسينيه ارشاد تهران به قلم استاد سخنور توانا شادروان\r\nحجة الاسلام والمسلمين مرحوم سيد صدر الدين بلاغى رحمة الله . ","page_name":" 731 ","page_number":31},
  {"content":"\r\nفرزدق آن قصيده غراء را با البداهه سرودند :\r\nهذا من خير عباد الله كلهم * هذا التقى النقى الطاهر العلم\r\nتا پايان آن سروده وقتى عبد الملك اين سروده را تا پايان شنيد غضبناك و ناراحت\r\nشد هر سال كه 1000 دينار به او صله مى داد قطع نمود و او را محروم ساخت ، فرزدق به\r\nامام على بن الحسين ( عليه السلام ) شكايت برد امام سجاد ( عليه السلام ) فرمود : من به همان مقدار كه\r\nعبد الملك به تو صله مى داد ، مىپردازم ولى مرا از گفتگو با عبد الملك معاف بدار .\r\nفرزدق گفت : به خدا قسم من هيچ نوع انتظارى از شما ندارم فقط محض اجر اخروى\r\nگفته ام و ثواب آخرت خيلى محبوب تر از پاداش دنيوى است .\r\nامام سجاد ( عليه السلام ) با معاوية بن عبدا بن جعفر طيار ارتباط پيدا كرد و او يكى از\r\nسخاوتمندان بنى هاشم بود در عين حال يكى از ادباء و نكته سنجان نيز به شمار\r\nمى رفت ، معاويه به فرزدق گفت : احتمال مى دهى چه قدر عمر داشته باشى ؟ فرزدق گفت :\r\nحدود بيست سال .\r\nمعاوية بن عبد الله بن جعفر گفت : پس اين بيست هزار دينار است آن را از حال خالص\r\nخودم به تو عطا مى كنم تو ابومحمد را ( امام سجاد ( عليه السلام ) ) از درخواست از عبد الملك و\r\nگفتگو با او معاف بدار !\r\nفرزدق گفت : من با ابومحمد ( امام سجاد ( عليه السلام ) ) در اين باره ملاقات كرده ام و به او عرض\r\nنموده ام كه ثواب آخرت براى من خيلى محبوب تر از پاداش دنيوى است . ( 1 )\r\nدر اين داستان چند نكته استفاده مىشود :\r\n1 . داستان برخورد فرزدق به دستگاه اموى دوبار رخ داده است يك بار با عبد الملك بن\r\nمروان و بار ديگر با خلف ناصالح او هشام بن عبد الملك مروان و سرودهء او نيز دو\r\nنوع مى باشد .\r\n\r\n","description":"","footnote":" 1 . الأختصاص ص 194 و 195 اين داستان را به مجلسى در بحار الانوار ج 11 ، ص 37 از\r\nاختصاص نقل كرده است . ","page_name":" 732 ","page_number":32},
  {"content":"\r\n\r\n2 . نكته دومى كه استفاده مىشود موضع گيرى بنى هاشم با بنى اميه و زمامداران\r\nستمگر آنان مى باشد به حدى كه امام ( عليه السلام ) جبران خسارت مالى او را از طريق يكى از هم\r\nفكران و هم مكتبان خويش فراهم مى سازد و او را از توسل به درهاى ستمگران و دربار\r\nآنان جلوگيرى مى فرمايد .\r\n3 . نكته پايانى هم كه استفاده مىشود منبع مالى و منشأ برخى از احسانها و اتفاقات\r\nامام ( عليه السلام ) است معلوم مى گرد ، ياران ، اصحاب و شيعيانى بوده اند كه در اهداف خير و\r\nنيكوكارى و برخى از مخارج آن بزرگوار ، به آن حضرت ( عليه السلام ) يارى مى رساندند و شايد اين\r\nافراد در ديگر مشروعات و نيات خير و انسانى آن امام همام ( عليه السلام ) همكارى و هم فكرى\r\nداشته اند به همان ترتيبى كه امروز مراجع عاليقدر تقليد ، و مقلدين خويش دريافت\r\nمى كنند .\r\nحديثى از آن بزرگوار\r\nچون صحبت كمك و ايثار به ميان آمد بىمناسبت نيست حديث جالبى از آن\r\nبزرگوار بازگو شود ابوحمزه شمالى از امام سجاد ( عليه السلام ) روايت مىكند :\r\nكسى كه مؤمنى را اطعام نمايد و او را از گرسنگى درآورد خداوند متعال او را از ميوه‌هاى\r\nبهشتى اطعام مىكند و كسى كه فردى از تشنگى نجات دهد خداوند متعال او را از رحيق\r\nمختوم سيراب مىسازد و كسى كه مؤمنين را ( در موقع نياز ) لباسى بپوشاند خداوند\r\nمتعال او را از لباسهاى سبز مىپوشاند و در حديث ديگرى او در خمان و پناه خدا است\r\nمادام كه سخنى از آن باقى مانده باشد . ( 1 )\r\nنوفلى گويد : در نزد امام هادى ( عليه السلام ) از صدا و آهنگ خوش گفتگو كردم ، فرمود : امام\r\nسجاد ( عليه السلام ) قرآن تلاوت مىكرد و گاهى مردم از صداى زيباى او بيهوش مىشدند ، و اگر\r\nامام اندكى از صداى زيباى خود را ظاهر كند مردم طاقت شنيدن آن را ندارند .\r\nگفتم : آيا پيامبر ( صلى الله عليه وآله ) ، با مردم نماز نمى خواند و صداى خود را به تلاوت قرآن بلند\r\n\r\n","description":"","footnote":" 1 . الأختصاص شيخ مفيد ص 28 چاپ جامعه مدرسين قم ص 28 . ","page_name":" 733 ","page_number":33},
  {"content":"\r\nنمى ساخت [ پس مردم چرا بيهوش نمى شدند ؟ 
  ]\r\nفرمود : رسول خدا ( صلى الله عليه وآله ) به اندازهء طاقت مردمى كه پشت سر او بودند صداى خود را\r\nآشكار مى ساخت . ( 1 )\r\n\r\n","description":"","footnote":" 1 . سنن النبى ( ص ) علامه طباطبائى ص 16 چاپ پيام آزادى . ","page_name":" 734 ","page_number":34},
  {"content":"\r\nبخش دوم\r\nامام سجاد ( عليه السلام ) از نظر دانشمندان اهل سنت\r\n","description":"","footnote":"","page_name":" 735 ","page_number":35},
  {"content":"\r\n","description":"","footnote":"","page_name":" 736 ","page_number":36},
  {"content":"\r\nبخش دوم / امام سجاد ( ع ) از نظر دانشمندان اهل سنت . . .\r\nاگر ما در زندگى پيشوايان معصوم ( عليه السلام ) به ديدگاههاى ديگران هم توجه داريم نه از آن\r\nمنظر است كه مى خواهيم آن بزرگواران را به وسيلهء آنان بشناسيم يا بشناسائيم يقينا\r\nچنين تصدى در كار نيست بلكه انگيزهء آن چند عامل زير آنست كه چنين توجهى را\r\nداريم :\r\nأولا : مى خواهيم شعاع گسترش نام و آوازهء آنان را علاوه بر قلوب دوستداران در افقها و\r\nمرزهاى قلوب ديگران نيز جستجو كنيم وجهه نظرها و ديدگاههاى آنان را نيز پيرامون\r\nاين بزرگداران به دست آوريم .\r\nثانيا : فضيلت آنست كه تنها دوستان نگويند بلكه همگان به آن اعتراف داشته باشند\r\nچون گفته اند : \" الفضل ما شهرت به الاعداء \" يا به تعبير شاعر :\r\nخوشتر آن باشد كه سر دلبران * گفته آيد در حديث ديگران\r\nثالثا : در گفته‌ها و نوشته‌هاى ديگران ، نكات جديد و ديدگاههاى نوينى نيز وجود دارد\r\nكه گاهى در آثار دوستان آن نكته‌ها تجلى و نمود كامل ندارد و سخن آخر آنست كه شاعر\r\nگويد :\r\nأمر على الديار ، ديار ليلى * أقبل والجدار وذى الجدارا\r\nفما حب الديار شغفن قلبى * و لكن حب من سكن الديارا\r\nمن به ديار مختلفى ره مىسپارم گاهى ديوارها را نيز مىبوسم بوسه بر خود ديوار قلب\r\nمرا به خود مشغول نساخته است بلكه ساكن وجالس آن ديوار دلم را به خود مشغول\r\nنموده است تمام اين گشت و گذارها به علت دريافت عطر دوست و گل بوى اوست . با اين\r\nانگيزه ها در سخنان انديشمندان اهل سنت غدر و بررسى مى نمائيم :\r\n1 . محمد بن مسلم زهرى ( م 124 ه‍ ) : زهرى يكى از فقهاء و محدثان بزرگ تابعى در\r\n","description":"","footnote":"","page_name":" 737 ","page_number":37},
  {"content":"\r\nمدينه بود او دوران ده تن از صحابه را درك كرده بود و علوم فقهاى هفتگانهء اهل سنت را\r\nدر حفظ داشت . و اهل سنت بيش از حد او را ستوده اند . ( 1 ) او كه شيفتهء عظمت علمى و\r\nتقوائى امام سجاد ( عليه السلام ) بود ، دربارهء آن حضرت گفته است : \" ما رأيت أحدا أفقه من\r\nزين العابدين \" . ( 2 )\r\n\" كسى را فقيه تر از زين العابدين نديدم \" . يا \" ما رأيت قرشيا أفضل من على بن\r\nالحسين \" . ( 3 ) \" هيچ شخصيت قرشى را برتر از على بن حسين عليها السلام نديدم \" .\r\n2 . أبو محمد سعيد بن مسيب ( م 94 ه‍ ) : او يكى از تابعان و محدثان و فقيهان مدينه\r\nبود . دربارهء امام سجاد ( عليه السلام ) گفته است ، \" ما رأيت قط أفضل من على بن الحسين ( عليه السلام ) \" .\r\n\" هرگز كسى را كه افضل وبرتر از على بن حسين ( عليه السلام ) باشد ، نديده ام \" .\r\n\" ما رأيت أورع منه \" . ( 4 ) و \" پرهيزگارتر از على بن حسين را نيز نديدم \" .\r\n3 . حماد بن زيد : \" وكان أفضل هاشمي أدركته \" . ( 5 )\r\n\" على بن حسين برترين هاشمى بود كه من او را درك كرده ام \" .\r\n4 . احمد بن حجر هيثمى ( م 973 ) : صاحب كتاب \" الصواعق المحرقة \" گويد :\r\n\" زين العابدين جانشين پدرش در علم و زهد و عبادت بود و چون براى نماز وضو\r\nمى گرفت . رنگش زرد مى شد . در اين باره از او سؤال شد . فرمود : آيا مى دانيد مى خواهم در\r\nمقابل چه كسى بايستم ؟ ! و گفته اند : در شبانه روز هزار ركعت نماز مى خواند . و گاهى از\r\nترس خدا از هوش مى رفت \" . ( 6 )\r\n5 . سفيان ثورى : \" سفيان ثورى \" كه مشايخ صوفيه او را تاج دين وديانت و شمع زهد و\r\n\r\n","description":"","footnote":" 1 . شذرات الذهب ، ج 1 ، ص 161 - الوافى بالوفيات ، ج 5 ، ريحانة الأدب - ج 2 ، ص 398 .\r\n2 . شذرات ، ج 1 ، ص 105 .\r\n3 . حياة الحيوان ، دميرى ، ج 1 ، ص 127 .\r\n4 . تهذيب التهذيب ، ج 7 ، ص 269 .\r\n5 . منهاج السنة النبوية ، ج 2 ، ص 123 ، طبع مصر .\r\n6 . صفوة الصفوة ، ج 2 ، ص 52 . ","page_name":" 738 ","page_number":38},
  {"content":"\r\nهدايت خوانده اند ، از امام سجاد ( عليه السلام ) بدين مضمون نقل كرده است : \" مردى نزد على بن\r\nالحسين ( عليها السلام ) آمد و به وى گفت : فلان كس تو را نكوهش مى كرد و حرفهاى ناشايست دربارهء\r\nتو مى گفت : امام فرمود : با من بيا تا نزد او برويم ، پس به طرف خانهء آن كس به راه افتادند\r\nمرد سخن چين پيش خود چنان گمان مى كرد كه امام به زودى از وى انتقام خواهد\r\nگرفت چون نزد او رسيدند امام فرمود : اى فلانى ! اگر آنچه دربارهء من گفته اى درست باشد ،\r\nخدا مرا بيامرزد و اگر نادرست باشد ، خدا تو را بيامرزد \" .\r\n6 . \" احمد بن محمد بن عبد ربه \" اندلسى ، صاحب كتاب \" العقد الفريد \" مىنويسد :\r\n\" چون على بن الحسين ( عليه السلام ) به نماز مى ايستاد ، لرزش شديدى او را فرا مى گرفت علت\r\nآن از او سؤال شد فرمود : واى بر شما مگر نمى دانيد در برابر چه كسى ايستاده ام ؟ و با چه\r\nكسى قصد مناجات و راز و نياز دارم ؟ ! \" ( 1 )\r\n7 . سفيان بن عيينه : \" على بن حسين ( عليه السلام ) به قصد حج راهى مكه شد . هنگامى كه احرام\r\nبست و بر مركب خود قرار گرفت رنگش زرد شد و لرزه بر اندامش افتاد و نتوانست لبيك\r\nبگويد . به او گفته شد چرا لبيك نمى گوئى ؟ فرمود : از آن مى ترسم كه من لبيك بگويم و در\r\nجواب من گفته شود : \" لالبيك \" . ( 2 )\r\n8 . مالك بن أنس : \" لم يكن في أهل بيت رسول الله ( صلى الله عليه وآله ) مثل على بن الحسين \" . ( 3 ) \" در\r\nبين اهل بيت رسالت ( عليه السلام ) فردى همانند على بن حسين ( عليه السلام ) وجود نداشت \" .\r\n\" به من خبر رسيده است كه على بن حسين ( عليه السلام ) تا زنده بود در هر شبانه روز هزار ركعت\r\nنماز مى خواند و به خاطر كثرت عبادتش او را \" زين العابدين \" نام نهادند \" .\r\n9 . حسن بصرى ( م 110 ه‍ ) : \" حسن بصرى \" از اهل بصره و از مشاهير تابعين مى باشد\r\nكه فيض ملاقات اكثر اصحاب رسول خدا ( صلى الله عليه وآله ) را دريافته بود وى كه پيش عامه ، به زهد و\r\n\r\n","description":"","footnote":" 1 . العقد الفريد .\r\n2 . عطار ، تذكرة الأولياء ، ج 1 ، ص 174 .\r\n3 . تهذيب التهذيب ، ج 7 ، ص 269 . ","page_name":" 739 ","page_number":39},
  {"content":"\r\nتقوا معروف است و صوفيان نيز او را پروردهء نبوت و خو گرفتهء فتوت و كعبهء علم و عمل و\r\nخلاصهء ورع و حلم مى دانند . ( 1 ) زهد و تقوا و شكوه و عظمت امام سجاد ( عليه السلام ) ، چنان چشم او\r\nرا خيره كرده بود كه بى اختيار به پاى او بوسه مى زد .\r\nدربارهء كثرت زهد و توجه هميشگى او به خدا روايت كرده اند كه در خانهء كعبه به امام\r\nسجاد ( عليه السلام ) برخورد و ديد كه امام به صورت ناشناسى كه نقابى بر چهره اش كشيده بود ،\r\nاشعار زير را با سوز و گداز زمزمه كرده و به شدت ناله مى نمايد .\r\n1 . ألا يا أيها المأمول في كل حاجة * شكوت إليك الضر ، فارحم شكايتى\r\n2 . ألا يا رجائى أنت كاشف كربتي * فهب لي ذنوبى كلها وأقض حاجتى\r\n3 . وان إليك القصد في كل مطلب * وأنت غياث الطالبين وغايتي\r\n4 . أتيت بأفعال قباح ردية * فما في الورى خلق ، جنى كجنايتي\r\n5 . فزادى قليل ، لا أراه مبلغي * أللزاد أبكي ، أم لبعد مسافتى ؟\r\n6 . أتجمعني والظالمين موافقا * فأين طوافى ، ثم أين زيارتي ؟\r\n7 . أتحرقني بالنار ، يا غاية المنى * فأين رجائى ثم أين مخافتى ؟\r\n8 . فيا سيدي فأمنن على بتوبة * فأنك رب \" عالم \" بمقالتي\r\n1 . اى آن كه در هر نيازى دست اميد به سوى تو دراز مىشود . بيچارگى خود را به تو باز\r\nمى گويم ، مرا مورد عفو و بخشش خود قرار بده .\r\n2 . اى اميد من ! كه اندوه و سختى را از من دور مى كنى ، همهء گناهان مرا ببخش و\r\nحاجت مرا برآور .\r\n3 . در هر حاجتى به تو روى مى آورم ، تو دستگيرندهء خواستاران و هدف و مقصود\r\nنهايى منى .\r\n4 . با كارهاى زشت خود به تو روى آوردم ، هيچ مخلوقى را در جهان به اندازهء خودم\r\nگناهكار و جنايتكار نمىبينم ؟\r\n\r\n","description":"","footnote":" 1 . عطار ، تذكرة الأولياء ، ج 1 ، ص 32 . ","page_name":" 740 ","page_number":40},
  {"content":"\r\n6 . آيا تو مرا با ستمگران در يك جا جمع مى كنى ؟ پس طواف من به دور خانهء تو و\r\nزيارت من چه مىشود ؟ !\r\n7 . اى نقطهء پايان آرزوهاى من ! آيا مرا به آتش خود مى سوزانى ، پس اميد من به تو و\r\nترس من از تو چه مىشود ؟\r\n8 . اى سرور من ! از قبول توبه ام بر من منت بگذار كه تو پروردگار و عالم و دانا به گفتار و\r\nراز و نياز منى .\r\n\" حسن بصرى \" مى گويد : نزديك شدم ديدم كه او امام ، فرزند امام ، على بن الحسين\r\nزين العابدين ( عليه السلام ) است پس پاى او را بوسيدم و گفتم : اى فرزند نبوت ! اين مناجات و گريه\r\nاز چه رو است ؟ با اين كه تو داخل اهل بيتى هستى كه خداوند دربارهء آنان فرموده است :\r\n* ( إنما يريدالله ليذهب عنكم الرجس أهل البيت ، ويطهركم تطهيرا ) * فرمود : اى فرزند\r\nابا الحسن اين سخنان را كنار بگذار بهشت براى هر كسى است كه خدا را اطاعت كند ،\r\nآفريده شده است گرچه بنده اى حبشى باشد و جهنم براى هر كسى كه خدا را نافرمانى\r\nكند خلق شده است هر چند آزاد مردى قرشى باشد پيامبر اكرم ( صلى الله عليه وآله ) فرموده است :\r\n\" ايتوني بأعمالكم لا بأنسابكم \" \" اعمال خود را نزد من آوريد نه انساب خود را \" . ( 1 )\r\n10 . ابو سعيد عبد الملك بن قريب اصمعى ( 122 - 214 ه‍ ) : وى از اكابر ادباى عرب\r\nاست گفته اند : كسى از عرب عبارتى شيواتر از اصمعى نپرداخته است و بعضى گويند\r\nاصمعى در لغت نظيرى نداشت ولى نسبت به اهل بيت نه تنها بى اعتنا بوده ، حتى\r\nبعضيها او را از نواصب شمرده اند ( 2 ) با اين وجود ، شكوه و عظمت امام سجاد ( عليه السلام ) آنچنان بود\r\nكه حتى اصمعى را نيز شگفت زده و تحت تأثير خود قرار داده بود و دربارهء آن جناب\r\nچنين گفته است :\r\n\r\n","description":"","footnote":" 1 . بنا به نقل روضات ج 3 ، ص 28 و 29 - از المنتظم ابن الجوزى ، دكتر مصطفى شيبى ،\r\nهمبستگى ميان تصوف وتشيع ، ص 155 ، ترجمهء مرحوم دكتر على اكبر شهابى .\r\n2 . ابن خلكان ، وفيات الأعيان ، ج 2 ، ص 322 - ريحانة الأدب ، ج 1 ، ص 126 . ","page_name":" 741 ","page_number":41},
  {"content":"\r\n\" شبى در حال طواف دور خانهء خدا جوانى را ديدم كه پردهء كعبه را گرفته و مى گفت :\r\nاى آن كه در دل شب دعوت بى چاره را اجابت مىكند ، اى بر طرف كنندهء پريشانى و\r\nمصيبت و گرفتارى مهمانان تو در اطراف خانهء تو خوابيدند و بيدار شدند ولى تو اى زندهء\r\nپاينده اى هرگز نمى خوابى ، خدايا ! من تو را با غمهاى جانكاه و در نهايت پريشانى و نگرانى\r\nمى خوانم . به حرمت بيت و حرم به اشك چشمم رحم كن . اگر شخص سفيه و گستاخ به\r\nاحسان تو اميدوار نباشد پس چه كسى بر گناهكاران ، احسان خواهد كرد ؟ \"\r\n\" ثم بكى بكاء شديدا وأنشد يقول :\r\nألا يا أيها المقصود في كل حاجة * شكوت إليك الضر ، فارحم شكايتي\r\nألا يا رجائى أنت تكشف كربتي * فهب لي ذنوبى ، كلها وأقض حاجتى\r\nأتيت بأعمال قباح رديه * و ما في الورى عبد جنى كجنايتى\r\nأتحرقني بالنار يا غاية المنى ؟ * فأين رجائى ؟ ثم أين مخافتي ؟\r\n\" سپس به شدت گريه سر داده و اين اشعار را زمزمه مى كرد ( كه ترجمه آن گذشت ) :\r\nسپس آن جوان از هوش رفت و بر زمين افتاد به او نزديك شدم ناگهان ديدم او زين\r\nالعابدين على بن حسين بن على بن ابيطالب ( عليه السلام ) است ( خداوند از همهء آنها راضى باشد )\r\nسرش را بلند كردم و به روى دامنم گذاشتم و بى اختيار گريستم يك قطره از اشك چشمم\r\nبه صورت او چكيد چشمانش را باز كرد و فرمود : اين كيست كه بر ما اشك مى ريزد ؟ عرض\r\nكردم بندهء حقير شما اصمعى هستم مولاى من ، اين گريه و ناله از براى چيست ؟ و تو از\r\nاهل بيت نبوت و معدن رسالت هستى ؟ آيا خداوند در قرآن نفرموده است . ( خداوند\r\nمى خواهد هر نوع رجس و آلايش را از شما خانوادهء نبوت بزدايد وشما را از هر عيب پاك و\r\nمنزه گرداند ) ؟ فرمود : افسوس ، افسوس ، اى اصمعى خداوند بهشت را براى كسى آفريده\r\nكه از او اطاعت كند ولو اين كه غلام سياه حبشى باشد و جهنم را براى كسى خلق كرده\r\nاست كه از او نافرمانى كند ولو اين كه غلام سياه قرشى باشد آنگاه كه صور قيامت دميده\r\nشود ديگر نسب و خويشى در ميانشان نماند و كسى از كس ديگر سراغى نمى گيرد پس در\r\n","description":"","footnote":"","page_name":" 742 ","page_number":42},
  {"content":"\r\nآن روز آنان كه اعمالشان سنگين است ، رستگار هستند و آنان كه اعمالشان سبك باشد ،\r\nنفس خود را در زبان افكنده و در دوزخ مخلد خواهند بود \" . ( 1 )\r\n11 . جاحظ - عمر بن بحر ( م 255 ه‍ ) : او از ادبا و فضلاى نامى عرب به شمار مى رود و\r\nدر فصاحت و بلاغت بر همهء فصحاء وبلغاى عرب برترى داشته است و آوازه‌اش در تمامى\r\nاقطار عالم منتشر بود . مقام و منزلت امام سجاد ( عليه السلام ) در مجتمع عربى بدان پايه بوده است\r\nكه مردى مانند \" جاحظ \" با همهء سابقه اى كه در \" عثمانى بودن \" داشت دربارهء محبوبيت\r\nآن امام همام ( عليه السلام ) چنين گفته است :\r\n\" لم أر الخارجى في أمره ، الا كالشيعى ولا العامى الا كالخاصى \" . ( 2 )\r\n\" دربارهء على بن حسين ( عليه السلام ) ، خوارج مانند شيعيان و عوام مانند خواص\r\nداورى مى كنند \" .\r\n12 . خطيب دمشق ( م 739 ه‍ ) : مؤلف چند كتاب از آن ميان \" أخبار الدول \" روايتى\r\nدربارهء امام سجاد ( عليه السلام ) نقل كرده است كه دلالت بر حد اعلاى زهد و عبادت و معرفت وى\r\nدارد طبق همان روايت او : فرزندى از امام ( عليه السلام ) در چاه افتاد ، مردم مدينه هراسان شدند و\r\nكوشيدند تا او را از چاه بيرون آورند . آن حضرت در تمام مدت ، غرق در نماز بود و از جاى\r\nخود تكان نمى خورد مردم داستان را به وى گفتند فرمود : \" من چيزى نفهميدم چون در\r\nحال مناجات با خداى خود بودم \" . ( 3 )\r\nباز روايت كرده است كه آن حضرت صدقه را در پنهانى مى داد و مى گفت :\r\n\" إن صدقة السر تطفى غضب الرب \" : \" صدقهء پنهانى ، خشم خدا را فرو مى نشاند \" . ( 4 )\r\n13 . محمد بن سعد كاتب واقدى ( م 206 ه‍ ) : صاحب تأليفات كثيره ، از جملهء\r\n\r\n","description":"","footnote":" 1 . المستطرف ، ج 1 ، ص 129 .\r\n2 . العلم الشامخ ص 10 بنا به نقل دكتر مصطفى كابل شيبى ، همبستگى ميان تصوف وتشيع\r\nص 156 ، ترجمهء مرحوم شهابى .\r\n3 . اخبار الدول ، ص 110 - تذكرة الحفاظ ، ج 1 ، ص 72 .\r\n4 . اخبار الدول ، ص 110 . ","page_name":" 743 ","page_number":43},
  {"content":"\r\n\" الطبقات الكبيره \" مى گويد : \" كان زين العابدين ثقة ، مأمونا كثير الحديث عن رسول\r\nالله ( صلى الله عليه وآله ) عالما و لم يكن في أهل البيت مثله \" . ( 1 )\r\n\" على بن حسين زين العابدين ، فرد موثق وامين و بسيار روايتگر حديث از رسول\r\nخدا ( صلى الله عليه وآله ) بود او عالم جليل القدر بود و در ميان اهل بيت نظير نداشت . . . \" .\r\n14 . ابن تيمية حرانى ( 661 - 728 ه‍ ) : \" وأما على بن الحسين فمن كبار التابعين و\r\nساداتهم علما ودينا و . . . له من الخشوع ، وصدقة السر و غير ذلك من الفضائل ما هو\r\nمعروف . . . وكان من خيار أهل العلم والدين من التابعين \" . ( 2 )\r\n\" على بن حسين ( عليه السلام ) از لحاظ علم و دين از اكابر تابعان و بزرگان بود و در خشوع و صدقهء\r\nپنهانى و ساير فضائل معروف مى باشد . . . او از بهترين صاحبان علم و دين و از تابعان بود \" .\r\n15 . عبد الرحمن بن حفص قرشى : \" على بن حسين وقتى كه مى خواست وضو بگيرد\r\nرنگش زرد مى شد ، برخى از خاندانش به او مى گفتند :\r\nاين چه حالى است كه به هنگام وضو بر تو عارض مىشود ، مى فرمود : آيا مى دانيد در\r\nمقابل چه كسى مى خواهم بايستم \" ؟ !\r\n16 . بيهقى شافعى ( م 458 ه‍ ) : از اكابر علما و بزرگان محدثين مى باشد و تأليفات\r\nمتعددى از خود بجا گذاشته است كه از جملهء آنها \" السنن الكبيره \" مى باشد او مى گويد :\r\n\" يكى از كنيزان امام على بن حسين ( عليه السلام ) به هنگامى كه آب روى دست امام براى\r\nگرفتن وضو مى ريخت ، ظرف آب از دستش افتاد و صورت آن بزرگوار را مجروح ساخت .\r\nامام از روى خشم سر بلند كرد كنيز بلافاصله گفت : خداوند در قرآن مى فرمايد :\r\n\" والكاظمين الغيظ \" امام فرمود : خشم خود را فرو بردم . \" والعافين عن الناس \" امام فرمود :\r\nتو را بخشيدم خدا تو را ببخشد ، كنيز مجددا گفت : \" والله يحب المحسنين \" ( 3 ) امام ( عليه السلام )\r\n\r\n","description":"","footnote":" 1 . منهاج السنة ، ج 2 ، ص 123 .\r\n2 . منهاج السنة ، ج 2 ، ص 123 .\r\n3 . سوره آل عمران آيه 134 . ","page_name":" 744 ","page_number":44},
  {"content":"\r\nفرمود : تو را در راه خدا آزاد كردم \" . ( 1 )\r\n17 . ابن خلكان ( م 681 ه‍ ) : صاحب كتاب \" وفيات الأعيان وأنباء أبناء الزمان \"\r\nدربارهء امام سجاد ( عليه السلام ) مىنويسد :\r\n\" ابوالحسن على بن حسين بن على بن ابيطالب ( رضى الله عنهم أجمعين ) معروف به\r\n\" زين العابدين \" يكى از ائمهء دوازده گانه و يكى از بزرگان تابعان مى باشد . و زهرى گفته\r\nاست كسى را از قريش نديدم كه برتر از على بن حسين ( عليه السلام ) باشد \" . . . و به آن حضرت \" ابن\r\nالخيرتين \" گفته مى شد به دليل فرمايش رسول خدا ( صلى الله عليه وآله ) كه فرموده : خداوند از بندگانش\r\nدو تيره و قبيله را برگزيده : از عرب قريش ، و از عجم فارس را . . . زين العابدين به مادرش\r\nزياد نيكى مى كرد و به او فوق العاده احترام مى نمود روزى به او گفته شد : تو با اين كه بيش\r\nاز همه ، به مادرت احسان و نيكى مى كنى ولى نمى بينيم چرا با او در يك ظرف غذا ميل\r\nنمى كنى ؟ فرمود :\r\nاز اين بيمناكم كه دستم به سوى غذائى دراز شود كه قبل از من ، چشم مادرم به آن\r\nغذا افتاده است . . . فضائل و مناقب امام زين العابدين ( عليه السلام ) بيش از آن است كه به\r\nشمار آيد \" . ( 2 )\r\n18 . جامى ( 817 - 898 ه‍ ) : \" نورالدين عبد الرحمن بن احمد \" شيرازى مشهور به\r\n\" جامى \" ، عالم جامع در علوم عقلى ونقلى ، وسنى صوفى مشرب بود . \" محقق بهبهانى \" از\r\nجد خود \" محمد تقى مجلسى \" نقل كرده است كه \" عبد الرحمن جامى \" سنى در \" سلسلة\r\nالذهب \" قصيدهء فرزدق را به فارسى به نظم كشيده و گفته است كه زنى از اهل كوفه\r\n\" فرزدق \" را بعد از مرگ ، در خواب ديد ، از او پرسيد كه خدا با تو چگونه رفتار كرد ؟ گفت :\r\nخدا مرا به سبب آن قصيده اى كه در مدح \" على بن الحسين ( عليه السلام ) \" گفتم ، آمرزيد سپس\r\nمى گويد : اگر حق تعالى به بركت اين قصيده تمامى اهل عالم را مورد لطف خود قرار دهد ،\r\n\r\n","description":"","footnote":" 1 . الدر المنثور ج 2 ، ص 73 ، ذيل آيه 134 سوره آل عمران .\r\n2 . وفيات الأعيان ، ج 2 ، ص 429 - 431 ، ش 395 ، وج 5 ، ص 147 . ","page_name":" 745 ","page_number":45},
  {"content":"\r\nجا دارد و سزاوار است اينك سرودهء جامى در حق امام سجاد ( عليه السلام ) :\r\nپور عبد الملك بنام هشام در حرم بود با اهالى شام\r\nمىزد اندر طواف كعبه قدم * ليكن از ازدحام اهل حرم\r\nاستلام حجر ندادش دست * بهر نظاره گوشه‌اى بنشست\r\nناگهان نخبهء نبى و ولى * زين عباد بن حسين على\r\nدر كساء بها وحلهء نور * بر حريم حرم فكند عبور\r\nهر طرف مى گذشت بهر طواف * در صف خلق ، مىفتاد شكاف\r\nزد قدم بهر استلام حجر * گشت خالى ز خلق راه و گذر\r\nشامئى كرد از هشام سؤال * كيست اين با چنين جمال و جلال ؟\r\nاز جهالت در آن تعلل كرد * وز شناسائى اش تجاهل كرد\r\nگفت نشناسمش ندانم كيست ؟ * مدنى يا يمانى يا مكى است ؟\r\nبوفراس آن سخنور نادر * بود در جمع شاميان حاضر\r\nگفت : من مىشناسمش نيكو * زو چه پرسى ؟ به سوى من كن رو\r\nآن كس است اين كه مكه وبطحازمزم وبوقبيس وخيف و منى\r\nحرم وحل و بيت و ركن حطيم * ناودان و مقام ابراهيم\r\nمروه ، مسعى ، صفا ، حجر ، عرفات * طيبة ، كوفه ، كربلا ، و فرات\r\nهر يك آمد به قدر او عارف * بر علو مقام او واقف\r\nقرة العين سيد الشهداست * غنچهء شاخ دوحهء زهراست\r\nميوهء باغ احمد مختار * لالهء راغ حيدر كرار\r\nچون كند جاى در ميان قريش * رود از فخرتر زبان قريش\r\nكه بدين سرور ستوده شيم * به نهايت رسيد فضل و كرم\r\nذروهء عزتست منزل او * حامل دولت است محمل او\r\nاز چنين عز و دولتى ظاهر * هم عرب هم عجم بود قاصر\r\n","description":"","footnote":"","page_name":" 746 ","page_number":46},
  {"content":"\r\nجد او را به مسند تمكين * خاتم الأنبياست نقش نگين\r\nلايح از روى او فروغ هدى * فايح از خوى او ، شميم وفا\r\nطلعتش آفتاب روز افروز * روشنائى فزاى وظلمت سوز\r\nجد او مصدر هدايت حق * از چنان مصدرى شده مشتق\r\nزحيا نايدش پسنديده * كه گشايد به روى كس ديده\r\nخلق ازو نيز ديده خوابانند * كز مهابت نگاه نتوانند\r\nنيست بى سبقت تبسم او * خلق را طاقت تكلم او\r\nدر عرب در عجم بود مشهور * كه مدانش مغفلى مغرور\r\nهمه عالم گرفت پرتو خور * گر ضريرى نديد از آن چه ضرر\r\nشد بلند آفتاب بر افلاك * بوم اگر زان نيافت بهره چه باك ؟\r\nبر نكو سيرتان و بدكاران * دست او أبر موهبت باران\r\nفيض آن ابر بر همه عالم * گر بريزد نمى ، نگردد كم\r\nهست از آن معشر بلند آئين * كه گذشتند ز اوج عليين\r\nحب ايشان دليل صدق ووفاق * بغض ايشان ، نشان كفر ونفاق\r\nقربشان پايهء علو وجلال * بعدشان مايهء عتو ( 1 ) وضلال\r\nگر شمارند اهل تقوى را * طالبان رضاى مولى را\r\nگر بپرسد زآسمان بالفرض * سائلى من خيار أهل الأرض ؟\r\nبه زبان كواكب وانجم * هيچ لفظى نيابد الا \" هم \"\r\nهم غيوث الندى اذا وهبوا * هم ليوث الشرى اذا نهبوا\r\nذكرشان سابق است در افواه * بر همه خلق بعد ذكر \" الله \"\r\nسر هر نامه را رواج فزاى * نام آنهاست بعد نام خداى\r\nختم هر نظم ونثر را الحق * باشد از يمن نامشان رونق\r\n\r\n","description":"","footnote":" 1 . عتو : سركشى وطغيان . ","page_name":" 747 ","page_number":47},
  {"content":"\r\n\r\n\r\nغضب هشام\r\nچون هشام آن قصيدهء غرا * كه فرزدق همى نمود إنشا\r\nكرد از آغاز تا به آخر گوش * خونش اندر رگ از غضب زد جوش\r\nبر فرزدق گرفت حالى دق * همچو بر مرغ خوش نوا عقمق\r\nساخت بر چشم شاميان خوارش * حبس فرمود بهر آنكارش\r\nاگرش چشم راست بين بودى * راست كردار وراست دين بودى\r\nدست بيداد ظلم نگشادى * جاى آن حبس ، خلعتش دادى\r\nاى بسا راست بين كه شد مبدل * از حسد حس او به شد احول\r\nآن كه احول بود ز اول كار * چون شود حالش از حسد هشدار ؟\r\nآفت ديدهء جسد رمد است * رمد ديدهء خود حسد است\r\nاز حسد ديدهء خرد شد كور * وز رمد ديدهء جسد بى نور\r\nجان حاسد ز داغ غم فرسود * وز غم آسوده خاطر محسود\r\nدائما از طبيعت فاسد * بر خدا معترض بود حاسد\r\nكه چنان مال يا منال چرا * مر فلان را همى دهد نه مرا ؟\r\nگر بدانم نمىكند خوشدل * كاش از ونيز سازدش زايل\r\nحسد المرء يأكل الحسنات * وإن إعتاد كسبها سنوات\r\nنكشد از شر شور هيزم * آن ضرر كز حسد كشد مردم\r\nآن حسد خاصه كه اهل نفس و هوا * مىبرند از گزيدگان خدا\r\nجان اينان مقر قرب ووصال * جاى آنان جحيم بعد نكال\r\nز آسمان مه همى دهد پرتو * بر زمين سگ همى زند عوعو\r\nزآسمان خور همى درخشد فاش * بر زمين كور مىشود خفاش\r\nعنايت امام ( عليه السلام ) به شاعر\r\nقصه مدح بوفراس رشيد * چون بدان شاه حق شناس رسيد\r\n","description":"","footnote":"","page_name":" 748 ","page_number":48},
  {"content":"\r\nاز درم بهر آن نكو گفتار * كرد حالى روان ده و دو هزار\r\nبوفراس آن درم نكرد قبول * گفت مقصود من خدا و رسول\r\nبود از آن مدح نى نوال و عطا * زآن كه عمر شريف را زخطا\r\nهمه جا از براى هر همجى * كرده ام صرف هر مديح وهجى\r\nتافتم سوى اين مديح عنان * بهر كفارت چنان سخنان\r\nقلته خالصا لوجه الله * لالأن استفيض ما أعطاه\r\nقال زين العباد والعباد * مانؤديه عوض لانرتاد\r\nزآن كه ما اهل بيت احسانيم * هر چه داديم باز نستانيم\r\nابر جوديم بر نشيب وفراز * قطره از ما به ما نگردد باز\r\nآفتابيم بر سپهر علا * نفتد عكس ما دگر سو را\r\nچون فرزدق به آن وفا و كرم * گشت بينا قبول كرد درم\r\nاز براى خداى بود ورسول * هر چه آمد از و چه رد چه قبول\r\nبود از آن هر دو قصدش الحق حق * مى كنم من هم از فرزدق دق\r\nرشحهء ز آن سجال ولطف ونوال * كه رسيدش از آن خجسته مآل\r\nز آن حريفم اگر رسد حرفى * بندم از دولت ابد طرفى\r\nصادقى از مشايخ حرمين * چون شنيد آن نشيد دور از شين\r\nگفت نيل مرا ضى حق را * بس بود اين عمل فرزدق را\r\nگز جز اينش زدفتر حسنات * بر نيايد ، نجات ، يافت نجات\r\nمستعد شد رضاى رحمان را * مستحق شد رياض رضوان را\r\nزآن كه نزديك حاكم جائر * كرد حق را ، براى حق ، ظاهر ( 1 )\r\n19 . يافعى عبد الله بن اسعد ( م 755 ه‍ ) : معروف به \" قطب مكه \" و صاحب تأليفات\r\nكثيره از جمله \" مرآة الجنان \" مى گويد :\r\n\r\n","description":"","footnote":" 1 . پايان اشعار جامى ، سلسلة الذهب ، ص 141 - 145 ، چاپ كتابفروشى سعدى . ","page_name":" 749 ","page_number":49},
  {"content":"\r\n\" در خانه اى كه او در آنجا در حال سجده بود ، آتش افتاد و اهل خانه فرياد مى كردند كه\r\nاى فرزند رسول خدا ( صلى الله عليه وآله ) آتش ! سر از سجده بر نداشت بعد از زمانى سر برداشت از او\r\nپرسيدند چه چيز شما را از اين آتش غافل گردانيد ؟ فرمود : آتش ديگر مرا ، از اين آتش\r\nغافل گردانيد \" .\r\n\" وكان يقول : ان قوما عبدوالله عزوجل رهبة فتلك عبادة العبيد ، وآخرين عبدوالله\r\nرغبة فتلك عبادة التجار ، وآخرين عبدوه شكرا فتلك عبادة الأحرار . \"\r\n\" بارها آن حضرت مى فرمود : گروهى خداى را از روى ترس عبادت مى كنند و اين\r\nعبادت بردگان است و گروهى به انگيزهء پاداش مىپرستند و اين عبادت تجارت پيشگان\r\nاست و گروهى او را براى آن كه از او سپاسگزارى كرده باشند ، عبادت مى مايند و اين نوع\r\nعبادت ، عبادت آزادگان است \" .\r\n\" باز روايت شده است كه مردى به امام سجاد ( عليه السلام ) ناسزا گفت . و به وى افتراء بست\r\nحضرت به او فرمود : اگر آنچه گفتى در من باشد ، پس به خدا توبه مى كنم و طلب آمرزش\r\nمى نمايم و اگر نباشد ، در اين صورت تو به من افتراء بستى و خداوند تو را بيامرزد . همين كه\r\nآن مرد اين برخورد را از امام ديد ، بلند شد و سر آن حضرت را بوسيد و گفت : فدايت شوم\r\nتو آن طورى كه من گفتم نيستى پس مرا ببخش . فرمود : خداوند تو را بيامرزد آن مرد\r\nگفت : خدا مىداند كه رسالت خويش را كجا قرار دهد ؟ \" ( 1 ) در پايان \" يافعى \" مى افزايد :\r\n\" محاسن و فضائل او بيش از آنست كه ما در اينجا به اين اختصار بسنده كرديم \" .\r\n20 . ابن عماد حنبلى ( م 1089 ) : صاحب كتاب \" شذرات الذهب في أخبار من\r\nذهب \" گويد : \" زين العابدين على بن حسين هاشمى ، به جهت كثرت عبادتش \" زين\r\nالعابدين \" ناميده شد و تا روزى كه فوت كرد و در هر شبانه روز هزار ركعت نماز مى خواند و\r\nروزى كه پدرش به شهادت رسيد ، مريض بود از اينرو متعرض او نشدند ، سپس داستان\r\n\r\n","description":"","footnote":" 1 . يافعى مراة الجنان ، ج 1 ، ص 191 . ","page_name":" 750 ","page_number":50},
  {"content":"\r\nمعرفى و جسارت آن مرد بى ادب را بازگو مىكند كه در سخنان \" يافعى \" گذشت . ( 1 )\r\n21 . احمد بن على بن حجر عسقلانى ( م 852 ه‍ ) : از اكابر فقها ومحدثين شافعى\r\nقرن نهم هجرت و مؤلف كتابهاى متعدد ، از جمله : \" تهذيب تهذيب الكمال في معرفة\r\nالرجال \" مى باشد او مى گويد :\r\n\" كان على بن الحسين رجلا له فضل في الدين \" ( 2 ) . على بن حسين فردى بوده است كه\r\nدر دين فضيلت و برترى داشت \" .\r\n22 . محمد بن اسحاق : \" عده اى از فقراى مردم مدينه زندگى خود را به نيكى\r\nمى گذراندند ولى نمى دانستند زندگيشان از كجا تأمين مىشود تا اينكه حضرت سجاد\r\nفوت كرد آنچه شبانگاهان بدانان مى رسيد قطع شد آنگاه فهميدند كه اولى بوده است ؟ \" .\r\n23 . ابونعيم حافظ اصفهانى ( 334 - 402 ه‍ ) : كه يكى از اكابر و اعلام محدثان و از\r\nاعاظم ثقات حفاظ و صاحب تأليفات متعدد از جمله \" حلية الأولياء \" مى باشد روايت\r\nكرده است :\r\n\" به هنگام فوت آن امام ، آثار كيسه‌هاى بارى كه در شب براى بينوايان مدينه ، حمل\r\nمى كرد ، بر پشتش ديده مى شد . \"\r\n\" ابو نعيم \" از امام باقر ( عليه السلام ) نقل كرده است كه : \" إن على بن الحسين ، قاسم الله ماله\r\nمرتين \" \" امام باقر فرمود : پدرش على بن حسين ، مال خود را دوبار در راه خدا با فقراء\r\nتقسيم كرد \" . ( 3 )\r\n24 . حافظ محمد بن يوسف گنجى شافعى ( م 658 ه‍ ) : كه از اكابر علماى شافعى\r\nاواسط قرن هفتم و صاحب كتاب \" كفاية الطالب في مناقب على بن ابيطالب \" است ،\r\nمى گويد :\r\n\r\n","description":"","footnote":" 1 . شذرات الذهب ج 1 ، ص 104 .\r\n2 . تهذيب التهذيب ، ج 7 ، ص 269 .\r\n3 . حلية الأولياء ، ج 2 ، ص 132 . ","page_name":" 751 ","page_number":51},
  {"content":"\r\n\" كان عابدا ، وفيا وجوادا حفيا \" ( 1 ) : \" على بن حسين ( عليه السلام ) عابد و بسيار باوفا ، بخشنده و\r\nبسيار نوازشگر بود و در پرس و جو از حال ديگران اصرار مى ورزيد \" .\r\n25 . يوسف بن اسماعيل نبهانى ( 1265 - 1350 ه‍ ) : صاحب كتاب \" جامع كرامات\r\nالأولياء \" گويد :\r\n\" على بن حسين زين العابدين ، يكى از اعاظم اهل بيت و بزرگان ائمهء آنهاست\r\nعبد الملك مروان او را به غل و زنجير كشيده از مدينه به شام احضارش كرد و كسانى را\r\nمأمور حفاظت او ساخت . زهرى در آن حال وارد شد تا از حضرت سجاد خداحافظى\r\nنمايد . چون امام سجاد ( عليه السلام ) را در آن وضع ديد ، گريه سر داده و گفت : اى كاش ! من به جاى\r\nتو بودم و تو سالم مى ماندى . امام سجاد ( عليه السلام ) فرمود : آيا گمان مى كنى من از اين وضع\r\nناراحت هستم ؟ اگر بخواهم وضعيت عوض مىشود ولى اين غل و زنجير مرا به ياد عذاب\r\nالهى مى اندازد . سپس پاها و دستهايش را از غل و زنجير بيرون آورد و فرمود : من دو\r\nمنزل بيشتر با اينها نيستم و چهار شب نگذشته بود كه مأموران به دنبال او به مدينه\r\nآمدند ، و در مدينه هر چه گشتند او را پيدا نكردند . زهرى مى گويد : از بعضى مأموران\r\nپرسيدم گفتند : او را فرمانبردار مى ديديم و هر كجا پائين مى آمد ما اطرافش بوديم و به\r\nشدت از او مراقبت داشتيم تا آن شب ، وقتى كه فجر طلوع كرد ديگر او را نديديم و تنها\r\nزنجيرهايش بجا مانده بود .\r\nزهرى گفت : بعد از اين جريان به ديدن عبد الملك رفتم و او از من على بن\r\nالحسين ( عليه السلام ) را پرسيد جريان را به او گفتم : عبد الملك گفت : همان روزى كه مأموران او را\r\nگم كردند ، او خود پيش من آمد و گفت : با من چه كار دارى ؟ گفتم : پيش ما باش ! فرمود :\r\nدوست ندارم . سپس خارج شد . به خدا قسم قلبم را وحشت فرا گرفت \" .\r\n26 . فضل بن روزبهان خنجى اصفهانى ( م 927 ه‍ ) : در كتاب \" وسيلة الخادم الى\r\nالمخدوم \" در شرح صلوات چهارده معصوم ( عليه السلام ) ، در صلوات بر امام زين العابدين ( عليه السلام ) مىنويسد :\r\n\r\n","description":"","footnote":" 1 . كفاية الطالب ، ص 447 ، طبع تهران . ","page_name":" 752 ","page_number":52},
  {"content":"\r\n\" اللهم وصل و سلم على الإمام الرابع ، أبي الائمة بادخ النهمة ، شامخ الهمة ، كاشف\r\nالغمة ، دافع الملمة ، المنافح عند الامور المهمة الواقف ، في مواقف العبادة بالليالى\r\nالمدلهمة الشوكة مع المفاخر الجمة ، صاحب المناقب والمزايا الجمة ، صاحب العز\r\nالمنيع والمجد الرفيع المدفون ، مع عمه الحسن في البقيع \" .\r\n\" بار خدايا درود و صلوات و سلامت را بر امام چهارم بفرست . آن پدر امامان كه صاحب\r\nاز همت بس بلند بود زيرا كه اصلا التفات به خلافت صورى نفرمود و عزم و همت خود را\r\nمخصوص و مقصور بر عبادت و امور آخرت ، ساخت او زدايندهء غم از دلهاى مردم ، دفع\r\nكنندهء بليات وشدائدى بود كه بر مردمان فرود آمده ، بود او دفع كننده غمهاى مردم بود .\r\n[ و اين اشاره است بدانچه روايت كرده اند كه هر كس را در مدينه مشكلى روى مى نمود\r\nآن حضرت در آن مشكل او را مساعدت مى نموده و دفع آن بلا از آن كس مى كرد 
  ] .\r\nآن حضرت در مواقف عبادت الهى ، در شبهاى بسيار تاريك مى ايستاد [ چنانچه\r\nروايت كرده اند آن حضرت عابدترين اهل زمان خود بود و در شبانه روز هزار ركعت نماز\r\nمى خواند و بعد از آن ، صحيفه اى را كه در آن حكايت عبادت حضرت أمير المؤمنين ( عليه السلام ) را\r\nثبت كرده بودند ، مى طلبيد و در آن نظر مى كرد و آن صحيفه را كنار مى گذاشت همچون\r\nكسى كه ملول باشد از تقصير خود مى فرمود : \" أنى لى بعبادة على \" من چگونه مى توانم\r\nعبادتى مثل عبادت على بجا آورم 
  ] .\r\n\" طاوس يمانى \" روايت كرده است كه حضرت امام زين العابدين ( عليه السلام ) شبى به حجرهء\r\nكعبه درآمة ، پس نماز بسيار كرد و بعد از آن سجده طولانى كرد و روى بر خاك بماليد و\r\nكف دستها به طرف آسمان برداشت شنيديم كه آهسته مى گفت : \" عبيدك بفنائك ،\r\nمسكينك بفنائك ، فقيرك بفنائك ، سائلك بفنائك \" . \" طاووس \" گفت : من اين دعا را ياد\r\nگرفتم و پس از آن ، هيچ گرفتارى بر من پيش نيامد جز آن كه اين دعا را خواندم و خداى\r\nتعالى مرا از آن شدت رهائى بخشيد .\r\nآن حضرت با وجود آن مفاخر نسبى و مكارم حسبى كه در ذات مبارك ايشان جمع\r\n","description":"","footnote":"","page_name":" 753 ","page_number":53},
  {"content":"\r\nشده بود ، اصلا ميل ظهور و شوكت خلافت نمى فرمود چنانچه روايت كرده اند در مدت\r\nحيات آن حضرت هر قدر مردم عراق آن حضرت را به طلب ملك و خلافت ترغيب كردند ،\r\nاصلا ميل نفرمود ، او صاحب عزت و مناعت و شرف بلند و مدفون در بقيع در كنار عموى\r\nبزرگوارش حسن مجتبى مى باشد \" . ( 1 )\r\n27 . حافظ حسين درويش كربلائى تبريزى ( 994 ه‍ ) : در مقام معرفى امام سجاد ( عليه السلام )\r\nمى گويد :\r\n\" في ذكر الإمام الهمام ، قبلة الساجدين ، وكعبة الزاهدين ، أبى الأئمة وسراج الأمة و\r\nكاشف الغمة ومحيى السنة وسنى الهمة ورفيع الرتبة وانيس الكربة و صاحب الندية ،\r\nالمدفون با الأرض الطيبه ، سيد المجاهدين ، أبى محمد على بن الحسين زين العابدين\r\nعليه صلوات المصلين \" :\r\n\" در ذكر و بازگويى احوال امام همام ، قبلهء سجده كنندگان كعبه زاهدان ، پدر بزرگ\r\nپيشوايان ، چراغ امت كاشف محنت ، احياءگر سنت بلند و همت ، رفيع مرتبت ، انيس غم و\r\nغصه ، صاحب مجالس دعا ، مدفون در سرزمين مدينه سيد مجاهدان ابن محمد على بن\r\nالحسين زين العابدين كه بر او درود درودگران باد ! \"\r\n\" وى امام چهارم از ائمهء اثنى عشر معروف به زين العابدين و سيد العابدين والسجاد و\r\nذى الثفنات است . و آن جناب را \" ذوالثفنات \" به آن جهت مى گفتند كه از كثرت عبادت\r\nبعضى از اندامش كه در حين سجود بر زمين مى سود ، مانند شتر درشت شده بود . و\r\nزين العابدينش از آن گويند كه ظاهر و باطن وى و اقوال و افعال و خلق و خلق وى به\r\nحضرت رسول ( صلى الله عليه وآله ) مانند بود . . . \" .\r\n\" وهو من أكابر سادات أهل البيت و من أجل التابعين وأعلامهم . قال الزهري : ما\r\nرأيت قرشيا أفضل من على بن الحسين وقال سعيد بن المسيب : بلغنى أن على بن\r\nالحسين ( عليه السلام ) كان يصلى في اليوم والليلة ألف ركعة الى أن توفى . وقالوا : سمى زين\r\n\r\n","description":"","footnote":" 1 . وسيلة الخادم الى المخدوم ص 177 - 182 . ","page_name":" 754 ","page_number":54},
  {"content":"\r\nالعابدين ، لعبادته \" :\r\nاو از بزرگان سادات اهل بيت و از بزرگترين تابعان و از اعلام آنان بود زهرى گفته است\r\nمن فرد قرشى با فضيلت تر از على بن الحسين ( عليه السلام ) را نديدم \" سعيد بن مسيب \" گويد :\r\nشنيده ام كه على بن الحسين در شبانه روز هزار ركعت نماز مى گزارد به خاطر عبادتهاى\r\nفراوان او را \" زينب عبادت كنندگان \" گفتند \" .\r\n\" بر حضرت امام زين العابدين ( عليه السلام ) خوف و خشيت الهى به طرز عجيبى چيره شده بود\r\nگويند كه : در وقت وضو ساختن رنگ رخسار مباركش متغير گشتى و چون به نماز\r\nايستادى لرزه بر اندام نازنينش افتادى از اين حالاتش سوال كردند ، فرمود : نمى دانيد كه\r\nدر حضور كى مى بايد ايستاد ؟ وخدمت كه مى بايد كرد ؟ و همچنين گويند كه : چون بادى\r\nبر مىانگيخت به تندى ، آن حضرت از خوف الهى چون بىهوشان بيفتادى و همچنين\r\nگويند كه : نوبتى آتشى در منزل آن حضرت افروخته شد و وى در سجده بود از اطراف و\r\nجوانب آواز برآمد ، آن حضرت از نياز وتضرع خود بازنگشت تا آن آتش فرو نشست بعد از\r\nآن وى را از آن سؤال كردند فرمود : كه فكر آتش ديگر چنان مشغولم ساخته بود كه از\r\nسوزش اين آتش خبرم نبود \" .\r\nو چون مردمان به خواب رفتندى برخاستى ، و به عبادت مشغول گشتى ، و با صداى\r\nبلند فرياد مى آورد و دعا مى كرد از دعاهاى آن بزرگوار اين دعا بود : \" اللهم ان هول المطلع\r\nوالوقوف بين يديك اقلقنى عن وسادى ومنع رقادى \" \" خدايا ! وحشت روز آينده و\r\nوقوف در پيشگاه تو مرا مضطرب ، و خواب را از چشمانم ربوده است \" . سپس صورت خود\r\nرا روى خاكها مى گذاشت ، خانواده و فرزندانش دور او را مى گرفتند و به حال او\r\nمى گريستند و آن حضرت ملتفت آنها نمى شد ، سپس عرض مى كرد : \" اللهم اني أسالك\r\nالروح والراحة حين القاك وأنت عني راض \" . خدايا آسايش و آسودگى را مى طلبم آنگاه\r\nكه به ملاقات تو مى شتابم و مى خواهم كه تو از من راضى باشى .\r\nصاحب \" روضات الجنان \" مى افزايد :\r\n","description":"","footnote":"","page_name":" 755 ","page_number":55},
  {"content":"\r\nامارات شرف وعلو شأن و علامات بزرگى و رفعت مقام ، حضرت امام زين العابدين ( عليه السلام )\r\nاز حيز تعداد بيرون است و از احاطهء دائرهء خيال افزون ، حجر و نذر ( سنگ و شن ) گواه\r\nامامت ووصايت اوست چه جاى انسان و بشر . ( 1 )\r\n28 . استاد عباس محمود عقاد : استاد معاصر نويسندهء مشهور مصرى صاحب\r\nتأليفات ارزشمند از جمله : \" الحسين ابوالشهداء \" است در همين كتاب دربارهء امام\r\nسجاد ( عليه السلام ) مىنويسد : \" اين جوان بيمار ( بعد از جريان كربلا ) زندگى كرد تا اين كه بر قلبها\r\nمالك شد آنچنان كه كه \" هشام بن عبد الملك \" بر بدنهاى مردم تسلط داشت \" . ( 2 )\r\n\r\n","description":"","footnote":" 1 . روضات الجنان ، روضهء هشتم ج 2 ، ص 412 .\r\n2 . الحسين ابوالشهداء ، ص 282 ، طبع دار الكتاب البنانى بيروت 1997 م . ","page_name":" 756 ","page_number":56},
  {"content":"\r\nبخش سوم\r\nامام سجاد ( عليه السلام ) در پيشگاه قرآن\r\n","description":"","footnote":"","page_name":" 757 ","page_number":57},
  {"content":"\r\n","description":"","footnote":"","page_name":" 758 ","page_number":58},
  {"content":"\r\n\r\n\r\nبخش سوم / امام سجاد ( ع ) در پيشگاه قرآن . . .\r\nامام سجاد ( م 95 ه‍ . ق ) و تفسير قرآن ( 1 )\r\nاز مفسران تابعين ، ابوحمزهء ثمالى وجابر جعفى وابوخالد كابلى بيش از ديگر مفسران\r\nاز او روايت كرده اند . امام على بن الحسين ( عليه السلام ) صاحب زبور آل محمد ( صلى الله عليه وآله ) و دارندهء صحيفه\r\nنورانى سجاديه كه \" قرآن صاعد \" يا \" اخت القرآن \" مى نامند پس از حادثه كربلا ملجاء\r\nفكرى و معنوى شيعه در آن عصر و بزرگترين مفسر قرآن در قرن اول به شمار مى روند\r\nايشان علاوه بر فقه و شريعت و مرجعيتى كه در زمينهء احكام الهى داشته اند مفسر و\r\nبيانگر آيات نورانى قرآن نيز بوده اند كه در لابلاى تفاسير خاصه وعامه از ايشان مطالب\r\nفراوانى نقل كرده اند اين تفاسير افزون بر تفاسير آيات الاحكام است كه نوعا از ائمه\r\nمعصومين ( عليها السلام ) روايت ، وحديث خاصى وجود دارد .\r\n1 . نفرين شدهء خداوند :\r\nاز وصاياى آن بزرگوار به فرزند برومندش امام باقر ( عليه السلام ) اين بود : پسرم با پنج نفر دوستى\r\nو رفاقت نداشته باش :\r\n1 . كذاب و دروغگو چون او به منزله سرابى است كه دور را نزديك و نزديك را دور\r\nنشان مىدهد .\r\n2 . فرد فاسق چون او تو را به يك لقمه نان مى فروشد .\r\n\r\n","description":"","footnote":" 1 . طبقات مفسران شيعه ، ج 1 ، ص 264 - 267 ، آراء تفسيرى امام ( ع ) مى توان در منابع زير\r\nمطالعه نمود :\r\nدر زمينه ازدواج پيامبر خدا ( ص ) با زينب بنت جحش آيه 35 سوره احزاب ، تفسير خازن ج 5 ،\r\nص 216 - ومعالم التنزيل بغوى ج 5 ، ص 215 ، ابوبكر جصاص احكام القرآن ج 3 ، ص 444 و\r\nآلوسى در روح المعانى ج 22 ، ص 524 ، زرقانى ج 5 ، ص 234 زهرى وبكر بن علاء بن زياد\r\nقشيرى ( متوفى 334 ) با استناد به تفسير امام در تفاسير خود وارد ساخته اند . ","page_name":" 759 ","page_number":59},
  {"content":"\r\n3 . فرد بخيل چون او تو را به هنگام نياز و احتياج خوار و زبون مىسازد .\r\n4 . فرد احمق و نادان او مى خواهد به تو خير رساند ولى ضرر مى رساند .\r\n5 . قاطع رحم چون من او را سه جايگاه از قرآن مجيد ملعون و نفرين شدهء خداوند\r\nيافتم يكى در موردى كه مى فرمايد :\r\n\" فهل عسيستم ان توليتهم ان تفسدوأ في الأرض وتقطعوا ارحامكم اولئك تعفهم\r\nالله فأصمهم واعمى ابصارهم \" ( 1 ) دومى در جائى كه مى فرمايد :\r\n\" الذين ينقضون عهدالله من بعد ميثاقه ويقطعون ما امر الله به ان يوصل ويفسدون\r\nفي الأرض اولئك لهم اللعنة ولهم سوء الدار \" ( 2 ) سومى در آيه اى مى فرمايند :\r\n\" الذين ينقضون عهدالله من بعد ميثاقه ويقطعون ماامرالله به ان يوصل ويفسدون\r\nفي الأرض اولئك هم الخاسرون \" . ( 3 )\r\nمرحوم سيد عبد الرزاق الموسوى المقرم در كتاب \" الأمام زين العابدين ( عليه السلام ) \" بيست و\r\nيك مورد ديگر از موارد تفسيرى امام ( عليه السلام ) را ارائه نموده اند :\r\n2 . در مورد * ( قل لا اسألكم عليه اجرا الا المودة في القربى ) * ( 4 ) را به قرابت و\r\nخويشاوندى اهل بيت ( عليه السلام ) تفسير نموده اند وجصاص در احكام القرآن ( ج 3 ، ص 465 )\r\nوابن كثير در تفسير خود ( ج 4 ، ص 112 ) از ابن جرير ، اسارت آن بزرگوار وگفتگوى او را با\r\nمرد شامى نقل كرده اند .\r\n3 . در مورد آيهء * ( واعتصموا بحبل الله جميعا ، ولا تفرقوا ) * كه به مودت ومحبت شيعه\r\nنسبت به على ( عليه السلام ) تفسير نموده اند . ( 5 )\r\n4 . سورهء مائده ، آيه 27 : * ( واتل عليهم نبأ ابنى آدم اذ قربا قربانا ) * هابيل با چاق ترين\r\n\r\n","description":"","footnote":" 1 . سوره محمد آيه 22 .\r\n2 . سوره بقره آيه 27 .\r\n3 . سوره رعد آيه 25 به نقل از تحف العقول صفحات 320 - 321 .\r\n4 . سورهء احزاب ، آيهء 135 .\r\n5 . آل عمران ، آيهء 103 . ","page_name":" 760 ","page_number":60},
  {"content":"\r\nگوسفندها به خدا تقرب جست و قابيل با سنبل كه مورد قبول واقع نشد و موجب برخورد\r\nدو برادر شد . ( 1 )\r\n5 . در مورد فروختن حضرت يوسف و ارزش او كه 22 يا 30 درهم بوده است كه\r\nامام ( عليه السلام ) در تفسير خويش شمارش آن را 20 درهم اعلام كرده اند .\r\n6 . زينت الهى با توجه به آيه 32 سوره اعراف . \" قل من حرم زينة الله التى أخرج لعباده \"\r\nكان على بن الحسين يلبس الجبة والمطرف من الخز وألقلنسوة ويبيع المطرف و\r\nيشترى بثمانين ويقول : قل من حرم زينة الله التى اخرج للعباده للطيبين والطيبات\r\nتفسير العياشى ، ج 20 وفيه في خبر عمر بن على عن ابيه على الحسين انه كان يشترى\r\nالخز بخمسين دينارا فاذا صاف تصدق به ، لايرى براكب باى وتعوى : قل من حرم زينة الله\r\nالليالى ، ج 2 ، ص 16 . ( 2 )\r\n7 . در مورد اختلاف امت كه مقصود از آن اولياء بوده است .\r\n8 . قبولى توبه ، تفسير آيهء 105 سوره توبه : * ( يقبل التوبة من عباده ) * .\r\n9 . سورهء بقره ، آيهء * ( اينما تكونوا يأت بكم الله ) * كه اصحاب و ياران قائم ( عج ) است كه\r\nتعداد آنان همانند سپاه بدر ، 313 نفر است .\r\n10 . آيهء 207 سورهء بقره * ( ادخلوا في السلم كافة ) * كه مقصود از سلم ، ولايت على بن\r\nابيطالب ( عليه السلام ) است .\r\n11 . آيهء 56 سورهء زمر : * ( ان تقول يا حسرتا على ما فرطت في جنب الله ) * كه باز به\r\nولايت على ( عليه السلام ) تفسير فرموده اند كه در روز قيامت دورافتادگان از حريم ولايت حسرت\r\nمى خورند كه چرا تفريط نموديم و در حق على ( عليه السلام ) كوتاه آمديم .\r\n12 . سورهء زخرف ، آيهء 33 : * ( لو لا ، ان يكون الناس امة واحدة ) * كه مقصود از آن امت\r\nمحمد ( صلى الله عليه وآله ) است . چرا بايد امت كامل ترين پيامبران ( صلى الله عليه وآله ) متعهد و متفق نگردند ؟\r\n\r\n","description":"","footnote":" 1 . سورهء مائده ، آيه 27 .\r\n2 . سورهء اعراف آيهء 32 . ","page_name":" 761 ","page_number":61},
  {"content":"\r\n13 . سورهء زمر ، آيهء 69 : * ( واشرقت الأرض به نور ربها ) * كه مقصود بيان اوضاع محشر\r\nاست با تفصيلى كه دارد .\r\n14 . سورهء مؤمن ، آيهء 34 : * ( ولقد جائكم يوسف بالبينات ) * سعيد بن جبير از امام\r\nزين العابدين ( عليه السلام ) از زبان يوسف خبر از ظهور حضرت قائم ( عج ) مىدهد .\r\n15 . سوره مزمل ، آيهء 4 : * ( ورتل القرآن ترتيلا ) * مقصود از آن روشن نمودن آيات\r\nاست ، وفرمود : \" قفوا عند عجائبه لتحركوا به القلوب \" . ( در مورد شگفتيهاى قرآن مكث\r\nكنيد تا دلها را متوجه آفريدگار آن سازيد . )\r\n16 . سوره زمر ، آيهء 68 : * ( ونفخ في الصور ، فصعق ) * كه كيفيت نفخ صور اسرافيل را\r\nبيان مىكند .\r\n17 . سورهء بقره ، آيهء 22 * ( الذي جعل لكم الأرض فراشا والسماء بناء ) * خداوند زمين\r\nرا ملايم طبايع وموافق ابدان شما قرار داده است .\r\n18 . سورهء قصص ، آيهء 85 : * ( ان الذي فرض عليك القرآن لرادك الى معاد والله خير\r\nحافظا وهو ارحم الراحمين ) * كه مقصود از آن ، رجعت وبازگشت پيامبر وپيشوايان\r\nمعصوم ( عليه السلام ) است كه مجددا به دنيا بازخواهند گشت .\r\n19 . سورهء تكاثر : * ( لتسئلن يومئذ عن النعيم ) * مقصود از آن شهادت بر يكتايى الله و\r\nرسالت پيامبر خدا ( صلى الله عليه وآله ) و ولايت أمير المؤمنين است . ( 1 )\r\n20 . در تفسير كشف الاسرار ميبدى مواردى را از امام على بن الحسين ( عليه السلام ) روايت\r\nكرده است كه با بهره گيرى از يادنامهء علامه امينى در اينجا مى آوريم .\r\n21 . حق خويشاوندى ، روي ان علي بن الحسين قال لرجل من أهل الشام :\r\nأقرأت القرآن ؟ قال : نعم . قال : أفاقرأت في سورة بني اسرائيل : ( وآت ذالقربى حقه ) ؟\r\nقال : وانكم للقرابة الذي امر الله أن يؤتى حقه ؟ قال : نعم \" . ( 2 )\r\n\r\n","description":"","footnote":" 1 . سوره تكاثر ، آيه 8 .\r\n2 . سوره إسراء ، آيه 26 . ","page_name":" 762 ","page_number":62},
  {"content":"\r\nروايت شده است كه امام به مردى از شاميان فرمودند :\r\nآيا قرآن خوانده اى ؟ او پاسخ داد : آرى . امام فرمودند : آيا در سورهء بنى اسرائيل\r\nنخوانده اى كه حق خويشاوندان رسول خدا ( صلى الله عليه وآله ) را انجام بده ؟ شامى گفت : آيا شما از\r\nخويشاوندان وذوى القربى هستيد كه بايد حق آنان اداء شود ؟ امام ( ع ) فرمود : آرى .\r\n22 . عروس قرآن روى علي بن الحسين ( عليه السلام ) عن أبيه ، عن على ( عليها السلام ) قال : سمعت\r\nالنبي ( صلى الله عليه وآله ) يقول : \" لكل شئ عروس ، وعروس ، القرآن سورة الرحمن . . . \" . ( 1 )\r\n23 . در داستان يوسف وزليخا * ( سزيهم آياتنا في الآفاق وفي أنفسهم ، حتى يتبين لهم\r\nأنه الحق ) * ( 2 ) در ضمن اين آيهء شريفه از على بن الحسين ( عليه السلام ) روايت كرده اند كه : \" در آن\r\nخلوتخانه بتى نهاده بودند ، آن ساعت زليخا برخاست و چادرى روى سر آن بت دركشيد\r\nتا پوشيده باشد . يوسف گفت : چيست اين عمل كه تو انجام دادى ؟ گفت : از آن بت شرم\r\nمىدارم كه به ما مىنگرد .\r\nيوسف گفت : \" أتستحين ممن لايسمع ولا يبصر ، ولا استحيي ممن خلق الأشياء ،\r\nو علمها يسمع ويبصر ، وينفع ويضر ؟ \" آيا از بتى كه نمى شنود و نمى بيند و نه در ضرر و\r\nنفعى در به كار تو دارد ، شرم مى دارى . من چرا از آفريدگار جهان و جهانيان و دانا به احوال\r\nهمگان ، چه آشكارا و چه پنهان ، شنونده آوازها ، شنوندهء رازها ، بينندهء دور يا نزديك . . .\r\nشرم ننمايم ؟ الم تعلم بان الله يرى ؟ آيا نمى دانى كه خداوند حاضر و ناظر است ؟ يوسف\r\nاين سخن بگفت ، آنگه برخاست و آهنگ در كرد \" .\r\n24 . زهد واقعى : از امام ( عليه السلام ) از معناى زهد سوال نمودند : در پاسخ فرمودند : زهد ده\r\nدرجه دارد پس بالاترين درجه ى زهد ، پائين ترين مراتب پارسايى وورع مى باشد و\r\nبالاترين درجه ى يقين ، پائين ترين مراتب رضاى الهى است و زهد واقعى در آيه اى از\r\n\r\n","description":"","footnote":" 1 . طبقات مفسران شيعه ، ج 1 ، ص 263 .\r\n2 . سوره فصلت ، آيه 53 . ","page_name":" 763 ","page_number":63},
  {"content":"\r\nكتاب خدا معرفى شده است : \" لكيلا تأسوا على مافاتكم ولا تفرحوا بما آتاكم \" . ( 1 ) تا آنكه\r\nبر آنچه از شما فوت گرديده است تأسف مخوريد و آنچه بر شما پيش مى آيد شادمان\r\nنگرديد . ( 2 ) نمونه‌هاى تفسيرى ، حديثى و فقهى از آن بزرگوار در كتابهاى رجال و تفسير\r\nفراوان آمده است كه محض رعايت اختصار به نمونه‌هاى فوق بسنده گرديد .\r\n\r\n","description":"","footnote":" 1 . سوره آل عمران آيه 153 .\r\n2 . شبيه اين تفسير در نهج البلاغه هم آمده است . ","page_name":" 764 ","page_number":64},
  {"content":"\r\nبخش چهارم\r\nآثار ومأثر جاويدان امام سجاد ( عليه السلام )\r\n","description":"","footnote":"","page_name":" 765 ","page_number":65},
  {"content":"\r\n","description":"","footnote":"","page_name":" 766 ","page_number":66},
  {"content":"\r\n\r\nبخش چهارم / آثار ومأثر جاويدان امام سجاد ( ع ) . . .\r\nآثار ومأثر امام ( عليه السلام ) بيش از آنست كه ما را توان تتبع و استقصاى آنها بوده باشد . در\r\nحضور آن بزرگوار ، يادگارهاى رسالت ، نشانه‌هاى ولايت و امامت وام الكتاب فقه ، جامعه\r\nوجود دارد ما در اين بخش فقط به چند اثر ماندگار و جاودانه آن بزرگوار ، اشارتى\r\nمى نماييم و توضيحات را لازم را انجام مى دهيم . اميد است همين موارد اندك كفايت\r\nكنند از بسيار ما بوده باشد .\r\n1 . صحيفهء سجاديه ( عليه السلام )\r\nصحيفهء سجاديه ، گنجينهء معارف اهل بيت ( عليه السلام ) ، وزبور آل محمد ( صلى الله عليه وآله ) ، مخزن عرفان ،\r\nكانون توحيد و كتاب معرفت خدا و شناخت الهى است صحيفه سجاديه ( عليه السلام ) انجيل\r\nرهروان راه حقيقت ، و زبور آل معرفت وسلوك و عرفان مى باشد .\r\nصحيفهء سجاديه يك دوره آموزش و تعليم شيوهء گفتگو با خداوند متعال وأدب و\r\nروش سخن گفتن با معبود يكتا مى باشد و كوشش امام ( عليه السلام ) بر آن بوده است تا نحوهء سخن\r\nگفتن وأدب تضرع و دعا ، به سالكان راه و طالبان وصال حق ، بياموزد و خود نيز سوز و گداز\r\nو عشق بى شائبه خود را با معبود خويش به مرحلهء ظهور برساند . اين مخزن اسرار و\r\nمعدن معارف و مكارم و گنجينهء اسرار عبودى تا كنون دست به دست اخيار و صالحان\r\nگشته و در نهايت به دست ما رسيده است و جاى شكر و سپاس است كه هنوز نفحات\r\nانس و نفخات قدس الهى ، در حال وزيدن بوده و دعاهاى آن امام همام و آن عارف\r\nصمدانى به عصر ما نيز رسيده است اين دعاها كه پيوند ناگسستنى به عصر رسالت دارد به\r\nمنزلهء آنست كه ما در عصر رسالت و نبوت و در دوران امامت و ولايت به سر مى بريم .\r\nدر سال 1353 ه‍ . ق مرجع فقيد ، مرحوم آيت الله العظمى نجفى مرعشى ( قدس سره ) نسخه اى\r\nاز صحيفه سجاديه را براى علامهء معاصر مؤلف تفسير علمى طنطاوى ( مفتى اسكندريه )\r\n","description":"","footnote":"","page_name":" 767 ","page_number":67},
  {"content":"\r\n\r\nبه \" قاهره \" فرستاد . وى پس از تشكر از دريافت اين هديهء گرانبها و ستايش فراوان از اهداء\r\nكنندهء آن ، در پاسخ چنين نوشت :\r\n\" اين از بدبختى ماست كه تا كنون بر اين اثر گرانبهاى جاويدان ، كه از\r\nمواريث نبوت است ، دست نيافته بوديم ، من هر چه در آن مىنگرم ، آن را از\r\nگفتار مخلوق برتر ، و از كلام خالق پايين‌تر مى يابم \" . ( 1 )\r\nابعاد سياسى صحيفه سجاديه :\r\nچنان كه اشاره كرديم ، صحيفهء سجاديه تنها شامل راز و نياز محض و مناجات و عرض\r\nحاجت در پيشگاه معبود يكتا نيست ، بلكه شامل ابعاد سياسى و اجتماعى و فرهنگى و\r\nعقيدتى نيز مى باشد . امام سجاد ( عليه السلام ) در ضمن دعاهاى خود در چندين مورد ، مباحث\r\nسياسى به ويژه مسألة \" امامت \" و رهبرى جامعهء اسلامى را مطرح كرده است كه ذيلا\r\nنمونه‌هايى از آنها را مى آوريم :\r\n1 . امام در دعاى بيستم ( دعاى مكارم الاخلاق ) چنين مى گويد :\r\n\" خدايا ! بر محمد و خاندانش درود فرست و مرا بر آن كه بر من ستم كند ،\r\nدستى ( نيرويى ) ، و بر آن كه با من ستيزه جويد زبانى ( برهانى ) ، و بر كسى كه\r\nبا من دشمنى و عناد ورزد ، پيروزى و غلبه‌اى عطا كن ، و در برابر آن كس كه\r\nنسبت به من ، به حيله گرى و بد انديشى بپردازد ، چاره و تدبيرى و در برابر\r\nآن كه بر من فشار و آزار مىرساند ، نيرو ده و در برابر عيب جويانى كه بر من\r\nعيب جويى و دشنام گويى كنند قدرت تكذيب ، و در برابر خطر تهديد\r\nدشمنان ، به من امنيت كامل عنايت فرما . . . \" . ( 2 )\r\nآيا چه كسانى جز كارگزاران عبد الملك نظير \" هشام بن اسماعيل مخزومى \" ( حاكم\r\n\r\n","description":"","footnote":" 1 . صحيفه سجاديه ، ترجمه سخنور توانا استاد سيد صدرالدين بلاغى ، تهران ، دارالكتب\r\nالاسلامية ، مقدمه ، ص 37 .\r\n2 . ترجمه صحيفه سجاديه از نگارنده ، ص 220 . ","page_name":" 768 ","page_number":68},
  {"content":"\r\nمدينه ) و دستياران او بودند كه در حق امام ستم ، ستيزه جويى ، عناد ، بد انديشى ، فشار ،\r\nآزار و تهديد داشتند ؟ بنابراين در واقع اين دعاى امام ( عليه السلام ) شكوائيه‌اى در برابر زورگوييهاى\r\nحكومت وقت بوده و از اين نظر بار سياسى داشته است .\r\n2 . در دعائى كه امام به عنوان نيايش روز عيد قربان و روز جمعه مى خواند چنين\r\nآمده است :\r\n\" خدايا ! با اين مقام ( خلافت و رهبرى امت اسلامى كه اقامهء نماز در روز عيد\r\nقربان و روز جمعه و ايراد خطبه از شئون آن است ) مخصوص جانشينان و\r\nبرگزيدگان تو ، و اين پايگاهها ، از آن امناى تو است كه آنان را در رتبهء\r\nوالايى قرار داده اى ، ولى ستمگران ( همچون خلفاى ستمگر اموى ) آن را به\r\nزور ، غصب و تصاحب كرده‌اند . . . تا آنجا كه برگزيدگان و خلفاى تو مغلوب\r\nو مقهور گشته اند ، در حالى كه مى بينند احكام تو تغيير يافته است ، كتاب تو\r\nاز صحنهء عمل به دور افتاده ، فرائض و واجبات تو ، دستخوش تحريف\r\nگشته ، و سنت ( راه و رسم ) پيامبرت ، متروك مانده است .\r\nخدايا ! دشمنان بندگان برگزيده ات از اولين و آخرين و همچنين اتباع و\r\nپيروانشان و همهء كسانى را كه به كارهاى آنان راضى هستند ، لعنت كن و از\r\nرحمت خود دور ساز . . . \" . ( 1 )\r\nدر اين دعا امام با صراحت تمام ، از مسألة امامت و رهبرى امت ، كه اختصاص به\r\nخاندان پيامبران دارد ، و مغصوب شدن آن توسط ستمگران ، ياد مىكند و بدين ترتيب\r\nمشروعيت حكومت بنى اميه را طرد مىكند .\r\n3 . امام در دعاى عرفه چنين مى گويد :\r\n\" پروردگارا ! درود فرست بر پاكترين افراد خاندان پيامبر كه آنان را براى\r\nرهبرى امت و اجراى اوامر خود برگزيده اى ، و آنان را خزانه داران علم\r\n\r\n","description":"","footnote":" 1 . ترجمه صحيفهء سجاديه اثر نگارنده ناتوان ، ص 223 . ","page_name":" 769 ","page_number":69},
  {"content":"\r\n\r\n\r\nخود ، نگهبانان دينت ، جانشينان خودت در زمين ، و حجتهاى خويش بر\r\nبندگانت ، قرار داده اى و به خواست خود ، آنان را از هر گونه پليدى يكباره\r\nپاك كرده اى و آنان را وسيلهء ارتباط با خود و وسيلهء وصول به بهشت خويش\r\nقرار داده اى . . . خدايا ، تو در هر زمان دين خود را به وسيلهء امامى تأييد\r\nفرموده اى كه او را براى بندگانت رهبر و پرچمدار ، و در گيتى مشعل هدايت\r\nقرار داده اى ، پس از آنكه او را به وسيله ارتباط غيبى ، با خود مرتبط\r\nساخته اى ، و او را وسيلهء خشنودى خود قرار داده اى و پيروى از او را واجب\r\nكرده اى ، و از نافرمائى او بيم داده اى ، و به اطاعت از امر او و پذيرش نهى او ،\r\nدستور داده اى ، و مقرر داشته اى كه هيچ كس از او سبقت نگيرد ، و هيچ كس\r\nاز پيروى او پس نماند . . . \" . ( 1 )\r\nحضرت سجاد ( عليه السلام ) در اين دعا نيز از نقش و موقعيت ويژهء رهبران الهى و امامان از\r\nخاندان نبوت وامتيازات آنان سخن گفته است ، و اين امر دقيقا به معناى نفى مشروعيت\r\nحكومت زمامداران وقت و نامشروع بودن قيامت و حكومت آنان سخن به ميان\r\nآورده است .\r\nكتاب شناسى شرحها و ترجمه‌هاى صحيفه\r\nاز آن روز كه اين اثر شاهكار ادبى ، عرفانى و معنوى امام سجاد ( عليه السلام ) به عرصهء ظهور و بروز\r\nرسيده است گوهر شناسان معنوى و در جويان عرفانى ، در مقام سفتن درهاى ناياب آن\r\nدرآمده اند و چه شرحها و توضيحها و ترجمه‌هايى كه در مورد اين صحيفه كامله سجاديه\r\nانجام نداده اند كه استقصاء و شمارش كامل آن شرحها و ترجمه‌ها از عهده خارج است\r\nفقط به صورت گذرا و گزارشگونه به چند مورد از آنها اشاره مى گردد :\r\nگفتار حاج آقا بزرگ تهرانى :\r\nكتاب شناس معروف جهان تشيع مرحوم حاج آقا بزرگ تهرانى ضمن معرفى\r\n\r\n","description":"","footnote":" 1 . ترجمه كامل دعاى عرفه در پايان اين بخش به تفضيل آمده است . ","page_name":" 770 ","page_number":70},
  {"content":"\r\n\r\n\r\nصحيفه‌هاى يكم ، دوم ، سوم ، چهارم ، پنجم ، ششم ، در مورد نخستين صحيفه\r\nسجاديه مىنويسد :\r\n\" صحيفه سجاديه نخستين ، كه سند آن به امام زين العابدين على بن الحسين بن على\r\nبن ابيطالب ( عليه السلام ) به صورت تواتر مى رسد ، از آن كتاب به عنوان \" خواهر قرآن \" \" انجيل اهل\r\nبيت ( عليه السلام ) \" و \" زبور آل محمد ( صلى الله عليه وآله ) \" و گاهى \" صحيفهء كامله \" تعبير آورده مىشود . اصحاب\r\nما اهتمام كاملى به روايت و نقل آن كتاب شريف داشته اند و در اجازات خود مخصوصا از\r\nآن ياد نموده اند . شرحها و ترجمه‌هاى متعددى از آن به عمل آورده اند و سند اين كتاب از\r\nمتواترات مى باشد . چون در هر عصر و روزگارى و در هر طبقه و قشرى اختصاص به نقل و\r\nروايت پيدا نموده است و سند روايت آن به دو فرزند امام زين العابدين : يعنى امام محمد\r\nباقر ( عليه السلام ) وزيد شهيد ( رحمه الله ) منتهى مى گردد كه از پدر بزرگوارشان امام على بن الحسين\r\n( مستشهد در سال 95 ه‍ . ق ) نقل كرده اند ومرحوم ابن شهرآشوب مىنويسد : \" صحيح \"\r\nآنست نخستين فردى كه در مورد دعا تصنيف و تأليف دارد امام على بن ابيطالب ( عليه السلام )\r\nسپس سلمان ، ابوذر ، إصبغ بن نباته و آنگاه عبيداله بن ابى رافع و سپس \" صحيفهء كامله \"\r\nامام زين العابدين ( عليه السلام ) مى باشد \" . ( 1 )\r\n100 عنوان شرح و ترجمه\r\nنظر به اهميت والايى كه كتاب صحيفه سجاديه پيش علما و بزرگان ما داشته است تا\r\nكنون شرحها و تعليقه‌ها و ترجمه‌هاى متعددى از آن به عمل آمده است كه استقصاى\r\nكامل آنها با گزيده نويسى ها سازگار نيست فقط به تعداد 100 عنوان از آنها به ترتيب\r\nقرون اشاره مى نمائيم ، بسيار متأسفيم كه از شروح قرون دوم ، سوم ، چهارم و پنجم\r\nاطلاعات كافى نداريم فقط از قرن ششم آغاز سخن مى نمائيم :\r\nقرن ششم و هفتم و هشتم و نهم :\r\n1 . شرح صحيفه حلى به صورت تعليقه تأليف شيخ ابو جعفر محمد بن منصور عجلى\r\n\r\n","description":"","footnote":" 1 . الذريعة الى تصانيف الشيعة ج 15 ، ص 18 ، كد معرفى 95 . ","page_name":" 771 ","page_number":71},
  {"content":"\r\n\r\nحلى ( متوفى 598 هجرى قمرى ) .\r\n2 . التبصره في شرح الصحيفة تأليف موفق الدين ابوالعباس احمد بن يوسف بن\r\nحسن شيبانى موصلى ( متوفى 680 ه‍ ) مخطوط در كتابخانه استاد سيد محمد مشكوة\r\nدر دانشگاه تهران در دو جزء .\r\n3 . شرح صحيفه كفعمى شيخ تقى الدين ابراهيم بن على بن الحسن ( متوفى 905 )\r\nموسوم به \" الفوائد الطريفه \" و اين شرح جز آن دعاهايى است كه در دو كتاب خود\r\n\" المصباح والبلد الأمين \" آورده است .\r\n4 . شرح صحيفه كركى شيخ محقق نورالدين ابى الحسن على بن عبد العال كركى\r\n( متوفى 905 هجرى قمرى ) .\r\n5 . شرح صحيفه زواره اى مولى ابوالحسن على بن الحسن مفسر زواره اى استاد ملا\r\nفتح الله كاشانى كه در سال 947 از تأليف آن فارغ شده است .\r\n6 . شرح صحيفه عاملى به صورت تعليقه تأليف شيخ عز الدين حسين بنى عبد الصمد\r\nحارثى عاملى ، ( متوفى 984 هجرى قمرى ) والد مرحوم شيخ بهايى .\r\n7 . شرح صحيفه اصفهانى مولى تاج الدين حسن بن محمد اصفهانى والد فاضل\r\nهندى اين شرح در كتابخانه ميرزا ابوالهدى كلباسى يافت مىشود .\r\n8 . شرح صحيفه بلاغى نجفى شيخ عباس بن محمد على كه وفات والدش در سال\r\n1000 رخ داده است .\r\n9 . شرح صحيفه كركى به صورت تعليقه تأليف سيد حسين بن حسن كركى معروف به\r\n\" مجتهد \" نوهء دخترى آية الله محقق كركى ( متوفى 1001 هجرى قمرى ) .\r\nقرن دهم و يازدهم :\r\n10 . شرح صحيفه رازى ملا محمد سليم رازى كه در سال 1006 تأليف نموده است و\r\nصاحب الذريعه آن را در كتابخانه مرحوم كبه ديده است .\r\n11 . شرح صحيفه طريحى شيخ فخر الدين بن محمد على طريحى نجفى ( متوفى\r\n","description":"","footnote":"","page_name":" 772 ","page_number":72},
  {"content":"\r\n1085 هجرى قمرى ) موسوم به \" النكت اللطيفه \" .\r\n12 . شرح صحيفه مشهدى ميرزا محمد بن محمد رضا مشهدى مؤلف \" كنز الدقايق في\r\nتفسير القران \" در چهار مجلد آغاز تأليف ( 1091 هجرى ) .\r\n13 . شرح صحيفه بلاغى نجفى شيخ حسن بن شيخ عباس بن محمد على بلاغى\r\nنجفى صاحب تنقيح المقال في علم الرجال ( آغاز تأليف 1105 هجرى قمرى ) . ( 1 )\r\n14 . شرح صحيفه ملا محمد تقى مجلسى اصفهانى ( متوفى 1070 ه‍ ) كه به صورت\r\nحواشى و تعليقات بر صحيفه مى باشد .\r\n15 . حدائق الصالحين ، در شرح صحيفه سجاديه تأليف عالم متفنن و مهندس\r\nذوفنون مرحوم شيخ بهائى ( متوفى 1031 هجرى ) صاحب الأربعين ( 2 ) و دهها كتاب\r\nنفيس و ارزشمند علمى و اسلامى .\r\n16 . شرح صحيفه ميرداماد تأليف فيلسوف نامى محمد باقر حسينى معروف به\r\n\" ميرداماد \" استر آبادى اصفهانى ( متوفى 1041 هجرى قمرى ) اين شرح بنا به استظهار\r\nمرحوم حاج آقا بزرگ مشتمل بر تحقيقات مهمه مى باشد و همراه شرح جزائرى به چاپ\r\nرسيده است .\r\n17 . شرح صحيفه خوانسارى محقق آقا حسين خوانسارى ( متوفى 1099\r\nهجرى قمرى ) .\r\n18 . شرح صحيفه جزائرى تأليف سيد نعمت الله جزائرى ( متوفى 1112 هجرى\r\nقمرى ) موسوم به نور الأنوار كه در سال 1316 به چاپ رسيده است .\r\n19 . شرح صحيفه روغنى تأليف ملا محمد صالح بن محمد باقر روغنى قزوينى كه به\r\nصورت فارسى در سال 1073 تأليف نموده است . ( اين شرح در كتابخانه آية الله مرعشى\r\n\r\n","description":"","footnote":" 1 . ريحانة الأدب ، تأليف مرحوم محمدعلى مدرس تبريزى ، ح 1 ، ص 276 .\r\n2 . كتاب اربعين شيخ بهايى تاكنون ترجمه‌هايى داشته است از آن ميان ترجمهء ناقابل نگارنده\r\nمى باشد كه در سال 1373 ش انجام ، و توسط دفتر نشر نويد اسلام قم تاكنون به چاپهاى مكررى\r\nرسيده است . از آثار معروف او شرق الشمسين ، المخلاة كشكول ، خلاصة الحساب مى باشد . ","page_name":" 773 ","page_number":73},
  {"content":"\r\nتحت شماره 4834 موجود است ) . ( 1 )\r\n20 . شرح صحيفه كاشانى ملا حبيب الله بن على مدد كاشانى كه نزد نوادگان او\r\nيافت مىشود .\r\n21 . شرح صحيفه كاشانى محقق محدث بن شاه مرتضى كاشانى معروف به\r\nملامحسن فيض ( متوفى 1091 هجرى قمرى ) .\r\n22 . شرح صحيفه ميرزا رفيعا سيد امير رفيع الدين معروف به ميرزا رفيعا ( متوفى\r\n1099 هجرى قمرى ) از معاصرين شاه صفوى .\r\n23 . شرح صحيفه ابوجعفر تأليف شيخ ابو جعفر محمد بن جمال الدين ( متوفى\r\n1030 هجرى ) صاحب الأستبصار .\r\n24 . شرح صحيفه رشتى مولى عبد الغفار رشتى از علماى معاصر شاه عباس صفوى كه\r\nگاهى از آن \" حاشيه صحيفه \" نيز تعبير مىشود .\r\n25 . شرح صحيفه يمنى ابن مفتاح ابوالحسن عبد الله بن ابى القاسم زيدى يمنى\r\nصاحب المنتزع المختار در فقه زيديه .\r\n26 . شرح صحيفه شهرستانى سيد امير شرف الدين على بن حجة الله شهرستانى\r\nحسينى طباطبايى استاد علامه مجلسى .\r\n27 . شرح صحيفه شهيد ثانى ( ره ) شيخ على بن شيخ زين العابدين بن شيخ محمد\r\nبن شيخ حسن ابن الشهيد الثانى معروف به شيخ على .\r\n28 . تعليقات شيخ بهائى بر صحيفه و آن غير از \" حدائق الصالحين \" مى باشد كه در\r\nشمارهء 15 گذشت .\r\n29 . شرح صحيفه لاهيجى قطب الدين محمد بن شيخ على شريف لاهيجى ديلمى\r\nصاحب \" محبوب القلوب \" . اين شرح در كتابخانه آية الله مرعشى تحت شماره 4829\r\n\r\n","description":"","footnote":" 1 . فهرست كتابخانه ، ج 13 ، ص 21 . ","page_name":" 774 ","page_number":74},
  {"content":"\r\nمضبوط است . ( 1 )\r\n30 . شرح رشتى مولى عبد الغفار رشتى از علماى عصر شاه عباس صفوى .\r\n31 . شرح مولانا تاج الدين مشهور به \" تاجا \" پدر فاضل هندى كه نسخه اى از آن در\r\nكتابخانه مرحوم ميرزا ابوالهدى كرباسى در اصفهان بوده است .\r\n32 . شرح و ترجمه استرابادى شارح و مترجم آن ملا محمد استرابادى است كه خود\r\nخطاط و خوشنويس هم بوده و ترجمه‌اى بر صحيفه نگاشته است .\r\n33 . شرح صحيفه رازى ملامحمد سليم رازى از علماى قرن 11 كه هم اكنون در\r\nكتابخانهء آية الله مرعشى تحت شمارهء 2306 موجود است . ( 2 )\r\n34 . ترجمه رمضانعلى شيرازى دهم رجب 1075 كه در كتابخانه آية الله مرعشى\r\nتحت شماره 4580 موجود است . ( 3 )\r\n35 . شرح صحيفه صوفى از محمدتقى بن مظفر صوفى قزوينى از عالمان قرن يازدهم\r\nهجرى اين شرح در كتابخانهء آية الله مرعشى تحت شماره 9944 نگهدارى مىشود . ( 4 )\r\n36 . شرح صحيفهء رازى ، تأليف ملامحمد سليم رازى از علماى قرن يازدهم هجرى\r\nاين شرح به صورت آميخته با متن است كه بيشتر جنبهء ترجمه و بيان شرح الفاظ را دارد\r\nاين شرح در كتابخانه آية الله مرعشى تحت شمارهء 2306 و 3471 نگهدارى مىشود . ( 5 )\r\n37 . شرح صحيفه روغنى مؤلف آن ملامحمد صالح بن محمد باقر روغنى قزوينى از\r\nعلماى قرن يازدهم هجرى . مولانا رضا على طالقانى شرحى بر صحيفه سجاديه نگاشتند\r\nكه تا دعاى وداع ماه رمضان ( 45 ) رسيده و ناتمام مانده بود ، مرحوم روغنى آن را به پايان\r\nرسانده اين شرح دوم در سال 1073 به پايان رسيده است و در كتابخانه آية الله مرعشى\r\n\r\n","description":"","footnote":" 1 . فهرست كتابخانهء ، ج 13 ، ص 28 .\r\n2 . فهرست كتابخانهء آية الله المرعشى ، ج 9 ، ص 270 .\r\n3 . فهرست كتابخانه آية الله مرعشى ، ج 12 ، ص 151 .\r\n4 . فهرست كتابخانهء ، ج 25 ، ص 224 .\r\n5 . فهرست كتابخانهء ، ج 6 ، ص 289 . ","page_name":" 775 ","page_number":75},
  {"content":"\r\n\r\nتحت شماره 4834 نگهدارى مىشود . ( 1 )\r\n38 . شرح صحيفهء نائينى اصفهانى محمد بن محمدباقر حسينى اصفهانى يا مختارى\r\nسبزوارى از علماى قرن يازدهم ايشان تعليقاتى بر شرح صحيفه سجاديه سيد على خان\r\nمدنى نگاشته اند . ( 2 )\r\nقرن دوازدهم :\r\n39 . شرح صحيفه مجلسى تأليف علامه مجلسى ( متوفى 1111 هجرى ) موسوم به\r\n\" الفرائد الطريفه في شرح الصحيفه \" ، اين شرح كوتاه كه به شرح برخى از موارد مهم\r\nصحيفه پرداخته است نزديك 5000 سطر مى باشد نسخه اى از آن ، پيش مرحوم شيخ\r\nعلى اكبر نهاوندى در خراسان بوده است . ( 3 )\r\n40 . شرح صحيفهء دارابى موسوم به رياض العارفين تأليف محمد بن محمد دارابى\r\n( 1114 ) همراه تعليقات شيخ محمد تقى شريعتمدارى با تحقيق آقاى حسين درگاهى از\r\nانتشارات اسوه وابسته به سازمان اوقاف و امور خيريه 1421 ه‍ . ق در 742 ص\r\nوزيرى است .\r\n41 . شرح كبير سيد عليخان مدنى ( متوفى 1120 ) صاحب كتاب الدرجات الرفيعه\r\nفي طبقات الشيعه موسوم به \" رياض السالكين \" في شرح صحيفة سيد الساجدين اين\r\nشرح همانطور كه گذشت بهترين و مشهورترين شرحى است كه در 4 مجلد پيرامون\r\nصحيفه انجام گرفته است و مشتمل بر 54 روضه مى باشد .\r\n42 . رياض الصالحين مدنى تأليف سيد على خان شيرازى ( متوفى 1120 هجرى )\r\nمى باشد اين كتاب شرح ديگرى غير از \" رياض السالكين \" مى باشد كه در مدت 12 سال\r\nآن را ترتيب داده است و اين شرح يكى از شرحهاى مفصل و پر بار صحيفه مى باشد .\r\n\r\n","description":"","footnote":" 1 . فهرست كتابخانه ج 13 ، ص 31 .\r\n2 . ريحانة الأدب ، ج 1 ، ص 290 .\r\n3 . اين كتاب به شمارهء 325 در كتابخانهء آية الله مرعشى قم موجود است فهرست كتابخانه ،\r\nج 14 ، ص 142 . ","page_name":" 776 ","page_number":76},
  {"content":"\r\n43 . شرح صحيفه سجاديه فتونى مولى شريف ابوالحسن بن محمد طاهربن\r\nعبد الحميد نباطى عاملى اصفهانى ( متوفى حدود 1140 هجرى قمرى ) نوهء امير محمد\r\nصالح خاتون آبادى داماد علامه مجلسى او تفسيرى به نام \" مرآة الأنوار \" نيز دارد .\r\n44 . شرح صحيفه گيلانى مولى حسين بن حسن گيلانى اصفهانى ( متوفى 1129 )\r\nمدفون در مقبرهء آقا حسين خوانسارى در تخت فولاد .\r\n45 . شرح صحيفه تأليف ميرزا ابراهيم بن مير محمد معصوم بن مير فصيح بن مير\r\nاطباء تبريزى قزوينى ( متوفى 1149 ه‍ . ق ) كه فرزندش در خاتمة المعارج از آن ياد\r\nكرده است .\r\n46 . شرح صحيفه سجاديه صنعانى سيد محمد بن زيد حسنى صنعانى از علماى\r\nزيدية قرن دوازدهم هجرى ( متوفى 1149 ه‍ ) . ( 1 )\r\n47 . شرح صحيفهء مشهدى قمى از علماى قرن 12 كه در كتابخانه آية الله مرعشى\r\nتحت شماره 4259 نگهدارى مىشود . ( 2 )\r\n48 . شرح صحيفه مازندرانى تأليف مولى فاضل آقا هادى مازندرانى داماد ملا محمد\r\nتقى مجلسى ( متوفى در 1134 هجرى و مقتول در فتنة افغانىها ) .\r\n49 . شرح صحيفه حويزى تأليف شيخ يعقوب بن ابراهيم بختيارى حويزى ( متوفى\r\n1150 هجرى قمرى ) كه مرحوم صدر صاحب تأسيس شيعه آن را مشاهده نموده است .\r\n50 . شرح صحيفه سجاديه سيد عبد الله جزائرى نوهء مرحوم سيد نعمت الله جزائرى\r\n( متوفى 1173 ه‍ ) .\r\n51 . شرح صحيفه افندى ميرزا عبد الله افندى تبريزى اصفهانى موسوم به \" الدرر\r\nالمنظومه الماثوره \" ( 3 ) صاحب رياض العلماء و شاگرد علامه مجلسى ( رحمه الله ) از علماى\r\n\r\n","description":"","footnote":" 1 . مؤلفات الزيدية تأليف سيد احمد حسينى اشكورى ، ج 2 ، ص 162 .\r\n2 . فهرست كتابخانه ، ج 11 ، ص 261 .\r\n3 . فهرست كتابخانهء آية الله مرعشى ، ج 5 ، ص 332 . ","page_name":" 777 ","page_number":77},
  {"content":"\r\n( 12 ه‍ . ق ) .\r\n52 . شرح صحيفه فارسى بحرانى تأليف شيخ محمد على بن حاج سليمان بحرانى كه\r\nمعاصر او در انوار البدرين ياد كرده است .\r\n53 . باز شرح ديگرى از آن سيد جليل القدر جزائرى نام برده شده است كه ظاهرا\r\nتلخيصى از كتاب فوق بوده است ، آنچنان كه نوه اش ابراز نموده است .\r\n54 . شرح صحيفهء مرعشى سيد علاءالدوله مرعشى كه نسخه اى از آن در كتابخانه\r\nامام جمعه كرمانشاه بوده است و آقاى عبد العزيز جواهر كلام در فهرست كتابخانه ملى\r\nآن را بازگو كرده است ، اين شرح در 200 صفحه به قلم محمد بن محمد مدعو به شاه محمد\r\nشيرازى نگارش و تحرير شده است .\r\n55 . شرح لواقح و لوايح كه باز آقاى جواهر الكلام نام برده اند ولى مؤلف آن را\r\nمعرفى ننموده اند .\r\n56 . شرح ملحقات جزائرى كه در آخر شرح اول به آن اشاره كرده است .\r\n57 . شرح جمال الدين طوسى صاحب كتاب \" دقايق التنزيل \" كه نسخه اى از آن در\r\nكتابخانه آيت الله مرعشى نجفى در قم موجود است .\r\n58 . شرح دعاى مكارم الاخلاق از صحيفه سجاديه موسوم به \" نورالأفاق \" تأليف\r\nمرحوم شيخ محمد حسين اصفهانى .\r\n59 . شرح صحيفهء مفصل از مؤلف نامعلوم از علماى قرن 12 معاصر مجلسى موسوم\r\nبه فيضى ميرداماد كه در ضمن شرح در كتابخانهء آية الله مرعشى تحت شمارهء 3479 از\r\nآن بزرگواران مطالبى نقل كرده است . ( 1 )\r\n60 . شرح صحيفه مرعشى از ميرزا نصيرالدين بن جمال الدين مرعشى ( م 1110\r\nه‍ . ق ) شرح آميخته با متن شرح بسيار مهم و مفصلى است اين شرح در كتابخانهء آية الله\r\n\r\n","description":"","footnote":" 1 . فهرست كتابخانهء آية الله مرعشى ، ج 9 ، ص 275 . ","page_name":" 778 ","page_number":78},
  {"content":"\r\n\r\nمرعشى تحت شمارهء 211 نگهدارى مىشود . ( 1 )\r\n61 . شرح صحيفه نصيرالدين مرعشى ، سيد قوام الدين بن سيد نصير الدين مرعشى\r\nاز علماى قرن دوازدهم اين شرح نيز در كتابخانه آية الله مرعشى تحت شماره 211\r\nنگهدارى مىشود . ( 2 )\r\nقرن سيزدهم و چهاردهم :\r\n62 . شرح صحيفه سبزوارى ميرزا ابراهيم بن محمد على سبزوارى ملقب به ( \" وثوق\r\nالحكماء \" متوفى 1358 ) صاحب كتاب گلشن راز و شرح دعاى عديله ، اين شرح به صورت\r\nشرح فارسى عرفانى مى باشد كه لغات غريب آن را توضيح داده است اين شرح در سال\r\n1342 هجرى در 340 صفحه به چاپ رسيده است .\r\n63 . شرح صحيفه حسينى تأليف سيد اجل ميرزا محمد باقر حسينى فارسى شيرازى\r\nمعروف به \" ملا باشى \" [ مؤلف بحر الجواهر الخاقانى كه جهت فتحعلى شاه قاجار تأليف\r\nنموده است 
  ] آنچنان كه صاحب الذريعة اعلام نموده است . ( 3 )\r\n64 . شرح صحيفه هرندى كوهپايه اى مولى بديع هرندى موسوم به \" رياض العابدين \" .\r\n65 . شرح صحيفه سيد جمال الدين كوكبانى يمنى نزيل هند ( متوفى در بغداد\r\n1339 هجرى قمرى ) آنچنان كه آيت الله مرعشى نجفى بيان داشته اند .\r\n66 . شرح صحيفه ميرزا حسن بن مولى عبد الرزاق لاهيجى صاحب \" شمع يقين \" و\r\nآئينه حكمت در 3 مجلد .\r\n67 . شرح صحيفه عاملى على بن شيخ ابى جعفر محمد بن جمال الدين صاحب الدر\r\nالمنثور ( 1104 هجرى قمرى ) .\r\n68 . شرح صحيفه تبريزى مولى جمال السالكين عبد الباقى خطاط تبريزى معاصر\r\n\r\n","description":"","footnote":" 1 . فهرست كتابخانهء ، ج 1 ، ص 240 .\r\n2 . فهرست كتابخانه ، ج 1 ، ص 241 .\r\n3 . الذريعه الى تصانيف الشيعه ج 13 ص 347 . ","page_name":" 779 ","page_number":79},
  {"content":"\r\nميرزا ابراهيم همدانى عارف ( متوفى 1026 هجرى ) .\r\n69 . شرح صحيفه شامى حسينى سيد محسن بن احمد شامى حسينى يمنى زيدى\r\n( متوفى 1251 هجرى قمرى ) ابن زياده در نشر العرف ياد كرده است .\r\n70 . شرح صحيفه نجفى شيخ ميرزا محمد على بن نصير چهاردهى رشتى نجفى\r\n( متوفى 1334 ) مجلد بزرگى است كه به صورت حاشيه بر صحيفه مى باشد .\r\n71 . شرح صحيفه قزوينى ملا خليل بن غازى قزوينى كه نسخه اى از آن در كتابخانه\r\nشيخ الشريعه اصفهانى در نجف رؤيت شده است .\r\n72 . شرح صحيفه أعرجى سيد محمد رضا اعرجى موسوم به \" الأزهار اللطيفه \" كه\r\nتلخيصى از رياض السالكين مدنى شيرازى است .\r\n73 . شرح صحيفه طالقانى مولى رضا على طالقانى كه ملا محمد صالح روغنى در آغاز\r\nشرح صحيفه از آن ياد كرده است .\r\n74 . شرح صحيفه لكنهويى مفتى مير عباس لكنهويى كه در كتابخانه سيد ناصر\r\nالدين حسينى كنتورى در لكنهوء يافت مىشود .\r\n75 . شرح صحيفه شيرازى محمد طاهر بن حسين شيرازى نزيل قم بنا به تصريح\r\nآية الله مرعشى پيش سيد على همدانى در نجف رؤيت شده است .\r\n76 . شرح صحيفه اصفهانى مولى فتح الله خطاط صوفى تنظيم شده بر اساس مسلك\r\nصوفيه در كتاب رياض السالكين از ملا گنجعلى اصفهانى نقل نموده است .\r\n77 . شرح صحيفه قاضى تأليف ميرزا قاضى كه محدود به شرح چهار دعا است و در\r\nالتحفة الرضويه از آن نقل كرده است .\r\n78 . شرح صحيفه صنعانى سيد محسن بن قاسم بن اسحق صنعانى زيدى از علماى\r\nقرن سيزدهم هجرى .\r\n79 . شرح صحيفه شيرازى سيد افضل الدين محمد شيرازى مؤلف المواهب الألهية\r\nدر شرح نهج البلاغه .\r\n","description":"","footnote":"","page_name":" 780 ","page_number":80},
  {"content":"\r\n\r\n80 . شرح لغات صحيفه قرشى تأليف سيد على اكبر قرشى أرموى صاحب ( احسن\r\nالحديث و قاموس قرآن ) چاپ 1383 هجرى قمرى .\r\n81 . شرح سيد جمال الدين كوكبانى يمانى مقيم هند ( متوفى 1339 ) .\r\n82 . شرح خطيب اصفهانى ترجمه ملا عبد الجواد اصفهانى كه به دستور ركن الملك\r\nحاكم اصفهان در عصر قاجاريه انجام پذيرفته است ، او در اوايل قرن چهاردهم از دنيا\r\nرفته است .\r\n83 . شرح و ترجمه صحيفه از عالم بزرگوار چهاردهى مدرسى .\r\n84 . شرح صحيفهء تنكابنى سليمان بن محمد گيلانى ( متوفى 1302 ه‍ . ق ) اين شرح\r\nبسيار مختصرى است از صحيفه با عناوين اشراق - اشراق و در آغاز مختصرى در آداب و\r\nاهميت دعا بحث مىكند اين شرح در كتابخانه آية الله مرعشى تحت شماره 1361\r\nنگهدارى مىشود . ( 1 )\r\n85 . ترجمه و شرح پربار فارسى علامه حاج ميرزا ابوالحسن شعرانى اين شرح و\r\nترجمه در سال 1378 هجرى قمرى توسط انتشارات اسلاميه چاپ و انتشار يافته است .\r\n86 . شرح صحيفه طباطبائى تأليف سيد صدرالدين بن نصيرالدين بن مير محمد\r\nصالح طباطبائى نياى بزرگ مدرسىهاى يزد . ( تاريخ وفات نامعلوم )\r\n87 . شرح مولى محمد مدعو به شاه محمد اصطهباناتى شيرازى استاد شيخ على\r\nحزنى موسوم به \" رياض العارفين \" . ( تاريخ وفات نامعلوم )\r\nاينها اندكى از بسيار و قطره‌اى از بى كران از شرحها و تعليقاتى بود كه مرحوم حاج آقا\r\nبزرگ در الذريعه و ديگران در فهرستها متعرض آنها گرديده بودند ولى آنچنان كه گذشت\r\nشروح و تعليقه‌ها خيلى بيشتر از اين مقوله ها است كه به قلم آمده است .\r\nترجمه ها\r\nاما ترجمه‌هاى اين كتاب نفيس ارزشمند بسيار وسيع تر از آنست كه به خامه در آيد ، و\r\n\r\n","description":"","footnote":" 1 . فهرست كتابخانهء آية الله مرعشى ، ج 4 ، ص 135 . ","page_name":" 781 ","page_number":81},
  {"content":"\r\n\r\nصاحب الذريعة تنها به بازگويى چند مورد از آنها پرداخته اند ولى به يقين تعداد\r\nترجمه‌هايى كه از اين كتاب شريف به زبانهاى مختلف دنيا انجام پذيرفته است خيلى\r\nبيش از دهها عنوان مى باشد و ما فقط ترجمه‌هايى را كه خود مشاهده يا مطالعه\r\nنموده ايم ، به آنها مىافزاييم ، كه شامل ترجمه‌هاى :\r\nقرن پانزدهم :\r\n88 . آقا هادى مازندرانى . ( 1 )\r\n89 . ترجمه مرحوم سيد علينقى فيض الاسلام اصفهانى ، مترجم قرآن كريم و\r\nنهج البلاغه .\r\n90 . ترجمه خطيب نامى بلاغى اصفهانى ، استاد سيد صدرالدين بلاغى اصفهانى كه\r\nتوسط ناشران مختلف دارالكتب الأسلاميه - امير كبير - حسينيه ارشاد به چاپ\r\nرسيده است .\r\n91 . ترجمه شادروان جواد فاضل لاهيجى نويسنده و داستان نويس مشهور معاصر .\r\n92 . ترجمه و شرح استاد محى الدين قمشه اى كه توسط انتشارات اسلامى تهران به\r\nچاپ رسيده است .\r\n93 . ترجمه استاد حسين عمادزاده اصفهانى نويسندهء كتابهاى مذهبى ( چاپ مكرر ) .\r\n94 . ترجمه حسين انصاريان ، خطيب شهير و گويندهء معاصر .\r\n95 . ترجمه دعاى مكارم الاخلاق ، اين ترجمه در سه مجلد از استاد خطيب نامى\r\nشادروان شيخ محمد تقى فلسفى . ( متوفاى 1420 ه‍ . ق ) انجام پذيرفته است .\r\n96 . شرح عربى صحيفه حسينى سرابى ، مؤلف آن حجة الإسلام والمسلمين حاج\r\nسيد ابوالفضل حسينى سرابى ( ره ) از علماى قرن چهاردهم هجرى اين شرح در چهار\r\nمجلد وزيرى در شرح و توضيح رياض السالكين سيد عليخان مدنى شيرازى تأليف و\r\nتنظيم يافته است .\r\n\r\n","description":"","footnote":" 1 . الذريعه الى تصانيف الشيعه علامه حاج آقا بزرگ تهرانى ، ج 4 ، ص 111 تا 112 . ","page_name":" 782 ","page_number":82},
  {"content":"\r\n\r\n97 . حاشيه ملامهدى بنابى تبريزى ( ه‍ . ق 14 ) نزيل كربلا از شاگردان علامه شيخ\r\nمرتضى انصارى اين حاشيه به رؤيت آية الله مرعشى رسيده است .\r\n98 . ترجمه فارسى صحيفه توسط آقايان محسن غرويان وعبد الجواد ابراهيمى كه\r\nدر سال 1376 ه‍ . ش توسط انتشارات الهادى قم به چاپ رسيده است .\r\n99 . ترجمه همراه متن كامل صحيفه على شيروانى ، توسط فاضل گرامى آقاى دكتر\r\nعلى شيروانى مترجم كتابهاى درسى حوزه‌هاى علميه در سال 1379 ه‍ . ش انجام و\r\nتوسط انتشارات دارالفكر قم در تيراژ وسيع انتشار يافته است .\r\n100 . ترجمه اين كمترين عبد الرحيم عقيقى بخشايشى كه اخير آنها ، نه آخر آنها ،\r\nمى باشد كه از ترجمه‌هاى اساتيد بزرگوار : قمشه اى ، بلاغى ، شعرانى بهره گيرى واستفاده\r\nنموده است و با حسن خط خطاط و هنرمند شهير آقاى اشرفى تبريزى تحرير و كتابت ،\r\nتوسط دفتر نشر نويد اسلام قم نيز به زينت چاپ ، آراسته گرديده است .\r\nاينها موارد بسيار محدود و معدودى از شرحها ، ترجمه‌هاى اين اثر پايدار امام\r\nسجاد ( عليه السلام ) مى باشد كه به لغت عربى و فارسى انجام پذيرفته است و يقينا بيش از همين\r\nمقدار هم در زبانهاى انگليسى ، اردو ، هندى ، كچرانى و ديگر السنه و لغات وجود دارد كه\r\nمتناسب لغت خوانندگان محترم كتاب ما نخواهد بود .\r\n2 . رسالهء حقوق امام سجاد ( عليه السلام )\r\nدومين اثر ماندگار و شاهكار امام سجاد ( عليه السلام ) رسالهء نفيس و ارزشمند \" حقوق \" آن\r\nبزرگوار مى باشد كه خود از عنايت آن امام همام به حقوق خدا و خلق خدا حكايتها دارد و\r\nنشان مىدهد تعاليم عاليهء اسلام تا چه حدود به زواياى نيازهاى مردم توجه و عنايت\r\nويژه وارد درست است .\r\nتاكنون در مورد حقوق بشر و رعايت اصول اساسى آن از سوى عالمان دينى ،\r\nدانشمندان محافل مختلف فرهنگى ، سياسى ، اجتماعى جهان ، نظريه‌هاى مختلف ، و\r\nتزهاى متفاوتى ارائه شده است جناحهاى مختلف فكرى و طرفداران مكاتب متعدد\r\n","description":"","footnote":"","page_name":" 783 ","page_number":83},
  {"content":"\r\n\r\nغربى و شرقى ، هر كدام حقوق ويژه وامتيازات خاصى را بر انسان قائل شده اند كه بحثى\r\nاست دامن گستر و مبسوط .\r\nفلاسفه و حكماء تعبيرات خاصى از حقوق و مزاياى انسانى آورده اند كه نوعا در عرصهء\r\nذهن و انديشه مىگنجد و تحقق عينى آنها به صورت مدينهء فاضله يا مثل افلاطونى جلوه\r\nگر مى باشد و كمتر نمود عينى يا تحقق خارجى و عملى دارد حقوق‌دانان غرب و شرق ، هر\r\nكدام بر اساس تحليل خاص مكتبى كه از انسان و پديده‌ها و نيازهاى او دارند حقوقى را\r\nترسيم نموده اند كه تبلور مترقى وكامل آن ، همان حقوق رسمى و پذيرفته شدهء بشرى\r\nمى باشد كه بنام \" منشور سازمان بين الملل \" يا تحت عنوان كنوانسيون حقوق بشر ارائه\r\nشده است در اين بيانيه جهانى سى حق از حقوق اصلى و اساسى انسان مورد توجه و\r\nعنايت ويژه قرار گرفته است آن هم پس از آن همه جنگها و خونريزيهاى ملل دنيا پس از\r\nآن همه تلفات جنگ جهانى اول و دوم و پس از آن همه قتلها و كشتارها و چالشهايى كه\r\nخوانندهء عزيز كم وبيش در جريان آن اوضاع قرار دارد .\r\nحقوق بشر\r\nامام سجاد ( عليه السلام ) كارى را كه سازمان ملل متحد پس از تلفات 50 ميليونى جنگ جهانى\r\nدوم ، با شركت 56 كشور مختلف جهان در 86 جلسه در طول هفتصد روز وطى دهها هزار\r\nساعت كار ، تحت سى ماده بنام حقوق بشر تنظيم مى كرد و با تأسف فراوان هم اكنون\r\nضامن اجراء هم ندارد و با يك وتوى ابر قدرتى يا قلدرى ، تمام سعى و تلاش اعضاى\r\nشورى ، هباءا ومنثورا و نيست و نابود مى گردد ، دقيق ترين آن حقوق‌ها را در ضمن يك\r\nنشست در ضمن 51 ماده دربارهء حقوق بشر ارائه داده است كه تنها ضامن اجراء و پشتوانه\r\nعملى آنها را ، ايمان و تقوى و شناخت مبادى معنوى تشكيل مىدهد پياده كردن آنها ،\r\nپشتوانه عملى ، سعى و تلاش و كوشش و رنج مؤمنان را مى طلبد و بس .\r\nامام سجاد ( عليه السلام ) در اين رسالهء شريفهء \" حقوق \" به پنجاه و يك مورد از حقوق بشرى\r\nعنايت داشته اند كه برخى از آنها كمتر مورد توجه و عنايت قانون نويسان و حقوق‌دانان\r\n","description":"","footnote":"","page_name":" 784 ","page_number":84},
  {"content":"\r\nواقع گرديده است . ( 1 ) امام ( عليه السلام ) در اين رساله شريفه وظيفهء انسان را در برابر خالق و وظيفهء\r\nاو را در برابر مخلوق ، و حقوق متقابل خالق و مخلوق بازگو فرموده است برخى از اين\r\nحقوق آنچنان از طرائف و ظرايف كافى و دقت لازم برخوردار مى باشد كه كمتر مورد توجه\r\nو عنايت حقوق‌دانان واقع گرديده است اينك به بيان اجمالى آنها سپس با اندكى توضيح و\r\nتفصيل مى پردازيم :\r\n1 . حق خداوند جل جلاله 2 . حق خود انسان 3 . حق زبان 4 . حق گوش 5 . حق چشم\r\n6 . حق دست 7 . حق پا 8 . حق شكم 9 . حق عورت 10 . حق نماز 11 . حق حج 12 . حق\r\nروزه 13 . حق صدقه 14 . حق قربانى 15 . حق سلطان 16 . حق معلم 17 . حق مالك برده\r\n18 . حق رعيت 19 . حق شاگردان 20 . حق زن و همسر 21 . حق غلام 22 . حق مادر 23 .\r\nحق پدر 24 . حق فرزند 25 . حق برادر 26 . حق آزاد كنندهء برده 27 . حق بندهء آزاد شده\r\n28 . حق نيكوكار 29 . حق مؤذن 30 . حق پيشنماز 31 . حق همنشين 32 . حق همسايه\r\n33 . حق رفيق و دوست 34 . حق شريك 35 . حق معاشر انسان 36 . حق مال انسان 37 .\r\nحق طلبكار 38 . حق دشمن ، بر انسان 39 . حق انسان بر دشمن 40 . حق مشورت كننده\r\n41 . حق راهزن 42 . حق نصيحت جو 43 . حق نصيحت گر 44 . حق بزرگ 45 . حق كوچك\r\n46 . حق سائل و پرسشگر 47 . حق مسئول 48 . حق شاد كنندهء انسان 49 . حق بدى\r\nكننده به تو 50 . حق همكيش 51 . حق اهل ذمه .\r\nبدان كه خداى عزوجل را بر تو حق‌هاست ، كه تو را فرا گرفته است در هر جنبشى يا\r\nآرامشى ، يا حالتى يا در هر جائى كه در آن فرود آيى ، يا در عضوى كه آن را بگردانى يا در هر\r\nابزارى كه در آن تصرف كنى .\r\n\r\n","description":"","footnote":" 1 . اين رسالهء شريفه را مرحوم شيخ صدوق در كتاب \" الخصال در باب الخمسون و در كتاب\r\n\" من لا يحضره الفقيه \" ج 2 ، به صورت \" مرسل \" نقل نموده است ، تعداد حقوق بر اساس نقل آن\r\nمرحوم 51 حق است ولى براساس نقل على بن شعبه حرانى صاحب \" تحف العقول \" 50 حق\r\nمى باشد و از معاصران ، استاد دكتر شهيدى در كتاب زندگانى على بن الحسين ( عليه السلام ) ، و استاد مهدى\r\nپيشوائى در كتاب \" سيرهء معصومين ( عليه السلام ) \" ، به اجمال و اختصار آن را آورده اند . ","page_name":" 785 ","page_number":85},
  {"content":"\r\nپس بزرگترين حقوق خداى - تبارك و تعالى - بر تو ، آنست كه براى خود واجب\r\nساخته ، كه آن اصل حق‌هاست . پس آنچه بر تو و براى تو واجب ساخته ، از سر تا بپاست ،\r\nبا اندامهاى گوناگون كه تراست . پس خداى عزوجل - براى زبان تو بر تو حقى قرار داده\r\nاست و براى گوش تو بر تو حقى ، و براى ديده ات بر تو حقى ، و براى دستت بر تو حقى ، و\r\nبراى پايت بر تو حقى ، و براى شكمت بر تو حقى ، و براى عورتت بر تو حقى . پس اين هفت\r\nاندامند كه كارها با آنها پديد آيد .\r\nپس خداى - عزوجل - براى كارهاى تو ، بر تو حق ها نهاده است . براى نمازت حقى و\r\nبراى روزه ات حقى ، و براى صدقه ات حقى ، و براى قربانيت حقى ، و براى كارهايت بر تو\r\nحق‌هاست سپس حق‌هاى ديگران كه بر تو واجب است .\r\nواجب ترين آن بر تو حق‌هاى پيشوايان است . سپس حق‌هاى رعيت تو . پس آنكه\r\nحق‌هاى خويشاوندان تو . اين حق‌هاست كه از آن حقوق ديگر جدا مىشود .\r\nاما حق پيشوايان تو سه حق است . واجب ترين آنها : آنكه تو را با قدرت اداره كند ، سپس\r\nحق آنكه تو را تعليم دهد ، و حق آنكه مالك تو باشد . و هر كس كه تدبير كار با او\r\nباشد پيشواست .\r\nو حقوق رعيت تو سه حق است ، واجب ترين آن بر تو حق كسى است كه به خاطر قدرت\r\nتو رعيت توست . و سپس حق كسى كه در آموختن رعيت توست ، چه نادان رعيت\r\nداناست - نيز حق كسى كه بر آن تسلطى دارى ، زن يا غلام يا كنيز .\r\nو حقوق خويشاوندان تو بسيارست و به هم پيوسته به اندازهء نزديكى پيوند خويشاوندى\r\nوقرابت .\r\nو واجب تر از آن بر تو حق مادر توست . سپس حق پدرت . و حق فرزندت . پس حق\r\nبرادرت پس نزديك تر آنگاه نزديك تر ، پس سزاوارتر ، سپس سزاوارتر . سپس حق مولاى\r\nتو است بر تو حق نعمت دارد . پس حق آنكه هم اكنون به تو نعمت مىدهد .\r\nپس حق آنكه به تو احسانى كرده . پس حق آنكه براى نماز تو اذان مى گويد . پس حق\r\n","description":"","footnote":"","page_name":" 786 ","page_number":86},
  {"content":"\r\n\r\n\r\n\r\n\r\n\r\nپيشنماز تو . پس حق همنشين تو . پس حق همسايهء تو . پس حق رفيق تو . پس حق\r\nشريك تو . پس حق مال تو . پس حق وامخواه تو . پس حق آنكه با تو آميزش دارد . پس\r\nحق آنكه بر تو ادعائى دارد . پس حق آنكه تو بر او ادعائى دارى . پس حق آنكه با او مشورت\r\nكنى . پس حق آنكه رأى خود را به تو گويد . پس حق آنكه از او اندرز خواهى . پس حق آنكه\r\nتو را اندرز دهد . پس حق آنكه از تو بزرگتر است . پس حق آنكه از تو كوچكتر است . پس\r\nحق آنكه از تو چيزى خواهد . پس حق آنكه تو از او چيزى خواهى . پس حق آنكه به گفتار\r\nيا به كردار به تو بدى كرده - از روى عمد يا بدون عمد . پس حق همدينان تو . پس حق اهل\r\nذمه تو ( كه در پناه مسلمانان اند ) .\r\nپس حقوقى كه به علل گوناگون و اسباب مختلف پديد مى آيد . خوشا به حال كسى كه\r\nخدا او را به گزاردن حقوقى كه بر او واجب فرموده است يارى كند و او را موفق و استوار\r\nبدارد اينك تفصيل آن حقوق .\r\n1 . حق خدا :\r\nاما حق بزرگ خدا بر تو ، آن است كه او را بپرستى . و چيزى را شريك او نسازى . چون از\r\nروى اخلاص چنين كردى براى تو بر خود آن قرار دهد ، كه كار دنيا و آخرتت را بسازد .\r\n2 . حق نفس :\r\nو حق نفس تو بر تو اين است كه آن را در طاعت خداى - عزوجل - بدارى و\r\nمصرف نمايى .\r\n3 . حق زبان :\r\nو حق زبان ، بازداشتن آنست از سخن زشت . و عادت دادن آن بر ( گفتار ) نيك و\r\nواگذاشتن آنچه در آن سودى نيست . و نيكوئى به مردم و بيان سخن نيك دربارهء آنان .\r\n4 . حق گوش :\r\nو حق گوش بازداشتن آنست از شنودن غيبت و آنچه شنيدنش روا نيست .\r\n5 . حق چشم :\r\nو حق چشم آنست كه آن را از آنچه بر آن روانيست بپوشانى ، و با نگريستن\r\n","description":"","footnote":"","page_name":" 787 ","page_number":87},
  {"content":"\r\n\r\n\r\n\r\n\r\n\r\n\r\n\r\nبدان پندگيرى .\r\n6 . حق دست :\r\nو حق دست آنست كه آن را در آنچه بر تو روا نيست نگشايى .\r\n7 . حق پا :\r\nو حق دو پاى تو آنست كه با آنها در آنجا كه بر تو روا نيست نروى . چه با اين دو پاست\r\nكه بر صراط مى ايستى . پس بنگر كه تو را نلغزانند تا در آتش بيفتى .\r\n8 . حق شكم :\r\nحق شكم تو آنست كه آن را ظرف حرام نسازى وبيش از سيرى نخورى .\r\n9 . حق عورت :\r\nو حق عورت تو اينست كه آن را از زنا بازدارى و آن را از ديدگان نامحرم بپوشانى .\r\n10 . حق نماز :\r\nو حق نماز اينست بدانى كه آن به مهمانى رفتن به پيشگاه خداست . و تو در نماز پيش\r\nخداى - عزوجل - ايستاده اى و چون اين امر را دانستى پس همانند بندهء خوار حقير\r\nخواستار ، پارساى اميدوار ، ترسان اندك مقدار ، بزرگ دارنده كردگار ، با آرامش و وقار\r\nمى ايستى و نماز را از ته دل بر پا مى دارى و حدود و حقوق آن را رعايت مى كنى .\r\n11 . حق حج :\r\nو حق حج اين است كه بدانى آن به مهمانى رفتن نزد پروردگار تو است . و گريختن از\r\nگناهان و عزيمت به سوى او است .\r\nتوبهء تو با آن پذيرفته است و واجبى كه خدا بر عهدهء تو نهاده است با حج گزاردن انجام\r\nيافته است .\r\n12 . حق روزه :\r\nو حق روزه اين است كه بدانى آن پرده اى است كه خدا بر زبان و گوش و چشم و شكم و\r\nعورت تو نهاده است تا تو را بدان از آتش بپوشاند . اگر روزه را ترك نمودى پردهء خدا را\r\nپاره كرده اى .\r\n","description":"","footnote":"","page_name":" 788 ","page_number":88},
  {"content":"\r\n\r\n\r\n\r\n\r\n\r\n13 . حق صدقه :\r\nو حق صدقه اين است كه بدانى آن ذخيرهء تو ، نزد پروردگار تو است - عزوجل - و\r\nسپرده اى است كه نيازى به گواه گرفتن بر آن ندارى . اگر اين را دانستى ، اطمينانت بدانچه\r\nدر نهان به امانت مىسپارى بيشتر مىشود تا آنچه را كه در آشكار مى دهى . و مى دانى كه\r\nصدقه در اين جهان بلاها و بيمارىها را از تو باز مى دارد ، و در آن جهان تو را از آتش\r\nمىرهاند .\r\n14 . حق قربانى :\r\nو حق قربانى اين است كه بدانى ، خداى - عزوجل - را مى خواهى نه آفريدگان او را . و\r\nجز رحمت پروردگار و نجات روح خود از او در روز ديدار بزرگ ، چيز ديگرى نمى خواهى .\r\n15 . حق سلطان :\r\nو حق فرمانروا اين است كه بدانى تو وسيلهء آزمايش او هستى . و او با قدرتى كه خدا\r\nوى را بر تو داده آزموده مىشود ، و بر توست كه خود را گرفتار خشم او نسازى ، و به دست\r\nخود او را به هلاكت نيندازى و در بدى كه به تو مىكند شريك او نشوى .\r\n16 . حق آموزگار :\r\nو اما حق فردى كه آموزگار توست اين است كه او را بزرگ دارى و مجلس او را محترم\r\nشمارى . و به گفتهء او گوش فرا دهى . وبدو روى آورى . و بانگ خود را در محضر او بلند\r\nنكنى و اگر كسى از او پرسشى كند تو پيشدستى نكنى تا او خود پاسخ دهد . و در محضر او\r\nبا كسى سخنى نگوئى و پيش او كسى را عيب نجويى و اگر پيش روى تو از او بد گويند از\r\nوى دفاع كنى . و عيوب او را بپوشانى و نكوئىهاى او را آشكار سازى . و با دشمن او ننشينى\r\nو دوست او را دشمن نگيرى .\r\nپس اگر چنين كردى فرشتگان خدا گواهى دهند كه تو براى خدا - نه براى مردم - نزد\r\nوى رفته اى و از او علم و دانشى آموخته‌اى .\r\n17 . حق مولى :\r\nو حق آن كس كه مولى و مالك توست - اين است كه او را اطاعت ، و جز در آنچه موجب\r\n","description":"","footnote":"","page_name":" 789 ","page_number":89},
  {"content":"\r\n\r\n\r\n\r\n\r\nخشم خداست نافرمانى او نكنى . چه اطاعت مخلوق ، در معصيت خالق هرگز روا نيست .\r\n18 . حق رعيت :\r\nو اما حق رعيت كه تو بر آنان قدرت و سلطه دارى اين است كه بدانى آنان به خاطر\r\nناتوانى خود و قدرت تو رعيت تواند .\r\nپس واجب است كه با آنان به عدالت رفتار كنى و براى ايشان پدر مهربان باشى . و\r\nنادانى شان را ببخشى و در كيفرشان شتاب نكنى و هر قدرتى را كه خداى - عزوجل - به تو\r\nعطا فرموده سپاس گوئى .\r\n19 . حق دانشجويان :\r\nو اما حق آنان كه در علم دانش آموز تواند ، اين است كه بدانى خداى عزوجل با علمى\r\nكه به تو داده و گنجينه‌هايى كه بر تو گشوده ، تو را سرپرست آنان كرده است . پس اگر آنان\r\nرا نيكو تعليم دهى و بر آنان درشتى نكنى و بر ايشان خشم نگيرى خدا به فضل خويش ،\r\nعلم تو را مى افزايد . و اگر علم خود را از مردم بازگيرى يا هنگامى كه از تو آموختن علم\r\nمى خواهند با آنان با درشت خويى رفتار كنى ، بر خداست كه علم و نورانيت آن را از تو باز\r\nگيرد و منزلت تو را از دلها ساقط كند .\r\n20 . حق زن :\r\nو اما حق زن اينست كه بدانى خداى - عزوجل - او را مايهء آرامش وأنس تو قرار داده\r\nاست و اين نعمتى است از خدا بر تو . پس او را گرامى بدار و با او خوش مدارا كن ! و اگر چه\r\nحق تو بر او واجب تر است ، اما بر توست كه بر او رحمت آرى . و خوراك و پوشاك او را آماده\r\nسازى و اگر از روى نادانى كارى انجام داد بر او ببخشى كه او گرفتار توست .\r\n21 . حق مملوك :\r\nو اما حق مملوك اينست كه بدانى او آفريدهء پرودرگار تو و تو مالك او شده اى اما نه\r\nآنكه او را ، يا اندامى از اندامهاى او را آفريده باشى . و يا او را روزى داده باشى . بلكه خداى -\r\nعزوجل - اين كارها را از تو كفايت كرده ، سپس او را مسخر تو ساخته ، و تو را أمين بر او\r\nدانسته است و او را به تو سپرده است تا هر نيكى كه دربارهء او مى كنى براى تو نگاهدارد .\r\n","description":"","footnote":"","page_name":" 790 ","page_number":90},
  {"content":"\r\n\r\n\r\n\r\n\r\nپس چنان كه خدا دربارهء تو نيكوئى كرده تو نيز در حق آن بنده نيكوئى كن ! و اگر او را\r\nناخوش داشتى ، او را عوض كن تا آفريدهء خدا را آزار نداده باشى ؟ تمام نيروها از\r\nآن خداست .\r\n22 . حق مادر :\r\nو حق مادرت اينست كه بدانى او تو را در جايگاهى حمل نموده است كه كسى ، ديگرى\r\nرا برنمىدارد . و از ميوهء دل خود به تو روزى داده كه كسى به ديگرى نمى دهد . و تو را به\r\nهمهء اعضاى خود نگاهبانى كرده ، و با كى نداشته است كه خود گرسنه ماند و تو را سير\r\nسازد او خود زير آفتاب باشد و تو را زير سايه نگاهدارد . او خود تشنه ماند و تو را سيراب\r\nكند . و برهنه باشد و تو را بپوشاند . و به خاطر تو بيدارى كشد و تو را از گرما و سرما\r\nنگاهدارد ، تا تو براى او باشى . پس جز به يارى خدا و توفيق او از عهدهء سپاس او بر\r\nنخواهى آمد .\r\n23 . حق پدر :\r\nاما حق پدر تو اين است كه بدانى او اصل و ريشهء تو است و اگر او نبود تو هرگز\r\nنمى بودى . پس هر گاه در خود چيزى ديدى كه تو را شادمان ساخت بدان كه اصل آن\r\nنعمت را از پدرت دارى . خدا را بر آن سپاس گوى و آن اندازه كه مى توانى شكر او به جاى آر\r\nبدان كه تمام نيروها و قدرتها از جانب خدا است .\r\n24 . حق فرزند :\r\nو اما حق فرزند تو اين است كه بدانى او از توست و در نيك و بد اين جهان به تو\r\nپيوسته است ، و تو به حكم ولايتى كه بر او دارى در آداب نيك آموختن و شناساندن\r\nخداوند - عزوجل - و كمك كردن وى بر اطاعت خدا مسؤل او هستى پس در كار او\r\nهمچون كسى باش كه مىداند در نيكوئى وى را پاداش ، و در بدى او را كيفر مى دهند .\r\n25 . حق برادر :\r\nو اما حق برادرت اين است كه بدانى او يا رو بازوى تو ، و عزت و قوت توست . پس او را\r\nسلاح نافرمانى خدا مساز ! و وسيلهء ستم بر آفريدگان خدا قرار مده ! در برابر دشمنانش\r\n","description":"","footnote":"","page_name":" 791 ","page_number":91},
  {"content":"\r\n\r\n\r\n\r\n\r\n\r\nيارى او را ترك مكن ! و نصيحت خود را - اگر در فرمان خدا باشد - از او بازمگير ! و اگر نه خدا\r\nرا از او بزرگ تر بدان . و بدان كه تمام نيروها و قدرتها از سوى خداست .\r\n26 . حق مولاى آزاد كننده :\r\nو اما حق مولاى تو كه تو را آزاد كرده است اينست كه بدانى او مال خود را در راه تو داده\r\nو تو را از خوارى بردگى و وحشت آن رانده و به عزت آزادى و انس آن رسانده ، از بند\r\nملكيت رهانده و قيد بندگى را از تو گشوده ، و از زندانت به در آورده و تو را مالك خودت\r\nساخته ، و براى عبادت پروردگارت آسوده خاطر كرده است . و بدان كه در زندگانى و مرگت\r\nاز هر كس به تو نزديك تر است و يارى او در آنچه به تو نيازمند است بر تو واجب است .\r\n27 . حق بنده :\r\nو اما حق بنده اى كه تو بر او انعام كرده اى اين است كه بدانى خداى - عزوجل - اين آزاد\r\nكردن را وسيله اى نزد خود ساخته و پرده‌اى ميان تو و آتش قرار داده است . اگر او را\r\nخويشاوندى نباشد ، به پاداش مالى كه به بهاى او داده اى در اين جهان ميراث او از آن\r\nتوست . و در آخرت بهشت خواهى داشت .\r\n28 . حق نيكى كننده به تو :\r\nو اما حق كسى كه به تو نيكى كرده است ، اين است كه او را سپاسگزار باشى . و نيكى او\r\nرا به ياد داشته باشى و براى او نام نيك بدست آرى . و ميان خود و خداى - عزوجل - او را\r\nخالصانه دعا گوئى . هر گاه چنين كردى در نهان و آشكارا سپاس او گفته باشى . آنگاه اگر\r\nتوانى روزى او را پاداش نيكو دهى .\r\n29 . حق اذان گو :\r\nو اما حق اذان گو اينست كه بدانى او خداى تو - عزوجل - را بيادت مىآورد و تو را به\r\nحظ معنوى ات فرا مى خواند . و بر انجام واجبى كه خدا بر تو نهاده يارى مىدهد . پس او را\r\nبر اين عمل ، چنان سپاس گو كه نيكوكار بر خود را سپاس مى گوئى .\r\n30 . حق پيشنماز :\r\nو اما حق پيشنماز تو آنست كه بدانى او عهده دار نمايندگى ميان تو و پروردگارت -\r\n","description":"","footnote":"","page_name":" 792 ","page_number":92},
  {"content":"\r\n\r\n\r\n\r\n\r\nعزوجل - است او از جانب تو سخن مى گويد و تو از جانب او سخن نمى گوئى . او براى تو دعا\r\nمىكند و تو براى او دعا نمى كنى . ايستادن تو را برابر خداى - عزوجل - كفايت مىكند و تو\r\nاز او كفايت نمى كنى .\r\nپس اگر در آن نقصى باشد بر اوست نه بر تو . و اگر درست باشد ، تو شريك او هستى و او\r\nرا بر تو برترى نيست . او خود را سپر تو و نمازش را سپر نماز تو كرده است . پس او را بدين\r\nاندازه سپاس گوى .\r\n31 . حق همنشين :\r\nو اما حق همنشين تو اينست كه با او نرم خو باشى . و در سخن گفتن با وى به راه\r\nانصاف روى و از آنجا كه نشسته اى جز با رخصت او برنخيزى . - و آنكه نزد تو نشيند تواند\r\nكه بى رخصت تو برخيزد - و لغزش او را فراموش كنى . و خوبىهاى او را حفظ كنى و جز\r\nسخن نيك به گوش او نگويى .\r\n32 . حق همسايه :\r\nو اما حق همسايه ات ، حفظ اوست در نهان و بزرگداشت اوست در عيان و يارى او اگر\r\nستمديده باشد . و بايد كه عيب او را نجويى . و اگر از او زشتى ديدى آن را بپوشانى . و اگر\r\nدانستى اندرز تو را مى پذيرد او را اندرز دهى - چنان كه بين تو و او بماند - و هنگام سختى او\r\nرا رها نكنى . و از خطاى او درگذرى . و گناه او را ببخشى . و با او بزرگوارانه معاشرت كنى .\r\nتمام نيروها و قدرتها از آن خداست .\r\n33 . حق رفيق :\r\nو اما حق رفيق تو اين است كه با او با انصاف و بزرگوارى همراه باشى . و چنان كه او تو را\r\nاكرام مىكند وى را اكرام كنى . و بر او وسيله رحمت باشى نه وسيلهء نقمت و عذاب . تمام\r\nحول و قوت از سوى خداست .\r\n34 . حق شريك :\r\nو اما حق شريك تو اينست كه اگر غايب باشد ، او را كفايت كنى . و اگر حاضر باشد او را\r\nرعايت نمائى و مخالف او حكمى نكنى . و بى مشورت او كارى انجام ندهى . مال او را\r\n","description":"","footnote":"","page_name":" 793 ","page_number":93},
  {"content":"\r\n\r\n\r\n\r\n\r\n\r\n\r\nنگهبانى كنى و در بسيار و يا اندك آن ، خيانت نورزى . چه مادام كه دو شريك به يكديگر\r\nخيانت نكنند دست خدا با آنهاست .\r\n35 . حق مال :\r\nو اما حق مال تو اينست كه آن را جز از راه حلال نگيرى . و جز در آن راه خرج نكنى . و\r\nكسى را كه سپاس تو نمى دارد بر خود مقدم ندارى . پس در آن به اطاعت پروردگار كار كن .\r\nتمام حول و قوت از سوى خداست .\r\n36 . حق وام خواه :\r\nو اما حق وامخواه تو اينست كه اگر مال دارى وام او را بپردازى . و اگر تنگدست هستى\r\nبا سخن نيكو او را راضى سازى و با لطف و مهربانى ، او را از سر خود بازكنى .\r\n37 . حق معاشر :\r\nو حق معاشر آن است كه وى را فريب ندهى ، و گول نزنى ، و نيرنگ با او به كار نبرى و در\r\nكار او از خداى تبارك و تعالى بترسى .\r\n38 . حق خصم بر تو :\r\nو حق خصمى كه بر تو ادعا دارد ، اگر آنچه دعوى كند درست باشد تو گواه او بر خود\r\nباشى و بر او ستم روا ندارى . و حق او را به تمام و كمال بدهى و اگر دعوى باطل كند ، با او\r\nمدارا كنى و جز راه مدارا پيش نگيرى و در كار او خداى خويش را به خشم نياورى .\r\n39 . حق تو بر خصم :\r\nو حق خصم تو كه بر او دعوى دارى اين است كه اگر در دعوى خود راستگو باشى ، به\r\nنيكويى با وى سخن گوئى . و حق او را انكار نكنى . و اگر در مطالبات خود دروغگويى از\r\nخداى - عزوجل - بپرهيزى . و به سوى او توبه كنى و دعوى را رها سازى .\r\n40 . حق رأى خواه :\r\nو حق آن كس كه با تو مشورت كند اينست كه اگر در آنچه پرسد چيزى مى دانى بگويى .\r\nو اگر نه او را به آن فردى كه داند راهنمائى كنى .\r\n","description":"","footnote":"","page_name":" 794 ","page_number":94},
  {"content":"\r\n\r\n\r\n\r\n\r\n\r\n\r\n\r\n41 . حق مشاوره :\r\nو حق آن كس كه تو از او مشورت خواهى اينست كه در آنچه موافق تو نگويد وى را متهم\r\nنسازى . و اگر موافق تو گويد خداى - عزوجل - را بر آن سپاس گوئى .\r\n42 . حق نصيحت خواه :\r\nو حق آن كس كه از تو نصيحت مى طلبد اين است كه او را اندرز دهى . و راه مدارا و\r\nمهربانى كردن به او را پيش گيرى .\r\n43 . حق نصيحت گو :\r\nو حق آن كس كه تو را نصيحت كند اينست كه برابر او نرم خو باشى . و به بد و نيك گوش\r\nفرا دهى . اگر درست نصيحت كند ، خداى - عزوجل - را بدان سپاس گويى و اگر موافق تو\r\nنگويد به او رحمت آرى . و او را متهم نكنى . و بدانى كه او خطا كرده است و اين خطا را بر او\r\nايراد نگيرى . مگر آنكه مستحق تهمت بوده باشد كه در اين صورت به كار او اندك اعتنائى\r\nمكن . تمام حول و قوت از سوى خداست .\r\n44 . حق بزرگ :\r\nو حق بزرگتر از تو اينست كه او را به خاطر سالمندى وى بزرگ دارى . و چون در\r\nمسلمانى از تو پيشين است او را حرمت نهى . و در مخاصمت با او مقابلت نكنى . و در راه بر\r\nاو پيشى نگيرى . و از او پيش نيفتى و با او جهالت نورزى ، و اگر او بر تو جهالت كند ، به\r\nخاطر اسلام و حرمت آن ، آن را تحمل كنى و او را اكرام نمائى .\r\n45 . حق كوچك :\r\nو حق كوچك ، رحمت بر او در آموختن او ، و گذشت از وى ، و پرده پوشى و مدارا\r\nنمودن با او و كمك به اوست .\r\n46 . حق خواهنده :\r\nو حق خواهنده وسائل دادن به دو به مقدار نياز است .\r\n47 . حق مسؤول :\r\nحق كسى كه چيزى از او خواسته شده اين است كه اگر داد ، از او با سپاس و قدردانى از\r\n","description":"","footnote":"","page_name":" 795 ","page_number":95},
  {"content":"\r\n\r\n\r\n\r\n\r\nفضل او ، بپذيرى . و اگر نداد عذر او را بپذيرى .\r\n48 . حق شاد كننده تو :\r\nو حق كسى كه تو را به خاطر خدا شاد كند ، اينست كه نخست خداى - عزوجل - را\r\nسپاس‌گوئى سپس او را شكرگزار باشى .\r\n49 . حق بدى كننده :\r\nو حق كسى كه به تو بدى كند اين است كه بر او ببخشى . و اگر دانستى كه بخشيدن او\r\nبد است ، داد خود را از او بگيرى . خداى - تبارك و تعالى - گويد بر كسى كه به او ستم رسيده\r\nباشد و دادخواهى كند ، گناهى نيست . ( 1 )\r\n50 . حق هم كيشان :\r\nو اما حق هم كيشان تو اين است كه در ضمير خود سلامت آنان را خواهى . و بر ايشان\r\nرحمت آورى . و با گناهكار آنان مدارا كنى . و با آنان الفت گيرى . و در اصلاح كار ايشان\r\nبكوشى . و نيكوكاران آنان را سپاس گويى و آزار خود را از ايشان بازدارى . و آنچه براى خود\r\nدوست دارى براى آنان نيز دوست داشته باشى . و آنچه براى خود ناخوش مىدارى براى\r\nآنان نيز ناخوش داشته باشى . پيران آنان را همچون خود دانى . و جوانانشان را برادر خود\r\nانگارى و پير زنان ايشان را مادر خود شمارى و كودكان ايشان را فرزند خود به\r\nحساب آرى .\r\n51 . حق اهل ذمه :\r\nحق كسانى كه در پناه مسلمانان اند اين است كه آنچه خداى - عزوجل - از آنان\r\nمى پذيرد بپذيرى . و مادام كه به عهد خداى - عزوجل - وفادار هستند بر ايشان\r\nستم نكنى . ( 2 )\r\n\r\n","description":"","footnote":" 1 . سوره شورى ، آيهء 41 .\r\n2 . قابل ذكر است ترجمهء فوق با اندك تصرفاتى از ترجمهء استاد سيد جعفر شهيدى اقتباس\r\nگرديده است علاوه بر ايشان تعداد ديگرى نيز اين رساله را شرح و ترجمه نموده اند كه محض\r\nاداى حقوق آنان اسامى چند شرح و ترجمه يادآورى مى گردد :\r\n1 . رسالهء حقوق گردآورى مرحوم سيد سبط الحسن لكنهويى همراه با تعليقات واضافات .\r\n2 . رسالهء حقوق تأليف عبد الهادى مختار همراه مقدمه جزء سلسله منشورات \" كتاب الشهر \" .\r\n3 . رساله حقوق تأليف دانشمند نامى استاد توفيق الفكيكى مقيم نجف مؤلف الراعى والرعيه .\r\n4 . فقراتى از اين رساله توسط نويسنده مشهور دكتر صاحب الزمانى به نام \" سخنان سجاد ( ع ) \" .\r\n5 . ترجمهء كامل توسط آية الله حاج شيخ محمد باقر كمره اى از روى متن خصال صدوق .\r\n6 . ترجمهء رساله حقوق از جناب آقاى ناصرى يكى از فضلاى تهران .\r\n7 . رساله حقوق ترجمهء دانشمند محترم آقاى دكتر على گل زاده غفورى تهران .\r\n8 . ترجمهء رسالهء الحقوق از آية الله شيخ احمد جنتى عضو شوراى نگهبان .\r\n9 . ترجمهء رساله حقوق از آية الله سيد احمد فهرى امام جمعه وخطيب زينبيه دمشق .\r\n10 . ترجمهء رساله الحقوق با مقدمه كوتاه از انتشارات دار التوحيد تهران 1402 ه‍ . ق .\r\n11 . ترجمهء فوق از اين بندهء ناچيز عبد الرحيم عقيقى بخشايشى ، در سال 1422 ه‍ . ق . ","page_name":" 796 ","page_number":96},
  {"content":"\r\n\r\n3 . خطابهء پرشور امام سجاد ( عليه السلام ) در شام\r\nسومين اثر ماندگار امام سجاد ( عليه السلام ) كه همچنان با آن شور و حماسه و با آن شدت و\r\nجديت خود باقى و جاويدان مى باشد آن خطبهء بلند و كوبنده‌اى است كه دوستداران\r\nاهل بيت از آن بزرگوار به يادگار دارند خطيبان و گويندگان نسل به نسل آن را در سينه ها\r\nمحفوظ داشته‌اند و دارند و اكنون زائران حرم عمه مكرمه اش زينب ( عليه السلام ) اين خطبه را در\r\nمسجد جامع دمشق در سوريه به هنگام تشرف به آن ديار ، در همان مسجد تمرين و\r\nتكرار مى نمايند .\r\nامام سجاد زين العابدين ( عليه السلام ) كه پس از شهادت پدر بزرگوار مسئوليت امامت و رهبرى\r\nامت را به عهده داشت ، با حال بيمارى و نامساعد بودن وضع روحى و جسمى ، در شام\r\nحضور اجبارى يافت و خاطرات حضور اجبارى اولياء و بندگان صالح و شايستهء خدا را در\r\nبرابر طاغوتيان و مستكبران جهان ، به نقطهء ظهور نشاند چون پيش از او هم سر يحيى بن\r\nزكريا ( عليه السلام ) پيامبر راستين الهى به جرم دفاع از شريعت در برابر ازدواج با محارم ، نزد\r\nطاغوت عصر به عنوان هديه وكابين يك زن بدكاره ، فرو فرستاده شده بود امام سجاد ( عليه السلام )\r\nكه زينت عبادت‌گران و روشنى بخش عارفان و خداجويان ، و زينت محراب عبادت‌ورزان ،\r\nو تنظيم كننده رسالهء حقوق انسان ، و مبتكر دعاهاى صحيفه سجاديه ( عليه السلام ) بود به\r\nاين صورت به شام آورده شد ، كه قلم را ياراى نگارش آن صحنه‌هاى دلخراش و خاطره‌هاى\r\n","description":"","footnote":"","page_name":" 797 ","page_number":97},
  {"content":"\r\n\r\nتلخ را ندارد .\r\nگفتار خطيب دربارى\r\nخطيب پيش از نماز بر عرش منبر قرار گرفت و شروع به مدح و ثنا و تملق از\r\nآل ابوسفيان نمود . او هر چه توان داشت ، نسبت به دودمان پاك بزرگ مرد تاريخ جهان\r\nاسلام أمير المؤمنين ( عليه السلام ) سب و لعن و ناسزا و اسائهء ادب روا داشت . و دروغهاى فاحش و\r\nروشنى را در حق آنان به زبان آورد .\r\nاين جا بود كه زادهء حسين و فرزند غيور و شجاع سالار شهيدان ( عليه السلام ) ، ناگاه از جاى\r\nبرخاست و با ندايى قاطع و كوبنده ، بانگ بر خطيب زد و فرمود :\r\n\" ويلك ايها الخاطب ! إشتريت مرضاة المخلوق بسخط الخالق ، فتبوء مقعدك\r\nمن النار \" :\r\nواى بر تو اى گوينده و سخنران ! تو خشنودى مخلوق را ، با خشم و غضب خالق ،\r\nمعامله نموده اى و جايگاه آتشين خود را آماده و مهيا ساخته‌اى . آنگاه رو به يزيد نمود و\r\nفرمود :\r\n\" أتأذن لي أن أصعد هذه الأعواد ، فأتكلم بكلمات لله فيها رضى ، ولهؤلاء الجلساء ،\r\nأجر \" :\r\n\" آيا اجازه مى دهى تا بر بالاى اين چوبها بروم ( آرى ، جايگاهى كه حرف حق و سخن\r\nروا ، در آن بيان نشود ، چوب است ، نه منبر ) تا سخنانى بر زبان برانم كه موجب رضا و\r\nخشنودى خدا و سعادت و اجر معنوى اين مردم حاضر و شنونده ، باشد \" البته جاى\r\nيادآورى است كه در اين مسجد بزرگ اموى ، تنها چاپلوسان ومتملقان نبودند ، بلكه از\r\nاقشار ديگر مردم ، و طبقات اصيل امت نيز ، افراد فراوانى ، حضور داشتند . پيدا بود كه يزيد\r\nهرگز چنين اجازه اى را ندهد و درخواست امام را نپذيرد ولى هنگامى كه بانگ امام\r\nسجاد ( عليه السلام ) بلند شد ، توجه حضار به سوى آن حضرت ، معطوف گشت ، از اين رو ، همگان بر\r\nيزيد رو انداختند ، و درخواست نمودند تا سخنان آن جوان را بشنوند . گفتند : اى امير ! چه\r\nزيانى دارد فرمان دهى تا او بر منبر آيد و هنر خويش را بنماياند ؟ و چه مىتواند بگويد ؟\r\n","description":"","footnote":"","page_name":" 798 ","page_number":98},
  {"content":"\r\n\r\nولى پاسخ يزيد به مردم شام منفى بود ، زيرا او مى دانست كه اگر بازماندهء دودمان\r\nرسالت و مقام شامخ نبوت ، بر منبر صعود كند و فرصت سخن ، پيدا نمايد ، بسيارى از\r\nحقايق را با مردم ، در ميان خواهد نهاد . حقايقى كه حكومت شام را از آشكار گشتن آنها ،\r\nسخت بيم و هراس بود . اما خوشبختانه فشار افكار عمومى و درخواست اكثريت مردم ، كار\r\nخود را كرد و پسر معاويه بالأخره ، تسليم افكار عمومى حضار شد و اجازه داد تا امام\r\nسجاد ( عليه السلام ) بالاى منبر رود و سخن بگويد . پس از صدور اجازه ! امام بر عرشهء منبر آمد و\r\nحمد و ثناى الهى را اداء نمود و به معرفى دودمان خويش و بازگويى جنايات آل اميه ،\r\nپرداخت و شديدترين هيجان را در مردم بر ضد دودمان اموى ، برانگيخت .\r\nسخنان امام ( عليه السلام ) همانند رگبارهاى صاعقه ، بر اركان حياتى تشكيلات اموى ، فرود آمد\r\nو سردمداران آن حزب شيطانى را ، سخت مضطرب و متزلزل ساخت . آن حضرت با اين\r\nبيانات آغاز سخن خود كرد : ( 1 )\r\nمتن عربى خطبه\r\nبسم الله الرحمن الرحيم الحمد لله الذى لابداية له ، والدائم الذي لانفاد له ، والأول\r\nالذي لا أول لأوليته ، والأخر الذي لامؤخر لأخريته ، ألباقي بعد فناء الخلق ، قدر الليالي و\r\nالأيام ، و قسم فيما بينهم الاقسام ، فتبارك الله الملك العلام .\r\nايها الناس ! اعطينا ستا ، وفضلنا بسبع : اعطينا العلم والحلم ، والسماحة ، والفصاحة ،\r\nوالشجاعة ، والمحبة في قلوب المؤمنين .\r\nوفضلنا بأن منا النبي المختار محمد ، ومنا فاطمة الزهراء ومنا الصديق ، ومنا الطيار ،\r\nومنا اسد الله واسد رسوله ، ومنا سبطا هذه الامة . من عرفني فقد عرفني ، و من لم\r\nيعرفني أنبأته بحسبى ونسبي . ايها الناس ! انا ابن مكة و منى . انا ابن زمزم وصفا . انا ابن\r\nمن حمل على البراق في الهواء . انا ابن من اسري من المسجد الحرام الى المسجد\r\nالأقصى . أنا ابن من حمل الركن به اطراف الرداء ، انا ابن خير من ائتزر وارتدى . انا ابن خير\r\n\r\n","description":"","footnote":" 1 . متن عربى را از آنرو مى آوريم كه نوعا مورد نياز خطباء و مبلغين گرامى و زائران سوريه\r\nقرار مى گيرد . ","page_name":" 799 ","page_number":99},
  {"content":"\r\nمن انتعل واحتفى . انا ابن من بلغ به جبرئيل الى سدرة المنتهى . انا ابن من دنى فتدلى ،\r\nفكان قاب قوسين او ادنى . انا ابن من صلى بملائكة السماء ، انا ابن من اوحى اليه\r\nالجليل ما اوحى . انا ابن محمد المصطفى . انا ابن على بن المرتضى . انا ابن من ضرب\r\nخراطيم الخلق حتى قالوا لا إله إلا الله . انا ابن من ضرب بين يدي رسول الله بسيفين ، و\r\nطعن برمحين ، وهاجر الهجرتين ، وبايع البيعتين ، وقاتل ببدر وحنين ، و لم يكفر بالله\r\nطرفة عين . انا ابن صالح المؤمنين و وارث النبيين ، وقامع الملحدين ويعسوب\r\nالمسلمين ، ونور المجاهدين وزين العابدين ، وتاج البكائين وأصبر الصابرين ، وأفضل\r\nالقائمين من آل يس رسول رب العالمين . انا ابن المؤيد بجبرئيل ، ألمنصور بميكائيل ، انا\r\nابن الحامي عن حرم المسلمين ، وقاتل المارقين ، والناكثين والقاسطين والمجاهد\r\nاعدائه الناصبين ، وأفخر من مشى من قريش اجمعين ، وأول من اجاب واستجاب لله و\r\nلرسوله من المؤمنين ، وأول السابقين وقاصم المعتدين ومبيد المشركين ، و سهم عن\r\nمرمى الله على المنافقين ، ولسان حكمة العابدين وناصر دين الله و ولى امر الله ، وبستان\r\nحكمة الله وعيبة علمه ، سمح ، سخي ، بهلول ، زكي ، ابطحي ، رضي ، مقدام ، همام ، صابر ،\r\nصوام ، مهذب ، قوام ، قاطع الأصلاب ومفرق الأحزاب ، ارطئهم عنانا وأثبتهم جنانا ، و\r\nامضاهم عزيمة ، واشدهم شكيمة ، اسد باسل يطحنهم في الحروب ، اذا ازدلفت الأسنة ، و\r\nقربت الاسنة طحن الرحى ، ويذرهم فيها ذرو الريح الهشيم ، ليث الحجاز وكبش العراق ،\r\nمكي ، مدني ، خيفي ، عقبي ، بدري ، احدي ، شجري ، مهاجري من العرب سيدها و من\r\nالوغا ليثها ، وارث المشعرين وابو السبطين : ألحسن والحسين ، ذاك جدي علي بن\r\nأبي طالب .\r\nثم قال : انا ابن فاطمة الزهراء . انا ابن سيدة النساء . انا ابن خديجة الكبرى . انا ابن\r\nالمقتول ظلما . انا ابن المجزور الرأس من القفاء . انا ابن العطشان حتى قضى . انا ابن\r\nطريح كربلا . انا ابن مسلوب العمامة والرداء . انا ابن من بكت عليه ملائكة السماء . انا\r\nابن من رأسه على السنان يهدى . انا ابن من حرمه من العراق الى الشام ، تسبى .\r\nايها الناس ! ان الله تعالى وله الحمد ابتلانا اهل البيت ببلاء حسن ، جعل راية الهدى و\r\n","description":"","footnote":"","page_name":" 800 ","page_number":100},
  {"content":"\r\n\r\nالتقى فينا ، وجعل راية الضلالة والردى ، في غيرنا .\r\nوفي بعض الكتب : \" فلم يزل يقول : انا : انا ، حتى ضج الناس بالبكاء والنحيب وخشي\r\nيزيد أن تكون فتنة ، فأمر المؤذن فقطع عليه الكلام ، فلما قال المؤذن : الله اكبر الله اكبر ،\r\nقال علي 7 : لاشئ أكبر من الله ، فلما قال أشهد أن لا إله إلا الله قال علي بن الحسين ( عليه السلام ) :\r\nشهد بها شعري وبشري ولحمي ودمي ، فلما قال المؤذن : أشهد أن محمدا رسول الله .\r\nإلتفت من فوق المنبر إلى يزيد فقال : محمد هذا جدي أم جدك يا يزيد ؟ فإن زعمت\r\nأنه جدك فقد كذبت وكفرت ، وإن زعمت انه جدي فلم قتلت عترته ؟ \" ( 1 )\r\nترجمهء كامل خطبه\r\nاينك ترجمهء كامل آن خطبهء بلند و حماسى از نظر شريف خواننده فارسى زبان نيز\r\nمى گذرد .\r\n\" به نام خداوند بخشنده و مهربان . حمد و سپاس خدايى را است كه سرآغاز و پايانى\r\nندارد . او جاودان و سرمدى است و هرگز زوال و فنايى در او راه ندارد . او نخستين است و\r\nپيشين و پيشوازى ندارد .\r\nاو آخر و پايان هر چيز است و همگان جز او ، پايان پذير مى باشند . او يگانه سرمد و\r\nجاودان ، پس از فنا و زوال مخلوقات مى باشد . او شبها و روزها را انتظام بخشيد و روزى را\r\nبين مردم ، تقسيم نمود .\r\nپس از حمد و ثناى الهى ، مردم شام ! آگاه و هوشيار باشيد ! خداوند متعال به ما خاندان\r\nپيامبر شش امتياز ارزانى ، و با هفت امتياز بر ديگران فضيلت و برترى داد . امتياز خاص ما\r\nو علم ، حلم ، بخشش و بزرگوارى ، فصاحت ، شجاعت ووجود محبت در دلهاى مؤمنين\r\nمى باشد و فضايل هفتگانهء ما به اين ترتيب است : كه پيامبر برگزيدهء خدا از ماست ،\r\nراستگو و صديق امت ( على بن ابيطالب ( عليه السلام ) ) از ماست و جعفر طيار ، از ماست ، شير خدا و\r\nشير رسول خدا ( حمزه ) از ماست ، فاطمه زهرا ( س ) [ در برخى از نسخه ها مهدى امت\r\n\r\n","description":"","footnote":" 1 . أئمتنا ، علي محمد علي دخيل ، ج 1 ، ص 279 نقلا من أعيان الشيعة ، ج 1 ، ص 433 . مناقب\r\nآل ابى طالب ابن شهر آشوب مازندرانى ، ج 4 ، ص 182 . ","page_name":" 801 ","page_number":101},
  {"content":"\r\nآمده است 
  ] از ماست ، دو سبط اين امت ، حسن و حسين نيز از ما هستند .\r\nمردم ! هر كس مرا شناخته است كه شناخته است ، و هر كس كه نشناخته است ، خودم\r\nرا و حسب و نسبم را به او معرفى و بازگو مى نمايم :\r\nمن فرزند مكه و منى هستم . من فرزند زمزم و صفا هستم . من فرزند آن پيامبر\r\nبزرگوارم كه با براق در فضا سير داده شد .\r\nمن فرزند آن كسى هستم كه شبانه از مسجد الحرام تا مسجد الأقصى ، به \" معراج \" و\r\nسير آسمانها برده شد .\r\nمن فرزند آن كسى هستم كه حجر الأسود را با عباى حمل ، و سر جاى خود نهاد .\r\nمن فرزند بهترين كسى هستم كه ( نخستين بار با آداب اسلامى ) ، إحرام بست و سعى و\r\nصفا انجام داد .\r\nمن فرزند بهترين كسى هستم كه به ترك كفش و پوشيدن آن پس از احرام عمل نمود .\r\nمن فرزند بهترين كسى هستم كه حج انجام داد و به نداى خدا لبيك و پاسخ مثبت داد .\r\nمن فرزند آن كسى هستم كه در سير آسمانى خود تا به \" سدرة المنتهى \" رسيد .\r\nمن فرزند آن كسى هستم كه در سير ملكوتى خود ، به نزديكترين مقام قرب الهى ،\r\nرسيد . من فرزند آن كسى هستم كه با فرشتگان آسمان ، نماز گزارد .\r\nمن فرزند آن كسى هستم كه خداوند بزرگ ، بر او وحى نازل فرمود و او مورد خطاب\r\nوحى قرار گرفت .\r\nمن فرزند محمد برگزيده وعلى مرتضى ( عليها السلام ) هستم .\r\nمن فرزند آن كسى هستم كه آن قدر بر سر و صورت و دماغ كفار كوبيد زد و با آنان\r\nجنگيد تا كلمهء شهادتين بر زبان آوردند .\r\nمن فرزند آن شجاعى هستم كه در ركاب پيامبر خدا با دو شمشير و دو نيزه جهاد\r\nنمود . [ هجرت به طائف و هجرت به مدينه و مقصود از دو بيعت : بيعت نخستين در آغاز\r\nرسالت ، و بيعت رضوان 
  ] هم در آغاز اسلام ، و هم پس از حاكميت اسلام )\r\nمن فرزند آن دليرى هستم كه دو بار مهاجرت نمود و دو بار ، با پيامبر خدا ( صلى الله عليه وآله )\r\n","description":"","footnote":"","page_name":" 802 ","page_number":102},
  {"content":"\r\nبيعت كرد .\r\nمن فرزند آن كسى هستم كه در بدر و خندق و حنين ، شجاعانه جنگيد و لحظه‌اى به\r\nخدا كفر نورزيد .\r\nمن فرزند آن كسى هستم كه او شايسته ترين مؤمنان ، وارث پيامبران ، نابود كنندهء\r\nكافران ، پيشواى مسلمانان ، نور مجاهدان ، زيور عابدان ، فخر گريه كنندگان ( از خشيت\r\nخدا ) ، شكيباترين صابران ، بهترين قيام كنندگان در شب و از نسل ياسين ، فرستادهء\r\nخداى رب العالمين ، مى باشد .\r\nمن از تبار آن كسى هستم كه پشتيبانش جبرائيل ، و ياورش ميكائيل و خود حامى و\r\nپاسدار ناموس مسلمين بود .\r\nمن فرزند آن كسى هستم كه با مارقين ( از دين به در شدگان ) ، ناكثين ( پيمان شكنان\r\nجمل ) ، قاسطين ( ستمگران طرفدار معاويه ) جنگيد و با دشمنان كينه توز خدا ، هميشه\r\nدر حال جهاد و مبارزه بود .\r\nمن فرزند برترين فرد قريشم كه پيش از همگان به پيامبر اسلام ايمان آورد و پيشرو\r\nهمهء مسلمانان در امور دين و ايمان بود .\r\nمن فرزند آن كسى هستم كه دشمن گردنكشان ، نابود كننده ى مشركان ، تير خدا بر\r\nسر منافقان ، زبان حكمت عابدان ، يار و ياور دين خدا ، ولى امر مسلمانان و بوستان\r\nحكمت خدا و كانون علم الهى بود . سخاوتمند ، بخشنده ، عاقل ، پيشرو ، صابر ، روزه دار ،\r\nمهذب ، شب زنده دار ، قلع كنندهء ريشهء مشركان ، پراكنده كنندهء نيروهاى شرك ، دلير ، با\r\nاراده ، شير خدا در جنگها ، مرد پيكار در صحنه‌هاى رزم ، قهرمان عراق ، مكى ، مدنى ،\r\nخيفى ( مسجد خيف ) ، عقبى ( اشاره به پيمان عقبه ) ، بدرى ، احدى ، شجرى ( اشاره به\r\nبيعت رضوان كه زير شجره ( درخت ) انجام پذيرفت ) ، هجرت كننده در راه خدا ( به طائف و\r\nشرب ) ، سرور عرب ، وارث دو مشعر ، پدر سبطين ( حسن و حسين ( عليها السلام ) مى باشد .\r\nمن فرزند چنين شخصيتى هستم و آن شخصيت و الا ، جد بزرگم على بن ابيطالب\r\nمى باشد . ( كه شام مركز و كانون تبليغات سوء و ناروا بر ضد او شده بود ) .\r\n","description":"","footnote":"","page_name":" 803 ","page_number":103},
  {"content":"\r\nسپس افزود :\r\nمن فرزند فاطمهء زهرايم .\r\nمن فرزند بانوى بانوان جهانم .\r\nمن فرزند خديجهء كبرايم .\r\nمن فرزند آن كسى هستم كه سر عزيزش از قفا بريده شد .\r\nمن فرزند آن انسانى هستم كه لب تشنه از دنيا رفت .\r\nمن فرزند آن كسى هستم كه بدنش مدتى مدفون نگشت .\r\nمن فرزند آن كسى هستم كه عمامه و عبايش به غارت و يغما رفت .\r\nمن فرزند آن كسى هستم كه انس و جن حتى پرندگان در هوا ، بر او گريستند .\r\nمن فرزند آن كسى هستم كه سرش به عنوان تحفه ( به طاغوت زمان ) اهداء شد .\r\nمن فرزند آن كسى هستم كه حرم و اهل و عيال او از عراق تا شام به اسارت برده\r\nشده است .\r\nمردم ، خداوند متعال ( كه حمد و سپاس بر او باد ! ) ما اهل بيت رسالت را به بهترين\r\nصورت ، امتحان و آزمايش نمود تا پرچم هدايت و تقوى را در خاندان ما قرار دهد و پرچم\r\nضلالت و گمراهى را بيرون از خانوادهء ما برپا سازد \" .\r\nدر برخى از كتابهاى تاريخ آمده است :\r\nهنگامى كه سخن آن حضرت به اين مرحله از شور واقعى خود رسيد و امام مرتب در\r\nمقام معرفى خويش مفاخر خود را با كلمهء من ، من اعلام مى فرمود ، مردم ضجه و ناله سر\r\nدادند ، يزيد هراسناك گرديد كه مبادا فتنه و آشوبى برخيزد ، پس سخن او را قطع كرد و به\r\nمؤذن دستور داد تا اذان بگويد ، هنگامى كه مؤذن صداى خود را با \" ألله اكبر ، ألله اكبر \"\r\nبلند نمود ، امام فرمود : خداوند بزرگ و با عظمت تر از هر چيزى است كه به ذهن مى آيد ،\r\nهنگامى كه \" أشهد أن لا إله إلا الله \" سرداد ، امام فرمود :\r\nموى ، پوست ، گوشت و خونم به يكتائى خدا شهادت و گواهى مىدهد .\r\nهنگامى كه شهادت بر مقام رسالت داد كه \" محمد \" فرستادهء خدا است امام ( عليه السلام ) از\r\n","description":"","footnote":"","page_name":" 804 ","page_number":104},
  {"content":"\r\n\r\nبالاى منبر رو به يزيد كرد و فرمود :\r\nآيا اين محمدى كه بر زبان مؤذن آمد جد تو يا جد من است ؟ اگر گفته باشى كه جد تو\r\nاست يقينا دروغ گفته اى و كافر حق گرديده اى ، و اگر تصور نموده اى كه او جد من است\r\nپس چرا عترت او را به اين صورت تار و مار كرده اى ؟ ! ( 1 )\r\nاين خطبهء غراء و كوبنده آنچنان تأثيرگزار بود كه يزيد در برابر نمايندگان و سفيران\r\nروم و ديگر مناطق ، لب به توبيخ ابن زياد گشود و اعلام نمود من اين چنين نگفته بودم اين\r\nابن زياد بود كه خود سرانه اين چنين كارها را انجام داده است آن خبيث بدكردار وقتى\r\nخود را در مقام توبيخ و سرزنش افكار عمومى ديد از موضع انفعال اقدام به دلجويى از\r\nاسيران نمود .\r\nگفتار سيد بن طاووس :\r\nسيد بن طاووس ( ره ) مؤلف لهوف آورده است : يزيد رو به على بن الحسين ( عليه السلام ) نمود و\r\nگفت : آن سه حاجتى كه به تو وعده كرده ام بگوئيد تا برآورم \" .\r\nحضرت فرمود : نخست آنكه سر مقدس پدرم را بدهى تا صورت نازنينش را ببينم ، دوم\r\nآنكه اموالى را كه از ما غارت كرده اند به ما باز پس دهند ، سوم آنكه اگر تصميم كشتن مرا\r\nدارى شخص امينى را معين كنى تا اين زنان را به مدينه برساند .\r\nيزيد در پاسخ گفت : صورت پدرت را هرگز نخواهى ديد من تو را عفو نمودم و از كشتنت\r\nدرگذشتم ، و زنان را جز تو به مدينه باز نمىگرداند ، و اما اموالى را كه از شما برده اند من\r\nچندين برابر قيمت آن را مى دهم .\r\nامام زين العابدين ( عليه السلام ) فرمود : ما از اموال تو چيزى نمى خواهيم بگذار از اموالت چيزى\r\nكاسته نگردد ، من اموال غارت شده را مى خواهم زيرا دست بافت مادرم فاطمه زهرا ( س )\r\nدختر پيامبر خدا ، مقنعه ، گردنبد و پيراهن او ، در ميان آن غارت شده ها است .\r\nيزيد دستور داد آن اموال را باز آوردند و دويست دينار از مال خودش بر آن افزود و به\r\n\r\n","description":"","footnote":" 1 . ناسخ التواريخ ، ج 2 ، ص 167 ، چاپ جديد ، به نقل از مناقب ابن شهر آشوب ، زندگى\r\nحضرت سيدالشهدا . ","page_name":" 805 ","page_number":105},
  {"content":"\r\n\r\nامام زين العابدين ( عليه السلام ) داد و امام ( عليه السلام ) آن را گرفت و در ميان فقيران تقسيم نمود پس از آن\r\nيزيد لعين دستور داد اسيران خاندان رسالت را به وطنشان ( مدينة الرسول ) برگردانند . ( 1 )\r\n4 . تربيت شاگردان و روايتگران\r\nيكى ديگر از مأثر وآثار ماندگار امام سجاد ( عليه السلام ) تربيت شاگردان و روايتگران و محدثان\r\nو الا مقامى است كه در طول تاريخ ادامه دهندگان راه آن حضرت بوده اند و تعداد اين\r\nشاگردان بيش از ظرفيت كتاب مختصر ماست . چون محضر پر فيض امام سجاد ( عليه السلام ) حوزه\r\nپربار و گسترده‌اى بود كه در عرصه‌هاى مختلف علوم ، فعاليت داشت و شاگردان و دانش\r\nجويانى از دورترين نقاط دنياى اسلام ، به سوى آن حوزه مباركه حركت مى كردند و از\r\nمحضر پر علم و دانش امام بهره ها مى بردند تعداد كثيرى از فقيهان ، محدثين و راويان از\r\nاين حوزه پر معنويت بهره جسته اند كه به چند تن از مشاهير و معاريف آنان به اختصار\r\nاشارتى مى گردد :\r\n1 . ابوحمزه ثمالى 2 . طاووس بن كيسان يمانى 3 . ابوخالد كابلى 4 . زيد بن على\r\nبن الحسين ( عليه السلام ) 5 . سدى كبير اسماعيل بن عبد الرحمن كوفى 6 . جابر جعفى 7 . عطية\r\nعوفى معروف به بكالى شرح حال هر كدام از اين شخصيتهاى فقهى ، تفسيرى وحديثى\r\nرا ما در \" طبقات مفسران شيعه \" ( ج 1 ) به تفصيل آورده ايم كه طالبان تفصيل مى توانند به\r\nآن منبع مراجعه نمايند . در اين باره فقط به نقل حادثه اى بسنده مى كنيم كه حاكى از\r\nموقعيت امام ( عليه السلام ) مى باشد :\r\nكشى در رجال خود در مورد شخص سوم ( ابوخالد كابلى ) مىنويسد : به خط جبرئيل\r\nبن احمد يافتم كه گويد : به من حديث نمود محمد بن عبد الله مهران از محمد بن على تا\r\nابوبصير كه گويد : از امام باقر ( عليه السلام ) شنيدم كه مى گفت :\r\nابوخالد كابلى مدتى به محمد بن حنفيه خدمت مى كرد و شك و ترديدى داشت كه\r\nآيا او امام است يا نه ؟ تا اينكه روزى به خدمت او رسيد و گفت :\r\n\r\n","description":"","footnote":" 1 . ترجمه لهوف سيد بن طاووس از نگارنده ، از انتشارات دفتر نشر نويد اسلام ، چاپ نهم ،\r\nص 216 - 217 . ","page_name":" 806 ","page_number":106},
  {"content":"\r\nفدايت شوم من به تو ، به علت انتساب به رسول خدا ( صلى الله عليه وآله ) و أمير المؤمنين ( عليه السلام ) حرمت\r\nفراوانى قائل هستم خواهش دارم كه به سوال من پاسخ مثبتى بدهى آيا تو همان امامى\r\nهستى كه خداوند طاعت او را بر ما و بر همهء مسلمين واجب ساخته است ؟\r\nمحمد بن حنفيه گفت : به چيز بزرگى قسم دادى اى ابا خالد ! هم اكنون حقيقت را\r\nمىگويم : امام واقعى على بن الحسين است كه هم بر من و هم بر تو و هم بر هر فرد\r\nمسلمان ديگر ، امامت و پيشوايى دارد . ابوخالد گويد : هنگامى كه شنيدم آنچه را كه\r\nمى بايست بشنوم به سوى منزل امام على بن الحسين ( عليه السلام ) رهسپار شدم و اجازهء دخول\r\nخواستم امام ( عليه السلام ) اذن داد هنگامى كه به محضرش رسيدم . امام فرمود : آفرين بر تو باد اى\r\nكنگر ! تو هرگز اين وقتها زائر ما نبودى چه عجب ! و چه اتفاقى رخ داده است ؟ ابوخالد\r\nگويد به حال سجده افتادم از آنچه امام سجاد ( عليه السلام ) مرا با نام اصلى ام صدا كرده بود و گفتم\r\nحمد و سپاس خدايى را كه امام و پيشوايم را در حال حيات به من شناساند .\r\nامام ( عليه السلام ) فرمود : چگونه شناساند ؟ اى اباخالد ؟ گفتم : تو مرا با نامى صدا كردى كه مادرم\r\nهنگام ولادتم آن نام را به من برگزيده بود ، من تاكنون در حال كورى به سر مى بردم كه\r\nخداوند بينايم كرد و گرسنه بودم مرا سير نمود . من وقتى خدمتگزار محمد بن حنفيه\r\nبودم و در امامت او شك و ترديدى داشتم تا اينكه او مرا به طرف شما هدايت نمود ، و\r\nدانستم كه امام واقعى و بر حق كيست ؟ ( 1 )\r\nدر مورد صحابى نخستين ( ابوحمزه ثمالى ) هم كه دعاى موسوم به نام آن بزرگوار\r\nبسيار معروف و مشهور و در السنه وافئده ، جارى وسارى است قابل ذكر است او نخستين\r\nشخصى است كه حوزه علميه نجف را دائر ساخت و جمعى را به اطراف خود ، گرد آورد و\r\nهستهء اوليه حوزه را بنا نهاد از آن پس ، حوزه پر بركت نجف در كنار بارگاه باب \" مدينة\r\nالعلم \" مولاى متقيان على ( عليه السلام ) رشد و نما كرد وآثار و ثمرات خود را به مردم خداجوى\r\nعرضه نمود تا اينكه در اين اواخر به رشد لازم و پيشرفت نهايى خود نائل آمد دهها فقيه\r\n\r\n","description":"","footnote":" 1 . معجم رجال الحديث آية الله العظمى سيد خويى ، ج 14 ص 130 - 131 . ","page_name":" 807 ","page_number":107},
  {"content":"\r\nبزرگوار ، محدث پرتوان ، مفسر عاليقدر در آن گرد هم آمد در جريان مسائل اجتماعى و\r\nسياسى هم مردم گوش به فرمان آن حوزه پر بركت قرار داشت در جريان ثورهء عشرين ، در\r\nجريان مشروطيت ، در مسألة مبارزه با شيوعيت والحاد در عهد عبد الكريم قاسم و دهها\r\nمسألة اجتماعى ، سياسى حضور مؤثر داشت عصر آيات عظام : آخوند خراسانى ، آية الله\r\nكاشف الغطاء ، آية الله سيد محسن حكيم ، آية الله خوئى ، عصر حضور امام خمينى در\r\nنجف ، از اعصار مشعشع و طلائى آن حوزه به شمار مى رفت كه نبض جهان اسلام به ويژه\r\nتشيع در گرو انديشه‌هاى ناب فقه علوى ( عليه السلام ) بود تا اينكه با تأسف كامل در دوران مزدور\r\nهواى نفس و گرفتار شخصيت كاذب روانى صدام حسين عفلقى و نژادى اين حوزه\r\nپر بركت به جرم اينكه تعدادى از ساكنان آن ؟ ؟ ؟ مى باشد تصميم بر اخراج و بيرون راندن\r\nعلماء فضل گرفته شد و با روشهاى غير انسانى در چند نوبت فضلاء ، علماء ، مراجع را از\r\nحوزه نجف بيرون راند و اكنون اين حوزه پر سر و صدا و پر جوش از حركت و تلاش افتاده\r\nاست و بقية السلفى از فقيهان صالح و نامدار حضور دارند ولى مقهور ظلم و ستم صدامى ،\r\nاميد آنكه اين فضاى ظلمانى هر چه زودتر از آن حوزه هزار و دويست ساله كنار رود و اين\r\nحوزه سابقه دار تلاش و كوشش خود را تجديد نمايد : اللهم انا نرغب في دولة كريمه\r\nتعزبها الأسلام واهله وتذل النفاق والشرك واهله .\r\n","description":"","footnote":"","page_name":" 808 ","page_number":108},
  {"content":"\r\nبخش پنجم\r\nرهنمودهاى علمى و عملى ، فضائل امام ( عليه السلام )\r\n","description":"","footnote":"","page_name":" 809 ","page_number":109},
  {"content":"\r\n","description":"","footnote":"","page_name":" 810 ","page_number":110},
  {"content":"\r\n\r\n\r\nبخش پنجم / رهنمودهاى علمى و عملى ، فضائل امام ( ع ) . . .\r\nسيرهء عملى امام ( عليه السلام )\r\nسيرهء عملى امام ( عليه السلام ) بس آموزنده و كارساز و الگوى مسير زندگان و طالبان سير\r\nكمالات و مشتاقان معنويات مى باشد و ما نمونه‌هايى را از منابع مختلف كتب حديث و\r\nتراجم برگزيده ايم :\r\nمسافرت با ناآشنايان\r\nامام صادق ( عليه السلام ) مى فرمايد : \" پدرم زين العابدين ( عليه السلام ) همواره با افراد ناآشنا و بيگانه به\r\nسفر ( طبعا سفر حج ) رهسپار مى گشت ، و با آنان شرط مى نمود كه در سفر از خدمتگزاران\r\nنيازهاى آنان باشد .\r\nيك بار با چنين گروهى مسافرت مى نمود كه در بين راه فردى از آنان ، او را شناخت و به\r\nكاروانيان گفت : آيا شما مى دانيد اين شخصيت كيست كه به خدمت گزارى شما پرداخته\r\nاست ؟ پاسخ دادند : نه ، او گفت اين شخصيت امام على بن الحسين بن على ( عليه السلام ) فرزند\r\nرسول خدا ( صلى الله عليه وآله ) مى باشد همگى بلند شدند به دست و پاى او بوسه زدند و عرض كردند اى\r\nفرزند رسول خدا ( صلى الله عليه وآله ) آيا مى خواستى ما را به آتش بفرستى ؟ در صورتى كه از دست و پا و\r\nزبان ما خطايى سر مى زد آيا تا آخر عمر به هلاكت نمى افتاديم ؟ پس چرا خود را معرفى\r\nنكرده ايد ؟\r\nامام ( عليه السلام ) فرمودند : من در سفرهاى پيشين با جمعى همراه بودم كه مرا مى شناختند\r\nآنان به خاطر جدم رسول خدا ( صلى الله عليه وآله ) آنچه توان داشتند به من خدمت و محبت مى نمودند\r\nمن بيم آن را داشتم كه شما هم ، همانند آنان مرا شرمنده سازيد از اينرو دوست داشتم\r\n","description":"","footnote":"","page_name":" 811 ","page_number":111},
  {"content":"\r\nناشناس ، همسفر شما شوم . ( 1 )\r\nامام محمد باقر ( عليه السلام ) مى فرمايد : او به زندگى صد خانوار از خاندانهاى مدينه رسيدگى\r\nمى نمود خيلى دوست داشت كه در سر طعام خويش ، يتيمان ، افتادگان ، مساكينى را كه\r\nهيچ نوع چاره اى ندارند بنشاند و با دست خود به آنان طعام بخوراند . امام ( عليه السلام ) شروع به\r\nخوردن طعام نمى نمود جز آنكه صدقهء خود را پرداخت مى نمود . ( 2 )\r\nباز امام باقر ( عليه السلام ) فرموده است : او مال خود را دوبار ميان فقراء و مستمندان تقسيم\r\nنمود . ( 3 )\r\nامام صادق ( عليه السلام ) مى فرمايد : \" پدرم بارها مى فرمود امام على بن الحسين هنگامى كه به\r\nنماز مى ايستاد همانند ساقه ى درخت خشكى بود كه هيچ حركت و تكانى نداشت مگر در\r\nآن حد كه باد آن را تكان مى داده \" . ( 4 )\r\nمحمد بن طلحه شافعى در كتاب مطالب السؤول مىنويسد : \" حريقى در خانهء امام\r\nسجاد ( عليه السلام ) افتاد كه امام در درون خانه مشغول سجده بود اطرافيان مى گفتند : اى پسر\r\nرسول خدا ( صلى الله عليه وآله ) آتش ! آتش ! امام سرش را از سجده برنداشت تا آنكه آتش خاموش گردانده\r\nشد ! به امام عرض كردند چه چيزى تو را از آتش غافل ساخت ؟ فرمود : بيم آتش آخرت \" . ( 5 )\r\nابونعيم در حلية الأولياء آورده است : \" امام على بن الحسين ( عليه السلام ) در خانهء خود فريادى را\r\nشنيد ، پيش او جمعى بودند پس به اندرون منزل رفت و بازگشت پس به او گفتند آيا\r\nحادثه اى رخ داده است ؟\r\nفرمود : بلى به او تعزيت و تسليت گفتند و از صبر و شكيبايى او تعجب كردند و فرمود :\r\nما خاندانى هستيم در مواردى كه مورد محبت و علاقهء خداوند قرار مى گيريم شكرگزار\r\n\r\n","description":"","footnote":" 1 . بحار الأنوار ج 11 ، ص 21 .\r\n2 . مناقب ابن شهر آشوب ، ج 4 ، ص 154 .\r\n3 . حلية الاولياء ، ج 3 ، ص 140 .\r\n4 . الكافى ، ج 3 ، ص 300 .\r\n5 . مطالب السؤول ، ص 77 . ","page_name":" 812 ","page_number":112},
  {"content":"\r\nهستيم و در مواردى هم كه وقوع حوادثى را دوست نداريم حمد و سپاس او را مى گوئيم . ( 1 )\r\nعلى بن عيسى إربلى از ابن عايشه روايت كند از مردم مدينه شنيدم كه مى گفتند : \" ما\r\nصدقه پنهانى را هنگامى از دست داديم كه على بن الحسين درگذشت . ( 2 )\r\nومرحوم شيخ مفيد از ابن اسحاق روايت كند كه : \" در مدينه چندين خانوار بودند كه\r\nمعاش آنان از منبع نامعلومى مى رسيد ولى نمى دانستند از كجاست . تا آنكه على بن\r\nالحسين به جوار پروردگار شتافت آن كمك ها بريده شد \" . ( 3 ) در روايات آمده است :\r\nشب هنگام انبان‌هاى نان را بر پشت خود برمىداشت و به خانهء مستمندان مى رفت و\r\nمى گفت : صدقه پنهانى آتش غضب پروردگار را خاموش مىكند . حمل اين انبانها بر پشت\r\nاو اثر نهاده بود و چون به جوار پروردگار نايل آمد به هنگام شست و شوى آن حضرت ، آن\r\nنشانه ها را بر پشت او ديدند . ( 4 )\r\nابن سعد در طبقات نويسد : \" چون مستمندى نزد او مى آمد ، برمىخاست و حاجت او\r\nرا روا مى كرد و مى گفت : \" صدقه پيش از آنكه به دست خواهنده برسد ، به دست خدا\r\nمى رسد \" . ( 5 )\r\nو نيز آمده است : \" سالى قصد حج كرد . خواهرش سكينه توشه اى به ارزش هزار درهم\r\nبراى وى ، آماده ساخت . چوه به حره رسيد ، آن توشه را نزد او بردند ، و امام همهء آن را به\r\nمستمندان پخش و توزيع فرمود \" . ( 6 )\r\nپسر عموئى مستمند داشت ، على بن الحسين ( عليه السلام ) شب هنگام چنان كه وى او را\r\n\r\n","description":"","footnote":" 1 . ابونعيم إصفهانى ، حلية الاولياء ، ج 3 ، ص 138 .\r\n2 . كشف الغمه ، ج 2 ، ص 78 وص 101 . مناقب ج 4 ، ص 153 . صفوة الصفوة ، ج 2 ، ص 54 .\r\n3 . ارشاد ، ج 2 ، ص 148 و نگاه كنيد به كشف الغمه ج 2 ، ص 77 وص 92 . مناقب ج 4 ،\r\nص 153 و نگاه كنيد به خصال ص 616 واعلام الورى ، ص 262 .\r\n4 . حلية الاولياء ، ج 3 ، ص 136 . كشف الغمه ، ج 2 ، ص 77 . مناقب ، ج 4 ، ص 154 . صفة\r\nالصفوة ، ج 2 ، ص 154 . خصال ، ص 616 . علل الشرايع ، ص 231 ، بحار ، ص 90 .\r\n5 . طبقات ، ج 5 ، ص 160 .\r\n6 . كشف الغمه ، ج 2 ، ص 78 . صفوة الصفوة ، ج 2 ، ص 54 . ","page_name":" 813 ","page_number":113},
  {"content":"\r\nنشناسد ، نزدش مى رفت و چند دينار به دو مى بخشيد آن مرد مى گفت : \" على بن الحسين\r\nرعايت خويشاوندى را نمى كند ، خدا او را سزا دهد \" . امام اين سخنان را مى شنيد و\r\nشكيبائى و بردبارى مى نمود و خود را به آن خويشاوند نمى شناساند . چون به ديدار خدا\r\nرفت آن احسان از آن مرد بريده شد و دانست كه آن مرد نيكوكار ، على بن الحسين بوده\r\nاست پس بر سر مزار او رفت و گريه و ناله آغاز نمود \" . ( 1 )\r\nابونعيم مى نويسد : \" دو بار مال خود را با مستمندان قسمت كرد و گفت : خداوند بندهء\r\nمؤمن گناهكار توبه كار را دوست دارد \" ( 2 ) و نويسد : \" مردم او را بخيل مى دانستند و چون به\r\nجوار حق رفت ، دانستند كه هزينهء صد خانوار را عهده دار بوده است ( 3 ) چون سائلى نزد او\r\nمى آمد مى گفت مرحبا به كسى كه توشهء مرا به آخرت حمل مىكند \" . ( 4 )\r\nروزى به ديدن محمد بن اسامه رفت . محمد در بستر مرگ بود و مى گريست امام\r\nپرسيد : \" چرا گريه مى كنى ؟ \" گفت : \" پانزده هزار دينار قرض به گردن دارم و نمى توانم آن را\r\nبپردازم \" . امام فرمود : \" گريه مكن وام تو بر عهده من است و تو چيزى بر ذمه\r\nنخواهى داشت \" . ( 5 ) روزى كه روزه مى گرفت گوسفندى مى كشت . هنگام عصر سر ديگ\r\nمى رفت و مى گفت اين ظرف را براى فلان خانه ، و اين ظرف را براى فلان خانه ، ببريد .\r\nسپس خود با نان و خرما افطار مى نمود . ( 6 )\r\nسفيان بن عيينه از زهرى روايت مىكند كه شبى سرد و بارانى على بن الحسين را\r\nديدم آرد و هيزم بر پشت داشت و مى رفت گفتم : پسر رسول خدا . اين چيست ؟\r\n\r\n","description":"","footnote":" 1 . كشف الغمه ج 2 ، ص 107 ، حلية الاولياء ، ج 3 ، ص 140 .\r\n2 . كشف الغمه ، ص 136 ، طبرى بخش 3 ، ص 2482 ، طبقات مفسران شيعه تأليف نگارنده ،\r\nج 5 ، ص 164 .\r\n3 . صفوة الصفوة ، ج 2 ، ص 54 ، حلية الاولياء ج 3 ، ص 136 ، طبقات ، ج 5 ، ص 164 .\r\n4 . كشف الغمه ، ج 2 ، ص 77 ، مناقب ، ج 4 ، حلية الاولياء ج 3 ، ص 136 ، بحار ص 137 .\r\n5 . ارشاد ج 2 ، ص 149 ، كشف الغمه ، ج 2 ، ص 81 و 87 ، مناقب ج 4 ، ص 163 ، حلية الاولياء\r\nج 3 ، ص 141 ، صفوة الصفوة ج 2 ، ص 56 ، بحار ص 137 .\r\n6 . بحار ص 72 . ","page_name":" 814 ","page_number":114},
  {"content":"\r\n\r\nامام فرمود : سفرى در پيش دارم و توشهء آن را آماده كرده ام تا در جاى امنى بگذارم .\r\nزهرى گفت : غلام من آن را براى تو بياورد ؟\r\nامام فرمود : نه !\r\nزهرى باز گفت : خودم آن را بردارم !\r\nامام فرمود : نه ! چيزى كه در سفر به كار من مى آيد و بردن آن مرا به ميزبانم را خوش\r\nمى سازد چرا خود بر ندارم تو را به خدا مرا بگذار و پى كار خود برو !\r\nزهرى گويد : پس از روزى چند از او پرسيدم ؟ سفرى كه در پيش داشتى چه شد ؟\r\nامام فرمود : زهرى ! چنان كه تو مىپنداشتى نيست . آن سفر ، سفر مرگ است و من براى\r\nآن خود را آماده مى كنم . آمادگى براى مردن ، دورى از حرام و بخشش در راه خدا و انجام\r\nكار نيك است . ( 1 )\r\nفرو خوردن خشم\r\n\" روزى كنيزك او با آفتابه‌اى بر دست او آب مىريخت . ناگاه آفتابه از دستش افتاد و\r\nجراحتى بر امام وارد ساخت كنيزك گفت : خدا مىفرمايد : \" مؤمنان كسانى هستند كه\r\nخشم خود را فرو مى خورند ! \"\r\nامام فرمود : خشم خود را فرو خوردم !\r\nكنيزك گفت : و بر مردم نيز مىبخشايند .\r\nامام فرمود : خدا از تو بگذرد !\r\nباز كنيزك گفت : و خدا نيكوكاران را دوست مى دارد !\r\nامام فرمود : و تو را در راه خدا ، آزاد كردم \" . ( 2 )\r\n\" روزى چند تن مهمان او بودند . خادم وى سيخ كبابى را بر دست داشت و با شتاب\r\n\r\n","description":"","footnote":" 1 . علل الشرايع ص 231 ، مناقب ج 4 ، ص 153 .\r\n2 . ارشاد ج 2 ، ص 146 - 147 ، كشف الغمه ج 2 ، ص 87 ، مناقب ، ج 4 ، ص 157 ،\r\nاعلام الورى ، ص 252 . ","page_name":" 815 ","page_number":115},
  {"content":"\r\n\r\nمىآمد پايش لغزيد و سيخ بر سر فرزندى از امام كه زير پلكان ايستاده بود افتاد و طفل\r\nكشته شد . غلام سرآسيمه ماند . امام به دو گفت : تو در اين كار قصدى نداشتى ! تو در راه خدا\r\nآزادى ! سپس به دفن طفل پرداخت \" . ( 1 )\r\nمزرعه اى از آن خود را به يكى از بندگانش سپرده بود . پس از چندى دانست آن مرد\r\nبدان مزرعه زيان فراوانى رسانده است . در خشم شد و تازيانه‌اى را كه در دست داشت بر او\r\nزد . چون به خانه بازگشت بنده را طلبيد . وى نزد او رفت امام را ديد كه تازيانه بر دست دارد\r\nو برهنه است . سخت ترسيد . على بن الحسين تازيانه را برداشت و به سوى او دراز كرد و\r\nگفت : اى مرد ! كارى كردم كه پيش از اين نكرده‌ام . خطائى از من سر زد اكنون اين تازيانه را\r\nبگير و از من قصاص كن ! بنده گفت : به خدا گمان مىكردم مىخواهى مرا كيفر بدهى من\r\nسزاوار عقوبت هستم چگونه از تو قصاص كنم ؟\r\nامام فرمود : زود باش قصاص كن !\r\nمرد گفت : پناه بر خدا من از تو گذشتم چون اين گفتگو به دراز كشيد و غلام نپذيرفت\r\nفرمود : حال كه چنين است آن مزرعه صدقهء تو باشد \" . ( 2 )\r\nامام باقر ( عليه السلام ) گويد : \" پدرم روزى غلامى را پى كارى فرستاده بود . غلام دير برگشت .\r\nپدرم تازيانه اى به دو زد غلام گريست و گفت : على بن الحسين ! از خدا بترس ! مرا پى كارى\r\nمى فرستى سپس مرا مى زنى ؟ ! پدرم به گريه افتاد و گفت پسركم ! نزد قبر رسول خدا برو !\r\nدو ركعت نماز بكن و بگو خدايا روز رستاخيز گناه على بن الحسين را ببخش سپس به\r\nغلام گفت تو در راه خدا آزادى \" . ( 3 )\r\nترحم بر حيوانات\r\nاو نه تنها بر انسانها ، بر جانداران نيز مهربان بود .\r\n\r\n","description":"","footnote":" 1 . صفوة الصفوة ج 2 ، ص 56 ، كشف الغمه ج 2 ، ص 81 .\r\n2 . مناقب ج 4 ، ص 158 .\r\n3 . بحار ص 92 . ","page_name":" 816 ","page_number":116},
  {"content":"\r\nشترى داشت كه با آن به مكه مى رفت . در ميان راه هيچ گاه آن شتر را نزد . ( 1 )\r\nمرحوم كلينى مى نويسد : \" بيست و دو بار بر پشت آن شتر حج كرد و هرگز شتر را آزار\r\nنرساند \" . ( 2 )\r\nمجلسى از ابراهيم بن على و او از پدرش روايت كند كه با على بن الحسين به حج رفتم .\r\nروزى شتر او در راه ماند ، چوبدستى را برداشت كه به شتر بزند سپس گفت : آه اگر قصاصى\r\nنمىبود . ( 3 ) محمد بن حاطب گويد : تنى چند از مردم عراق نزد وى آمدند و از بعض صحابه\r\nبه زشتى نام بردند . چون سخن آنان به پايان رسيد ، امام گفت : به من بگوئيد شما از\r\nمهاجران سخن مى گويد كه به خاطر خشنودى خدا و يارى پيغمبر و دين او از خانه و مال\r\nخود دست كشيدند ؟\r\nگفتند : نه !\r\nامام فرمودند : آيا از آن مردمى سخن مى گوئيد كه خدا دربارهء ايشان فرمايد :\r\n\" والذين تبوءو الدار والإيمان من قبلهم ، يحبون من هاجر إليهم ، ولايجدون في\r\nصدورهم حاجة مما اوتوا ويؤثرون على أنفسهم ، ولو كان بهم خصاصة \" . ( 4 )\r\nگفتند : نه !\r\nامام فرمودند : حال كه شما از اين دو گروه نيستيد ، از آن گروه هم نيستيد كه خدا در\r\nحق آنان فرموده است :\r\n\" والذين جاؤ من بعدهم يقولون ربنا اغفرلنا ولإخواننا الذين سبقونا بالأيمان\r\nولاتجعل في قلوبنا غلا للذين آمنوا \" ( 5 ) سپس فرمودند : از پيش من بيرون برويد خدا\r\n\r\n","description":"","footnote":" 1 . حلية الاولياء ج 3 ، ص 133 ، طبقات مفسران شيعه ج 5 ، ص 160 .\r\n2 . اصول كافى ج 1 ، ص 467 ، مناقب ج 4 ، ص 155 .\r\n3 . بحار ص 46 ، مناقب ج 4 ، ص 155 .\r\n4 . و آنان كه پيش از ايشان جاى گرفتند و ايمان آوردند ، كسانى را كه هجرت كنند و نزد ايشان\r\nبروند دوست دارند . خود را به آنچه به آنان داده شده نيازمند نمى بينند و هر چه تنگدست باشند\r\nديگران را بر خود مقدم مى دارند : ( سورهء حشر ، 9 ) .\r\n5 . و آنان كه پس از ايشان آمدند ، مى گويند پروردگارا ، ما را و برادران ما را كه در ايمان بر ما\r\nپيشى گرفتند به بخش ! و در دلهاى ما كينهء مؤمنان را قرار مده ! ( الحشر : 10 ) . ","page_name":" 817 ","page_number":117},
  {"content":"\r\n\r\n\r\nسزاى شما را بدهد . ( 1 )\r\nگفتند : در روايات آمده است روزى مردم تو سيد مردم عصر خود ، و فاضل‌ترين آنانى\r\nچرا نزد اين بنده ( زيد بن اسلم ) مى نشينى ؟ گفت : علم هر كجا باشد بايد آن را دنبال كرد . ( 2 )\r\nسخنان آموزنده\r\n1 . محضر پر فيض :\r\nدر ارشاد مفيد آمده است : عبد الله بن موسى از جدش نقل مىكند كه مادرم فاطمه\r\nدختر امام حسين ( عليه السلام ) همواره سفارش مى نمود كه به محضر دائى ام على بن الحسين\r\nبنشينم من هرگز پيش او حضور پيدا نكردم جز آنكه به خير و نيكى از حضور او برخاستم\r\nو بهرهء فراوان بردم چون يا خشيت و خوفى بر دلم مى نشست يا آنكه علم و دانشى را بهره\r\nمى بردم \" . ( 3 )\r\nتوضيح كوتاه : استاد بزرگوارم شادروان آيت الله آخوند ملا على معصومى همدانى ( م\r\n1398 ه‍ . ق ) كه رضوان خدا بر روح پاك و طيب او باد هر وقت به محضر مباركش در\r\nهمدان مشرف مى شديم حديثى را روايت مى نمود كه ظاهرا از امام صادق ( عليه السلام ) باشد كه\r\nبه من نجالس ؟ قال من يذكركم الله رؤيته ويزيد في عملكم علمه سوال مىشود كه باكى\r\nنشست و برخاست داشته باشيم در پاسخ مى فرمايد : كسى كه ديدار او شما را به ياد خدا و\r\nروز جزا بيافكند و علم و دانش او بر علم و دانش شما بيافزايد در اين كلام امام سجاد ( عليه السلام )\r\nهم همان سخن آن بزرگوار تداعى مى گردد و نشست و برخاست استاد بزرگوار ما هم\r\nحقيقتا مصداق بارز همين كلام معصوم ( عليه السلام ) بود صد حيف و هزاران افسوس كه ما\r\nنتوانستيم بهرهء كافى برده باشيم .\r\n\r\n","description":"","footnote":" 1 . كشف الغمه ج 2 ، ص 78 ، صفوة الصفوة ج 2 ، ص 55 ، حلية الاولياء ج 3 ، ص 137 .\r\n2 . كشف الغمه ج 2 ، ص 79 ، و نگاه كنيد به طبقات مفسران شيعه ج 5 ، ص 160 ، حلية الاولياء\r\nج 3 ، ص 138 ، صفوة الصفوة ج 2 ، ص 57 .\r\n3 . ارشاد مفيد ص 238 ، چاپ دارالكتب الاسلاميه تهران . ","page_name":" 818 ","page_number":118},
  {"content":"\r\n\r\n\r\nآنان كه به صد زبان سخن مى گفتند * آيا چه شنيدند كه خاموش شدند\r\n2 . دوستى دينى :\r\nباز در آن كتاب از سفيان بن عينيه از ابن شهاب زهرى روايت مىكند كه على بن\r\nالحسين [ كه بهترى هاشمى بود كه ما درك كرده بوديم 
  ] مى فرمود : \" ما را به محبت و\r\nدوستى اسلام ، دوست بداريد و اگر جز دوستى اسلام بوده باشد محبت شما مايه ى عار و\r\nمنقصت ما خواهد بود \" . ( 1 )\r\nتوضيح كوتاه : دوستى ها و آشنائى ها هر كدام كه بر اساس دين و اعتقادات مذهبى\r\nبوده باشد پايدار و ماندگار است چون اساس و پايهء عقايد مذهبى استوار و پايدار مى باشد .\r\n\" ان الذين عند الله الأسلام فمن أتبغى وراء ذالك فلن يقبل منه وهو في الاخرة من\r\nالخاسرين \" اما دوستى ها وعلاقه ها كه بر اساس مال ، جمال وعوارض دنيوى باشد چون\r\nاساس آن دوستى ها دائم در زوال و تغيير و رو به ناپايدارى است قهرا آن دوستى ها و\r\nمحبتها هم ، زودگذر و ناپايدار خواهد بود و هرگز دوام و استقامت نخواهد داشت .\r\nاين توصيه در مورد ازدواجها و پيوندهاى زناشويى هم آمده است اگر كسى به خاطر\r\nدين ، تقوى ، عفت و كمالات اعتقادى فرد به سراغ آن فرد برود ( خواه زن خواه مرد ) آن\r\nپيوند پايدار و استوار خواهد بود و اگر بر اساس جمال يا مال يا عوارض موقتى و زودگذر\r\nاستوار شده باشد اين وصلت و پيوند ناپايدار خواهد بود چون انگيزه‌هاى ازدواج و عوامل\r\nآن از بين رفتنى هستند پيامبر بزرگوار اسلام ( صلى الله عليه وآله ) فرمود : \" عليكم وخضراء الدمن ! قيل يا\r\nرسول الله و ما خضراء الدمن ، قال الحسان الوجوه في خلبت سوء \" پرهيز كنيد از\r\nعلفهاى هرز ! عرض شد علفهاى هرز كدام هستند ؟ فرمودند : آن زيبارويانى هستند كه در\r\nخانواده‌هاى بىريشه بارمىآيند و در جايگاههاى نامربوط رشد و نما مىنمايند .\r\n3 . دعاى فرج :\r\nباز در ارشاد مفيد از طاووس يمانى آمده است كه در دل شب وارد حجر اسماعيل\r\n\r\n","description":"","footnote":" 1 . منبع فوق . ","page_name":" 819 ","page_number":119},
  {"content":"\r\n\r\n\r\nشدم ناگاه با على بن الحسين ( عليه السلام ) رو به رو شدم كه در حال قيام مشغول نماز مى باشد\r\nمرتب نماز مى گزارد سپس سجده مى نمود با خود گفتم فرد صالحى از خاندان خير و\r\nبركت مشغول عبادت است چه بهتر به نوع دعا و راز و نياز او گوش فرا دهم و بهره ببرم\r\nپس شنيدم كه در حال سجده با حال خاصى مى گويد : \" عبيدك بفنائك ، مسكينك\r\nبفنائك ، فقيرك بفنائك ، سائلك بفنائك \" ، \" بندهء حقير و كوچك تو در آستان تو قرار\r\nگرفته است ، بيچاره و مسكين تو در آستان تو قرار دارد ، نيازمند تو در آستان تو است ،\r\nگداى تو در آستان تو قرار گرفته است \" . طاووس مى گويد پس از شنيدن اين دعا در هيچ\r\nگرفتارى با آن كلمات خدا را نخواندم مگر آنكه خداوند گرفتارى ام را فرج داد .\r\nتوضيح كوتاه : دعا و خواندن خداى متعال با هر زبان و با هر لغت و با هر كيفيتى\r\nبخوانى او پاسخگو و اجابت كننده مى باشد چون پروردگار عالم وعده فرموده است \" أمن\r\nيجيب المضطر إذا دعاه فيكيف السوء \" اى خدايى كه درخواست مضطر و بيچاره را\r\nمى پذيرد و گرفتارى او كشف مىكند و باز مى گشايد ولى دعاها و كلمات ابتهال و مناجاتى\r\nكه از پيشوايان معصوم ( عليه السلام ) وارد شده است ، خاصيت و ويژگى مخصوصى دارند چون آنان\r\nپيشروان اين راه و سالكان اين وادى هستند كلماتى كه از زبان آنان جارى است كلمات\r\nپاك و طيب و آلوده نيست از اينرو فردى كه با اعتقاد پاك و با نيت خالص و بى شائبه آن\r\nدعاها و سخنان و راز و نيازها را به زبان جارى سازد و شرايط استجابت هم فراهم باشد به\r\nيقين به اجابت مى رسد .\r\nگرامى ترين ها :\r\nكسى كه خود را گرامى داند دنيا نزد او خوار است . ( 1 )\r\nمحبوب ترين ها :\r\nمحبوب ترين شما نزد خدا كسى است كه كردارش بهتر ، و آنكه رغبتش بدانچه نزد\r\nخداست بيشتر باشد كردار او نزد خدا ارجمندتر باشد . و آنكه ( از خدا ) بيشتر ترسد ، از\r\n\r\n","description":"","footnote":" 1 . من كرمت عليه نفسه هانت عليه الدنيا ( تحف العقول - ص 318 ) . ","page_name":" 820 ","page_number":120},
  {"content":"\r\n\r\n\r\n\r\n\r\n\r\nعذاب خدا زودتر رهانيده شود . و آنكه خوش خوى تر است به خدا نزديك تر است . و آنكه\r\nنعمت بر زن و فرزند خود گسترده تر دارد خدا از او خوشنودتر است و گرامىترين شما نزد\r\nخدا پرهيزكارترين شماست . ( 1 )\r\nفروخوردن ظلم :\r\nپسركم ! خشم خود را بر مردمان ، اندك اندك فروخور ! كه داشتن شتران سرخ مو\r\nپدرت را چنان شادمان نمى كند كه خشم خود را بر مردمان فروخورده و بردبارى يارى\r\nبزرگ ، و ياورى نيرومند است . ( 2 )\r\nنصيحت بر فرزند :\r\nپسركم بر بلا شكيبا باش . و به حقوق ديگران تجاوز مكن . و كسى را در كارى يارى\r\nمكن كه زيان آن براى تو بيش از سود آن براى اوست . ( 3 )\r\nبه فرزند خود امام باقر ( عليه السلام ) را چنين وصيت كرد . ( 4 )\r\nبىنيازتر :\r\nكسى كه بدانچه خدا نصيب او كرده قناعت كند ، از بىنيازترين مردمان است . ( 5 )\r\nگريه حرام :\r\nروزى گدائى را ديد كه مى گريست فرمود : اگر دنيا در كف اين مرد بود و از كفش\r\nمى افتاد ، نمى بايست گريه كند . ( 6 )\r\nوالاقدر :\r\nاز او پرسيدند : چه كسى بزرگ قدرتر از همه است ؟ گفت :\r\n\r\n","description":"","footnote":" 1 . تحف العقول ، ص 319 .\r\n2 . شرح نهج البلاغه ، ج 16 ، ص 108 .\r\n3 . البيان والتبيين ج 2 ، ص 76 ، عقد الفريد ج 3 ، ص 88 وحلية الاولياء ج 3 ، ص 138 .\r\n4 . صفوة الصوفه ج 2 ، ص 57 ، كشف الغمه ج 2 ، ص 81 - 82 ، امالى شيخ طوسى ج 2 ،\r\nص 226 ، تحف العقول ص 319 .\r\n5 . كشف الغمه ج 2 ، ص 102 ، حلية الاولياء ج 3 ، ص 135 ، تحف العقول ص 318 .\r\n6 . كشف الغمه ، ج 2 ، ص 106 . ","page_name":" 821 ","page_number":121},
  {"content":"\r\n\r\nكسى كه دنيا را قدرى ننهد . ( 1 )\r\nگروه فضل و خير :\r\nچون محشر به پا شود ندا مى دهند ، اهل فضل برخيزند . گروهى از مردم برمىخيزند .\r\nبدآنها مىگويند به بهشت برويد . پس فرشتگان به آنان مى رسند و مى پرسند :\r\nبه كجا ؟\r\nبه بهشت .\r\nپيش از حساب ؟\r\nآرى .\r\nشما كى هستيد ؟\r\nاهل فضل .\r\nفضل شما چيست ؟\r\nوقتى با ما سفاهت مى كردند ، بردبارى نشان مى داديم . و چون بر ما ستم مى كردند\r\nشكيبائى مىورزيديم و چون بر ما بدى مى كردند مى بخشيديم .\r\nبه بهشت برو كه نيكوست پاداش كارتان .\r\nسپس ندا مى دهند شكيبايان برخيزند ! گروهى از مردمان برمىخيزند . با آنان\r\nمى گويند : به بهشت برويد ! پس فرشتگان بدآنها مىرسند . و سخنانى كه به گروه نخستين\r\nگفتند به آنان مى گويند و آنان پاسخ مى دهند :\r\nما شكيبايان هستيم .\r\nشكيبائى شما چگونه بود ؟\r\nنفس خود را در طاعت خدا واداشتيم و از نافرمانى خداى عزوجل بازداشتيم .\r\nبه بهشت درآييد كه نيكوست پاداش كاركنان !\r\nسپس ندا مىدهد : همسايگان خدا در خانهء او برخيزيد ! گروهى از مردم بر مىخيزند و\r\n\r\n","description":"","footnote":" 1 . عيون الاخبار ج 2 ، ص 33 ، تحف العقول ص 318 ، شرح نهج البلاغه ج 6 ، ص 233 . ","page_name":" 822 ","page_number":122},
  {"content":"\r\n\r\n\r\n\r\nآنان اندك هستند . بدآنها مى گويند به بهشت برويد . پس فرشتگان آنان را ديدار مى كنند و\r\nهمان گونه كه با گروههاى پيشين سخن گفتند به آنان مى گويند و مى پرسند : ( 1 ) شما\r\nچگونه جزء همسايگان شديد ؟ و چگونه در خانهء خدا همسايهء او شديد ؟\r\nما به خاطر خداى عزوجل يكديگر را زيارت مى كرديم و با يكديگر مى نشستيم و به\r\nيكديگر مى بخشيديم . به بهشت برويد كه نيك است پاداش كاركنان ! آنكه علمى را نهان\r\nدارد و ( به ديگران نياموزد ) يا بر آموختن آن چيزى بگيرد هرگز او را نخواهد داد سود . ( 2 )\r\nبه مقدار لياقت :\r\nتن اگر بيمار نشود ، به تبختر درمىافتد . و در تنى كه به تبختر درافتد خيرى نيست . ( 3 )\r\nبه فرزند خود امام باقر فرمود : \" هر كس كه از تو چيزى بخواهد ، انجام بده ! اگر در خور\r\nآن باشد و اگر در خور نبود تو در خور آن بوده‌اى . و اگر كسى از جانب راست تو ، تو را دشنام\r\nداد و به جانب چپ تو رفت و از تو پوزش خواست او را به پذير . ( 4 ) با صالحان نشستن ، صلاح\r\nآرد ، و ادب عالمان را فرا گرفتن خرد افزايد ، و اطاعت مسؤلان عزت به كمال دهد ، و به كار\r\nانداختن مال از مروت بود ، و راهنمايى آنكه از تو مشورتى خواهد قضاء نعمت است ، و\r\nاذيت نرساندن ، نشانهء كمال خرد ، و مايه آسايش دنيا و آخرت است \" . ( 5 )\r\nغربت واقعى :\r\nاز دست دادن دوستان نوعى غربت و تنهايى است . ( 6 )\r\nغيبت :\r\nبه مردى كه بدى كسى را مى گفت فرمود :\r\n\r\n","description":"","footnote":" 1 . حلية الاولياء ج 3 ، ص 139 - 140 ، كشف الغمه ج 2 ، ص 103 .\r\n2 . كشف الغمه ج 2 ، ص 103 ، حلية الاولياء ج 3 ، ص 140 .\r\n3 . كشف الغمه ج 2 ، ص 102 وحلية الاولياء ج 3 ، ص 134 .\r\n4 . تحف العقول ص 324 .\r\n5 . تحف العقول ص 324 .\r\n6 . تحف العقول ص 324 . ","page_name":" 823 ","page_number":123},
  {"content":"\r\n\r\n\r\n\r\nاز غيبت بپرهيز كه آن خورشت آدميان سگ صفت است . ( 1 )\r\nگمراهى :\r\nكسى كه دانائى ندارد تا او را راهنما باشد ، تباه شد و كسى كه سفيهى ندار تا او را يارى\r\nكند خوار گشت . ( 2 )\r\nراضى بودن به قضاى ناپسند بالاترين درجات يقين است . ( 3 )\r\nترك امر به معروف :\r\nآنكه امر به معروف و نهى از منكر را ترك مىكند ، همچون كسى است كه كتاب خدا را\r\nاز پس پشت افكند ( بدان عمل نكند ) مگر اينكه از روى تقيه باشد گفتند تقيه او چگونه\r\nاست ، اينكه از ستمكارى سركش بترسد كه از حد درگذراند و يا به دو ستمى رساند . ( 4 )\r\nپرهيز از گناه :\r\nاز آن كس در شگفتم كه از طعام به خاطر زيان آن مىپرهيزد ولى از گناه به خاطر زشتى\r\nآن نمىپرهيزد . ( 5 ) توبه بازگشت است و انجام توبه به گفتار نيست . ( 6 )\r\nمبادا به گناهى كه ميكنى شادمان شوى كه شادمانى به گناه بدتر از خود گناهست . ( 7 )\r\nگروهى از ترس ، خدا را پرستيدند ، اين پرستش بندگانست . و گروهى به رغبت\r\nپرستيدند و اين پرستش بازرگانانست و گروهى از روى شكر پرستيدند و اين\r\nعبادت آزادگانست . ( 8 )\r\nپسركم ! خداوند تو را براى من پسنديده و سفارش مرا به تو كرده و مرا براى تو\r\n\r\n","description":"","footnote":" 1 . كشف الغمه ح 2 ، ص 102 ، حلية الاولياء ج 3 ، ص 134 ، صفوة الصفوة ج 2 ، ص 53 .\r\n2 . كشف الغمه ج 2 ، ص 108 و شرح نهج البلاغه ج 9 ، ص 62 .\r\n3 . عيون الاخبار ج 2 ، ص 374 .\r\n4 . طبقات ج 5 ، ص 158 ، حلية الاولياء ج 3 ، ص 140 .\r\n5 . كشف الاسرار ج 2 ، ص 107 .\r\n6 . كشف الغمه ج 2 ، ص 101 .\r\n7 . كشف الغمه ج 2 ، ص 108 .\r\n8 . كشف الغمه ج 2 ، ص 75 ، حلية الاولياء ج 3 ، ص 134 ، صفوة الصفوة ج 2 ، ص 53 . ","page_name":" 824 ","page_number":124},
  {"content":"\r\n\r\n\r\n\r\n\r\nپسنديده و از تو ترسانده است . ( 1 )\r\nبهترين پدران :\r\nبدان كه بهترين پدران براى پسر پدرى است كه دوستى ، او را به تفريط دربارهء وى\r\nنكشاند و بهترين پسران پسرى است كه تقصير وى تا به حد نافرمانى نرسد . ( 2 )\r\nپناه بر خدا :\r\nخدايا به تو پناه مىبريم كه برون مرا در ديده‌ها بيارائى و درون مرا در نهان دلها\r\nزشت نمائى .\r\nخدايا چنان كه بد كردم و نيكى فرمودى اگر چنان كردم باز همچنين كن . و مرا روزى\r\nفرما تا در گشايشى كه نصيبم كرده اى آن را كه بر ايشان تنگ گرفته اى شريك خود سازم . ( 3 )\r\nدر برابر خدا :\r\nخدايا من كى هستم كه بر من خشم كنى ؟ به عزت تو سوگند كه نيكوكارى من ملك تو\r\nرا نمىآرايد و بدكردارى من رونق پادشاهى ات را نمىآلايد . و بى نيازى من از خزانهء تو\r\nنمىكاهد و مستمندى من بر آن نمى افزايد . ( 4 ) نگريستن مرد با ايمان از روى دوستى و\r\nمودت به چهرهء برادر مؤمن خود عبادت است . ( 5 )\r\nسه خصلت در مورد خدا :\r\nسه چيز است كه در هر مرد با ايمان بوده باشد او در پناه خداست ، و در روز رستاخيز\r\nخدا او را در سايهء عرش خود جاى خواهد داد و از بيم روز بزرگ ايمن خواهد فرمود : ( 6 )\r\nكسى كه آنچه از مردم براى خود خواهد بدآنها ندهد . كسى كه پا و دست خود را در\r\n\r\n","description":"","footnote":" 1 . عقد الفريد ج 3 ، ص 134 ، تحف العقول ج 2 ، ص 218 .\r\n2 . عقد الفريد ج 3 ، ص 89 .\r\n3 . كشف الغمه ج 2 ، ص 75 ، عقد الفريد ج 3 ، ص 155 ، حلية الاولياء ج 3 ، ص 134 ،\r\nصفة الصفوة ج 2 ، ص 153 .\r\n4 . كشف الغمه ج 2 ، ص 102 .\r\n5 . نظر المؤمن في اخيه المؤمن للمودة والمحبة له عبادة .\r\n6 . تحف العقول ص 323 . ","page_name":" 825 ","page_number":125},
  {"content":"\r\n\r\n\r\n\r\nكارى نه نهد جز آنكه بداند در طاعت خدا يا در نافرمانى او است . كسى كه برادر خود را\r\nعيب نگيرد جز آنكه آن عيب را از خود دور سازد و آدمى را بس است . ( 1 ) كه از عيب ديگران\r\nبه عيب خود مشغول باشد . از متكبرى نازنده در شگفتم كه ديروز نطفه بود و فردا مردار .\r\nو از كسى سخت در شگفتم كه در خدا شك دارد و آفرينش خود را مى بيند . و از كسى كه\r\nآفرينش آخر ( قيامت ) را نمى پذيرد و آفرينش نخستين را مى بيند و از كسى كه براى اين\r\nجهان كار مىكند و كار آن جهان را وامى گذارد . ( 2 )\r\nدوستى براى خدا :\r\nمردى به دو گفت من تو را به خاطر خدا سخت دوست مى دارم . امام سر خود را فرو\r\nافكند . پس گفت خدايا به تو پناه مى برم كه مرا به خاطر تو دوست بدارند و تو مرا دشمن\r\nبدارى . سپس گفت به خاطر آنكه تو مرا به خاطر او دوست مى دارى تو را دوست مى دارم . ( 3 )\r\nسه چيز نجات بخش :\r\nسه چيز فرد با ايمان را نجات مىدهد :\r\n1 . بازداشتن زبانش از غيبت مردم .\r\n2 . خود را به چيزى مشغول داشتن كه در اين جهان و آن جهان او را سود بخشد .\r\n3 . بسيار گريستن بر گناهان خود . ( 4 )\r\nهلاكت و نجات :\r\nاو را گفتند حسن بصرى گفته است كسى كه هلاك شود شگفت نيست كه چگونه\r\nهلاك شده است ، شگفت آنست كسى كه نجات مى يابد چگونه نجات يافته است ؟ امام\r\nگفت : من مى گويم شگفت نيست كه كسى نجات يابد ، شگفت آنست كه با فراخى رحمت\r\n\r\n","description":"","footnote":" 1 . كشف الغمه ج 2 ، ص 76 ، صفوة الصفوة ج 2 ، ص 53 .\r\n2 . تحف العقول ص 322 .\r\n3 . منع فوق .\r\n4 . تحف العقول ص 323 . ","page_name":" 826 ","page_number":126},
  {"content":"\r\n\r\n\r\n\r\nپروردگار ، چگونه كسى هلاك گردد ؟ ( 1 )\r\nكسى كه يك بار بخندد اندكى از عقل خود را از دست داده است . ( 2 )\r\nدعا بر ستمگر :\r\nهنگامى كه شنيد مسلم بن عقبه رو به مدينه نهاده است .\r\nاين دعا را خواند : پروردگارا ! چه بسيار نعمت كه به من ارزانى داشتى و تو را سپاسى در\r\nخور آن كه نگفتم . و چه رنج ها كه مرا بدان آزمودى و چنان كه بايد شكيبائى من در رنجى\r\nكه مرا بدان آزمودى اندك بود و مرا خوار نساخت ! اى نيكوكارى كه هرگز نيكوئى تو بريده\r\nنمى شود ! اى خداوند نعمت هائى كه به شمار نمى آيد ! بر محمد و آل محمد رحمت\r\nفرست وشر اين مرد را از من بازگردان . دفع او را از تو مى خواهم و از شر او به تو پناه\r\nمى برم . ( 3 )\r\nبهشت و دوزخ :\r\nمردى به دو گفت : قريش چه سخت پدرت را دشمن مى دارند !\r\nگفت : چون او نخستين دستهء آنان را به دوزخ فرستاد و بر واپسين دسته داغ\r\nننگ نهاد . ( 4 )\r\nامام ( عليه السلام ) پناه بى پناهان\r\nمرحوم شيخ مفيد در كتاب \" الأختصاص \" از جابر بن يزيد از امام باقر ( عليه السلام ) نقل مىكند :\r\n\" امام على بن الحسين ( عليه السلام ) با جمعى از اصحاب و ياران خود بودند كه آهوئى از طرف صحرا\r\nبه سراغ امام ( عليه السلام ) آمد و در مقابل امام ( عليه السلام ) ايستاد و با زبان بى زبانى همهمه كرد و عرض\r\nحاجت نمود . برخى از اصحاب گفتند يابن رسول الله اين آهو چه مى گويد ؟\r\nامام ( عليه السلام ) فرمودند او مى گويد : فلان قرشى ديشب بچه ام را گرفته است و از ديشب من\r\n\r\n","description":"","footnote":" 1 . اعلام الورى ص 261 ، امالى سيد مرتضى ص 162 ، ج 1 .\r\n2 . كشف الغمه ج 2 ، ص 102 ، حلية الاولياء ج 3 ، ص 134 .\r\n3 . كشف الغمه ج 2 ، ص 89 .\r\n4 . كشف الغمه ج 2 ، ص 107 . ","page_name":" 827 ","page_number":127},
  {"content":"\r\n\r\n\r\nبه او شير نداده ام ، بچه ام را به من برسان ! امام ( عليه السلام ) به سراغ آن قرشى فرستاد وقتى بچه اش\r\nرا آوردند باز همهمه نمود و دستها را به زمين كوبيد و شير خورد پس امام ( عليه السلام ) آن بچه را از\r\nطرف گرفت و به مادرش بخشيد و همراه مادر به صحرا برگشت . ( 1 )\r\nالبته وقوع چنين مكالمه يا گفتگوى از اولياى الهى و دوستان خدا هيچ نوع بدى\r\nندارد اين قبيل كارها گاهى از افراد عادى هم سر مى زند تا چه رسد به ولى الله الأعظم\r\nقطب دائرهء امامت وولايت ؟\r\nدرخواستهاى هشتگانه\r\nاز امام سجاد ( عليه السلام ) سوال شد اى فرزند رسول خدا ( صلى الله عليه وآله ) چگونه صبح كردى ؟ فرمود :\r\n\" أصبحت مطلوبا بثمان خصال : الله يطلبنى بالفرائض ، والنبى بالسنة ، والعيال\r\nبالقوت ، والنفس بالشهوة ، والشيطان بالمعصية ، والحافظان بصدق العمل ، وملك\r\nالموت بالروح ، والقبر بالجسد ، فأنا بين هذه الخصال مطلوب \" . ( 2 )\r\nصبح نمودم در حالى كه مطلوب هشت خصلت مى باشم : خداى تعالى واجبات را ،\r\nپيامبر خدا ، سنت خود را عيال نفقه و مخارج خود را ، نفس مشتهيات خود را ، شيطان\r\nنافرمانى خدا را ، فرشتگان مراقب من صدق كردار را ، ملك الموت روحم را ، قبر بدنم را\r\nمى طلبد پس من در ميان اين هشت طلبكاران قرار گرفته ام .\r\nاز وصاياى آن حضرت\r\n\" يا بنى إعلم ان الساعات يذهب عمرك ، وانك لاتنال نعمة إلا بطرق اخرى ، فإياك\r\nوالامل الطويل فكم من مومل أهل لايبلغه ، وطامع مال لايأكله \" . ( 3 )\r\nبدان كه ساعتها بر تو مىگذرد آنها عمر تو را مى برند ، تو به نعمتى نمى رسى جز بعد از\r\nمفارقت از نعمت ديگرى ، پس به هر چيز از آرزويى طولانى و دراز نداشته باش چه بسيار\r\n\r\n","description":"","footnote":" 1 . الأختصاص ص 299 .\r\n2 . بحار الأنوار ج 76 ، ص 15 .\r\n3 . منتهى الامال شيخ عباس قمى . ","page_name":" 828 ","page_number":128},
  {"content":"\r\n\r\nآرزومندانى كه به آرزوى خود نرسيدند و چه بسيارند كه مالى را جمع كردند ولى خود نخوردند .\r\nتنگدستى مرا به اينجا كشانده است ؟\r\nامام سجاد ( عليه السلام ) در دعاى ابوحمزه ثمالى مى گويد : \" سيدى عبدك ببابك ، أقامته\r\nالخصاصة بين يديك يقرع باب إحسانك بدعائه فلا تعرض بوجهك الكريم عنى \" . ( 1 )\r\nخدايا ! فقر و تنگدستى مرا به اينجا كشانده است ما چيزى نياورده ايم آمده ايم ولى\r\nچيزى ببريم او درب احسان و كرم تو را با دعاى خود مى كوبد پس خدايا با آن برخورد كريم\r\nو بخشنده‌ات از او اعراض منما .\r\nتوضيح كوتاه : خداوند ، غناى مطلق و عين بى نيازى و كمال است ، ولى بشر نيازمند\r\nاست و فقر مطلق ، در هر زمينه و در هر عرصه اى محتاج آن غنى مطلق و هستى بخش\r\nكامل مى باشد .\r\nاوست كه به اندك التفاتى زنده دارد آفرينش را * اگر نازى كند از هم فرو ريزند قالبها\r\nجهان را صاحبى باشد خدا نام * كز او آشفته دريا گيرد آرام\r\nاى همه هستى ز تو پيدا شده * خاك ضعيف از تو توانا شده\r\nزير نشين علمت كائنات * ما به تو قائم تو قائم به ذات\r\nاى ز وجود تو وجود همه * پرتوى از بود تو بود همه\r\nنيست كن و هست كن و هست و نيست * غير تو و صنع تو موجود نيست\r\n\r\n","description":"","footnote":" 1 . دعاى ابوحمزهء ثمالى . ","page_name":" 829 ","page_number":129},
  {"content":"\r\n\r\nامام سجاد ( عليه السلام ) در تمام مراحل زندگى ، لحظه اى از اين غنى مطلق و از اين سرچشمهء\r\nحيات و هستى غفلت نداشت و همواره عظمت و شموخ مقام او را در نظر داشت در مقابل\r\nآن هستى كمال بخش ، وجود خود را هيچ و ناچيز مىانگاشت و همواره خود را در آستان\r\nاو مى ديد ، و از قصور خويش در شناخت و انجام وظايف ربوبى عذر تقصير به درگاهش\r\nمى آورد ، و درب كرم و احسان او را ، با دعاهاى صحيفهء سجاديه و با هر زبانى كه مى دانست\r\nابراز مى داشت و همواره مى طلبيد كه آن وجود سر تا سر هستى و آن وجود منشأ خير و\r\nكمال ، و آن آقا و سيد به تمام معنى ، عنايت خود را متوجه آن بندهء جوياى كمال بنمايد تا\r\nخود را از ورطهء بندگى به سرير سيادت و آقايى و از مملوك بودن نفس به سوى آزادى و\r\nقربت مطلق بكشاند و اين همه درسى بود در مكتب عرفانى و شناخت ربوبى او .\r\nبيچاره بنى آدم !\r\nفردى خدمت امام سجاد ( عليه السلام ) آمد و از وضعيت خود شكايت داشت امام ( عليه السلام ) فرمود :\r\n\" بيچاره فرزند آدم هر روز سه مصيبت بزرگى دارد ولى از هيچ يك آنها عبرت نمى گيرد و\r\nاگر عبرت اخذ مى كرد مصائب دنيا بر او آسان مى گرديد :\r\n1 . مصيبت نخستين او آنست هر روز از عمر او كم مىشود و اگر از مال و زندگى او\r\nچيزى كم گردد و غمناك مى گردد در صورتى كه قابل جبران سات ولى از عمرى كه دوباره\r\nباز نمى گردد هرگز اندوهگين نمى گردد .\r\n2 . برنامه روزى اوست كه حساب كشيده مىشود اگر حلال باشد محاسبه خواهد شد و\r\nاگر از حرام باشد مجازات و معاقب خواهد شد .\r\n3 . سومى كه بالاترين مصائب است هر روزى كه بر او پيش مىآيد سفر او يك روز به\r\nآخرت نزديك تر شده است سفرى كه نمىداند در بهشت قرار خواهد گرفت يا در جهنم\r\nو آتش ؟ \" ( 1 )\r\nاين سخن رسا نياز به توضيح ندارد به روشنى ، حقايق زندگى بيان گرديده است و اين\r\n\r\n","description":"","footnote":" 1 . الأختصاص ص 342 . ","page_name":" 830 ","page_number":130},
  {"content":"\r\n\r\nانسان غافل و فرزدق در زندگى مادى است كه مى بايست عبرت اخذت كند و به خود آيد\r\nكه با اين مصائب بزرگ چگونه دمساز باشد .\r\nداستان منهال\r\nحضور امام سجاد ( عليه السلام ) در شام بسيار تأثر آورد غمبار مى باشد گويا وقتى از سخت ترين\r\nو شديدترين مصائب سوال شده است سه بار فرموده اند : \" الشام ! الشام ألشام \" .\r\nراوى مى گويد : يكى از روزها ، امام زين العابدين ( عليه السلام ) از خانه بيرون رفت تا در بازار كار\r\nضرورى خود را انجام دهد .\r\nمنهال بن عمرو پيش آمد و گفت : \" در چه حالى صبح را به شب رساندى ، اى پسر\r\nپيغمبر خدا ؟ \"\r\nفرمود : \" به گونه اى صبح كرديم كه بنى اسرائيل در ميان قوم فرعون ، صبح مى كردند\r\nكه فرزندان آنها را مى كشتند و زنهاى آنان را زنده مى گذاشتند .\r\nاى منهال ! جماعت عرب بر عجم افتخار مى كنند كه محمد ( صلى الله عليه وآله ) عرب است و قريش بر\r\nتمام عرب ، افتخار مىكند كه محمد ( صلى الله عليه وآله ) از طايفهء آنهاست ، در حالى كه ما اهل بيت او\r\nهستيم ، ولى حق ما را غصب كردند و عزيزان ما را كشتند و ما را پراكنده ساختند . پس إنا\r\nلله وانا اليه راجعون از آنچه كه ما شب را با آن به صبح رسانديم ، اى منهال ! \" [ يعنى شب را\r\nبا مصيبتى بزرگ به صبح رسانديم كه آن را به حساب خداوند مى گذاريم . 
  ]\r\nمهيار ديلمى ( 1 ) اين شعر خود را چه نيكو سروده است : \" براى حرمت رسول خدا ( صلى الله عليه وآله ) ،\r\nچوبهاى منبرش را تعظيم مى كنند ، ولى فرزندان او را زير پاى خودشان مى گذارند . به چه\r\nقانونى فرزندان پيغمبر تابع شما شوند ؟ در صورتى كه افتخار شما به اين است كه از ياران\r\nو تابعان او هستيد ؟ \" .\r\nروزى يزيد ، على بن الحسين ( عليه السلام ) و عمرو بن حسين را طلبيد . عمرو كودكى يازده ساله\r\n\r\n","description":"","footnote":" 1 . مهيار بن مرزويه ديلمى ، شاعرى مبتكر و نوآورى بود . در سال 428 در بغداد درگذشت .\r\n( الاعلام ، ج 7 ، ص 317 ) . ","page_name":" 831 ","page_number":131},
  {"content":"\r\n\r\nبود . يزيد به او گفت : \" آيا با پسر من ، خالد ، كشتى مى گيرى ؟ \"\r\nعمرو گفت : \" نه ، ولى خنجرى به من و خنجرى به او بده تا با هم بجنگيم \" . ( 1 )\r\nيزيد ، سپس رو به على بن الحسين ( عليه السلام ) گفت : \" آن سه حاجتى كه به تو وعده كرده ام\r\nبگو تا برآورم \" . ( كه داستان آن گذشت )\r\nپس از آن ، يزيد دستور داد اسيران خاندان حسين ( عليه السلام ) را به وطنشان ، مدينة\r\nالرسول ، برگردانند .\r\nروايت شده است كه سر امام حسين ( عليه السلام ) را به كربلا برگردانند و با بدن شريفش به خاك\r\nسپردند و عمل طايفهء اماميه به همين ترتيب بوده است .\r\nالبته روايات بسيارى غير از آن كه ما نقل كرديم نيز ، وارد شده است و اختلافات\r\nديگرى نيز وجود دارد ، ولى چون نقل آنها با اختصار كتاب كه در آغاز شرط نموده ايم ،\r\nمنافات دارد ، از ذكر آنها خوددارى شد .\r\nاهل بيت ( عليه السلام ) و كربلا\r\nراوى مى گويد : چون اهل بيت حسين ( عليه السلام ) از شام به عراق آوردند ، به آن كسى كه\r\nراهنماى قافله بود ، گفتند : \" ما را از كربلا عبور بده \" .\r\nچون به زمين كربلا رسيدند ، جابر بن عبد الله انصارى و عطيه و جمعى از بنى هاشم و\r\nعده اى از مردان خانوادهء رسالت را كه براى زيارت قبر امام حسين ( عليه السلام ) آمده بودند ، در\r\nآن جا ملاقات كردند . همه شروع به گريه و ناله نمودند و سيلى به صورت زدند و طورى\r\nعزادارى كردند كه جگرها را آتش مى زد و قلبها را جريحه دار مى ساخت . جمعى از زنان\r\nعرب كه در گوشه و كنار كربلا ساكن بودند نيز ، گرد آمدند و چند روزى را به اين ترتيب\r\nمشغول عزادارى گرديدند .\r\n\r\n","description":"","footnote":" 1 . مصرع اول شعر از ابى أخزم طايى است . او پسرى داشت كه نامش أخزم بود و نسبت به پدر\r\nبدرفتارى داشت . اخزم مرد و چند پسر از او باقى ماند . روزى پسرانش بر جد خود ابى اخزم\r\nهجوم آوردند ، و او را مجروح ساختند و گفت : شنشنة أعرفها من أخزم . ","page_name":" 832 ","page_number":132},
  {"content":"\r\n\r\nاز ابى حباب كلبى روايت شده است كه گروهى از گچ كاران گفتند : \" ما شبانه از مكانى\r\nكه \" جبانه \" ناميده مىشود ، مى گذشتيم و مى شنيديم كه جنيان بر حسين ( عليه السلام ) نوحه\r\nمى كنند و مى گويند :\r\n\" پيامبر خدا پيشانى او را مسح نموده است . او در چهره اش درخشندگى دارد . پدران او\r\nاز بزرگان قريش و نياكان او از بهترين نياكان مى باشند \" .\r\nنزديك مدينه\r\nراوى مى گويد : سپس از كربلا به جانب مدينه حركت كردند .\r\nبشير بن جذلم مى گويد : \" چون نزديك مدينه رسيديم ، على بن الحسين ( عليه السلام ) پياده شد\r\nو خيمه را برپا كرد و زنان خاندان را پياده نمود .\r\nآنگاه فرمود : \" اى بشير ! خدا بيامرزد پدرت را كه مردى شاعر پيشه بود . آيا تو نيز\r\nمى توانى شعر بگويى ؟ \"\r\nگفتم : \" آرى ، اى پسر پيغمبر ! من هم شاعر هستم \" .\r\nفرمود : \" به مدينه داخل شو و خبر شهادت ابا عبد الله ( عليه السلام ) را به اطلاع مردم برسان \" .\r\nمن بر اسبم سوار شدم و با شتاب آمدم تا وارد مدينه شدم . چون به مسجد رسول\r\nخدا ( صلى الله عليه وآله ) رسيدم ، صدا به گريه بلند نمودم و اين اشعار را همان جا گفتم :\r\n\" اى مردم مدينه ! ديگر در مدينه اقامت نورزيد ، چون حسين ( عليه السلام ) كشته شد و از\r\nشهادت اوست كه اشك چشم من چون باران فرو مى ريزد . بدن حسين ( عليه السلام ) در زمين كربلا\r\nبه خون آغشته گرديد و سر مقدس او را بالاى نيزه ها ، در شهرها مى گردانند \" . ( 1 )\r\nپس از آن گفتم : \" اى اهل مدينه ! اينك على بن الحسين ( عليه السلام ) با عمه ها و خواهرانش\r\nنزديك شما و پشت ديوار شهر شما قرار دارد و من فرستادهء او هستم تا به شما بگويم\r\nاو كجاست ؟ \" .\r\n\r\n","description":"","footnote":" 1 . يا اهل يثرب لامقام لكم بها * قتل الحسين فادمعى مدرارا\r\nألجسم منه بكربلاء مضرج * والرأس منه على القناط يدار ","page_name":" 833 ","page_number":133},
  {"content":"\r\nاز اين سخن تمام زنان مدينه كه پرده نشين و در حجاب ، مستور بودند ، از چادرها\r\nبيرون آمدند و فرياد \" واويلا ! \" و \" واثبوراه ! \" بلند نمودند . هيچ روزى را پس از رحلت\r\nپيامبر خدا ( صلى الله عليه وآله ) نديدم كه گريه كنندگانش بيش از آن روز بوده باشند ، يا روزى بر مسلمانها\r\nتلخ تر از آن روز وجود داشته باشد . شنيديم زنى بر حسين ( عليه السلام ) گريه و ندبه مى كرد و\r\nمى گفت : \" خبر دهنده اى مرا از شهادت سيد و مولايم آگاه كرد و از اين خبر دلم را به درد\r\nآورد و مرا مريض و رنجور نمود . پس شما اى چشمان من ! در ريختن اشك سخاوتمند\r\nباشيد و براى آن كسى كه مصيبت او عرش خدا را به لرزه افكند و از شهادت او اعضاى\r\nديانت و مجد بريده شد ، بى وقفه اشك بريزيد . بر فرزندان رسول خدا ( صلى الله عليه وآله ) و فرزندان وصى\r\nاو - على بن ابى طالب ( عليه السلام ) - اشك بريزيد ، بر آن مظلومى كه از شهر و ديار ، دور و آواره\r\nگرديده است \" .\r\nاو پس از خواندن اين اشعار گفت : \" اى كسى كه اين خبر را آوردى ! اندوه ما را از\r\nشهادت ابا عبد الله ( عليه السلام ) تازه كردى و جراحات دل ما را كه هنوز بهبود نيافته بود ، دگر بار\r\nمجروح نمودى . تو كيستى ؟ \"\r\nگفتم : \" من بشير بن جذلم هستم و مولايم على بن الحسين ( عليه السلام ) مرا فرستاده است . آن\r\nحضرت در فلان موضع با زنان و اهل بيت ابا عبد الله نزول إجلال فرموده اند \" .\r\nآنگاه اهل مدينه مرا رها كردند و با شتاب از مدينه بيرون ريختند . من با اسب خويش\r\nتاختم و خودم را به آنجا رسانيدم . ديدم كه مردم ، راهها و جايگاهها را گرفته‌اند و جايى\r\nباقى نمانده است . از اسب پياده شدم و از ازدحام جمعيت پاى بر پاى مردم مى گذاشتم تا\r\nنزديك خيمهء امام رسيدم . على بن الحسين ( عليه السلام ) درون خيمه بود . پس از لحظه اى از خيمه\r\nبيرون آمد و با دستمالى كه در دست داشت ، اشك چشمانش را پاك مى كرد . از پى آن\r\nحضرت ، خادمى آمد ، چهارپايه‌اى آورد و آن را بر زمين گذاشت و امام زين العابدين ( عليه السلام ) بر\r\nروى آن قرار گرفت ، ولى نمى توانست از ريختن اشك خوددارى كند . صداى گريه از هر\r\nجانب برخاست و نالهء زنان و كنيزان بلند شد و مردم از هر طرف به آن حضرت ، تسليت\r\n","description":"","footnote":"","page_name":" 834 ","page_number":134},
  {"content":"\r\n\r\nمى گفتند . تمام فضا ، يكپارچه گريه و ناله بود .\r\nخطبهء حضرت سجاد ( عليه السلام ) نزديك مدينه\r\nدر اين هنگام ، امام سجاد ( عليه السلام ) با دست خود اشاره كرد كه ساكت شويد . فورا مردم\r\nساكت شدند . آنگاه به ايراد سخن پرداخت :\r\n\" سپاس خداوندى راست كه پروردگار دو جهان و فرمانرواى روز جزا و آفرينندهء همهء\r\nمخلوقات است آن خداوندى كه از ادراك عقلها دور ، و رازهاى پنهان ، نزد او آشكار است أ\r\nخداوندى را به خاطر برخورد با گرفتاريها و سختيهاى روزگار و داغهاى دردناك و\r\nگزندهاى غم‌اندوز و مصيبتهاى بزرگ و سخت و اندوه آور وبليت سنگينى كه به ما رسيد ،\r\nسپاس مى گزارم .\r\nاى مردم ! حمد خداى را كه ما را با مصيبتهاى بزرگ و حوادث گونه گون كه در راه\r\nاسلام واقع شد ، امتحان كرد . همانا ابا عبد الله و عترت او كشته شدند و زنان او اسير\r\nگرديدند و سر مقدس او را بر بالاى نيزه در شهرها گردانيدند و اين مصيبتى است كه در\r\nجهان اسلام نظير و مانندى ندارد .\r\nاى مردم ! كدام يك از افراد شما پس از وقوع اين مصيبت دلشاد خواهد بود ؟\r\nكدام دلى است كه از غم واندوه خالى بماند ؟ و كدام چشمى است كه از ريختن اشك\r\nخوددارى كند ؟ در صورتى كه هفت آسمان بر او گريستند و اركان آسمانها به خروش آمد\r\nو اطراف زمين ناليدند و شاخه‌هاى درختان و ماهيان و امواج درياها و فرشتگان مقرب و\r\nهمهء اهل آسمان ها در اين مصيبت عزادار شدند .\r\nاى مردم ! كدام دلى است كه از كشته شدن حسين ( عليه السلام ) از هم نشكافت ؟\r\nاى مردم ! كدام دلى است كه بر او نگريد و كدام گوشى است كه بتواند اين مصيبت\r\nبزرگ را كه بر اسلام رسيده است بشنود ولى كر نشود ؟\r\nاى مردم ! ما را پراكنده ساختند و از شهرهاى خود دور نمودند . گويا ما از اهل تركستان\r\nيا كابل هستيم ؟ اين همه جنايات هنگامى رخ مىدهد بى آنكه ما مرتكب جرم و گناهى\r\n","description":"","footnote":"","page_name":" 835 ","page_number":135},
  {"content":"\r\n\r\nشده باشيم يا تغييرى در دين اسلام داده باشيم . همانا چنين رفتار و برخوردى را از\r\nگذشتگان به ياد نداريم و اين جز بدعت در دين ، چيز ديگرى نيست .\r\nبه خدا قسم ! اگر پيغمبر اكرم ( صلى الله عليه وآله ) به جاى توصيه‌هايى كه در حق ما نموده است ،\r\nفرمان جنگ با ما را مى داد ، بيش از اين نمى توانستند كارى بكنند . أنا لله وأنا إليه\r\nراجعون . مصيبت ما چقدر بزرگ و دردناك و سوزاننده و سخت و تلخ و دشوار بود . از\r\nخداى متعال خواهانيم كه در برابر اين مصايب و سختيها به ما اجر و رحمت عطا كند ، زيرا\r\nاو قادر و انتقام گيرنده است \" .\r\nچون خطبهء حضرت سجاد ( عليه السلام ) به اينجا رسيد ، صوحان بن صعصة بن صوحان ( 1 ) كه\r\nمردى زمينگير بود ، از جا برخاست و عذر خواهى كرد : \" يا بن رسول الله ! من از پا افتاده و\r\nزمينگير بودم و بدين جهت نتوانستم شما را يارى كنم \" . حضرت ، عذر او را پذيرفت و از او\r\nتشكر و بر پدرش ، صعصعه ، رحمت و درود فرستاد \" . ( 2 )\r\nرحلت آن بزرگوار\r\nامام سجاد ( عليه السلام ) پس از عمرى تلاش در راه خدا و ابلاغ پيامهاى الهى وتبليغ آئين\r\nمحمدى ( صلى الله عليه وآله ) با عمرى بالغ بر 57 سال در اثر تحمل سم از دنيا رحلت فرمود .\r\nآن امام همام ( عليه السلام ) به هنگام رحلت ، مواريث نبوت را به امام باقر ( عليه السلام ) تحويل دادند\r\nصندوقى را بيرون آوردند و به امام باقر ( عليه السلام ) دادند امام آن را با چهار نفر حمل كردند فرزندان\r\nامام در مورد صندوق ادعائى داشتند امام باقر ( عليه السلام ) فرمود به خدا قسم در داخل آن چيزى\r\nكه به درد زندگى مادى شماها بخورد وجود ندارد و اگر چيزى مفيدى در داخل آن بود\r\nحتما به من دفع نمى كردند تنها در صندوق سلاح پيامبر خداوند بود امام ( عليه السلام ) به هنگام\r\nاحتضار كه تمام اطرافيان دور او را گرفته بودند نگاهى به فرزندان افكند و نگاهى به امام\r\n\r\n","description":"","footnote":" 1 . صوحان از اصحاب امير المؤمنين ( ع ) بود و همراه او در جنگهاى جمل و صفين و نهروان\r\nشركت داشت و از خود رشادتها و صلابتها نشان داد و در موقع احتضار جانسوز امام ( ع ) نيز\r\nحاضر بود .\r\n2 . لهوف سيد بن طاووس ، صفحات 221 - 222 ، چاپ نويد اسلام قم . ","page_name":" 836 ","page_number":136},
  {"content":"\r\n\r\nمحمدباقر ( عليه السلام ) فرمودند : محمد ! اين صندوق را تحويل بگير و آن را به خانه ات ببر و فرمود :\r\nدر داخل آن درهم و دينارى نيست فقط محتواى آن ، علم و دانش ( كتاب ) مى باشد . و اين\r\nپديدهء تحويل امانات مختص امام سجاد ( عليه السلام ) بود و از ديگر پيشوايان چنين چيزى سراغى\r\nنداريم نه از گذشته و نه از آينده .\r\nحكمت و تحويل صندوق در ميان جمع فرزندان و ديگران آماده ساختن زمينهء\r\nامامت ، جهت امام باقر ( عليه السلام ) بوده است تا آنكه احكام و عقائد اسلامى را به مردم نقل كند به\r\nنحوى كه از پيامبر خدا ( صلى الله عليه وآله ) رسيده است در مقابل كسانى مانند \" حكم بن عيينه \" هنگامى\r\nكه با امام باقر ( عليه السلام ) اختلاف رأى پيدا نمودند در مسألة اى از مسائل فقهى امام باقر ( عليه السلام ) به\r\nفرزندش جعفر فرمودند بلند شو آن كتاب طبقه بندى شدهء بزرگى را بياور داشت به آن\r\nورقه ها مى نگريست تا به مسألة مورد نظر رسيد و به او نشان داد \" كه اين خط على ( عليه السلام ) و\r\nاملاء رسول خدا ( صلى الله عليه وآله ) مى باشد \" ، و سپس رو به حكم نمود .\r\nفرمودند : \" اى ابا محمد ! برويد شما ، وابو مقدام به هر جا كه خواستيد برويد خواه به\r\nچپ ، و خواه به راست ، به خدا قسم دانشى محكم تر وموثق تر از علم ما پيدا نمى كنيد و آن\r\nپيش قومى هست كه جبرئيل به آنان نازل مى گرديد \" . ( 1 )\r\nرحلت امام سجاد ( عليه السلام ) را در اثر سم ذكر كرده اند كه از سوى دشمنان و بدخواهان از\r\nجانب خليفهء وقت انجام پذيرفت . جسد مقدس امام را در قبرستان بقيع ، كنار قبر جد\r\nبزرگوار ، و عموى مكرمش امام حسن مجتبى ( عليه السلام ) دفن كردند .\r\nرحمت و درود خاص خدا بر آن فخر ساجدان و زينت عبادتگران روى زمين باد !\r\nاولاد واخلاف امام سجاد ( عليه السلام )\r\nاز امام سجاد ( عليه السلام ) فرزندان ذكور وأناث متعددى بجا مانده است كه در تعداد آنان\r\nوحدت نظر وجود ندارد برخى شمار آنان را تا 18 مورد ذكر كرده اند ولى مرحوم شيخ\r\nمفيد و صاحب الفصول المهمه اولاد آن بزرگوار را پانزده نفر اعلام كرده اند كه ما اسامى\r\n\r\n","description":"","footnote":" 1 . معالم المدرستين ج 3 ، ص 402 . ","page_name":" 837 ","page_number":137},
  {"content":"\r\nآنان را بر حسب روايت آن دو بزرگوار مى آوريم :\r\n1 . امام محمد باقر ( عليه السلام ) مادرش ام عبد الله دختر امام حسن مجتبى ( عليه السلام ) كه شرح حال او\r\nخواهد آمد ، 2 . عبيدالله ، 3 . حسن ، 4 . حسين مادر اينان ام ولد 5 و 6 . عمر ، زيد مادر اينان\r\nنيز ام ولد 7 و 8 و 9 . حسين اصغر ، عبد الرحمن ، سليمان ، مادر اينان نيز ام ولد 10 و 11 .\r\nعلى كه كوچكترين پسر امام ( عليه السلام ) وخديجه كه مادر آنان نيز ام ولد 12 . محمد اصغر\r\nمادرش ام ولد 13 . فاطمه 14 . عليه 15 . ام كلثوم مادر آن دو نيز ام ولد بوده است . ( 1 )\r\nالبته چنان كه گذشت برخى تعداد فرزندان آن بزرگوار را بيشتر ذكر كرده اند و اين\r\nتعداد اولاد در آن روز ، يك امر معمول و طبيعى بوده است . اخلاف امام از اين فرزندان\r\nبرخى داراى شهرت و اعتبار قابل توجهى بوده اند كه در سلسله طبقات علماء ، امراء و\r\nسلاطين در دوره‌هاى اسلامى مطرح شده اند كه از آن ميان مى توان به زيد بن على بن\r\nحسين ، عبد الله باهر ، عمر اشرف وحسن افطس ومستجاب الدعوه ها وبنى المحترق و\r\nعقيقيون از اولاد حسين اصغر ومرعشى ها وبنوالامير وكوكبيان اشاره نمود .\r\nمرحوم محدث قمى در جلد دوم \" منتهى الأمال \" فصل هفتم را اختصاص به اخلاف\r\nآن بزرگوار داده اند و جريانات سياسى و اجتماعى دوره‌هاى زندگى آنان را به تفصيل\r\nآورده اند كه علاقه مندان مى توانند به آن منبع غنى مراجعه نمايند . ( 2 )\r\n\r\n","description":"","footnote":" 1 . ارشاد مفيد ص 242 .\r\n2 . منتهى الأمال ج 2 ، ص 99 - 169 ، چاپ هجرت . ","page_name":" 838 ","page_number":138},
  {"content":"\r\nمنابع ومأخذ . . .\r\nمنابع ومأخذ\r\n1 . اخبار الدول / خطيب دمشقى / بيروت .\r\n2 . اربعين حديث / تأليف شيخ بهايى ترجمه عقيقى بخشايشى / دفتر نشر نويد اسلام .\r\n3 . ارشاد مفيد / دارالكتب الأسلاميه تهران .\r\n4 . اصول كافى / مرحوم كلينى / چاپ اسوه .\r\n5 . اعلام الورى / طبرسى / چاپ تهران .\r\n6 . اعيان الشيعه / سيد محسن امين عاملى / طبع بيروت .\r\n7 . اقبال الأعمال / سيد بن طاووس / دارالكتب الأسلاميه .\r\n8 . الأعلام / خيرالدين زركلى / لبنان .\r\n9 . الحسين ابو الشهداء / عباس محمود عقاد / لبنان .\r\n10 . الدر المنثور / سيوطى / بيروت - لبنان .\r\n11 . الذريعة الى تصانيف الشيعه / علامه حاج آقا بزرگ تهرانى / طهران .\r\n12 . الطبقات الكبيره / كاتب واقدى / بيروت .\r\n13 . المستطرف / إصمعى / بيروت .\r\n14 . المنتظم / سبط ابن جوزى / بيروت - لبنان .\r\n15 . امامان معصوم ( عليه السلام ) در گفتار علماى اهل سنت / شادروان داود الهامى / مكتب اسلام .\r\n16 . أئمتنا ( عليه السلام ) / على محمد على دخيل / بيروت - لبنان .\r\n17 . تحف العقول / حرانى / دفتر نشر اسلامى .\r\n18 . تذكرة الاولياء / عطار نيشابورى / چاپ تهران .\r\n19 . ترجمه صحيفهء سجاديه / آية الله حاج ميرزا ابوالحسن شعرانى / علميه اسلاميه .\r\n20 . ترجمه صحيفهء سجاديه / استاد الهى قمشه اى / انتشارات اسلامى .\r\n21 . ترجمه صحيفهء سجاديه / استاد حسين انصاريان / دارالفكر .\r\n22 . ترجمه صحيفهء سجاديه / استاد حسين عمادزاده / پاساژ خاتمى .\r\n","description":"","footnote":"","page_name":" 839 ","page_number":139},
  {"content":"\r\n23 . ترجمه صحيفهء سجاديه / جواد فاضل لاهيجانى / علميه اسلاميه .\r\n24 . ترجمه صحيفهء سجاديه / عقيقى بخشايشى / دفتر نشر نويد اسلام .\r\n25 . ترجمه صحيفهء سجاديه / فيض الأسلام اصفهانى / چاپ فيض الاسلام .\r\n26 . ترجمه صحيفهء سجاديه / محسن غرويان - عبد الجواد ابراهيمى / نشر الهادى .\r\n27 . تهذيب التهذيب / ابن حجر عسقلانى / بيروت .\r\n28 . روضات الجنان / حافظ كربلائى حسين / بنگاه ترجمه و نشر كتاب تهران .\r\n29 . روضات الجنان / كربلائى حسين درويش / تبريز .\r\n30 . رياض العارفين / محمد بن محمد دارابى / چاپ تهران .\r\n31 . ريحانة الأدب / محمدعلى مدرس تبريزى / اقبال تهران .\r\n32 . سلسلة الذهب / عبد الرحمان جامى / چاپ تهران .\r\n33 . سيرهء پيشوايان / استاد مهدى پيشوايى / انتشارات توحيد .\r\n34 . شام سرزمين خطابه ها / عقيقى بخشايشى / دفتر نشر نويد اسلام .\r\n35 . شذرات الذهب / ابن عماد حنبلى / بيروت .\r\n36 . طبقات مفسران شيعه / عقيقى بخشايشى / نويد اسلام قم .\r\n37 . فهرست كتابخانهء آيت الله مرعشى / حسينى اشكورى / انتشارات شهاب .\r\n38 . كشف الغمة في معرفة الائمة / على بن عيسى اربلى / بيروت - لبنان .\r\n39 . لهوف سيد بن طاووس / ترجمه عقيقى بخشايشى / دفتر نشر نويد اسلام قم .\r\n40 . مرآة الجنان / يافعى / لبنان - بيروت .\r\n41 . معالم المدرستين / علامه عسكرى / تهران .\r\n42 . معجم رجال الحديث / آية الله العظمى خويى / موسسه معظم له .\r\n43 . مناقب ابن شهر آشوب مازندرانى / لبنان - بيروت .\r\n44 . مؤلفات الزيديه / استاد حسينى اشكورى / كتابخانه آية الله مرعشى .\r\n45 . ناسخ التواريخ / محمد على سپهر ( مورخ الدوله ) / اميركبير .\r\n46 . وسيلة الخادم الى المخدوم / روزبهان اصفهانى / لبنان .\r\n47 . وفيات الأعيان / ابن خلكان / لبنان .\r\n\r\n","description":"","footnote":"","page_name":" 840 ","page_number":140}
  ]