[
  {"content":"\r\n\r\nبسم الله الرحمن الرحيم\r\nمؤسسه علمى فرهنگى دارالحديث\r\nسازمان چاپ و نشر\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n\r\nسرشناسه : مشكينى اردبيلى ، على ، 1300 - 1386 .\r\nعنوان و نام پديد آور : تفسير روان / على مشكينى ؛ خطاط عثمان طه ، ويراستار حسين استاد ولى .\r\nمشخصات نشر : قم موسسه علمى فرهنگى دارالحديث ، سازمان چاپ و نشر ، 1392 .\r\nمشخصات ظاهرى : 8 ج .\r\nisbn ( set ) : 978 - 964 - 493 - 657 - 9\r\nisbn : 978 - 964 - 493 - 659 - 3\r\nوضعيت فهرست نويسى : فيپا\r\nيادداشت : نويسنده در جلدهاى ششم و هفتم و هشتم رضا استادى است .\r\nيادداشت : ويراستار در جلدهاى ششم و هفتم و هشتم قاسم شير جعفرى است .\r\nيادداشت : چاپ قبلى : الهادى ، 1388 .\r\nيادداشت : ج . 1 - 8 ( چاپ دوم )\r\nموضوع : تفاسير شيعه - قرن 14\r\nشناسه افزوده : استادى ، رضا ، 1316\r\nشناسه افزوده : استاد ولى ، حسين ، 1331 - ويراستار\r\nشناسه افزوده : شير جعفرى . قاسم . ويراستار\r\nشناسه افزوده : موسسه علمى - فرهنگى دارالحديث . سازمان چاپ و نشر\r\nرده بندى كنگره : 1392 7 ت 56 م / 98 bp\r\nرده بندى ديويى : 179 / 297\r\nشماره كتابشناسى ملى : 3114009\r\n\r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\nمجموعه آثار آية الله على مشكينى ( قدس سره ) - ( 2 )\r\nآية الله على مشكينى قدس سره\r\nتفسير روان 2\r\nهمايش بزرگداشت آية الله على مشكينى ( قدس سره )\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nتفسير روان / ج 2\r\nآيت الله على مشكينى قدس سره\r\nخطاط : عثمان طه\r\nنوع خط : نسخ\r\nويراستار : حسين استاد ولى\r\nناظر فنى : محمدباقر نجفى\r\nنمونه خوان : علنيقى نگران ، محمود سپاسى ، محمدعلى دباغى\r\nصفحه آرا : مرتضى فتح اللهى\r\nناشر : سازمان چاپ و نشر دارالحديث\r\nچاپ : اول / 1392\r\nچاپخانه : دار الحديث\r\nشمارگان : 1000\r\nقيمت دوره : 100000 تومان\r\nمؤسسه علمى فرهنگى دارالحديث\r\nسازمان چاپ و نشر\r\nدفتر مركز : قم ، ميدان شهدا ، خيابان معلم ، پلاك 125 تلفن : 7740523 - 0251 / فاكس : 7740571 - 0251\r\nنمايشگاه دائمى علوم حديث ( قم ، خيابان معلم ) تلفن : 7740545 - 0251 ، فروشگاه شماره \" 2 \" ( شهر رى ، حرم حضرت عبدالعظيم حسنى عليه السلام درب شرقى 7 ) تلفن : 55952862 - 021\r\nفروشگاه شماره \" 3 \" ( مشهد مقدس ، چهار راه شهدا ، ضلع شمالى باغ نادرى ، مجتمع فرهنگى تجارى گنجينهء كتاب ، طبقهء هم كف : 3 - 2240062 - 0511\r\nhttp : / / darolhadith . ir isbn ( set ) : 978 - 964 - 493 - 657 - 9\r\ndarolhadith 20 @ gmail . com isbn : 978 - 964 - 493 - 659 - 3\r\n* كليه حقوق چاپ و نشر براى ناشر محفوظ است\r\n\r\n","description":"","footnote":"","page_name":" 2 ","page_number":4},
  {"content":"\r\n . \r\n","description":"","footnote":"","page_name":" 3 ","page_number":5},
  {"content":"\r\n . \r\n","description":"","footnote":"","page_name":" 4 ","page_number":6},
  {"content":"\r\n . \r\n","description":"","footnote":"","page_name":" 5 ","page_number":7},
  {"content":"\r\n . \r\n","description":"","footnote":"","page_name":" 6 ","page_number":8},
  {"content":"\r\n . \r\n","description":"","footnote":"","page_name":" 7 ","page_number":9},
  {"content":"\r\n . \r\n","description":"","footnote":"","page_name":" 8 ","page_number":10},
  {"content":"\r\n\r\n\r\n[ جلد دوم 
  ]\r\n\r\nسورهء نساء\r\nبِسْمِ اللَّهِ الرَّحْمنِ الرَّحِيمِ يَا أَيُّهَا النَّاسُ اتَّقُوا رَبَّكُمُ الَّذِي خَلَقَكُم مِن نَفْسٍ وَاحِدَةٍ وَخَلَقَ مِنْهَا زَوْجَهَا وَبَثَّ مِنْهُمَا رِجَالًا كَثِيراً وَنِسَاءً وَاتَّقُوا اللَّهَ الَّذِي تَسَاءَلُونَ بِهِ وَالْأَرْحَامَ إِنَّ اللَّهَ كَانَ عَلَيْكُمْ رَقِيبَاً « 1 »\r\nلغت و اعراب :\r\n\r\n[ خلقت آدم و حوّا و نسل 
  ]\r\nنفْس : روح ، جسد . نفْس شىء : ذات شىء و شخص او . بثَّ الشىءَ - از باب نَصَر - : متفرق و پراكنده نمود آن را . و مرجع ضمير منهما نفس واحده و زوج است . تَساءَلَ القومُ : از يكديگر سؤال كردند . و اصل تساءلون تتساءلون است . و ارحام عطف است به اللَّه و يا به ضمير مجرور « به » . رقيب : مراقب و ناظر .\r\nتفسير :\r\nيأَ يُّهَا النَّاسُ اتَّقُواْ رَبَّكُمُ الَّذِى خَلَقَكُمْ مِّن نَّفْسٍ وَاحِدَةٍ\r\nخطاب شامل همهء انسان‌هاست از حين نزول آيه تا انقراض نسلشان .\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nيعنى : اى مردم ، از پروردگارتان كه همهء شما را از يك نَفْس آفريده پروا كنيد .\r\nمراد از نَفْس واحده طبق آنچه از آيات ديگر اين كتاب كريم و از روايات قطعى وارده از اهل‌بيت وحى عليهم السلام استفاده مىشود آدم ابوالبشر ، جدّ اعلاى انسان‌ها و نخستين انسان مخلوق به نحو غيرعادى است ؛ بدين طرز كه در آغاز ، مجسمهء او را از گِل و لاى بساخت ، يعنى يكايك اعضا و اندام‌هاى ريز و درشت او را از خميرمايهء لجنى بدبوى و لزج و تيره‌رنگ ، به صورت گوشت و استخوان و پوست و موى ، در شكل و هيئت اعضاى فعلى او درست كرد ، سپس همه را به هم وصل نمود تا مجسّمه و هيكل تامّ و تمام او تحقّق يافت ، و پس از مدتى نامعلوم ، از روح منسوب به خود كه نوعش روح بشرى بود در آن هيكل بدميد ، تا آن دو موجود مختلف الماهيه و متباين الحقيقهء عِلْوى و سِفْلى و نورانى و ظلمانى با يكديگر مختلط شدند به گونه‌اى كه تصور و پىبردن به كنه آن امتزاج و تأثير هر يك از ممتزجين در ديگرى و نتيجهء متغاير كشش‌هاى طبيعى آنها و تأثير اقتضاى هر يك نسبت به امور خارجى ، براى خود او هم مجهول است ، و بالأخره زنده شد و به حركت افتاد و نفس واحده شد و نامش را « آدم » گذاشتند .\r\nوَخَلَقَ مِنْهَا زَوْجَهَا\r\nيعنى : و جفت او را از خود او بيافريد . اين جفت از جنس او و از همان خميرهء گِلى كه او را آفريد بود ، بشر ديگرى بدان طرز بساخت ، يعنى ابتدا اجزاى جسد را تركيب و تنظيم نمود و تعديل بخشيد ، سپس از روح خود در آن نيز بدميد كه مجانست ميان طرفين در هر يك از روح و جسد تحقّق يابد . و چون نفس اول به شكل مرد بود نفس دوم را به صورت زن ساخت ، و او دومين مصداق از انسان مخلوق به نحو غيرعادى شد نه به طرز طبيعى و عادى .\r\nو او جدّهء اعلاى انسان‌ها و نامش « حوّا » است . و بنابراين ، هر دو فرد از نظر سبق خلقت جسدشان بر روح ، و نزول روحشان از عالم امر ، بر خلاف اولادشان مىباشند كه تشكّل جسد و تكوّن روحشان از طريق عادى است ، زيرا طريق عادى و متعارف در اولادشان اين است كه جسدشان از مواد اوليهء زمين با طى راه طولانى مرموزى به مرحلهء نطفه و علقه و مضغه مىرسد سپس هيكلشان به صورت جنين تشكّل مىيابد و روحشان\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nنيز از همان جسد در اثناى اين سير به نحو مرموزى تكوّن پيدا مىكند .\r\nبدان كه طرح آفرينش نوع انسانى در علم ازلى الهى ثابت و مستقر بود و براى اهميّت و كرامت ذاتى و علت غايى بودن او نسبت به اغلب موجودات جهان هستى ، اين طرح از علم ازلى حق به لوح محفوظ تنزل يافت تا در مرأى و منظر فرشتگان مقرّب قرار گيرد و به عنوان اعلام رسمى از جانب خداوند به همهء فرشتگان ابلاغ گردد . پس از اعلان مطلب كه شائبهء نظرسنجى در آن بود ، در ميان انبوه آن جمع عِلوىِ نامحدود ، انگيزهء خلقت و مصالح و ثمرات آن مورد ابهام واقع شد و كيفيت سؤالاتشان حكايت از اين دارد كه گويى پاسخ فرشتگان در اصل آفرينش اين نوع از ذوىالعقول منفى بود . از اين رو خداوند پيش از خلقت پاسخى به نحو اجمال داد و جواب حَلّى و بيان تفصيلى و روشنگر حقيقت امر ، توقف داشت بر آن كه همهء افراد نوع موعود ، روى صحنه آيند و در صفحهء وجود پيدا شوند و مورد انبوه تكاليف قرار گيرند و دوران تكليف را بگذرانند و روز فراغت ممتد ديگرى به نام رستاخيز پيش آيد و همهء افراد نوع از مطيعان و صالحان و طاغيان و طالحان همراه اعمالشان در صحنهء محاسبه حضور يابند و خدا خود در آن محكمهء عجيب و بىسابقه ، ميان همه به قسط و عدل قضاوت نمايد تا جواب حلّى و قطعى در صلاح و فساد اين خلقت روشن گردد .\r\nوَبَثَّ مِنْهُمَا رِجَالًا كَثِيراً وَ نِسَآءً\r\nيعنى : و از آن دو ، يعنى از نفس واحده و جفت وى ، مردانى بسيار و زنانى فراوان در روى زمين منتشر كرد .\r\nظاهر آيه اين است كه همهء مردها و زن‌هاى آدميانى كه در روى كرهء زمين‌اند از خود آن دو نفر بدون وساطت نوع ديگرى تولديافته و در پهنهء گيتى منتشر شدند ، و اين امر توقف بر آن دارد كه نخستين نسل از اولاد آنها ذكور و اناثشان با يكديگر ازدواج كرده باشند ، و گرنه راهى براى وجود نسل دوم و مابعد آنها نيست ، و روايات اهل‌بيت عليهم السلام نيز در اين مورد متعارض است . از اين رو برخى از مفسران بر آن اند كه نسل دوم ، نشأت يافته از ازدواج نسل اول با يكديگر است . و اين امر مستبعَد نيست ، زيرا در آن روز شريعتى در كار نبوده و هنوز براى بشر معدود ، احكام و قوانين آسمانى نازل نشده بود ، و نبوت و پيامبرى آدم\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nملازم با نزول دين و شريعت نيست بلكه با تكلم خدا با وى و نزول جبرئيل و تعليم برخى از اصول عقايد و چيزى از فروع عبادى تحقّق مىيابد .\r\nو بالجمله آدم ابوالبشر طبق دستور الهى و رضايت پسر و دخترش و يا به عنوان ولايت ، ميان پسران و دختران خود عقد ازدواج خوانده است . و علاوه بر آن در اين مورد ملاك حرمت ازدواج برادر و خواهر در صورت كثرت وجود اجنبى ، در آن موقع نبود تا حكم جعل شود ؛ و بر فرض جعل ، جوّ آن روز و حال اولاد آدم محل عروض عناوين ثانويه بود ، مانند اضطرار و مصلحت لزوم تكوّن بشر و ازدياد نسل او . پس بر فرض تشريع حكم اوّلى حرمت ، حكم ثانوى نيز مجعول بوده است .\r\nو احتمال قريب مىرود كه براى پسران آدم همسرانى زن و براى دخترانش همسرانى مرد از عالم ديگر ، يعنى از همان‌جا كه خودشان آمدند ، آمده باشد و ازدواج با آنها انجام گرفته باشد . و بعيد نيست بگوييم آنها نيز غير متجانس نبودند يعنى از جنس غلمان‌ها و حوريان بهشتى نبودند بلكه در آن محيط كه خود آدم و حوا خلق شدند به عدد پسران پيش‌بينى شدهء آدم و حوا دختر ، و به عدد دختران پيش‌بينى شده پسر همراه قالب‌ريزى آدم و حوا قالب‌ريزى و ساخته شده‌اند ، لكن هبوط آنها پس از هبوط آدم و حوا و بلوغ اولاد آنها بوده است .\r\nوَ اتَّقُواْ اللَّهَ الَّذِى تَسَآءَلُونَ بِهِ وَ الْأَرْحَامَ\r\nخطاب به ناس است اعم از مؤمنان و كفّارى كه خدا را پذيرفته‌اند . يعنى : و از خداوندى كه به نام او از يكديگر چيزى مىخواهيد - مثلًا مىگوييد تو را به خدا فلان كار را انجام ده يا فلان مال را بده - پروا كنيد و از ارحام و خويشان نيز پروا داشته باشيد .\r\nپروا تحفّظ است و معناى تحفّظ از خدا حفظ نفس از غضب و عذاب اوست به وسيلهء طاعت او ، و تحفّظ از ارحام اجتناب از قطع رحم و حفظ نفس از عاقبت وخيم آن .\r\nو بنابراين كه « والأرحام » عطف است به ضمير مجرور يعنى « به » چنين است كه شما به واسطهء رحم نيز از يكديگر چيزى مىخواهيد و مثلًا مىگوييد : به حق قرابتى كه با تو دارم فلان كار را به‌جا آور .\r\nو وجه ارتباط در اين آيه ميان تقوا و آفريدن انسان و نسل بسيار او اين است كه خدايى\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nكه داراى اين‌چنين قدرت تام و بخشندهء اين همه نعمت عام است سزاوار است كه همهء ناس از او پروا كنند و از غضب و عذابش بترسند .\r\nإِنَّ اللَّهَ كَانَ عَلَيْكُمْ رَقِيبَاً\r\nيعنى : حقيقت اين است كه خداوند همواره مراقب حال شماست . مراقب جسمتان است به حفظ و تربيت و تغذيه و تكميل ، و مراقب روحتان به هدايت و تعليم و تزكيه و كتابت و حفظ اعمال و پاداش نيكو .\r\n\r\n[ حقوق مالى ايتام 
  ]\r\nوَآتُوا الْيَتَامَى أَمْوَالَهُمْ وَلَا تَتَبَدَّلُوا الْخَبِيثَ بِالطَّيِّبِ وَلَا تَأْكُلُوا أَمْوَالَهُمْ إِلَى أَمْوَالِكُمْ إِنَّهُ كَانَ حُوباً كَبِيراً « 2 »\r\nلغت و اعراب :\r\nيتيم ، جمع آن ايتام و يتامى : كودك بىپدر كه به حدّ بلوغ نرسيده باشد و بر تازه بالغ تا مدتى از زمان بلوغش نيز اطلاق مَجازى دارد .\r\nتَبدَّلَ و استبدل الشىءَ بالشىء : أخذ الأول بدل الثانى ، پس لاتتبدّلوا به معناى « لاتأخذوا » است . و تبدُّل به معناى تبديل نيز آمده ، يعنى بدَّل الشىءَ بالشىء : أخذ الثانى بدل الأول . خبيث : هر فعل و مال پليد شرعى يا عقلى يا عرفى ، و طيّب مقابل آن است . لَا تَأكُلُوا : نخوريد ، تصرف نكنيد . إِلَى أَمْوَالِكُمْ به معناى مع أموالكم ، يا به تقدير : منضمّاً الى أموالكم . حابَ حوباً - از باب نَصَر - : گناه كرد .\r\nتفسير :\r\nوَ ءَاتُواْ الْيَتَامَى أَمْوَالَهُمْ\r\nيعنى : اموال يتيمان را به خودشان بدهيد . خطاب به كسانى است كه اموال يتيمان در دست آنهاست ، خواه به نحو جايز مانند اولياى ايتام و اوصياى ميّت ، و يا به نحو حرام مانند غاصبان اموال آنها . بنابر اول ، وجوب ردّ اموال ، مشروط به بلوغ و رشد ايتام است و گرنه جايز نيست . و تلف شدن اموال در دست آنها قبل از تحويل هم بدون تعدّى سبب\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nضمان نيست . و بنابر دوم ، ردّ مال ، واجب فورى است كه پيش از بلوغ ايتام به ولىّ شرعى ، و پس از آن به خود آنها داده مىشود ، و تلف مال در دست آنها مطلقاً ضمان آور است .\r\n\r\n[ تعدد ازدواج 
  ]\r\nوَ لَاتَتَبَدَّلُواْ الْخَبِيثَ بِالطَّيِّبِ\r\nاگر تبدّل به معناى استبدال و معناى كلام « لا تأخذوا الخبيث بالطيّب » باشد ، پس مراد از خبيث و طيّب حرام و حلال است و معناى آيه اين است : مال يتيم را كه براى شما حرام و خبيث است ، مثلًا به طمع فزونى قيمت آن به‌جاى مال حلال خود بر نداريد . و اگر تبدّل به معناى تبديل باشد ، يعنى « لا تعطوا الخبيث بدل الطيّب » پس مراد از خبيث و طيّب ، بىارزش و باارزش است و معناى آيه اين است : مال بىارزش خود را به مال پر ارج و قيمت آنها تبديل نكنيد .\r\nوَ لَاتَأْكُلُواْ أَمْوَالَهُمْ إِلَى أَمْوَالِكُمْ إِنَّهُ كَانَ حُوباً كَبِيراً\r\nيعنى : و هرگز اموال آنها را همراه مال‌هاى خود نخوريد ، زيرا اين اكل كه اكل مال يتيم به نحو عدوان است گناهى است بزرگ .\r\nو ممكن است كلمهء « كان » اشاره به اين باشد كه اين عمل از قديم‌الايام در علم ازلى الهى و سپس در لوح محفوظ و در شرايع گذشته و در نزد عقل به عنوان ظلمى فاحش و جرمى بزرگ بوده و الآن هم باقى است .\r\nوَإِنْ خِفْتُمْ أَلَّا تُقْسِطُوا فِي الْيَتَامَى فَانْكِحُوا مَا طَابَ لَكُم مِنَ النِّسَاءِ مَثْنَى وَثُلَاثَ وَرُبَاعَ فَإِنْ خِفْتُمْ أَلَّا تَعْدِلُوا فَوَاحِدَةً أَوْ مَا مَلَكَتْ أَيْمَانُكُمْ ذلِكَ أَدْنَى أَلَّا تَعُولُوا « 3 »\r\nلغت و اعراب :\r\nقَسَطَ الرجلُ - از باب ضَرَب - : ستم كرد ، و قَسَطَ الرجل و أقسط : به عدالت رفتار كرد ( ضدٌّ ) . مَثنى و ثُلاث و رُباع تا عُشار اوزانى خاصى است براى تكرار عدد ، يعنى دوتا دوتا ، سه‌تا سه‌تا ، تا ده‌تا ده‌تا . عالَ فى الحكم - از باب نَصَر - : جور كرد و از حق منحرف شد .\r\nفواحدةً به تقدير فاختاروا واحدةً يا فانكحوا واحدةً . أيمانكم جمع « يمين » است به معناى\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nدست راست ، و مراد خودِ انسان است و جواز نسبت به اعتبار اين است كه اغلب كارها با دست راست انجام مىگيرد .\r\nتفسير :\r\nوَ إِنْ خِفْتُمْ أَلَّا تُقْسِطُواْ فِى الْيَتَامَى فَانْكِحُواْ مَا طَابَ لَكُمْ مِّنَ النِّسَآءِ\r\nدر عهد جاهليت پيش از اسلام ، در ميان اعراب مرسوم بوده با دختران بدون ولى و سرپرست كه از بلوغشان زياد نمىگذشت و هنوز به حكم يتيم بودند به طمع جمالشان يا مالشان كه از ارث داشته‌اند ازدواج مىكردند و گاهى چندين نفر از اين دختران يتيم در زوجيت شخصى قرار مىگرفت و حقشان را هم ادا نمىكردند . اگر ازدواج براى جمال بود نفقه نمىدادند ، و اگر براى مال بود مالشان را مىخوردند و حقوق همسرى را رعايت نمىكردند .\r\nآيه در اين موضوع مىفرمايد : و اگر ترسيديد كه در ازدواج با دختران يتيمِ تازه به بلوغ رسيده رعايت قسط و عدل نكنيد و به نفس يا مالشان ستم نماييد ، آنها را ترك كنيد و با هر كس كه پسند شماست و دلتان مىخواهد از زنانى غير اين ايتام ازدواج نماييد . يعنى چون اين خوف در غير آنها نيست و آنها خود قدرت دفاع از حق خويش دارند و يا اوليائشان از آنها دفاع مىكنند .\r\nبنابراين ، مفهوم جملهء شرطيه اين است كه اگر از بىعدالتى خود دربارهء ايتام نهراسيد ترك آنها لازم نيست و مىتوانيد با آنان ازدواج نماييد ، زيرا آنان مالك نفس و مال خويش اند . و اگر مراد از يتيم معناى حقيقى آن باشد يعنى دختران پدر مرده و بىسرپرستى كه هنوز بالغ نشده‌اند ، ازدواج با آنها در غير صورت خوف نيز جايز نيست مگر در صورت نادرى مثل اجازهء وصى يا آن كه پدرانشان در حال حيات آنها را به غير تزويج نموده و پيش از بلوغ آنها فوت كرده‌اند ، و ظاهر آيه غير اين است .\r\nمَثْنَى وَ ثُلَاثَ وَ رُبَاعَ\r\nيعنى : با زنان از غير ايتام ، دوتا دوتا ، سه‌تا سه‌تا ، چهارتا چهارتا ازدواج نماييد . بدين معنا كه اگر تعدد همسر را اختيار كرديد ، در هر حال بايد مصداق تعدد دوتا باشد يا سه‌تا يا\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nچهارتا و به بالاتر تجاوز نكنيد .\r\nظاهر آيه اطلاق جواز تعدد زوجات است بدون قيد و شرط ديگرى جز عدالت در رعايت حقوق . و به دقت عقلى و لحاظ كلىِ حالِ جامعهء بشرى و رعايت مصلحت عام و نظام اتم در ادارهء زندگى سالم و دينى و الهى آنها ، حكمت اين حكم يعنى جواز تعدد همسر تا چهار عدد ، تحقّق عدالت در ميان جامعه است در زندگى هر دو طايفه از مرد و زن ، خاصه در جايىكه عدد زن‌ها بيشتر از مردها باشد ، چه رسد به آن كه چند برابر باشد ، و به ويژه در جايىكه هيچ راهى براى حفظ حقوق عقلايى و طبيعى زن‌ها جز اختيار تعدد همسر نباشد . و در حقيقت ، اين تشريع براى رعايت حقوق زن‌ها و نوعى تكليف شاق براى مردان است ، چه آن كه قسمت كردن مال و وقت و نيروى بدنى او ميان چند نفر زن به نفع آنهاست نه به نفع مرد ، بلكه مسألهء تحمل تعدد گاهى براى مردان و زنان واجب كفايى يا عينى مىشود ، نظير جايىكه بىهمسر بودن منجر به فساد بزرگ اجتماعى شود . و اين مطلب از نظر دقيق و دوربين اسلام است كه براى بشر هدفى و الا و عظيم و عاقبتى ممتد و لايتناهى پيش‌بينى كرده است . و اداى حق اين مسأله نيازمند بحث مفصلى است كه در وسع اين وجيزه نيست .\r\nفَإِنْ خِفْتُمْ أَلَّا تَعْدِلُواْ فَوَاحِدَةً\r\nيعنى : در جايىكه مىخواهيد همسر متعدد انتخاب نماييد و يا آن كه پس از انتخاب همسرانى متعدد ، اگر ترسيديد ، يعنى اطمينان و علم پيدا كرديد كه ميان آنها رفتار عادلانه نخواهيد كرد ، پس فقط يك زن حرّه و آزاد انتخاب كنيد يا فقط يك همسر حرّه را نگه داريد .\r\nأَوْ مَا مَلَكَتْ أَيْمَانُكُمْ\r\nبه‌تقدير « أو اختاروا ما ملكت أيمانكم » يعنى يا اين‌كه با زنى نكاح كنيد كه او را مالك شده‌ايد ، مثلًا برده‌اى است كه از غنائم جهاد يا به ارث و تجارت تملّك كرده‌ايد ؛ هر چند حلّيت يك زن حرّه با حلّيت يك برده از حيث سبب تحليل و آثار محلَّل فرق دارد ، زيرا حليّت حرّه فقط با عقد ازدواج است و حلّيت برده با انواع تملّك و تحليل ، و احكام زوجه و ملك يمين جدا و متمايز است و تفصيل هر دو در فقه است . و اطلاق « ما ملكت » و عطف\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nآن به « واحدة » اقتضا مىكند كه وحدت در آن شرط نباشد و شخص بتواند به جاى يك حُرّه چندين برده تملّك كند .\r\n\r\n[ مهر زنان 
  ]\r\nذَ لِكَ أَدْنَى أَلَّا تَعُولُواْ\r\n« ذلك » اشاره به تنزّل و تعليل است ، يعنى : در صورت ترس از عدم قسط و عدل تنزّل به يك زوجه يا به مِلك يمين نزديك‌تر است به اين‌كه ستم نكنيد و در زندگى زناشويى راه را به انحراف نرويد .\r\nوَآتُوا النِّسَاءَ صَدُقَاتِهِنَّ نِحْلَةً فَإِن طِبْنَ لَكُمْ عَن شَيْءٍ مِنْهُ نَفْساً فَكُلُوهُ هَنِيئاً مَرِيئاً « 4 »\r\nلغت و اعراب :\r\nالنساء به تقدير نسائكم . صدقه - به ضم و فتح دال - و صِداق و مَهْر : كابين و مهريهء زن .\r\nنِحله : هديه و بخشش بدون عوض . نفساً تميز است در فاعل طبن ، و طاب نفسُها عنه يعنى رضيتْ ببذله أو ابرائه . هنىء : گوارا در خوردنى و آشاميدنى . مرىء : گوارا و بىآزار در آشاميدنى .\r\nتفسير :\r\nوَ ءَاتُواْ النِّسَآءَ صَدُقَاتِهِنَّ نِحْلَةً\r\nيعنى : مهريه و كابين همسرانتان را چه دائم و چه متعه به عنوان هديه بدهيد ، زيرا عوض مالى ندارد و استمتاع ، عوض نيست زيرا طرفينى است . و يا كلمهء « نحله » كنايه از اين است كه مهر را همانند هديّه با كمال رضا و رغبت بپردازيد . و يا آن كه چون صداق به تشريع آسمانى است پس هديهء الهى است هر چند نسبت به مرد فريضه و واجب است .\r\nفَإِن طِبْنَ لَكُمْ عَن شَىْءٍ مِّنْهُ نَفْساً فَكُلُوهُ هَنِيئاً مَّرِيئاً\r\nيعنى : پس اگر قلب همسرانتان به بخشيدن چيزى از مهريه و يا به ابراء آن راضى شد شما آن را بگيريد و هنيئاً مريئاً بخوريد ، يعنى نوش و گوارا تصرف نماييد .\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nوَلَا تُؤْتُوا السُّفَهَاءَ أَمْوَالَكُمُ الَّتِي جَعَلَ اللَّهُ لَكُمْ قِيَاماً وَارْزُقُوهُمْ فِيهَا وَاكْسُوهُمْ وَقُولُوا لَهُمْ قَوْلًا مَعْرُوفاً « 5 »\r\nلغت و اعراب :\r\n\r\n[ حقوق كم خردان 
  ]\r\nسفهاء : جمع سفيه يعنى جاهل ، كم‌عقل و سبك‌مغز . جعل اللَّه به‌تقدير جعلها اللَّه . قيام و قوام شىء : نظام و تكيه‌گاه و وسيلهء برپايى آن . و ارزقوهم فيها يعنى منها . معروف : هر امر پسنديده كه شرعاً يا عقلًا نيكو شناخته شده باشد .\r\nتفسير :\r\nوَ لَاتُؤْتُواْ السُّفَهَآءَ أَمْوَالَكُمُ الَّتِى جَعَلَ اللَّهُ لَكُمْ قِيَاماً\r\nخطاب آيه متوجه هر فرد يا گروه و مجتمعى است كه اموالى در دست آنها و تحت سلطهء آنهاست . و اموال در آيه عام است و شامل اموال شخصى هر فرد و اموال تحت سلطهء اولياى قاصران از اطفال و مجانين و سفها ، و اموال تحت سلطنت حكام امر و ولىّ مسلمين مىشود .\r\nمعناى آيه : اى مردم ، اموالتان را ، يعنى مال‌هايى را كه تحت سلطهء شماست ، كه خداوند آن را اساس زندگى و وسيلهء برپايى و استوارى امر افراد و مجتمعتان قرار داده است به دست جاهلان و كم‌خردان كه راه حفظ و تصرف و استفادهء آن را نمىدانند ، ندهيد .\r\nوَ ارْزُقُوهُمْ فِيهَا وَ اكْسُوهُمْ\r\nيعنى : و آنها را ، كه سفيهان و قاصران باشند ، از آن مال روزى دهيد و لباس پوشانيد ، يعنى زندگى آنها را از آن مال اداره كنيد به صرف خودِ مال يا منافع و عايدات آن . اين خطاب نسبت به صاحبان اموال ، استحبابى است ، و نسبت به اولياى اطفال و ديوانگان و سفيهان ، وجوبى است كه بايد آنها را از اموال خودشان اداره كنند ، و نسبت به حكّام اسلامى و اولياى امور امت كه اموال عامهء ملت در دست آنهاست طبق تشخيص آنهاست .\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nوَ قُولُواْ لَهُمْ قَوْلًا مَّعْرُوفاً\r\nو به آنها گفتارى پسنديده بگوييد . يعنى سخنى كه ناراحتى آنها را از اين‌كه محروم از اموال يا ممنوع از تصرف‌اند زايل كند و رضايتشان را در آنچه به آنها داده مىشود جلب نمايد .\r\nوَابْتَلُوا الْيَتَامَى حَتَّى إِذَا بَلَغُوا النِّكَاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوَالَهُمْ وَلَا تَأْكُلُوهَا إِسْرَافاً وَبِدَاراً أَن يَكْبَرُوا وَمَن كَانَ غَنِيّاً فَلْيَسْتَعْفِفْ وَمَن كَانَ فَقِيراً فَلْيَأْكُلْ بِالْمَعْرُوفِ فَإِذَا دَفَعْتُمْ إِلَيْهِمْ أَمْوَالَهُمْ فَأَشْهِدُوا عَلَيْهِمْ وَكَفَى بِاللَّهِ حَسِيباً « 6 »\r\nلغت و اعراب :\r\nابتلاء : امتحان و آزمايش . رشد : هدايت يافتن و استقامت در راه راست . بِدار : مبادرت و پيشدستى . اذا بلغوا : « اذا » شرطيه و « بلغوا » فعل شرط ، فإن انستم نيز شرط است و جزاى آن فادفعوا ، و شرط و جزاى دوم جزاى شرط اول است . اسرافاً و بداراً هر دو حال است از فاعل لا تأكلوا به تقدير مسرفين و مبادرين ، يا مفعول له « لا تأكلوا » است به‌تقدير لتسرفوا فيها و لتبادروا كِبَرَهم .\r\nتفسير :\r\nوَ ابْتَلُواْ الْيَتَامَى حَتَّى إِذَا بَلَغُواْ النِّكَاحَ\r\nخطاب به كسانى است كه اموال يتيمان در دست آنهاست خواه اولياى نسبى يتيم باشند مانند جدّ پدرى ، يا اوصياى پدر و جدّ او ، يا ولىّ امر مسلمين .\r\nمعناى آيه : يتيمانى را كه اموال آن‌ها در دست شماست تا آن‌گاه كه به وقت ازدواج برسند ، يعنى بلوغ شرعى پيدا كنند يعنى دربارهء استعداد حفظ اموال و توان تصرف و ادارهء آن و در مقدمهء تحويل اموال به دستشان بيازماييد ، زيرا بلوغ ، نخستين مرحلهء رشد جسمى\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nانسان و حيوانات و رشد روانى انسان‌هاست ، و بنابراين ، آزمايش در مدت پيش از بلوغ است اما مبدأ و كيفيت آن در آيه ذكر نشده و ظاهراً مبدأ آن از وقتى است كه يتيم استعداد اجمالى براى تصرفات مالى پيدا كند و اين امر برحسب اختلاف اموال و انواع تصرفات در آن از داد و ستد و اجاره و زراعت و دامدارى و غيره فرق مىكند .\r\nفَإِنْ ءَانَسْتُم مِّنْهُمْ رُشْداً فَادْفَعُواْ إِلَيْهِمْ أَمْوَالَهُمْ\r\nيعنى : پس اگر در طول مدت امتحان از آنان رشد فكرى يافتيد ، يعنى نتيجهء آزمايش در مدت مزبور حصول اطمينان به رشد مالى آنها بود كه خردمندى و حسن تدبير در تصرف دارند و مىتوانند اموال خود را حفظ كنند و تصرفات عاقلانه طبق اقتضاى زمان و عرف محيط انجام دهند و كارشان در نظر عرف سفيهانه نيست ، اموالشان را به خودشان رد كنيد .\r\nاز اين آيه استفاده مىشود كه تنها بلوغ سبب جواز رد اموال نيست ، بلكه بلوغ ، مقتضى آن و رشد شرط آن است و جواز ردّ مال به او و نفوذ تصرفات او در مال پس از تحقق شرط است . و اين شرط فقط دربارهء تصرفات مالى است و اما ساير احكامى كه متوجه به مكلّف بالغ است از قبيل واجبات عبادى و غيرعبادى و محرمات اعتقادى و عملى ، مشروط به رشد نيست . و اين تفصيل از لطايف احكام الهى و دقايق حكمت تشريع است ، زيرا اگر اموال بالغ را بدون تحقّق رشد در اختيارش قرار دهند اهل دنيا و شياطين انسى به راحتى او را فريب مىدهند و مال را از كَفَش بيرون مىبرند ؛ ولى اين امر در غير اموال نيست ، زيرا درك عناوين واجبات و محرمات و اطاعت امر در آنها به مجرد بلوغ براى او سهل است .\r\nوَ لَاتَأْكُلُوهَآ إِسْرَافاً وَ بِدَاراً أَن يَكْبَرُواْ\r\nيعنى : و هرگز اموال يتيمان را به اسراف و تجاوز از قانون الهى و به نحو پيشدستى از اين‌كه آنها بزرگ شوند و مالشان را تحويل بگيرند ، نخوريد و تصرف ننماييد .\r\nوَ مَن كَانَ غَنِيّاً فَلْيَسْتَعْفِفْ وَ مَن كَانَ فَقِيراً فَلْيَأْكُلْ بِالْمَعْرُوفِ\r\nاين جمله دربارهء اولياى اطفال است كه در حفظ نفوس و اموال آنها متحمل زحماتى مىشوند . يعنى : و از متصديان امور ايتام كسىكه بىنياز باشد ، از خوردن مال يتيم كفّ نفس كند و خوددارى نمايد ، و كسىكه نيازمند باشد به طرز پسنديده‌اى از آن بخورد . و مراد از طرز پسنديده تصرف به نحو برداشتن وام از آن مال يا اخذ مقدار ضرورت بدون\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nعوض و يا برداشتن مقدار اجرةالمثل زحمات خويش است ، كه هيچ يك از اين امور براى شخص غنى جايز نيست ، و احكام فقهى اين موضوع در فقه است .\r\n\r\n[ ارث اقوام نسبى و سببى 
  ]\r\nفَإِذَا دَفَعْتُمْ إِلَيْهِمْ أَمْوَالَهُمْ فَأَشْهِدُواْ عَلَيْهِمْ وَ كَفَى بِاللَّهِ حَسِيباً\r\nيعنى : هنگامى كه پس از بلوغ و تحقّق رشد ، مىخواهيد اموالشان را به خودشان رد كنيد بر آنها شاهد و گواه گيريد . يعنى بر ردّ مالشان اقامهء شاهد كنيد كه بعداً انكار و خصومت و جدالى پيش نيايد . و خدا خود از نظر حسابرسى كافى است ، لكن رسيدگى او در آخرت است و نزاع‌هاى دنيوى را حل نمىكند .\r\nلِلْرِجَالِ نَصِيبٌ مِمَّا تَرَكَ الْوَالِدَانِ وَالْأَقْرَبُونَ وَلِلْنِسَاءِ نَصِيبٌ مِمَّا تَرَكَ الْوَالِدَانِ وَالْأَقْرَبُونَ مِمَّا قَلَّ مِنْهُ أَوْ كَثُرَ نَصِيباً مَفْرُوضاً « 7 »\r\nلغت و اعراب :\r\nمما قلّ بدل است از مما ترك . نصيباً حال است از نصيبٌ در دو مورد ، يا منصوب به اختصاص است به تقدير أعنى . مفروضاً يعنى واجباً و موجَباً من اللَّه تعالى .\r\nتفسير :\r\nلِلرِّجَالِ نَصِيبٌ مِّمَّا تَرَكَ الْوَالِدَانِ وَ الْأَقْرَبُونَ وَ لِلنِّسَآءِ نَصِيبٌ مِّمَّا تَرَكَ الْوَالِدَانِ وَ الْأَقْرَبُونَ\r\nاين آيه در مقام بيان ارث‌برى نخستين ورّاث ميت است كه ارحام او هستند و توارث به « نسب » دارند ، و حكمى است به نحو قانون كلى در مقابل توارث به « سبب » مانند زوجيت ، و توارث به « ولا » مانند اعتاق و ضمان جريره و امامت . و اين حكم از قديمىترين احكام اسلام است كه ظاهراً از زمان شهادت هابيل مورد عمل قرار گرفت ، و اصل حكم ، مطابق با قوانين عقلايى و رسوم عرفى ميان تمام ملل و مكاتب است ، زيرا اولاد و ارحام هر انسانى وجود تنزيلى و دوام هستى او هستند و بايد طبق عقل و عرف ، شئون حياتى و حقوق مالى وى نيز از آنِ آنها باشد ، و در همهء شرايع آسمانى نيز اين حكم\r\n\r\n","description":"","footnote":"","page_name":" 21 ","page_number":23},
  {"content":"\r\n\r\nبه نحو تأسيس يا امضا و تأكيد تشريع شده است هر چند خصوصيات و كيفيت توارث و كميّت موروث در ميان جوامع گذشته روشن نيست .\r\nو اين حكم در آيه از سه جهت مورد تعميم قرار گرفته است : از ناحيهء ورّاث يعنى ارث‌برها كه همهء ارحام هستند طبق طبقه‌بندى خاص ؛ و از ناحيهء موروثين يعنى امواتى كه ارث مىگذارند ؛ و از جانب ماتَرَكِ آنها كه اعم است از اموال و اعمال و حقوق .\r\nمعناى آيه : براى مردان ، يعنى طايفهء ذكور اعم از پير و جوان و كودك حتى جنين و نطفهء در رحم مادر ، بهره و سهمى است از آنچه پدر و مادر و خويشان آنان از خود باقى گذاشته‌اند ؛ و براى زنان ، يعنى طايفهء اناث حتى جنين و نطفه ، نيز بهره و نصيبى است از آنچه پدر و مادر و خويشان آنان باقى گذاشته‌اند .\r\nمِمَّا قَلَّ مِنْهُ أَوْ كَثُرَ نَصِيباً مَّفْرُوضاً\r\n« مماقلّ » بدل از « ماترك » است ، يعنى : اين توارث از اندكِ آنچه ماتَرَك ميت است يا از بسيار آن ثابت است . و اين بهره براى آنها فرض و واجب از جانب خداست . ظاهر آيه اين است كه ارث از ملكيت‌هاى قهرى است ، يعنى به مجرد موت شخص ، ماتَرَك او قهراً طبق طبقه‌بندى خاص ميان ارحامش منقسم مىشود و نياز به قبول ندارد .\r\nوَإِذَا حَضَرَ الْقِسْمَةَ أُولُوا الْقُرْبَى وَالْيَتَامَى وَالْمَسَاكِينُ فَارْزُقُوهُم مِنْهُ وَقُولُوا لَهُمْ قَوْلًا مَعْرُوفاً « 8 »\r\nتفسير :\r\nوَ إِذَا حَضَرَ الْقِسْمَةَ أُولُواْ الْقُرْبَى وَ الْيَتَامَى وَ الْمَسَاكِينُ فَارْزُقُوهُم مِّنْهُ\r\nاين آيه در مقام بيان حكمى است استحبابى ، ارفاقى ، اجتماعى و اخلاقى ، و نسبت به ارحام از مصاديق صلهء رحم است كه مورد ترغيب شرع است . يعنى : و اگر در وقت قسمت تركهء ميت ، عده‌اى از ارحام او حضور يابند ، يعنى آنان‌كه به خاطر دورى طبقه يا مخالفت\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nدر مذهب يا قاتل بودن ارث نمىبرند ، يا ايتامى از ارحام و غير ارحام او و يا فقرا و مستمندانى حاضر شوند ، بايد به آنها از تركهء مورد تقسيم توشه‌اى بدهيد ، و مقدارش‌محوّل به كرم ورّاث شده است .\r\n\r\n[ سفارش ايتام 
  ]\r\nوَ قُولُواْ لَهُمْ قَوْلًا مَّعْرُوفاً\r\nيعنى : و علاوه بر عطيّهء مالى ، با آنها سخنى نيكو و پسنديده گوييد ؛ مثلًا دعا كنيد و از اندك بودن مال مبذول معذرت بخواهيد و يا حداقل منّتى بر آنها ننهيد .\r\nوَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعَافاً خَافُوا عَلَيْهِمْ فَلْيَتَّقُوا اللَّهَ وَلْيَقُولُوا قَوْلًا سَدِيداً « 9 »\r\nتفسير :\r\nوَلْيَخْشَ الَّذِينَ لَوْ تَرَكُواْ مِنْ خَلْفِهِمْ ذُرِّيَّةً ضِعَافاً خَافُواْ عَلَيْهِمْ\r\nاين آيه در توصيهء تهديدآميز اوصياست . يعنى : كسانى كه اموال يتيمان در دست آنهاست ، بايد بترسند و خيانت نكنند و نيز در تهديد بيمارانى است كه اولاد صغار دارند كه بترسند و همهء اموال يا بيش از ثلث آن را براى غير ، وصيت نكنند .\r\nمىفرمايد : و كسانى كه اگر پس از خود اولاد ضعيف و ناتوان به جاى بگذارند از ضايع شدن آنها و اموالشان مىترسند ، بايد بهراسند ، يعنى از اين‌كه به اموال ايتام ديگران خيانت كنند ، و يا به اولاد خودشان در كيفيت وصيت اجحاف و ظلم نمايند ، چنان‌كه در آن عصر اتفاق مىافتاده كه محتضر همهء اموالش را از خوف خدا به امور خيريه وصيت مىكرد و اولادش را به دست ضياع و هلاكت مىسپرد .\r\nفَلْيَتَّقُواْ اللَّهَ وَ لْيَقُولُواْ قَوْلًا سَدِيداً\r\nيعنى : حتماً بايد تقوا ورزند و خيانت به اموال يتيم ديگران نكنند ، و بايد گفتارى متين و استوار گويند و در وصيت از يك سوم تجاوز نكنند و ساير حدود وصيت را رعايت نمايند .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nإِنَّ الَّذِينَ يَأْكُلُونَ أَمْوَالَ الْيَتَامَى ظُلْماً إِنَّمَا يَأْكُلُونَ فِي بُطُونِهِمْ نَاراً وَسَيَصْلَوْنَ سَعِيراً « 10 »\r\nلغت :\r\nأكل فى بطنه أى ملأبطنه : شكم خود را پر كرد . و أكل فى بطنه : أدخل الطعام فى بطنه . صلى النارَ : چشيد عذاب آتش را ، سوخت در آتش ، داخل شد در آتش . سعير : آتش شعله‌ور .\r\nتفسير :\r\nإِنَّ الَّذِينَ يَأْكُلُونَ أَمْوَالَ الْيَتَامَى ظُلْماً إِنَّمَا يَأْكُلُونَ فِى بُطُونِهِمْ نَاراً\r\nيعنى : بىترديد كسانى كه اموال يتيمان را به ظلم و عدوان مىخورند جز اين نيست كه آتش در شكمشان وارد مىكنند .\r\nعموم اموال به خوراكى و پوشاك و دام و مسكن و غيره قرينه است كه مراد از اكل ، مطلقِ تصرف عدوانى است . پس هر تصرفى در هر مالى از اموال يتيم در دنيا ، كيفرش خوردن آتش در جهنم است . و بنابر تجسّم اعمال ، هر تصرف دنيوى در آخرت به صورت خوردن آتش تجسم مىيابد .\r\nوَ سَيَصْلَوْنَ سَعِيراً\r\nيعنى : به زودى آنها در آتش شعله‌ور در مىآيند و عذاب آن را مىچشند . سين استقبال در « سيصلون » كه دلالت بر تعجيل دارد دالّ است بر اين‌كه مراد ، آتش برزخ است كه به محض مرگ ، پيش از قيامت آماده است . و ممكن است مراد ، آتش پس از قيامت باشد كه از نظر قدرت ربوبى و نسبت به موجود ازلى و ابدى نزديك است هر چند از نظر ما بسيار دور است .\r\nو آيه شامل است بر متصرّف كافر و مؤمن ، لكن سببيت اكل مال در دنيا به اكل نار در آخرت دربارهء كافر به نحو علّيت تامّه است و دربارهء مؤمن به نحو اقتضاست ، يعنى\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nمشروط است به اين‌كه موانعى از عذاب نباشد مانند : توبه ، انجام حسنات مكفِّر ، شفاعت و غيره .\r\nيُوصِيكُمُ اللَّهُ فِي أَوْلَادِكُم لِلْذَّكَرِ مِثْلُ حَظِّ الْأُنْثَيَيْنِ فَإِن كُنَّ نِسَاءً فَوْقَ اثْنَتَيْنِ فَلَهُنَّ ثُلُثَا مَا تَرَكَ وَإِن كَانَتْ وَاحِدَةً فَلَهَا النِّصْفُ وَلأَبَوَيْهِ لِكُلِّ وَاحِدٍ مِنْهُمَا السُّدُسُ مِمَّا تَرَكَ إِن كَانَ لَهُ وَلَدٌ فَإِن لَمْ يَكُن لَهُ وَلَدٌ وَوَرِثَهُ أَبَوَاهُ فَلأُمِّهِ الثُّلُثُ فَإِن كَانَ لَهُ إِخْوَةٌ فَلأُمِّهِ السُّدُسُ مِن بَعْدِ وَصِيَّةٍ يُوصِي بِهَا أَوْ دَيْنٍ آبَاؤُكُمْ وَأَبْنَاؤُكُمْ لَا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ اللَّهِ إِنَّ اللَّهَ كَانَ عَلِيماً حَكِيماً « 11 »\r\nاعراب :\r\n\r\n[ احكام ارث 
  ]\r\nيوصيكم مرجع ضمير جمعش پدران و مادران است . مرجع ضمير كنّ اولاد است و تأنيث آن به اعتبار خبر كانَ يعنى نساء است و يا به اعتبار اسم كانَ يعنى « مولودات » است .\r\nكانت واحدةً ، اسم كانت « مولودة » متعدد است . من بعد وصية به تقدير تلك الأنصباء من بعد .\r\nفريضةً مفعول مطلق يوصيكم اللَّه است ، زيرا آن به معناى « يفرض عليكم اللَّه » است .\r\nتفسير :\r\nيُوصِيكُمُ اللَّهُ فِى أَوْلَادِكُمْ لِلذَّكَرِ مِثْلُ حَظِّ الْأُنثَيَيْنِ\r\nپس از آن كه خداوند در آيهء هفتم اصل اوّلى و حكم كلى توارث خويشان را بيان كرد ، در اين دو آيه ( 11 و 12 ) به بيان برخى از فروع و مصاديق آن پرداخته ، قريب 25 فرع\r\n\r\n","description":"","footnote":"","page_name":" 25 ","page_number":27},
  {"content":"\r\n\r\nهمراه توصيه‌اى در اول و توصيه‌اى در آخر بيان نموده است .\r\nدر اين آيه خطاب به پدران و مادران مىفرمايد : خداوند شما را دربارهء اولادتان توصيه مىكند كه سهم‌الارث پسر برابر سهم دو دختر است .\r\nيعنى ابتدا به يك حكم كلّى ، سپس به مصاديق آن سفارش دارد . اما حكم كلّى ، نصيب يك پسر به اندازهء نصيب دو دختر است . و به عبارت ديگر ، پسران دو برابر دختران ارث مىبرند . و معناى اين توصيه چنان‌كه از لام ملكيت در اين آيه و آيهء بعد و از روايات باب استفاده مىشود ، جعل حكم وضعى ملكيت است ، يعنى به مجرد مرگ هر يك از والدين همهء ماتَرَك او بر طبق اين قسمت ، مِلك اولاد مىشود به نحو انتقال ملك واحد و تجزيه و انقسام به سبب انتقال ، و يا به نحو بطلان ملكيت واحدهء مورّث و حدوث ملكيت‌هاى متعدد وارث‌ها .\r\nو اين جمله از آيه سوق شده براى بيان صورت اختلاف اولاد از نظر ذكورت و انوثت و تعداد آنها كه چهار صورت دارد : 1 ) يك پسر 2 ) يك دختر 3 ) چند پسر و يك دختر 4 ) چند دختر و يك پسر .\r\nفَإِن كُنَّ نِسَآءً فَوْقَ اثْنَتَيْنِ فَلَهُنَّ ثُلُثَا مَا تَرَكَ\r\nيعنى : پس اگر اولاد ميت فقط از جنس اناث و بيشتر از دو نفر باشند ، يعنى دو نفر يا بيشتر باشند ، دو سوم ماتَرَك او از آنِ آنهاست . و حكم يك سوم باقى طبق آنچه از سنّت استفاده مىشود اين است كه به همانها رد مىشود . و لذا در فقه گفته مىشود :\r\nدو سوم فرضاً و يك سوم ردّاً از آنِ آنهاست . يا دو سوم به حكم كتاب و يك سوم به حكم سنّت است .\r\nوَ إِن كَانَتْ وَاحِدَةً فَلَهَا النِّصْفُ\r\nيعنى : اگر فرزند ميت تنها يك دختر باشد نصف ماترك ميت از آنِ اوست . و نصف ديگر نيز ردّاً به او مىرسد . و اين دو جمله از آيه در مورد انحصار اولاد به اناث است خواه متعدد يا منفرد . و اما صورت انحصار اولاد به ذكور منفرد يا متعدد در اين آيه بيان نشده و بايد به سنّت اهل‌بيت عليهم السلام رجوع كرد .\r\nوَ لِأَبَوَيْهِ لِكُلِّ وَاحِدٍ مِّنْهُمَا السُّدُسُ مِمَّا تَرَكَ إِن كَانَ لَهُ وَلَدٌ فَإِن لَّمْ يَكُنْ لَّه‌ُو وَلَدٌ وَ وَرِثَه‌ُو أَبَوَاهُ\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nفَلِأُمِّهِ الثُّلُثُ\r\nيعنى : براى هر يك از پدر و مادر ميّت اگر ميّت فرزند داشته باشد يك ششم مال است ، و اگر فرزندى نداشته باشد و وارث او منحصر به والدين باشد ، مادر او يك سوم ماترك را مىبرد ، يعنى دو سوم هم از آنِ پدر است و عنوان كلّى لِلذَّكَرِ مِثْلُ حَظّ الْأُنْثَيَيْنِ دربارهء اجتماع پدر و مادر نيز تحقّق مىيابد .\r\nفَإِن كَانَ لَهُ إِخْوَةٌ فَلِأُمِّهِ السُّدُسُ\r\nيعنى : اگر ميتى از طبقهء اول تنها پدر و مادر را دارد و از طبقهء دوم چند تا برادر ، مادر او يك ششم ماترك را مىبرد و بقيه كه پنج ششم است از آنِ پدر مىباشد و به برادران چيزى نمىرسد فقط وجود آنها سبب مىشود كه از حصّهء مادر كاسته شود و از يك سوم به يك ششم تنزل كند و بدين‌جهت برادران ميّت را « حاجب » مىگويند .\r\nمِن‌م بَعْدِ وَصِيَّةٍ يُوصِى بِهَآ أَوْ دَيْنٍ\r\nيعنى : همهء بهره‌ها و نصيب‌هاى شش‌گانه‌اى كه ذكر شد و بلكه مطلق توارث ارحام ، پس از استثناى دو چيز از تركهء ميت است : اول دَين ، دوم وصيت .\r\nو تقديم وصيت بر دَين در اين كلام و در سه مورد ديگر در آيهء بعد براى اهميت آن است نه تعيين رتبهء وصيت و دين . و حكمت اين حكم اين است كه نوعاً صاحبان دَين در دست خود سند دارند و حقّشان را تعقيب مىكنند ، ولى در وصيت خصوصاً عهديّه سندى در دست موصى اليهم نيست و حق در معرض تضييع است . و مراد از دَين ، بدهى خَلقى و خالقى اوست ، حتى اگر دَينش فراگير همهء تركه باشد چيزى براى وارث باقى نمىماند . و فرضاً اگر يك دينار از دَين اضافه ماند تقسيمات ارثى فقط در آن اجرا مىشود . و همين‌طور است وصيت ؛ اگر همهء اموال را وصيت كرد و ورثه هم امضا نمودند چيزى براى وارث‌ها نمىماند ، و اگر امضا نكردند سهم آنها پس از منها كردن يك سوم ماترك ، خواهد بود .\r\nءَابَآؤُكُمْ وَ أَبْنَآؤُكُمْ لَاتَدْرُونَ أَيُّهُمْ أَقْرَبُ لَكُمْ نَفْعاً\r\nاين جمله براى دفع اين استبعاد است كه چرا حصّه و نصيب والدين از اولاد خود اين مقدار كمتر از حصّهء اولاد از والدين است ؟ مىفرمايد : شما نمىدانيد كه از پدران و\r\n\r\n","description":"","footnote":"","page_name":" 27 ","page_number":29},
  {"content":"\r\n\r\nفرزندانتان كدام يك از حيث نفع معنوى به شما نزديك‌ترند . يعنى اگر به دقت بنگريد مىدانيد محبت و ترحم و عواطف انسانى و ارتباط معنوى پدر و مادر نسبت به فرزند بيشتر از رحم و عطوفت فرزند نسبت به والدين است و توارث مالى ميان آنها براساس اين رابطهء معنوى است ، پس قهراً بايد انسان از ماترك پدر و مادر بيش از ماترك اولاد بهره برد . به عبارت ديگر بايد بهرهء انسان از اموال پدر و مادر به تناسب مهر آنها باشد و بهرهء وى از اموال فرزندان نيز به تناسب مهر آنها باشد . و از اين‌رو اگر زيدى كه پدر و جد دارد و فرزند نيز دارد ، اگر پدرش بميرد پنج ششم مال او را مىبرد ، و اگر فرزندش بميرد يك ششم مالش را مىبرد .\r\nفَرِيضَةً مِّنَ اللَّهِ إِنَّ اللَّهَ كَانَ عَلِيماً حَكِيماً\r\nيعنى : احكام وضعى مزبور ، تشريع قطعى و لازم از ناحيهء خداوند است ، زيرا خداوند دانا و صاحب حكمت است . دانا به احوال بندگان خود و مصالح و مفاسد امورشان ، و صاحب دقت و متانت و استحكام در مرحلهء تشريع و تكوين .\r\nمعلوم باد كه مقتضاى فقه اسلامىِ مستفاد از كتاب و سنّت اهل‌بيت وحى عليهم السلام دربارهء متروكات ميّت مسلِم اين است كه :\r\nاول چيزى كه بايد از اموال او برداشته شود هزينهء تجهيزات پنج‌گانهء خود اوست كه گويى مال جسد است تا برود و در قبر به روحش بپيوندد ، يعنى غسل و حنوط و كفن و نماز و دفن ، به طورى كه اگر همهء ماتركش به مقدار انجام متعارف آنها باشد بايد در آنها صرف شود و براى طلبكاران او چه رسد به وصيت و وارث چيزى نمىماند .\r\nدوم بدهىهاى خَلقى و خالقى اوست از زكات و خمس و كفّارات مالى و غيره . پس اگر تركهء او به مقدار ديون يا كمتر از آن باشد وصيت و وارث حصّه‌اى نخواهند داشت .\r\nسوم وصيت اوست ، كه اگر همهء مال خود را به موارد غير ارث وصيت نمود و وارثان امضا كردند چيزى به آنها نمىرسد .\r\nچهارم در فرض عدم امور فوق و عدم وصيّت يا پس از اخراج وصيت به ثلث ، ماترك او مشمول برنامهء آيات ارث خواهد بود .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nوَلَكُمْ نِصْفُ مَا تَرَكَ أَزْوَاجُكُمْ إِن لَم يَكُن لَهُنَّ وَلَدٌ فَإِن كَانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِن بَعْدِ وَصِيَّةٍ يُوصِينَ بِهَا أَوْ دَيْنٍ وَلَهُنَّ الرُّبُعُ مِمَّا تَرَكْتُمْ إِن لَمْ يَكُن لَكُمْ وَلَدٌ فَإِن كَانَ لَكُمْ وَلَدٌ فَلَهُنَّ الُّثمُنُ مِمَّا تَرَكْتُم مِن بَعْدِ وَصِيَّةٍ تُوصُونَ بِهَا أَوْ دَيْنٍ وَإِن كَانَ رَجُلٌ يُورَثُ كَلَالَةً أَوِ امْرَأَةٌ وَلَهُ أَخٌ أَوْ أُخْتٌ فَلِكُلِّ وَاحِدٍ مِنْهُمَا السُّدُسُ فَإِن كَانُوا أَكْثَرَ مِن ذلِكَ فَهُمْ شُرَكَاءُ فِيْ الثُّلُثِ مِنْ بَعْدِ وَصِيَّةٍ يُوصَى بِهَا أَوْ دَيْنٍ غَيْرَ مُضَارٍّ وَصِيَّةً مِنَ اللَّهِ وَاللَّهُ عَلِيمٌ حَلِيمٌ « 12 »\r\nلغت و اعراب :\r\nمن بعد وصيّة در سه مورد متعلق به ثبوت ارث براى ورّاث مذكور است يعنى ثبوت نصف و رُبع و ثُمن و سُدس ، و شركت در ثلث در موارد فوق مقيّد به دو قيد است . كلالة : در اطلاق بر مذكّر و مؤنث و مفرد و جمع مساوى است و آن كسى است كه پدر و اولاد ندارد . و كان ناقصه است و رجل اسم آن و كلالة خبر آن است و يورث صفت اسم كان ، و امرأة عطف است به رجل به تقدير وان كانت امرأة تورث كلالة . غير مضارّ حال است از فاعل يوصى .\r\nوصيّةً مفعول مطلق « يوصيكم اللَّه » مقدر است .\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nتفسير :\r\nوَ لَكُمْ نِصْفُ مَا تَرَكَ أَزْوَاجُكُمْ إِن لَّمْ يَكُن لَّهُنَّ وَلَدٌ فَإِن كَانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِن بَعْدِ وَصِيَّةٍ يُوصِينَ بِهَآ أَوْ دَيْنٍ\r\nيعنى : و براى شما شوهران است نصف تركهء همسرانتان ، نصف اموال آنها داخل ملك شما مىشود در صورتى كه آنها فرزندى نداشته باشند نه از شما و نه از شوهر ديگر ، و اگر آنها فرزندى داشته باشند حتى از شوهر ديگر براى شما يك چهارم تركهء آنها ثابت است .\r\nو اين حصّهء نصف يا ربع پس از استثناى وصيتى است كه آنها مىكنند يا پس از بدهى آنهاست .\r\nوَ لَهُنَّ الرُّبُعُ مِمَّا تَرَكْتُمْ إِن لَّمْ يَكُن لَّكُمْ وَلَدٌ فَإِن كَانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُم مِّن‌م بَعْدِ وَصِيَّةٍ تُوصُونَ بِهَآ أَوْ دَيْنٍ\r\nيعنى : براى همسرانتان يك چهارم از تركهء شماست اگر شما فرزندى نداشته باشيد خواه از او يا از زن ديگر ، و اگر شما داراى فرزنديد پس نصيب آنها يك هشتم متروكات شماست . و اين حكم وضعى و ملكيت نيز پس از اخراج مقدار وصيتى است كه انجام مىدهيد و پس از منها كردن دَين خلقى يا خالقى شماست .\r\nو مقتضاى عموم ازواج بر دائمه و منقطعه و عموم موصول « ماتركتم » اين است كه زن منقطعه نيز ارث ببرد و هر دو از تمام متروكات شوهر از اراضى و غيره ارث ببرند ، لكن از سنّت قطعيه ثابت شده كه منقطعه ارث‌بر نيست يا مطلقاً و يا با شرط عدم توارث ، و زن دائم نيز از زمين بياض و از عين برخى از اموال ارث نمىبرد ، و تفصيل حكم در فقه است .\r\nوَ إِن كَانَ رَجُلٌ يُورَثُ كَلَالَةً أَوِ امْرَأَةٌ وَلَهُ أَخٌ أَوْ أُخْتٌ فَلِكُلِّ وَاحِدٍ مِّنْهُمَا السُّدُسُ\r\nاين كلام در بيان توارث ميان برادران و خواهران امّى است يعنى از طرف مادر ، برادر و خواهرند ، منفرد باشد يا متعدد . يعنى : اگر مرد ميتى كه از او ارث برده مىشود يا زن ميتى كه از او ارث مىبرند « كَلاله » باشد يعنى پدر و مادر و اولاد نداشته باشد ؛ و به عبارت ديگر ميت در وقت مرگ بدون عمودَين باشد ولى برادر يا خواهر داشته باشد ، مراد برادر و خواهر مادرى تنهاست ، پس به هر يك از آن دو يك ششم ماتَرَك ميت مىرسد .\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nفَإِن كَانُواْ أَكْثَرَ مِن ذَ لِكَ فَهُمْ شُرَكَآءُ فِى الثُّلُثِ\r\nيعنى : و اگر بيش از يك نفر باشند ، مثلًا دوتا برادر يا بيشتر يا دوتا خواهر يا بيشتر يا از هر دو جنس لكن همه از طرف مادر باشند همهء آنها در ثلث مال شريك‌اند ، يعنى يك سوم ماتَرَك ميت از آنِ آنهاست كه بالسويه ميانشان قسمت مىشود . و حكم برادر و خواهر يا برادران و خواهران پدر و مادرى و يا پدرىِ تنها در آيهء آخر اين سوره ذكر شده است .\r\nو فرض اين كلام اين است كه ميت غير از اين طبقه وارثى ندارد ، زيرا طبقهء قبلى را كلمهء « كلاله » نفى كرد و نوبت به طبقهء بعدى هم با وجود برادر و خواهر نمىرسد و در نتيجه مابقى تركه بلا مالك مىماند ؛ و اين ظاهر آيه است ، لكن از سنت قطعى استفاده مىشود كه در هر دو صورت ، مازاد از فرض كتاب اللَّه يعنى باقى تركه به حكم سنت به آنها برمىگردد .\r\nمِن‌م بَعْدِ وَصِيَّةٍ يُوصَى بِهَآ أَوْ دَيْنٍ غَيْرَ مُضَآرٍّ وَصِيَّةً مِّنَ اللَّهِ وَ اللَّهُ عَلِيمٌ حَلِيمٌ\r\nيعنى : ثبوت حصّهء سُدس يا ثلث براى برادران و خواهران امّى نيز پس از بيرون كردن وصيت و دَين است در صورتى كه وصيت و دين براى ورثه ضرر آفرين و زيان‌آور نباشد ، نظير آن كه ميت در حال مرگ همهء مال را براى غير وارث وصيت كند ، يا وصيت را تنها به قصد اضرار انجام دهد ، و يا ثبوت دين به اقرار ميت باشد و ثابت گردد كه وى به قصد اضرار به ورثه اقرار نموده است ؛ كه در اين فروض ، وصيت و دين از اصل مال اخراج نمىشود . و توصيهء مزبور سفارشى است از جانب خدا ، و خدا دانا به همهء اعمال ، و بردبار با متخلفان است .\r\nتِلْكَ حُدُودُ اللَّهِ وَمَن يُطِعِ اللَّهَ وَرَسُولَهُ يُدْخِلْهُ جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا وَذلِكَ الْفَوْزُ الْعَظِيمُ « 13 » وَمَن يَعْصِ اللَّهَ وَرَسُولَهُ وَيَتَعَدَّ حُدُودَهُ يُدْخِلْهُ ناراً خَالِداً فِيهَا وَلَهُ عَذَابٌ مُهِينٌ « 14 »\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nلغت :\r\nحد : حاجز و مانع ميان دو شىء مانند ديوار خانه و مرز كشور .\r\nتفسير :\r\nتِلْكَ حُدُودُ اللَّهِ\r\n« تلك » اشاره به احكام كلى مذكور از تكليفى و وضعى و قواعد عامه‌اى است كه از اول سوره تا اينجا ذكر شده ( مانند : رعايت حال ارحام ، حفظ اموال يتيمان ، ازدواج با ايتام و با زوجات متعدد ، حسن تأديهء صداق ، اجتناب از قرار دادن اموال در دست سفيهان ، لزوم امتحان صِغار تا بلوغ و رشد ، اخذ اجرت از اموال ايتام ، بذل عطيّه به حضّار مجلس تقسيم ارث ، تعيين طبقات ارث و غير اينها ) يعنى اين احكام حدود خداست .\r\nو اطلاق حدود بر احكام تشبيه است ، يعنى همانطور كه املاك و اراضى و كشورها حدود و مرزهايى دارند كه نبايد از آنها تجاوز كرد ، خدا هم براى حريم جلال و جمالش حدودى تعيين كرده كه نبايد تعدى و تجاوز نمود و آن احكام دين اوست .\r\nوَمَن يُطِع‌ِاللَّهَ وَرَسُولَهُ يُدْخِلْه‌ُجَنَّاتٍ تَجْرِىمِن تَحْتِهَا الْأَنْهَارُ خَالِدِين‌َفِيهَا وَذَ لِكَ الْفَوْزُالْعَظِيمُ\r\nيعنى : و كسىكه از خدا و رسول او فرمان برد ، به اين معنى كه از خدا در احكام مولوى شريعت او ، و از رسول در فرامين مولوى و اوامر و نواهى ولائى او يا از دستورات ارشادى او اطاعت كند ، خدا او را در بهشت‌هايى كه از زير درختانش انواع رودها جريان دارد وارد مىكند كه در آن جاويدان باشند ، و اين است رستگارى و كاميابى بزرگ .\r\nوَ مَن يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ نَاراً خَالِداً فِيهَا وَلَه‌ُو عَذَابٌ مُّهِينٌ\r\nيعنى : و كسىكه خدا و فرستادهء او را نافرمانى كند ، كه اوامر و نواهى مولوى خدا و فرامين مولوى يا ارشادى رسول او را مخالفت نمايد ، و از حدود و مرزهايى كه خدا تعيين كرده تجاوز نمايد ، خدا او را در آتشى وارد مىكند كه در آن جاودان بماند ، و او را عذابى خواركننده است . زيرا انسانى كه خدا او را براى مراحل كمال انسانيت و براى بهشت و جوار پيامبران و صالحان آفريده ، اگر در خاتمه او را به‌سزاى طغيانش به جايى درافكند كه\r\n\r\n","description":"","footnote":"","page_name":" 32 ","page_number":34},
  {"content":"\r\n\r\nدر ميان آتش همراه فراعنه و شياطين زمان براى هميشه بسوزد ، بالاترين خوارى است .\r\n\r\n[ حدّ زنا 
  ]\r\nوَاللَّاتِي يَأْتِينَ الْفَاحِشَةَ مِن نِسَائِكُمْ فَاسْتَشْهِدُوا عَلَيْهِنَّ أَرْبَعَةً مِنكُمْ فَإِن شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا « 15 » وَاللَّذَانِ يَأْتِيَانِهَا مِنْكُمْ فَآذُوهُمَا فَإِن تَابَا وَأَصْلَحَا فَأَعْرِضُوا عَنْهُمَا إِنَّ اللَّهَ كَانَ تَوَّاباً رَحِيماً « 16 »\r\nتفسير :\r\nوَ اللَّاتِى يَأْتِينَ الْفَاحِشَةَ مِن نِّسَآئِكُمْ فَاسْتَشْهِدُواْ عَلَيْهِنَّ أَرْبَعَةً مِّنكُمْ فَإِن شَهِدُواْ فَأَمْسِكُوهُنَّ فِى الْبُيُوتِ حَتَّى يَتَوَفهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا\r\nمراد از « اللّاتى من نسائكم » زنان شوهردار مسلمان ، و مراد از « فاحشه » زنا ، و خطاب آيه به شوهران است . يعنى : اى شوهران ، آن كسان از زن‌ها و همسران شما كه عمل فاحشه به‌جا مىآورند ، بايد بر آنها چهار نفر مرد از خودتان ، يعنى از مسلمين ، را به شهادت طلبيد ، پس اگر شهادت دادند ، كيفرشان اين است كه آنها را در خانه به عنوان حبس انفرادىِ ابدى يا حبس غيرمحدود نگه داريد تا آن كه حادثهء مرگ آن‌ها را برگيرد يا خداوند براى آن‌ها راهى بگشايد .\r\nظاهر آيه اين است كه احضار شهود زنا و اجراى كيفر حبس به دست خود شوهر است ، و در شهود هم تنها ايمان شرط است نه عدالت ؛ و اين حكم از جهاتى خلاف آن چيزى است كه بعداً طبق كتاب و سنّت براى زناكار ثابت شده ، زيرا پس از اين سوره ، سورهء نور نازل شده و حكم زنا و فروع آن با لحاظ روايات مفسّره در آن سوره ذكر شده ، و حاصل احكام اصلى و دائمى زنا پس از نزول سورهء نور اين است :\r\nاولًا ثبوت آن ، خواه با اقرار چهارگانه يا بيّنهء عادله يعنى شهود چهارگانه و خواه از زن\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nمحصنه يعنى شوهردار يا غيرمحصنه بايد در نزد حاكم باشد .\r\nثانياً در شاهدان زنا مجرد ايمان كافى نيست بلكه عدالت هم شرط است .\r\nثالثاً اجراى هر حدى بايد زير نظر حاكم انجام يابد .\r\nرابعاً اگر مدّعى زنا شوهرِ زن باشد حاكم او را مكلّف به اقامهء چهار شاهد مىكند ، و اگر نكرد پيشنهاد ملاعنه مىدهد .\r\nخامساً در كيفر هيچ نوعى از زنا حبس مؤبَّد يا غيرمحدود نيست .\r\nاز اين رو مفسران با استفاده از روايات گفته‌اند : حكم اين آيه موقّت بوده ، يعنى در فاصلهء ميان نزول سورهء نساء و سورهء نور ، و بعد منسوخ شده ، و ذكر أَوْ يَجْعَلَ اللَّهُ لَهُنَّ سَبِيلًا نيز شاهد مطلب است ، زيرا گويى در اين جمله اشاره است به اين‌كه اين حكم موقت است . و البته معلوم باشد كه بنابر نسخ ، مراد نسخ حكم خاص است نه نسخ آيه و قرآنيت آن ، بلكه بر لفظ آيه آثار قرآنيت بار مىشود و لمس آن بدون طهارت حرام و خواندنش در نذر يك آيه از قرآن كافى است و تركش از سورهء نساءِ واجب به نذر يا استيجار جايز نيست ، و هكذا احكام ديگر فقهى مربوطه .\r\nوَ الَّذَانِ يَأْتِيَانِهَا مِنْكُمْ فَاذُوهُمَا فَإِن تَابَا وَ أَصْلَحَا فَأَعْرِضُواْ عَنْهُمَآ إِنَّ اللَّهَ كَانَ تَوَّاباً رَّحِيماً\r\nيعنى : و آن دو نفر مرد از شما مسلمان‌ها كه فاحشه به‌جا مىآورند ، آنها را آزار دهيد و عقوبت كنيد ، پس اگر توبه كردند و به اصلاح خود پرداختند از آنها اعراض نماييد و رهايشان كنيد ، زيرا خداوند همواره نسبت به بندگان خود بسيار توبه‌پذير و مهربان است .\r\nظاهر اين آيه بيان عمل لواط و كيفر آن است كه مقدارى آزار و عقوبت كردن است مانند چند ضربه تازيانه يا كتك با دست و عصا و نحوه . و مخاطب هم طبعاً و به مقتضاى عصر نزول آيه بزرگان ارحام يا رؤساى قوم است . پس اين آيه نيز مانند آيهء قبل معناً منسوخ است ، زيرا يقيناً كيفر لواط در شرع ايذاى مطلق نيست ، بلكه قبحش شديدتر از زنا است و شدت آن از آيات قرآنى ، و شدت كيفرش كه كشتن با شمشير يا پرت كردن از جاى بلند يا سوزاندن به آتش يا رجم كردن است ، از طريق سنّت استفاده مىشود .\r\nو ممكن است مراد از وَ الَّذَانِ يَأْتِيَانِهَا مرد و زن باشد و ايذاء اشارهء اجمالى به حدود شرعى است روى اعتماد به تفصيل آينده . پس معناى آيه اين است : مرد و زنى را كه عمل\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nزشت به‌جا مىآورند آزار دهيد ، يعنى به طرزى كه در اسلام تشريع خواهد شد .\r\n\r\nوقت توبه\r\nإِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهَالَةٍ ثُمَّ يَتُوبُونَ مِن قَرِيبٍ فَأُولئِكَ يَتُوبُ اللَّهُ عَلَيْهِمْ وَكَانَ اللَّهُ عَلِيماً حَكِيماً « 17 » وَلَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذَا حَضَرَ أَحَدَهُمُ الْمَوْتُ قَالَ إِنِّي تُبْتُ الآنَ وَلَا الَّذِينَ يَمُوتُونَ وَهُمْ كُفَّارٌ أُولئِكَ اعْتَدْنَا لَهُمْ عَذَاباً أَلِيماً « 18 »\r\nتفسير :\r\nإِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهَالَةٍ ثُمَّ يَتُوبُونَ مِن قَرِيبٍ\r\nكلمهء « على اللَّه » دلالت بر وجوب توبه و عطف توجه بر خدا دارد و اين وجوب عقلى است كه خود خداوند طبق وعده‌هاى متعددى كه در اين كتاب داده و در كتاب‌هاى آسمانى نوشته و به مقتضاى مقام شامخ عظمت و رحمت و عطوفتش ، بر خود لازم كرده است . و جهالت در اين‌جا وقوع گناه به اقتضاى هواى نفس و غفلت از حق است هر چند عاصى حكم آن را بداند چنان‌كه غالب گناهان مردم از اين باب است نه به عنوان عناد و تكبّر در مقابل خداوند . و اطلاق جهل بر اين علم به لحاظ غفلت از عظمت و جلال مقام ربوبى و عدم اطلاع از مفاسد دنيوى و چگونگى عذاب اخروى عمل است . و اين كلمه قيد توضيحى « يعملون السوء » است ، يعنى طبعاً عمل زشت و گناه ، نشأت يافته از نادانى گنهكار است . و مراد از « قريب » به قرينهء آيهء بعد ، وقوع توبه پيش از مرگ است .\r\nمعناى آيه : جز اين نيست كه توبه و عطف توجهى كه برعهدهء خداست براى كسانى است كه به نادانى ، عمل زشت را به‌جا مىآورند ؛ كافر مىشوند يا گناهان كبيره و صغيرهء فرعى مىكنند ، سپس به زودى و پيش از مرگ توبه مىكنند ، اسلام اختيار مىنمايند يا از\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nفسقشان بازمىگردند .\r\nفَأُوْلئِكَ يَتُوبُ اللَّهُ عَلَيْهِمْ وَ كَانَ اللَّهُ عَلِيماً حَكِيماً\r\nيعنى : آنان كه عن‌قريب توبه مىكنند خدا هم بر آنها عطف توجه و بذل عنايت مىنمايد و توبهء آنها را مىپذيرد . و كلمهء « كان » اشاره به قِدَم يا منسلخ از زمان است ، يعنى خداوند از ازل داراى دانش و حكمت بوده ، يعنى و تا ابد هم هست . و يا آن كه خدا عالم و حكيم است ؛ و اطلاقش همان معناى ازلى و ابدى را ايفا مىكند .\r\nوَ لَيْسَتِ التَّوْبَةُ لِلَّذِينَ يَعْمَلُونَ السَّيِّئَاتِ حَتَّى إِذَا حَضَرَ أَحَدَهُمُ الْمَوْتُ قَالَ إِنِّى تُبْتُ الْأَنَ\r\nمراد از سيّئات ، اعم از معاصى اصولى و فروعى يعنى كفر و فسق است . و مراد از حضور مرگ احساس علايم قطعى آن است كه انسان را از حالت اختيار بيرون مىبرد هر چند در دنيا باشد به گونه‌اى كه برگشت به حال عادى ممكن نباشد ، نظير حَتَّى إِذَآ أَدْرَكَهُ الْغَرَقُ قَالَ ءَامَنْتُ [ يونس ، 90 
  ] و مانند حس كردن برخى از آثار عالم آخرت كه با بدن دنيوى محسوس مىگردد مثل ديدن ملك‌الموت يا شنيدن صداى فرشتگان يا حس كردن حرارت آتش برزخ و غيره .\r\nمعناى آيه : هرگز توبه‌اى كه برعهدهء خداست براى كسانى نيست كه همواره در طول زندگى خود گناهانى از كفر و فسق به‌جا مىآورند تا آن‌گاه كه يكى از آنها را مرگ فرارسيد و آثارى از عالم برزخ را حس كرد مىگويد : من الآن توبه كردم .\r\nوَ لَاالَّذِينَ يَمُوتُونَ وَ هُمْ كُفَّارٌ أُوْلئِكَ اعْتَدْنَا لَهُمْ عَذَاباً أَلِيماً\r\nيعنى : و نيز توبهء حق شامل نيست كسانى را كه در حال كفر مىميرند ، يعنى كفارى كه از فرط غفلت از حق و فناى در هواهاى خويش توبهء در حال مرگ هم از آنها صادر نمىشود . و تخصيص اين حال به كفار براى اهميت آن است و گرنه شامل حال كسانى هم هست كه مسلمان اند ولى غور در فسق و فجور كرده و فانى در شهوات‌اند و در آن حال توجه به توبه ندارند ، و لكن ميان اين دو گروه در آخرت فرق است ، زيرا سيّئات مؤمن قابل شمول ساير مكفِّرات است مانند برخى از حسناتشان يا شفاعت شفيعان آن جهان يا شمول رحمت حق كه در آن روز پس از محكوميت مجرمان و يأس آنها از شفاعت و غيره عموم رحمت خداوند آنها را شامل خواهد شد ؛ و اين امور شامل كسانى كه در حال كفر\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nمرده‌اند نخواهد شد . آنهايند كه برايشان عذابى دردناك آماده كرده‌ايم .\r\nيَا أَيُّهَا الَّذِينَ آمَنُوا لَا يَحِلُّ لَكُمْ أَن تَرِثُوا النِّسَاءَ كَرْهاً وَلَا تَعْضُلُوهُنَّ لِتَذْهَبُوا بِبَعْضِ مَا آتَيْتُمُوهُنَّ إِلَّا أَن يَأْتِينَ بِفَاحِشَةٍ مُبَيِّنَةٍ وَعَاشِرُوهُنَّ بِالْمَعْرُوفِ فَإِن كَرِهْتُمُوهُنَّ فَعَسَى أَن تَكْرَهُوا شَيْئاً وَيَجْعَلَ اللَّهُ فِيهِ خَيْراً كَثِيراً « 19 »\r\nلغت و اعراب :\r\n\r\n[ حقوق زنان 
  ]\r\nترثوا النساء ، نساء مفعولٌ به است ، يعنى خود آنها را ارث ببريد . و يا به‌تقدير « عن » است ، يعنى از آنها مالى را ارث ببريد . كره - به فتح و ضم - : كراهت و تنفّر و نارضايتى .\r\nعَضَله - از باب نَصَر - : او را منع كرد و از رسيدن به خواسته‌اش بازداشت . الّا أن يأتين استثناى از لاتعضلوهنّ يا از آتَيْتُمُوهُنَّ است . فاحشه : كار بسيار بد يا زنا . مبيّنه : روشن و آشكار . فعسى به جاى جواب است به تقدير فلا تفارقوهنّ فعسى .\r\nتفسير :\r\nيأَيُّهَا الَّذِينَ ءَامَنُواْ لَايَحِلُّ لَكُمْ أَن تَرِثُواْ النِّسَآءَ كَرْهاً\r\nدر عصر نزول اين آيات ، يكى از رسوم جاهليت اين بود كه پس از مرگ شخص ، وارثانش زن او را نيز همراه اموالش ارث مىبردند حتى پسران او نامادرىها را به ارث مىبردند ، يا او را زن خود مىكردند يا همانند برده به ازدواج ديگران در آورده ، صداقش را خود مىگرفتند ، يا در خانه نگه مىداشتند تا از حق ارث خود دست بردارد و آزاد شود .\r\nمعناى آيه : اى كسانى كه ايمان آورده‌ايد هرگز براى شما حلال نيست كه زن‌هاى مورّثتان را همانند مال او به زور و اكراه ارث بريد و بر آنها سُلطهء ملكى پيدا كنيد .\r\nوَ لَاتَعْضُلُوهُنَّ لِتَذْهَبُواْ بِبَعْضِ مَآ ءَاتَيْتُمُوهُنَّ\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nو نيز از رسوم جاهليت آن عصر كه تا امروز هم فىالجمله باقى است اين بوده كه همسران خود را اگر مورد ميلشان نبودند و قصد جدايى از آنها داشتند به تدريج از حقوق شرعى خود ممنوع مىكردند ، انفاقات لازم خوراكى و پوشاكى و مسكن مناسب شأنش را نمىدادند و حسن معاشرت در حقوق زناشوئى را مراعات نمىكردند تا آنها را در مضيقه قرار دهند و برخى از آنچه را كه به عنوان مهر يا نفقهء تمليكى يا اموال مشروط ضمن‌العقدى و غيره به آنها داده‌اند پس بگيرند .\r\nمعناى آيه : و هرگز آنها را از حقوق خود منع نكنيد و در تنگنا قرار ندهيد تا برخى از آنچه را به آن‌ها داده‌ايد خود ببريد يا از بين ببريد .\r\nإِلَّآ أَن يَأْتِينَ بِفَاحِشَةٍ مُّبَيِّنَةٍ\r\nيعنى : مگر آن كه آنها عمل زشت روشنى به‌جا آورند .\r\nمراد از فاحشهء مبيّنه هر گناه كبيره‌اى است كه حرمتش در شرع و قبحش در نزد عقل روشن باشد ، يا خصوص زناست . و استثناى اين جمله از « لَا تَعْضُلُوهُنَّ » يا « آتَيْتُمُوهُنَّ » ملازم اين است كه منع همسر از حقوق واجبه‌اش در اين‌صورت حلال باشد و هم‌چنين پس گرفتن آنچه به او داده است جايز باشد . اما هر دو صورت طبق ادلّهء ديگر مورد اشكال است ، زيرا كيفر عمل زشت منع حقوق يا اخذ اموال خاطى نيست بلكه اجراى حدود شرعيّهء معيّنه و تعزيرات است .\r\nو مىتوان در معناى آيه گفت كه مراد اين است كه اگر از آنان فاحشه‌اى صادر شد شوهر مىتواند برخى از حقوق مستحبه مانند حق مضاجعه ، توسعهء در نفقه ، ترك ازدواج با زن ديگر را از او قطع نمايد تا مجبور به پرداخت برخى از مهر شود يا به گذشت از برخى حقوق معاشرتى گردد .\r\nوَ عَاشِرُوهُنَّ بِالْمَعْرُوفِ فَإِن كَرِهْتُمُوهُنَّ فَعَسَى أَن تَكْرَهُواْ شَيْئاً وَ يَجْعَلَ اللَّهُ فِيهِ خَيْراً كَثِيراً\r\nيعنى : با همسرانتان معاشرت و رفتارى به معروف نماييد به گونه‌اى كه شرع واجب يا مستحب كرده و عقل آن را پسنديده دانسته . و اگر قلباً آنها را دوست نداريد و از آنها كراهت داريد شتاب در جدايى و طلاق نكنيد ، چه آن كه بسا هست چيزى را خوش نداريد و از آن نفرت داريد و خدا در آن براى شما خير فراوانى قرار مىدهد .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nوَإِنْ أَرَدتُّمُ اسْتِبْدَالَ زَوْجٍ مَكَانَ زَوْجٍ وَآتَيْتُمْ إِحْدَاهُنَّ قِنطَاراً فَلَا تَأْخُذُوا مِنْهُ شَيْئاً أَتَأْخُذُونَهُ بُهْتَاناً وَإِثْماً مُبِيناً « 20 » وَكَيْفَ تَأْخُذُونَهُ وَقَدْ أَفْضَى بَعْضُكُمْ إِلَى بَعْضٍ وَأَخَذْنَ مِنكُم مِيثَاقاً غَلِيظاً « 21 »\r\nلغت و اعراب :\r\nتبَدَّل و استَبدل الدينار بالدرهم : دينار را به‌جاى درهم اخذ كرد . قنطار : مال بسيار . أفضى اليه : به او رسيد به نحو لمس . بهتاناً و اثماً هر دو مصدر است و حال از فاعل تأخذون يعنى باهتين آثمين .\r\nتفسير :\r\nوَ إِنْ أَرَدتُّمُ اسْتِبْدَالَ زَوْجٍ مَّكَانَ زَوْجٍ وَ ءَاتَيْتُمْ إِحْدَاهُنَّ قِنطَاراً فَلَا تَأْخُذُواْ مِنْهُ شَيْئاً\r\nخطاب آيه به كسانى است كه قصد تبديل فراش دارند . توصيه است به آنها كه حقوق همسر قبلى را به خاطر جدا شدن ضايع نكنند ، با قطع نظر از اين‌كه عقد قبلى يا بعدى دائمى است يا انقطاعى ، جدا شدن به صلاح است يا نه و اين‌كه سبب جدايى زوج است يا زوجه .\r\nمعناى آيه : و اگر خواستيد همسرى را به‌جاى همسرى ، يعنى همسر جديدى بدل قبلى ، اتخاذ كنيد در حالىكه يكى از آنها را ، يعنى همان اولى را ، مال فراوانى داده بوديد مثل مهريه يا نفقاتى كه از شئون زوجيت است يا مالى به عنوان شرط ضمن العقد و نحوه ، پس هرگز از آن مال چيزى پس نگيريد .\r\nأَتَأْخُذُونَهُ بُهْتَاناً وَ إِثْماً مُّبِيناً\r\nيعنى : آيا مىخواهيد آنچه را كه به او داده‌ايد به نحو كار زشت بهت‌آور و گناه آشكار\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nپس بگيريد ؟ ! زيرا استرداد آن ، نقض عهد و ردكردن مالى است كه بااحترام و تشريفات خاصى داده شده و در ضمن عقدى محكم و استوار ، با حضور شهود شرعى و عرفى ، و در ميان مجلس جشن و اطعام ، و به قصد پىريزى بنيان الهى واحد خانواده ، و به طريق معاملهء معنوى ، و در راه هدف خلقت اصلى وجود طرفين انجام يافته و به رضايت طرفين تبادل شده است .\r\nوَ كَيْفَ تَأْخُذُونَهُ وَ قَدْ أَفْضَى بَعْضُكُمْ إِلَى بَعْضٍ وَ أَخَذْنَ مِنكُم مِّيثَاقاً غَلِيظاً\r\nيعنى : و چگونه آن را مىگيريد در صورتى كه به يكديگر روى آورده و به هم رسيده‌ايد و با هم ملامسه و تماس جسمى و روحى سرّى و همه جانبه داشته‌ايد ، و آنها يعنى همسرانتان ، از شما پيمانى محكم گرفته‌اند ؟ !\r\nمراد از پيمان محكم همان انشاء لفظى و عقد رسمى صيغهء ازدواج است كه به‌وسيلهء جعل احكام واجب و مستحب و حقوق لازم براى طرفين در مورد اين ارتباط ، و سپس تحقّق توالد و تناسل كه از فروع اين اصل قديم است استوار و مستحكم شده است . و البته مردان نيز از همسرانشان اين پيمان را گرفته‌اند ، لكن چون كلام در تجاوز مرد است پيمان گرفتن زنان ذكر شده است .\r\nوَلَا تَنْكِحُوا مَا نَكَحَ آبَاؤُكُمْ مِنَ النِّسَاءِ إِلَّا مَا قَدْ سَلَفَ إِنَّهُ كَانَ فَاحِشَةً وَمَقْتاً وَسَاءَ سَبِيلًا « 22 »\r\nلغت و اعراب :\r\nنكاح در اين‌جا بلكه در همهء موارد استعمال آن و مشتقاتش در كتاب كريم به معناى زوجيت اعتبارى است ، يعنى عقدى از عقود كه قابل انشاء با لفظ و كتابت و يا فعل به نحو معاطات است نظير بيع و هبه و غيره هرچند معاطات نكاح مورد اشكال است . و اين معنا مفهوم لغوى اين لفظ و لفظ زواج است . و در لغت به معناى وَطْى و جماع نيز وضع شده است لكن در استعمالات كتاب و اكثر موارد سنّت به معناى عقد است . الَّا ما قد سلف ، مراد از موصول « ما سلف » نكاح و ازدواج است ، و استثناى متصل و مستثنى محذوف است\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nبه‌تقدير فتعاقَبون به الّا نكاح السابقين فانّه معفوٌّ عنه . فاحشه : كار بسيار زشت ، مقت مصدر است به معناى ممقوت يعنى مبغوض .\r\nتفسير :\r\n\r\n[ ازدواج‌هاى حرام 
  ]\r\nوَ لَاتَنْكِحُواْ مَا نَكَحَ ءَابَآؤُكُمْ مِّنَ النِّسَآءِ إِلَّا مَا قَدْ سَلَفَ إِنَّهُ كَانَ فَاحِشَةً وَ مَقْتاً وَ سَآءَ سَبِيلًا\r\nيعنى : با زنانى كه پدرانتان با آنها ازدواج نموده‌اند ازدواج نكنيد جز آنچه گذشته ، كه اين كار سبب عقاب است ، زيرا اين عمل بسيار زشت و مبغوض خدا و راه و رسم زشت جاهلى است .\r\nمراد از « ماسلف » ازدواج‌هايى است كه از گذشتگان آنها صادر شده كه ظاهر آيه اين است كه آنها سبب عقوبت نيست هر چند مقتضاى اوصاف مذكور ، ترتب حرمت و عقوبت است در هر عصر و زمانى . و ممكن است علت اين باشد كه در آن ايام حكم حرمت تشريع نشده بود و يا مرتكبين جاهل قاصر بوده‌اند .\r\nحُرِّمَتْ عَلَيْكُمْ أُمَّهَاتُكُمْ وَبَنَاتُكُمْ وَأَخَوَاتُكُمْ وَعَمَّاتُكُمْ وَخَالاتُكُمْ وَبَنَاتُ الْأَخِ وَبَنَاتُ الْأُخْتِ وَأُمَّهَاتُكُمُ الَّلاتِي أَرْضَعْنَكُمْ وَأَخَوَاتُكُم مِنَ الرَّضَاعَةِ وَأُمَّهَاتُ نِسَائِكُمْ وَرَبَائِبُكُمُ اللَّاتِي فِي حُجُورِكُم مِن نِسَائِكُمُ اللَّاتِي دَخَلْتُم بِهِنَّ فَإِن لَمْ تَكُونُوا دَخَلْتُم بِهِنَّ فَلَا جُنَاحَ عَلَيْكُمْ وَحَلَائِلُ أَبْنَائِكُمُ الَّذِينَ مِنْ أَصْلَابِكُمْ وَأَن تَجْمَعُوا بَيْنَ الْأُخْتَيْنِ إِلَّا مَا قَدْ سَلَفَ إِنَّ اللَّهَ كَانَ غَفُوراً رَحِيماً « 23 »\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nلغت :\r\nرضع الولدُ امَّه - از باب عَلِم و مَنَع و ضَرَب - : شير مادر خورد ، پستان مادر را مكيد .\r\nأرضعه : شير داد او را . ربائب : جمع ربيبه ، زن تربيت‌كننده و تربيت‌شونده ، دخترِ زن انسان از شوهر ديگر . حلائل : جمع حليله ، زن انسان .\r\nتفسير :\r\nحُرِّمَتْ عَلَيْكُمْ أُمَّهَاتُكُمْ وَبَنَاتُكُمْ وَأَخَوَاتُكُمْ وَعَمَّاتُكُمْ وَخَالاتُكُمْ وَبَنَاتُ الْأَخِ وَبَنَاتُ الْأُخْتِ\r\nخطاب به انسان‌ها و جامعهء بشرى است خاصه به مسلمين كه اين كتاب را پذيرفته‌اند ، و آيه در مقام بيان زن‌هايى است كه ازدواج با آنها از راه نسب بر مرد حرام است ، زيرا حرمت زن بر مرد در شرع اسلام از چند راه است مانند نسب و سبب و رضاع و طلاق و احرام و لعان و غيره ، و در اين‌جا محرمات نسبى مفصلًا يعنى همهء مصاديقش و غير آن به‌نحو اجمال ذكر شده . و مراد از حرمت اين زن‌ها حرمت ازدواج با آنهاست به اين معنا كه با همين كلمه انشاء و تشريع مىشود . و ممكن است كلمهء « حُرِّمت » اخبار از سبق تحريم باشد ، يعنى حرمت اين زنان از پيش براى شما تشريع شده ، يعنى پيش از خلقت خودتان آن‌گاه كه از علم ازلى الهى تنزل يافت و در مرحلهء انشاء ، در لوح محفوظ مندرج گرديد و سپس به عنوان حكم فعلى در كتاب‌هاى آسمانى نگاشته شد و به وسيلهء انبيا براى جامعه بشرى ابلاغ گرديد .\r\nمعناى آيه : حرام شد بر شما ازدواج با مادرانتان و دخترانتان و خواهرانتان و عمه‌هايتان و خاله‌هايتان و دختران برادرتان ، و دختران خواهرتان .\r\nوَ أُمَّهَاتُكُمُ اللَّاتِى أَرْضَعْنَكُمْ وَ أَخَوَاتُكُم مِّنَ الرَّضَاعَةِ\r\nاين دو قسم ، از محرمات رضاع است يعنى مادر رضاعى و خواهر رضاعىتان ؛ و همهء هفت عنوان نسبى از راه رضاع نيز حرام است . يعنى : اگر از زنى شير خورديد او مادر شماست ، و از زنتان دخترى شير خورد او دختر شماست ، و دختر زنى كه از او شير خورديد خواهر شماست ، و دختر او دختر خواهر شما ، و دختر پسر او دختر برادر\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nشماست ، و اگر پدرتان از زنى شير خورد دختر آن زن عمهء شماست ، و اگر مادرتان از زنى شير خورد دختر آن زن خالهء شماست .\r\nوَ أُمَّهَاتُ نِسَآئِكُمْ وَ رَبَآئِبُكُمُ اللَّاتِى فِى حُجُورِكُمْ\r\nاين دو قسم ، از محرمات سببى است بدين معنا كه اگر ميان شما و زنى عقد زوجيت خوانده شد پنج قسم از خويشان او بر شما حرام مىشوند ، برخى دائمى و برخى موقّت يا مشروط . در اين آيه دو قسم از آنها ذكر شده ، سومى خواهر زن شما و چهارم و پنجم دختر برادر زن شما و دختر خواهرش مگر آن كه زن شما اجازه دهد .\r\nمعناى آيه : و بر شما حرام شد مادران زنهايتان و دختران زنهايتان از شوهر ديگر كه در كنار شما و تحت كفالت شمايند . و اين قيد ، توضيحى و اشاره به اغلب است ، چون در آن عصر زنى كه از شوهر پيشين دختر داشته غالباً او را با خود به خانهء شوهر دوم مىآورده و تحت كفالت او قرار مىداده و گرنه اگر در خانهء شوهر دوم هم بزرگ نشده باشد باز هم بر او حرام است .\r\nمِّن نِسَآئِكُمُ اللَّاتِى دَخَلْتُم بِهِنَّ فَإِن لَّمْ تَكُونُواْ دَخَلْتُم بِهِنَّ فَلَا جُنَاحَ عَلَيْكُمْ\r\nيعنى : حرمت ربيبه‌ها بر شما در اين فرض و با اين قيد است كه به حجلهء مادران آنها وارد شده‌ايد ، كنايه از اين‌كه با آنها آميزش جنسى كرده‌ايد ، و اگر بر مادرانشان وارد نشده‌ايد بر شما گناهى نيست كه عقد مادر را فسخ كنيد و با آنها ازدواج نماييد .\r\nحاصل اين‌كه عقد ازدواج با زن دختردار سبب حرمت ابدى دختر است مشروط به اين كه با مادرش همبستر شود ، و اگر همبستر نشده حرمت موقّت است تا مادر را رها كند .\r\nوَ حَلئِلُ أَبْنَآئِكُمُ الَّذِينَ مِنْ أَصْلَابِكُمْ\r\nيعنى : و حرام شد بر شما زن‌هاى پسران شما ، يعنى عروس‌هايتان ، آن پسرانى كه از صلب شما يعنى پسر حقيقى شما هستند نه پسرخوانده كه در عصر نزول اين آيات آنها را حرام مىدانستند .\r\nو سبب حرمت اين زن‌ها نيز ازدواج است ولى از طريق ديگر ، بدين بيان كه اگر مردى با زنى ازدواج كند همان گونه كه پنج قسم از ارحام و خويشان زن بر آن مرد حرام مىشود بر زن هم ازدواج با عده‌اى از ارحام مرد حرام مىشود مانند پدر او و پسر او ، پدر به عنوان\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nاين‌كه اين زن حليلهء فرزند اوست ، و پسر به عنوانى كه در آيهء قبل ذكر شد ( وَ لَاتَنكِحُواْ مَا نَكَحَ ءَابَآؤُكُم مِّنَ النِّسَآءِ ) .\r\nوَ أَن تَجْمَعُواْ بَيْنَ الْأُخْتَيْنِ إِلَّا مَا قَدْ سَلَفَ إِنَّ اللَّهَ كَانَ غَفُوراً رَّحِيماً\r\nيعنى : و نيز بر شما حرام شد كه ميان دو خواهر را در همسرى جمع كنيد ، يعنى در يك وقت هر دوتا را داشته باشيد ، اما تناوب مانعى ندارد . مگر آنچه گذشت ، يعنى جمع بين دو خواهر عقاب‌آور است جز آنچه در سابق بوده ، چون حكم حرمت بر آنها تشريع نشده بود .\r\nو بعيد نيست حكم جواز در شريعت ابراهيم خليل نيز بوده ، زيرا طبق تاريخ ، يعقوب پيامبر دو خواهر را در حبالهء نكاح داشته : ليا مادر يهودا و راحيل مادر يوسف . و اگر در شرايع بعدى محرّم بوده ، بخشيده‌شدن مرتكبين براى اين است كه آنها جاهل قاصر بوده‌اند . زيرا كه خداوند همواره و در همه حال بسيار آمرزنده و مهربان است .\r\nبدان‌كه ذكر امور زير در اين مقام مناسب است :\r\nيك - مجموع آنچه در اين آيه و آيهء قبلى كه تنها نامادرى در آن ذكر شده ، و آيهء بعد كه تنها زن‌هاى شوهردار در آن ياد شده ، پانزده گروه‌اند : هفت گروه به‌واسطهء نسب ، دو گروه به سبب رضاع ، شش گروه به سبب عقد . و چون محرَّمات رضاعى نيز هفت طايفه‌اند كه دو طايفه در اين جا ذكر شده ، مجموعاً بيست طايفه مىشوند .\r\nدو - از محرّمات مذكور ، آنها كه حرام ابدى هستند مَحرم نيز هستند ، يعنى نگاه كردن بر بدن آنها مانند مادر و خواهر حرام نيست و احتجاب آنها از اين مردان واجب نيست . و آنها كه حرام موقت يا مشروطاند مَحرم نيستند ، مانند خواهر زن و دختر زن ( پيش از تماس با مادرش ) و زن شوهردار .\r\nسه - توجه خطاب در اين آيات به مردان است كه اين گروه از زنان بر شما حرام‌اند ، ولى از خطاب در آيهء 23 خطابى ديگر متوجه به زنان انتزاع مىشود كه بر آنها هم ازدواج با گروه‌هايى از مردان در مقابل زنان مذكور در آيه حرام است به حرمت ابدى يا موقت و مشروط ، مانند طوايف نسب و رضاع و سبب ، يعنى پسران و پدران و برادران و پسران برادر و پسران خواهر و عموها و دايىها و پسران رضاعى و برادران رضاعى ، دامادها و شوهران مادر و پدران شوهر و شوهران خواهر به نحو اجتماع و پسر شوهر و هر مردى\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nغير شوهر خود به صورت جمع . و گويى در آيهء شريفه به‌زنان چنين خطاب شده : حرِّمت عليكنّ أبناؤكنّ و اباؤكنّ و اخوانكنّ و أبناء اخوانكنّ و أبناء أخواتكنّ و أعمامكنّ و أخوالكنّ و أبناؤكنّ الّذين أرضعتُنّهم و اخوانكنّ من الرضاعة و أزواج بناتكنّ و أزواج امّهاتكنّ اذا دخلوا بهنّ و اباء أزواجكنّ ، و أن تجتمعن مع أخواتكنّ تحت زوج واحد ، و أبناء أزواجكنّ ، و كلّ رجل مع بعولتكنّ .\r\nوَالمُحْصَنَاتُ مِنَ النِّسَاءِ إِلَّا مَا مَلَكَتْ أَيْمَانُكُمْ كِتَابَ اللَّهِ عَلَيْكُمْ وَأُحِلَّ لَكُم مَا وَرَاءَ ذلِكُمْ أَن تَبْتَغُوا بِأَمْوَالِكُم مُحْصِنِينَ غَيْرَ مُسَافِحِينَ فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَلَا جُنَاحَ عَلَيْكُمْ فِيَما تَرَاضَيْتُم بِهِ مِن بَعْدِ الْفَرِيضَةِ إِنَّ اللَّهَ كَانَ عَلِيماً حَكِيماً « 24 »\r\nلغت و اعراب :\r\nمُحصَنه : نگهدارى شده ، زن آزاد غير برده ، زن عفيفه ، زن شوهردار . و استعمال اين كلمه در اين كتاب دربارهء زنان ، هميشه به صيغهء مفعول است و دربارهء مردان به صيغهء فاعل . و مُحصَنات عطف است به امّهاتكم در آيهء قبل . ملك يمين : مملوك دست راست ، كنايه از مملوك خود انسان است چون غالباً انسان هر چيز را با دست راست مىگيرد . كتابَ اللَّه مصدر منصوب به فعل محذوف است به تقدير كَتَبَ اللَّه لهؤلاء كتاباً . أن تبتغوا عطف بيان ما وراء ذلكم است . سفح : ريختن ، سِفاح : زنا ، مسافح : زانى چون نطفه را هدر مىريزد . محصنين غير مسافحين هر دو حال است از فاعل تبتغوا . فما استمتعتم به مراد از « ما » ى موصوله « امرأة » و ضمير « به » راجع است به لفظ « ما » . استمتع : عقد متعه خواند ، لذت برد .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nتفسير :\r\nوَ الْمُحْصَنَاتُ مِنَ النِّسَآءِ إِلَّا مَا مَلَكَتْ أَيْمَانُكُمْ\r\nيعنى : و نيز مُحصَنات از زن‌ها بر شما حرام شده ، يعنى زن‌هاى شوهردارى كه به‌وسيلهء ازدواج مصون از آسيب شيطان و نفس امّاره گشته‌اند ، مگر آن كه آنها را به‌وسيلهء برده گرفتن مالك شده باشيد . زيرا طبق دستور شرع در جنگ با كفّار اگر مسلمين كفّار را با همسرانشان اسير كنند عقد زوجيت آنها به هم نمىخورد و تمتّع از آنها به عنوان برده جايز نيست ، و اگر بدون شوهر اسيرشان كنند اسارت آنها به حكم طلاق شوى آنهاست ، و استثناى آيه در بيان اين فرض است كه بر اسيركننده حرام نيست .\r\nكِتَابَ اللَّهِ عَلَيْكُمْ\r\nيعنى : حرمت طوايف پانزده‌گانهء مزبور نوشتهء الهى است بر شما كه از علم ازلى نازل گرديده و در لوح محفوظ نوشته شده و سپس در اين كتاب آسمانى به منظور تشريع دائمى براى بشر نگارش يافته است .\r\nوَ أُحِلَّ لَكُم مَّا وَرَآءَ ذَ لِكُمْ أَن تَبْتَغُواْ بِأَمْوَالِكُم مُّحْصِنِينَ غَيْرَ مُسَافِحِينَ\r\nيعنى : و براى شما غير طوايف پانزده‌گانه ، حلال و مباح گرديد ، يعنى نكاح و استمتاع با آنها .\r\nو عموم موصول « ما وراء ذلكم » به‌وسيلهء ادلّهء خارجيه در مواردى تخصيص خورده ، زيرا غير از موارد پانزده‌گانه زن‌هاى ديگرى نيز در شرع اسلام حرام است مانند محرمات به رضاع در غير دو مورد مذكور ، و جمع ميان زن و دختر برادر و خواهر او بدون اجازهء زن و محرمات به‌وسيلهء احرام و با طلاق سه‌گانه و با طلاق نه‌گانه و با ملاعنه ، و محرمات سه‌گانه به‌واسطهء لواط ، و با ظِهار ، و زنا با زوجهء غير ، و هكذا كه همه از عموم « ما وراء ذلكم » استثنا شده است و مخصِّص آنها كتاب و سنّت قطعيّه است .\r\nو جملهء « أن تبتغوا » بيان « احلّ لكم » است ، يعنى حليت زن‌هاى ديگر بدين معناست كه\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nآنها را به‌وسيلهء بذل اموال خود در راه صداق يا در راه خريدشان طلب كنيد و به دست آوريد . و « محصنين » و « غير مسافحين » هر دو حال است از فاعل « أن تبتغوا » يعنى در حالىكه در اين طرز تحصيل و برخوردارى از آنها راه عفت و تحفّظ و مصونيت از گناه را رويد نه راه زنا و سِفاح را .\r\n\r\n[ ازدواج موقت 
  ]\r\nفَمَا اسْتَمْتَعْتُم بِهِ مِنْهُنَّ فَاتُوهُنَّ أُجُورَهُنَّ فَرِيضَةً\r\nيعنى : پس هر زنى از آن زن‌هاى محلّل كه با وى عقد متعه بستيد ، يا هر زنى از زن‌ها كه از او لذت حلال برديد يعنى به‌وسيلهء عقد انقطاعى ، پس بايد مهر معين او را كه شبيه اجرتى در ازدواج دائم و موقت است به عنوان فريضهء الهى به او بپردازيد ، زيرا كه آن را در ضمن پيمان محكم عقدى برعهده گرفته‌ايد .\r\nبدان‌كه كلمهء « متعه » و مشتقات آن در عصر نزول اين آيات ظهور داشته در خصوص عقد متعه يعنى عقد موقت و انقطاعى همان‌گونه كه الآن در فقه اهل‌بيت عليهم السلام است ، چنان‌كه خود عمل متعه هم در آن زمان مورد عمل اصحاب پيامبر بوده و در مرأى و منظر آن حضرت انجام مىگرفته و اغلب علماى فريقين نيز بر اين امر اذعان دارند هر چند اكثريت اهل سنت مدعى نسخ اين حكم‌اند ، و از برخى هم استفاده مىشود كه دو نوبت نسخ شده است . به هر حال ، اين آيه ظهور كامل دارد در جواز و صحت و نفوذ عقد متعه ؛ و ادعاى نسخ آيه به ادعا و با ادلّهء واهيه باطل محض است . و اگر اين حكم الهى الآن هم در ميان جامعهء مسلمين طبق شروط و حدودى كه از اهل‌بيت وحى عليهم السلام رسيده مورد عمل مىبود درصد گناهان به ويژه گناهان جوانان از پنجاه نيز تنزل مىكرد . و تفصيل اين مطلب در فقه است .\r\nوَ لَاجُنَاحَ عَلَيْكُمْ فِيَما تَرَاضَيْتُم بِهِ مِن‌م بَعْدِ الْفَرِيضَةِ إِنَّ اللَّهَ كَانَ عَلِيماً حَكِيماً\r\nيعنى : پس از آن كه مهر را بر خود واجب و فرض كرديد بر شما هيچ گناهى نيست در آن‌چه دربارهء مهر با يكديگر تراضى كنيد ، مثلًا آن را تثبيت نماييد ، يا همه را زن به شوى خود ببخشد ، يا تا يك زمان ممتدى تأخير اندازيد ، يا از آن كسر نماييد ، يا بر آن اضافه كنيد . بىترديد خداوند همواره دانا و حكيم است ؛ دانا به مصالح و مناطات واقعى احكام ، و حكيم در جعل و تشريع آن .\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nوَمَن لَم يَسْتَطِعْ مِنكُمْ طَوْلًا أَن يَنكِحَ الْمُحْصَنَاتِ الْمُؤْمِنَاتِ فَمِن مَا مَلَكَتْ أَيْمَانِكُم مِن فَتَيَاتِكُمُ الْمُؤْمِنَاتِ وَاللَّهُ أَعْلَمُ بِايِمَانِكُمْ بَعْضُكُم مِن بَعْضٍ فَانكِحُوهُنَّ بِإِذْنِ أَهْلِهِنَّ وَآتُوهُنَّ أُجُورَهُنَّ بِالْمَعْرُوفِ مُحْصَنَاتٍ غَيْرَ مُسَافِحَاتٍ وَلَا مُتَّخِذَاتِ أَخْدَانٍ فَإِذَا أُحْصِنَّ فَإِنْ أَتَيْنَ بِفَاحِشَةٍ فَعَلَيْهِنَّ نِصْفُ مَا عَلَى الْمُحْصَنَاتِ مِنَ الْعَذَابِ ذلِكَ لِمَنْ خَشِيَ الْعَنَتَ مِنكُمْ وَأَن تَصْبِرُوا خَيْرٌ لَكُمْ وَاللَّهُ غَفُورٌ رَحِيمٌ « 25 »\r\nلغت و اعراب :\r\nطَول : قدرت ، ثروت . طَولًا مفعول به لم‌يستطع است . فمن ما متعلّق به محذوف است به‌تقدير فلينكح ممّا ملكت . فَتَيات : جمع فَتاة ، زن جوان ، كنيز . من فتياتكم بيان ما ملكت است . محصَنات غير مسافحات هر دو حال است از مفعول فانكحوهنّ . عَنِت زيدٌ عَنَتاً - از باب عَلِم - : در سختى قرار گرفت ، گناه كرد . ذلك لمن اشاره به جواز تزويج بَرده است كه از كلمهء ممّاملكت استفاده مىشود . و أن تصبروا خير مبتدا و خبر است .\r\nتفسير :\r\nوَ مَن لَّمْ يَسْتَطِعْ مِنكُمْ طَوْلًا أَن يَنكِحَ الْمُحْصَنَاتِ الْمُؤْمِنَاتِ فَمِن مَّا مَلَكَتْ أَيْمَانُكُم مِّن فَتَيَاتِكُمُ الْمُؤْمِنَاتِ\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nخطاب به مؤمنان است ، يعنى : و از شما مؤمنان كسىكه استطاعت و توان مالى ندارد كه با زن‌هاى آزاد باايمان ازدواج نمايد ، پس او مىتواند با مِلك يمين‌هايتان - يعنى با كنيزهايتان - كه جوان و باايمان‌اند ازدواج نمايد .\r\nمراد ملك يمين ديگران است و گرنه ازدواج انسان با ملك يمين خود باطل است ، زيرا ملكيت در مقابل عقد ازدواج ، خود علت مستقلى براى حلّيت زن و ترتيب آثار آن است .\r\nوَ اللَّهُ أَعْلَمُ بِإِ يِمَانِكُم بَعْضُكُم مِّن‌م بَعْضٍ\r\n\r\n[ احكام كنيزان 
  ]\r\nيعنى : و خداوند به ايمان همهء شما داناتر است حتى از خودتان ؛ شما مؤمنان از يكديگريد . يعنى در دلتان از بردگان نسبت به ايمان يا نسبشان اضطرابى نباشد ، زيرا ايمان را خدا مىداند و حرّيت و بردگى دخيل در آن نيست ، و نسب نيز دخالت ندارد ، زيرا همه از يك نوع و نسل يك انسانيد ، پس از لحاظ روابط و اخوّت ايمانى و اتحاد جنسى و نَسَبى همه از يكديگريد .\r\nفَانكِحُوهُنَّ بِإِذْنِ أَهْلِهِنَّ وَ ءَاتُوهُنَّ أُجُورَهُنَّ بِالْمَعْرُوفِ\r\nيعنى : پس با آنها به اذن مالكان و صاحبانشان ازدواج نماييد و مهريهء آنها را كه به منزلهء اجرت استيفاى حظوظ است به طرز معروف و پسنديده به آنها بدهيد ، يعنى بدون تأخير از وقت محدود و كم كردن و منّت نهادن و آزار و اذيت بپردازيد .\r\nمُحْصَنَاتٍ غَيْرَ مُسَافِحَاتٍ وَ لَامُتَّخِذَاتِ أَخْدَانٍ\r\nيعنى : در حالىكه آن ملك‌يمين‌ها زن‌هايى مصون از عمل زشت زنا باشند نه زنادهنده و نه دوست‌گيرنده در پنهان .\r\nاين تعبير به لحاظ حال زن‌هاى عصر نزول اين آيات است كه زنان ناصالح در آن زمان دو قسم بودند : يكى مسافحات يعنى داراى روابط نامشروع علنى با اجرت ، و ديگر متّخذات أخدان ، يعنى داراى روابط نامشروع سرّى دوستانه .\r\nفَإِذَآ أُحْصِنَّ فَإِنْ أَتَيْنَ بِفَاحِشَةٍ فَعَلَيْهِنَّ نِصْفُ مَا عَلَى الْمُحْصَنَاتِ مِنَ الْعَذَابِ\r\nدر اين آيه ضمن بيان انواع محرّم و اقسام محلّل از زن‌ها اشاره‌اى به برخى از حدود و\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nكيفر دنيوى معاصى بردگان شده است . و مراد از « احصان » در دو مورد ، شوهردار و مدخوله بودن زن‌هاست .\r\nمعناى آيه : پس چون كنيزان به‌وسيلهء ازدواج با شما محصَنه شدند و پس از آن زنايى به‌جا آوردند ، آنچه به عنوان كيفر و حدّ زنا بر آنها ثابت مىشود نصف حدّ و كيفرى است كه بر زن‌هاى آزاد است .\r\nگويى احصان دربارهء آنها بىاثر است و تنها حكم بردگى را دارند . و مقتضاى اين حكم اين است كه از حدودى كه براى زن‌هاى آزاد است آنچه قابل تنصيف نيست مانند قتل و رجم ، از آنها ساقط است و تبديل به تازيانه مىشود ، و آنچه قابل تنصيف است مانند صد ضربه تازيانه دربارهء آنها نصف مىشود .\r\nذَ لِكَ لِمَنْ خَشِىَ الْعَنَتَ مِنكُمْ وَ أَن تَصْبِرُواْ خَيْرٌ لَّكُمْ\r\nيعنى : اين اباحه و ترخيص ازدواج با مِلك يمين از آنِ كسى يا كسانى از شماست كه از شدت امر بترسند ، يعنى از سختى عزوبت و از احتمال ارتكاب گناه شهوت هراس داشته باشند . و با اين همه صبر كردنتان كه با كنيزان ازدواج نكنيد تا توان ازدواج با آزادگان پيدا كنيد براى شما بهتر است .\r\nاين بهترى نه از باب اين است كه آزاد و برده از نظر انسانيت و فطرت و اسلام فرق دارند ، بلكه از اين راه كه زن انسان مِلك ديگرى باشد نظير خانهء اجاره‌اى خود محذورى است ؛ علاوه آن كه فرزندان انسان در معرض خطر بردگى قرار مىگيرند ، و طبعاً زنِ برده انقطاع از غير و اتصال به شوهر را همانند آزاد ندارد و بسا هست كه مولى او را مىفروشد يا به وارثش يا وارث‌هايش مىرسد و افراد نامناسبى به سراغ زن انسان مىآيند . ولى همهء اين محذورات را نياز مرد جوان به زن ، رفع مىكند ، و از اين‌رو همهء علماى تسنّن نيز به جواز اين ازدواج رأى مىدهند ، ولى با اين‌كه هيچ يك از اين محذورات در زن متعه نيست آن را حرام مؤكّد و به حكم زنا مىدانند هر چند انسان در شدت سختى قرار گيرد !\r\nوَ اللَّهُ غَفُورٌ رَّحِيمٌ\r\nيعنى : و خداوند بسيار آمرزنده و مهربان است .\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nيُرِيدُ اللَّهُ لِيُبَيِّنَ لَكُمْ وَيَهْدِيَكُمْ سُنَنَ الَّذِينَ مِن قَبْلِكُمْ وَيَتُوبَ عَلَيْكُمْ وَاللَّهُ عَلِيمٌ حَكِيمٌ « 26 » وَاللَّهُ يُرِيدُ أَن يَتُوبَ عَلَيْكُمْ وَيُرِيدُ الَّذِينَ يَتَّبِعُونَ الشَّهَوَاتِ أَن تَمِيلُوا مَيْلًا عَظِيماً « 27 » يُرِيدُ اللَّهُ أَن يُخَفِّفَ عَنكُمْ وَخُلِقَ الْإِنسَانُ ضَعِيفاً « 28 »\r\nاعراب :\r\nليبيّن مفعولٌ بِهِ يريد ، و لام لكم براى تأكيد است ، و مفعول يبيّن محذوف است به تقدير أحكامَ دينه . و يهديكم و يتوب عليكم عطف‌اند به ليبيّن .\r\nتفسير :\r\nيُرِيدُ اللَّهُ لِيُبَيِّنَ لَكُمْ وَ يَهْدِيَكُمْ سُنَنَ الَّذِينَ مِن قَبْلِكُمْ وَ يَتُوبَ عَلَيْكُمْ وَ اللَّهُ عَلِيمٌ حَكِيمٌ\r\nيعنى : خدا مىخواهد براى شما روشن سازد احكام شريعت خود را دربارهء محرّمات و محلّلات زن‌ها ، و مىخواهد شما را هدايت نمايد به سيره و سنّت جاريهء ملّت‌هايى كه پيش از شما بودند از زمان ابراهيم خليل و موسى و عيسى تا زمان محمّد صلى الله عليه و آله كه سنن آنها نيز دربارهء زن‌هاى محرَّم و محلَّل همانند شريعت شماست ، و خدا مىخواهد به‌وسيلهء تعليم احكام بر شما عطف توجه نمايد و با رأفت و رحمت رجوع كند ، و خدا دانا و حكيم است ؛ دانا به مصالح و مفاسد اعمال مكلّف ، و حكيم در كيفيت جعل احكام بر وفق اقتضاى ملاكات و مراعات نظام اتمّ تكوين در وقت تعارض .\r\nوَ اللَّهُ يُرِيدُ أَن يَتُوبَ عَلَيْكُمْ وَ يُرِيدُ الَّذِينَ يَتَّبِعُونَ الشَّهَوَاتِ أَن تَمِيلُواْ مَيْلًا عَظِيماً\r\nتكرار ارادهء توبه در مقابل ارادهء شرّ ديگران است . يعنى : خداوند پيوسته مىخواهد به\r\n\r\n","description":"","footnote":"","page_name":" 51 ","page_number":53},
  {"content":"\r\n\r\nشما عطف توجه كند و توبه‌هايتان را بپذيرد ، و كسانى كه همواره پيرو شهوات نفس‌اند ، يعنى كفّار و دشمنان دينتان ، اراده مىكنند كه شما از راه مستقيم به انحراف بزرگى كشيده شويد . يعنى نه فقط دربارهء زن‌ها به انحراف افتيد بلكه همهء اعمال شايستهء شما شيطانى و نفسانى شود ، و فضايل اخلاقى شما به رذايل ، و توحيد و ايمان شما به شرك و كفر مبدّل گردد .\r\nيُرِيدُ اللَّهُ أَن يُخَفِّفَ عَنكُمْ\r\nاين آيه در بيان قانون كلى لحاظ رأفت و رحمت و حكمت در اساس شرايع آسمانى براى بشر است . معناى آيه : خداوند همواره در احكام و دستورات خود اراده دارد به شما تخفيف دهد و كار را سبك گيرد .\r\nيعنى نه تنها در تشريع قانون متعه و تجويز عقد انقطاعى و اباحهء ازدواج با كنيزان ، بلكه در همهء تكاليف مىخواهد شما را به كمتر از استعدادتان مكلّف كند ؛ در اصول عقايد به كمتر از آنچه مىتوانيد بدانيد و عقد قلب نماييد ، و در صفات نفسانى به كمتر از آنچه توان تكامل داريد ، و در اعمال بدنى به كمتر از آنچه توان عمل داريد ، كه انجام واجبات و ترك محرّمات مطلقاً در مقابل توانتان ناچيز است ، و از اين‌رو دين شما شريعتى است سَمحه و سَهله ، و طبعاً مراحل بالاتر را به نحو استحباب مىطلبد كه نوعى از تخفيف است . و علاوه بر اينها فعليت همهء احكام الزامى را در موارد زيادى براى رعايت حال و امتنان از دوش شما برداشته ، نظير موارد خطا و نسيان و جهل قصورى ، و اكراه و اضطرار .\r\nو مضافاً بر اينها در صورت ابتلا به مخالفت و استحقاق عذاب در دنيا و آخرت ، مكفِّراتى را از قبيل توبه و غيره قرار داده است ، و در صورت عدم توبه نيز مسألهء شفاعت را در آخرت مقرّر داشته ، و حتى پس از يأس از همه و انقطاع همهء وسايل ، سعهء رحمت الهى مورد رجا و اميد است .\r\nوَ خُلِقَ الْإِنسَانُ ضَعِيفاً\r\nيعنى : اين مراحل از ارفاق براى اين است كه انسان ذاتاً ناتوان آفريده شده است . در برابر هواهاى نفسانى ، استعداد مقاومتش اندك ، و در مقابل كشش رذايل ، قوام فضايلش كم ، و در پيش حملات شياطين انسى و جنّى نيروى دفاعيش ناقص است .\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nيَا أَيُّهَا الَّذِينَ آمَنُوا لَا تَأْكُلُوا أَمْوَالَكُم بَيْنَكُم بِالْبَاطِلِ إِلَّا أَن تَكُونَ تِجَارَةً عَن تَرَاضٍ مِنْكُمْ وَلَا تَقْتُلُوا أَنْفُسَكُمْ إِنَّ اللَّهَ كَانَ بِكُمْ رَحِيماً « 29 » وَمَن يَفْعَلْ ذلِكَ عُدْوَاناً وَظُلْماً فَسَوْفَ نُصْلِيهِ نَاراً وَكَانَ ذلِكَ عَلَى اللَّهِ يَسِيراً « 30 »\r\nلغت و اعراب :\r\n\r\n[ اموال حلال و حرام 
  ]\r\nأكل : خوردن ، تصرف كردن . أموال شامل حقوق هم مىشود . الّا أن‌تكون تجارة اسم تكون « التجارةُ » مستفاد از كلام است به‌تقدير الّا أن تكون التجارة تجارةً عن تراض . و ممكن است ضمير راجع به « اموال » باشد با حذف مضاف به تقدير الّا أن تكون الأموال أموال تجارة . عن تراض صفت تجارة است . الّا أن تكون استثناى منقطع و به معناى « لكن » است به تقدير لكن كونها أموال تجارة غير منهى عنه . و ممكن است استثناء متصل باشد و « بالباطل » به منزلهء تعليل ، و تقدير كلام لا تأكلوا أموالكم بينكم فانّه باطل الّا أن تكون .\r\nتجارة مصدر تَجَرَ - از باب نَصَرَ - يعنى مبادلهء مال كرد ، يا داد و ستد نمود . و در كلام عرب كلمه‌اى كه حرف اولش تاء و حرف دومش جيم باشد غير از اين لفظ نيست .\r\nتفسير :\r\nيأَ يُّهَا الَّذِينَ ءَامَنُواْ لَاتَأْكُلُواْ أَمْوَالَكُم بَيْنَكُم بِالْبَاطِلِ إِلَّآ أَن تَكُونَ تِجَارَةً عَن تَرَاضٍ مِّنكُمْ\r\nاين آيه در بيان دو قاعدهء كلّيهء منفى و مثبتِ بسيار خطير و اساسى است كه هر دو از مهم‌ترين قوام‌هاى حيات اقتصادى و دينى جامعهء بشرى است : اول اجتناب از تجاوز به ناحق اعضاى جامعه به اموال و حقوق يكديگر . دوم تبادل اموال در ميانشان به طرق حق و راه‌هاى درست بر پايهء رضايت قلبى . و نيز اشاره به اين‌كه تخلّف ملت از اين دو قاعده\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nخودكشى آن ملت است . و توجيه خطاب به مؤمنان به لحاظ اميد تأثير در آنهاست .\r\nمعناى آيه : اى كسانىكه ايمان آورده‌ايد ، اموال يكديگر را به باطل نخوريد . يعنى از راهى كه شرع و عقل آن را ناروا و باطل و ناحق مىداند تصرف نكنيد نظير غصب ، سرقت ، فريب ، قمار ، ربا و مانند اينها . مگر آن كه راه تصرفتان تجارت و داد و ستد بر پايهء رضايت باطنى هر دو طرف باشد .\r\nمراد از تجارت مطلق تبادل مال است تحت هر عنوانى ، و يا آن كه ذكر تجارت براى اين است كه تجارت آسان‌ترين و شايع‌ترين راه تبادل اموال است ، و گرنه مراد همهء اقسام مبادله به نحو مرخّص در شرع و عقل با رضايت باطنى است نظير هبه ، هديه ، اجاره ، مزارعه ، مضاربه ، مساقات ، صداق ، زكات ، خمس ، كفّارات ، نذر ، صدقه ، تقاصّ ، اضطرار و غير اينها .\r\nوَ لَاتَقْتُلُوا أَنفُسَكُمْ إِنَّ اللَّهَ كَانَ بِكُمْ رَحِيماً\r\nمحتمل است اين جمله مستقل و خطاب به فرد فرد انسان‌ها و مفيدِ حكمى مستقل باشد . يعنى : هرگز خودتان را نكشيد و خودكشى ننماييد ، كه خدا به شما مهربان است .\r\nو يا خطاب به مجتمع مؤمنين و به لحاظ اين است كه مؤمنان همگى گويى نفس‌واحده و از يكديگرند . يعنى يكديگر را نكشيد .\r\nو محتمل است جمله مربوط به ماقبل و مراد از قتل معناى ديگر باشد . يعنى به‌واسطهء تعدّى و تجاوز به اموال يكديگر و ايجاد هرج و مرج اقتصادى و اعتياد به خوردن حرام ، جامعهء دينى و حيات اجتماعى خود را نابود نكنيد و خود را در تهلكهء اقتصادى و معنوى نيندازيد ، كه خدا به شما مهربان است .\r\nوَ مَن يَفْعَلْ ذَ لِكَ عُدْوَاناً وَ ظُلْماً فَسَوْفَ نُصْلِيهِ نَاراً\r\n« ذلك » اشاره به ارتكاب محرّمات گذشته ، يا به اكل اموال به نحو باطل ، و يا به قتل نفس به معانى ياد شده است . مىفرمايد : و هر كس از شما آن را از روى دشمنى و ستم به‌جا آورد ، يعنى محرّمات فوق را مرتكب شود و مال مردم را به باطل بخورد و خودكشى و آدم‌كشى نمايد و جامعه را از حيات معنوى و اجتماعى صحيح ساقط كند ( يعنى بدين وسيله با همنوع خود دشمنى ورزد و به او ستم نمايد ، و يا اين كارها را به خاطر دشمنى و\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nستمگرى انجام دهد ) به زودى او را در آتشى كه سخت سوزان و دردناك است وارد مىكنيم .\r\nمراد آتش برزخ است كه به محض مرگ بدان مىرسد و فاصلهء زيادى ميان گناه و آن نيست . و يا آتش پس از قيامت است و زود بودنش به لحاظ « كلُّ آتٍ قريبٌ » است ، و يا آن كه زود است از نظر ربوبى كه هر روز در نزد او به مقدار هزار سال از سال‌هاى ماست .\r\nوَ كَانَ ذَ لِكَ عَلَى اللَّهِ يَسِيراً\r\n\r\n[ گناهان كبيره و صغيره 
  ]\r\n« ذلك » اشاره به اصلاء يعنى افكندن در آتش است . يعنى وارد كردن مرتكبين گناه مزبور از اول دنيا تا آخر آن كه عددشان از حيطهء حصر بيرون است در آتش بر خدا آسان و در مقابل قدرت مطلقهء او ناچيز است .\r\nإِن تَجْتَنِبُوا كَبَائِرَ مَا تُنْهَوْنَ عَنْهُ نُكَفِّرْ عَنكُمْ سَيِّئَاتِكُم وَنُدْخِلْكُم مُدْخَلًا كَرِيماً « 31 »\r\nتفسير :\r\nإِن تَجْتَنِبُواْ كَبَآئِرَ مَا تُنْهَوْنَ عَنْهُ نُكَفِّرْ عَنكُمْ سَيِّئَاتِكُمْ\r\nيعنى اگر از گناهان كبيره‌اى كه از آنها نهى شده‌ايد پرهيز نماييد سيّئاتتان را از شما مىزداييم .\r\nمراد از كبائر ، گناهان اعتقادى است مانند كفر ، شرك ، نفاق و غيره . و مراد از سيّئات گناهان فرعى است . يعنى اگر اصول اعتقاداتتان صحيح باشد گناهان عملىتان را مىبخشيم . و لازم اين بيان آن است كه مؤمن پيوسته بخشيده شده است هر چند منغمر در معاصى باشد . و اين معنا مستبعد نيست لكن غالباً كثرت معاصى سبب خدشه‌دار شدن يا زوال اعتقادات مىشود و از اين روست كه بر عنوان مَنْ كَسَبَ سَيِّئَةً وَ أَحَاطَتْ بِهِ خَطِيئَتُهُ [ بقره ، 81 
  ] خلود در آتش مترتّب شده است .\r\nو ممكن است مراد از كبائر ، گناهان كبيرهء فرعى و مراد از سيّئات ، گناهان صغيره باشد .\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nيعنى هركس كبائر را ترك كند صغائرش آمرزيده مىشود . و در تعريف كبائر و صغائر در فقه اسلامى چنين آمده : كبائر گناهانى است كه در كتاب اللَّه و سنّت قطعى اهل‌بيت عليهم السلام بر ارتكاب آن وعدهء آتش داده شده و يا در ادلّه اسم كبيره بر آن اطلاق شده و يا به عنوان بزرگتر از برخى از كبائر ياد شده و يا مسلمانان متديّن آن را كبيره مىشمارند ، و غير اينها گناهان صغيره است .\r\nو اطلاق كبيره و صغيره بر گناه در حقيقت به جهت مفاسد فردى يا اجتماعى است كه بر آنها مترتّب مىشود ، و اما نسبت به ذات اقدس الهى كه نافرمانى او مىشود همهء گناهان كبيره است .\r\nوَ نُدْخِلْكُم مُّدْخَلًا كَرِيماً\r\n« مُدخَل » اسم مكان و مصدر است . يعنى : و شما را در آخرت در مكان و منزلى نفيس و ارجمند كه بهشت است وارد مىكنيم ، و يا آن كه شما را به بهترين و پسنديده‌ترين طرزى وارد مىكنيم . و بنابر اين معنا محل ورود ذكر نشده و مراد اين است كه از دنيا به عالم برزخ و يا از برزخ به صحنهء قيامت و يا از قيامت به مستقر ابدى و بهشت عدن داخل مىكنيم .\r\nوَلَا تَتَمَنَّوْا مَا فَضَّلَ اللَّهُ بِهِ بَعْضَكُمْ عَلَى بَعْضٍ لِلرِّجَالِ نَصِيبٌ مِمَّا اكْتَسَبُوا وَلِلنِّسَاءِ نَصِيبٌ مِمَّا اكْتَسَبْنَ وَسْأَلُوا اللَّهَ مِن فَضْلِهِ إِنَّ اللَّهَ كَانَ بِكُلِّ شَيْءٍ عَلِيماً « 32 »\r\nتفسير :\r\nوَ لَاتَتَمَنَّوْاْ مَا فَضَّلَ اللَّهُ بِهِ بَعْضَكُمْ عَلَى بَعْضٍ\r\nمراد از « ما » ى موصوله در « ما فضّل اللَّه » معناى اعم و شامل همهء امتيازات و جهات\r\n\r\n","description":"","footnote":"","page_name":" 56 ","page_number":58},
  {"content":"\r\n\r\nكمالى است كه مىتواند در فردى تحقق يابد و سبب برترى او گردد ، از امتيازات تكوينى و تشريعى ، ذاتى و صفاتى ، داخلى و خارجى ، نظير عقل و علم ، اخلاق فاضله ، جمال و نيروهاى بدنى ، حواس ظاهرى و باطنى ، مرد بودن و زن بودن ، جاه و مال و اولاد ، و حتى مانند وحى و الهام و نبوت و ولايت ، و احكام شرعى نظير فزونى ارث و جواز انتخاب همسر متعدد .\r\nمعناى آيه : و هرگز آرزو نكنيد و نخواهيد آنچه را كه خداوند به برخى از شما داده و به اين وسيله آنان را بر ديگران برترى بخشيده . يعنى نگوييد اى كاش اين امتيازات - يا در برخى از موارد ، شبيه و نظير آن - از آنِ من بود و من آن‌گونه بودم .\r\nو اين نهى كراهتى است نه تحريمى ، و اشاره به اين است كه در امتيازاتِ غير اختيارى كه به تقدير الهى و به مقتضاى حكمت بالغهء او در تدبير عالم هستى است ، آرزوى آن مظنّهء تولد حسد در دل و عداوت با مؤمن و نوعى اعتراض به قضا و قدر خداوند ، و گاهى سبب گفتار و كردار خلاف تسليم و رضاست . و در روايات است كه برخى از زن‌ها به پيامبر گفتند : چرا مردان به جهاد مىروند و ما نمىرويم ؟ يا چرا مردها دو برابر زن‌ها ارث مىبرند ؟ يا چرا كيفر گناهان ما نصف گناهان مردان نيست به تناسب ارثمان ؟ و اين آيه ناظر به اين موارد و هر موردى است كه ميان مرد و زن امتيازى وجود دارد .\r\nلِّلرِّجَالِ نَصِيبٌ مِمَّا اكْتَسَبُواْ وَ لِلنِّسَآءِ نَصِيبٌ مِّمَّا اكْتَسَبْنَ\r\nدر اين جمله اشاره به امتيازات اختيارى است كه معلول كوشش و فعاليت خود شخص است . يعنى مردها را نصيب و بهره‌اى است از نعم دنيا و آخرت از ناحيهء اعمالى كه انجام داده‌اند و زن‌ها را نيز بهره و سهمى است از نتيجهء كارهايى كه كرده‌اند . پس آرزوى آنها خواستن نتايج عمل ديگران است .\r\nوَ اسْأَلُواْ اللَّهَ مِن فَضْلِهِ إِنَّ اللَّهَ كَانَ بِكُلِّ شَىْءٍ عَلِيماً\r\nيعنى : و از خداوند از فضل و رحمت او بخواهيد . شبيه و نظير آنچه را كه در ديگران مىبينيد از خدا بخواهيد ، كه آن اوّلى شبيه حسد و اين دومى شبيه غبطه است . حقّاً كه خداوند به همه چيز داناست .\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nوَلِكُلٍّ جَعَلْنَا مَوَالِيَ مِمَّا تَرَكَ الْوَالِدَانِ وَالْأَقْرَبُونَ وَالَّذِينَ عَقَدَتْ أَيْمَانُكُمْ فَآتُوهُمْ نَصِيبَهُمْ إِنَّ اللَّهَ كَانَ عَلَى كُلِّ شَيْءٍ شَهِيداً « 33 »\r\nلغت و اعراب :\r\nتنوين لكلّ بدل از مضاف‌اليه است به تقدير لكلّ مال يا لكلّ شخص . موالى : جمع مولى ، يعنى أولى و أحقّ . ممّا ترك بيان مضاف‌اليه است ، و يا متعلّق به جعلنا . أيمان : جمع يمين ، يعنى دست راست ، و مراد خود انسان است . مفعول عقدت محذوف است به‌تقدير « عهودهم » .\r\nتفسير :\r\nوَلِكُلٍّ جَعَلْنَا مَوَالِىَ مِمَّا تَرَكَ الْوَالِدَانِ وَالْأَقْرَبُونَ وَالَّذِينَ عَقَدَتْ أَيْمَانُكُمْ\r\nيعنى : براى هر مالى از آنچه پدر و مادر و نزديكان و آنها كه با آنان پيمان بسته‌ايد به جا گذاشته‌اند موالىاى قرار داده‌ايم .\r\nمراد از نزديكان همهء ارحام غير از والدين است ، پس اين دو كلمه يعنى والدان و اقربون همهء طبقات سه‌گانهء ارث را شامل است . و مراد از « الذين عقدت » همهء كسانى هستند كه انسان با آنها پيمان ملازم توارث مىبندد مانند زن در عقد نكاح دائم ، و معتَق در انشاى اعتاق كه شرعاً به منزلهء تعاهد بر آزادى و توارث است ، و ضامن جريره در عقد ضمان جريره ، و مؤمن در پذيرش ولايت حاكم و امام عدل كه به منزلهء پيمان بر ولايت و وراثت است . پس اين آيه شامل همهء اسباب پنج‌گانهء ارث مىشود يعنى نسب و سبب و ولاء عتق و ضمان جريره و امامت .\r\nو حاصل آيه اين است كه براى هر چه از ميّت بماند ارث‌برانى كه مستحقّ ارث اويند تعيين كرده‌ايم . ميّت هر كه باشد از پدر و مادر و خويشان و زنان و آزادشدگان و ضامنان\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nجريره و مؤمنان بدون وارث ، پس در اين آيه ارث‌بران تفضيل ندارند و محوّل به باب ارث شده‌اند كه وارث ارحام ، ارحام‌اند و وارث زنان ، شوهران ، و وارث آزادشدگان ، آزادكنندگان ، و وارث ضامنان جريره طرف ضمان آنها ، و وارث مؤمنان بلاوارث ، امام عدل عصر او با شرايطى كه در آن‌جا ذكر شده است . و محتمل است مراد از « عقدت أيمانكم » تنها زوجيت باشد و ولاءهاى سه‌گانه خارج مىماند .\r\nو ممكن است معناى « لكلّ » لكلّ شخص باشد و « ممّا ترك » متعلّق به « جعلنا » ، يعنى جعلنا من أجل تركته ، و « الوالدان » و مابعدش مفسّر « مَوالى » به تقديرِ : و هم الوالدان و الأقربون .\r\nپس معناى آيه چنين است : و براى هر شخصى به خاطر مالى كه از خود باقى گذاشته موالىاى قرار داده‌ايم ، يعنى كسانى كه از او ارث برند ، و آنها عبارتند از پدر و مادر و نزديكان و كسانى كه با آنها پيمان بسته‌ايد .\r\nو اين دو معنا به يك مطلب بازمىگردد هر چند تعبير مختلف است . و « موالى » بنابر احتمال اول ارث‌بران و « والدان » و مابعدش ارث‌گذاران ، و بنابر احتمال دوم « والدان » و مابعدش نيز ارث‌بران است .\r\nفَاتُوهُمْ نَصِيبَهُمْ إِنَّ اللَّهَ كَانَ عَلَى كُلِّ شَىْءٍ شَهِيداً\r\nيعنى : پس نصيبشان را به آنان بدهيد . خطاب به حاكمان امت و واليان امور جامعه است كه مواظب باشند كه حصّهء هر وارثى را از تركهء ميّت به او بدهند . و حقيقت اين است كه خداوند بر همه چيز گواه است ، يا آن كه بر بالاى سر هر موجودى حاضر و ناظر است .\r\nالرِّجَالُ قَوَّامُونَ عَلَى النِّسَاءِ بِمَا فَضَّلَ اللَّهُ بَعْضَهُمْ عَلَى بَعْضٍ وَبِمَا أَنْفَقُوا مِنْ أَمْوَالِهِمْ فَالصَّالِحَاتُ قَانِتَاتٌ حَافِظَاتٌ لِلْغَيْبِ بِمَا حَفِظَ اللَّهُ وَاللَّاتِيْ تَخَافُونَ نُشُوزَهُنَّ فَعِظُوهُنَّ وَاهْجُرُوهُنَّ فِي الْمَضَاجِعِ وَاضْرِبُوهُنَّ فَإِنْ أَطَعْنَكُمْ فَلَا تَبْغَوا عَلَيْهِنَّ سَبِيلًا إِنَّ اللَّهَ كَانَ عَلِيّاً كَبِيراً « 34 »\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nلغت و اعراب :\r\n\r\n[ حقوق زن و مرد 
  ]\r\nقام بأمر كذا : متولّى و سرپرست آن شد ، قوّام مبالغهء در توليت و سرپرستى . قانت : مطيع و فرمانبر . بما حفظ اللَّه « باء » سببيه و « ما » مصدريه است . نشوز : برترىجويى و خروج از طاعت . مضاجع : جمع مضجع ، خوابگاه .\r\nتفسير :\r\nالرِّجَالُ قَوَّامُونَ عَلَى النِّسَآءِ بِمَا فَضَّلَ اللَّهُ بَعْضَهُمْ عَلَى بَعْضٍ\r\nظاهر آيه اين است كه مراد از رجال ، شوهران و مراد از نساء ، همسران آنهايند . و دو سبب براى برترى ذكر شده ، و در بيان وجه برترى اول عبارت « بما فضّلهم عليهنّ » نيست بلكه « بِما فَضَّلَ بَعْضَهُمْ عَلى بَعْضٍ » است ، به لحاظ اين‌كه سبب قيمومت ، تنها برترى مرد بر زن نيست بلكه برترى هر يك از جهتى بر ديگرى است . زيرا مرد از نظر عقل و توان تفكّر و صلابت در صفات روحى و استحكام بدن و نيروهاى بدنى ، بر زن برترى دارد و مقتضى قيمومت اوست ، و زن از نظر صفاى روح و عطوفت باطنى و ترحّم قلبى و لطافت بدن و اعضاى آن بر مرد برترى دارد و اين نيز مقتضى قيمومت مرد است . پس هر دو برترى مقتضى قيمومت مرد است .\r\nوَ بِمَآ أَنْفَقُواْ مِنْ أَمْوَالِهِمْ\r\nبيان سبب دوم براى قيمومت است و آن اين است كه انفاق بر زنان و هزينهء زندگيشان برعهدهء مردهاست ، چنان كه جريان عادى و طبيعى از قديم الايّام ميان همهء طبقات بشر همين بوده و تخلّفِ فىالجمله ضررى ندارد و شرع اسلام نيز همين را امضا و تشريع نموده است .\r\nپس معناى آيه اين است : شوهران بر همسران خود سرپرستى كامل دارند ، براى اين‌كه هر يك از آنها بر ديگرى در برخى از صفات برترى دارد و براى اين‌كه مردان از اموال خود بر آنها انفاق دارند . يعنى به خاطر اين دو امر طبيعى و عادى ، خداوند براى مردان قيمومت و ولايت تشريعى جعل كرده است ، و سعهء اين ولايت در فقه ذكر شده و از آثارش وجوب اطاعت زن از مرد است در موارد خاصّى ، و بودن طلاق و حق‌المضاجعه و حق‌القِسم و\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nاسكان او به دست مرد .\r\nو از بيان فوق معلوم شد كه مراد ، قيمومت طايفهء مردان بر زنان نيست ، زيرا مردان قيمومت كامل بر زنان ندارند . و ادّعاى اين‌كه مراد از رجال ، پيامبران و ولاة امر از معصومين است خلاف ظاهر كلام است ، علاوه بر آن كه آنها تنها بر زنان ولايت ندارند بلكه ولايت آنها بر همهء جامعه اعم از مرد و زن است ؛ مضافاً بر اين‌كه مطلق رجال انفاق بر زن‌ها ندارند .\r\nفَالصَّالِحَاتُ قَانِتَاتٌ حَافِظَاتٌ لِّلْغَيْبِ بِمَا حَفِظَ اللَّهُ\r\nدر اين كلام پس از ذكر قاعدهء كلّيهء قيمومت و سرپرستى شوهران بر همسران ، برخى از اوصاف نيك زنان و برخى از كارهاى مربوط به آنها بيان شده است .\r\nمعناى آيه : همسران صالح از زن‌ها كسانى هستند كه همواره خاضع و فرمانبرند ، يعنى در برابر خدا نسبت به فرامين آسمانى او و در مقابل شوهر نسبت به وظايف زوجيت ؛ و آنها حفظكنندهء غيب‌اند بدان جهت كه خدا حفظ كرده . يعنى چون خداوند شئون شخصيت و انسانيت آنها را حفظ كرده و نفقه و هزينهء زندگى آنها را بر دوش مردان گذاشته و در رعايت حقوق اجتماعى ديگر نيز مردان را مسئول قرار داده ، آنها نيز نگهدارندهء غيب‌اند ، يعنى حافظ وظايف لازمه در حال غيبت شوهرند و امانت‌هاى شوهر را از مال و اثاث و اولاد و نفس خودشان كه به حكم امانت در دستشان است رعايت مىكنند .\r\nوَ اللَّاتِى تَخَافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِى الْمَضَاجِعِ وَ اضْرِبُوهُنَّ\r\nيعنى : و همسرانى كه از نشوز آنها مىترسيد ، يعنى آثار تفوّق‌طلبى و طغيان و خروج از حدود شرعى و رسوم عقلايى در آنها مشاهده مىكنيد ، پس در آغاز آنها را با زبان و عمل موعظه نماييد . و اگر اثرى نبخشيد از آنها در خوابگاه به طور موقّت دورى جوييد كه قهر مصنوعى و داروى پيشگيرى است . و اگر آن نيز مفيد نيفتاد آنها را بزنيد .\r\nيعنى به قصد اصلاح حال و نهى از منكر و تربيت انسانى ، و حفظ وحدت خانوادگى ، و پرهيز از وقوع هرج و مرج در محيط زندگى ، و رعايت حال فرزندان از وقوع در خطرات جدايى ، در محدوده‌اى كه شرع اجازه داده بزنيد ، زدنى كه نه حدآور باشد و نه تعزيرآور و نه سبب جرح و نقص و نه به قصد تشفّى و نه توأم با كلمات خشن كه اثر اصلاحى آن را\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nزايل نمايد . و اين نوع زدن نه فقط مورد ترخيص شرع است بلكه سبب رعايت حقوق انسانى طرفين و خاصّه اولاد است و عقلًا و عرفاً نيز لازم و مستحسن است .\r\nفَإِنْ أَطَعْنَكُمْ فَلَا تَبْغُواْ عَلَيْهِنَّ سَبِيلًا\r\nيعنى : پس اگر در طاعت شما درآمدند و حقوق شما و وظايف خود را رعايت كردند ، پس هيچ راهى بر آنها نجوييد . يعنى از تكرار مذمّت و توبيخ بر گذشته و تهديد بر آينده صرف نظر كنيد و ماوقع را كالعدم انگاريد ، زيرا « التائب من الذنب كمن لا ذنب له » كسىكه از گناه توبه كرد مانند كسى است كه گناهى نكرده است .\r\nإِنَّ اللَّهَ كَانَ عَلِيّاً كَبِيراً\r\nيعنى : همانا كه خداوند بلندمرتبه و بزرگوار است .\r\nهمواره متوجه باشيد كه قدرت او بر شما بيش از قدرت شما بر ديگران است و بدانيد كه او گناهان بزرگ شما را مىبخشد ، پس شما نيز ارفاق نماييد .\r\nوَإِنْ خِفْتُمْ شِقَاقَ بَيْنِهِمَا فَابْعَثُوا حَكَماً مِنْ أَهْلِهِ وَحَكَماً مِنْ أَهْلِهَا إِن يُرِيدَا إِصْلَاحاً يُوَفِّقِ اللَّهُ بَيْنَهُمَا إِنَّ اللَّهَ كَانَ عَلِيماً خَبِيراً « 35 »\r\nلغت و اعراب :\r\nشقاق : اختلاف و عداوت ، و اضافهء آن به بين مَجاز در اسناد است ، يعنى شقاقهما . حَكَم : مرد صالح براى داورى شرعى . ان يريدا اصلاحاً يوفّق اللَّه بينهما ضمير تثنيه اول راجع به حَكَمين و دوم راجع به زوجين است كه از مفهوم كلام استفاده مىشود . و محتمل است كه عكس باشد ، يا هر دو ضمير به حكمين و يا هر دو به زوجين برگردد .\r\nتفسير :\r\nوَ إِنْ خِفْتُمْ شِقَاقَ بَيْنِهِمَا فَابْعَثُواْ حَكَماً مِّنْ أَهْلِهِ وَ حَكَماً مِّنْ أَهْلِهَآ إِن يُرِيدَآ إِصْلَاحاً يُوَفِّقِ اللَّهُ بَيْنَهُمَآ إِنَّ اللَّهَ كَانَ عَلِيماً خَبِيراً\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nدر آيهء قبل سخن از « نشوز » بود و اين‌جا سخن از « شقاق » است و هر دو به معناى اختلاف و نزاع است ، لكن مراد از نشوز ، اختلاف خفيف و قابل حل به دست زوج است و مراد از شقاق ، اختلاف نيازمند به شخصى خارج از خانواده ، و از اين‌رو در اين آيه خطاب به حكّام و قضات و متوليان شرعى امور ملت است .\r\nمعناى آيه : و اگر از حدوث اختلاف و عداوت ميان مرد و زن ترسيديد پس بايد از خانوادهء مرد حَكَمى و از خانوادهء زن حَكَمى برانگيزيد ، يعنى از هر يك مردى صالح براى حل معضل اختلاف و داورى شرعى ميانشان بگماريد كه پس از بررسى حال طرفين و انجام وظيفهء پند و اندرز و تشويق و تهديد متناسب ، اگر تشخيص دهند كه شقاقشان قابل وفاق است و قصد كنند كه ميانشان صلح دهند خداوند از الطاف غيبى خود در ميان آنها ايجاد توافق مىكند ، زيرا خداوند دانا و آگاه است .\r\nدر اين آيه صورت يأس حَكَمين از صلاح كار و قصد جدا كردنشان ذكر نشده و آن محوّل به فقه است و در فقه چنين آمده است كه اگر توافق به اصلاح نمودند زوجين بايد ادامهء زوجيت را با هر شرط سائغ و مجازى كه آنها كردند بپذيرند ، و اگر حَكَمين توافق بر جدايى نمودند نافذ نيست مگر آن كه زن و شوهر از ابتدا به آن راضى باشند .\r\nوَاعْبُدُوا اللَّهَ وَلَا تُشْرِكُوا بِهِ شَيْئاً وَبِالْوَالِدَيْنِ إِحْسَاناً وَبِذِي الْقُرْبَى وَالْيَتَامَى وَالْمَسَاكِينِ وَالْجَارِ ذِي الْقُرْبَى وَالْجَارِ الْجُنُبِ وَالصَّاحِبِ بِالْجَنْبِ وَابْنِ السَّبِيلِ وَمَا مَلَكَتْ أَيْمَانُكُمْ إِنَّ اللَّهَ لَا يُحِبُّ مِن كَانَ مُخْتَالًا فَخُوراً « 36 »\r\nلغت و اعراب :\r\nوبالوالدين متعلق است به أحسنواى مقدّر . و بذى القربى و هفت معطوف ديگر عطف‌اند به الوالدين . احساناً مفعول مطلق نوعى است . جُنُب : دور ، بيگانه . جَنب : پهلو . مختال : متكبر\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nبىاعتنا . فخور : فخرفروش ، ستايندهء خود .\r\nتفسير :\r\n\r\n[ اصلاح ميان زن و مرد 
  ]\r\nوَ اعْبُدُواْ اللَّهَ وَ لَاتُشْرِكُواْ بِهِ شَيْئاً\r\nامر « اعبُدوا » ارشادى است ، زيرا كسىكه خدا را درست بشناسد عقلش به وجوب عبادت او و حرمت شرك حكم مىكند . و ممكن است مولوى باشد .\r\nمعناى آيه : و خدا را بپرستيد و هيچ چيز را شريك او قرار ندهيد ، يعنى بتان و ستارگان و فرشتگان و پريان و قدّيسان و عُزَير و مسيح بن مريم و هر آنچه تا حال بشر آن را شريك و همتاى خدا دانسته است .\r\nوَ بِالْوَالِدَيْنِ إِحْسَاناً وَ بِذِى الْقُرْبَى وَ الْيَتَامَى وَ الْمَسَاكِينِ وَ الْجَارِ ذِى الْقُرْبَى وَ الْجَارِ الْجُنُبِ وَ الصَّاحِبِ بِالْجَنبِ وَ ابْنِ السَّبِيلِ وَ مَا مَلَكَتْ أَيْمَانُكُمْ\r\n\r\n[ لزوم احسان به خلق 
  ]\r\nيعنى : و به پدر و مادر نيكى بسزا كنيد ، بدان گونه كه شرع و عقل آن را نيكى مىشمارد ؛ و هم‌چنين به خويشان و نزديكان غير از والدين .\r\nبدان كه « ذىالقربى » يعنى مطلق ارحام ، در كتاب ارث فقه اسلامى به سه قسمت طبقه‌بندى شده‌اند : 1 - والدين و اولاد هر چه پايين‌تر روند . 2 - اجداد هر چه بالاتر روند و برادران و خواهران و اولادشان هر چه پايين‌تر روند . 3 - عموها و عمه‌ها و دايىها و خاله‌ها هر چه بالاتر روند و اولاد طبقهء پايين آنها هر چه پايين‌تر روند . پس در اين آيه بخشى از طبقهء اول كه خصوص والدين است ذكر شده و بخش ديگر و ساير طبقات در تحت ذىالقربى مندرج شده‌اند .\r\nو نيز به يتيمان و فقرا و همسايهء نزديك و همسايهء دور و به رفيق مجاور كه شامل هم‌سفره در مهمانى و هم‌جوار در وسايط نقليه و صفوف نماز جماعت و اجتماعات ديگر و رفيق سفر و همكار در اداره و كارخانه و دكان و كلاس درس و غير اينها مىشود ، و نيز به فرزند راه يعنى مسافرى كه به جهت ملازمت راه فرزند راهش مىگويند ، و نيز به بردگانى كه از راه غنيمت جنگى يا هبه يا تجارت و غيره مالك شده‌ايد . يعنى به همهء اينها نيكى كنيد .\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nإِنَّ اللَّهَ لَايُحِبُّ مَن كَانَ مُخْتَالًا فَخُوراً\r\nحقيقت اين است كه خداوند كسىرا كه متكبر و فخركننده به مال و جاه است دوست ندارد . يعنى كسىكه از عبادت خدا سربپيچد و مشرك شود و به طوايف مذكور نيكى نكند او متكبّر و فخور است ، و هر متكبّر فخورى مورد بىمهرى خدا قرار مىگيرد .\r\nالَّذِينَ يَبْخَلُونَ وَيَأْمُرُونَ النَّاسَ بِالْبُخْلِ وَيَكْتُمُونَ مَا آتَاهُمُ اللَّهُ مِن فَضْلِهِ وَأَعْتَدْنَا لِلْكَافِرِينَ عَذَاباً مُهِيناً « 37 »\r\nتفسير :\r\nالَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ\r\nاين امور از صفات مختالِ فخور در آيهء سابق است كه نوعاً اعيان و اشراف و ثروتمندان جامعه‌اند . و ظاهر اين است كه متعلّق محذوف اين افعال مال و ثروت است .\r\nمعناى آيه : آنها كسانى هستند كه بخل مىورزند ، يعنى حقوق الهى و خلقى را نمىپردازند ، و به مردم نيز دستور بخل مىدهند . زيرا چون داراى ثروت و منال و مقامند گفتار و كردارشان در مردم اثر بخل مىگذارد .\r\nوَ يَكْتُمُونَ مَآ ءَاتَاهُمُ اللَّهُ مِن فَضْلِهِ\r\nيعنى : و آنها كسانى هستند كه ثروت‌هاى خود را كه خدا به آنها تفضّل نموده از مردم كتمان مىكنند كه مبادا مردم ببينند و بخواهند ، كه اگر بدهند كم شود و اگر ندهند مورد ملامت قرار گيرند .\r\nو ممكن است مراد از متعلّق مقدّرِ « يَبْخَلونَ » و موصولِ « مَا آتَاهُمُ اللَّهُ » اعمّ از مال و علم باشد و آيه در مقام نكوهش از بخل به مال و دانش و امر به بخل بدانها و كتمان آنهاست با اين كه هر دو تفضّلى است از خداوند و بايد مورد انفاق قرار گيرند .\r\nوَ أَعْتَدْنَا لِلْكَافِرِينَ عَذَاباً مُّهِيناً\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nيعنى : و ما براى كافران يا كتمان‌كنندگان تفضّل الهى عذابى خواركننده مهيّا كرده‌ايم ، هم در دنيا در برخى از موارد و به اقتضاى مصلحت ، و هم در آخرت از زمان ورودشان به برزخ تا قيامت و جهنم ابدى .\r\nوَالَّذِينَ يُنْفِقُونَ أَمْوَالَهُمْ رِئَاءَ النَّاسِ وَلَا يُؤْمِنُونَ بِاللَّهِ وَلَا بِالْيَوْمِ الآخِرِ وَمَن يَكُنِ الشَّيْطَانُ لَهُ قَرِيناً فَسَاءَ قَرِيناً « 38 »\r\nلغت و اعراب :\r\nوالذين عطف است به الكافرين در آيهء قبل ، و يا مبتداست و خبرش « فهو قرين الشيطان » است كه از آخر آيه استفاده مىشود . راءيته رئاءً : خلاف آنچه را كه هستم به او نشان دادم .\r\nتفسير :\r\nوَ الَّذِينَ يُنْفِقُونَ أَمْوَالَهُمْ رِئَآءَ النَّاسِ\r\nيعنى : و كسانى كه اموال خود را براى نشان دادن به مردم انفاق مىكنند ؛ يعنى ظاهرش براى خداست و باطنش براى خوشايند مردم و جلب رضاى آنها ، يا فخرفروشى به آنها ، يا امن از اعتراض آنان ، يا هر عنوان مغاير با قصد قربت .\r\nوَ لَايُؤْمِنُونَ بِاللَّهِ وَ لَابِالْيَوْمِ الْأَخِرِ\r\nيعنى : و به خداوند و روز واپسين نيز ايمان ندارند ، يار و همدم شيطان اند ؛ يا براى آنان نيز عذابى خوار كننده مهيّا كرده‌ايم .\r\nدر اين آيه انفاق ريائى در رديف عدم ايمان به خدا و آخرت ذكر شده و بر هر دو يك نوع كيفر مترتّب شده است خواه « أعتدنا لهم عذاباً » باشد يا « فهو قرين الشيطان » . و اين اشاره به شدت حرمت ريا و شرك عملى بودن آن است كه در رديف كفر است .\r\nو مراد از عدم ايمان به خدا و آخرت عدم اعتقاد به همهء اصول اعتقادى است كه اولش\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nتوحيد و آخرش باور به معاد است . و ظاهراً هرجا در اين كتاب كريم اين دو مطلب ذكر شده براى اختصار ، اول و آخر اصول ذكر گرديده ولى مراد همهء اصول اعتقادى هفت‌گانه است : توحيد ، صفات اللَّه ، ملائكه ، كتاب‌هاى آسمانى ، رسالت انبيا ، امامت اوصيا و معاد .\r\nكه اين مجموع ، مفاد آيات زيادى از قرآن مجيد است .\r\nوَ مَن يَكُنِ الشَّيْطَانُ لَهُ قَرِيناً فَسَآءَ قَرِيناً\r\nيعنى : و كسى كه شيطان همدم و يارش باشد بد همدمى است او .\r\nوَمَاذَا عَلَيْهِمْ لَوْ آمَنُوا بِاللَّهِ وَالْيَوْمِ الآخِرِ وَأَنْفَقُوا مِمَّا رَزَقَهُمُ اللَّهُ وَكَانَ اللَّهُ بِهِمْ عَلِيماً « 39 » إِنَّ اللَّهَ لَا يَظْلِمُ مِثْقَالَ ذَرَّةٍ وَإِن تَكُ حَسَنَةً يُضَاعِفْهَا وَيُؤْتِ مِن لَدُنْهُ أَجْراً عَظِيماً « 40 »\r\nلغت و اعراب :\r\nاستفهام ماذا براى انشاى تعجب و توبيخ است . مثقال : ما يوزن به الشىء ، يعنى ابزار تعيين وزن ، ترازو . مثقال الشىء : وزن يك چيز . ذرّه : غبار ، مورچه . تك حسنةً : اسم تَكُ ضمير عايد به « مثقال » است و تأنيثش به اعتبار خبر است .\r\nتفسير :\r\nوَ مَاذَا عَلَيْهِمْ لَوْ ءَامَنُواْ بِاللَّهِ وَ الْيَوْمِ الْأَخِرِ وَ أَنْفَقُواْ مِمَّا رَزَقَهُمُ اللَّهُ\r\nسخن دربارهء مطلق كفار است در هر جا و در هر عصر و زمان . يعنى : و چيست بر آنها و چه ضرر و زيانى داشت اگر به خدا و روز قيامت ايمان مىآوردند و از آنچه خدا روزىِ آنها كرده از مال و جاه و دانش و فن ، به نيازمندان انفاق مىنمودند ؟ !\r\nو اين استفهام انشاى توبيخ و سرزنش آنهاست نسبت به آنچه از آنها فوت مىشود و تحريض آنها به فكر و انديشه در اين امر مهم است .\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nوَ كَانَ اللَّهُ بِهِمْ عَلِيماً\r\nيعنى : و خداوند از ازل و در هميشه به حال آنها از خطورات قلبى و عزيمت‌ها و اراده‌هاى باطنى و حركات و اعمال خارجى ، داناست .\r\nإِنَّ اللَّهَ لَايَظْلِمُ مِثْقَالَ ذَرَّةٍ\r\nيعنى : بدون شك خداوند به اندازهء وزن يك ذره ، يعنى كوچك‌ترين جرم از اجرام جهان ، به كسى ظلم نمىكند ؛ خواه انسان باشد يا مَلَك و جنّ و ساير جانداران ، نه در مرحلهء تكليف كه بيش از حد طاقت بخواهد و نه در مرحلهء محاسبهء اعمال كه كم و زياد كند ، و نه در مقام جزا و پاداش كه از ثواب طاعت بكاهد يا به كيفر اعمال بد بيفزايد ، زيرا او قادر مطلق است « و انما يحتاج الى الظلم الضعيفُ » و ظلم و ستم ناشى از عجز و ناتوانى است .\r\nوَ إِن تَكُ حَسَنَةً يُضَاعِفْهَا وَيُؤْتِ مِن لَّدُنْهُ أَجْراً عَظِيماً\r\nيعنى : و اگر هم‌وزن ذرّه كار نيك باشد ، اگر از كسى به اندازهء ذره‌اى عمل خير صادر شود ، خدا آن را چند برابر مىكند و از جانب خود اجرى بزرگ هم مىدهد . بدين معنا كه نخست بر هر عمل خيرى پاداش ده برابر مىدهد و در مرتبهء بعد ، از جانب خود عطيّهء عظيمى كه گاهى به هفتصد برابر و گاهى به بيش از آن برسد تفضّلًا نه به عنوان پاداش عمل ، اعطا مىكند . و اطلاق اسم اجر بر آن مَجاز است به لحاظ اين‌كه توأم با اجر و از لوازم اجر است .\r\nفَكَيْفَ إِذَا جِئْنَا مِن كُلِّ أُمَّةٍ بِشَهِيدٍ وَجِئْنَا بِكَ عَلَى هؤُلَاءِ شَهِيداً « 41 » يَوْمَئِذٍ يَوَدُّ الَّذِينَ كَفَرُوا وَعَصَوُا الرَّسُولَ لَوْ تُسَوَّى بِهِمُ الْأَرْضُ وَلَا يَكْتُمُونَ اللَّهَ حَدِيثاً « 42 »\r\nلغت و اعراب :\r\nسَوَّى الشىءَ بالشىء : اوّلى را با دومى يكسان كرد . لو تسوّى ، ما مىگوييم كاش ما با خاك يكسان مىشديم ، و عرب مىگويد كاش خاك با ما يكسان مىشد . ودّ الشىءَ : دوست داشت\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nآن را . و اين كلمه غالباً با « لو » استعمال مىشود كه حرف مصدرى است .\r\nتفسير :\r\n\r\n[ حسرت كافران در قيامت 
  ]\r\nفَكَيْفَ إِذَا جِئْنَا مِن كُلِّ أُمَّةٍ بِشَهِيدٍ وَجِئْنَا بِكَ عَلَى هؤُلَآءِ شَهِيداً\r\nيعنى اى پيامبر ، پس حال كافران و مخالفانت چگونه خواهد بود و چه خواهند كرد هنگامى كه در روز قيامت از هر ملتى گواهى بياوريم و تو را هم بر اين مردم گواه آوريم ؟\r\nيعنى در آن روز ، پيامبر هر قومى را بر ملتش شاهد مىطلبيم كه به ايمان و كفر و طاعت و فسق آنها گواهى دهد و تو نيز بر ايمان و كفر قوم خود شاهد خواهى بود . و يا آن كه تو هم بر صدق شهادت آن پيامبران گواهى مىدهى . و بنابر اين احتمال ، شهادت پيامبر اسلام نسبت به قوم خود در تحت كبراى كلّى جملهء اول مندرج است .\r\nبدان كه يكى از حوادث مهمّ روز قيامت مسألهء شهادت شهود بر اعتقادات و اعمال است ، از ايمان و كفر و اخلاص و نفاق و عدالت و فسق . يعنى خداوند از نخستين روز سكونت مكلّفان در دنيا تا آخر دهر همهء آنها را همراه پيامبرانى كه به‌سوى آنها مبعوث گشته‌اند براى محاسبه و محاكمه حاضر خواهد نمود ، سپس از ابلاغ رسولان و پذيرش امت‌ها سؤال مىكند فلنسئلنّ الذين ارسل اليهم و لنسئلنّ المرسلين [ اعراف ، 6 
  ] آن‌گاه هر پيامبرى به ايمان و پذيرش و انكار و كفر قوم خود گواهى خواهد داد . و ظاهر حال اين است كه مثلًا آدم بر انسان‌هاى پس از خود تا زمان نوح ، و نوح بر مردم بعد از خود تا زمان ابراهيم و هكذا و پيامبر اسلام بر ملت‌هاى جهان تا انقراض دنيا ، و محتمل آن كه همهء معصومين از انبيا و ائمه عليهم السلام و همهء حجت‌ها در هر عصرى دربارهء انسان‌هاى معاصر خود شهادت خواهند داد و هيچ ملتى بىگواه نمىماند . و راه علم آنها به حوادث مشهود عليها و كيفيت تحمل شهادت و اداى آن انشاءاللَّه در محل مناسب‌ترى ذكر خواهد شد .\r\nيَوْمَئِذٍ يَوَدُّ الَّذِينَ كَفَرُواْ وَ عَصَوُاْ الرَّسُولَ لَوْ تُسَوَّى بِهِمُ الْأَرْضُ\r\nيعنى : در آن روز ، كسانىكه به خدا كفر ورزيدند و پيامبر را نافرمانى كردند دوست خواهند داشت كه‌اى كاش با زمين ، يعنى با خاك ، يكسان مىشدند . و يا آن كه اى كاش مبعوث نمىشدند و با خاك مساوى مىماندند . و ممكن است كنايه از اين باشد كه اى كاش\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nاز آغاز آفريده نمىشدند و همان خاك زمين بودند .\r\nوَ لَايَكْتُمُونَ اللَّهَ حَدِيثاً\r\n\r\n[ احكام طهارت و نماز 
  ]\r\nيعنى : و در آن روز هيچ سخن و مطلبى را از خدا پنهان نمىكنند . آنان در برابر پرسش خدا هيچ حقيقتى را كتمان نمىكنند هر چند در ملأ عام سخن خواهند گفت ، چرا كه به واسطهء كثرت گواهان و شاهدانِ عاقل و جماد مجبور خواهند بود .\r\nيَا أَيُّهَا الَّذِينَ آمَنُوا لَا تَقْرَبُوا الصَّلَاةَ وَأَنْتُمْ سُكَارَى حَتَّى تَعْلَمُوا مَا تَقُولُونَ وَلَا جُنُباً إِلَّا عَابِرِي سَبِيلٍ حَتَّى تَغْتَسِلُوا وَإِن كُنتُم مَرْضَى أَوْ عَلَى سَفَرٍ أَوْ جَاءَ أَحَدٌ مِنكُم مِنَ الْغَائِطِ أَوْ لَامَسْتُمُ النِّسَاءَ فَلَمْ تَجِدُوا مَاءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ إِنَّ اللَّهَ كَانَ عَفُوّاً غَفُوراً « 43 »\r\nلغت و اعراب :\r\nسُكارى : جمع سَكران يعنى مست . حتّى براى زمان است نه تعليل . جُنُب : كسى كه حالت جنابت دارد ، و مفرد و جمع و مؤنث و مذكّر در آن يكسان است . جنباً عطف است به جملهء أنتم سكارى كه در موضع حال است يعنى سكارى و جنباً . أو جاء كلمهء « أو » وسطى از سه تا « أو » به معناى واو جمع است . غائط : زمين گود ، جايى كه از ديد ناظر پنهان است ، عَذِرهء انسان به استعمال كنايى . صعيد : مطلق روى زمين ، خاك . تَيَمَّمَ الشىءَ : قصد كرد آن را .\r\nتفسير :\r\nيأَ يُّهَا الَّذِينَ ءَامَنُواْ لَاتَقْرَبُواْ الصَّلَاةَ وَ أَنْتُمْ سُكَارَى حَتَّى تَعْلَمُواْ مَا تَقُولُونَ\r\nيعنى : اى كسانى كه ايمان آورده‌ايد ، در حالى كه مستيد و نمىدانيد چه مىگوييد به\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nنماز نزديك نشويد و نماز نخوانيد تا آن كه بدانيد كه چه مىگوييد . يعنى مستى مانع مستقل از دخول در صلاة است ، زيرا آدم مست متوجه گفتار خود نيست . و يا آن كه چون مستى مبطل طهارت است ، حدث مانع از صلاة است .\r\nوَ لَاجُنُباً إِلَّا عَابِرِى سَبِيلٍ حَتَّى تَغْتَسِلُواْ\r\nيعنى : و لاتقربوا الصلاة جنباً ، و نيز در حال جنابت وارد نماز نشويد تا غسل كنيد ، مگر آن كه مسافر راه باشيد و آب نيابيد .\r\nو ممكن است در كلام « استخدام » باشد ، بدين معنا كه از كلمهء « صلاة » راجع به حرمت نزديك‌شدن در حال مستى ، نماز اراده شود و راجع به نزديك شدن در حال جنابت ، محلّ نماز يعنى مسجد اراده شود . پس معناى جمله اين است : و به مسجد در حال جنابت نزديك نشويد - جز در وقتى كه راهگذريد و مثلًا از درى وارد شده و از در ديگر بيرون مىرويد - تا آن‌گاه كه غسل جنابت انجام دهيد .\r\nوَ إِن كُنتُم مَّرْضَى أَوْ عَلَى سَفَرٍ أَوْ جَآءَ أَحَدٌ مِّنكُم مِّنَ الْغَآئِطِ أَوْ لَامَسْتُمُ النِّسَآءَ فَلَمْ تَجِدُواْ مَآءً\r\nپس از آن كه از كلمهء « حتى تغتسلوا » استفاده شد كه بايد براى نماز غسل كرد ، يعنى طهارت مائيه ( طهارت با آب ) تحصيل نمود ، اين جمله تا آخر آيه سوق شده براى بيان حكم صورت عدم تمكّن از تحصيل طهارت مائيه ، و گويى پيش از جملهء « و ان كنتم » بر وفق آيهء 6 از سورهء مائده اين كلام مقدّر است : اگر مرضى نداريد و در سفر نيستيد و محدِث به حدث اصغر يا اكبريد ، يعنى مانع از تحصيل طهارت مائيه مفقود و مقتضى تحصيل آن موجود است پس واجب است كه وضو يا غسل تحصيل كنيد .\r\nو بعد مىفرمايد : و اى مؤمنان ، اگر مريض باشيد ، يعنى توان استعمال آب نداشته باشيد ، يا در سفر باشيد ، يعنى قدرت يافتن آب را نداريد و از غائط يعنى از مستراح آمده‌ايد و محدث به حدث اصغريد ، يا با زن‌ها تماس گرفته‌ايد و محدث به حدث اكبريد ؛ و جملهء « فلم تجدوا ماء » بيان همان اقتضاى حال مرض و سفر است بر حسب غلبه يا عصر آن روز ، يعنى بالاخره واجد آب نيستيد ؛ و از اين بيان روشن شد كه كلمهء « أو » وسطى به معناى واو جمع است و گرنه لازم مىآيد وجود مقتضى مورد ترديد با وجود مانع باشد .\r\nفَتَيَمَّمُواْ صَعِيداً طَيِّباً فَامْسَحُواْ بِوُجُوهِكُمْ وَأَيْدِيكُمْ إِنَّ اللَّهَ كَانَ عَفُوّاً غَفُوراً\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nيعنى : پس قصد كنيد خاك پاكى را يا مطلق روى زمين را ، يعنى آن‌چه را كه زمين محسوب مىشود ، پس به صورتتان و دست‌هايتان مسح كنيد ، يعنى طبق دستور شرع كف هر دو دست را يك مرتبه به خاك بزنيد سپس هر دو را به صورت و بعد از آن كف دست چپ را به پشت دست راست ، و كف دست راست را به پشت دست چپ بكشيد تا عمل تيمّم تحقّق يابد و طهارتى به نام طهارت ترابيه كه مىتواند حتى ده سال جايگزين طهارت مائيه باشد حاصل گردد . همانا خداوند بسيار بخشنده و آمرزنده است .\r\n\r\n[ درباره اهل كتاب 
  ]\r\nأَلَمْ تَرَ إِلَى الَّذِينَ أُوتُوا نَصِيباً مِنَ الْكِتَابِ يَشْتَرُونَ الضَّلَالَةَ وَيُرِيدُونَ أَن تَضِلُّوا السَّبِيلَ « 44 » وَاللَّهُ أَعْلَمُ بِأَعْدَائِكُمْ وَكَفَى بِاللَّهِ وَلِيّاً وَكَفَى بِاللَّهِ نَصِيراً « 45 »\r\nتفسير :\r\nأَلَمْ تَرَ إِلَى الَّذِينَ أُوتُواْ نَصِيبًا مِنَ الْكِتَابِ\r\nاين آيه ناظر است به حال علماى عهدين ، يعنى تورات و انجيل ، كه پس از بعثت پيامبر اسلام دست به عهدين بردند و هر دو را تحريف نمودند و از اين راه بزرگترين جنايت را به جهان بشريت وارد كردند و آيندگان دو طايفه نيز تا به حال در همان مسير حركت مىكنند .\r\nمعناى آيه : آيا به ديدهء دل ننگريستى به كسانى كه نصيبى از كتاب به آنها داده شده ؟\r\nمراد عده‌اى از علماى يهود و نصاراست كه مقدارى از علم تورات و انجيل به آنها داده شده است ؛\r\nيَشْتَرُونَ الضَّلَالَةَ\r\nيعنى : كه آنها پيوسته ضلالت و گمراهى را مىخرند ؟ مراد گمراهى ملّت يهود و نصاراى عصر نزول قرآن و آيندگان آنهاست كه به‌واسطهء تحريف اين دو كتاب به دست آوردند ، زيرا آيات و سوره‌هايى از آن دو كتاب را كه دلالت بر حقّانيت اسلام و صدق دعواى محمّد صلى الله عليه و آله و كتاب و دين او داشت تغيير دادند و حذف و تأويل نمودند . پس گويى به بهاى\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nبذل سعادت و انسانيت و آخرت خويش ضلالت ملّت‌ها را خريدند .\r\nو جهت تعبير به « نصيبى از كتاب » اين است كه هر يك از آن دو كتاب در عصر خود كلام الهى متين و حكيم « وفيه تبيان كل شىء » بود و همهء مردم عصر جز آورندهء آنها احاطهء كامل به آنها نداشتند ؛ و آن كه اگر آنها احاطهء كامل به آن كتاب‌ها داشتند گرفتار چنين ذنب لا يُغفَرى نمىشدند .\r\nوَ يُرِيدُونَ أَن تَضِلُّواْ السَّبِيلَ\r\nيعنى : و آنها همواره اراده دارند كه شما مسلمان‌ها كه از شرك و كفر رهايى يافته‌ايد دوباره راه خود را ، يعنى راه عقايد حقّه و اخلاق صالحه و اعمال حسنه را گم كنيد .\r\nوَ اللَّهُ أَعْلَمُ بِأَعْدَآئِكُمْ وَ كَفَى بِاللَّهِ وَلِيّاً وَ كَفَى بِاللَّهِ نَصِيراً\r\nيعنى : وخداوند به حال دشمنانتان داناتر است ، از شما و از خود آنها به عدد نفوسشان و مقدار اموالشان و كيد و مكرشان و توطئه و نقشه‌كشىهايشان داناتر است . و خداوند براى شما از نظر ولى و سرپرست بودن كافى است ، و از نظر نصير و ياور بودن نيز كافى است .\r\nمِنَ الَّذِينَ هَادُوا يُحَرِّفُونَ الْكَلِمَ عَن مَواضِعِهِ وَيَقُولُونَ سَمِعْنَا وَعَصَيْنَا وَاسْمَعْ غَيْرَ مُسْمَعٍ وَرَاعِنَا لَيّاً بِأَلْسِنَتِهِمْ وَطَعْناً فِي الدِّينِ وَلَوْ أَنَّهُمْ قَالُوا سَمِعْنَا وَأَطَعْنَا وَاسْمَعْ وَانْظُرْنَا لَكَانَ خَيْراً لَهُمْ وَأَقْوَمَ وَلكِن لَعَنَهُمُ اللَّهُ بِكُفْرِهِمْ فَلَا يُؤْمِنُونَ إِلَّا قَلِيلًا « 46 »\r\nلغت و اعراب :\r\nمن‌الذين خبر مبتداى محذوف يعنى قومٌ است ، و يحرّفون صفت همان مقدر است . هادَ - از باب نَصَر - : توبه كرد و رجوع نمود ، يهودى شد . راعَى الرجلَ : به‌سوى او از روى ملاطفت نگريست . لَوَى الحبلَ - از باب ضَرَب - : تاب داد آن را ، لىّ : پيچاندن و تاب دادن . ليّاً و طعناً :\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nهر دو تعليل يقولون يا حال از فاعل آن است . أقوم : عادلانه‌تر و استوارتر . الّا قليلًا استثناى از شخص است يا از صفت به‌تقدير « الّا قليلًا منهم » ، يا « الّا ايماناً قليلًا » .\r\nتفسير :\r\nمِّنَ الَّذِينَ هَادُواْ يُحَرِّفُونَ الْكَلِمَ عَن مَّواضِعِهِ\r\nاين آيه بيانى است پيرو آيه‌هاى قبل دربارهء خيانت‌هاى يهود و اذيت و آزار و سخريه‌هاى سرّى و علنى آنها كه پيوسته پيامبر اسلام و مسلمين در مدينه گرفتار آن بودند .\r\nمعناى آيه : اى پيامبر ، از كسانىكه يهوديت را انتخاب كرده‌اند و يهودى شده‌اند گروهى هستند كه كلمات را از مواضع خود تحريف مىكنند ، يعنى كلمات تورات را تغيير مىدهند ، مقدّم و مؤخّر ، كم و زياد ، و اسقاط و اضافه مىنمايند ، يا مفاد كلمات را تغيير مىدهند و به غير معناى مراد حمل مىكنند .\r\nوَ يَقُولُونَ سَمِعْنَا وَ عَصَيْنَا وَ اسْمَعْ غَيْرَ مُسْمَعٍ\r\nيعنى : و نيز وقت سخنرانى و صحبت تو به زبان مىگويند شنيديم ، و به دل مىگويند نافرمانى كرديم . و نيز در خطابشان مىگويند بشنو كه نشنوى . ظاهرشان اين است كه كلام ما را بشنو كه بد نشنوى ، و مرادشان اين است كه ناشنوا شوى ، يا سخن نيك نشنوى .\r\nوَ رَاعِنَا لَيَّا م بِأَلْسِنَتِهِمْ وَ طَعْناً فِى الدِّينِ\r\nيعنى : و نيز آنها خطاب به تو مىگويند « راعِنا » كه ظاهرش اين است كه به ما توجه كن ؛ ولى آنها در حالى مىگويند كه زبان‌هاى خود را از لهجهء عربى راعنا مىپيچند و به صورت عبرى كلمه در مىآورند كه به معناى « اى چوپان ما » است يا به معناى ديگرى است كه سزاوار مقام پيامبر نيست ، و با اين رفتار به اسلام طعنه مىزنند .\r\nوَ لَوْ أَنَّهُمْ قَالُواْ سَمِعْنَا وَ أَطَعْنَا وَ اسْمَعْ وَ انْظُرْنَا لَكَانَ خَيْراً لَّهُمْ وَ أَقْوَمَ\r\nيعنى : و اى پيامبر ، اگر آنها هنگام صحبت تو به حقيقت و صادقانه مىگفتند : « ما شنيديم و فرمان برديم » ؛ و از سر صدق و صفا مىگفتند : « سخن ما را بشنو و به‌سوى ما نظر لطف\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nكن » ، بىترديد براى دنيا و آخرت آنها بهتر ، و سخنى درست‌تر و گفتارى عادلانه‌تر بود .\r\nوَلكِن لَّعَنَهُمُ اللَّهُ بِكُفْرِهِمْ فَلَا يُؤْمِنُونَ إِلَّا قَلِيلًا\r\nيعنى : و لكن خداوند آنها را به خاطر كفر باطنى يا نفاق درونيشان لعنت كرده و از رحمت خويش دور نموده ، پس آنها هرگز ايمان نمىآورند جز اندكى از آنها يا جز به اندكى از احكام الهى .\r\nيَا أَيُّهَا الَّذِينَ أُوتُوا الْكِتَابَ آمِنُوا بِمَا نَزَّلْنَا مُصَدِّقاً لِمَا مَعَكُم مِن قَبْلِ أَن نَطْمِسَ وُجُوهاً فَنَرُدَّهَا عَلَى أَدْبَارِهَا أَوْ نَلْعَنَهُمْ كَمَا لَعَنَّا أَصْحَابَ السَّبْتِ وَكَانَ أَمْرُ اللَّهِ مَفْعُولًا « 47 »\r\nلغت و اعراب :\r\nمصدّقاً حال است از مفعول محذوف نزّلنا . طَمَسَ الشىءُ والشىءَ - از باب نَصَر و ضَرَب - : مندرس و محو شد آن ، محو نمود آن را . أو نلعنهم عطف است به نطمس .\r\nتفسير :\r\nيأَ يُّهَا الَّذِينَ أُوتُواْ الْكِتَابَ ءَامِنُواْ بِمَا نَزَّلْنَا مُصَدِّقاً لِّمَا مَعَكُمْ\r\nخطاب به يهود از اهل كتاب است به قرينهء ماقبل آيه و كلمهء اصحاب السَّبت . يعنى : اى كسانى كه به شما كتاب تورات داده شده ، به آنچه ما نازل كرديم و مصدّق آن چيزى است كه همراه شماست ايمان آوريد .\r\nيعنى به قرآنى ايمان آوريد كه مصدّق تورات حقيقى و شريعتى است كه در تورات آمده ، و مصدّق موسى و هارون آورندگان تورات ، و مؤيّد همهء سرگذشت‌ها و قصص پيامبران و وعد و وعيدهاى آيندهء تورات ، و مصدّق همهء احكام فرعى تورات است جز آنچه به وسيلهء انجيل يا قرآن منسوخ گرديده ، و نيز اين قرآن مصدّق است همهء آنچه را كه در تورات ذكر شده از اوصاف پيامبر اسلام و نشانه‌ها و علايم جسمى و روانى او ، و صدق\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nدعوت و كتاب آسمانى و دين غيرمنسوخ و دائمى او به تصديق لفظى و عملى ، زيرا انطباق كامل و خارجى آنچه در تورات آمده بر پيامبر اسلام و دين و كتاب او تصديق عينى و حقيقى اينهاست نسبت به آن .\r\nمِّن قَبْلِ أَن نَّطْمِسَ وُجُوهاً فَنَرُدَّهَا عَلَى أَدْبَارِهَآ\r\nيعنى : ايمان آوريد پيش از آن كه صورت‌هايى را محو كنيم و آنها را به پشت سرشان برگردانيم .\r\nاين تهديد عمدتاً متوجه علما و سران و مترَفين يهود است كه ديگران پيروان آنها هستند . و محتمل است در اين كلام ، مراد از وجوه ، وجوه بدن در روز قيامت باشد . يعنى به اسلام و قرآن ايمان آوريد پيش از اين‌كه بميريد و در قيامت صورت‌هاى شما مسخ و محو شود و گردن‌هايتان به عقب برگردد كه يكى از عذاب‌هاى سخت صحنهء محشر است .\r\nو محتمل است كه اين كلام مربوط به دنيا و مراد از وجوه ، صورت دل‌ها باشد . يعنى پيش از اين‌كه صورت روحتان كه طبق فطرت اوّلى رو به ايمان و توحيد و سعادت است به‌وسيلهء اصرار بر كفر و فسق محو گردد و به‌سوى عقب كه شرك و كفر و شقاوت و ضد صراط مستقيم است برگردد ، يعنى به گونه‌اى كه غريزهء روح شود و راه بازگشت نداشته باشد .\r\nأَوْ نَلْعَنَهُمْ كَمَا لَعَنَّآ أَصْحَابَ السَّبْتِ\r\nيعنى : يا اين‌كه ما آن اشخاص را نفرين و لعنت تكوينى كنيم همان‌گونه كه اصحاب سبت را لعنت كرديم . يعنى گروه يهود پيشين را كه حرمت روز شنبه را نگه نداشتند و ممنوعيت صيد ماهى را شكستند و به شكار آن پرداختند و ما هم آنها را به صورت ميمون و گراز مسخ نموديم .\r\nوَ كَانَ أَمْرُ اللَّهِ مَفْعُولًا\r\nيعنى : و هميشه فرمان خدا شدنى است . يعنى اگر فرمان طَمس و محوِ صورت جسم در آخرت و صورت روح در دنيا را بدهد بىترديد انجام مىيابد و احدى را قدرت جلوگيرى نيست .\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nإِنَّ اللَّهَ لَا يَغْفِرُ أَن يُشْرَكَ بِهِ وَيَغْفِرُ مَا دُونَ ذلِكَ لِمَن يَشَاءُ وَمَن يُشْرِكْ بِاللَّهِ فَقَدِ افْتَرَى إِثْماً عَظِيماً « 48 »\r\nتفسير :\r\n\r\n[ بدترين گناه شرك به خدا 
  ]\r\nإِنَّ اللَّهَ لَايَغْفِرُ أَن يُشْرَكَ بِهِ\r\nيعنى : حقيقت اين است كه خداوند اين گناه را كه براى او شريك قرار داده شود ، هرگز نمىآمرزد . اين حكم مترتب بر عنوان كلّى كفر است كه مصداق روشن آن شرك است و شامل همهء كسانى است كه اصول عقايدشان مخدوش است ، مشروط بر اين كه توبه‌اى از او محقّق نشود و در حال شرك و كفر بميرد و جاهل قاصر نباشد ، و گرنه توبه كننده قبل از مرگ و جاهل قاصر هر چند در آن حال بميرد اين حكم را ندارد ، زيرا خداوند از تائب مىگذرد و جاهل قاصر را هر چند در اصول باشد عذاب نمىكند .\r\nوَ يَغْفِرُ مَا دُونَ ذَ لِكَ لِمَن يَشَآءُ\r\nيعنى : و غير شرك و كفر را و يا پايين‌تر از آنها را كه معاصى فرعى است از هر كه بخواهد مىآمرزد . و ذكر قيد « لمن يشاء » كه به معناى « ان شاءَ » است براى دفع توهّم اجبار و حتميّت چيزى بر خداوند است . يعنى آمرزش او پيوسته در تحت اختيار و مشيّت اوست .\r\nو ممكن است مراد اين باشد كه آمرزش شامل حال كسى است كه متعلق اراده باشد و آن مجرمى است كه حداقل بعضى از مكفِّرات دربارهء او تحقّق يابد ؛ از توبه ، انجام حسنات ، ابتلاى به مصائب دنيوى ، حبّ و بغض برخى از اشخاص ، ترك كباير نسبت به غفران صغاير ، و لمم و اتفاقى بودن گناه صادر شده ، شفاعت شافعان در آخرت و در آخر شمول رحمت واسعهء حق پس از انقطاع همهء وسائط و وسائل از عبد .\r\nوَ مَن يُشْرِكْ بِاللَّهِ فَقَدِ افْتَرَى إِثْماً عَظِيماً\r\nيعنى : و هر كه براى خدا شريك قرار دهد حقّاً كه گناه بزرگى را به دروغ به خدا نسبت داده است . و چه گناهى بالاتر از اين‌كه كسى مخلوقِ جمادِ خالى از همهء كمالات را با\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nواجب الوجود مستجمع جميع كمالات مساوى بيند و اين اعتقاد و بينش را به او نسبت دهد : « وَ اللَّهُ أَمَرَنَا بِهَا - اعراف ، 28 » .\r\nأَلَمْ تَرَ إِلَى الَّذِينَ يُزَكُّونَ أَنْفُسَهُم بَلِ اللَّهُ يُزَكِّيْ مَن يَشَاءُ وَلَا يُظْلَمُونَ فَتِيلًا « 49 » انْظُرْ كَيْفَ يَفْتَرُونَ عَلَى اللَّهِ الْكَذِبَ وَكَفَى بِهِ إِثْماً مُبِيناً « 50 »\r\nتفسير :\r\nأَلَمْ تَرَ إِلَى الَّذِينَ يُزَكُّونَ أَنفُسَهُمْ\r\nيعنى : آيا ننگريستى به كسانى كه خودشان را ستايش و تعريف مىكنند ؟ !\r\nكلام در مقام اظهار ذمّ و توبيخ از تزكيهء نفس و خودستايى است به نحو حكم كلّى خواه صدق باشد يا كذب . و آيه عمدتاً ناظر است به حال ملّت يهود كه همگى خود را تزكيه و تعريف مىكردند ؛ گاه مىگفتند : نَحْنُ أَبْنؤُاْ اللَّهِ وَ أَحِبؤاهُ [ مائده ، 18 
  ] ما فرزندان و دوستان خداييم . و گاه مىگفتند : لَن يَدْخُلَ الْجَنَّةَ إِلَّا مَن كَانَ هُودًا أَوْ نَصَارَى [ بقره ، 111 
  ] هرگز در بهشت كسى جز يهود و نصارا وارد نخواهد شد . و گاه مىگفتند : لَن تَمَسَّنَا النَّارُ إِلَّآ أَيَّاماً مَّعْدُودَةً [ بقره ، 80 
  ] هرگز آتش جهنم جز چند روزى به ما نمىرسد ؛ و مراد چهل روز است به عدد ايّامى كه يهودىهاى صدر اول گوساله پرستيدند ، و چهل روز ، مدت سفر موسى بن عمران به‌سوى طور بود براى دريافت تورات از حق تعالى .\r\nبَلِ اللَّهُ يُزَكِّى مَن يَشَآءُ وَ لَايُظْلَمُونَ فَتِيلًا\r\n« بل » اعراض از گفتار باطل آنهاست و بيان آن كه بشر را نرسد كه خودستايى كند در صورتى كه جاهل به حقايق و گرفتار خطايا و گناهان است . يعنى : بلكه خداوند است كه هر كه را بخواهد مىستايد ، زيرا دانا به همهء كمال و نقص است . و « لايظلمون » در بيان اين است كه خدا آنها را در روز قيامت به خاطر تزكيهء نفسشان عذاب خواهد نمود ، زيرا دروغى آشكار و تهمتى بر خداوند است و در اين تعذيب به اندازهء فتيلى ، يعنى شبيه نخ\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nباريكى كه در پشت دانهء خرماست وكنايه از كمترين چيز است ، بر آنان ستم نخواهد رفت .\r\nبدان كه تزكيه گاهى به معناى رشد و نمو دادن است و گاهى به معناى تطهير ، و اين بر چند قسم است : تطهير لفظى يعنى خودستايى به‌صدق و مطابق واقع . و تطهير لفظى يعنى خودستايى به دروغ . و تطهير عملى خارجى مانند شستشوى بدن و لباس . و تطهير عملى روحى مانند تطهير روح از عقايد فاسد . و تطهير نفس از اخلاق رذيله و گناهان فرعى . و از اقسام فوق ، برخى حرام و برخى مكروه و برخى واجب است . و مراد از تزكيه در آيه قسم لفظىِ خلافِ واقعى است .\r\nانْظُرْ كَيْفَ يَفْتَرُونَ عَلَى اللَّهِ الْكَذِبَ وَ كَفَى بِهِ إِثْماً مُّبِيناً\r\nيعنى : اى پيامبر و اى مخاطب ، بنگر كه چگونه بر خدا افترا مىبندند و كتاب خدا را تحريف كرده ، كلام خود را به جاى كلام اللَّه قرار مىدهند ، و خود را فرزندان و دوستان خدا مىخوانند ؟ ! و اين گونه امور از نظر گناهِ آشكار بودن كافى است .\r\nأَلَمْ تَرَ إِلَى الَّذِينَ أُوتُوا نَصِيباً مِنَ الْكِتَابِ يُؤْمِنُونَ بِالْجِبْتِ وَالطَّاغُوتِ وَيَقُولُونَ لِلَّذِينَ كَفَرُوا هؤُلَاءِ أَهْدَى مِنَ الَّذِينَ آمَنُوا سَبِيلًا « 51 » أُولئِكَ الَّذِينَ لَعَنَهُمُ اللَّهُ وَمَن يَلْعَنِ اللَّهُ فَلَن تَجِدَ لَهُ نَصِيراً « 52 »\r\nلغت و اعراب :\r\nجِبت : بُت ، سحر و ساحر ، اسم بت خاصّى از بت‌هاى اعراب جاهلى . و اين ماده مشتقات ندارد . طغى - از باب نَصَر - : از حد تجاوز كرد . طاغوت : مبالغهء در تجاوز . شيطان ، اسم يك بت مخصوص . هَدَى الرجلَ : هدايت كرد او را ، و هدى الرجلُ : هدايت يافت . و اسم تفضيل أهدى از فعل لازم است .\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nتفسير :\r\nأَلَمْ تَرَ إِلَى الَّذِينَ أُوتُواْ نَصِيباً مِنَ الْكِتَابِ يُؤْمِنُونَ بِالْجِبْتِ وَ الطَّاغُوتِ وَ يَقُولُونَ لِلَّذِينَ كَفَرُواْ هؤُلَآءِ أَهْدَى مِنَ الَّذِينَ ءَامَنُواْ سَبِيلًا\r\nآيه در بيان حال عده‌اى از علماى يهود است كه چون تقابل اسلام با شرك را مشاهده كردند كه محمّد صلى الله عليه و آله و توحيد و شريعتش در برابر سران قريش و بت‌ها و سنّت‌هاى جاهلى آنها قرار گرفته است و كفّار قريش هم آنها را به داورى طلبيدند ، از روى هواى نفس به بت‌ها ميل كردند و شرك مشركان را بر توحيد محمّدى صلى الله عليه و آله و كتاب او ترجيح دادند و خدا اين كار را ايمان به جبت و طاغوت ناميد .\r\nمعناى آيه : آيا ننگريستى به‌سوى كسانىكه به آنها بهره‌اى از دانش كتاب تورات داده شده ، كه به جبت و طاغوت مشركان مىگروند و با اشاره به مشركان مىگويند :\r\nاينان از طايفهء مؤمنان ، يعنى محمّد صلى الله عليه و آله و گروندگانش ، از نظر اعتقاد و عمل هدايت يافته‌ترند ؟ !\r\nأُوْلئِكَ الَّذِينَ لَعَنَهُمُ اللَّهُ وَ مَن يَلْعَنِ اللَّهُ فَلَن تَجِدَ لَهُ نَصِيراً\r\nيعنى : آنها كسانى هستند كه خداوند لعنتشان كرده و از رحمتش دور داشته است . زيرا چگونه شده كسانى كه به خدا و رسالت و معاد معتقدند به بت مىگروند و عبادت بتان و سنن جاهلى براساس پرستش آنها را تصديق مىكنند ؟ ! و كسى كه خدا او را لعنت كند هرگز براى او ياورى كه از شقاوت و جهنم نجاتش دهد نخواهى يافت .\r\nأَم لَهُمْ نَصِيبٌ مِنَ الْمُلْكِ فَإِذاً لَا يُؤْتُونَ النَّاسَ نَقِيراً « 53 » أَمْ يَحْسُدُونَ النَّاسَ عَلَى مَا آتَاهُمُ اللَّهُ مِن فَضْلِهِ فَقَدْ آتَيْنَا آلَ إِبرَاهِيمَ الْكِتَابَ وَالْحِكْمَةَ وَآتَيْنَاهُم مُلْكاً عَظِيماً « 54 » فَمِنْهُم مَنْ آمَنَ بِهِ وَمِنْهُم مَن صَدَّ عَنْهُ وَكَفَى بِجَهَنَّمَ سَعِيراً « 55 »\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nلغت و اعراب :\r\nأم لهم استفهام انكارى است . نقير : نقطه و گودى پشت هستهء خرما ، چيزى كه يك پرنده در منقار گيرد . صَدَّ - از باب نَصَر - : اعراض كرد ، جلوگيرى نمود . مرجع ضمير جمع در فمنهم آل ابراهيم يا يهود معاصر پيامبر اسلام است . سعير : آتش شعله‌ور .\r\nتفسير :\r\nأَمْ لَهُمْ نَصِيبٌ مِّنَ الْمُلْكِ فَإِذاً لَّايُؤْتُونَ النَّاسَ نَقِيرًا\r\nمقتضاى قضاوت برخى اهل كتاب در اين‌كه مشركان و بت‌پرستان از مؤمنان رهيافته‌ترند اين است كه آنها خود را داراى مقام قضاوت و مالكيت بر امر داورى مىدانستند ، ولى معلوم شد كه آنها مطرود حقّ اند و حق داورى ندارند . اين آيه و مابعدش در مقام نفى هر نوع مُلك از آنهاست يعنى ملك و سلطهء تكوينى بر مردم ، و ملك معنوى به معناى نبوت و رسالت ، و ملك تشريعى يعنى ولايت امر شرعى .\r\nمعناى آيه : آيا آنها را نصيب و بهره‌اى از مُلك است ؟ يعنى آنان هيچ نوع سلطنت مادى و معنوى بر جامعه ندارند . و اگر آنها سلطه و قدرتى داشتند هرگز نقيرى از آنچه در اختيار داشتند به مردم نمىدادند .\r\nأَمْ يَحْسُدُونَ النَّاسَ عَلَى مَآ ءَاتَاهُمُ اللَّهُ مِن فَضْلِهِ\r\nيعنى : يا آن كه آنها بر مردم ، يعنى بر پيامبر و ياران او ، در مقابل آنچه خداوند از فضل و رحمت خويش به آنان داده است حسد مىورزند ؟ يعنى به مقام نبوت و رسالت و كتاب آسمانى و شريعت الهى آنها حسد مىورزند .\r\nفَقَدْ ءَاتَيْنَآ ءَالَ إِبْرَاهِيمَ الْكِتَابَ وَ الْحِكْمَةَ وَ ءَاتَيْنَاهُم مُّلْكاً عَظِيمًا\r\nيعنى : بىجا حسادت مىورزند و اين نخستين تفضّل ما نيست ، زيرا حقيقت اين است كه ما به خاندان ابراهيم كتاب و حكمت و ملك عظيم داديم .\r\nمراد از كتاب ، كتاب‌هاى آسمانى متعدد است مانند كتاب شريعت و صحف ابراهيم كه فعلًا در دست نيست و صحف و تورات موسى و زبور داود و انجيل عيسى . و مراد از حكمت ، شرايع ابراهيم و موسى و عيسى است يا معارف آسمانى و مستقلّات عقلى است\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nكه به انبيا از اولاد ابراهيم داده شده . و مراد از ملك عظيم ، ولايت و امامت است كه همهء انبيا داشته‌اند و گاهى به صورت سلطنت تكوينى ظهور و تجلّى مىكرده ، مانند سلطنت يوسف و داود و سليمان و غيرهم عليهم السلام .\r\nفَمِنْهُم مَّنْ ءَامَنَ بِهِ وَ مِنْهُم مَّن صَدَّ عَنْهُ\r\n\r\n[ سرانجام كفار و مؤمنان 
  ]\r\nيعنى : پس برخى از اولاد ابراهيم در نسل‌هاى گذشته ، يا برخى از يهود معاصر پيامبر ، به آنچه به آنها عطا كرديم ايمان آوردند و برخى نپذيرفتند و يا از ايمان ديگران جلوگيرى كردند .\r\nو مراد اين است كه همان گونه كه مشركان و طاغيان در برابر انبيا در اعصار گذشته از زمان ابراهيم خليل تا زمان پيامبر اسلام نتوانستند چراغ خدا را خاموش سازند و پيامبران او را شكست دهند و شرايع او را باطل كنند ، كفّار قريش نيز نخواهند توانست .\r\nوَ كَفَى بِجَهَنَّمَ سَعِيرًا\r\nيعنى : و فرداى قيامت ، جهنم براى همهء كفّار و منافقان و مخالفانِ اهداف الهى ، از اين نظر كه آتشى است شعله‌ور كافى است .\r\nإِنَّ الَّذِينَ كَفَرُوا بِآيَاتِنَا سَوْفَ نُصْلِيهِمْ نَاراً كُلَّمَا نَضِجَتْ جُلُودُهُم بَدَّلْنَاهُمْ جُلُوداً غَيْرَهَا لِيَذُوقُوا الْعَذَابَ إِنَّ اللَّهَ كَانَ عَزِيزاً حَكِيماً « 56 » وَالَّذِينَ آمَنُوا وَعَمِلُوا الصَّالِحَاتِ سَنُدْخِلُهُمْ جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا أَبَداً لَهُمْ فِيهَا أَزْوَاجٌ مُطَهَّرَةٌ وَنُدْخِلُهُمْ ظِلًّا ظَلِيلًا « 57 »\r\nلغت و اعراب :\r\nأصلاه المَحَلَّ : وارد كرد او را در آن‌جا ، و أصلاه النار : افكند او را در آتش . نَضِجَ اللحمُ - از باب عَلِمَ - : پخته و خوردنى شد گوشت . ظِلٌّ ظليل : سايهء سايه‌دار يا دائم ، و ظليل تأكيد است .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nتفسير :\r\nإِنَّ الَّذِينَ كَفَرُواْ بَايَاتِنَا سَوْفَ نُصْلِيهِمْ نَارًا\r\nاين آيه به منزلهء بيانِ ذيل آيهء قبل است . يعنى حقيقت اين است : كسانىكه به آيات و نشانه‌هاى ما كفر ورزيدند ، به زودى آنها را در آتشى سوزان مىافكنيم .\r\nمراد از آيات ، نشانه‌هاى عقلى توحيد در آفاق جهان و انفس بشر است كه با اندك تأملّى انسان را به‌سوى او هدايت مىكند . و نيز نشانه‌هاى نقلى است از منطق رساى انبيا و معجزات و كتاب‌هاى آسمانى آنان . و مراد از آتش ، دوزخ برزخ است كه به خاطر كوتاهى عمر بشر ، ورود در آن‌جا با « سوف » ذكر شده ، و يا آتش ابدى پس از قيامت است چون « كلُّ آتٍ قريب » ، و يا آن كه زود است از نظر ربوبى .\r\nكُلَّمَا نَضِجَتْ جُلُودُهُم بَدَّلْنَاهُمْ جُلُوداً غَيْرَهَا لِيَذُوقُواْ الْعَذَابَ\r\nيعنى : هر چه پوستشان پخته شود و بسوزد آن را براى آنان به پوست ديگرى تبديل كنيم ، يعنى آن را بركَنيم و به جاى آن پوست ديگرى برويانيم تا عذاب را بهتر بچشند .\r\nو توهّم نشود كه گناه مال پوست اوّل است پس عذاب پوست جديد خلاف عدل است ؛ زيرا عذاب حقيقتاً مال روح است و اعضاى بدن وسايل انتقال‌اند . و گفته نشود چون پوست پخته و سوخته را كندند پوست ديگرى نگذارند تا بهتر عذاب را بچشند ؛ زيرا در اين صورت لازم مىآيد به تدريج بدن تمام شود و عذاب قطع گردد .\r\nإِنَّ اللَّهَ كَانَ عَزِيزاً حَكِيمًا\r\nيعنى : همانا خداوند همواره مقتدرِ شكست‌ناپذير و داراى حكمت است . از آثار قدرت و عزت او اين است كه نفوس نامتناهى از انسان‌ها را در ميان آتش زنده نگه مىدارد و چون پوستشان پخته و سوخته گردد آن را عوض مىكند . و اين كار ، لغو و باطل و براى تشفّى خاطر نيست بلكه سبب آن اقتضاى حكمت بالغهء خداوند است ، زيرا همهء آنان را پس از اتمام حجّت مكرر ، و امهالى بس طولانى ، و طغيانى بس شديد در مقابل احكام اصولى و فروعى ، طبق وعيد قطعى و قانون عام و سنّت جاريهء خود در تأثير اسباب و مسبّبات ، در هر دو عالم ، كيفر مىدهد .\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nوَ الَّذِينَ ءَامَنُواْ وَ عَمِلُواْ الصَّالِحَاتِ سَنُدْخِلُهُمْ جَنَّاتٍ تَجْرِى مِن تَحْتِهَا الْأَنْهَارُ خَالِدِينَ فِيهَآأَبَدًا\r\n\r\n[ چند مؤعظه و حكم خدا 
  ]\r\nسوق اين آيه طبق سنّت غالبى الهى است كه همراه ذكرِ هر يك از رحمت و بهشت آخرت يا عذاب و دوزخ آن‌جا يادى از ديگرى نيز مىكند .\r\nمعناى آيه : و كسانى كه ايمان آورده‌اند و عمل‌هاى شايسته كرده‌اند به زودى ، يعنى در عالم برزخ كه متّصل به دنياست يا پس از قيامت در جهان ابديت كه در نزد خدا زود است ، آنها را در باغ‌هاى بهشتى كه از زير قصرها و درختان آنها نهرها از همهء مايعات قابل جريان روان مىگردد وارد مىكنيم و در آن‌جا به طور ابد جاودانند .\r\nلَهُمْ فِيهَآ أَزْوَاجٌ مُّطَهَّرَةٌ وَ نُدْخِلُهُمْ ظِلًّا ظَلِيلًا\r\nيعنى : آنها را در آن‌جا همسرانى پاك است ، يعنى پاك از نقص در خلقت ، زشتى قيافه ، بدى اخلاق ، پليدى عقيده ، زشتى كردار ، عادت‌هاى زنانه و از هر عيبى ديگر خاصه پيرى و مرگ و فنا ، و آنها را در سايهء سايه‌دارى ، يعنى سايه‌اى ممتد و گسترده ، غليظ نه حفيف ، خنك نه سرد و نه گرم ، ثابت نه زايل ، و دائم نه موقّت ، در مىآوريم .\r\nإِنَّ اللَّهَ يَأْمُرُكُمْ أَن تُؤَدُّوا الْأَمَانَاتِ إِلَى أَهْلِهَا وَإِذَا حَكَمْتُم بَيْنَ النَّاسِ أَن تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُم بِهِ إِنَّ اللَّهَ كَانَ سَمِيعاً بَصِيراً « 58 »\r\nتفسير :\r\nإِنَّ اللَّهَ يَأْمُرُكُمْ أَن تُؤَدُّواْ الْأَمَانَاتِ إِلَى أَهْلِهَا\r\nدر اين آيه كه خطاب به همهء مجامع بشرى است ، دو حكم كلّى عظيم و خطير و داراى مصلحت ملزمه و متضمّن اصلاح حال جامعه به عنوان مورد فرمان خدا و متعلّق امر او ذكر گرديده : اول رساندن امانت‌ها به اهلشان ، دوم عدالت در داورى ميان مردم .\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nمعناى آيه : همانا خداوند شما را به اداى امانت‌ها و رساندن آنها به صاحبانشان دستور مىدهد .\r\nمراد از امانت‌ها اعمّ از مادى و معنوى است . مادى خلقى مصاديق زيادى دارد ؛ و مادى خالقى نظير زَكَوات ، اخماس ، افياء ، كفّارات و همهء بيت مال‌الامام در نزد امام ملت و بيت مال المسلمين در نزد ولىّ امر آنها . و معنوى نظير احكام دين و معارف قرآن از اصول و فروع و غير آنها آنچه بايد به جامعهء مكلّفان برسد كه همه نزد انبيا و علما و هر كسى كه نصيبى از دانش دينى دارد از جانب خداوند امانت است و اداى آنها ابلاغ به مكلّفان است .\r\nو چون به جامعه ابلاغ گرديد در نزد آنها امانت است و تأديهء آنها امتثال آنهاست كه گويى تحويل خدا مىدهند .\r\nو از مصاديق بارز امانات در وقت نزول قرآن مطالب و معارفى از تورات و انجيل بود كه در دست علماى عهدين امانت بود ، يعنى آيات و سورى از آن دو كتاب كه دربارهء دين اسلام و پيامبر اسلام و قرآن و مسلمين آمده بود از قبيل بشارت به آمدن نبى امّى عربى و ذكر اوصاف و كمالات و اخلاق و گفتار و رفتار و غزوات و پيروزىهاى او ، و حقّانيت كتاب آسمانى و دين و شريعت او ، كه اگر آنها اين امانت‌ها را ادا مىكردند و به جامعهء خود مىرساندند وضع جهان بشريت و اسلام و مسلمين طور ديگرى و جهان در امروز غير از جهانِ امروز بود .\r\nوَ إِذَا حَكَمْتُم بَيْنَ النَّاسِ أَن تَحْكُمُواْ بِالْعَدْلِ\r\nيعنى : و نيز خداوند ، شما را فرمان مىدهد كه هرگاه ميان مردم قضاوت كرديد قضاوت به عدل كنيد . و مراد اعم از داورى شرعى است ميان متحاكمين و داورى عرفى ميان مردم در اختلاف انظار و مطالب علمى و اظهار نظر در مورد اشخاص و حوادث و غيره .\r\nإِنَّ اللَّهَ نِعِمَّا يَعِظُكُم بِهِ إِنَّ اللَّهَ كَانَ سَمِيعَا م بَصِيرًا\r\nيعنى : به‌راستى خوب پندى است پندى كه خدا به شما مىدهد و حقّاً كه او شنوا و بيناست ؛ شنواى خطورات قلبى و صوت الفاظ و افعال ، و بيناى بواطن و ظواهر شماست .\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nيَاأَيُّهَا الَّذِينَ آمَنُوا أَطِيعُوا اللَّهَ وَأَطِيعُوا الرَّسُولَ وَأُولِي الْأَمْرِ مِنْكُمْ فَإِن تَنَازَعْتُمْ فِي شَيْءٍ فَرُدُّوهُ إِلَى اللَّهِ وَالرَّسُولِ إِن كُنْتُمْ تُؤْمِنُونَ بِاللَّهِ وَالْيَومِ الآخِرِ ذلِكَ خَيْرٌ وَأَحْسَنُ تَأْوِيلًا « 59 »\r\nتفسير :\r\nيأَيُّهَا الَّذِينَ ءَامَنُواْ أَطِيعُواْ اللَّهَ وَ أَطِيعُواْ الرَّسُولَ\r\nمراد از اطاعت خدا اطاعت فرامين آسمانى او يعنى انجام واجبات و ترك محرمات دين است . و اين « أطيعوا » امر ارشادى است ، يعنى براى هدايت مخاطبان به‌سوى امتثالِ همان احكام الهى است . و مراد از اطاعت رسول اطاعت فرامين و دستورات خاص اوست كه به مردم به عنوان ولايت امر و حاكميت جامعه در موارد مختلف صادر كرده . و اين « أطيعوا » امر مولوى است ، يعنى خدا اطاعت رسول را همانند ساير احكام آسمانى واجب مىكند . پس اين جمله دلالت بر وجود منصب امامت و ولايت امر بر جامعه در امت پيامبر اسلام دارد .\r\nوَ أُوْلِى الْأَمْرِ مِنْكُمْ\r\nمراد از « اولىالأمر » صاحبان ولايت و حاكميت بر جامعه اند كه معصوم و منصوب از طرف خدا باشند ؛ اما در پى آنها منصوبين خاصّ ائمّه عليهم السلام در زمان حضور يا منصوبين عام آنها در زمان غيبت مىآيند كه به فرمان خاص يا عام آنها جانشين ايشان مىشوند و بدين ترتيب اطاعتشان در امور محوّله لازم است . و امر به اطاعت اولىالأمر نيز امر مولوى است ، يعنى خدا واجب مىكند امتثال فرامين آنها را . و تعبير « منكم » مانند رَسُولًا مّنْهُمْ [ بقره ، 129 
  ] است ، يعنى بايد اولىالامر از خود مسلمين و داراى ايمان و عمل صالح و شرايط خاصهء خود باشند . و انصافاً اين دو جمله از آيه شامل اساس شريعت اسلامى در جامعهء انسانى در تحت حكومت الهى معصومين و حاوى دستور اجراى آن است .\r\nفَإِن تَنَازَعْتُمْ فِى شَىْءٍ فَرُدُّوهُ إِلَى اللَّهِ وَ الرَّسُولِ\r\nاين جمله عطف است با فاى عاطفه به « أطيعوا اللَّه » و مخاطب عامهء مردم‌اند .\r\nيعنى : پس از آن كه در دين ، اطاعت خدا واجب گرديد و تحت ولايت اولىالأمر در\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nآمديد ، اگر در امرى از امور دينى يا دنيوى اختلاف و نزاع داشتيد ، مطلب را به خدا و پيامبر ارجاع دهيد .\r\nو چون رجوع مستقيم به خدا و پيامبر ( و اولى الامر ) در هر زمان ممكن نيست ، پس مراد ، كتاب خدا و سنّت پيامبر و امام هم است . يعنى حلّ همهء نزاع‌ها و اختلافات را به‌وسيلهء كتاب و سنّت انجام دهيد . و چون مخاطبين كه عامهء مردم‌اند و خودشان نمىتوانند از كتاب و سنّت استفاده نمايند ، در نتيجه بايد احكام دينى مورد اختلاف را به‌وسيلهء متخصصين استنباط آن از كتاب و سنّت حل كنند ، يعنى تقليد از فقيه نمايند . و موضوعات مورد اختلاف را به‌وسيلهء متخصصين استخراج آن يعنى قضات شرع حل نمايند .\r\nاين كه مورد رجوع به اولىالأمر در آيه ذكر نشده ، براى اين است كه نظر اصلى ارجاع مردم به دين و شريعت است و اولىالأمر در مقابل دين نيستند بلكه كار آنها و منصبشان بيان شريعت و اعمال ولايت به عنوان بخشى از شريعت است و آنان جز سنت پيامبر را بيان نمىكنند . و ارجاع به آنها وجه مستقلى ندارد .\r\nإِن كُنتُمْ تُؤْمِنُونَ بِاللَّهِ وَ الْيَوْمِ الْأَخِرِ\r\nيعنى : اگر به خدا و روز قيامت ايمان داريد . پس رد اختلاف به خدا و رسول مشروط است به اين‌كه به خدا و روز واپسين ايمان داشته باشيد . و اين شرط نظير شرط محقّق موضوع است كه به عنوان تأكيد مطلب ذكر شده است .\r\nذَ لِكَ خَيْرٌ وَ أَحْسَنُ تَأْوِيلًا\r\nيعنى : اطاعت خدا و رسول و رد اختلاف به كتاب و سنّت براى شما مؤمنان بهتر و از نظر مآلِ امر و سرانجام كار زيباتر است . زيرا اين ملت است كه رشد مىكند و جامعهء برين مىشود و خير دنيا و سعادت آخرت را به دست مىآورد .\r\nأَلَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِمَا أُنْزِلَ إِلَيْكَ وَمَا أُنْزِلَ مِن قَبْلِكَ يُرِيدُونَ أَن يَتَحَاكَمُوا إِلَى الطَّاغُوتِ وَقَدْ أُمِرُوا أَن يَكْفُروا بِهِ وَيُرِيدُ الشَّيْطَانُ أَن يُضِلَّهُمْ ضَلَالًا بَعِيداً « 60 »\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nتفسير :\r\nأَلَمْ تَرَ إِلَى الَّذِينَ يَزْعُمُونَ أَنَّهُمْ ءَامَنُواْ بِمَآ أُنْزِلَ إِلَيْكَ وَ مَآ أُنْزِلَ مِن قَبْلِكَ يُرِيدُونَ أَن يَتَحَاكَمُواْ إِلَى الطَّاغُوتِ\r\nاين آيه تا نُه آيهء بعد عمدتاً در بيان حال منافقان است ، و خطاب در اين آيه به پيامبر اسلام و استفهام براى انشاى تعجب و تأسف از واقعهء خارجيه است .\r\nمعناى آيه : اى پيامبر ، آيا ننگريستى به حال كسانى كه گمان مىكنند به آنچه به‌سوى تو نازل شده و به آنچه پيش از تو بر پيامبران گذشته نازل گشته از وحى و كتاب آسمانى و احكام شريعت ايمان آورده‌اند ، در حالىكه آنها در موارد اختلاف و نزاع قصد دارند همواره به حاكمان طغيان‌گر رجوع كنند ؟ ! يعنى به هر نافرمان حكم خدا ، كه مصداقش در آن عصر علماى تورات و انجيل بود كه مرجع محاكمه در اختلافات بودند .\r\nوَ قَدْ أُمِرُواْ أَن يَكْفُرُواْ بِهِ وَ يُرِيدُ الشَّيْطَانُ أَن يُضِلَّهُمْ ضَلَالًا بَعِيدًا\r\nاين جمله حال از فاعل « يريدون » است . يعنى : چگونه به طاغوت مراجعه مىكنند در حالىكه بىترديد به آنها دستور داده شده هم در شرايع آسمانى گذشته و هم در كتاب تو كه به هر نافرمان خارج از طاعت حق كفر ورزند و انكارش كنند ؟ ! و پيوسته شيطان قصد دارد آنها را به گمراهى دور و درازى مبتلا سازد . يعنى در اصول عقايد منحرف نمايد به گونه‌اى كه در آن حال بميرند و تا ابد در آتش آن بسوزند .\r\nوَإِذَا قِيلَ لَهُمْ تَعَالَوْا إِلَى مَا أَنْزَلَ اللَّهُ وَإِلَى الرَّسُولِ رَأَيْتَ الْمُنَافِقِينَ يَصُدُّونَ عَنكَ صُدُوداً « 61 » فَكَيْفَ إِذَا أَصَابَتْهُم مُصِيبَةٌ بِمَا قَدَّمَتْ أَيْدِيهِمْ ثُمَّ جَاءُوكَ يَحْلِفُونَ بِاللَّهِ إِنْ أَرَدْنَا إِلَّا إِحْسَاناً وَتَوْفِيقاً « 62 » أُولئِكَ الَّذِينَ يَعْلَمُ اللَّهُ مَا فِي قُلُوبِهِمْ فَأَعْرِضْ عَنْهُمْ وَعِظْهُمْ وَقُل لَهُمْ فِي أَنْفُسِهِمْ قَوْلًا بَلِيغاً « 63 »\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nلغت و اعراب :\r\nصَدَّ عن الشىء - از باب نَصَر - : اعراض و امتناع نمود از آن ، جلوگيرى كرد از آن . فكيف به تقدير فكيف يكون حالُهم يا يصنعون است . فى أنفسهم متعلّق به قل لهم به تقدير « فى شأن أنفسهم » يا به تقدير « خالياً عن غيرهم » .\r\nتفسير :\r\nوَ إِذَا قِيلَ لَهُمْ تَعَالَوْاْ إِلَى مَآ أَنْزَلَ اللَّهُ وَ إِلَى الرَّسُولِ رَأَيْتَ الْمُنَافِقِينَ يَصُدُّونَ عَنكَ صُدُوداً\r\nيعنى : و چون به منافقان گفته شود بياييد به‌سوى آنچه خداوند نازل كرده ، يعنى كتاب آسمانى و شريعت اسلام را بپذيريد و به كار بنديد ، و بياييد به‌سوى فرستادهء خدا ، يعنى در تحت ولايت و حكومت الهى او درآييد و تن به قضاوت او دهيد ، اى پيامبر ، منافقان را مىبينى كه به نحو پنهان و غير محسوس ، خودشان از تو اعراض و ديگران را نيز جلوگيرى مىكنند چنان‌كه در محاكمهء مال انجام دادند .\r\nو در آيه تنها صدّ و اعراض از پيامبر ذكر شده براى اين‌كه نفاقشان در ارجاع محاكمه به پيامبر كه شأن نزول آيه است ظاهر گرديده است .\r\nفَكَيْفَ إِذَآ أَصَابَتْهُم مُّصِيبَةُ م بِمَا قَدَّمَتْ أَيْدِيهِمْ ثُمَّ جَآءُوكَ يَحْلِفُونَ بِاللَّهِ إِنْ أَرَدْنَآ إِلَّآ إِحْسَاناً وَ تَوْفِيقاً\r\nيعنى : پس چگونه است حال منافقان ، يعنى از شرمندگى و ذلّت ، آن‌گاه كه در نتيجهء عملكردشان مصيبتى به آنها رسد ، يعنى روى فرض ورود مصيبتى بر آنها يا ورود مصيبتى در خارج مانند ظهور نفاقشان ، سپس نزد تو آيند در حالىكه به خدا سوگند ياد مىكنند كه ما در مسألهء عدم ارجاع محاكمه به‌سوى تو جز نيكىكردن و ايجاد موافقت قصدى نداشتيم . يعنى قصد ما اين بود كه طرفين را به صلح كشانيم و به نحو دوستى و كدخدامنشى ميانشان وفق دهيم تا كار به محاكمه و داورى قانونى نكشد .\r\nأُوْلئِكَ الَّذِينَ يَعْلَمُ اللَّهُ مَا فِى قُلُوبِهِمْ فَأَعْرِضْ عَنْهُمْ وَ عِظْهُمْ وَ قُل لَّهُمْ فِى أَنفُسِهِمْ قَوْلَام بَلِيغاً\r\nيعنى : آنان كسانى هستند كه خدا آنچه در دل‌هاى آنهاست ( از خطورات و تصورات و تصميمات چه رسد به عقايدى از كفر و نفاق و عناد ، و توطئه‌ها و نقشه كشىها ، و اخلاق\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nرذيلهء فطرى و كسبى آنها ) همه را مىداند . پس اى پيامبر از آنها فعلًا روى برتاب ، يعنى در فكر اجراى حدود الهى در حق آنها مباش تا حكومت اسلامىات قوام يابد و محكم و استوار گردد و زمينهء اجراى حدود فراهم آيد ، و آنها را موعظه كن و در نفس خودشان گفتارى رسا گوى . يعنى دربارهء حقيقت نفس و آفرينش عجيب آن ، و كاشتن بذر صفات و ملكات مختلف‌الماهية در خميرهء آن و توزيع استعدادها و درك راه‌هاى سعادت و شقاوت در طبيعت آن سخن گوى . و يا معناى « قل لهم » اين است كه در خلوت ميان خود و آن‌ها به ايشان گفتارى رسا بگو .\r\nوَمَا أَرْسَلْنَا مِن رَسُولٍ إِلَّا لِيُطَاعَ بِإِذْنِ اللَّهِ وَلَوْ أَنَّهُمْ إِذ ظَلَمُوا أَنْفُسَهُمْ جَاءُوكَ فَاسْتَغْفَرَوا اللَّهَ وَاسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً « 64 »\r\nتفسير :\r\nوَ مَآ أَرْسَلْنَا مِن رَّسُولٍ إِلَّا لِيُطَاعَ بِإِذْنِ اللَّهِ\r\nيعنى : ما هيچ رسولى را نفرستاديم جز براى اين‌كه فرامين او اطاعت شود و امر و نهى او را مردم به اذن خداوند عمل كنند ، خواه ارشادى باشد يعنى ابلاغ احكام از جانب پروردگار ، يا مولوى يعنى آنچه خود به عنوان ولايت و حاكميت انشا مىكند .\r\nو مراد از « اذن » اذن تكوينى خدا و توفيق و يارى اوست ، و اين اذن نسبت به رسول عبارت است از اعطاى دين و كتاب به دست او به عنوان ابلاغ ، و بذل منطق و معجزه براى اثبات آن . و نسبت به ملت عبارت است از بذل عقل و استعداد براى درك ، و قدرت و توان براى عمل .\r\nو اطاعت انبيا و رسل در اين آيه مطلق و بدون قيد و شرط است و اين اطلاق براى دفع توهّم اين است كه خيال نشود اطاعت پيامبر در جايى است كه مصالح و مفاسد عمل معلوم نباشد و گرنه نيازى به طاعت او نيست ، بلكه گفته شده كه اطاعت مطلق از رسول مستلزم\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nشرك است كه طاعت غير خدا در مقابل خدا مطلقاً واجب شود ! و گويى طبق اين توهّم باطل بوده كه در اوايل اسلام احكام بدون استفاده از ادلّه جعل و عملى مىشد .\r\nو جواب اين است كه طاعت پيامبران هرچند مطلق و بدون قيد باشد ، در عرض طاعت خدا و در مقابل آن نيست كه شرك باشد ، بلكه در طول آن است . بدين معنا كه وجود خود پيامبر ، چه رسد به امر و نهى او ، معلول ارادهء تكوينى خداست و وجوب طاعتش معلول ارادهء تشريعى اوست ، پس احتمال شرك منتفى است .\r\nوَلَوْ أَنَّهُم‌ْإِذ ظَّلَمُواْ أَنفُسَهُمْ جَآءُوكَ فَاسْتَغْفَرُواْ اللَّه‌َوَ اسْتَغْفَرَلَهُمُ الرَّسُول‌ُلَوَجَدُواْ اللَّهَ تَوَّاباًرَّحِيماً\r\nچون منافقان محاكمهء خود را پيش طاغوت بردند و سپس متوجه گناه خود شدند در فكر توجيه گناهشان برآمدند ، در صورتى كه لازم بود به‌سوى پيامبر روند و به او متوسّل شوند .\r\nمعناى آيه : اى پيامبر ، آن‌گاه كه آنها بر خويشتن ستم كردند ، اگر نزد تو مىآمدند و از گناهشان توبه مىكردند و پيامبر نيز براى آنها طلب آمرزش مىكرد ، بىترديد خدا را بسيار توبه‌پذير و مهربان مىيافتند . يعنى لكن آنها چنين نكردند .\r\nفَلَا وَرَبِّكَ لَا يُؤْمِنُونَ حَتَّى يُحَكِّمُوكَ فِيَما شَجَرَ بَيْنَهُمْ ثُمَّ لَا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً « 65 »\r\n\r\n[ استغفار و احساس آمرزش 
  ]\r\nلغت و اعراب :\r\nفلا و ربك « لا » زايده است مانند لا اقسم ، يعنى فو ربّك . و ممكن است براى نفى باشد ، يعنى ليس كما زعموا أنهم مؤمنون . حكّمه : حاكم كرد او را . شَجَرَ الأمرُ بينهم : مختلط و مختلف شد و كار ميانشان به نزاع كشيد . حَرَج : ضيق و تنگى . ممّا قضيت « ما » مصدريه است يعنى مِن قضائك .\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nتفسير :\r\nفَلَا وَ رَبِّكَ لَايُؤْمِنُونَ حَتَّى يُحَكِّمُوكَ فِيمَا شَجَرَ بَيْنَهُمْ ثُمَّ لَايَجِدُواْ فِى أَنفُسِهِمْ حَرَجاً مِّمَّا قَضَيْتَ وَ يُسَلِّمُواْ تَسْلِيماً\r\nيعنى : اى پيامبر ، آنها مؤمن نيستند ، بلكه سوگند به پروردگارت آنان ايمان نخواهند آورد ، يعنى ايمانشان به ثبوت و استحكام نمىرسد ، مگر آن‌گاه كه در هر امرى كه ميان آنها مورد اختلاف است تو را داور قرار دهند ، سپس در نفس خود نسبت به داورى تو هيچ تنگى و ناراحتى نيابند « و يسلّموا تسليما » يعنى و به نحو كامل تسليم خدا شوند به تسليم قلبى و عملى ، ظاهرى و باطنى ؛ و يا تسليم در حكم مورد داورى و ساير اوامر و نواهى و يا تسليم در امور تكوينى و تشريعى .\r\nوَلَوْ أَنَّا كَتَبْنَا عَلَيْهِمْ أَنِ اقْتُلُوا أَنْفُسَكُمْ أَوِ اخْرُجُوا مِن دِيَارِكُم مَا فَعَلُوهُ إِلَّا قَلِيلٌ مِنْهُمْ وَلَوْ أَنَّهُمْ فَعَلُوا مَا يُوعَظُونَ بِهِ لَكَانَ خَيْراً لَهُمْ وَأَشَدَّ تَثْبِيتاً « 66 » وَإِذاً لَآتَيْنَاهُم مِن لَدُنَّا أَجْراً عَظِيماً « 67 » وَلَهَدَيْنَاهُمْ صِرَاطاً مُسْتَقِيماً « 68 »\r\nتفسير :\r\nوَ لَوْ أَنَّا كَتَبْنَا عَلَيْهِمْ أَنِ اقْتُلُواْ أَنفُسَكُمْ أَوِ اخْرُجُوا مِن دِيَارِكُم مَّا فَعَلُوهُ إِلَّا قَلِيلٌ مِّنْهُمْ\r\nسخن مربوط به منافقان است ، و ممكن است اعم باشد . معناى آيه : و اگر ما دربارهء كسانىكه مدعى ايمان اند ، بنويسيم ، يعنى واجب كنيم و مقرر سازيم ، كه خود را بكشيد - يعنى مثلًا در معركهء جهاد در خط مقدم جبهه حاضر شويد تا كشته گرديد ، يا آن كه براى آنها همانند توّابين قوم موسى از عبادت گوساله تكليف كنيم كه براى تطهير از گناهان خودكشى كنيد ، يا در شب تارى به جان هم افتيد و يكديگر را به قتل رسانيد - و يا براى\r\n\r\n","description":"","footnote":"","page_name":" 92 ","page_number":94},
  {"content":"\r\n\r\nآنها مقرّر داريم كه از وطن خويش به عنوان امتحان يا براى انجام وظيفه‌اى بيرون رويد ، جز اندكى از آنان اين تكاليف را انجام نمىدهند . يعنى اين علامت عدم ايمان يا ضعف آن است .\r\nوَ لَوْ أَنَّهُمْ فَعَلُواْ مَا يُوعَظُونَ بِهِ لَكَانَ خَيْراً لَّهُمْ وَ أَشَدَّ تَثْبِيتاً\r\nيعنى : و اگر آنها آنچه را كه بدان موعظه مىشوند انجام دهند ؛ مراد از موعظه در اين‌جا همان توجيه احكام شرعى است كه چون معلول حِكَم و مصالح براى جامعه است اسم موعظه بر آنها اطلاق شده . يعنى اگر آنها تكاليفشان را كه در حقيقت همراه پند و اندرز است انجام دهند بىترديد براى آنها بهتر و از نظر تثبيت قوىتر خواهد بود . يعنى امتثال فرامين الهى براى تثبيت نفس و تحكيم روح بر پايهء ايمان و عقيده بهتر و مؤثّرتر است .\r\nوَ إِذاً لَّأَتَيْنهُم مِّن لَّدُنَّآ أَجْراً عَظِيماً\r\nيعنى : و در اين صورت - در صورت امتثال احكام و پياده كردن فرامين خدايى - ما نيز بىترديد به آنها از جانب خود ، از منبع احسان و رحمت بىپايان خود ، پاداشى بزرگ عطا مىكرديم . يعنى در دنيا به مقدار اقتضاى مصالح نظام عالم تكوين ، و در آخرت بيش از آنچه چشمشان ديده ، يا گوششان شنيده و يا به فكرشان رسيده باشد به آنها انعام مىكرديم .\r\nوَ لَهَدَيْنَاهُمْ صِرَاطاً مُّسْتَقِيماً\r\nيعنى : و بىشك آنها را به راهى راست هدايت مىكرديم .\r\nمراد ، حدوث هدايت نيست بلكه دوام يا كمال آن است ، زيرا تا اصل هدايت پيدا نشود انجام « ما يوعظون » تحقق نمىپذيرد . و مراد از صراط مستقيم صراط معنوى است ، يعنى راه مستقيم تفكر در حقايق كه از اعوجاج و كژى محفوظ باشد ، و راه راست اعتقاد كه از شرك و كفر و ثنويت و تثليث مصون باشد ، و راه راست فضايل نفس كه از افراط و تفريط رذايل اخلاق محفوظ باشد ، و راه راست اعمال كه همه طبق مصالح كامنهء فردى و اجتماعى و به دور از انحرافات باشد .\r\n\r\n","description":"","footnote":"","page_name":" 93 ","page_number":95},
  {"content":"\r\n\r\nوَمَن يُطِعِ اللَّهَ وَالرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِم مِنَ النَّبِيِّينَ وَالصِّدِّيقِينَ وَالشُّهَدَاءِ وَالصَّالِحِينَ وَحَسُنَ أُولئِكَ رَفِيقاً « 69 » ذلِكَ الْفَضْلُ مِنَ اللَّهِ وَكَفَى بِاللَّهِ عَلِيماً « 70 »\r\nلغت و اعراب :\r\n\r\n[ پاداش اطاعت از خدا 
  ]\r\nصدّيق : بسيار راستگو ، يا كسى كه هيچ‌گاه دروغ مىگويد ، يا صادق در اعتقاد و گفتار و كردار . شهداء : جمع شهيد ، حاضر ، جان‌باخته در راه حق ، گواه . ذلك اشاره است به طاعت ، الفضل صفت آن ، و من اللَّه خبر آن .\r\nتفسير :\r\nوَ مَن يُطِعِ اللَّهَ وَ الرَّسُولَ\r\nمراد از اطاعت خدا و رسول ، اطاعت در تمام احكام از اصول و فروع به نحو استغراق نيست كه آيه اختصاص به معصومين داشته باشد ، بلكه مراد اطاعت در اصول اعتقادات و در فروع عملى فىالجمله است ؛ پس آيه شامل همهء مؤمنان صالح است . و مراد از معيّت و همراهى با طوايف چهارگانه معيّت در دنيا و آخرت است ؛ در دنيا از حيث شمول عنوان اسلام و ايمان و توجه تكاليف و احكام الهى از اصول و فروع احكام ، و در آخرت همراهى با طوايف مزبور در عالم برزخ و قيامت و بهشت . و اختلاف مراتبشان در ايمان و عمل و شئون و حالات آخرت مانع از معيّت نيست .\r\nمعناى آيه : كسانى كه از خدا و فرستادهء او اطاعت كنند ، يعنى احكام واقعى الهى را از اصول و فروع فرا گيرند و پياده كنند ، كه بِالذّات اطاعت خدا و بالعرض اطاعت رسول\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nاست ؛ و يا آن كه اطاعت خدا كنند در اوامر مولوى او ، و اطاعت رسول نمايند در اوامر مولوى رسول ؛\r\nفَأُوْلئِكَ مَعَ الَّذِينَ أَنْعَمَ اللَّهُ عَلَيْهِم مِّنَ النَّبِيِّينَ وَ الصِّدِّيقِينَ وَ الشُّهَدَآءِ وَ الصَّالِحِينَ وَ حَسُنَ أُوْلئِكَ رَفِيقاً\r\nيعنى : پس آنها در دنيا و آخرت همراه كسانى خواهند بود كه خداوند به آنها نعمت بخشيده است و آنها عبارت‌اند از پيامبران و صدّيقان و شهداء - يعنى گواهان - و صالحان ؛ و چه نيكويند آنها از حيث رفاقت .\r\nو ظاهر آيه اين است كه مقامات معنوى طوايف چهارگانه به ترتيب ذكر شده است . يعنى پيامبران برترند ، زيرا آنها متصديان دريافت وحى و ابلاغ آن‌اند و وسايط فيض در تشريعند همانند آن كه وسايط فيض در تكوين اند . سپس صدّيقين‌اند كه مبالغهء در صدق است ، يعنى صادق در عقايد و گفتار و كردارند و وجود و شئونشان سراپا صدق است يعنى مطابق هدف اصلى خلقت است ؛ و اين عنوان منطبق بر معصومين غير انبياست . سپس شهدايند ، يعنى گواهانى از بشر كه به واسطهء برترى مقامشان در قيامت گواه ايمان و كفر و طاعت و فسق سايرين خواهند بود . و تحمل اين شهادت در دنيا به ديدن و شنيدن و علم آنهاست . و نيز دربارهء برخى از اعلام فرشتگان است . و در آخر صالحان و مؤمنان شايسته از نظر عقايد و عمل‌اند كه مصداق واضحشان عدول مؤمنان‌اند .\r\nذَ لِكَ الْفَضْلُ مِنَ اللَّهِ وَ كَفَى بِاللَّهِ عَلِيماً\r\nيعنى : آن تفضّل ، از جانب خداوند است ؛ تفضّلى كه خدا بر مطيعان كرده و آنها را با طوايف چهارگانه همراه نموده و تفضّلى كه بر آن طوايف كرده و هريك را داراى مقامى و شئونى فوق تصوّر قرار داده از جانب خداوند است ، و خدا كافى است در عالِم بودنش به همهء اشيا كه از جمله ، علم به افعال بندگان و ميزان استحقاق پاداش و كيفر آنهاست و به آنچه از استحقاق در دنيا و آخرت به فعليت خواهد رسيد .\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nيَاأَيُّهَا الَّذِينَ آمَنُوا خُذُوا حِذْرَكُمْ فَانفِرُوا ثُبَاتٍ أَوِ انفِرُوا جَمِيعاً « 71 » وَإِنَّ مِنكُمْ لَمَن لَيُبَطِّئَنَّ فَإِنْ أَصَابَتْكُمْ مُصِيبَةٌ قَالَ قَدْ أَنْعَمَ اللَّهُ عَلَيَّ إِذْ لَمْ أَكُن مَعَهُمْ شَهِيداً « 72 » وَلَئِنْ أَصَابَكُمْ فَضْلٌ مِنَ اللَّهِ لَيَقُولَنَّ كَأَن لَم تَكُنْ بَيْنَكُمْ وَبَيْنَهُ مَوَدَّةٌ يَا لَيْتَنِي كُنتُ مَعَهُمْ فَأَفُوزَ فَوْزاً عَظِيماً « 73 »\r\n\r\n[ جنگ و جهاد 
  ]\r\nلغت و اعراب :\r\nحِذْر : آنچه بدان تحفّظ مىشود ، سلاح جنگى . نَفْر : كوچ كردن . ثُبات : جمع ثُبَه ، جماعت .\r\nبطّأ فىالأمر : كندى كرد در كار و عقب افتاد ، و بَطّأ الأمرَ : به تأخير انداخت آن را . لَمَن ليبطّئنّ مراد از « مَن » موصول جمع است و ضماير مفرد به اعتبار لفظ است .\r\nتفسير :\r\nيأَيُّهَا الَّذِينَ ءَامَنُواْ خُذُواْ حِذْرَكُمْ فَانفِرُواْ ثُبَاتٍ أَوِ انفِرُواْ جَمِيعاً\r\nآيه در بيان حكم تهيُّأ و آمادگى است براى جهاد ابتدايى يا دفاعى زير نظر پيامبر اسلام يا غير او از اولياى امور .\r\nيعنى : اى كسانى كه ايمان آورده‌ايد ، هنگام جهاد و اعلام حركت از سوى فرماندهء جنگ ، بايد وسايل دفاعى خود را - از قبيل شمشير ، نيزه ، تير ، كمان ، زره ، سپر ، مركب و غيره و در هر عصرى از اعصار به تناسب آن عصر از وسايل متنوع زمينى و دريايى و هوايى و غيره - برگيريد ، آن‌گاه به نحو دسته‌دسته و يا همگى در يك تشكّل و آرايش رزمى بر حسب اقتضاى زمان يا مكان يا حال دشمن يا هدف جنگ يا دستور فرماندهء سپاه ، به راه افتيد .\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nوَ إِنَّ مِنكُمْ لَمَن لَّيُبَطِّئَنَّ فَإِنْ أَصَابَتْكُمْ مُّصِيبَةٌ قَالَ قَدْ أَنْعَمَ اللَّهُ عَلَىَّ إِذْ لَمْ أَكُن مَّعَهُمْ شَهِيداً\r\nيعنى : بىترديد در ميان شما مؤمنان كسانى هستند كه همواره خود در حركت كندى و تأخير مىكنند و سبب كندى ديگران نيز مىشوند . يعنى از جنگ تخلّف مىكنند يا طورى حركت مىكنند كه به جبهه نرسند ، ( و اينها منافقان داخل مسلمين‌اند كه پيوسته ميان مسلمين فساد مىكنند و حقاً كه موجب مصيبت‌ها و امتحان‌هاى عظيم هستند ) و از جمله كارهايشان پس از تخلّف از سپاه اسلام اين است كه اگر شما را احياناً در جنگ مصيبتى وارد آيد از قبيل شكست و كشته‌شدن و اسارت و تلف اموال ، گويند : خداوند بر ما تفضّل و احسان كرد كه در جبهه با آنها حاضر نبوديم .\r\nوَ لَئِنْ أَصَابَكُمْ فَضْلٌ مِّنَ اللَّهِ لَيَقُولَنَّ كَأَن لَّمْ تَكُن‌م بَيْنَكُمْ وَ بَيْنَهُ مَوَدَّةٌ يَا لَيْتَنِى كُنتُ مَعَهُمْ فَأَفُوزَ فَوْزاً عَظِيماً\r\nيعنى : و اگر به شما فضلى از جانب خداوند رسيد ، كه پيروز شديد و غنائم و اموال و اسيرانى به دست آورديد ، مىگويند : اى كاش با آنها بوديم و به كاميابى بزرگى دست مىيافتيم .\r\nو جملهء « كَأَن لَّمْ تَكُن م بَيْنَكُمْ وَ بَيْنَهُ مَوَدَّةٌ » به عنوان جملهء معترضه ذكر شده و غرض اين است كه آنها نظير كسانى آرزو مىكردند كه ميان آنها و شما اهل جبهه و جهادگران هيچ ارتباط و مودّتى نبوده ، بلكه آرزويشان تنها براى رسيدن به مال دنياست ، و گرنه بايد آنها به جاى اين جمله مىگفتند : خوشا به حال آنها در انجام جهاد و اى كاش با آنها بوديم تا به اجر نايل مىشديم ، و يا آنها را يارى مىكرديم و به پيروزيشان تبريك مىگفتيم .\r\nفَلْيُقَاتِلْ فِي سَبِيلِ اللَّهِ الَّذِينَ يَشْرُونَ الْحَيَاةَ الدُّنْيَا بِالآخِرَةِ وَمَن يُقَاتِلْ فِي سَبِيلِ اللَّهِ فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً « 74 »\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nلغت و اعراب :\r\nشَرَى المتاعَ - از باب ضَرَبَ - : فروخت آن را ، و خريد آن را ، از اضداد است .\r\nتفسير :\r\nفَلْيُقَاتِلْ فِى سَبِيلِ اللَّهِ الَّذِينَ يَشْرُونَ الْحَيوةَ الدُّنْيَا بِالْأَخِرَةِ\r\nاگر « شرى » به معناى فروختن باشد ، معناى آيه اين است : كسانى از مؤمنان كه زندگى دنيا را در مقابل آخرت مىفروشند و بهاى ارزنده‌اى به دست مىآورند آنها بايد به شكرانهء اين توفيق در راه خداوند با كفّار و مشركان به جهاد و نبرد برخيزند .\r\nو اگر « شرى » به معناى خريدن باشد معناى آيه چنين است : كسانى كه زندگى دنيا را به دادن آخرت مىخرند مانند منافقان و كفّار و مشركان ، بايد در راه خدا بجنگند . يعنى مقتضاى حكمِ عقل و دستور لازم شرع اين است كه متنبّه شوند و به جاى آن داد و ستد ، در راه خدا نبرد كنند .\r\nوَ مَن يُقَاتِلْ فِى سَبِيلِ اللَّهِ فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً\r\nيعنى : و هركس در راه خداوند ( چه در جبههء جهاد ابتدايى يا دفاعى يا در هر هدفى كه خدا از بنده‌اش مىخواهد ) قتال كند و كشته شود يا پيروز شود و بدان هدف برسد ، به زودى ما او را پاداشى بزرگ خواهيم داد .\r\nزود بودن آن در صورت كشته‌شدن به لحاظ بهشت و نعم عالم برزخ است و در صورت پيروزى ، اجر دنيوى و سپس اجر اخروى است كه هر دو زود است « فان كلّ آتٍ قريب » . و در اين آيه از مثلث طبيعى اين‌گونه حوادث يعنى دَوَران امر ميان كشتن و كشته‌شدن و فرار ، قسم اخير ذكر نشده است براى اشاره به اين كه نبايد فرار از جنگ از مؤمن صادر شود زيرا حرام و مورد غضب خداوند و سبب عار ميان مردم است .\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nوَمَا لَكُمْ لَا تُقَاتِلُونَ فِي سَبِيلِ اللَّهِ وَالْمُسْتَضْعَفِينَ مِنَ الرِّجَالِ وَالنِّسَاءِ وَالْوِلْدَانِ الَّذِينَ يَقُولُونَ رَبَّنَا أَخْرِجْنَا مِنْ هذِهِ الْقَرْيَةِ الظَّالِمِ أَهْلُهَا وَاجْعَل لَنَا مِن لَدُنْكَ وَلِيّاً وَاجْعَلْ لَنَا مِن لَدُنكَ نَصِيراً « 75 »\r\nلغت و اعراب :\r\nما لكم مبتدا و خبر است و تقدير آن أىّ شىء حصل لكم . مستضعف : ناتوان داشته شده ، و المستضعفين عطف است به اللَّه .\r\nتفسير :\r\nوَ مَا لَكُمْ لَاتُقَاتِلُونَ فِى سَبِيلِ اللَّهِ\r\nخطاب به مجامع اسلامى و همهء مؤمنان ، و استفهام براى حثّ و ترغيب به قتال است .\r\nيعنى : شما را چه شده كه در راه خدا نمىجنگيد ؟ ! يعنى چه ضعف و عيب و عذرى در شماست كه در راه دين خدا و كتاب او به نبرد برنمىخيزيد ؟\r\nمحتمل است مراد نبرد گرم باشد ، پس كلام مقيّد است به حصول شرايطى كه اهمّ آن وجود ولىّ امر و اذن و صلاحديد و فرمان اوست . و محتمل است مراد اعم از جنگ گرم و سرد باشد كه شامل نبرد در عرصهء فرهنگ و اقتصاد و جهات ديگر است .\r\nوَ الْمُسْتَضْعَفِينَ مِنَ الرِّجَالِ وَ النِّسَآءِ وَ الْوِلْدَانِ الَّذِينَ يَقُولُونَ رَبَّنَآ أَخْرِجْنَا مِنْ هذِهِ الْقَرْيَةِ الظَّالِمِ أَهْلُهَا\r\nاين كلام ناظر به حال مسلمان‌هايى است كه پس از هجرتِ مخفيانهء پيامبر اسلام از مكه به مدينه ، در اسارت و تحت شكنجهء مشركان مكه قرار گرفتند .\r\nمعناى آيه : و چرا نمىجنگيد در راه مستضعفان و ناتوان داشته‌شدگان فكرى و سياسى\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nو نظامى و اقتصادى مكه به دست كفّار قريش ، از مردان و زنان و كودكانى كه همواره دست به دعايند و مىگويند : پروردگارا ، ما را از اين شهرى كه ساكنانش همه ستمگر و ظلم‌پيشه‌اند بيرون ببر .\r\nوَ اجْعَل لَّنَا مِن لَّدُنكَ وَلِيّاً وَ اجْعَلْ لَّنَا مِن لَّدُنكَ نَصِيراً\r\nيعنى : و آنها مىگويند : پروردگارا ، براى ما از جانب خود سرپرستى قرار ده كه بر مجتمع ما حكومت كند ، و براى ما از جانب خود ياورى تعيين كن كه ما را در امور دين و دنيا يارى دهد .\r\nالَّذِينَ آمَنُوا يُقَاتِلُونَ فِي سَبِيلِ اللَّهِ وَالَّذِينَ كَفَرُوا يُقَاتِلُونَ فِي سَبِيلِ الطَّاغُوتِ فَقَاتِلُوا أَوْلِيَاءَ الشَّيْطَانِ إِنَّ كَيْدَ الشَّيْطَانِ كَانَ ضَعِيفاً « 76 »\r\nتفسير :\r\nالَّذِينَ ءَامَنُواْ يُقَاتِلُونَ فِى سَبِيلِ اللَّهِ وَ الَّذِينَ كَفَرُواْ يُقَاتِلُونَ فِى سَبِيلِ الطَّاغُوتِ\r\nيعنى : در جنگ‌ها و نبردهايى كه همواره ميان حق و باطل و پيامبران الهى با كفّار و مشركان و طاغيان رخ مىدهد ، كسانى كه ايمان آورده‌اند در راه خدا مىجنگند ، يعنى در راه رضا و هدف و پياده كردن فرمان او . و كسانى كه كفر ورزيده‌اند در راه طاغوت ، يعنى شيطان طغيانگر و نافرمان ، مىجنگند هرچند متصدّيان آن در طول تاريخ ائمّهء كفر و شرك و سلاطين جور و عالمان سوء بوده‌اند .\r\nفَقَاتِلُواْ أَوْلِيَآءَ الشَّيْطَانِ إِنَّ كَيْدَ الشَّيْطَانِ كَانَ ضَعِيفاً\r\nيعنى : پس شما اى مؤمنان با ياوران شيطان و دوستان او ، يعنى با هر باطلى كه در مقابل حق قرار گيرد و مبارزه كند ، بجنگيد هرچند آنها از نظر اسباب ظاهرى و عِدّه و عُدّه قوىتر به نظر آيند . و نهراسيد ، زيرا مكر و فريب شيطان در برابر قدرت حق و نصرت او و وعده‌هاى مكرّر او و مكر او ، ضعيف و ناچيز است .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\nأَلَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَأَقِيمُوا الصَّلَاةَ وَآتُوا الزَّكَاةَ فَلَمَّا كُتِبَ عَلَيْهِمُ الْقِتَالُ إِذَا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً وَقَالُوا رَبَّنَا لِمَ كَتَبْتَ عَلَيْنَا الْقِتَالَ لَوْلا أَخَّرْتَنَا إِلَى أَجَلٍ قَرِيبٍ قُلْ مَتَاعُ الدُّنْيَا قَلِيلٌ وَالآخِرَةُ خَيْرٌ لِمَنِ اتَّقَى وَلَا تُظْلَمُونَ فَتِيلًا « 77 »\r\nلغت و اعراب :\r\nألم تر ، « ترى » چون با « الى » متعدّى شود به معناى « تنظر » است . خشيت : ترسى كه در آن شائبهء تعظيم طرف مقابل است . أشدّ خشية معطوف است به محل كخشية كه مفعول مطلق نوعى است . اجل : مجموع مدت تعيين‌شده براى شىء ، و نيز آخر آن مدت .\r\nتفسير :\r\nأَلَمْ تَرَ إِلَى الَّذِينَ قِيلَ لَهُمْ كُفُّواْ أَيْدِيَكُمْ وَ أَقِيمُواْ الصَّلَاةَ وَ ءَاتُواْ الزَّكَوةَ\r\nاين آيه دربارهء مسلمانان اندك مكه در زمان پيش از هجرت پيامبر است كه همه در قبضهء قدرت مركز شرك و كفر بودند و مقابله و نبرد با آنها ممكن نبود ، لذا از جانب پيامبر دستور بود كه متعرّض كسى نشوند و مأمور بودند كه براى خودسازى و آمادگى براى انجام وظيفه در حكومت اسلامى آينده نماز بخوانند و به يكديگر انفاق نمايند هرچند دستور سكوت و عدم تعرّض براى آنها سنگين بود .\r\nمعناى آيه : اى پيامبر و اى مخاطب ، آيا ننگريستى به حال كسانى كه به آنها گفته شد\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nدستان خود را از تعرّض به مشركان باز داريد ، و نماز را هم خود بخوانيد و هم در ميان جامعه‌تان برپا داريد ، و زكات را ، يعنى حق اجتماعى عقلايى متداول ميان مجامع بشرى نشأت يافته از غريزهء نوع‌دوستى و محبت فطرى را ، ادا نماييد ، يعنى به واسطهء عبادت بدنى و مالى روح خود را تربيت كنيد ، ولى آنها اعتراض داشتند كه چرا اذن جهاد به آنان داده نمىشود ؟\r\nفَلَمَّا كُتِبَ عَلَيْهِمُ الْقِتَالُ إِذَا فَرِيقٌ مِّنْهُمْ يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً\r\nيعنى : پس از آن كه هجرتى پيش آمد و مسلمين از مكه به مدينه آمدند و حكومتى تشكيل شد و از جانب خداوند براى آنها حكم جهاد مقرر گرديد ، به ناگاه گروهى از آنان را مىبينى كه از نبرد با مردم ، يعنى با كفار و مشركين ، آن گونه مىترسند كه انسان بايد از خدا بترسد يا از آن هم بيشتر و شديدتر .\r\nوَ قَالُواْ رَبَّنَا لِمَ كَتَبْتَ عَلَيْنَا الْقِتَالَ لَوْلَآ أَخَّرْتَنَآ إِلَى أَجَلٍ قَرِيبٍ\r\nيعنى : و آنها در خطابى به خداوند به صراحت زبان يا در درون خويش و يا به كردار خود ، به عنوان اعتراض خفيف يا درخواست مهلت يا از ترس جدايى از رفاه عيش چنين گفتند : پروردگارا چرا بر ما جنگ و كارزار مقرر كردى ؟ چرا ما را به آخر مدت عمر طبيعىمان كه خود مدت نزديكى است تأخير نينداختى ؟ !\r\nقُلْ مَتَاعُ الدُّنْيَا قَلِيلٌ وَ الْأَخِرَةُ خَيْرٌ لِّمَنِ اتَّقَى وَ لَاتُظْلَمُونَ فَتِيلًا\r\nيعنى : اى پيامبر ، به آنان بگو : متاع دنيا اندك است . اگر همهء وسايل زندگيتان فراهم آيد و همهء لذايذ دنيايتان ميسّر گردد و عمرى بس طولانى نصيبتان شود ، همه در مقابل اندكى از خوشى آخرت ناچيز است ؛ و آخرت كه شروعش از برزخ و عبورش از قيامت و سكونت ابديش در بهشت است ، براى كسانى كه در دنيا پروا داشته‌اند بهتر است ، و شما مكلفانِ در دنيا از انس و جن در آن عالم به اندازهء فتيلى هم ( كه رشتهء باريك در پشت هستهء خرماست ) ستم نمىبينيد . يعنى از استحقاق ثوابتان كسر نمىشود و بر استحقاق كيفرتان افزوده نمىگردد .\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nأَيْنَما تَكُونُوا يُدْرِككُّمُ الْمَوْتُ وَلَوْ كُنتُمْ فِي بُرُوجٍ مُشَيَّدَةٍ وَإِن تُصِبْهُمْ حَسَنَةٌ يَقُولُوا هذِهِ مِنْ عِندِ اللَّهِ وَإِن تُصِبْهُمْ سَيِّئَةٌ يَقُولُوا هذِهِ مِن عِندِكَ قُلْ كُلٌّ مِنْ عِندِ اللَّهِ فَمَالِ هؤُلَاءِ الْقَوْمِ لَا يَكَادُونَ يَفْقَهُونَ حَدِيثاً « 78 » مَا أَصَابَكَ مِنْ حَسَنَةٍ فَمِنَ اللَّهِ وَمَا أَصَابَكَ مِن سَيِّئَةٍ فَمِن نَفْسِكَ وَأَرْسَلْنَاكَ لِلنَّاسِ رَسُولًا وَكَفَى بِاللَّهِ شَهِيداً « 79 »\r\nلغت و اعراب :\r\nبروج : جمع برج ، حصار ، قصر ، هر بناى مدوّر يا مربع بلند كه از دور آشكار است . شادَ البناءَ - از باب ضَرَب - و شيّده : بلند كرد و مرتفع نمود آن را ، يا گچكارى كرد آن را . مشيّد : مرتفع يا گچكارى شده . حسنة : صفت است ، يعنى كار نيكو ، حادثهء نيكو ، مال نيكو .\r\nتفسير :\r\nأَيْنَمَا تَكُونُواْ يُدْرِككُّمُ الْمَوْتُ وَلَوْ كُنتُمْ فِى بُرُوجٍ مُّشَيَّدَةٍ\r\nآغاز آيه پند و اندرزى است به مسلمانانى كه از خود ضعف ايمان نشان دادند و از مرگ شديداً ترسيدند ، و بقيهء آيه و آيهء بعد اشاره به چند مطلب است كه ضعيف‌العقل‌ها و يا ضعيف‌الايمان‌ها گفته‌اند ، و پاسخ آنهاست .\r\nمعناى آيه : هرجا كه باشيد ، يعنى هر جايى از اين كرهء زمين ، در بطون صحراها و اعماق درياها ، در داخل زمين يا در جوّ بالا و فضاى غيرمتناهى و كرات و كهكشان‌ها ، شما را مرگ درمىيابد هرچند در ميان برج‌هاى بلند و مستحكم زمينى باشيد ، يعنى در قصرها و حصارهاى روى زمين يا در برج‌هاى آسمانى كه طول و عرض و استحكام آنها را عقل و\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nفكر ما درك نمىكند ، زيرا همه جاى عالم وجود محضر خداوند است و همه جاى آن در تحت سيطرهء ملك‌الموت و ساير فرشتگان الهى است و براى آنها همهء اجزاى جهان متساوىالنسبه است . پس هر جا ذىروحى باشد در تحت ارادهء خدا و زير سيطرهء فرشتگان اوست و مرگ ، سنّت جاريه و غير قابل تبديل اوست .\r\nوَ إِن تُصِبْهُمْ حَسَنَةٌ يَقُولُواْ هذِهِ مِنْ عِندِ اللَّهِ وَ إِن تُصِبْهُمْ سَيِّئَةٌ يَقُولُواْ هذِهِ مِنْ عِندِكَ\r\n\r\n[ خدايى ديدن همه چيز 
  ]\r\nظاهر اين كلام تا آخر آيه اين است كه دربارهء يهود و يا منافقان است و مراد از حسنه و سيّئه در اين‌جا به قرينهء « ان تصبهم » حوادث غيراختيارى عالم تكوين است كه برخى نيكو و محبوب و برخى بد و نامطلوب است ، و شامل اعمال نيك و بد انسانى مانند نماز و انفاق يا شراب‌خوارى و قمار نمىشود .\r\nمعناى آيه : اگر حسنه‌اى به آنها برسد ، يعنى حادثهء نيكو و خوشحال‌كننده‌اى مانند وسعت روزى ، نزول باران ، امنيت محيط ، پيروزى در جنگ و غنايم آن ، مىگويند : اين از جانب خداست . و اگر سيّئه‌اى به آنها برسد ، مانند گرانى ، بيمارى ، شكست در جنگ و تلف اموال و اولاد ، مىگويند : اين از توست . يعنى برخى از آنها از شومى وجود و برنامهء تو ، و برخى از آنها مانند شكست در جنگ از سوء تدبير توست .\r\nقُلْ كُلٌّ مِّنْ عِندِ اللَّهِ فَمَالِ هؤُلَآءِ الْقَوْمِ لَايَكَادُونَ يَفْقَهُونَ حَدِيثاً\r\nيعنى : بگو : همهء حسنات و سيّئات و حوادث نيك و بد كه به بشر مىرسد از جانب خداوند يعنى به ارادهء استقلالى اوست ، زيرا همهء حوادث عالم تكوين طبق نظام اتمّ حاكم بر شراشر اجزاى آن تحت ارادهء تكوينى خدا تحقّق مىيابد و احدى را در آن دخالت استقلالى نيست ، و وساطت فرشتگان بدين طرز است كه ارادهء آنها عين ارادهء خداوند است . پس چه شده است اين قوم را كه حاضر نيستند حديثى را درك كنند ؟ !\r\nمراد از حديث ، معارف دينى و توحيدى و يا قرآن مجيد است كه انسان را به حقايق آشنا مىسازد . و معلوم باد كه اين آيه در مقام نسبت حوادث به خدا از نظر مباشرت است و آيهء بعد از نظر تسبيب .\r\nمَّآ أَصَابَكَ مِنْ حَسَنَةٍ فَمِنَ اللَّهِ وَ مَآ أَصَابَكَ مِن سَيِّئَةٍ فَمِن نَّفْسِكَ\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nيعنى : اى پيامبر يا اى مخاطب ، آنچه از حسنات به تو رسد مانند مثال‌هايى كه ذكر شد همه از جانب خداست ، يعنى به ارادهء استقلالى و تكوينى اوست خواه اسباب خارجى آنها علل تكوينى جهان باشد يا اعمال خير تو . و آنچه از سيّئات به تو رسد همه از جانب خود توست ، يعنى سبب اصلى آن عمل توست .\r\nبدان كه اين آيه ناظر به اسباب اوليهء حوادث ، و آيهء قبل ناظر به مسبَّبات يعنى مرحلهء اجراست ، و حاصل دو آيه اين است كه حوادث عالم تكوين كه به بشر اصابت مىكند از قبيل مسبَّبات است و بالمباشره با ارادهء خدا مىرسد . و اما اسباب آنها كه سبب تعلّق ارادهء الهى مىشود ، در حسنات آن نيز از جانب خداست هرچند دعاها و كارهاى خير مكلّف نيز دخالت داشته باشد ، و در سيّئات از ناحيهء خود انسان است ، يعنى گناهانش سبب شده كه خدا سيّئه فرستد .\r\nوَ أَرْسَلْنَاكَ لِلنَّاسِ رَسُولًا وَ كَفَى بِاللَّهِ شَهِيداً\r\nپس از ذكر اين‌كه حوادث عالم همه به ارادهء حق است و پيامبر را شركتى در ورود و اصابهء سيئات نيست ، مىفرمايد : اى پيامبر ، ما تو را براى مردم تنها به عنوان رسول فرستاديم . يعنى تا پيام آسمانى خدا را از وحى و شريعت و قرآن به مردم برسانى ، و اما پياده كردن احكام در ميان جامعه از وظايف امامت است ، و پاداش و كيفر دنيوى در اين جهان و بهشت و دوزخ در آن جهان از شئون خداوندى است . و خدا كافى است در اين كه حاضر در مقابل هر مكلف است و گواه اعمال آنهاست .\r\nمَن يُطِعِ الرَّسُولَ فَقَدْ أَطَاعَ اللَّهَ وَمَن تَوَلَّى فَمَا أَرْسَلْنَاكَ عَلَيْهِمْ حَفِيظاً « 80 » وَيَقُولُونَ طَاعةٌ فَإِذَا بَرَزُوا مِنْ عِنْدِكَ بَيَّتَ طَائِفَةٌ مِنْهُمْ غَيْرَ الَّذِي تَقُولُ وَاللَّهُ يَكْتُبُ مَا يُبَيِّتُونَ فَأَعْرِضْ عَنْهُمْ وَتَوَكَّلْ عَلَى اللَّهِ وَكَفَى بِاللَّهِ وَكِيلًا « 81 »\r\n\r\n","description":"","footnote":"","page_name":" 105 ","page_number":107},
  {"content":"\r\n\r\nلغت و اعراب :\r\nتَوَلّى : اعراض كرد . و مَن توَلّى ، جزاى شرط به تقدير « فليس عليك بأس » است . طاعةٌ خبر مبتدا است به تقدير « أمرُنا طاعة » يا « نحن طاعةٌ » . بَرَزَ الرجُلُ - از باب نَصَر - : ظاهر شد و بيرون آمد . بَيَّتَ الأمرَ : در شب آن را فكر كرد و پخته نمود . تقول فعل خطاب است و فاعلش ضمير مستتر أنت راجع به پيامبر ، يا فعل غايب مؤنث است و فاعلش طائفة .\r\nتفسير :\r\nمَّن يُطِعِ الرَّسُولَ فَقَدْ أَطَاعَ اللَّهَ\r\nيعنى : هركس از اين رسول اطاعت نمود پس حقاً كه از خدا اطاعت كرده است .\r\nمراد از اطاعت رسول اطاعت اوست در آنچه از احكام الهى نقل مىكند . و اين اطاعت نسبت به خدا اطاعت حقيقى از اوامر مولوى او ، و نسبت به رسول اطاعت تبعى از امر ارشادى اوست .\r\nوَ مَن تَوَلَّى فَمَآ أَرْسَلْنَاكَ عَلَيْهِمْ حَفِيظاً\r\nيعنى : و هركس روى برتابد و از رسول خدا در آنچه از جانب خدا آورده فرمان نبرد ، پس اى پيامبر ، ايرادى بر تو نيست ، زيرا ما تو را هرگز بر آنها نگهبان نفرستاده‌ايم . يعنى نه نگهبان طاعت يكايك آنهايى ، زيرا آن مقدور تو نيست ؛ و نه مسئول پياده كردن احكام در اجتماع آنها ، زيرا آن از وظايف امامت است نه رسالت ، و نه نگهبان كتابت حسنات و سيئات آنها ، زيرا آن از شئون كرام كاتبين است ، بلكه وظيفهء تو فعلًا ابلاغ رسالت خويش است و بس .\r\nوَ يَقُولُونَ طَاعَةٌ فَإِذَا بَرَزُواْ مِنْ عِندِكَ بَيَّتَ طَآئِفَةٌ مِّنْهُمْ غَيْرَ الَّذِى تَقُولُ\r\nيعنى : اى پيامبر ، هنگامى كه آنها در نزد تو باشند در برابر فرامين تو پيوسته مىگويند :\r\nاطاعت ، يعنى پيروى مىكنيم و سر تا پا اطاعتيم ؛ و چون از نزد تو بيرون شوند و به خانه‌هاى خود باز گردند گروهى از آنان غير آنچه تو مىگويى ، يا غير از اظهار طاعتى كه خود مىكردند ، افكار ديگرى را در شب‌ها تدبير مىكنند و در سر مىپرورانند . يعنى بر ضد تو و دين تو توطئه مىكنند و براى خاموش كردن چراغ قرآن نقشه مىكشند .\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nوَ اللَّهُ يَكْتُبُ مَا يُبَيِّتُونَ\r\nيعنى : و خداوند همهء آنچه را كه شبانه تدبير مىكنند و نقشه مىكشند مىنويسد .\r\nفَأَعْرِضْ عَنْهُمْ وَ تَوَكَّلْ عَلَى اللَّهِ وَ كَفَى بِاللَّهِ وَكِيلًا\r\nيعنى : پس فعلًا از آنها روى برتاب ، يعنى نه در فكر عكس‌العمل خشن باش و نه در صدد جنگ . و بر خدا توكل كن ، يعنى كارهاى خود را بر عهدهء او بسپار ، و خدا از حيث تعهد و تصدّى امور كافى است .\r\nأَفَلَا يَتَدَبَّرُونَ الْقُرْآنَ وَلَوْ كَانَ مِنْ عِندِ غَيْرِ اللَّهِ لَوَجَدُوا فِيهِ اخْتِلَافاً كَثِيراً « 82 »\r\nتفسير :\r\nأَفَلَا يَتَدَبَّرُونَ الْقُرْءَانَ\r\nاين آيه دربارهء اصحاب فكر و اهل نظر و انديشمندان و عقلاى عالم است ، خواه اهل كتاب باشند يا غير آنها ، و خواه اين كتاب را پذيرفته باشند يا نه ، بلكه براى همهء مكلّفان است از زمان نزول اين كتاب تا آيندهء تاريخ در طول بقاى نسل بشر در دنيا . و استفهام ، براى تحريض و ترغيب در تفكّر است .\r\nمعناى آيه : پس آيا مردم در اين قرآن تفكّر و تدبّر نمىكنند ؟\r\nمراد تفكّر در تمام جهات آن است : تفكّر در حالات آورنده ، زمان نزول ، محيط نزول ، عادت و رسوم عصر نزول و اقوام و ملل مختلف طرف خطاب آن .\r\nو تفكّر در فصاحت الفاظ ، زيبايى كلام ، رسايى بيان ، بلاغت سخن ، كثرت معارف و عمق محتوا .\r\nو تفكّر در متانت مكتب و مذهبى كه القا كرده ، و سعهء شريعتى كه عرضه داشته ، و دقت و متانت اصول و فروع دينى كه به جامعه اهدا نموده است .\r\nو تفكّر در عدم وجود اختلاف و تناقض و تضاد و تعارض در مجموع مندرجات آن از آغاز تا پايان .\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nو تفكّر در توافق قوانين آن با اقتضاى فطرت بشرى و حكم عقل سليم و وجدان مستقيم ، و در استحكام برنامه‌هاى اخلاقى و انسانىِ فردى و اجتماعى آن .\r\nو تفكّر در قيام قرائن عقلى و نقلى و تاريخى بر صدق نقل‌هاى آن از سرگذشت صالحان و طالحان گذشته ، و گواهى تجربيات و علوم مختلف جهانى بر صدق برخى از محتواهاى آن و شهادت اختراعات و فنون و اكتشافات بهت‌آور بشرى از حقانيت بسيارى از معارف و ملاحم و اخبارات آن . و بالأخره تفكر در تأثير جاذبه و نفوذ خاص مفاهيم و معانى آن در نفوس بشر و فطرت‌هاى سليم و افكار سالم و بكر ، و گسترش عجيب آن در روى زمين بدون وسايط ظاهرى و مادى .\r\nوَ لَوْ كَانَ مِنْ عِندِ غَيْرِ اللَّهِ لَوَجَدُواْ فِيهِ اخْتِلَافاً كَثِيراً\r\nيعنى : و اگر اين قرآن كتابى انشاء و تأليف‌شده از جانب غيرخدا بود حتماً در آن اختلاف زيادى در الفاظ و محتواى آن مىيافتند . مثلًا نظم و اسلوب آيه و سوره‌اى مخالف ديگرى بود ، بعضى از الفاظ فصيح و بعضى غيرفصيح ، برخى بليغ و برخى غيربليغ ، بعضى قابل معارضه و بعضى غيرقابل ، برخى از اخبارات و نقل‌ها مطابق واقع و برخى غيرمطابق ، بعضى موافق عقل سليم و بعضى ناموافق يا مخالف ، و هكذا . در صورتى كه هيچ‌يك از اين اشكالات و اشكال‌ها و عيب‌هاى ديگر در آن ديده نشده و نمىشود .\r\nوَإِذَا جَاءَهُمْ أَمْرٌ مِنَ الْأَمْنِ أَوِ الْخَوْفِ أَذَاعُوا بِهِ وَلَوْ رَدُّوهُ إِلَى الرَّسُولِ وَإِلَى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ وَلَوْلَا فَضْلُ اللَّهِ عَلَيْكُمْ وَرَحْمَتُهُ لَاتَّبَعْتُمُ الشَّيْطَانَ إِلَّا قَلِيلًا « 83 »\r\nلغت و اعراب :\r\nأذاعَ الشىءَ : پخش و منتشر كرد آن را . استنبط الشىءَ : استخراج نمود آن را . الّا قليلًا استثناى از ضمير جمع اتّبعتم است ، و يا مستثناى مفرّغ است به‌تقدير « فى » .\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nتفسير :\r\nوَ إِذَا جَآءَهُمْ أَمْرٌ مِّنَ الْأَمْنِ أَوِ الْخَوْفِ أَذَاعُوا بِهِ\r\n\r\n[ برخورد با شايعات 
  ]\r\nگاهى گروهى از مسلمين به عنوان « سَريّه » به جنگى اعزام مىشدند و گاهى جوّ اجتماع به واسطهء احتمال حملهء دشمن يا جهات ديگر مضطرب و ناآرام بود و انتشار اخبار امن‌آور يا وحشت‌زا از مسافران يا از جوّ داخل ، خلاف مصلحت و يا مفسده‌آور بود . در اين گونه موارد دستور اين است كه هيچ‌يك از خبرهاى امن‌آور يا ترس‌آور افشا نشود و به اولياى امور مراجعه شود .\r\nمعناى آيه : و چون به آنها ، يعنى به منافقان كه مخلوط با مؤمنان‌اند و يا به ضعيف‌الايمان‌ها ، خبرى كه حاكى از امن يا وحشت است برسد آن را در ميان مسلمين منتشر مىكنند .\r\nوَ لَوْ رَدُّوهُ إِلَى الرَّسُولِ وَ إِلَى أُولِى الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ\r\nيعنى : و اگر آن را به پيامبر و به اولياى امور خود رد مىكردند و تنها به آنها مىگفتند ، بىترديد كسانى كه خبرها را استنباط مىكنند مىدانستند . يعنى كسانى كه قدرت استخراج احوال و اوضاع خبر را دارند كه مثلًا منشأ انتشار آن چيست و كيست و انگيزهء نشر و پىآمد بد يا خوب آن چيست ، مىدانستند دربارهء آن چگونه بايد عمل كرد .\r\nوَ لَوْلَا فَضْلُ اللَّهِ عَلَيْكُمْ وَ رَحْمَتُهُ لَاتَّبَعْتُمُ الشَّيْطَانَ إِلَّا قَلِيلًا\r\nيعنى : و اگر فضل خدا و رحمت خدا بر شما نبود بىترديد جز اندكى از شما ، يا جز در اندكى از كارها ، همگى پيروى از شيطان مىكرديد .\r\nفَقَاتِلْ فِي سَبِيلِ اللَّهِ لَا تُكَلَّفُ إِلَّا نَفْسَكَ وَحَرِّضِ الْمُؤْمِنِينَ عَسَى اللَّهُ أَن يَكُفَّ بَأْسَ الَّذِينَ كَفَرُوا وَاللَّهُ أَشَدُّ بَأْساً وَأَشَدُّ تَنْكِيلًا « 84 »\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nلغت و اعراب :\r\nحرِّض : تحريض و تشويق نما . بأس : قوّت ، ترس ، عذاب . تنكيل : تعذيبى كه سبب عبرت ديگران شود .\r\nتفسير :\r\nفَقَاتِلْ فِى سَبِيلِ اللَّهِ لَاتُكَلَّفُ إِلَّا نَفْسَكَ وَ حَرِّضِ الْمُؤْمِنِينَ\r\nدر اوايل تشكيل حكومت الهى در مدينه ، پيامبر اسلام طبق مصالح نظام و اقتضاى حال مسلمين ، سربازگيرى اجبارى نداشت و تنها دعوت و تشويق داشت و خود ابتداءً با عده‌اى معدود به راه مىافتاد .\r\nمعناى آيه : اى پيامبر ، تو خود در راه خداوند هرچند به تنهايى قتال كن و وظيفهء جهاد ابتدايى يا دفاعى خويش را انجام ده ؛ تو به جز نفس خويش مكلّف به اجبار كسى نيستى ، و لكن مؤمنان را به جنگ و جهاد ترغيب و تشويق كن .\r\nعَسَى اللَّهُ أَن يَكُفَّ بَأْسَ الَّذِينَ كَفَرُواْ وَ اللَّهُ أَشَدُّ بَأْساً وَ أَشَدُّ تَنْكِيلًا\r\nيعنى : اميد است كه خدا جلو شدت حملات و قدرت و آسيب كفار را بگيرد . و خدا قدرت و عذابش شديدتر و بر تعذيبى كه سبب عبرت ديگران باشد قوىتر است .\r\nمَن يَشْفَعْ شَفَاعَةً حَسَنَةً يَكُن لَهُ نَصِيبٌ مِنْهَا وَمَن يَشْفَعْ شَفَاعَةً سَيِّئَةً يَكُن لَهُ كِفْلٌ مِنْهَا وَكَانَ اللَّهُ عَلَى كُلِّ شَيْءٍ مُقِيتاً « 85 » وَإِذَا حُيِّيتُم بِتَحِيَّةٍ فَحَيُّوا بِأَحْسَنَ مِنْهَا أَوْ رُدُّوهَا إِنَّ اللَّهَ كَانَ عَلَى كُلِّ شَيْءٍ حَسِيباً « 86 »\r\nلغت و اعراب :\r\nشَفَعَ الشىءَ بالشىء - از باب مَنَع - : جفت كرد و منضمّ نمود اول را به دوم ، و شَفَعَ لزيد و\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nفى زيد الى عمرو : درخواست يارى نمود براى زيد از عمرو . كِفل : نصيب . مقيت : قوت‌دهنده ، مقتدر و توانا . تحية : مصدر باب تفعيل ، سلام كردن و زنده‌باش گفتن ، و محتمل است شامل هر دعايى بشود .\r\nتفسير :\r\n\r\n[ حسن نيكى و تلافى نيكى 
  ]\r\nمَّن يَشْفَعْ شَفَاعَةً حَسَنَةً يَكُن لَّهُ نَصِيبٌ مِّنْهَا\r\nيعنى : هركس شفاعتى نيكو انجام دهد از آن شفاعت بهره‌اى براى او خواهد بود .\r\nكسى كه در تحقّق هدفى براى كسى وساطت و يارى كند و شفاعتش پسنديده باشد ( يعنى عمل مورد وساطت ، خير باشد نظير تبرئهء محكومان ، نجات محبوسان ، بناى مساجد ، اعانت ضعيفان ، طالبان علم ، ازدواج‌كنندگان ، و يا آن كه خودِ شفاعت نيكو باشد و از راه حلال و معقول و به نيت قربت و اخلاص باشد ، و يا از قبيل دعا و طلب قضاى حاجت براى صاحبان حاجت باشد ) خدا نصيبى به او خواهد داد . و مراد از نصيب ، ثواب تسبيب در امر خير يا نظير ثواب عملى است كه دربارهء آن شفاعت نموده است .\r\nوَ مَن يَشْفَعْ شَفَاعَةً سَيِّئَةً يَكُن لَّهُ كِفْلٌ مِّنْهَا\r\nيعنى : و هر كس وساطت و شفاعت بد و ناپسند انجام دهد ؛ بدين معنا كه وساطت در گناه نمايد يا وساطتش گناه و ريا و فريبكارانه باشد ، او را از آن شفاعت نصيبى خواهد بود ، مانند گناه معاونت بر اثم يا ريا و فريب و غيره .\r\nوَ كَانَ اللَّهُ عَلَى كُلِّ شَىْءٍ مُّقِيتاً\r\nيعنى : و خداوند بر هر چيزى از ازل تا ابد مقتدر و تواناست و مىتواند همهء شفيعان را هرچند بيشتر باشند بهرهء وافرى بدهد و يا ثواب عمل مورد شفاعت عطا نمايد .\r\nوَ إِذَا حُيِّيتُم بِتَحِيَّةٍ فَحَيُّواْ بِأَحْسَنَ مِنْهَآ أَوْ رُدُّوهَا\r\nيعنى : چون كسى به شما سلام و درود و زنده‌باش و مانند اينها گفت - و محتمل است اين تعبير ، دعا و تعريف و تكريم را هم شامل شود - پس بايد شما به گوينده بهتر از آن را بگوييد . مثلًا در جواب « سلام عليكم » « سلام عليكم و رحمة اللَّه » بگوييد و در جواب « سلام عليكم و رحمة اللَّه » « و بركاته » را نيز اضافه نماييد . و يا اين كه حداقل همان را رد\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nكنيد ، يعنى نظير عبارت او را بگوييد .\r\nإِنَّ اللَّهَ كَانَ عَلَى كُلِّ شَىْءٍ حَسِيباً\r\nيعنى : حقيقت اين است كه خداوند بر همه چيز حساب‌رس است . يعنى نه تنها به حساب اعمال خير يا شر شما مىرسد ، بلكه به حساب تمام ذرات عالم وجود از نظر اعداد و اجزا و اوصاف و آثار و مدت بقا و روابط آنها با يكديگر و زمان زوال و فناى آنها نيز مىرسد .\r\nاللَّهُ لَا إِلهَ إِلَّا هُوَ لَيَجْمَعَنَّكُمْ إِلَى يَوْمِ الْقِيَامَةِ لَا رَيْبَ فِيهِ وَمَنْ أَصْدَقُ مِنَ اللَّهِ حَدِيثاً « 87 »\r\nتفسير :\r\nاللَّهُ لَآإِلهَ إِلَّا هُوَ لَيَجْمَعَنَّكُمْ إِلَى يَوْمِ الْقِيَامَةِ لَارَيْبَ فِيهِ\r\nيعنى : « اللَّه » آن ذات يكتاى واجب‌الوجودِ واجد هر كمال و عارى از هر نقص است كه جز او معبود حقّى وجود ندارد ، و حتماً شما را بدون استثناء به سوى روز قيامتى كه هيچ شك و ترديدى در آن نيست جمع خواهد نمود .\r\nيعنى آن گاه كه ارادهء تكوينى او تعلق گرفت كه روز وعده شده از ازل را تحقّق بخشد ، به واسطهء نفخهء دوم صور ، ارواح همهء برزخيان را از عالم برزخ بميراند و در صحنهء محشر زنده سازد و اجسادى را كه در زمين و اعماق آن منتشرند جمع نموده و تركيب بخشيده با ارواح جفت كند و صورت دنيوى بخشد و در محكمهء عدل خويش جمع كند .\r\nوَ مَنْ أَصْدَقُ مِنَ اللَّهِ حَدِيثاً\r\nيعنى : و چه كسى است كه از خداوند راستگوتر باشد ؟\r\nاين وعده‌اى كه در اين كتاب و در همهء كتاب‌هاى آسمانى داده و به همهء پيامبران گذشته ابلاغ نموده ، كلامى است صادق و راست ، و راهى بر كذب آن نيست .\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nفَمَا لَكُمْ فِي الْمُنَافِقِينَ فِئَتَيْنِ وَاللَّهُ أَرْكَسَهُم بِمَا كَسَبُوا أَتُرِيدُونَ أَن تَهْدُوا مَنْ أَضَلَّ اللَّهُ وَمَن يُضْلِلِ اللَّهُ فَلَن تَجِدَ لَهُ سَبِيلًا « 88 » وَدُّوا لَوْ تَكْفُرُونَ كَمَا كَفَرُوا فَتَكُونُونَ سَوَاءً فَلَا تَتَّخِذُوا مِنْهُمْ أَوْلِيَاءَ حَتَّى يُهاجِرُوا فِي سَبِيلِ اللَّهِ فَإِن تَوَلَّوا فَخُذُوهُمْ وَاقْتُلُوهُمْ حَيْثُ وَجَدْتُمُوهُم وَلَا تَتَّخِذُوا مِنْهُمْ وَلِيّاً وَلَا نَصِيراً « 89 »\r\n\r\n[ منافقان و ضعيف الايمان‌ها و مهاجران 
  ]\r\nلغت و اعراب :\r\nفما لكم ، مبتدا و خبر ، و استفهام انكارى است ، و فى المنافقين متعلق به لكم ، و فئتين حال است از ضمير جمع لكم . فئة : طايفه و گروه . وَدَّ الشىءَ - از باب عَلِمَ - : دوست داشت آن را و آرزوى وجودش را كرد . رَكَسَ الشىءَ و أركَسَه - از باب نَصَر - : وارونه كرد آن را .\r\nتفسير :\r\nفَمَا لَكُمْ فِى الْمُنَافِقِينَ فِئَتَيْنِ وَ اللَّهُ أَرْكَسَهُم بِمَا كَسَبُواْ\r\nعده‌اى از منافقان كه در مدينه با مسلمين بودند و نفاقشان معلوم نبود به تدريج به مكه رفتند و به مشركان پيوستند و از اين عمل ، نفاقشان روشن شد . لكن برخى از مسلمين نفاق آنها را قبول نمىكردند و از اين رو اختلافى در ميان مسلمين در نفاق آنها و يا در جواز جنگ با آنها پيدا شد . اين آيه حكايت از نفاق آنها و توبيخ از اختلاف در آن دارد . و گفته مىشود كه فرصتى هم براى مسلمين پيش آمد كه به آنها حمله كنند و اين اختلاف مانع شد .\r\nمعناى آيه : پس شما را چه شده كه در نفاق آن منافقان يا جواز جنگ با آنها دو دسته شده‌ايد ؟ ! در صورتى كه خداوند آنها را به سزاى آنچه از نفاق و آثار عملى آن كه انجام\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nدادند واژگون كرده ، يعنى قلبشان را وارونه كرده ، عقايد باطل را حق و عمل‌هاى فاسد را صالح مىبينند . و استفهام به عنوان انشاى تعجب و توبيخ است .\r\nأَتُرِيدُونَ أَن تَهْدُواْ مَنْ أَضَلَّ اللَّهُ وَ مَن يُضْلِلِ اللَّهُ فَلَن تَجِدَ لَهُ سَبِيلًا\r\nيعنى : آيا مىخواهيد كسانى را كه خداوند آنها را گمراه كرده - يعنى در ضلالت و گمراهى اعتقادى و عملى كه خود به اختيار به سوى آن رفته‌اند رها كرده و وسايل هدايت آنها را فراهم نمىكند - هدايت نماييد ؟ هركه را خداوند به حال گمراهيش رها كند ، پس هرگز براى او راه نجات و هدايتى نمىيابى .\r\nوَدُّواْ لَوْ تَكْفُرُونَ كَمَا كَفَرُواْ فَتَكُونُونَ سَوَآءً\r\nكلام دربارهء همان منافقان است . مىفرمايد : آنها دوست داشتند كه شما نيز همانند آنها كافر شويد و نتيجتاً با آنها يكسان باشيد . يعنى قناعت نكردند كه خود به كفر لاحق شوند بلكه آرزو كردند كه اى كاش شما نيز در مسلك كفر با آنها يكسان مىشديد .\r\nفَلَا تَتَّخِذُواْ مِنْهُمْ أَوْلِيَآءَ حَتَّى يُهاجِرُواْ فِى سَبِيلِ اللَّهِ\r\nيعنى : پس هرگز از آنها دوستان و ياورانى اتخاذ نكنيد تا آن‌گاه كه در راه خدا هجرت نمايند ؛ يعنى تا بدانيد كه ايمان آورده‌اند و در راه خدا و به قصد رسيدن به پيامبر و مسلمين به سوى شما هجرت كرده‌اند نه براى اغراض ديگر .\r\nفَإِن تَوَلَّوْاْ فَخُذُوهُمْ وَ اقْتُلُوهُمْ حَيْثُ وَ جَدتُّمُوهُمْ وَ لَاتَتَّخِذُواْ مِنْهُمْ وَلِيّاً وَ لَانَصِيراً\r\nيعنى : پس اگر از پيشنهاد ايمان و هجرت به سوى خدا اعراض كردند و سر برتافتند ، هركجا آنها را يافتيد بگيريد و بكشيدشان ، و هرگز از آنها براى خود دوستى و ياورى اتخاذ نكنيد . يعنى آنها در اين صورت مشرك‌اند يا حقيقتاً يا حكماً .\r\nإِلَّا الَّذِينَ يَصِلُونَ إِلَى قَوْمٍ بَيْنَكُمْ وَبَيْنَهُمْ مِيثَاقٌ أَوْ جَاءُوكُمْ حَصِرَتْ صُدُورُهُمْ أَن يُقَاتِلُوكُمْ أَوْ يُقَاتِلُوا قَوْمَهُمْ وَلَوْ شَاءَ اللَّهُ لَسَلَّطَهمْ عَلَيْكُمْ فَلَقَاتَلُوكُمْ فَإِنِ اعْتَزَلُوكُمْ فَلَمْ يُقَاتِلُوكُمْ وَأَلْقَوْا إِلَيْكُمُ السَّلَمَ فَمَا جَعَلَ اللَّهُ لَكُمْ عَلَيْهِمْ سَبِيلًا « 90 »\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nلغت و اعراب :\r\nأو جاؤوكم عطف است به يصلون . حَصِرَ الرجلُ - از باب عَلِمَ - : سينه‌اش تنگ شد . و حصرت حال است از فاعلِ جاؤوا . أن يقاتلوكم يعنى عن أن يقاتلوكم .\r\nتفسير :\r\nإِلَّا الَّذِينَ يَصِلُونَ إِلَى قَوْمٍ بَيْنَكُمْ وَ بَيْنَهُمْ مِّيثَاقٌ\r\nدر اين آيه دو گروه از منافقانى كه محكوم به اخذ و قتل‌اند استثنا شده‌اند : اول آنها كه به كفّارِ هم‌پيمان با مسلمين بپيوندند ، بدين معنا كه با آنها معاهده‌اى داشته باشند يا در تحت امان آنها درآيند . دوم گروهى كه طايفهء اصلى آنها با مسلمين در حال جنگ‌اند و آنها نمىخواهند بجنگند .\r\nمعناى آيه : منافقان مذكور را بگيريد و بكشيد مگر كسانى كه به گروهى مىپيوندند كه ميان شما و آنها پيمان و معاهده برقرار است ، مانند پيمان صلح و همكارى يا پيمان متاركهء جنگ .\r\nأَوْ جَآءُوكُمْ حَصِرَتْ صُدُورُهُمْ أَن يُقَاتِلُوكُمْ أَوْ يُقَاتِلُواْ قَوْمَهُمْ\r\nيعنى : و مگر كسانى كه به سوى شما آمده‌اند در حالى كه از جنگ بيزارند و سينه‌هايشان تنگ است يعنى در فشار روحى هستند از اين كه مىبينند يا بايد به قوم خود لاحق شوند و با شما مسلمين بجنگند ، يا به شما بپيوندند و با قوم خود بجنگند . يعنى اينان مشمول حكم « خُذوهم واقتلوهم » نمىشوند .\r\nوَ لَوْ شَآءَ اللَّهُ لَسَلَّطَهُمْ عَلَيْكُمْ فَلَقَاتَلُوكُمْ فَإِنِ اعْتَزَلُوكُمْ فَلَمْ يُقَاتِلُوكُمْ وَ أَلْقَوْاْ إِلَيْكُمُ السَّلَمَ فَمَا جَعَلَ اللَّهُ لَكُمْ عَلَيْهِمْ سَبِيلًا\r\nيعنى : و اگر خداوند مىخواست آنها را توان مىبخشيد و بر شما مسلّط مىكرد و بىترديد مىتوانستند با شما بجنگند . پس اگر آنها طبق ارادهء خداوندى از شما كناره‌گيرى كردند و با شما نجنگيدند و پيشنهاد صلح دادند ، خدا براى شما راهى براى گرفتن و كشتن آنها قرار نداده است .\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nسَتَجِدُونَ آخَرِينَ يُرِيدُونَ أَن يَأْمَنُوكُمْ وَيَأْمَنُوا قَوْمَهُمْ كُلَّ مَا رُدُّوا إِلَى الْفِتْنَةِ أُرْكِسُوا فِيهَا فَإِن لَمْ يَعْتَزِلُوكُمْ وَيُلْقُوا إِلَيْكُمُ السَّلَمَ وَيَكُفُّوا أَيْدِيَهُمْ فَخُذُوهُمْ وَاقْتُلُوهُمْ حَيْثُ ثَقِفْتُمُوهُمْ وَأُولئِكُمْ جَعَلْنَا لَكُمْ عَلَيْهِمْ سُلْطَاناً مُبِيناً « 91 »\r\nتفسير :\r\nسَتَجِدُونَ ءَاخَرِينَ يُرِيدُونَ أَن يَأْمَنُوكُمْ وَ يَأْمَنُواْ قَوْمَهُمْ كُلَّ مَا رُدُّواْ إِلَى الْفِتْنَةِ أُرْكِسُواْ فِيهَا\r\nاين آيه ناظر به حال عده‌اى ديگر از منافقان است كه در نفاقشان پابرجا هستند و پيوسته مىخواهند با حفظ نفاق خود با مسلمين باشند و آنها را به اظهارات دروغين راضى نگه دارند و از مزاياى اسلام برخوردار گردند ، و در نزد قومشان نيز با اظهار كفر و شرك مصون مانند .\r\nمعناى آيه : به زودى گروه ديگرى را خواهى يافت كه نزد شما آمده اظهار ايمان مىكنند ، آنها قصد دارند كه از شما در امان باشند و از قبيلهء خويش نيز در امان مانند ؛ يعنى از شما به اسلام ظاهرى و از آنان به كفر باطنى . و هر بار آنها به سوى فتنه بازگردانده شوند ، يعنى قومشان آنها را به شرك و كفر و انفاق مالى در اين راه فراخوانند ، وقيحانه به سوى آن بازمىگردند .\r\nفَإِن لَّمْ يَعْتَزِلُوكُمْ وَ يُلْقُواْ إِلَيْكُمُ السَّلَمَ وَ يَكُفُّواْ أَيْدِيَهُمْ فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ وَ أُوْلئِكُمْ جَعَلْنَا لَكُمْ عَلَيْهِمْ سُلْطَاناً مُّبِيناً\r\nيعنى : اى پيامبر ، اگر اين گروه به كلّى از شما كنار نروند و القاى سَلَم ننمايند ، يعنى پيشنهاد حقيقى صلح و تسليم نكنند و دست‌هاى خود را از هر ضرر و آسيبى نسبت به شما باز ندارند ، بايد در هر كجا بر آنان دست يابيد آنها را بگيريد و بكشيد ، و آنها هستند كه براى شما بر آنان تسلّطى آشكار قرار داده‌ايم . يعنى نفاق و غدر و دوگانگى روشن آنها\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nبرهان محكمى بر اين حكم شديد است .\r\nوَمَا كَانَ لِمُؤْمِنٍ أَن يَقْتُلَ مُؤْمِناً إِلَّا خَطَأً وَمَن قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَدِيَةٌ مُسَلَّمَةٌ إِلَى أَهْلِهِ إِلَّا أَن يَصَّدَّقُوا فَإِن كَانَ مِن قَوْمٍ عَدُوٍّ لَكُمْ وَهُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَإِن كَانَ مِن قَوْمٍ بَيْنَكُمْ وَبَيْنَهُم مِيثَاقٌ فَدِيَةٌ مُسَلَّمَةٌ إِلَى أَهْلِهِ وَتَحْرِيرُ رَقَبَةٍ مُؤْمِنَةٍ فَمَن لَمْ يَجِدْ فَصِيَامُ شَهْرَيْنِ مُتَتَابِعَيْنِ تَوْبَةً مِنَ اللَّهِ وَكَانَ اللَّهُ عَلِيماً حَكِيماً « 92 »\r\n\r\n[ احكام قتل مؤمن 
  ]\r\nلغت و اعراب :\r\nخطأً حال است يا مفعولٌ له ، يعنى لايقتله الّا حالَ الخطأ أو لأجل الخطأ . رقبة : گردن ، و اطلاق مىشود بر خود انسان از باب اطلاق جزء بر كل . ديه : مصدر است يعنى خونبها و مالى كه به عنوان خونبها داده مىشود . فتحرير رقبة در هر دو مورد خبر مبتدا است به تقدير فالواجب عليه ، و همين‌طور است فَدِيَةٌ . توبةً مفعول مطلق و يا مفعول‌ٌله است و منصوب است به « أوجب اللَّه عليكم الصيام أو تحرير رقبة » .\r\nتفسير :\r\nوَ مَا كَانَ لِمُؤْمِنٍ أَن يَقْتُلَ مُؤْمِناً إِلَّا خَطَأً\r\nاين آيه و آيهء بعد در بيان موضوعى خطير و امرى بسيار عظيم يعنى كشتن انسان بىگناه است كه يكى از بزرگ‌ترين محرَّمات فرعى الهى است و شايد حرامى به بزرگى آن\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nعقلًا و شرعاً نباشد . و در اين آيه به سه امر در اين موضوع اشاره شده است :\r\nاول آن كه قتل نفس بر سه قسم است : 1 ) قتل عمدى ، 2 ) قتل خطائى محض ، 3 ) قتل شبيه خطا كه شبيه عمد نيز گفته مىشود . قتل عمدى عبارت است از آن كه كسى به قصد قتل شخصى ضربه‌اى به او بزند كه سبب مرگ او شود ، خواه آن فعل ذاتاً كشنده باشد يا اتفاقاً سبب كشتن شود . و قتل خطائى محض اين است كه نه قصد كشتن داشته و نه قصد زدن ، مثلًا مىخواسته حيوانى را تير بزند آن تير به انسانى خورده و هلاك شده است . و قتل خطاى شبيه عمد اين است كه مثلًا قصد زدن را داشته و قصد كشتن را نداشته و اتفاقاً منجر به قتل شده است . و اغلب موارد تنبيه آموزگار نسبت به كودكان ، يا پدران نسبت به اولاد ، يا عمل جراحى دكترها دربارهء بيماران از اين قبيل است .\r\nدوم آن كه مقتول نيز بر سه قسم است : 1 ) مؤمن در ميان خويشان مؤمن خود ، 2 ) مؤمن در ميان خويشان كافر ، 3 ) كافر ذمّى يا معاهَد .\r\nسوم اشاره به احكام قتل است ، بدين بيان كه حرمت تكليفى متعلق به قتل عمدىِ مذكور در آيهء بعد است و قتل خطائى مطلقاً حرمت و مؤاخذهء اخروى ندارد ، زيرا خطا از امور نُه گانه‌اى است كه حكم الزامى آنها در اسلام مرفوع است ولى دو قسم حكم وضعى بر قتل خطايى مرتب است : وجوب كفّاره و وجوب بذل ديه . و اين آيه در بيان اين دو حكم است .\r\nمعناى آيه : هيچ مؤمنى را نسزد و نرسد و شرعاً جايز و عقلًا روا نباشد كه مؤمنى را بكشد ، يعنى نبايد از مؤمن قتل مؤمن سر بزند مگر آن كه از روى خطا و اشتباه باشد .\r\nوَ مَن قَتَلَ مُؤْمِناً خَطَأً فَتَحْرِيرُ رَقَبَةٍ مُّؤْمِنَةٍ وَ دِيَةٌ مُّسَلَّمَةٌ إِلَى أَهْلِهِ\r\nيعنى : و هركه مؤمنى را از روى خطا بكشد ، خواه به خطاى محض و خواه به خطاى شبيه عمد ، پس بر اوست يعنى از جانب خداوند بر عهدهء او ثابت مىشود كه به عنوان كيفر دنيوى اين خطاى عظيم برده‌اى مؤمن را آزاد نمايد ، و نيز واجب است ديه و خونبهاى مقتول را به وارثان او رد كند . و ديه از اموالى است كه ميت آن را پس از مرگش مالك مىشود و حكم ملك پيش از مرگ بر او مرتّب مىگردد ، پس بايد ورثهء او طبق قانون ارث ( من بعد وصيّة أو دَين ) دربارهء آن نيز عمل نمايند .\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nإِلَّآ أَن يَصَّدَّقُواْ\r\nاستثناء از وجوب پرداخت ديه براى مقتول در فرض اول و سوم است . يعنى : مگر آن كه وارثان ميت تصدّق دهند ، كه ديه را به قاتل ببخشند و او را برىءالذمّه نمايند . و اطلاق صدقه بر ابراء ذمّه براى ترغيب در اين عفو است كه همانند تصدّق در راه خداست . و اين در جايى است كه وارث ، قاصر يعنى صغير و مجنون نباشد و گرنه بخشش جايز نيست .\r\nفَإِن كَانَ مِن قَوْمٍ عَدُوٍّ لَّكُمْ وَهُوَ مُؤْمِنٌ فَتَحْرِيرُ رَقَبَةٍ مُّؤْمِنَةٍ\r\nيعنى : پس اگر مقتول به قتل خطا از گروهى است كه دشمن شما هستند ، يعنى او مؤمن و همهء وارثان او كافرند ، در اين‌جا نيز كفّاره يعنى آزاد كردن برده‌اى مؤمن واجب است ؛ و از ديه صحبتى در آيه نيست ، زيرا ورّاث نسبى و سببيش كافرند و كافر از مسلم ارث نمىبرد .\r\nو بالأخره ارثش از آنِ امام خواهد بود و نمىتوانيم بگوييم ديه ندارد ، زيرا « لا يُطَلُّ دَمُ امرءٍ مسلم » خون هيچ مسلمانى نبايد پايمال شود .\r\nوَ إِن كَانَ مِن قَوْمٍ بَيْنَكُمْ وَ بَيْنَهُم مِّيثَاقٌ فَدِيَةٌ مُّسَلَّمَةٌ إِلَى أَهْلِهِ وَ تَحْرِيرُ رَقَبَةٍ مُّؤْمِنَةٍ\r\nيعنى : و اگر مقتول از كفّارى باشد كه ميان شما و آنها پيمانى برقرار است ، مثل پيمان صلح يا متاركهء جنگ ، پس بر عهدهء قاتل است كه ديهء او را كه هشتصد درهم است به ورثهء او بپردازد و يك بردهء مؤمن هم به عنوان كفّاره آزاد كند .\r\nفَمَن لَّمْ يَجِدْ فَصِيَامُ شَهْرَيْنِ مُتَتَابِعَيْنِ\r\nيعنى : و اگر قاتل در هريك از موارد سه گانه برده پيدا نكرد ، بر اوست كه عوض آن دو ماه پياپى روزه بگيرد . و تعبير « فمن لم يجد » دلالت مىكند بر اين كه خصال كفّاره قتل خطائى مرتّبه است ، يعنى اول بايد بردهء مؤمن آزاد كند و اگر ميسّر نشد ، دو ماه روزه بگيرد .\r\nو در روايات باب ثابت شده كه اگر روزه هم ممكن نبود ، به شصت نفر فقير طعام بدهد . و معناى پياپى اين است كه يك ماه را كامل و متّصل روزه بگيرد و از ماه دوم هم يك روز يا دو روز روزه بگيرد و اين كافى است كه صدق تتابع نمايد و باقى را اگر جداجدا هم انجام دهد ، مانعى نيست .\r\nتَوْبَةً مِّنَ اللَّهِ وَ كَانَ اللَّهُ عَلِيماًحَكِيماً\r\n« توبةً » دليل از وجوب صيام است ، يعنى : تبديل آزاد كردن برده به روزهء دو ماه براى\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nارفاق و عطف توجهى است از خداوند نسبت به قاتل . و يا دليل است براى اصل « تحرير رقبه » در هر سه مورد ؛ يعنى ايجاب آزاد كردن برده عطف توجهى است از جانب خداوند به جامعه كه چون انسان مؤمنِ آزادى از ميان آنها كم شده ، به واسطهء عتق ، يعنى خارج كردن فردى از ملكيت شخص و افزودن آن بر انسان‌هاى آزاد ، نقص آن را جبران نموده است . و خداوند از ازل تا ابد به حال همگان دانا و در وضع احكام براى آنها داراى حكمت است .\r\nوَمَن يَقْتُلْ مُؤْمِناً مُتَعَمِّداً فَجَزَاؤُهُ جَهَنَّمُ خَالِداً فِيهَا وَغَضِبَ اللَّهُ عَلَيْهِ وَلَعَنَهُ وَأَعَدَّ لَهُ عَذَاباً عَظِيماً « 93 »\r\nتفسير :\r\nاين آيه در بيان حكم قتل عمدى است كه موضوع آن در آيهء قبل بيان شد و داراى احكام تكليفى و وضعى است ، مانند حرمت شديد و مؤكّد خود قتل ، و وجوب كفّارهء جمع براى قاتل ، و وجوب تسليم نفس بر وى در مقابل ارادهء ولى دم از قصاص يا عفو ، و تخيير ولىّ دم ميان قصاص و عفو و مطالبهء ديه ، ولى در آيه تنها اشاره به كيفر اخروى آن شده است .\r\nمعناى آيه : و كسى كه مؤمنى را عمداً بكشد ، پس كيفر اخروى او جهنم است در حالى كه در آن جاودان ماند ، و خدا بر او غضب كرده و او را لعنت نموده و براى او عذابى بزرگ مهيا كرده است . و ممكن است اين سه جمله براى انشاء باشند . يعنى خدا غضبش كند و لعنتش نمايد و براى او عذابى بزرگ مهيّا سازد .\r\nبدان كه كشتن عمدى مؤمن از گناهان كبيرهء فرعى است نه اصولى ، يعنى كفرآور نيست ، پس چگونه در آيه كيفر او خلود در جهنم است در صورتى كه خلود از آثار كفر است ؟ و از اين رو برخى از علما بر آن اند كه مراد از قتل مؤمن در اين‌جا كشتن به نيت تحليل است ، يعنى حلال شمارد و بكشد ، زيرا حرمت قتل مؤمن از ضروريات دين است و كشتن بدين\r\n\r\n","description":"","footnote":"","page_name":" 120 ","page_number":122},
  {"content":"\r\n\r\nقصد ، انكار ضرورى و سبب ارتداد قاتل است و اگر توبه نكند ، سبب خلود او در آتش است . و نيز گفته شده كه مراد ، خلود مجازى است و كنايه از طويل‌المدّه بودن آن است . و به هر حال اگر قاتل ، توبهء حقيقى هم بكند ، تنها عذاب اخروى برداشته مىشود و ساير احكام وضعى در جاى خود باقى است .\r\nيَاأَيُّهَا الَّذِينَ آمَنُوا إِذَا ضَرَبْتُمْ فِي سَبِيلِ اللَّهِ فَتَبَيَّنُوا وَلَا تَقُولُوا لِمَنْ أَلْقَى إِلَيْكُمُ السَّلَامَ لَسْتَ مُؤْمِناً تَبْتَغُونَ عَرَضَ الْحَيَاةِ الْدُّنْيَا فَعِندَ اللَّهِ مَغَانِمُ كَثِيرَةٌ كَذَلكَ كُنتُم مِنْ قَبلُ فَمَنَّ اللَّهُ عَلَيكُم فَتَبَيَّنُوا إِنَّ اللَّهَ كَانَ بِمَا تَعْمَلُونَ خَبِيراً « 94 »\r\n\r\n[ احكام و مسائل جنگ 
  ]\r\nلغت و اعراب :\r\nضَرَب فى الأرض : سفر كرد . تَبَيَّنَ الشىءُ : واضح و آشكار شد ، و تَبيَّنَ الشىءَ : تأمّل و دقّت كرد در آن . و لا تقولوا عطف است به تبيّنوا . تبتغون حال است از فاعل تقولوا .\r\nتفسير :\r\nيأَيُّهَا الَّذِينَ ءَامَنُواْ إِذَا ضَرَبْتُمْ فِى سَبِيلِ اللَّهِ فَتَبَيَّنُوا وَ لَاتَقُولُواْ لِمَنْ أَلْقَى إِلَيْكُمُ السَّلَامَ لَسْتَ مُؤْمِناً\r\nسپاه اندكى از جانب پيامبر اسلام به محلى اعزام شدند ، در سر راه با مردى كه گوسفندان خود را در دامنهء كوهى مىچرانيد برخورد كردند ، وى سلام كرد و اظهار شهادتين نمود . و چون در آن زمان در مدينه و اطراف آن ، مسلمين با كفّار مخلوط بودند ، اسلام آن مرد را نپذيرفتند و او را كشته ، گوسفندانش را به غنيمت\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nگرفتند . آيه در اين باره مىفرمايد :\r\nاى كسانى كه ايمان آورده‌ايد ، هنگامى كه در راه خدا ، يعنى براى جهاد يا حج يا امور خيريهء ديگر ، سفر كرديد دربارهء اشخاص و پيشامدها تفحّص و بررسى نماييد و به كسى كه به شما القاى سلام كرد نگوييد تو مؤمن نيستى و از راه ترس يا نفاق سخن مىگويى .\r\nو مراد از القاى سلام ، گفتنِ سلام تحيّت است كه حكايت از اسلامش كند ، يا اظهار اسلام و تكلّم به شهادتين است .\r\nتَبْتَغُونَ عَرَضَ الْحَيَاةِ الدُّنْيَا فَعِندَ اللَّهِ مَغَانِمُ كَثِيرَةٌ\r\nيعنى : اظهار اسلام او را رد نكنيد در حالى كه مىخواهيد با اين كار متاع زندگى دنيا بطلبيد ، در صورتى كه غنيمت‌هايى فراوان در نزد خداوند است و از هر راهى مىتواند شما را از كالاهاى دنيا برخوردار نمايد .\r\nكَذَلكَ كُنتُم مِّنْ قَبلُ فَمَنَّ اللَّهُ عَلَيكُمْ فَتَبَيَّنُواْ إِنَّ اللَّهَ كَانَ بِمَا تَعْمَلُونَ خَبِيراً\r\nاز اين آيه حكم قتل واقع‌شده معلوم نمىشود كه از قبيل عمدى است يا خطائى ، و قتل مؤمن است يا كافر ، ولى مقتضاى دقت اين است كه قتل خطائى بوده ، زيرا شخص مقتول هرچند اظهار اسلام كرده ، لكن قاتل‌ها يقين پيدا نكردند بلكه گمان آنها و ظنّشان كذب او بوده كه از ترس و تقيه اظهار اسلام مىكند . و چون در اين مورد شرعاً ظاهر كلام معتبر است ، پس در نتيجه قاتلان مخالفت يك امارهء ظنّيه كرده‌اند هرچند به طمع مال دنيا بوده ، و اين معنا قتل را عمدى نمىكند بلكه در نهايت ، قتل خطايى است و قاتلان ، محكوم به قصاص نمىشوند ، و حداقل « تُدرَأ الحدود بالشبهات » شامل آن مىگردد . ولى چون علت وقوع آنها در مخالفت اين حكم ، طمع در مال دنيا بوده پس حال آنها در زمان وقوع حادثه تشبيه شده به حال پيش از اسلام آنها .\r\nمعناى آيه : حال شما همان گونه است كه پيش از اسلام بوديد و به طمع متاع دنيا قتل‌هاى نابجا و ناروا انجام مىداديد ، پس خدا بر شما منّت نهاد كه اسلام در دل‌هاى شما رسوخ كرد و شما را تربيت نمود . پس براى بعد از اين حتماً تبيّن كنيد و بررسى نماييد ، زيرا خداوند از همهء اعمال باطنى و افعال خارجى كه انجام مىدهيد آگاه است .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\nلَا يَسْتَوِي الْقَاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَالْمُجَاهِدُونَ فِي سَبِيلِ اللَّهِ بِأَمْوَالِهِمْ وَأَنْفُسِهِمْ فَضَّلَ اللَّهُ الْمُجَاهِدِينَ بِأَمْوَالِهِمْ وَأَنْفُسِهِمْ عَلَى الْقَاعِدِينَ دَرَجَةً وَكُلّاً وَعَدَ اللَّهُ الْحُسْنَى وَفَضَّلَ اللَّهُ الْمُجَاهِدِينَ عَلَى الْقَاعِدِينَ أَجْرَاً عَظِيماً « 95 » دَرَجَاتٍ مِنْهُ وَمَغْفِرَةً وَرَحْمَةً وَكَانَ اللَّهُ غَفُوراً رَحِيماً « 96 »\r\nلغت و اعراب :\r\nضرر : نقص و آسيب . درجةً منصوب به نزع خافض است يعنى بدرجةٍ . الحسنى يعنى المثوبة الحسنى . أجراً مفعول مطلق فضّل اللَّه است . درجات و مغفرة و رحمت بدل‌اند از أجراً .\r\nتفسير :\r\nلَّا يَسْتَوِى الْقَاعِدُونَ مِنَ الْمُؤْمِنِينَ غَيْرُ أُوْلِى الضَّرَرِ وَ الْمُجَاهِدُونَ فِى سَبِيلِ اللَّهِ بِأَمْوَالِهِمْ وَ أَنفُسِهِمْ\r\nاين آيه در مقايسهء كسانى است كه از جهاد بازنشسته و تخلّف كرده‌اند با كسانى كه با اموال و جان‌هاى خويش جهاد كرده‌اند . و بازنشستگان دو قسم‌اند : آنها كه بدون عذر نرفته‌اند ، و آنها كه عذر شرعى و عقلى داشته‌اند مانند نابينايى و فلج اعضا و بيمارى و نحو آنها . و ظاهر آيه اين است كه در مورد جهاد مستحب يا واجب كفايى است نه جهادِ واجب عينى كه تخلّف از آن حرام مؤكّد است ، به قرينهء « و كلًّا وعد اللَّه الحسنى » . و در اين آيه نخست ميان قاعدين بدون عذر و مجاهدين نفى تساوى شده و سپس مجاهدين بر قاعدين معذور به يك درجه ترجيح داده شده ، و پس از آن مجاهدين بر قاعدين بدون عذر به چند درجه و چند مزيّت ترجيح داده شده‌اند .\r\nمعناى آيه : هرگز مؤمنانى كه بدون نقص و عذرى از جهاد بازنشسته‌اند با كسانى كه در\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nراه خداوند با مال‌ها و جان‌هايشان به جهاد برخاسته‌اند يكسان نيستند .\r\nفَضَّلَ اللَّهُ الْمُجَاهِدِينَ بِأَمْوَالِهِمْ وَ أَنفُسِهِمْ عَلَى الْقَاعِدِينَ دَرَجَةً وَكُلّاً وَعَدَ اللَّهُ الْحُسْنَى\r\nيعنى : بلكه خداوند ، جهادگران به اموال و نفوس را بر آنها كه به وسيلهء عذرى از اعذار بازنشسته و جهاد نرفته‌اند به يك درجه برترى بخشيده و هريك را وعدهء پاداش نيك در دنيا و آخرت داده است ، زيرا قعود آنها به جهت عذر شرعى و عقلى بوده است .\r\nوَ فَضَّلَ اللَّهُ الْمُجَاهِدِينَ عَلَى الْقَاعِدِينَ أَجْرَاً عَظِيماً دَرَجَاتٍ مِّنْهُ وَ مَغْفِرَةً وَ رَحْمَةً وَ كَانَ اللَّهُ غَفُوراً رَّحِيماً\r\nيعنى : و خدا جهادگران را بر قاعدين بدون عذر و ضرر به پاداشى بزرگ برترى بخشيده است ، يعنى به پاداش چندين درجه‌اى و آمرزش و رحمتى از جانب خويش تفضيل داده ، و خداوند پيوسته بسيار آمرزنده و مهربان است .\r\nو ممكن است مراد از برترى به يك درجه تفضيل مجاهدين بر قاعدين در جنگ با دشمن باشد خواه قاعدين با عذر و ضرر و يا بدون عذر . و مراد از برترى به چند درجه ، در جملهء « و فضّل‌اللَّه » دوم ، تفضيل مجاهدين بر قاعدين در جهاد با نفس باشد . يعنى خدا كسانى را كه با نفس خويش مجاهده كرده و آن را طبق دستور الهى در بُعد اعتقاد و اخلاق و عمل تربيت نموده و پيروز كرده‌اند ، بر كسانى كه در اين مرحله قاعدند به پاداشى بزرگ كه علوّ درجات است برترى بخشيده است .\r\nإِنَّ الَّذِينَ تَوَفَّاهُمُ الْمَلَائِكَةُ ظَالِمِي أَنْفُسِهِمْ قَالُوا فِيمَ كُنْتُمْ قَالُوا كُنَّا مُسْتَضْعَفِينَ فِي الْأَرْضِ قَالُوا أَلَمْ تَكُنْ أَرْضُ اللَّهِ وَاسِعَةً فَتُهَاجِرُوا فُيهَا فَأُولئِكَ مَأْوَاهُمْ جَهَنَّمُ وَسَاءَتْ مَصِيراً « 97 » إِلَّا الْمُسْتَضْعَفِينَ مِنَ الرِّجَالِ وَالنِّسَاءِ وَالْوِلْدَانِ لَا يَسْتَطِيعُونَ حِيلَةً وَلَا يَهْتَدُونَ سَبِيلًا « 98 » فَأُولئِكَ عَسَى اللَّهُ أَنْ يَعْفُوَ عَنْهُمْ وَكَانَ اللَّهُ عَفُوَّاً غَفُوراً « 99 »\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nلغت و اعراب :\r\n\r\n[ مهاجرت براى حفظ دين 
  ]\r\nتَوَفَّىالشىءَ : كاملًا برگرفت آن را . ظالمى حال است از مفعول توفّاهم . فيم اصلش فيما استفهام است به حذف الف . الّا المستضعفين استثناى منقطع است .\r\nتفسير :\r\nإِنَّ الَّذِينَ تَوَفَّاهُمُ الْمَلئِكَةُ ظَالِمِى أَنفُسِهِمْ قَالُواْ فِيمَ كُنتُمْ\r\nيعنى : حقيقت اين است كسانى كه فرشتگان مرگ روحشان را از جسد براى هميشه قبض مىكنند ، نه موقّتاً مانند خواب ، در حالى كه آنها بر خويش ستم كرده‌اند ، به آنها مىگويند : در چه حالى بوديد ؟\r\nاستعمال « ظالم » به عنوان اسم فاعل اشاره به اين است كه ظلمشان ممتد بوده و تا آخر عمر ستمكار به نفس خود يعنى كافر يا فاسق بوده‌اند .\r\nو ظاهر آيه اين است كه سؤال‌كننده همان فرشتگان قابض ارواح اند ، و سؤال ، بدون فاصله پس از مرگ است در قبر يا در هر محلى كه جسد آن‌جا مىماند . و اين سؤال همان سؤال قبر است . و آنچه از روايات اهل‌بيت عليهم‌السلام استفاده مىشود سؤال مَلَكين كه به نام « مبشّر » و « بشير » و يا « منكَر » و « نكير » اند اين گونه است : « يسألانك عن ربّك الّذى كنت تعبده ، و عن نبيّك الذى ارسل اليك ، و عن دينك الّذى تدين به ، و عن كتابك الذى كنت تتلوه ، و عن امامك الذى كنت تتولّاه ، ثم عن عمرك فيما أفنيته ، و عن مالك من أين اكتسبته و فيما أتلفته » .\r\nو در برخى از روايات دارد كه مؤمن مىگويد : « اللَّه ربّى ، و محمدٌ صلى الله عليه و آله نبيّى ، و علىٌّ وليّى ، و الكعبة قبلتى ، و القرآن بهجتى ، و المؤمنون اخوانى ، و المؤمنات أخواتى » . و در نصوص ديگرى دارد كه « تجسّم عنده فى القبر الصلاة و الزكاة و الصوم و الحج و العمرة و برّ من وصله ، و أحسن من الكلّ و أعظمهم و أطيبهم من يقول أنا الولاية . » « 1 »\r\nو حاصل آن است كه سؤال از امورى است كه معرّف ايمان و كفر و برخى خصوصيات است نه از اعمال فرعى شخص ، كه آن در روز قيامت است . و غرض از اين سؤالات\r\n\r\n\r\n","description":"","footnote":"\r\n( 1 ) . بحار الأنوار ، 6 / 223 به بعد .\r\n","page_name":" 125 ","page_number":127},
  {"content":"\r\n\r\nپاداش دادن نيست ، بلكه تعيين هويت ميّت و مقام و محل اقامت متناسب حال او در قبر و در ساير مساكن برزخ و انجام تشريفات ورودى و پذيرايى او در برزخ به تناسب حال اوست .\r\nقَالُواْ كُنَّا مُسْتَضْعَفِينَ فِى الْأَرْضِ\r\nيعنى : آنها مىگويند : ما در روى زمين مستضعف بوديم . يعنى ناتوان بوديم و در تحت سلطه قرار داشتيم ، فكر ما در اسارت رهبران و مبلغان فاسد دينى بود يا خود ما در اسارت قدرت‌هاى طاغوتى بوديم و انتخاب صحيح دين و پيامبر و كتاب آسمانى و يا عمل به مقتضاى دين از انجام واجبات و ترك محرمات براى ما مقدور نبود .\r\nقَالُواْ أَلَمْ تَكُنْ أَرْضُ اللَّهِ وَاسِعَةً فَتُهَاجِرُواْ فِيهَا\r\nيعنى : فرشتگان در مقام تكذيب ادّعاى آنها مىگويند : آيا زمين خداوند وسعت و پهناورى نداشت كه شما از محلّتان هجرت كنيد و به سرزمين‌هايى برويد كه قدرت انتخاب دين يا تكميل اصول آن و يا عمل به فروع واجبهء آن را پيدا كنيد ؟\r\nفَأُوْلئِكَ مَأْوَاهُمْ جَهَنَّمُ وَ سَآءَتْ مَصِيراً\r\nيعنى : پس آنها هستند كه جايگاه ابدى آنها در عالم آخرت جهنم است و بد جايگاه برگشتى است . يعنى بسيار بد است كه انسان در دنيا سر از خاك بردارد و در يك سفر طولانى مراحلى از كمالات تكوينى را بپيمايد تا انسان گردد و عمرى در تحت دعوت اكيد انبيا و رسولان الهى براى حضور در كلاس انسانيت و مكتب دين براى وصول به مراتب كمال انسانى قرار گيرد و سپس عالم برزخ را طى كرده ، در قيامت به وسيلهء فرشتگان الهى مورد محاسبه واقع شود و همان‌جا از سيل راهيان به سوى نعمت و رحمت و بهشت جدا گردد و سرانجام سير ممتدّش جهنم باشد . آيا زيانى بالاتر از اين تصور مىشود ؟ !\r\nإِلَّا الْمُسْتَضْعَفِينَ مِنَ الرِّجَالِ وَ النِّسَآءِ وَ الْوِلْدَانِ لَايَسْتَطِيعُونَ حِيلَةً وَ لَايَهْتَدُونَ سَبِيلًا\r\n« الّا » استثناى منقطع است از « انّ الذين » در صدر آيهء قبل ، و يا « اولئك مأواهم » در ذيل آن ، زيرا مراد از مستثنىمنه خصوصِ مستضعفانى است كه راه چاره و فرار از محيط خود را دارند ، و مراد از مستثنى كسانى هستند كه راه چاره ندارند .\r\nمعناى آيه : مگر آن مستضعفان از مردان و زنان و كودكان كه هيچ راه چاره ندارند و به\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nراه فرارى پى نبرده‌اند . يعنى مانند مؤمنان در جنگ مشركان مكّه و ساير مؤمنانى كه گرفتار قدرت‌هاى جائر شده و راه نجات ندارند .\r\nفَأُوْلئِكَ عَسَى اللَّهُ أَنْ يَعْفُوَ عَنْهُمْ وَ كَانَ اللَّهُ عَفُوًّا غَفُوراً\r\nيعنى : پس آنها هستند كه اميد است خداوند از آنها درگذرد ، و خدا همواره صاحب عفو و غفران است .\r\nوَمَن يُهَاجِرْ فِي سَبِيلِ اللَّهِ يَجِدْ فِي الْأَرْضِ مُرَاغَماً كَثِيراً وَسَعَةً وَمَن يَخْرُجْ مِن بَيْتِهِ مُهَاجِراً إِلَى اللَّهِ وَرَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ وَكَانَ اللَّهُ غَفُوراً رَحِيماً « 100 »\r\nلغت :\r\nراغَمَه : دشمنى كرد با او و طرد كرد او را . مُراغَم : قرارگاه و محل انتقال .\r\nتفسير :\r\nوَ مَن يُهَاجِرْ فِى سَبِيلِ اللَّهِ يَجِدْ فِى الْأَرْضِ مُرَاغَماً كَثِيراً وَسَعَةً\r\nيعنى : و هركس از وطن خويش در راه خدا هجرت نمايد ( مانند هجرت از محيط اشرار براى حفظ دين ، و هجرت براى جهاد در راه حق و تحصيل علوم دينى و كمالات انسانى و هر كارى كه در شرع لازم و در وطن غير مقدور است . و از اين قبيل بود هجرت مسلمانان در صدر دعوت پيامبر از مكه به سوى حبشه و مدينه و جاهاى ديگر ) او در روى زمين مراغم بسيار و وسعت پيدا مىكند ، يعنى مىتواند مساكن و منازل زيادى بيابد كه اهداف خود را در آن‌جا عملى كند و بر مخالفانش پيروز گردد و در وسعتى از زندگى دنيوى و دينى قرار گيرد .\r\nوَ مَن يَخْرُجْ مِن‌م بَيْتِهِ مُهَاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ وَ كَانَ\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nاللَّهُ غَفُوراً رَّحِيماً\r\nيعنى : و هركس از خانهء خود به عنوان هجرت به سوى خدا و رسولش ، يعنى براى تحصيل علم به كتاب و عمل به دين آنها بيرون آيد ، سپس او را مرگ دريابد ، يعنى موفق به هدف هجرت نشود ، پس بىترديد پاداش او بر عهدهء خدا مىافتد . و اين تعبير به لحاظ حتمى بودن پاداش و بزرگ بودن آن است . و ذكر دو جملهء شرطيه در اين آيه اشاره بر اين است كه مهاجر الىاللَّه اگر زنده بماند موفّق به هدف بزرگ است ، و اگر بميرد مستحق پاداش بزرگ است . و خدا سخت آمرزنده و مهربان است .\r\nوَإِذَا ضَرَبْتُمْ فِي الْأَرْضِ فَلَيْسَ عَلَيْكُمْ جُنَاحٌ أَن تَقْصُرُوا مِنَ الصَّلَاةِ إِنْ خِفْتُمْ أَن يَفْتِنَكُمُ الَّذِينَ كَفَرُوا إِنَّ الْكَافِرِينَ كَانُوا لَكُمْ عَدُوا مُبِيناً « 101 »\r\n\r\n[ نماز در سفر و ميانهء نبرد 
  ]\r\nلغت و اعراب :\r\nضَرَب فى الأرض : سفر كرد . معناى كنايى است كه حقيقت پيدا كرده . جناح : گناه . ان خفتم شرط است براى ترخيص قصر .\r\nتفسير :\r\nوَ إِذَا ضَرَبْتُمْ فِى الْأَرْضِ فَلَيْسَ عَلَيْكُمْ جُنَاحٌ أَن تَقْصُرُواْ مِنَ الصَّلَاةِ إِنْ خِفْتُمْ أَن يَفْتِنَكُمُ الَّذِينَ كَفَرُواْ إِنَّ الْكَافِرِينَ كَانُواْ لَكُمْ عَدُوّاً مُّبِيناً\r\nظاهر آيه اين است كه تمام بودن نمازهاى چهار ركعتى در حال نزول آيه ، معروف و مرتكز در اذهان مسلمين و مورد عمل بوده به طورى كه حكم به قصر ، حكمى حادث و تشريعى و ناسخ اتمام سابق بوده و با دو شرط حكم قصر در اين آيه تشريع شده است : سفر و خوف .\r\nو همهء نمازهاى پنجگانه پس از هجرت پيامبر اسلام تا قريب يك سال و نيم طبق\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nتشريع اولى دو ركعتى بوده و پس از آن پيامبر اسلام هفت ركعت بر مجموع آنها اضافه كرد ، يك ركعت به مغرب و دو ركعت بر هريك از ظهر و عصر و عشا ، و ظاهراً نمازهاى مذكور ، مدتى در سفر و حضر چهارركعتى خوانده مىشده و به وسيلهء اين آيه تبديل به قصر شده است . و بنابراين ، اين سه نماز براى بار دوم مورد نسخ قرار گرفته است ، يعنى نخست از قصر اصلى به تمام و سپس از تمام به قصر تبديل گشته است .\r\nمعناى آيه : و چون سفركرديد بر شما گناهى نيست كه از نماز كم كنيد ، يعنى از سه نماز چهار ركعتى ، اگر ترسيديد از اين كه كسانى كه كافرند به شما عذاب و آسيبى برسانند ، يعنى مثلًا از پشت سر هجوم آورند يا كمين نمايند و در حال سجده حمله كنند ، زيرا كفار از روز اول دشمن آشكار شما بودند .\r\nو مراد از آيه ، وجوب تعيينى قصر است و استعمال كلمهء « لا جناح » كه مفيد ترخيص است به لحاظ آن است كه آن روز در اذهان مسلمين توهّم اين بوده كه قصر نماز عيب و نقصى است در آن و مناسب حال مؤمن نيست ، پس اين تعبير براى دفع توهّم است نظير فَلَا جُنَاحَ عَلَيْهِ أَن يَطَّوَّفَ بِهِمَا [ بقره ، 158 
  ] . و نيز ظاهر آيه اين است كه قصر نماز ، دو شرط دارد كه هريك با ادات شرط ذكر شده : سفر و خوف .\r\nو مفاد اين آيه حكمى است به نحو قانون كلّى ، و گويى گفته كه هر سفرى سبب وجوب قصر است ، لكن قيود و شروط آن محول به روايات اهل‌بيت عليهم السلام است ، مانند آن كه حد سفر چقدر است ؟ و ترخيص در ضمن وجوب تعيينى يا تخييرى است يا استحباب ؟ و مراد از قصر كم كردن در كميّت است يا كيفيت يا هر دو ؟ و قصر در همهء نمازهاى پنجگانه است يا در بعضى ؟ و سفر و خوف هر يك شرط مستقلّ است يا به انضمام ديگرى ؟ و مسافت مزبور مشروط به قصد است يا به تحقّق خارجى آن ؟ و ساير شروط و قيودى كه در فقه ذكر شده است .\r\nو البته خوف در اين آيه غير از خوف شديد براى عوارض مختلف است مانند آتش‌سوزى و غرق و مانند آنها كه براى اضطرار ، از كمّ و كيف نماز كسر مىشود تا آن‌جا كه عوض هر ركعت يك تكبير باقى بماند . و در آيهء بعد شرحى از برخى اطلاقات اين آيه خواهد آمد .\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nوَإِذَا كُنْتَ فِيهِمْ فَأَقَمْتَ لَهُمُ الصَّلَاةَ فَلْتَقُمْ طَائِفَةٌ مِنْهُم مَعَكَ وَلْيَأْخُذُوا أَسْلِحَتَهُمْ فَإِذَا سَجَدُوا فَلْيَكُونُوا مِن وَرَائِكُمْ وَلْتَأْتِ طَائِفَةٌ أُخْرَى لَمْ يُصَلُّوا فَلْيُصَلُّوا مَعَكَ وَلْيَأْخُذُوا حِذْرَهُمْ وَأَسْلِحَتَهُمْ وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَأَمْتِعَتِكُمْ فَيَمِيلُونَ عَلَيْكُم مَيْلَةً وَاحِدَةً وَلَا جُنَاحَ عَلَيْكُمْ إِن كَانَ بِكُمْ أَذَىً مِن مَطَرٍ أَوْ كُنتُم مَرْضَى أَن تَضَعُوا أَسْلِحَتَكُمْ وَخُذُوا حِذْرَكُمْ إِنَّ اللَّهَ أَعَدَّ لِلْكَافِرِينَ عَذَاباً مُهِيناً « 102 »\r\nلغت و اعراب :\r\nحَذِرَ الرجلَ و من الرجل - از باب عَلِم - : از او برحذر شد و احتياط نمود . فاذا سجدوا كنايه از « أتَمّوا الصلاة » است . أذى : ناراحتى و آسيب . مالَ اليه : رغبت كرد به او . مالَ عنه : از او برگشت . مالَ فى حُكمه : ظلم و ستم نمود در حكمش . مالَ عليه الدهر : روزگار با حوادث ناگوارش به او روى آورد .\r\nتفسير :\r\nوَ إِذَا كُنتَ فِيهِمْ فَأَقَمْتَ لَهُمُ الصَّلَاةَ\r\nاين آيه در كيفيت نماز قصر در حال سفر و ترس از دشمن است آن گاه كه بخواهند با جماعت بخوانند خاصه جايى كه دشمن در خلاف جهت قبله باشد . در اين فرض سپاهيان دو قسمت مىشوند ، گروهى در مقابل دشمن قرار مىگيرند و گروهى پشت سر امام مشغول\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nنماز مىگردند ، و چون دو سجدهء ركعت اول را با امام خواندند ، به قصد انفراد برمىخيزند و ركعت دوم را فرادى مىخوانند ، و سلام مىدهند و به سوى جبهه مىروند ، و امام به ركعت دوم برمىخيزد و حمد و سوره را طول مىدهد تا گروه ديگر برسند و ركعت اولشان را با ركعت دوم امام مىخوانند ، و چون امام به تشهد شروع نمود آنها برمىخيزند و ركعت دوم را مىخوانند و در تشهد يا سلام به امام مىرسند . پس امام هر ركعت از نمازش را با گروهى خوانده است . و ممكن است امام نماز را تكرار كند ، با گروه اول يك نماز دو ركعتى و با گروه دوم يك بار ديگر آن نماز را بخواند .\r\nمعناى آيه : و چون اى پيامبر تو خود در ميان آنها باشى و بخواهى براى آنها نماز سفر و خوف را با جماعت اقامه كنى ؛\r\nفَلْتَقُمْ طَآئِفَةٌ مِّنْهُم مَّعَكَ وَلْيَأْخُذُواْ أَسْلِحَتَهُمْ فَإِذَا سَجَدُواْ فَلْيَكُونُواْ مِن وَرَآئكُمْ\r\nيعنى : پس بايد گروهى از آنها همراه تو به نماز ايستند و حتماً سلاح‌هاى قابل حمل را در حال نماز برگيرند . پس چون آنها در ركعت اول تو سجده كردند ، يعنى نماز خود را تمام نمودند ، بلافاصله بروند و در پشت شما مقابل دشمن قرار گيرند ؛\r\nوَ لْتَأْتِ طَآئِفَةٌ أُخْرَى لَمْ يُصَلُّواْ فَلْيُصَلُّوا مَعَكَ وَلْيَأْخُذُواْ حِذْرَهُمْ وَ أَسْلِحَتَهُمْ\r\nيعنى : گروه ديگرى كه نماز نخوانده‌اند بيايند و با تو نماز بخوانند ، يعنى با ركعت دوم تو هر دو ركعت نماز خود را بخوانند ، و البته آنها احتياط و تحفّظ خود را رعايت كنند و سلاح‌هاى قابل حمل خود را برگيرند .\r\nوَدَّ الَّذِينَ كَفَرُواْ لَوْ تَغْفُلُونَ عَنْ أَسْلِحَتِكُمْ وَ أَمْتِعَتِكُمْ فَيَمِيلُونَ عَلَيْكُم مَّيْلَةً وَاحِدَةً\r\nيعنى : كسانى كه كفر ورزيده‌اند دوست داشته و آرزو كردند ، يعنى از همان روز كه نماز دسته‌جمعى شما را ديدند در آرزويشان افتاد و ميل پيدا كردند ، كه شما هنگام نماز از سلاح‌ها و ساز و برگ‌هاى خود غفلت كنيد ، پس يك مرتبه بر شما حمله برند .\r\nوَ لَاجُنَاحَ عَلَيْكُمْ إِن كَانَ بِكُمْ أَذىً مِّن مَّطَرٍ أَوْ كُنتُم مَّرْضَى أَن تَضَعُواْ أَسْلِحَتَكُمْ وَخُذُواْ حِذْرَكُمْ\r\nيعنى : و بر شما گناهى نيست كه اگر از جهت باران آزار و ناراحتى داشته باشيد يا آن كه\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nبيمار باشيد كه سلاح‌هاى خود را وقت اقامهء نماز بر زمين گذاريد ، ولى بايد احتياط و تحفّظ خود را حفظ كنيد .\r\nإِنَّ اللَّهَ أَعَدَّ لِلْكَافِرِينَ عَذَاباً مُّهِيناً\r\nيعنى : گمان نكنيد كه كفّارى كه اين همه كفر مىورزند و آزار و ضرر به مسلمين مىرسانند بدون مجازات خواهند بود ، بلكه حقيقت اين است كه خدا براى كافران به سزاى عقايد و اعمالشان عذابى خواركننده آماده كرده است ، عذابى كه كيفيت شدت و طول مدت آن را جز او كسى نمىداند .\r\nفَإِذَا قَضَيْتُمُ الصَّلَاةَ فَاذْكُرُوا اللَّهَ قِيَاماً وَقُعُوداً وَعَلَى جُنُوبِكُمْ فَإِذَا اطْمَأْنَنتُمْ فَأَقِيمُوا الصَّلَاةَ إِنَّ الصَّلَاةَ كَانَتْ عَلَى الْمُؤْمِنِينَ كِتَاباً مَوْقُوتاً « 103 »\r\nلغت و اعراب :\r\nقضيتم : به‌جا آورديد . الصلاة الف‌لامش براى عهد است اشاره به صلاة خوف . قياماً و قعوداً هر دو مصدر است و يا جمع قائم و قاعد ، و هر دو حال است از فاعلِ اذكروا . و على جنوبكم نيز حال است . الصلاة دوم الف لامش عهد خارجى است اشاره به طبيعت صلاة مجعول دربارهء مختار ، و الصلاة سوم اشاره به جنس صلاة است .\r\nتفسير :\r\nفَإِذَا قَضَيْتُمُ الصَّلَاةَ فَاذْكُرُواْ اللَّهَ قِيَاماً وَ قُعُوداً وَ عَلَى جُنُوبِكُمْ\r\nيعنى : پس هنگامى كه نماز خوف را ادا كرديد و هنوز در حال جنگيد ، پس خدا را ايستاده و نشسته و خوابيده بر پهلو ، يعنى در همه حال ياد كنيد .\r\nفَإِذَا اطْمَأْنَنتُمْ فَأَقِيمُواْ الصَّلَاةَ إِنَّ الصَّلَاةَ كَانَتْ عَلَى الْمُؤْمِنِينَ كِتَاباً مَّوْقُوتاً\r\nيعنى : پس آن گاه كه از دشمن خاطرجمع شديد همان نماز عادى و متعارف در حال\r\n\r\n","description":"","footnote":"","page_name":" 132 ","page_number":134},
  {"content":"\r\n\r\nاختيار را برپا داريد ، زيرا كه نماز بر مؤمنان نوشته‌اى توقيت‌شده است .\r\nيعنى : اين عبادت خاص كه داراى روح و پيكر است روحش ، نيت قربت و پيكرش افعال و اقوالى مخصوص است كه از ازل در علم الهى و سپس در لوح محفوظ سماوى و پس از آن در كتاب‌هاى آسمانى نوشته و مقرر گشته و براى مكلفان ، بر وفق اقتضاى حكمت بالغهء خداوند ، با اجزا و اعضا و اركان و مقدمات و شروط و موانع خاصى در اوقات معيّنى از شبانه‌روز و ماه و سال يا طبق حوادث خاصى اختيارى و غيراختيارى ، به نحو موقت موسَّع يا مضيَّق تعيين گرديده است .\r\nوَلَا تَهِنُوا فِي ابْتِغَاءِ الْقَوْمِ إِن تَكُونُوا تَأْلَمُونَ فَإِنَّهُمْ يَأْلَمُونَ كَمَا تَأْلَمُونَ وَتَرْجُونَ مِنَ اللَّهِ مَا لَا يَرْجُونَ وَكَانَ اللَّهُ عَلِيماً حَكِيماً « 104 »\r\nلغت :\r\nوَهِنَ الرجلُ - از باب عَلِم و حَسِب - : ضعيف و ناتوان شد در كار يا در فكر يا در بدن .\r\nابتغاء : طلب و جستجو . أَلِمَ الرجلُ - از باب عَلِم - : درد كشيد .\r\nتفسير :\r\nوَ لَاتَهِنُواْ فِى ابْتِغَآءِ الْقَوْمِ إِن تَكُونُواْ تَأْلَمُونَ فَإِنَّهُمْ يَأْلَمُونَ كَمَا تَأْلَمُونَ\r\nخطاب به مؤمنان است به منظور تحريض و تشويق به دعوت كفّار و تعقيب آنها براى ابلاغ دين و جهاد و اجتناب از ضعف و زبونى در انجام اين وظايف . يعنى : هرگز در طلب و تعقيب و جستجوى كفارى كه با شما در حال جنگ هستند ضعف و سستى و ناتوانى نشان ندهيد ، زيرا كه اگر شما در كوشش بر ضد آنها در مقام تعقيب و جرح و قتل و اخذ اموال و غيره درد و رنج و ناراحتى مىكشيد ، بىترديد آنها نيز درد و رنج و ناراحتى مىكشند همان‌گونه كه شما مىكشيد ؛\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nوَ تَرْجُونَ مِنَ اللَّهِ مَا لَايَرْجُونَ وَ كَانَ اللَّهُ عَلِيماً حَكِيماً\r\nيعنى : با اين تفاوت كه شما از خداوند اميدهايى داريد كه آنها ندارند ، زيرا شما آرزوى ظهور اسلام و گسترش آن و گرايش مجامع انسانى به سوى خير و صلاح و پاداشى در دنيا و آخرت در مقابل كوششتان را داريد و اين اميدها را آنها دربارهء دينشان ندارند . و خداوند همواره دانا و حكيم است .\r\nإِنَّا أَنْزَلْنَا إِلَيْكَ الْكِتَابَ بِالْحَقِّ لِتَحْكُمَ بَيْنَ النَّاسِ بِمَا أَرَاكَ اللَّهُ وَلَا تَكُن لِلْخَائِنِينَ خَصِيماً « 105 » وَاسْتَغْفِرِ اللَّهَ إِنَّ اللَّهَ كَانَ غَفُوراً رَحِيماً « 106 » وَلَا تُجَادِلْ عَنِ الَّذِينَ يَخْتَانُونَ أَنْفُسَهُمْ إِنَّ اللَّهَ لَا يُحِبُّ مَن كَانَ خَوَّاناً أَثِيماً « 107 » يَسْتَخْفُونَ مِنَ النَّاسِ وَلَا يَسْتَخْفُونَ مِنَ اللَّهِ وَهُوَ مَعَهُمْ إِذْ يُبَيِّتُونَ مَا لَا يَرْضَى مِنَ الْقَوْلِ وَكَانَ اللَّهُ بِمَا يَعْمَلُونَ مُحِيطاً « 108 » ها أَنْتُمْ هؤُلَاءِ جَادَلْتُمْ عَنْهُمْ فِي الْحَيَاةِ الدُّنْيَا فَمَن يُجَادِلُ اللَّهَ عَنْهُمْ يَوْمَ الْقِيَامَةِ أَم مَن يَكُونُ عَلَيْهِمْ وَكِيلًا « 109 »\r\nلغت و اعراب :\r\nللخائنين لام براى نفع است . خانَهُ از باب نَصَر ، و اختانه : خيانت كرد به او .\r\nتخفّى و استخفى : پنهان شد . بيّت الشىءَ : شبانه تدبير كرد و انجام داد آن را . اذ متعلق به ظرف معهم است . أنتم هؤلاء مبتدا و خبر است ، و هؤلاء به معناى « الذين » و جادلتم صلهء آن است .\r\n\r\n","description":"","footnote":"","page_name":" 134 ","page_number":136},
  {"content":"\r\n\r\nتفسير :\r\n\r\n[ حمايت از خائنان 
  ]\r\nإِنَّآ أَنْزَلْنَآ إِلَيْكَ الْكِتَابَ بِالْحَقِّ لِتَحْكُمَ بَيْنَ النَّاسِ بِمَآ أَرَاكَ اللَّهُ وَ لَاتَكُن لِّلْخَآئِنِينَ خَصِيماً\r\nدر عصر نزول اين آيات ، مردى متظاهر به اسلام به نام طعمه از قبيلهء بنىظُفر زرهى آهنين از مسلمانى به نام قتاده سرقت نمود و آن را در نزد يك نفر يهودى به نام زيد به عنوان امانت گذاشت . قتاده و يارانش در جستجوى زره افتادند و بالأخره از خانهء زيد يهودى پيدا كردند و او را متهم به سرقت نمودند . اقوام زيد يهودى جمع شدند و به امانت و برائت وى شهادت دادند و زيد هم مدّعى شد كه آن را طعمه در نزد وى امانت گذاشته و از قرائن نيز براى قبيلهء طعمه ثابت شد كه او دزد زره است ولى قوم طعمه نزد پيامبر اسلام رفتند و به برائت او شهادت دادند و از او خواستند چون دعوا پيش او آيد به نفع طعمه حكم كند و سرقت را به گردن يهودى بگذارد از اين راه كه شهادت به برائت وى داده بودند و پيامبر پذيرفته بود و نيز گفته بودند كه اگر به خاطر يك يهودى طعمه را محكوم كند آبروى چندين مسلمان مىرود . خداوند در اين‌باره آيات نُه‌گانهء زير را نازل نمود . مجموع آيات اشاره به آن حادثه و هر آيه‌اى اشاره به مطلبى در آن قضيه دارد .\r\nحاصل خطاب به پيامبر اين است كه مبادا در جايى بر خلاف حق داورى كنى هرچند ذىحق يك يهودى و خلاف حق چندين مسلمان باشند . و در شأن نزول آيات روايات مختلف است و آنچه ذكر شد در جوامع الجامع و منطبق‌تر با آيات بود .\r\nمعناى آيه : اى پيامبر اين كتاب را به سوى تو به حق فرود آورديم ، يعنى اين مجموعه الفاظ و معانى را كه در لوح محفوظ نوشته شده و عنوان كتاب به خود گرفته بود براى هدف و غرض حق و عقلانى نازل كرديم ، تا آن كه ميان مردم جهان طبق آنچه خدا از محتواى آن نشانت داده داورى نمايى . يعنى و از مصاديق آن محكوم كردن سارق زره است هرچند مسلمان باشد . و هرگز به نفع خيانتكاران محاجّه و جدال مكن .\r\nوَ اسْتَغْفِرِ اللَّهَ إِنَّ اللَّهَ كَانَ غَفُوراً رَّحِيماً\r\nيعنى : و از خداوند طلب آمرزش كن ، زيرا خدا همواره آمرزنده و مهربان است . مراد\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nاستغفار پيامبر است از اين‌كه مىخواسته غيرمحقّ واقعى را تبرئه كند و به نفع او داورى نمايد هرچند به ظاهر حجّتى بر آن قائم شده بود به گونه‌اى كه اگر داورى مىكرد معذور بود و مقتضاى عظمت و برترى مقام پيامبر اين است كه براى وقوع در اين معرضيت نيز استغفار نمايد .\r\nوَ لَاتُجَادِلْ عَنِ الَّذِينَ يَخْتَانُونَ أَنفُسَهُمْ إِنَّ اللَّهَ لَايُحِبُّ مَن كَانَ خَوَّاناً أَثِيماً\r\nيعنى : اى پيامبر ، هرگز از كسانى كه به خودشان خيانت مىكنند ، يعنى مانند طعمه و قبيلهء او كه دزدى كرده و به گردن ديگران مىاندازند كه در واقع خيانت به خودشان است ، دفاع مكن كه آنها را تبرئه كنى و يهودى را محكوم به سرقت نمايى ، كه بىترديد خداوند كسى را كه خيانت‌پيشه و گنهكار است دوست ندارد .\r\nيَسْتَخْفُونَ مِنَ النَّاسِ وَ لَايَسْتَخْفُونَ مِنَ اللَّهِ وَ هُوَ مَعَهُمْ إِذْ يُبَيِّتُونَ مَا لَايَرْضَى مِنَ الْقَوْلِ وَ كَانَ اللَّهُ بِمَا يَعْمَلُونَ مُحِيطاً\r\nسوق اين آيه به لحاظ حال آنهاست آن‌گاه كه هواداران طعمه در فكر بودند تا گواهانى تعيين كنند تا طعمه را تبرئه نمايند و سرقت زره را به گردن زيد يهودى بگذارند .\r\nيعنى : اى پيامبر ، آنها از مردم تستّر و پنهان‌كارى مىكنند و از ظهور گناهشان خجالت مىكشند ولى از خداوند تستّر نمىكنند و خجالت نمىكشند در حالى كه خدا همواره با آنهاست حتى در آن حال كه هواداران طعمه دربارهء مطلبى كه خدا هرگز بدان راضى نمىشود نقشه‌كشى و تدبير شبانه مىكردند ، و خداوند از ازل به آنچه آنها انجام مىدهند احاطهء علمى دارد .\r\nهأَنتُمْ هؤُلَآءِ جَادَلْتُمْ عَنْهُمْ فِى الْحَيَاةِ الدُّنْيَا فَمَن يُجَادِلُ اللَّهَ عَنْهُمْ يَوْمَ الْقِيَامَةِ أَم مَّن يَكُونُ عَلَيْهِمْ وَكِيلًا\r\nخطاب به قبيلهء طعمه و همهء كسانى است كه از طعمه و از هر خيانتكارى حمايت مىكنند . يعنى : آگاه باشيد ، شما همانيد كه در زندگى اين دنيا از آنها دفاع كرديد . يعنى هرچند احياناً باطل را هم بر حق غلبه داديد ، پس چه كسى است كه در روز قيامت در برابر خداوند از آنها دفاع نمايد ؟ و يا آن كه چه كسى است كه حافظ و نگاهبان آنها باشد ؟\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nوَمَن يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً « 110 » وَمَن يَكْسِبْ إِثْماً فَإِنَّمَا يَكْسِبُهُ عَلَى نَفْسِهِ وَكَانَ اللَّهُ عَلِيماً حَكِيماً « 111 » وَمَن يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيئاً فَقَدِ احْتَمَلَ بُهْتَاناً وَإِثْماً مُبِيناً « 112 »\r\nلغت :\r\nبَهَتَه بهتاناً - از باب مَنَع - : دروغ بست بر او . خَطِئَ الرجلُ - از باب عَلِم - : راه به غيرصواب رفت ، گناه كرد . اثم : گناهى كه انسان را از كارهاى خير محروم سازد نظير گناهان كبيره .\r\nتفسير :\r\nوَ مَن يَعْمَلْ سُوءًا أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَّحِيماً\r\nدر اين سه آيه سه اثر براى گناه ذكر شده است : 1 - هر گناهى با توبه قابل عفو است . 2 - هر گناهى اثر سوئى در مرتكب آن دارد . 3 - نسبت دادن هر گناهى به ديگران بهتان و جرم آشكار است .\r\nمعناى آيهء اول : و هركس عمل زشتى به جا آورد يا به خويشتن ستم كند سپس توبه و استغفار نمايد خدا را بسيار آمرزنده و مهربان مىيابد .\r\nمراد از عمل سوء ، ستم به ديگران و از ظلم به نفس ، گناه خود شخص است . و محتمل است مراد از اول ، گناه فرعى و از دوم ، شرك و كفر باشد . و به هر حال ، آيه در مقام بيان انطباق مفادش به مورد نزول آن و قبولى توبه در آن است .\r\nوَ مَن يَكْسِبْ إِثْماً فَإِنَّمَا يَكْسِبُهُ عَلَى نَفْسِهِ وَ كَانَ اللَّهُ عَلِيماً حَكِيماً\r\nيعنى : و هركس گناهى كسب كند و مرتكب شود جز اين نيست كه به ضرر خود كسب نموده است .\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nمراد اين است كه هر گناهى خاصه كبائر اثر بد و پليدى در روح مرتكب آن مىگذارد و خاصه اگر تكرار شود و حالت روحى تبديل به مَلَكهء رذيله شود كه پيوسته سبب صدور نظير آن و يا ساير گناهان مىگردد ، و نيز آثار شوم آن در اولاد و ارحام و قوم و قبيله و بالأخره در محيط وسيعى از انسان‌ها به مرور زمان ظاهر مىشود و بلكه آثارش در صحرا و دريا ظهور مىيابد ، و حرمان تابعين گنهكار از حسنات و شركتشان در سيّئات وى از ضررهايى است كه بالأخره به وى بازمىگردد .\r\nو خداوند از ازل دانا و حكيم بوده است ؛ دانا به حال بندگانش از صالحان و طالحان ، و حكيم در انعكاس آثار اعمال در دنيا و آخرت طبق مصالح كامنه و ميزان عدل و قسط در اجور و كيفرها .\r\nوَ مَن يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيًا فَقَدِ احْتَمَلَ بُهْتَاناً وَإِثْماً مُّبِيناً\r\nيعنى : و هركس گناهى كسب كند هر گناهى باشد و يا گناهى بزرگ انجام دهد ، سپس آن را همانند سنگى به بىگناهى بزند ، يعنى به او نسبت دهد ، پس حقيقت اين است كه بهتان گفته و گناه آشكارى را متحمّل شده است . يعنى نسبت دادن آن به برىء عنوان بهتان و گناه آشكار پيدا مىكند كه كيفرى بزرگ دارد .\r\nوَلَوْلَا فَضْلُ اللَّهِ عَلَيْكَ وَرَحْمَتُهُ لَهَمَّتْ طَائِفَةٌ مِنْهُمْ أَن يُضِلُّوكَ وَمَا يُضِلُّونَ إِلَّا أَنْفُسَهُمْ وَمَا يَضُرُّونَكَ مِن شَيْءٍ وَأَنْزَلَ اللَّهُ عَلَيْكَ الْكِتَابَ وَالْحِكْمَةَ وَعَلَّمَكَ مَا لَمْ تَكُن تَعْلَمُ وَكَانَ فَضْلُ اللَّهِ عَلَيْكَ عَظِيماً « 113 »\r\nتفسير :\r\nوَ لَوْلَا فَضْلُ اللَّهِ عَلَيْكَ وَ رَحْمَتُهُ لَهَمَّتْ طَّآئِفَةٌ مِّنْهُمْ أَن يُضِلُّوكَ\r\nمراد از « فضل » نبوت و از « رحمت » مقام عصمت و از « همّ » ارادهء جدى و تصميم قلبى\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nو از « طائفة » عده‌اى از ياران طعمه است كه خائن بودند ، و مراد « از گمراه كردن پيامبر » معتقد نمودن او به برائت طعمه و نهادن سرقت به گردن زيد يهودى يا ارائهء عنوان ثانوى به پيامبر است كه براى مصلحت اسلام و مسلمين و تضعيف كفّار به برائت طعمه و خيانت زيد يهودى حكم دهد .\r\nمعناى آيه : اى پيامبر ، اگر نبود تفضّل خدا بر تو كه منصب نبوّت بخشيده ، و رحمت او كه مقام عصمت داده و فرشته‌ها را مستحفظ تو قرار داده ، بىترديد گروهى از آنها دربارهء اضلال تو تصميم مىگرفتند ، يعنى تصميمشان تأثير مىكرد كه به شهادت باطل آنها از موضوع واقعى منحرف شوى و به اغواى آنها از حكم واقعى اولى منصرف گردى ، لكن چنين نشد .\r\nوَ مَا يُضِلُّونَ إِلَّآ أَنفُسَهُمْ وَ مَا يَضُرُّونَكَ مِن شَىْءٍ\r\nيعنى : و آنها در اين مورد و در هر كوششى بر ضد تو جز خودشان را گمراه نمىكنند ، و آنها هرگز هيچ زيانى به تو نمىزنند و تنها سبب زيان و ضرر خودشان مىشوند . و ممكن است آيهء آينده در مقام تعليل اين جمله باشد .\r\nوَ أَنْزَلَ اللَّهُ عَلَيْكَ الْكِتَابَ وَ الْحِكْمَةَ وَ عَلَّمَكَ مَا لَمْ تَكُن تَعْلَمُ وَ كَانَ فَضْلُ اللَّهِ عَلَيْكَ عَظِيماً\r\nمراد از كتاب ، قرآن كريم و از حكمت ، شريعت اسلام يا علوم و معارف عقلى است . يعنى : و خداوند كتاب آسمانى قرآن و شريعت و معارف دينى و عقلى را بر تو نازل نموده و آنچه بشر از علوم مختلف بدان نياز داشت و تو نمىدانستى به تو آموخت ؛ و از ازل فضل خداوند بر تو بزرگ بود ، زيرا « خلقكم اللَّه أنواراً فجعلكم بعرشه محدقين ، حتى منّ علينا بكم ، فجعلكم فى بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ » .\r\nلَا خَيْرَ فِي كَثِيرٍ مِن نَجْوَاهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلَاحٍ بَيْنَ النَّاسِ وَمَن يَفْعَلْ ذلِكَ ابْتِغَاءَ مَرْضَاتِ اللَّهِ فَسَوْفَ نُؤْتِيهِ أَجْراً عَظِيماً « 114 »\r\n\r\n","description":"","footnote":"","page_name":" 139 ","page_number":141},
  {"content":"\r\n\r\nلغت و اعراب :\r\n\r\n[ رازگويى در جمع 
  ]\r\nنجا الرجلَ - از باب نَصَر - : و ناجاه : سخن سرّى با او گفت . نجوى اسم مصدر است ، و ضمير هُم راجع به ياران طعمه يا مطلق كفّار است . الّا مَن أمر به تقدير الّا نجوى مَن أمر .\r\nتفسير :\r\nلَّا خَيْرَ فِى كَثِيرٍ مِّن نَّجْوَاهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلَاحٍ بَيْنَ النَّاسِ\r\nيعنى : در بسيارى از نجواها و رازگويىها و صحبت‌هاى درِ گوشى منافقان و كفّار خير و فايده‌اى نيست ، زيرا آنها غالباً نجواى به باطل و بخل در مال و كارهاى ناپسند و افساد ميان مردم مىكنند ، مگر نجواى كسى كه ديگران را به دادن صدقه و احسانى به مستمندان ، يا هر كار خير و پسنديده‌اى ، يا اصلاحى ميان مردم دستور مىدهد .\r\nوَ مَن يَفْعَلْ ذَ لِكَ ابْتِغَآءَ مَرْضَاتِ اللَّهِ فَسَوْفَ نُؤْتِيهِ أَجْراً عَظِيماً\r\nيعنى : و هر كس براى طلب رضاى خداوند اين چنين كند و به اين امور امر كند ، ما او را پاداشى بزرگ خواهيم داد .\r\nوَمَن يُشَاقِقِ الرَّسُولَ مِن بَعْدِ مَا تَبَيَّنَ لَهُ الْهُدَى وَيَتَّبِعْ غَيْرَ سَبِيلِ الْمُؤْمِنِينَ نُوَلِّهِ مَا تَوَلَّى وَنُصْلِهِ جَهَنَّمَ وَسَاءَتْ مَصِيراً « 115 »\r\nلغت و اعراب :\r\nشاقَّ زيداً : مخالفت و دشمنى كرد با زيد . الرّسول الف‌لامش عهد خارجى و اشاره به پيامبر اسلام ، يا بدل از مضافٌ اليه است . يعنى مطلق فرستادهء خدا . الهدى يعنى طريق الهداية ، يا به معناى « الحق » است . تَوَلَّى الشىءَ : متصدّى و متصرّف آن شد . وَلّاه الأمرَ : او را متصدّى و قائم به امر نمود . أصلاه النار : داخل كرد او را در آتش ، يا سوزاند او را در آتش .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\nتفسير :\r\nوَ مَن يُشَاقِقِ الرَّسُولَ مِن‌م بَعْدِ مَا تَبَيَّنَ لَهُ الْهُدَى وَ يَتَّبِعْ غَيْرَ سَبِيلِ الْمُؤْمِنِينَ\r\nيعنى : و كسى كه با اين فرستادهء خدا يعنى محمد صلى الله عليه و آله يا با هر فرستادهء او ، پس از آن كه راه هدايت براى او روشن شد ، يعنى با دلايل و معجزات ، صدق ادّعا و حقّانيت دين او معلوم شد ، به مخالفت و دشمنى برخيزد و راهى غير از راه مؤمنان ، يعنى دينى ديگر و كتاب آسمانى ديگرى را پيروى كند ،\r\nنُوَلِّهِ مَا تَوَلَّى وَ نُصْلِهِ جَهَنَّمَ وَ سَآءَتْ مَصِيراً\r\nيعنى : ما او را به همان راهى كه اتخاذ كرده و متصدّى عمل آن شده متوجه و روانه مىكنيم ، يعنى مهلت مىدهيم و آزادش مىگذاريم و زود گرفتارش نمىكنيم تا به كلّى عذرش منقطع گردد ، و در نتيجه او را وارد جهنم مىنماييم و به آتش آن مىسوزانيم ؛ و بد جاى بازگشتى است جهنم .\r\nإِنَّ اللَّهَ لَا يَغْفِرُ أَن يُشْرَكَ بِهِ وَيَغْفِرُ مَا دُونَ ذلِكَ لِمَن يَشَاءُ وَمَن يُشْرِكْ بِاللَّهِ فَقَدْ ضَلَّ ضَلَالًا بَعِيداً « 116 »\r\nتفسير :\r\nإِنَّ اللَّهَ لَايَغْفِرُ أَن يُشْرَكَ بِهِ وَ يَغْفِرُ مَا دُونَ ذَ لِكَ لِمَن يَشَآءُ\r\nتفسير اين آيه در ذيل آيهء 48 گذشت .\r\nوَ مَن يُشْرِكْ بِاللَّهِ فَقَدْ ضَلَّ ضَلَالًا بَعِيداً\r\nيعنى : كسى كه به خدا شرك ورزد به گمراهى دور و درازى افتاده است ، زيرا بالاترين و والاترين واجب عقلى و شرعى ، اعتقاد به توحيد ذات واجب‌الوجود است و انحراف از آن بالاترين انحراف‌هاست ، و لقمان حكيم فرمود : إِنَّ الشِّرْكَ لَظُلْمٌ عَظِيمٌ [ لقمان ، 13 
  ] .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nإِن يَدْعُونَ مِن دُونِهِ إِلَّا إِنَاثاً وَإِن يَدْعُونَ إِلَّا شَيْطَاناً مَرِيداً « 117 » لَعَنَهُ اللَّهُ وَقَالَ لَأَتَّخِذَنَّ مِنْ عِبَادِكَ نَصِيباً مَفْرُوضاً « 118 » وَلَأُضِلَّنَّهُمْ وَلَأُمَنِّيَنَّهُمْ وَلَأَمُرَنَّهُمْ فَلَيُبَتِّكُنَّ آذَانَ الْأَنْعَامِ وَلْأَمُرَنَّهُمْ فَلَيُغَيِّرُنَّ خَلْقَ اللَّهِ وَمَن يَتَّخِذِ الشَّيْطَانَ وَلِيّاً مِن دُونِ اللَّهِ فَقَدْ خَسِرَ خُسْرَاناً مُبِيناً « 119 » يَعِدُهُمْ وَيُمَنِّيهِمْ وَمَا يَعِدُهُمُ الشَّيْطَانُ إِلَّا غُرُوراً « 120 » أُولئِكَ مَأْوَاهُمْ جَهَنَّمُ وَلَا يَجِدُونَ عَنْهَا مَحِيصاً « 121 »\r\n\r\n[ شيطنت شيطان 
  ]\r\nلغت و اعراب :\r\nمرجع ضمير يدعون مشركان است . اناث : جمع انثى يعنى مادينه اعم از دختر و زن ، و نيز به معناى جماد بىروح . مَرَدَ الرجلُ - از باب نَصَر - : سركشى و نافرمانى كرد و از حد تجاوز نمود . مارد و مَريد : طاغى ، شرور ، خبيث . لَعَنَه صفت دوم شيطان است . لأتّخذنّ لام اين كلمه با چهار لام مشابه آتى براى قسم است به تقدير اقسم لأفعلنّ كذا . مفروض : معيّن و جدا شده . بَتَكَ الشىءَ - از باب نَصَر - و بتّكه : قطع كرد و شكافت آن را . حاصَ عن الشىء - از باب ضَرَب - : عدول كرد و بازگشت از آن ، و محيص : محل عدول و فرار .\r\nتفسير :\r\nإِن يَدْعُونَ مِن دُونِهِ إِلَّآ إِنَاثاً\r\nهريك از قبايل مشركين را پيش از اسلام بت يا بت‌هايى بود كه آن را انثى بنىفلان يعنى دختر آن قبيله مىناميدند ، مانند لات ، عُزّى ، مَناة . و مراد از دعوتِ بتان عبادت يا خواستن\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nحاجت از آنهاست .\r\nمعناى آيه : مشركان ، غير خداوند را نمىخوانند و عبادت نمىكنند مگر دختران يا مادينه‌هايى را ، يعنى بت‌هايى را كه به صورت دختران تراشيده و لباس و زيور زن بر آنها پوشانده و نامشان را هم نام مؤنّث گذاشته‌اند و مىگويند دختر فلان قبيله است .\r\nو ممكن است معناى آيه اين باشد كه آنها در برابر خدا جز فرشتگانى كه آنها را دختران خدا مىنامند عبادت نمىكنند و جز از آنها حاجت نمىخواهند .\r\nوَ إِن يَدْعُونَ إِلَّا شَيْطَاناً مَّرِيداً\r\nاين جمله نتيجهء سخن قبل است ، يعنى : مشركان در واقع جز شيطان سركش و شرور را نمىخوانند و نمىپرستند ، زيرا خواندن و پرستش بت‌ها به وسوسهء او انجام مىگيرد .\r\nلَعَنَهُ اللَّهُ م وَ قَالَ لَأَتَّخِذَنَّ مِنْ عِبَادِكَ نَصِيباً مَّفْرُوضاً\r\nيعنى : شيطانى كه خداوند او را لعنت كرده و طرد نموده است ، و او هنگامى كه مطرود گرديد چنين گفت : سوگند باد كه از بندگان تو سهمى معيّن خواهم گرفت . يعنى اكثريت عظيمى از آنها را با وسوسه كردن ، از اصلِ گرويدن به دين و آيين انبيا مانع خواهم شد و اكثريتى از گروندگان را نيز در فروع دين به گناه خواهم كشيد . اين مقدار از بشر نصيب اوست و در نتيجه روز قيامت ، كفّار اولين و آخرين كه كفرشان تقصيرى است از آنِ شيطان‌اند و به نحو ابدى ، همراه او به جهنّم مىروند ، و فسّاق مؤمنان كه مشمول رحمت و شفاعت نشده‌اند نيز از آنِ او هستند كه موقّتاً همراه او خواهند بود .\r\nوَ لَأُضِلَّنَّهُمْ وَ لَأُمَنِّيَنَّهُمْ وَ لَأَمُرَنَّهُمْ فَلَيُبَتِّكُنَّ ءَاذَانَ الْأَنْعَامِ\r\nيعنى : سوگند باد كه آنها را گمراه مىكنم ، در اصول عقايد به سوى كفر ، و در فروع به سوى فسق مىكشم . و حتماً آنها را به حالت تمنّىِ باطنى يا به تمنّىِ عملى مىافكنم تا به آرزوهاى دور و درازى در دنيا نسبت به مال و جاه و اولاد و احفاد گرفتار آيند . و نيز آنها را فرمان مىدهم گوش‌هاى چهارپايان را ببرند يا بشكافند .\r\nيعنى آنها را آن چنان در جهل و نادانى و عقايد خرافى گرفتار مىكنم كه چهارپايانشان را به شكرانهء زيادى عمر يا بسيار زاييدن يا زياد كار كشيدن از آنها گوش‌ها ببرند يا بشكافند و محترم شمارند و قداست و مصونيت دهند و استفاده از آنها و گوشتشان\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nرا حرام نمايند و در نتيجه ، حلال تو را حرام سازند . و اين آيه اشاره است به اقسام چهارگانه‌اى كه در آيهء 103 از سورهء مائده ذكر شده است : مَا جَعَلَ اللَّهُ مِن‌م بَحِيرَةٍ وَ لَاسَآئِبَةٍ وَ لَاوَصِيلَةٍ وَ لَاحَامٍ .\r\nوَ لَأَمُرَنَّهُمْ فَلَيُغَيِّرُنَّ خَلْقَ اللَّهِ\r\nيعنى : و نيز سوگند باد كه آنها را فرمان مىدهم آفرينش خدا يا آفريدهء خداوند را تغيير دهند . يعنى در روح و جسم خودشان يا در امور خارج از خود تغيير و تبديل ناروا انجام دهند . روح و روان خود را كه طبق فطرت خاصى آفريده شده و جسم خود را كه بر وفق هدفى تعديل و تنظيم شده تغيير دهند و دگرگون سازند .\r\nو اين يك امر كلّى است و از مصاديق آن اين است كه عقايد توحيدى را كه عجين فطرت و مزيج خلقت بشر است تبديل به باورهاى كفر و شرك و اعتقاد به تجسّم و تثليث و تعدّد آلهه و ارباب انواع نمايند ، و بذرهاى فضايل اخلاق انسانى را كه وديعهء ذات او و نهفته در طبيعت اوست در مرحلهء فعليت تبديل به رذايل اخلاق و صفات پليد سازند ، و عبادت‌هاى بدنى و خضوع در مقابل حق را كه نشأت‌يافته از غرايز فطرى است تبديل به پرستش‌هاى فاسد و ناروا نمايند ، مانند سجود در برابر بت‌ها و ستارگان و غير آنها ، و همهء واجبات و محرّمات را كه طبق صلاح فرد و اجتماع ، جعل و تشريع شده‌اند تبديل به عصيان و طغيان و مخالفت نمايند .\r\nوَ مَن يَتَّخِذِ الشَّيْطَانَ وَلِيّاً مِّن دُونِ اللَّهِ فَقَدْ خَسِرَ خُسْرَاناً مُّبِيناً\r\nيعنى : و هركس شيطان را با چنين افكار و وسوسه‌هاى باطل ، به جاى خدا ولىّ خود سازد ، يعنى دوست و ياور و بالأخره سرپرست امور خود نمايد و حركت‌ها و فعاليت‌هاى خود را طبق دستور او قرار دهد ، پس حقيقت اين است كه به زيان آشكارى گرفتار شده است .\r\nيَعِدُهُمْ وَ يُمَنّيهِمْ وَمَا يَعِدُهُمُ الشَّيْطَانُ إِلَّا غُرُوراً\r\nاين آيه در بيان خسران و زيان مذكور در آيهء قبل است ، و مراد از وعدهء شيطان ، القاى وسوسه‌هاى خوشحال‌كننده در دل انسان است و مراد از ايجاد تمنّى ، توليد حالت آرزوهاى مختلف است كه غالباً شخص را به سوى آنها حركت مىدهد . و فعل مضارع اول و دوم مفيد استمرار است .\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nمعناى آيه : شيطان همواره با وسوسه‌هاى خود و توسط پيروان انسى خود به آنها وعده مىدهد ، مثلًا به غنا و ثروت در موارد تحصيل مال حرام ، و به فقر و فاقه در مقام انفاقات قربىِ واجب و مستحب ، و به پيروزى در جايى كه اقدام باطل و نارواست ، و به شكست در موردى كه اقدام به‌جا و لازم است . و نيز در دل‌هاى آنها آرزوهاى باطل مىافكند . و شيطان هرگز به آنها جز فريب و مكر وعده‌اى نمىدهد .\r\nأُوْلئِكَ مَأْوَاهُمْ جَهَنَّمُ وَ لَايَجِدُونَ عَنْهَا مَحِيصاً\r\n« اولئك » اشاره به اولياى شيطان و نصيب او از مردم است . يعنى : آنها هستند كه جايگاهشان در آخرت دوزخ است ، و هرگز راه فرارى از آن نمىيابند . زيرا آنان اصول عقايدشان باطل است و محكوم به خلودند ، و راه نجات قانونى وجود ندارد و فرار تكوينى هم محال است .\r\nوَالَّذِينَ آمَنُوا وَعَمِلُوا الصَّالِحَاتِ سَنُدْخِلُهُمْ جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا أَبَداً وَعْدَ اللَّهِ حَقّاً وَمَنْ أَصْدَقُ مِنَ اللَّهِ قِيلًا « 122 »\r\nتفسير :\r\nوَ الَّذِينَ ءَامَنُواْ وَ عَمِلُواْ الصَّالِحَاتِ سَنُدْخِلُهُمْ جَنَّاتٍ تَجْرِى مِن تَحْتِهَا الْأَنْهَارُ\r\nخداوند پس از ذكر اين‌كه عاقبت امر پيروان شيطان در آخرت دوزخ است ، در اين آيه طبق سنّت جاريهء خود در اغلب مواردِ اين كتاب كريم اشاره به عاقبت امر مؤمنان صالح نموده است . يعنى : و كسانى كه ايمان آوردند و عمل‌هاى شايسته انجام دادند به زودى آنها را وارد بهشت‌ها و باغ‌هايى مىكنيم كه از زير درختان آنها پيوسته نهرها جارى مىگردد .\r\nخَالِدِينَ فِيهَآ أَبَداً وَعْدَ اللَّهِ حَقّاً\r\nيعنى : در حالى كه آنان در آن‌جا براى هميشه جاودان اند . زيرا ساختار وجودشان همانند دنيا موقّت نيست بلكه دائمى بلاامَد است و ساكنان آن‌جا را در روح افسردگى و\r\n\r\n","description":"","footnote":"","page_name":" 145 ","page_number":147},
  {"content":"\r\n\r\nملالى ، و در جسم فرسودگى و زوالى ، و در محيط نقصى و تغيير حالى راه نمىيابد . اين وعدهء حقّ خداست ؛\r\nوَ مَنْ أَصْدَقُ مِنَ اللَّهِ قِيلًا\r\nاستفهام انكارى است ، و قيل و قال و قول همه مصدرند به معناى گفتار .\r\nمعناى آيه : و چه كسى است كه در گفتار از خداوند راستگوتر باشد ؟ و اين كلام در مقابل وعده‌هاى دروغ و فريبندهء شيطانى است .\r\nلَيْسَ بِأَمَانِيِّكُمْ وَلَا أَمَانِيِّ أَهْلِ الْكِتَابِ مَن يَعْمَلْ سُوءاً يُجْزَ بِهِ وَلَا يَجِدْ لَهُ مِن دُونِ اللَّهِ وَلِيّاً وَلَا نَصِيراً « 123 » وَمَن يَعْمَلْ مِنَ الصَّالِحَاتِ مِن ذَكَرٍ أَوْ أُنْثَى وَهُوَ مُؤْمِنٌ فَأُولئِكَ يَدْخُلُونَ الْجَنَّةَ وَلَا يُظْلَمُونَ نَقِيراً « 124 »\r\nلغت و اعراب :\r\nأمانىّ : جمع امنيّه يعنى آرزو كه عبارت است از تصوّرات كلّى خوشحال‌كننده . فاعلِ ليس ضميرى است مرجعش « ما وُعد من الثواب و العقاب » يا « سبب فضيلة الانسان » يا « غفران الذنوب و حطّ السيّئات » . و « باء » زائده يا سببيّه است . نقير : گودى كوچك در پشت هستهء خرما كه از آن‌جا رشد و نمو شروع مىشود ، و در اين‌جا كنايه از كمترين چيز است .\r\nتفسير :\r\nلَّيْسَ بِأَمَانِيِّكُمْ وَ لَآأَمَانِىِّ أَهْلِ الْكِتَابِ\r\nظاهر آيه اين است كه برخى از مسلمين در صدر اول فكر مىكردند يا توقّع داشتند كه پذيرش اسلام در جوّ آن روز سبب كرامت خاصّى براى آنها در نزد خداوند و ثبوت حقّى\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nبه گردن پيامبر اسلام است به گونه‌اى كه بايد گناهانشان ناديده گرفته شود و مورد مجازات قرار نگيرند و مثلًا همانند نزديكان سلاطين دنيا از كيفر تخلّفات و عصيان‌ها مصون بمانند . در مقابل آنها اهل كتاب نيز چنين ادّعايى داشتند كه مىگفتند : نَحْنُ أَبْنؤُاْ اللَّهِ وَ أَحِبَّآؤُهُ [ مائده ، 18 
  ] يا لَن تَمَسَّنَا النَّارُ إِلَّآ أَيَّاماً مَّعْدُودَةً [ بقره ، 80 
  ] ما فرزندان و دوستان خداييم ، يعنى در آخرت معذّب نيستيم و اگر فرضاً معذّب باشيم بيش از چند روزى به دوزخ نمىرويم ، به مقدار چند روز معدودى كه اجداد ما در حال غيبت موسى عليه السلام گوساله پرستيدند ، اين آيه در مقام ابطال گمان‌هاى هر دو طايفه است .\r\nمعناى آيه : وعده‌هاى پاداش و كيفر اخروى ، يا فضيلت و برترى در آن جهان ، و يا ريزش و حطّ گناهان ، وابسته به گمان و اعتقاد شما مسلمين و يا به گمان اهل كتاب نيست كه هريك ، امور فوق را طبق گمان خود ادّعا كند .\r\nمَن يَعْمَلْ سُوءًا يُجْزَ بِهِ وَ لَايَجِدْ لَهُ مِن دُونِ اللَّهِ وَلِيّاً وَ لَانَصِيرًا\r\nيعنى : بلكه هركس از امت هر پيامبرى و صاحب هر كتاب و دينى و در هر عصر و زمانى هر گناه صغيره و كبيره‌اى انجام دهد در برابر آن كيفر خواهد ديد و هرگز براى خود در برابر خداوند سرپرست امور و يار و ياورى نخواهد يافت .\r\nبدان كه لازم بيان فوق اين است كه ترتّب كيفر اخروى بر همهء گناهان بشر حتمى است و قابل تخلّف نيست . و اين مطلب منافى ادلّهء توبه و ساير مكفّرات ثابت و مسلّم در شرع است كه سبب سقوط عذاب است ، و از اين رو نقل شده كه پس از نزول اين آيه بيم و وحشتى در ميان مسلمان‌ها روى فهم ظاهر كلام پيدا شد . لكن مىتوان گفت :\r\nاولًا - مراد از « يُجزَ به » فعليت عذاب در آخرت نيست بلكه مراد ، مجرّد استحقاق است .\r\nيعنى هر دو گروه گمان مىكردند كه گناهانشان استحقاق‌آور نيست و آيه ناطق است به اين‌كه همهء گناهان استحقاق عذاب مىآورد و منافات با سقوط يا مكفِّرات ندارد .\r\nثانياً - مراد از جزا ، اعم از كيفر دنيوى و اخروى است و ترتّب كيفر دنيوى بر گناهان ، طبيعى و كثير الوقوع است ، زيرا همهء ناراحتىهاى دنيا از غصّه و مرض و فقر و مرگ دوستان و حوادث ديگر براى مؤمن كيفر است و كفّارهء گناه ، و كمتر گناهى در دنيا بدون كيفر مىماند .\r\n\r\n","description":"","footnote":"","page_name":" 147 ","page_number":149},
  {"content":"\r\n\r\nثالثاً - اطلاق آيه بىترديد تقييد مىشود به واسطهء روايات وافر و قطعى در مورد عده‌اى از مكفِّرات ، مانند توبه كه مكفِّر همهء گناهان است ، و ترك كبائر گناه كه مكفِّر صغائر است ، و مواظبت بر حسنات كه سبب ذهاب و نابود شدن سيئات است ، و نفس اعتقاد صحيح به نبوّت و ولايت ، و حبّ اهل‌بيت عصمت و طهارت عليهم‌السلام ، و بالأخره شفاعت در آخرت و در نهايت رحمت واسعهء خداوندى كه همه وسيلهء سقوط استحقاق و سبب آمرزش‌اند .\r\nوَمَن يَعْمَلْ مِن‌َالصَّالِحَاتِ مِن ذَكَرٍ أَوْ أُنْثَى وَهُوَ مُؤْمِنٌ فَأُوْلئِكَ يَدْخُلُونَ الْجَنَّةَ وَلَا يُظْلَمُونَ نَقِيرًا\r\nاين آيه در مقابل « من يعمل سوءاً يُجزَ به » است و « مَن » موصوله مبتداست و مفيد عموم به قرينهء خبرش « اولئك » ، و جملهء « و هو مؤمن » حال است از فاعل « يعمل » و اشاره به قاعدهء كلّى الهى است كه ترتّب پاداش اخروى بر هر عمل صالحى منوط و مشروط به ايمان عامل است و گرنه عمل غيرمؤمن مطلقاً باطل و بيهوده است چنان كه در آيات ديگر اين كتاب كريم مكرّر آمده است ، نظير : وَالَّذِينَ كَفَرُواْ أَعْمَالُهُمْ كَسَرَابٍ بِقِيعَةٍ يَحْسَبُهُ الظَّمَانُ مَآءً [ نور ، 39 
  ] و مَّثَلُ الَّذِينَ كَفَرُواْ بِرَبِّهِمْ أَعْمَالُهُمْ كَرَمَادٍ اشْتَدَّتْ بِهِ الرِّيحُ فِى يَوْمٍ عَاصِفٍ [ ابراهيم ، 18 
  ] و غير اينها .\r\nمعناى آيه : و هر كه چيزى از عمل‌هاى شايسته را به جا آورد ، يعنى مقدارى را كه مىتواند ، خواه مرد و خواه زن ، در حالى كه مؤمن باشد ، يعنى به اصول عقايد شريعت عصر خويش گرويده باشد ، چنين كسانى به بهشت وارد خواهند شد ، و هرگز آنان در عالم آخرت حتى به اندازهء نقطهء پشت هستهء خرما ، يعنى كمترين حد ، ستم نمىبينند . يعنى نه عملشان بىپاداش مىماند و نه از پاداششان كاسته مىشود و نه بر كيفر گناهشان افزوده مىگردد .\r\nوَمَنْ أَحْسَنُ دِيناً مِمَّنْ أَسْلَمَ وَجْهَهُ للَّهِ وَهُوَ مُحْسِنٌ وَاتَّبَعَ مِلَّةَ إِبْرَاهِيمَ حَنِيفاً وَاتَّخَذَ اللَّهُ إِبْرَاهِيمَ خَلِيلًا « 125 » وَللَّهِ مَا فِي السَّماوَاتِ وَمَا فِي الْأَرْضِ وَكَانَ اللَّهُ بِكُلِّ شَيْءٍ مُحِيطاً « 126 »\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nلغت و اعراب :\r\n\r\n[ بهترين دين و ديندار 
  ]\r\nمَن موصولهء اول مفيد استفهام انكارى است . وجه : صورت شخص ، ذات شىء . حنيف : مايل به حق . و حنيفاً حال است از فاعل اتّبع يا از ملّة يا از ابراهيم . ملّت : طريقت و آيين .\r\nتفسير :\r\nوَ مَنْ أَحْسَنُ دِيناً مِّمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ\r\nاز آيهء قبل استفاده شد كه همهء عمل‌هاى شايسته در نزد خدا مشروط به ايمان است ، و اين آيه در بيان تعريف مؤمن يعنى اذعان‌كنندهء به دين است .\r\nمعناى آيه : چه كسى از نظر دين بهتر است از آن كس كه ذات خود و وجود خود را تسليم خدا كند در حالى كه محسن باشد ؟\r\nمراد از « تسليم ذات » اذعان قلبى به توحيد و شئون آن است ، و از « احسان » نيكىِ در عمل يعنى انجام واجبات و ترك محرّمات . و حاصل آن كه مؤمن كامل كسى است كه داراى ايمان و عمل باشد .\r\nوَ اتَّبَعَ مِلَّةَ إِبْرَاهِيمَ حَنِيفاً\r\nيعنى : و پيروى از آيين ابراهيم حق‌گرا نمايد . و مراد از حق‌گرا بودنِ انسان ميل به راه درست و انتخاب آن در مراحل امور اختيارى خويش است ، و حق‌گرا بودنِ آيين و دين ، تطابق اصول و فروع آن با مصالح واقعى مكلّفان و نظام اتمّ عالم آفرينش است چنان‌كه همهء شرايع الهى اين‌گونه‌اند . و اين جمله در واقع توضيح دين احسن است .\r\nوَ اتَّخَذَ اللَّهُ إِبْرَاهِيمَ خَلِيلًا\r\nيعنى : و خداوند ، ابراهيم را براى خود دوست اتخاذ نمود .\r\nدر وجه دوست‌گرفتن خدا مطالبى گفته شده كه كاشف از صفات و حالات و كردار خاص منحصر به شخص اوست ، نظير توجه تامّ او از كودكى به مبدأ اعلى در محيط شرك شديد ، و استدلال علنى بر توحيد و بطلان شرك ، و مبارزه با شرك در جوانى و شكستن بت‌ها ، و افتادن در آتش نمرودى ، و ظهور توكّل خاص او ، و دريافت شريعتى كامل از جانب خدا به نام « اسلام » كه باقى ماند و به پيامبر اسلام رسيد ، و توفيق بناى كعبه‌اى\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nجاويدان خانهء خدا و خلق ، و امتثال امر الهى در ذبح جوان بىبديل خود ، و تلقّى نعمت عظيم فرزندانى پس از پيرى كه هريك پيامبرى مرسل بود ، و بقاى نسل او در سلسلهء پيامبران بنىاسرائيل از فرزندش اسحاق ، و بقاى نسلش از اسماعيل تا تولد پيامبر اسلام و غير اينها ، فعليهم صلوات اللَّه و سلامه .\r\nوَ لِلَّهِ مَا فِى السَّمَاوَاتِ وَ مَا فِى الْأَرْضِ\r\nيعنى : و آنچه در آسمان‌ها و آنچه در اين زمين است همه از آنِ خداوند است .\r\nملكيت حقيقىِ مظروف آسمان‌ها از جماد و ذوات ارواح و ذوى العقول از فرشتگان و ارواح نيكان و غيره ، و مظروف كرهء زمين از جماد و نبات و جانداران ، علاوه بر خود آنها كه ظرف آن اشياءاند همه از آنِ خداوند است ، چنان كه مالكيت و سلطه و سيطرهء بر همه نيز از آنِ اوست . و اين ملكيت و مالكيت ، بدان جهت است كه خلقت و آفرينش و نگهدارى و تصرّف و تدبير امور همه ، و در آخر به هم زدن نظام و اعدام و افناى همه در وقت معين ، به ارادهء بالغه و مشيّت نافذهء اوست و اين بالاترين نوع ملكيت و مالكيت است .\r\nوَ كَانَ اللَّهُ بِكُلِّ شَىْءٍ مُّحِيطاً\r\nكلمهء « كان » مفيد قِدَم زمانى احاطه است كه لازم عقلى آن ، بقا و ابديت آن است ، و يا منسلخ از زمان است كه اطلاقش مفيد همان معناست . يعنى : و خداوند از اقدم زمان‌ها و در همه وقت به همه چيز احاطه داشته و دارد ، يعنى به احاطهء وجودى و توانى و علمى و رحمتى .\r\nوَيَسْتَفْتُونَكَ فِي النِّسَاءِ قُلِ اللَّهُ يُفْتِيكُمْ فِيهِنَّ وَمَا يُتْلَى عَلَيْكُمْ فِي الْكِتَابِ فِي يَتَامَى النِّسَاءِ اللَّاتِي لَا تُؤْتُونَهُنَّ مَا كُتِبَ لَهُنَّ وَتَرْغَبُونَ أَن تَنكِحُوهُنَّ وَالْمُسْتَضْعَفِينَ مِنَ الْوِلْدَانِ وَأَن تَقُومُوا لِلْيَتَامَى بِالْقِسْطِ وَمَا تَفْعَلُوا مِنْ خَيْرٍ فَإِنَّ اللَّهَ كَانَ بِهِ عَلِيماً « 127 »\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nلغت و اعراب :\r\n\r\n[ احكام زنان 
  ]\r\nفَتوا و فُتيا و افتاء : بيان حكم ، و استفتاء : طلب بيان حكم . ما يُتلى عطف است به ضمير مجرور فيهنّ ، و فىالكتاب و فى اليتامى هر دو متعلق‌اند به يُتلى . نساء و نسوَة هر دو جمع « امرأة » اند از غير لفظش و شامل صغير و كبيرند . أن تنكحوهنّ به تقدير فى أن تنكحوهنّ ، يا عن أن تنكحوهنّ . و المستضعفين عطف است به يتامى النساء .\r\nتفسير :\r\nوَ يَسْتَفْتُونَكَ فِى النِّسَآءِ قُلِ اللَّهُ يُفْتِيكُمْ فِيهِنَّ\r\nدر تفسير اين آيه و جملات آن وجوهى ذكر شده و اولى اين است كه آيه را بدين گونه تفسير كنيم كه مرادِ سائلين سؤال از مطلق حكم زن‌هاست ، يعنى مراد از « نساء » جنس جمع ، و غرض از سؤال نظر كلّى شريعت اسلام دربارهء حقوق زن‌هاست از جنبهء جواز تعدّد زوجات و كيفيت ارث آنها و نحو ذلك ، در مقابلِ سيرهء ظالمانه و رفتار خشن و جاهلانهء مشركان و كفّار و اهل كتاب آن عصر نسبت به خود زن و اموال ارثى و غيرارثى آنها . پس جملهء فوق سؤال و جوابى است مستقل .\r\nمعناى آيه : اى پيامبر ، از تو دربارهء زنان ، يعنى حقوق كلّى آنها نسبت به خودشان و اموالشان فتوا و بيان حكم مىخواهند ، بگو : خداوند تنها خود دربارهء آنها به شما فتوا مىدهد ، زيرا احكام كلّى اسلام تنها به تشريع خود خداوند است و پيامبران ، مبلّغ احكام اند . و مصداق فتاوا اين‌جا ذكر نشده بلكه مراد ، احكامى است كه در اوايل اين سوره بيان شده و بعداً نيز ذكر خواهد شد از قبيل اين احكام :\r\n1 - تعدّد زوجات در اختيار مرد است كه مىتواند تا چهار زن دائمى در يك زمان داشته باشد با شروطى كه تشريع شده و اهمّ آنها رعايت عدالت همه‌جانبه ميان آنهاست ، كه اگر نتواند بايد به يك زن دائم قناعت كند .\r\n2 - لزوم دادن مهر يا متعه براى زن از جانب شوهر با رعايت حسن معاشرت .\r\n3 - ثبوت سهم الارث براى زنان از ارحام ميّت يعنى از تركهء آنان ، همانند ارحام مرد .\r\n4 - تعيين سهميه و نصيب زنان از ماترك ارحام ميت مانند مردان در اغلب موارد و\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nاشتراك هر دو طايفه با تمام طبقات .\r\n5 - ارث بردن زن از مال شوهر و شريك شدنش در ماترك او همراه همهء طبقات ارحام .\r\n6 - لزوم مؤكّد رعايت حقّ آنها دربارهء اداى مهرشان هرچند به قدر قنطار باشد .\r\n7 - حرمت ازدواج مردان با هفت گروه از زنان و ازدواج زنان با هفت گروه از مردان به عنوان محارم نَسَبى و نيز حرمت هفت گروه رضاعى مشابه نسبى از هر طايفه نسبت به ديگرى .\r\n8 - حرمت ازدواج مرد با گروهى از ارحام زنش به مجرّد وقوع عقد ميان آنها ، و حرمت ازدواج زن با گروهى از ارحام شوهر به واسطهء وقوع عقد .\r\n9 - حرمت ازدواج مرد با زن شوهردار . يعنى زن حقِ ازدواج با دو مرد را در يك زمان ندارد ، بر خلاف مرد .\r\n10 - حلال بودن ازدواج هر مردى با هر زنى و عكس آن در غير موارد فوق از هر قوم و قبيله و نژاد و رنگ و زبان ، و خلاصه ازدواج انسان مذكّر با انسان مؤنث .\r\n11 - تشريع حليّت ازدواج موقّت در شرع اسلام به امر خداوند و اجراى آن به وسيلهء خود پيامبر و عمل عده‌اى از صالحان و نيكان اصحاب پيامبر به آن ، و بقاى حكم و عدم نسخ آن در زمان پيامبر و ثبوت آن در شريعت اسلام الىالابد مانند ساير احكام . و اين تشريع مقدّس ، يگانه راه براى زدودن فساد جنسى از جامعهء بشرى است .\r\n12 - جواز ازدواج با بردگان و جواز تملّك آنان .\r\n13 - تعيين وظايفى براى مرد و زن از به دو ازدواج تا آخر زندگى آنها از نظر ولايت فىالجمله يكى بر ديگرى و حقوق معاشرت و انفاق و ولايت بر اولاد .\r\n14 - تشريع وظايفى براى طرفين و ديگران در موارد عروض اختلاف ميان آنها و حصول نشوز و شقاق از طرفين . و خلاصه اينها از مصاديق « قُلِ اللَّهُ يُفْتِيكُمْ فِيهِنَّ » است .\r\nوَ مَا يُتْلَى عَلَيْكُمْ فِى الْكِتَابِ فِى يَتَامَى النِّسَآءِ التِى لَاتُؤْتُونَهُنَّ مَا كُتِبَ لَهُنَّ\r\nبه تقدير واللَّه يفتيكم فيما يتلى عليكم . يعنى و نيز خداوند فتوا مىدهد و بيان حكم مىكند راجع به آنچه در اين كتاب بر شما خوانده مىشود دربارهء دختران يتيمى كه حقّ\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nارث يا مهر آنها را كه از جانب خداوند براى آنها نوشته و مقرّر گشته نمىپردازيد .\r\nوَ تَرْغَبُونَ أَن تَنكِحُوهُنَّ\r\nيعنى : و نسبت به خودشان هم اگر صاحب جمال اند رغبت داريد با آنها ازدواج نماييد ، و اگر چنان نيستند از ازدواج با آنها بىميلى مىكنيد .\r\nو فتواى خدا در اين‌باره آيات كلّى ارث است كه آنها را در تمام طبقات ارث سهيم قرار داده ، و آياتى است كه مهر آنها را « نِحله » ناميده و پرداخت آن را مؤكّداً واجب كرده و از منع آن جداً برحذر داشته است .\r\nبدان كه در زمان جاهليت پيش از اسلام رسمشان بر اين بوده كه ميراث ميّت را در همهء طبقات ارث به ارحام ذكور قادر بر جنگ مىدادند ، و زنان و دختران و پسران غيربالغ حظّى نداشتند . و اگر ميت ، وارث ذكور جنگجو نداشت اولياى عرفى يا زورمندان قبيله به بهانهء ازدواج با وارث ، اموال او را تصرّف مىكردند . اگر وارث‌ها داراى جمالى بودند يا ميل داشتند ازدواج مىكردند و گرنه همان‌طور نگهشان مىداشتند تا در مالشان تصرّف نمايند و اين روش‌ها و امثال آن سبب اين سؤال و استفتا گرديده بود .\r\nوَ الْمُسْتَضْعَفِينَ مِنَ الْوِلْدَانِ\r\nيعنى : و نيز خداوند دربارهء مستضعفان از فرزندان ميّت براى شما فتوا مىدهد ؛ و آنها ناتوان‌هاى سنّى و روانى از فرزندان ميت هستند كه طبعاً توان مطالبهء حق خود را ندارند .\r\nو فتوا دربارهء اينها اطلاقات ادلّهء ارث است .\r\nوَ أَن تَقُومُواْ لِلْيَتَامَى بِالْقِسْطِ\r\nيعنى : و نيز خدا فتوا مىدهد يا وصيت مىكند كه براى يتيمان و به نفع آنها خواه يتيمانى كه اموال آنها در دست شما باشد يا نه ، قيام به قسط كنيد . در حفظ و تعليم و تربيت آنها همانند فرزندان خود رفتار نماييد و در اموالشان راه قسط و عدل را بپوييد .\r\nوَ مَا تَفْعَلُواْ مِنْ خَيْرٍ فَإِنَّ اللَّهَ كَانَ بِهِ عَلِيماً\r\nيعنى : و آنچه از كارهاى خير انجام مىدهيد خداوند از پيش بدان دانا بوده يا هميشه بدان داناست . و ذكر « من خير » به تناسب مورد است و گرنه خداوند به همه چيز در همه حال داناست .\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nوَإِنِ امْرَأَةٌ خَافَتْ مِن بَعْلِهَا نُشُوزاً أَوْ إِعْرَاضاً فَلَا جُنَاحَ عَلَيْهِمَا أَن يُصْلِحَا بَيْنَهُمَا صُلْحاً وَالصُّلْحُ خَيْرٌ وَأُحْضِرَتِ الْأَنْفُسُ الشُّحَّ وَإِن تُحْسِنُوا وَتَتَّقُوا فَإِنَّ اللَّهَ كَانَ بِمَا تَعْمَلُونَ خَبِيراً « 128 »\r\nلغت و اعراب :\r\nبعل : همسر ، زن باشد يا مرد . نَشَزَ عن مكانه - از باب ضَرَب و نَصَر - : بلند شد از جاى خود . أن يصلحا به تقدير فى أن يصلحا . صلحاً مفعول مطلق نوعى است . شَحَّ بالشىء و على الشىء - از باب ضَرَب و نَصَر - : بخل ورزيد خواه در مال باشد يا غيرمال ، و در اين‌جا بخل در مال است .\r\nتفسير :\r\nوَ إِنِ امْرَأَةٌ خَافَتْ مِن‌م بَعْلِهَا نُشُوزًا أَوْ إِعْرَاضًا\r\nاين آيه دربارهء برخى از احكام زن‌هاست به تناسب سخنى كه در آيهء قبل از زن‌ها به ميان آمد . معناى آيه : اگر زنى از شوهر خود از نشوز و اعراضش بترسد .\r\nمراد از نشوز ، سركشى و تجاوز مرد نسبت به حقوق واجب زن است مانند دادن نفقه به مقدار نياز ، و رعايت قَسم و حق المواقعه ، و دادن تمام مهر او ، و رعايت حقوق مستحبّ او مانند حسن معاشرت و ملاطفت با وى و توسعهء در زندگىاش . و مراد از اعراض ، ظاهراً بىميلى قلبى مرد است كه منجر به تجديد فراش يا طلاق مىشود . و مراد از ترس ، ظنّ و گمان حصول اين امور است ، و ممكن است اعم از ظنّ و علم باشد . و گفته شده كه اين ظنّ و علم براى زن از گفتار و رفتار مرد معلوم مىشود .\r\nفَلَا جُنَاحَ عَلَيْهِمَآ أَن يُصْلِحَا بَيْنَهُمَا صُلْحاً\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nپس بر آن دو ، يعنى زن و شوهر ، گناهى نيست كه در ميان خود به نحو صحيح و عادلانه صلح و آشتى نمايند ، مثلًا زن از برخى از حقوق واجب يا مستحب خود يا از همهء آنها بگذرد و يا مالى از اموال خود را بدهد يا هر دو كار را انجام دهد و آشتى حاصل شود .\r\nو البته معلوم باشد كه شمول « لاجناح » در صورت گذشتن زن از حقوق خود و يا دادن مال خود در موارد خوف از اعراض يا از ترك حقوق مستحب است ، و اما شمول آن در جايى كه زن از ضايع شدن حقّ واجب خود بترسد و به وسيلهء ترك حقوق يا دادن مال خود صلح كند ، محل خدشه است و تفصيل اين موضوع در فقه است .\r\nوَ الصُّلْحُ خَيْرٌ\r\nو صلح و مصالحه ذاتاً بهتر است . يعنى : در مطلق موارد ، خواه در اختلاف و نزاع ميان زن و شوهر يا اشخاص ديگر ، و خواه به عنوان گذشت از حقوق باشد يا عناوين ديگر .\r\nوَ أُحْضِرَتِ الْأَنفُسُ الشُّحَّ\r\nيعنى : نفوس انسانى را صفت بخل ، همانند ساير غرايز طبيعى ، به نحو عروض صفت بر موصوف ، احضار شده است . اين كلام اشاره به اين است كه طبعاً براى مرد پرداخت حقوق زن ، و براى زن گذشت از حقوق و اموال خود مشكل است .\r\nوَ إِن تُحْسِنُواْ وَ تَتَّقُواْ فَإِنَّ اللَّهَ كَانَ بِمَا تَعْمَلُونَ خَبِيرًا\r\nخطاب به مردان و زنان در معرض وقوع اختلاف و تنازع است . يعنى : اگر شما هر دو طايفه ، نيكوكار باشيد يا قصد احسان به يكديگر داشته باشيد و در رعايت حقوق تقوا بورزيد ، پس قطعاً خداوند به آنچه انجام مىدهيد آگاه است ، يعنى آن را پاداش خواهد داد .\r\nوَلَن تَسْتَطِيعُوا أَن تَعْدِلُوا بَيْنَ النِّسَاءِ وَلَوْ حَرَصْتُمْ فَلَا تَمِيلُوا كُلَّ الْمَيْلِ فَتَذَرُوهَا كَالْمُعَلَّقَةِ وَإِن تُصْلِحُوا وَتَتَّقُوا فَإِنَّ اللَّهَ كَانَ غَفُوراً رَحِيماً « 129 » وَإِن يَتَفَرَّقا يُغْنِ اللَّهُ كُلّاً مِن سَعَتِهِ وَكَانَ اللَّهُ وَاسِعَاً حَكِيماً « 130 »\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nلغت و اعراب :\r\n\r\n[ عدالت ميان همسران 
  ]\r\nفلاتميلوا به تقدير الى المرغوب اليها ، يا عن المرغوب عنها . فتذروها : پس ترك كنيد او را ، و ضمير مؤنث آن راجع است به مرغوبٌ عنهاى مقدر .\r\nتفسير :\r\nوَ لَن تَسْتَطِيعُواْ أَن تَعْدِلُوا بَيْنَ النِّسَآءِ وَ لَوْ حَرَصْتُمْ\r\nخطاب آيه به مردانى است كه بيش از يك زن دائمى دارند . يعنى : هرگز شما توان آن را نداريد كه ميان زن‌ها عدالت ورزيد هرچند بر آن حريص باشيد .\r\nمراد عدالت در ميل و محبت باطنى است به گونه‌اى كه محبتش نسبت به همهء آنها يكسان باشد . و اين امر ممكن نيست ، زيرا ميل و محبت نسبت به شخصى معلول اوصاف و احوال و جاذبه‌هاى مختلف جسمى و روانى اوست و تساوى اين امور در دو شخص يا بيشتر تحقّق‌پذير نيست ، پس تساوى و اختلاف در محبت هيچ يك اختيارى نيست .\r\nفَلَا تَمِيلُواْ كُلَّ الْمَيْلِ فَتَذَرُوهَا كَالْمُعَلَّقَةِ\r\nمراد از ميل در اين‌جا رعايت وظايف ظاهرى شرعى و ترتيب آثار عملى زوجيت است . يعنى : اگر ميل قلبى در اختيارتان نيست و طبعاً به يكى محبت داريد و به ديگرى نداريد يا كمتر داريد ، پس آثار و شئون زوجيت را از حسن تكلّم و عشرت و بذل نفقه و كسوت و انجام عمل همخوابگى و اعطاى مهر و غيره ، يكسره متوجه آن كه به او محبت داريد نكنيد به گونه‌اى كه آن ديگرى را كالمعلّقه رها سازيد ، يعنى همانند زنى كه بلاتكليف و بىشوهر و چون جسمى معلّق و آويزان است قرار دهيد كه گويى نه زن آزاد بىهمسر است كه به سراغ تهيه زندگى رود ، و نه زن شوهردارى است كه دلگرم سرپرست و معاشرت و نفقهء او باشد .\r\nوَ إِن تُصْلِحُواْ وَ تَتَّقُوا فَإِنَّ اللَّهَ كَانَ غَفُورًا رَّحِيمًا\r\nخطاب به مردان است . يعنى : اگر شما به اصلاح كار زنان پردازيد و راجع به ميل عملى و وظايف ظاهرى رعايت تقوا كنيد كه همان مراعات تساوى در رفتار است ، پس خداوند از ازل و هميشه آمرزنده و مهربان بوده و هست ، يعنى شما را مورد\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nعفو و رحمت قرار مىدهد .\r\nوَ إِن يَتَفَرَّقَا يُغْنِ اللَّهُ كُلّاً مِّن سَعَتِهِ\r\nظاهر آيه اين است كه تتمهء كلام « أن يصلحا بينهما » در آيهء سابق است و اشاره به جايى است كه هريك از مرد و زن حق خود را تماماً خواستار شده و ديگرى امتناع ورزيده و كار به جدايى كشيده است .\r\nمعناى آيه : و اگر هر دو از يكديگر جدا شوند ، پس حقيقت اين است كه خدا هريك از آنها را از روى وسعت خويش ، يعنى وسعت ملك و رحمتش ، بىنياز مىكند . و مراد ، اين است كه جدايى آنها نبايد سبب يأس هريك از زندگى شود و يك واحد اجتماع به كلّى متلاشى گردد .\r\nوَ كَانَ اللَّهُ وَاسِعًا حَكِيمًا\r\nيعنى : و خداوند از ازل و براى هميشه واسع بوده و هست ، يعنى وسعت وجودى و توانى و علمى و رحمتى و وسعت ملكى نسبت به تمام اجزاى هستى دارد كه از جملهء آنها مرد و زنى است كه از هم جدا شده‌اند .\r\nوَللَّهِ مَا فِي السَّماوَاتِ وَمَا فِي الْأَرْضِ وَلَقَدْ وَصَّيْنَا الَّذِينَ أُوتُوا الْكِتَابَ مِن قَبْلِكُمْ وَإِيَّاكُمْ أَنِ اتَّقُوا اللَّهَ وَإِن تَكْفُرُوا فَإِنَّ للَّهِ مَا فِي السَّماوَاتِ وَمَا فِي الْأَرْضِ وَكَانَ اللَّهُ غَنِيّاً حَمِيداً « 131 » وَللَّهِ مَا فِي السَّماوَاتِ وَمَا فِي الْأَرْضِ وَكَفَى بِاللَّهِ وَكِيلًا « 132 »\r\nتفسير :\r\nوَ لِلَّهِ مَا فِى السَّمَاوَاتِ وَ مَا فِى الْأَرْضِ\r\nيعنى : و آنچه در آسمان‌ها و آنچه در اين زمين است از آنِ خداست . توضيح اين كلام ،\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nمكرّر گذشته است .\r\nوَ لَقَدْ وَصَّيْنَا الَّذِينَ أُوتُواْ الْكِتَابَ مِن قَبْلِكُمْ وَإِيَّاكُمْ أَنِ اتَّقُواْ اللَّهَ\r\nيعنى : حقيقت اين است كه همهء ملت‌هايى را كه پيش از شما به آنها كتاب آسمانى داده شده ، از ملت نوح پيامبر گرفته كه نخستين ملت صاحب شريعت و صاحب كتاب آسمانى بود تا ملت ابراهيم و موسى و عيسى ، بلكه همهء آنان را كه كتاب‌هاى آسمانى ديگرى همانند زبور و صحف و مزامير به آنها داده شده ، وصيت كرده‌ايم و شما ملت اسلامى را كه آخرين شريعت و آخرين كتاب آسمانى را داريد وصيت مىكنيم ، كه از خداوند پروا كنيد .\r\nيعنى از غضب و عذاب دنيوى و اخروى او به وسيلهء تقويت ايمان و كوشش در عمل ، پرهيز نماييد .\r\nوَ إِن تَكْفُرُواْ فَإِنَّ لِلَّهِ مَا فِى السَّمَاوَاتِ وَ مَا فِى الْأَرْضِ\r\nيعنى : و اگر كفر ورزيد ، در اين كه او را انكار كنيد يا براى او شريك انگاريد يا فرستادگان و فرستاده‌هاى او را نپذيريد ، پس آنچه در آسمان‌ها و آنچه در اين زمين است همه از آنِ اوست ، يعنى وجودتان در قبضهء قدرت اوست و مىتواند شما را عذاب كند .\r\nوَ كَانَ اللَّهُ غَنِيًّا حَمِيدًا\r\nيعنى : و خداوند از ازل و هميشه غنى و حميد بوده و هست . غنى است يعنى بىنياز بالذات از همهء موجودات است به اضافهء آن كه همه‌چيز در وجود و بقاى خود نيازمند بالذات اويند . و حميد به معناى حامد است ، يعنى ستايش‌كننده ، زيرا ستايش ذات خويش و تعريف همهء موجودات ، بدان گونه كه هستند تنها در توان اوست . و حميد به معناى محمود است ، يعنى سزاوار همهء ستايش‌هاست ، يا هر چيزى را ستايش كنى در واقع او را ستايش كرده‌اى .\r\nوَ لِلَّهِ مَا فِى السَّمَاوَاتِ وَ مَا فِى الْأَرْضِ وَكَفَى بِاللَّهِ وَكِيلًا\r\nيعنى : و آنچه در آسمان‌ها و اين زمين است علاوه بر ذات خودشان ، از آنِ خداست ، ملك حقيقى او و مالكيت مطلقه‌اش از آنِ اوست ، و خدا در وكالت كافى است . يعنى همهء عالم وجود را همان گونه كه خود ايجاد نموده تنها خود مىتواند متكفّل امر آن باشد ، نگه دارد و مسلّط شود و تدبير و تصرّف نمايد و در وقت موعود فانى سازد .\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nبدان كه وجه مكرّرشدن جملهء « وَ لِلَّهِ مَا فِى السَّمَاوَاتِ وَ مَا فِى الْأَرْضِ » سه بار در اين دو آيه اين است كه اوّلًا اهميت و عظمت مفاد اين جملهء شريفه اقتضاى تكرار دارد ، ثانياً ذكر آن در بار اول براى توضيح وسعت ملكى خداست كه در آيهء قبل اشاره شده به وسعتى كه محيط ظهور حكمت اوست . و در بار دوم تعليل است براى اين كه كفر همهء بشر به او آسيبى نمىزند . و در بار سوم براى بيان قدرت او بر افناى همهء بشرهاست كه در آيهء بعد اشاره شده است .\r\nإِن يَشَأْ يُذْهِبْكُمْ أَيُّهَا النَّاسُ وَيَأْتِ بِآخَرِينَ وَكَانَ اللَّهُ عَلَى ذلِكَ قَدِيراً « 133 » مَن كَانَ يُرِيدُ ثَوَابَ الدُّنْيَا فَعِندَ اللَّهِ ثَوَابُ الدُّنْيَا وَالآخِرَةِ وَكَانَ اللَّهُ سَمِيعاً بَصِيراً « 134 »\r\nتفسير :\r\nإِن يَشَأْ يُذْهِبْكُمْ أَيُّهَا النَّاسُ وَ يَأْتِ بَاخَرِينَ وَ كَانَ اللَّهُ عَلَى ذَ لِكَ قَدِيرًا\r\nمراد از ناس مخاطب ، كفّارند به قرينهء آيات پيشين ، يا مطلق انسان‌هاى موجود در زمان خطاب . و غرض از خطاب ، هشدار و تهديد است كه در برابر فرامين خدا نايستند .\r\nمعناى آيه : اگر خداوند ارادهء حتمى كند همهء شما را مىبرد ، يعنى در لحظه‌اى از ميان برمىدارد و نابود مىكند ، و گروه ديگرى را به جاى شما مىآورد . يعنى به جاى كفّار گروه مؤمن يا به جاى انسان‌ها فرشتگان يا اجنّه يا نوعى ديگر از ذوىالعقول را كه قابل تكليف و قادر بر انجام آن باشند مىآورد . و خداوند از ازل و هميشه بر انجام آن توانا بوده و هست .\r\nمَّن كَانَ يُرِيدُ ثَوَابَ الدُّنْيَا فَعِندَ اللَّهِ ثَوَابُ الدُّنْيَا وَ الْأَخِرَةِ\r\nجزاى موصول شرطى ، مقدر است و « فعنداللَّه » به جاى آن است و تقدير آن « فليعلم » يا « فأخبره أنّ عند اللَّه ثواب الدّارين » .\r\nمعناى آيه : هركه از كارهاى خير خود تنها پاداش دنيا را بخواهد ، پس بداند كه پاداش\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nدنيا و آخرت هر دو در دست خداست . مراد از اين آيه ممكن است موارد خاص باشد نظير جهاد در عصر نزول اين آيات كه غالباً غنيمتى به دستشان مىآمد . پس معناى آيه اين است كه هر كه در چنين مواردى پاداش دنيا را بخواهد پاداش دنيا و آخرت هر دو نزد خداوند است ، يعنى همان را كه مىخواهد مىدهيم يا آن كه چرا تنها دنيا را مىخواهد ؟ هر دو را بخواهد يا آخرت را بخواهد .\r\nو ممكن است آيه عام باشد و اشاره به اعمال و فعاليت‌هاى كفار در زندگى خودشان ، كه هدف از همهء آنها تنها منافع دنيوى است كه همان پاداش است ، در مقابل زندگى مؤمنان معتقد كه هدفشان از كوشش‌هاى عبادى ، تنها ثواب اخروى ، و از فعاليت‌هاى دنيوى ، پاداش دنيوى و اخروى است . و غرض اين است كه كفار نيز پاداش دنيويشان نزد خداست و از او مىگيرند هر چند غفلت دارند ، پس بايد متوجه شوند و ايمان آورند و همانند مؤمنان ، پاداش آخرت يا هر دو را بطلبند .\r\nوَ كَانَ اللَّهُ سَمِيعَا م بَصِيرًا\r\nيعنى : خداوند از ازل و هميشه شنوا و بينا بوده و هست ، يعنى به نفْس عمل‌هاى بشر خواه كفار يا مؤمنان ، و به انگيزهء كوشش آنها خواه براى دنيا يا آخرت ، و به مقدار پاداش آنان خواه در دنيا يا آخرت .\r\nيَاأَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَدَاءَ للَّهِ وَلَوْ عَلَى أَنْفُسِكُمْ أَوِ الْوَالِدَيْنِ وَالْأَقْرَبِينَ إِن يَكُنْ غَنِيّاً أَوْ فَقِيرَاً فَاللَّهُ أَوْلَى بِهِمَا فَلَا تَتَّبِعُوا الْهَوَى أَن تَعْدِلُوا وَإِن تَلْوُوا أَوْ تُعْرِضُوا فَإِنَّ اللَّهَ كَانَ بِمَا تَعْمَلُونَ خَبِيراً « 135 »\r\nلغت و اعراب :\r\nقوّام مبالغهء در قيام به معناى تصدّى امر است ، يعنى قيام كننده به نحو كامل يا به نحو\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nدائم . قَسَطَ الوالى - از باب ضَرَب و نَصَر - و أقسط : عدالت ورزيد . شهداء خبر دوم كونوا يا حال از اسم آن است . ان يكن اسم كان « مشهودٌ عليه » يا « كلٌّ مِن المشهود عليه و الشهود له » است . فاللَّه أولى به جاى جواب شرط است ، و تقدير آن « فلا تمتنعوا عن الحق » است . فانّ اللَّه كان به جاى جواب تلووا و تقدير آن « يعاقبكم » است .\r\nتفسير :\r\nيأَيُّهَا الَّذِينَ ءَامَنُواْ كُونُواْ قَوَّامِينَ بِالْقِسْطِ شُهَدَآءَ لِلَّهِ\r\nيعنى : اى كسانى كه ايمان آورده‌ايد ، قيام به عدل كنيد قيامى محكم و استوار و مستمرّ .\r\nيعنى در عقايد و گفتار و رفتارتان بر پايهء قسط باشيد و رعايت عدالت كنيد ؛ و لازم مطلب اين‌كه هميشه برنامهء دينى را رعايت نماييد . و نيز گواهان براى خدا باشيد . مراد اعم از شهادت در محكمهء قضات است ؛ يعنى در همهء گواهىها و اخبار از مافىالضمير خود ، خدا را در نظر گيريد و مطابق واقع گواهى دهيد .\r\nوَ لَوْ عَلَى أَنفُسِكُمْ أَوِ الْوَالِدَيْنِ وَ الْأَقْرَبِينَ إِن يَكُنْ غَنِيًّا أَوْ فَقِيرًا فَاللَّهُ أَوْلَى بِهِمَا\r\nيعنى : شهادت به حق دهيد هر چند به زيان خود يا پدر و مادر و نزديكانتان باشد ؛ و كسى كه به زيانش گواهى داديد خواه بىنياز باشد يا فقير ، خدا به او سزاوارتر است . يعنى شما نبايد براى رعايت حال وى شهادت به باطل دهيد ، مثلًا اگر يكى از طرفين نزاع بىنياز و ديگرى فقير است نبايد براى تحقير فقير يا جلب رضايت غنى شهادت باطل به نفع غنى دهيد ، و يا آن كه براى رعايت حال فقير شهادت باطل به نفع فقير دهيد .\r\nفَلَا تَتَّبِعُواْ الْهَوَى أَن تَعْدِلُواْ وَ إِن تَلْوُ اْ أَوْ تُعْرِضُواْ فَإِنَّ اللَّهَ كَانَ بِمَا تَعْمَلُونَ خَبِيرًا\r\nيعنى : پس در مقام شهادت ، تبعيت از هواى نفس نكنيد كه از حق عدول نماييد . و اگر از گواهى به حق زبان به باطل پيچيديد و گواهى به باطل داديد و يا از گواهى اعراض كرديد ، پس جز اين نيست كه خداوند به آنچه انجام مىدهيد آگاه است ، يعنى مستحق عِقاب مىشويد و آن نزد خداوند محفوظ است .\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nيَاأَيُّهَا الَّذِينَ آمَنُوا آمِنُوا بِاللَّهِ وَرَسُولِهِ وَالْكِتَابِ الَّذِي نَزَّلَ عَلَى رَسُولِهِ وَالْكِتَابِ الَّذِي أَنْزَلَ مِن قَبْلُ وَمَن يَكْفُرْ بِاللَّهِ وَمَلَائِكَتِهِ وَكُتُبِهِ وَرُسُلِهِ وَالْيَوْمِ الآخِرِ فَقَدْ ضَلَّ ضَلَالًا بَعِيداً « 136 »\r\nلغت و اعراب :\r\nامنوا ، ايمان و اسلام در اين كتاب كريم در اغلب موارد به يك معناست ، يعنى پذيرش توحيد و رسالت و دين . امِنوا به تقدير « اثبُتوا على ايمان » يا « امِنوا قلباً » است . مراد از نزّل - باب تفعيل - در غالب موارد اين كتاب نزول تدريجى و از أنزل - از باب افعال - نزول دفعى است . مراد از الكتاب اول قرآن مجيد و از الكتاب دوم جنس شامل همهء كتاب‌هاى آسمانى است .\r\nتفسير :\r\nيأَيُّهَا الَّذِينَ ءَامَنُواْ ءَامِنُواْ بِاللَّهِ وَ رَسُولِهِ وَ الْكِتَابِ الَّذِى نَزَّلَ عَلَى رَسُولِهِ وَ الْكِتَابِ الَّذِى أَنْزَلَ مِن قَبْلُ\r\nخطاب به مسلمان‌هاست يا به منافقان . و بنابر اول ، معناى آيه اين است : اى كسانى كه حقيقتاً ايمان آورده‌ايد ، در ايمان به امور زير كه تمام متعلّق ايمان است ثابت‌قدم باشيد ، يعنى ايمان به خدا و فرستادهء او محمّد صلى الله عليه و آله و به اين كتابى كه بر فرستادهء خود پيامبر اسلام به تدريج در مدت 23 سال فروفرستاده و به همهء كتاب‌هاى آسمانى كه پيش از اين از زمان نوح تا زمان عيسى هر يك را به پيامبر آن عصر دفعتاً و در يك مرتبه فرو فرستاده است . و حاصل آن كه بايد مؤمنان در ايمان و عقد قلبى باطنى به اين امور كه حاوى تمام شرايع و كتاب‌هاى آسمانى و وسايط فيض نزول آنهاست تا دم مرگ ثابت و استوار باشند .\r\nو بنابر دوم ، معناى آيه اين است : اى كسانى كه به ظاهر و به گفتار ايمان آورده‌ايد ، بايد\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nاز باطن دل و صميم قلب به خدا و امور مذكور ايمان آوريد .\r\nوَ مَن يَكْفُرْ بِاللَّهِ وَ مَلَآئِكَتِهِ وَ كُتُبِهِ وَ رُسُلِهِ وَ الْيَوْمِ الْأَخِرِ فَقَدْ ضَلَّ ضَللَا م بَعِيدًا\r\nيعنى : و كسى كه به پنج امر زير كافر شود ، يعنى به خدا و فرشتگان و كتاب‌هاى آسمانى و فرستادگان او و روز جزا ، يعنى حتى يكى از آنها را هم انكار كند ، او به گمراهى دور و درازى افتاده است . زيرا گمراهى در اصول دين ، كفر است و كفر ، ضلالت دائمى و سبب خلود در آتش است .\r\nبدان كه عظمت و اهميت اعتقاد قلبى و تسليم حقيقى در برابر اصول پنجگانهء فوق در نزد عقل و شرع مسلّم بوده و قابل ترديد نيست و انكار هر يك كفر صريح و ضلالت بعيد است ، زيرا كدام گمراهى بالاتر است از انكار ذات يگانهء واجب الوجود جامع همه كمالات و عارى از هر عيب و نقص و حاضر و ناظر به همه چيز و موجود در نزد همهء اجزاى آفرينش ؛\r\nو از انكار فرشتگانى كه اقرب مقربان درگاه او و اداره‌كنندهء امور جهان و حافظان نظام عالم هستىاند و همهء ذرات عالم وجود در تحت ارادهء نافذ آنهاست به اراده‌اى كه گويى عين ارادهء حق است ، و آنچه در عالم وجود از حركات و قلب و انقلاب‌ها مىبينى همه بالمباشره به وسيلهء آنهاست و بالذات منتهى به ذات ربوبى است ؛\r\nو از انكار كتاب‌هاى آسمانى كه مجموعه‌هاى تنظيم شده در ملأ اعلى به نفس ارادهء تامّهء الهى ، بدون دخالت احدى حتى فرشتگان مقرب است ، و براى تعالى و تكامل طايفهء بشرى از به دو وجود آنها تا ختمشان تدوين گشته است ؛ كتبى كه با عمل و پياده كردن آنها در صحنهء گيتى ، فراتر از مَلَك ، و با ترك آن فروتر از حيوان مىشوند ؛\r\nو از انكار فرستادگان او كه نخبگان عالم بشريت و عصارهء جهان انسانيت و نمونه‌هاى تام و منتخبان ناب‌اند كه « لا فرق بينهم و بين ربّهم الّا أنّهم عباده و خلقه » و جانشينان و خلفاى خاص خدا در پهنهء گيتى كه گويى بشر بدون آنها لاشىء و با انضمام آنها كلّ شىء است .\r\nآنها وسايط تكوين و وسايل تشريع‌اند و روابطى ميان خلق و خالق و متكفّلان ابلاغ برنامه‌هاى آسمانى به ذوىالعقول زمينىاند ؛\r\nو از انكار معاد كه نتيجهء منتظرهء تمام خلقت و تنها روز عظيم نامتناهى در عظمت و\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nاهميت ، در تاريخ ممتد ازلى و ابدى ربوبى است ، و روز ظهور حقايق نهان خلقت ، و بروز اسرار نهفته در قلوب فرشتگان و اجنّه و انسان‌هاست ، و روز تعيين مطيعان و مجرمان و استحقاق ثواب‌ها و عقاب‌هاى آنهاست ، و روز عُرس متّقين و عيد اكبر مظلومان و عزاى ابدى ظالمان ، و روز تحقّق و عينيت پاداش‌ها و كيفرها ، و ثبات و استقرار نعيم اهل نعيم و عذاب اهل جحيم است .\r\nو از اين روست كه انكار امور پنجگانه ، ضلالت و اعتقاد به آنها هدايت و سعادت است ، و در آيهء 177 سورهء بقره نيز از اين امور پنجگانه به عنوان برّ و احسان نام برده شده است . وَ لكِنَّ الْبِرَّ مَنْ ءَامَنَ بِاللَّهِ وَ الْيَوْمِ الْأَخِرِ وَ الْمَلئِكَةِ وَ الْكِتبِ وَ النَّبِيِّينَ و در موارد ديگر اين كتاب كريم نيز اول و آخر ، امور فوق ذكر شده و باقى مندرج در ميان آن دو است .\r\n\r\n[ كفرهاى پياپى 
  ]\r\nإِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدَادُوا كُفْراً لَمْ يَكُنِ اللَّهُ لِيَغْفِرَ لَهُمْ وَلَا لِيَهْدِيَهُمْ سَبِيلًا « 137 » بَشِّرِ الْمُنَافِقِينَ بِأَنَّ لَهُمْ عَذَاباً أَلِيماً « 138 »\r\nتفسير :\r\nإِنَّ الَّذِينَ ءَامَنُواْ ثُمَّ كَفَرُواْ ثُمَّ ءَامَنُواْ ثُمَّ كَفَرُواْ ثُمَّ ازْدَادُواْ كُفْرًا لَّمْ يَكُنِ اللَّهُ لِيَغْفِرَ لَهُمْ وَ لَالِيَهْدِيَهُمْ سَبِيلَا\r\nيعنى : بىترديد كسانى كه ايمان آوردند ، سپس كافر شدند و دوباره ايمان آوردند و باز كافر شدند ، سپس بر كفرشان افزودند ، هرگز خداوند برآن نيست كه آنها را بيامرزد و بر آن نيست كه آنها را به راه راست هدايت نمايد .\r\nمحتمل است اين آيه در مقام بيان حكم كلى باشد ، يعنى كسانى كه ايمان و كفر از آنها تكرّر يافته و مثلًا پس از كفر اصلى دوبار ايمان و دوبار كفر تبادل يافته قابل بخشش نيستند . و ممكن است اشاره به قبيلهء طويل‌العمرى راجع\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nبه حالات مختلف و افراد متبادل آنها باشد مانند طايفهء يهود كه ابتدا به موسى ايمان آوردند ، سپس به اغواى سامرى كافر شدند و دوباره به عيسى ايمان آوردند و سپس به پيامبر اسلام كافر شدند و بعد به كفرشان شدت بخشيدند . و اين معنا بسيار مستبعد است . و بنابر هر دو معنا ظاهر آيه اين است كه پس از كفر اخير اگر فرضاً توبهء جدى هم تحقّق يابد قابل‌قبول نيست ، و اين بر خلاف آيات ديگر و ادلّهء روايى قطعى است كه بر هيچ انسانى تا دم مرگ درِ توبه بسته نيست . پس بايد گفت كه اطلاق آيه به لحاظ آن است كه طبع اين‌گونه افراد اقتضاى توبه ندارد و يقيناً توبه نمىكنند تا مورد عفو قرار گيرند .\r\nبَشِّرِ الْمُنَافِقِينَ بِأَنَّ لَهُمْ عَذَابًا أَلِيمًا\r\nيعنى : اى پيامبر ، به منافقان مژده ده ، يعنى خبر غم‌انگيز و اسف‌بار ده كه به عنوان استهزا مژده اطلاق شده ، به اين‌كه بىترديد آنان را عذابى است دردناك ، يعنى از آغاز مرگ و عالم برزخ و قيامت تا جهنم ابدى .\r\nو ذكر منافقان در اين آيه به دنبال آيهء قبل مفيد اين است كه اين منافقان همان كسانى هستند كه ميان خود و خدا چندين بار ايمان و كفرشان تبادل يافته ، سپس مستقر در كفر شده‌اند .\r\nالَّذِينَ يَتَّخِذُونَ الْكَافِرِينَ أَوْلِيَاءَ مِن دُونِ الْمُؤْمِنِينَ أَيَبْتَغُونَ عِندَهُمُ الْعِزَّةَ فَإِنَّ الْعِزَّةَ للَّهِ جَمِيعاً « 139 » وَقَدْ نَزَّلَ عَلَيْكُمْ فِي الْكِتَابِ أَنْ إِذَا سَمِعْتُمْ آيَاتِ اللَّهِ يُكْفَرُ بِهَا وَيُسْتَهْزَأُ بِهَا فَلَا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ إِنَّ اللَّهَ جَامِعُ الْمُنَافِقِينَ وَالْكَافِرِينَ فِي جَهَنَّمَ جَمِيعاً « 140 »\r\n\r\n","description":"","footnote":"","page_name":" 165 ","page_number":167},
  {"content":"\r\n\r\nلغت و اعراب :\r\n\r\n[ عزت براى خدا و آيات خدا 
  ]\r\nالذين صفت المنافقين در آيهء قبل است . دون : پايين در مقابل بالا ، و جلو در مقابل عقب ، و نيز به معناى غير ، و آن حال است از فاعل يتّخذون به تقدير متجاوزين عن المؤمنين .\r\nعزّت : غلبه و شكست‌ناپذيرى . خاضَ الشىءَ - از باب نَصَر - : داخل شد در آن . آيات اللَّه : آيه‌هاى قرآن يا مطلق معجزات پيامبر . يكفر بها و يستهزأ بها هر دو حال‌اند از آيات .\r\nتفسير :\r\nالَّذِينَ يَتَّخِذُونَ الْكَافِرِينَ أَوْلِيَآءَ مِن دُونِ الْمُؤْمِنِينَ\r\nيعنى : آن منافقانى كه اين صفت دارند كه كافران را به جاى مؤمنين و با رها كردن آنها ، براى خود اوليا اتخاذ مىكنند ، يعنى دوستان و ياوران و سرپرستان قرار مىدهند .\r\nأَيَبْتَغُونَ عِندَهُمُ الْعِزَّةَ فَإِنَّ الْعِزَّةَ لِلَّهِ جَمِيعًا\r\nاستفهامى انكارى و توبيخى است ، يعنى آيا عزت را در زندگى خود در نزد آنها مىجويند ؟ ! و از عقايد خرافى و اخلاق خشن و سيره‌هاى جاهلى و بت‌هاى ساختگى آنها عظمت و اقتدار و غلبه جستجو مىكنند ؟ ! بلكه حقيقت اين است كه عزّت ، يعنى اقتدار و شكست‌ناپذيرى ، يكسره از آنِ خداوند است . و معناى « جميعاً » اين است كه علاوه بر آن كه قدرت بر همه چيز و عدم مغلوبيت از آنِ اوست ، هر عزت و توانايى در هر موجودى باشد از آنِ خدا و هديهء اوست و مىتواند در هر آنى بازستاند .\r\nوَ قَدْ نَزَّلَ عَلَيْكُمْ فِى الْكِتَابِ أَنْ إِذَا سَمِعْتُمْ ءَايَاتِ اللَّهِ يُكْفَرُ بِهَا وَ يُسْتَهْزَأُ بِهَا فَلَا تَقْعُدُواْ مَعَهُمْ حَتَّى يَخُوضُواْ فِى حَدِيثٍ غَيْرِهِ\r\nآن‌گاه كه پيامبر اسلام در مكّه بود و خود و ياران اندكش با مشركان مخلوط بودند طبعاً در مجالس و مجتمعات گاهى با هم اجتماع داشتند ، مشركان با پيامبر و برخى از يارانش جرّ و بحث مىكردند و گاهى سخنان پيامبر و آيات قرآن و روش اخلاقى او را به باد مسخره مىگرفتند . آيه‌اى در سورهء انعامِ مكى ، خطاب به پيامبر و مسلمين بدين مضمون نازل گرديد كه مسلمين در هر مجتمعى باشند ، چون بشنوند كه مشركان مشغول انكار و استهزاى آيات خدا هستند از آن محل اعراض نمايند و دور شوند تا آن‌گاه كه آنها در سخن\r\n\r\n","description":"","footnote":"","page_name":" 166 ","page_number":168},
  {"content":"\r\n\r\nديگرى وارد گردند . آيه اين است : وَ إِذَا رَأَيْتَ الَّذِينَ يَخُوضُونَ فِى ءَايتِنَا فَأَعْرِضْ عَنْهُمْ حَتَّى يَخُوضُواْ فِى حَدِيثٍ غَيْرِهِ وَ إِمَّا يُنسِيَنَّكَ الشَّيْطنُ فَلَا تَقْعُدْ بَعْدَ الذِّكْرَى مَعَ الْقَوْمِ الظلِمِينَ [ انعام ، 68 
  ] .\r\nو نظير اين قضيه در مدينه نسبت به ياران پيامبر با اهل كتاب رخ مىداد . در اين آيهء مدنى خطاب به مسلمين و اشاره به آيهء انعام است براى بيان اين‌كه همان حكم در اين‌جا نيز جارى است .\r\nمعناى آيه : و حقيقت اين است كه خداوند بر شما در همين كتاب اين مطلب را نازل كرد كه اگر در مجالس و اجتماعتان آيات خدارا شنيديد كه مورد انكار و استهزا و سخريه قرار مىگيرد ، هرگز با آنها منشينيد ، يعنى برخيزيد و دور شويد ، تا آن گاه كه به سخن ديگرى وارد گردند .\r\nإِنَّكُمْ إِذًا مِّثْلُهُمْ إِنَّ اللَّهَ جَامِعُ الْمُنَافِقِينَ وَ الْكَافِرِينَ فِى جَهَنَّمَ جَمِيعًا\r\nيعنى : شما نيز در آن هنگام مثل آنهاييد ، و در صورت ادامهء جلوس ، در حرمت عمل و استحقاق عقوبت همانند آنها خواهيد بود . به يقين خداوند منافقان و كافران را جميعاً در جهنم گردمىآورد . و استعمال « جامع » مفيدِ اين معناست كه خدا حتماً انجام دهندهء اين كار است .\r\nالَّذِينَ يَتَرَبَّصُونَ بِكُمْ فَإِن كَانَ لَكُمْ فَتْحٌ مِنَ اللَّهِ قَالُوا أَلَمْ نَكُن مَّعَكُمْ وَإِن كَانَ لِلْكَافِرِينَ نَصيبٌ قَالُوا أَلَمْ نَسْتَحْوِذْ عَلَيْكُمْ وَنَمْنَعْكُم مِنَ الْمُؤْمِنِينَ فَاللَّهُ يَحْكُمُ بَيْنَكُمْ يَوْمَ الْقِيَامَةِ وَلَن يَجْعَلَ اللَّهُ لِلْكَافِرِينَ عَلَى الْمُؤْمِنِينَ سَبِيلًا « 141 »\r\nلغت و اعراب :\r\nالذين صفت دوم المنافقين است . تربُّص : انتظار . استَحوَذَ عليه : غلبه كرد و مستولى شد بر او . و اين استعمال بر خلاف قاعده است كه بايد استحاذ باشد . و مَنَعَه منه و عنه : او را از آن\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nشىء محروم و ممنوع نمود ، او را از تجاوز به او باز داشت . ألم نمنعكم به تقدير « ألم نجعلكم ممنوعاً من ضررهم » .\r\nتفسير :\r\nالَّذِينَ يَتَرَبَّصُونَ بِكُمْ فَإِن كَانَ لَكُمْ فَتْحٌ مِّنَ اللَّهِ قَالُواْ أَلَمْ نَكُنْ مَّعَكُمْ\r\nريشهء نفاق منافقان علاوه بر ضعف ايمان درونى ، سالم بودن از ضرر مسلمين و كفار و طمع وصول به دنيا و غنائم از طرفين بود ، از اين رو در جنگ‌ها كه به حسب ظاهر با مسلمين بودند عكس‌العمل كارشان در صورت غلبهء هر يك از طرفين متفاوت بود كه در اين آيه به اين مطلب اشاره شده است .\r\nمعناى آيه : منافقان كسانى هستند كه پيوسته انتظار شما را مىكشند ، يعنى پيشامد جنگ را براى شما انتظار مىبرند ، پس اگر در جنگى از جانب خداوند براى شما ظفر و پيروزى رسيد ، غالب شديد و اسير گرفتيد و غنائمى حيازت نموديد و نوبت تقسيم غنيمت‌ها شد و از شما حسّ بىميلى و سوءظن به نفاق خود نمودند ، به طمع غنيمت و تبرئهء خود از اظهار ضعف و براى دفع سوءظنّ شما مىگويند : مگر با شما نبوديم و همراه شما نمىجنگيديم ؟ يعنى پس ما هم بايد علىالسويّه از افتخارات پيروزى و غنائم جنگى بهره‌مند شويم .\r\nوَ إِن كَانَ لِلْكَافِرِينَ نَصِيبٌ قَالُواْ أَلَمْ نَسْتَحْوِذْ عَلَيْكُمْ وَ نَمْنَعْكُمْ مِّنَ الْمُؤْمِنِينَ\r\nيعنى : و اگر از پيروزى ، كافران را نصيبى حاصل آيد ، به آنها مىگويند : آيا ما بر شما در سخن و منطق غالب نبوديم و شما را از اين‌كه ايمان آوريد و داخل مؤمنين گرديد مانع نمىشديم ، كه طبق همان سخن ما پيروز شديد ؟ و يا آن كه آيا در جنگ‌هايى كه مسلمين بر شما پيروز مىشدند ما نبوديم كه بر شما غالب مىشديم ولى مسلمان‌ها را از قتل عام و گرفتن همهء اموال شما و وخامت عاقبت آن برحذر مىداشتيم و آنها را از اضرار و آسيب شما مانع مىشديم ؟ يعنى پس ما را هم از غنائمى كه نصيبتان شده برخوردار سازيد .\r\nبدان كه در اين آيهء مباركه خداوند پيروزى مسلمين را به خود نسبت داده و پيروزى كفار را نصيبى براى كفار خوانده ، يعنى به خود كفار نسبت داده ، و اين بدان جهت است كه\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nپيروزى مسلمين خير محض است و هر خيرى از آنِ خداست هر چند بالتسبيب باشد ، و پيروزى كفار ، شرّ محض است و شرور از آنِ خدا نيست بلكه از شيطان و بشر است هر چند به تسبيب خداوند باشد ، يعنى تحقّق بخشيدن اغلب مقدمات از خداوند باشد .\r\nو به عبارت ديگر ، در عمل خير و شرِّ بشر ، هر دو اراده و فعل از بشر است و مقدمات خارجيه از خداوند ؛ ولى در عمل خير ، خدا به وقوع فعل راضى و بدان امر كرده و پاداش خير هم قرار داده و در عمل شرّ ، به فعل راضى نيست و نهى هم نموده و كيفر هم خواهد داد و مقدمات را هم براى آن عمل نداده و از اين رو نمىتوان آن را به خدا نسبت داد .\r\nفَاللَّهُ يَحْكُمُ بَيْنَكُمْ يَوْمَ الْقِيَامَةِ\r\n\r\n[ منع از تمكين در برابر كافران 
  ]\r\nخطاب به مؤمنان يا به اعم از مؤمن و منافق است . يعنى خداوند در روز قيامت ميان شما مؤمنان و منافقان ، به تناسب حال هر يك ، حكم صادر مىكند و هر حكمى در آن‌جا بلافاصله لازم الاجراء است .\r\nوَ لَن يَجْعَلَ اللَّهُ لِلْكَافِرِينَ عَلَى الْمُؤْمِنِينَ سَبِيلًا\r\nيعنى : هرگز و ابداً خداوند براى كافران بر مؤمنان راهى قرار نمىدهد .\r\nمراد از راه ، سلطه و پيروزى است كه اگر در دنيا باشد ، مراد از سبيل ، پيروزى در منطق و برهان است و اشاره است به اين‌كه ادلّه و براهين اصولى و فروعى اسلام به قدرى محكم و متقن و استوار است كه هيچ دانشمند كافرى هر چند متخصص در آيين خود ، راه ابطال آن را ندارد .\r\nو ممكن است مراد از سبيل ، غلبه و پيروزى خارجى باشد ولو به جنگ ، يعنى اگر مسلمين ، عارف و عامل به احكام دينشان باشند و توكل تمام به خدا داشته باشند كفار بر آنها غالب نمىشوند ؛ و اين حقيقتى است غيرقابل انكار .\r\nو محتمل است مراد ، عدم سلطه در آخرت باشد ، يعنى در آن عالم هرگز كافر بر مؤمن غلبه نخواهد داشت نه در مرحلهء مخاصمه و داورى در محكمهء عدل ربوبى كه حاكمش خداوند است و نه در مرحلهء تنجّز و اجراى ثواب و عقاب ، زيرا مؤمنان در آن‌جا عزيزترين حضّار آخرت و مقرّب در نزد خدايند و همهء فرشتگان ، خدمتگزار آنها هستند ، و كفار ذليل‌ترين و خوارترين انسان‌ها خواهند بود .\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nإِنَّ الْمُنَافِقِينَ يُخَادِعُونَ اللَّهَ وَهُوَ خَادِعُهُمْ وَإِذَا قَامُوا إِلَى الصَّلَاةِ قَامُوا كُسَالى يُرَاءُونَ النَّاسَ وَلَا يَذْكُرُونَ اللَّهَ إِلَّا قَلِيلًا « 142 » مُذَبْذَبِينَ بَيْنَ ذلِكَ لَا إِلَى هؤُلَاءِ وَلَا إِلَى هؤُلَاءِ وَمَن يُضْلِلِ اللَّهُ فَلَن تَجِدَ لَهُ سَبِيلًا « 143 »\r\n\r\n[ ويژگىهاى منافقان 
  ]\r\nلغت و اعراب :\r\nخَدَعَه و خادَعَه : فريب داد او را ، و خادَعَه : به شدت فريب داد او را . ذَبذَبَ الشىءُ المعلّق فى الهواء : حركت كرد و تكان خورد . ذَبذَبَه : حركت و تكان داد آن را . مذبذب : معلّق ، انسان متحيّر . كسالى - به ضمّ و فتح - : سنگين و ناتوان كاذب .\r\nتفسير :\r\nإِنَّ الْمُنَافِقِينَ يُخَادِعُونَ اللَّهَ\r\nاين كلام بيان صفت ديگرى است از صفات منافقان ، يعنى : همانا منافقان خدا را فريب مىدهند ، يعنى با پيامبر خدا و ياران او نيرنگبازى مىكنند و عملى فريبكارانه انجام مىدهند ، در ظاهر اظهار ايمان مىكنند و نماز و روزه و جهاد به جا مىآورند و در محافل و مجالس مسلمين شركت مىكنند و باطنشان مملو از شرك و كفر است كه پنهان مىدارند و اين عمل ، فريب است .\r\nوَ هُوَ خَادِعُهُمْ\r\nيعنى : و خدا هم با آنها عمل مخادع انجام مىدهد ، اسلامشان را به ظاهر مىپذيرد و احكام اسلام را از قبيل مصونيت جانى و مالى ، و شركت با مسلمين در امور عامّه و حيازت غنائم ، برآنها مرتب مىكند كه گويى اسلامشان را به نحو كامل پذيرفته ، ولى به مجرد مرگ ، آنها را به عنوان كافر تلقّى مىكند و در زمرهء كافران و مشركان وارد مىسازد و اعمالشان را هدر مىدهد و محلشان را در دوزخ قرار مىدهد و اين قوىترين و عجيب‌ترين نوع مكر و\r\n\r\n","description":"","footnote":"","page_name":" 170 ","page_number":172},
  {"content":"\r\n\r\nفريب و مخادعه است ، و لذا فرموده : ( وَاللَّه خَيْرُ الْماكِرين ) .\r\nوَ إِذَا قَامُواْ إِلَى الصَّلَاةِ قَامُواْ كُسَالى يُرَآءُونَ النَّاسَ وَ لَايَذْكُرُونَ اللَّهَ إِلَّا قَلِيلًا\r\nيعنى : و چون به نماز ايستند در حال سنگينى و كسالت ايستند ، زيرا روح نماز و نشاط آن محبت و عشق به معبود است و عبادتى كه عامل آن اعتقاد به آن ندارد و به انگيزهء منافع دنيوى انجام مىدهد طبعاً با كسالت خواهد بود . آنها در نماز و همهء اعمال خيرشان ريا مىكنند ، يعنى خلاف آنچه در دل دارند نشان مىدهند . و اين جمله به منزلهء تعليل جملهء سابق است . و آنها خدا را جز اندكى ياد نمىكنند ، زيرا رياكار عملش همان است كه در منظر مردم مىكند و آن هم فقط صورت است و حقيقت ندارد .\r\nمُّذَبْذَبِينَ بَيْنَ ذَ لِكَ لَآإِلَى هؤُلَآءِ وَ لَآإِلَى هؤُلَآءِ\r\nصفت ديگرى است از صفات منافقان . يعنى : منافقان پيوسته در دلشان ميان ايمان و كفر متحيّر و سرگردانند ، نه يكسره به سوى اين و نه يكسره به سوى آن اند . يعنى نه توان بقاى بر كفر سابق را دارند ، زيرا اتقان ادلّهء توحيد و براهين اسلام و ترس از قدرت روز افزون مسلمين مانع از آن است ، و نه توان آن كه همانند مسلمين به كلى اسلام را انتخاب كنند ، زيرا عادت ديرينه و تقليد كوركورانه از كفر و تسويلات شيطان و تهديدات همكيشان اجازه نمىدهد .\r\nوَ مَن يُضْلِلِ اللَّهُ فَلَن تَجِدَ لَهُ سَبِيلًا\r\nيعنى : و كسى كه خدا او را گمراه سازد ، يعنى همانند اين منافقان در گمراهى ترديد و تحيّر رها كند ، هرگز براى او راهى پيدا نمىكنى .\r\nيَاأَيُّهَا الَّذِينَ آمَنُوا لَا تَتَّخِذُوا الْكَافِرِينَ أَوْلِيَاءَ مِن دُونِ الْمُؤْمِنِينَ أَتُرِيدُونَ أَنْ تَجْعَلُوا للَّهِ عَلَيْكُمْ سُلْطَاناً مُبِيناً « 144 » إِنَّ الْمُنَافِقِينَ فِي الدَّرْكِ الْأَسْفَلِ مِنَ النَّارِ وَلَن تَجِدَ لَهُمْ نَصِيراً « 145 »\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nتفسير :\r\nيأَيُّهَا الَّذِينَ ءَامَنُواْ لَاتَتَّخِذُواْ الْكَافِرِينَ أَوْلِيَآءَ مِن دُونِ الْمُؤْمِنِينَ\r\nيعنى : اى كسانى كه ايمان آورده‌ايد هرگز كافران را به جاى مؤمنان ، يعنى با رها كردن و گذشت از مؤمنان ، دوست و ياور و سرپرست اتّخاد نكنيد . و اين كلام براى نهى از تشبّه به منافقان است كه آنها در باطن با كفار دوست حقيقى و ياور آنهايند .\r\nأَتُرِيدُونَ أَن تَجْعَلُواْ لِلَّهِ عَلَيْكُمْ سُلْطَانًا مُّبِينًا\r\nيعنى : آيا مىخواهيد براى خدا به ضرر خود برهان و دليل روشنى قرار دهيد تا شما را عذاب نمايد ؟ !\r\nمراد اين است كه ولايت و دوستى با كفار ، جرمى است كه به عنوان برهان در پيشگاه خدا قرار مىگيرد كه آثار كفر و نفاق را بر صاحب آن مرتب كند ، او را در گمراهى رها مىسازد و در زندگى مذبذب مىكند و همراه اهل آتش مىنمايد و در اسفل درك نار مسكن مىدهد ، و اينها از اوصاف منافقان است .\r\nإِنَّ الْمُنَافِقِينَ فِى الدَّرْكِ الْأَسْفَلِ مِنَ النَّارِ\r\nيعنى : حقيقت اين است كه منافقان در درجهء پايين‌ترِ آتش‌اند .\r\nدرك - به فتح و سكون راء - و دركات پله‌هاست به لحاظ فرود آمدن ، مقابل درجات كه پله‌هاست به لحاظ بالا رفتن . و لازم اين كلام اين است كه ساكنان بهشت از سطح مفروض در قيامت رو به بالا مىروند و اهل جهنم رو به پايين ، و در بهشت هر چه بالاتر روند بهتر و وسيع‌تر و زندگى راحت‌تر است و در جهنم هر چه پايين‌تر روند بدتر و عذابش بيشتر است .\r\nو وجه اين‌كه منافقان در چنين مكانى هستند اين است كه آنها بر كيفر كفر باطنى خود استهزاى به دين و پيامبر و مسلمين و آزار آنها را افزوده‌اند و ضرر آنان بر اسلام و مسلمين از كفّار علنى بيشتر است .\r\nوَ لَن تَجِدَ لَهُمْ نَصِيرًا\r\nيعنى : و از اين روست كه هرگز براى آنها در عالم آخرت ياورى نخواهى يافت .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nإِلَّا الَّذِينَ تَابُوا وَأَصْلَحُوا وَاعْتَصَمُوا بِاللَّهِ وَأَخْلَصُوا دِينَهُمْ للَّهِ فَأُولئِكَ مَعَ الْمُؤْمِنِينَ وَسَوْفَ يُؤْتِ اللَّهُ الْمُؤْمِنِينَ أَجْراً عَظِيماً « 146 » مَا يَفْعَلُ اللَّهُ بِعَذَابِكُمْ إِن شَكَرْتُمْ وَآمَنْتُمْ وَكَانَ اللَّهُ شَاكِراً عَلِيماً « 147 »\r\nتفسير :\r\nإِلَّا الَّذِينَ تَابُواْ وَ أَصْلَحُواْ وَ اعْتَصَمُواْ بِاللَّهِ وَ أَخْلَصُواْ دِينَهُمْ لِلَّهِ\r\nاستثنا در آيه از منافقان در آيهء قبل يا از ضمير آن است و مراد اين است كه محكوميت به تعذيب در درك اسفلِ دوزخ و پيدا نشدن ياور و ناصر براى آنها و گناهان ديگر و آثار آنها به وسيلهء توبهء خاصى رفع مىشود .\r\nمعناى آيه : مگر كسانى كه توبه كنند يعنى از انحرافات اعتقادى و عملى گذشته پشيمان شوند ، و براى آينده پليدى روح خود را با زدودن عقايد و اعمال باطل صالح سازند ، و در تمام امور به خدا يعنى به كتاب و سنّت رسول او تمسّك جويند ، و دين خود را يعنى مجموع قوانين اصولى و فروعى خود را از شرك اعتقادى و عملى و خفى و جلى براى خداوند خالص و ناب نمايند .\r\nفَأُوْلئِكَ مَعَ الْمُؤْمِنِينَ وَ سَوْفَ يُؤْتِ اللَّهُ الْمُؤْمِنِينَ أَجْرًا عَظِيمًا\r\nيعنى : پس آنها جزء مؤمنان و همراه آنها در دنيا و آخرت خواهند بود ، و به زودى خدا مؤمنان را پاداشى بزرگ خواهد داد . و مراد از زود بودن ، شروع شدن آن به مجرد مرگ است كه در برزخ و قيامت و مابعد آن ادامه دارد .\r\nمَّا يَفْعَلُ اللَّهُ بِعَذَابِكُمْ إِن شَكَرْتُمْ وَ ءَامَنتُمْ\r\nاين آيه اشاره است به اين‌كه منشأ تعذيب بندگان در عالم آخرت خود آنها هستند و جز به خود آنها و اعمالشان بازنمىگردد و محال است ابتداءً به خدا بازگردد .\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nمعناى آيه : خداوند را با عذاب و شكنجهء شما در قبر و برزخ و قيامت و دوزخ چه كار ؟\r\nو چه سودى از آن دارد اگر شما شكرگزار باشيد و ايمان آوريد ؟ يعنى آيا خدا مجازات را براى تشفّى قلب انجام مىدهد ؟ كه مقامش والاتر از آن است . يا براى دفع ضرر و زيانى از خود مىكند ؟ كه او آسيب‌پذير نيست و ضررى به او نمىرسد . و يا براى جلب نفعى است ؟\r\nكه او بىنياز مطلق است و محال است سودى از كسى بطلبد . پس عذاب عاصيان در عالم آخرت يا براى تحقّق وعده‌اى است كه به مطيعان داده كه عاصيان را عذاب خواهد نمود و آنها تعقيب كنندهء تحقّق وعده‌اند ، و يا تجسم عينى باورهاى پليد قلبى و تبلور خارجى اعمال زشت آنهاست كه طبعاً پس از انتقال به عالم ديگر به صورت آتش و شكنجه‌هاى مختلف آن‌جا درمىآيد .\r\nوَ كَانَ اللَّهُ شَاكِرًا عَلِيمًا\r\nو خداوند از ازل و براى ابد شكرگزار است ، يعنى : در مقابل اعمال خير بندگانش به وسيلهء پاداش كافى در دنيا و آخرت عكس‌العمل نشان مىدهد ؛ و داناست ، يعنى به اعمال باطنى و ظاهرى بندگانش از آغاز خلقت تا انقراض نسلشان از نظر كمّ و كيف و مقدار استحقاق ، از زمان پيش از وجود عامل و صدور عمل تا ابد ، داناست .\r\nلَا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلَّا مَن ظُلِمَ وَكَانَ اللَّهُ سَمِيعاً عَلِيماً « 148 » إِن تُبْدُوا خَيْراً أَوْ تُخْفُوهُ أَوْ تَعْفُوا عَن سُوءٍ فَإِنَّ اللَّهَ كَانَ عَفُوّاً قَدِيراً « 149 »\r\nلغت و اعراب :\r\nجَهَرَ الشىءَ و بالشىء - از باب مَنَع - : آشكار كرد آن را . قول سوء هر گفتارى است كه شرعاً يا عقلًا ناپسند باشد . الّا من ظُلم استثنا از جهر بسوء است به تقدير الّا جَهْرَ مَن ظلم .\r\nجملهء فان اللَّه كان در جاى جزاء شرط است به‌تقدير فهو حسن ، أو فهو تخلّقٌ بأخلاق‌اللَّه .\r\nتفسير :\r\nلَّا يُحِبُّ اللَّهُ الْجَهْرَ بِالسُّوءِ مِنَ الْقَوْلِ\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nيعنى : خداوند آنچه از گفتار را كه براى بدى ديگران بلند شود و به عبارت ديگر آشكار كردن بدى مردم را به وسيلهء گفتار دوست ندارد . نظير آن كه به كسى در نزد مردم فحش گويد ، مسخره كند ، نفرين نمايد ، لعنت كند ، بهتان گويد ، غيبت كند ، بدىهايش را افشا نمايد و نسبت ناروا دهد . و معناى دوست نداشتن خدا مبغوضيت و كراهت تشريعى است يعنى نهى مىكند به نهيى اعم از تحريمى و كراهتى ، و گرنه صفت حبّ و بغضى كه در انسان است دربارهء خدا محال است .\r\nإِلَّا مَن ظُلِمَ وَ كَانَ اللَّهُ سَمِيعًا عَلِيمًا\r\n\r\n[ مورد جواز غيبت 
  ]\r\nيعنى : مگر آشكار گفتن كسى كه بر او ظلم شده و ستم رفته باشد كه براى او جاى است تا آن حد كه مظلوميتش رفع شود سخن بگويد . و اطلاق « جهر بالسوء » شامل همهء موارد است و تخصيص برخى از موارد در فقه ذكر شده است . و خداوند از ازل و براى هميشه شنوا و داناست ، شنواى سخن مظلوم و دانا به حال او و حال ظالمش .\r\nإِن تُبْدُواْ خَيْرًا أَوْ تُخْفُوهُ أَوْ تَعْفُواْ عَن سُوءٍ فَإِنَّ اللَّهَ كَانَ عَفُوًّا قَدِيرًا\r\nاين آيه در مقام بيان دو مطلب كلّى است : اول آن كه انجام هر كار خيرى آشكارا يا پنهان نيكوست هر چند برخى آشكارش نيكوتر است و برخى پنهانش نيكوتر است . دوم آن كه گذشت از بدى ديگران مطلوب است ، پس براى مظلوم نيكوست كه نسبت به ظالمش عفو نمايد و جهر بالسوء نكند .\r\nمعناى آيه : اگر عمل خيرى را آشكار انجام دهيد يا آن را پنهان نماييد يا از بدىاى در گذريد نيكوست و تخلّق به خُلق خداوند است ، و همانا خداوند بسيار بخشنده و تواناست .\r\nإِنَّ الَّذِينَ يَكْفُرُونَ بِاللَّهِ وَرُسُلِهِ وَيُرِيدُونَ أَن يُفَرِّقُوا بَيْنَ اللَّهِ وَرُسُلِهِ وَيَقُولُونَ نُؤْمِنُ بِبَعْضٍ وَنَكْفُرُ بِبَعْضٍ وَيُرِيدُونَ أَن يَتَّخِذُوا بَيْنَ ذلِكَ سَبِيلًا « 150 » أُوْلئِكَ هُمُ الْكَافِرُونَ حَقّاً وَأَعْتَدْنَا لِلْكَافِرِينَ عَذَاباً مُهِيناً « 151 »\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nلغت و اعراب :\r\nبين ذلك اشاره به كفر و ايمان است كه از سياق استفاده مىشود . جملهء اولئك هم الكافرون خبر انّ الذين در اول آيهء قبل است . حقّاً مفعول مطلق مؤكِّد مضمون جملهء هم الكافرون است . اعتداد : مهيّا و آماده كردن . مُهين : خوار و رسواكننده .\r\nتفسير :\r\nإِنَّ الَّذِينَ يَكْفُرُونَ بِاللَّهِ وَ رُسُلِهِ وَيُرِيدُونَ أَن يُفَرِّقُواْ بَيْنَ اللَّهِ وَ رُسُلِهِ وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ وَ يُرِيدُونَ أَن يَتَّخِذُواْ بَيْنَ ذَ لِكَ سَبِيلًا\r\nاين آيه كه شامل چهار جمله است در بيان حال طايفهء يهود است كه خدا را با پيامبران تا موسى قبول كرده و عيسى و محمّد صلى الله عليه و آله را قبول نكرده‌اند كه اين كار از نظر قرآن در حكم انكار همه است ، زيرا رسولانى كه از سوى يك فرستنده و براى يك هدف آمده‌اند به حكم يك رسول اند و انكار بعضشان انكار كلّ آنها است ، و اعتقاد به اصول عقايد از توحيد و رسالت و غيره ارتباطى است و عدم اعتقاد به بعض نفى كل است ، و جملهء اول آيه مبيّن اين مطلب است . و اينان در واقع ميان خدا و پيامبران جدايى افكنده‌اند ، خدا را از عيسى و محمّد صلى الله عليه و آله جدا كرده‌اند ، و جملهء دوم اشاره به اين است . و اينها هستند كه به صراحت مىگويند ما به برخى از پيامبران ايمان مىآوريم ، مانند موسى و رسولان پيش از او ، و به برخى كفر مىورزيم ، مانند عيسى و محمّد صلى الله عليه و آله ، و جملهء سوم اشاره به اين مطلب است . و در نتيجه حالشان اين است كه مىخواهند ميان ايمان به همه و كفر به همه راه سومى اختيار نمايند ، و جملهء آخر هم اشاره به اين كلام است .\r\nمعناى آيه : به يقين كسانى كه به خدا و فرستادگانش كفر مىورزند يعنى از راه انكار بعض ، و مىخواهند ميان خدا و پيامبرانش يعنى برخى از آنها مانند عيسى و محمّد صلى الله عليه و آله در اعتقاد جدايى افكنند ، و مىگويند به بعضى ايمان مىآوريم مانند موسى و پيشينيانش ، و به بعضى كفر مىورزيم مانند عيسى و محمّد صلى الله عليه و آله ، و مىخواهند ميان اين دو يعنى ايمان به همه و كفر به همه راه ديگرى اتخاذ كنند كه نه راه ايمان مطلق است و نه راه كفر مطلق ؛\r\nأُوْلئِكَ هُمُ الْكَافِرُونَ حَقّاً وَ أَعْتَدْنَا لِلْكَافِرِينَ عَذَابًا مُّهِينًا\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nآنها هستند كه حقيقتاً كافرند يعنى به كفر مطلق كه انكار همهء اصول عقايد است ؛ و ما براى كافران عذابى خوار كننده و خفّت‌بار آماده كرده‌ايم . يعنى پيش از آن كه آنها را خلق كنيم براى يكايك آنها در جهنم برحسب درجات كفر و سيّئاتِ مادون كفرشان محلى از طبقات جهنم و انواعى از شكنجه‌هاى آن تهيه كرده‌ايم .\r\nوالَّذِينَ آمَنُوا بِاللَّهِ وَرُسُلِهِ وَلَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ وَكَانَ اللَّهُ غَفُوراً رَحِيماً « 152 »\r\nتفسير :\r\nوَ الَّذِينَ ءَامَنُواْ بِاللَّهِ وَ رُسُلِهِ وَ لَمْ يُفَرِّقُواْ بَيْنَ أَحَدٍ مِّنْهُمْ\r\nاين آيه طبق سنّت جاريهء الهى كه غالباً پس از ذكر اهل كفر و طغيان ، ذكرى از اهل تسليم و طاعت يا عكس آن دارد ، پس از ذكر كفار به واسطهء تفرقه و تجزيه در اعتقاد ، بيانى از اهل ايمان به خاطر كمال عقيده و عدم تجزيه به ميان آورده است .\r\nمعناى آيه : و كسانى كه به خدا و فرستادگانش ايمان آورده‌اند و ميان هيچ يك از فرستادگان او يعنى از آدم ، نخستين پيامبر تا محمّد صلى الله عليه و آله خاتم آنان ، تفرقه و جدايى نيفكندند ، يعنى در حقانيت و برانگيخته شدن از جانب يك مبدأ واجب‌الوجود و خالق و مدبّر ، و ابلاغ كنندهء دين و تكليف يك خدا بودن ؛\r\nأُوْلئِكَ سَوْفَ يُؤْتِيهِمْ أُجُورَهُمْ\r\nيعنى : آنها هستند كه خداوند به زودى پاداش‌هاى آنان را خواهد داد ، در دنيا به اندازهء گنجايش اين جهان و طبق صلاح فردى و اقتضاى نظام اتمّ خلقت ، و در آخرت به گونه‌اى كه هيچ عقل و فكرى را توان درك سعهء آن و كمّ و كيف و ابديت آن نباشد .\r\nوَ كَانَ اللَّهُ غَفُورًا رَّحِيمًا\r\nيعنى : و خدا پيش از آفرينش آنها و همهء مكلّفان تا انتهاى وجودشان ، يعنى براى\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nهميشه و بدون قيد زمانى ، بسيار آمرزنده و مهربان است .\r\nيَسْأَ لُكَ أَهْلُ الْكِتَابِ أَن تُنَزِّلَ عَلَيْهِمْ كِتَاباً مِنَ السَّماءِ فَقَدْ سَأَلُوا مُوسَى أَكْبَرَ مِن ذلِكَ فَقَالُوا أَرِنَا اللَّهَ جَهْرَةً فَأَخَذَتْهُمُ الصَّاعِقَةُ بِظُلْمِهِمْ ثُمَّ اتَّخَذُوا الْعِجْلَ مِن بَعْدِ مَا جَاءَتْهُمُ الْبَيِّنَاتُ فَعَفَوْنَا عَن ذلِكَ وَآتَيْنَا مُوسَى سُلْطَاناً مُبِيناً « 153 »\r\n\r\n[ باز هم يهوديان 
  ]\r\nلغت و اعراب :\r\nسَأَلَ - از باب مَنَع - چون به دو مفعول بنفسه متعدى شود به معناى طلب و خواستن باشد ، مانند سألت اللَّه نعمةً . و چون به مفعول دوم با « عن » متعدّى شود به معناى پرسيدن باشد ، مانند سألت زيداً عن حاله . أن‌تنزَّل به تقدير تنزيل الكتاب . جَهَرَ الرجلَ - از باب مَنَع - : او را بدون حجاب ديد . صاعقه : آتش جهنده از ابر همراه با رعد شديد . عِجل : گوساله . فقد سألوا جواب نهى است به تقدير لايعظمنّ عليك . عن ذلك اشاره به اتّخاذ عجل است .\r\nتفسير :\r\nيَسْأَ لُكَ أَهْلُ الْكِتَابِ أَن تُنَزِّلَ عَلَيْهِمْ كِتَاباً مِّنَ السَّمَآءِ\r\nيعنى : اى پيامبر ، اهل كتاب از تو مىخواهند كتابى بر آنها از آسمان فرود آورى .\r\nظاهر اهل كتاب يهود و نصاراست هر چند مطالب درخواست شده از جانب علماى يهود بود . و مرادشان اين است كه كتابى باشد منظم و مرتب مندرج در لوحى يا دفترى خاص مانند تورات موسى ، يا نامه‌اى كه اسم و رسم يكايك سران يهود و علماى تورات در آن نوشته باشد و به رسالت پيامبر اسلام در آن تصريح شده باشد ، و يا حداقل نامه‌اى كه\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nهنگام فرودآمدن از آسمان آن را مشاهده كنند ، و مثل قرآن نباشد كه آيات و سوره‌هايش به تدريج و پراكنده نازل مىشود .\r\nفَقَدْ سَأَلُواْ مُوسَى أَكْبَرَ مِن ذَ لِكَ فَقَالُواْ أَرِنَا اللَّهَ جَهْرَةً\r\nيعنى : اى پيامبر ، اين درخواست‌ها در نزد تو عجيب و بزرگ ننمايد ، زيرا اين طايفه از موساى پيامبر بزرگ‌تر و عجيب‌تر از آن را خواستند و گفتند : اى موسى ، خدا را به ما آشكارا نشان ده كه با چشم سر ببينيم .\r\nيعنى اين سؤال غريب‌تر است ، زيرا نزول كتابى از آسمان هر نوعى باشد امرى است ممكن هر چند از قدرت بشر خارج است ، ولى ديدن خدا به چشم سر غيرممكن است ، و محال عقلى است كه خدا تجسّم پيدا كند و قابل رؤيت بشر باشد . و اين درخواست از سران و هفتاد نفر از منتخبان يهود بود كه موسى آنها را براى مناجات با خداوند از ميان قومش برگزيد تا به كوه طور برد و خود با خدا صحبت كند و آنها هم بشنوند ، يا خدا آنها را مورد خطاب قرار دهد .\r\nفَأَخَذَتْهُمُ الصَّاعِقَةُ بِظُلْمِهِمْ\r\nيعنى : پس به واسطهء ظلمى كه كردند صاعقهء آسمانى همهء آنها را فرا گرفت و هلاك نمود . مراد از ظلم و ستم ، ستم به موسى عليه السلام است كه تكلّم او را با خدا نپذيرفتند ، يا به اصل تكلّم قناعت نكردند و رؤيت خواستند ؛ و ظلم به خداست كه جسمش دانستند يا تنزّل او را به مرتبهء تجسّم خواستار شدند ؛ و ظلم به خودشان است كه در تكبر و لجاجت و عناد به غايت رسيدند و خود را به هلاكت انداختند .\r\nثُمَّ اتَّخَذُواْ الْعِجْلَ مِن‌م بَعْدِ مَا جَآءَتْهُمُ الْبَيِّنَاتُ\r\nيعنى : سپس آنها گوساله را به خدايى گرفتند پس از آن كه آن دلايل روشن بر الوهيت اللَّهِ يگانهء واجب‌الوجود براى آنها آمده بود .\r\nمراد اين است كه آنها را پس از هلاكت به صاعقه ، زنده كرديم و به سوى قومشان روانه نموديم . و چون موسى براى دريافت تورات موعود به سوى طور عزيمت نمود ، در غياب وى به تحريك سامرى گوساله را به خدايى گرفتند و به دور او طواف كردند در حالى كه آنان همانها بودند كه نشانه‌هاى توحيد الهى براى آنها آمده بود ، زيرا اين حادثه پس از گذر\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nاعجازى از رود نيل و پس از رؤيت عصاى موسى و يد بيضا و ايمان سحرهء فرعون و ديدن آيات نُه‌گانه و شكافتن دريا و غرق فرعونيان بود .\r\nفَعَفَوْنَا عَن ذَ لِكَ وَ ءَاتَيْنَا مُوسَى سُلْطَانًا مُّبِينًا\r\nيعنى : پس از آن ، از گوساله‌پرستىِ آنها نيز گذشتيم . يعنى با اين‌كه اين عمل از بدترين اقسام شرك بود باز عفو كرديم و موسى را سلطه‌اى آشكار داديم . يعنى پايه‌هاى نبوت و ولايتش را به واسطهء امورى مانند مجازات شديد سامرى ، و آتش زدن گوساله ، و توبه دادن پرستندگان گوساله به شديدترين نوع توبه ، و دستور قتل عام در ميانشان ، استوار و محكم نموديم .\r\nوَرَفَعْنَا فَوْقَهُمُ الطُّورَ بِمِيِثَاقِهِمْ وَقُلْنَا لَهُمُ ادْخُلُوا الْبَابَ سُجَّداً وَقُلْنَا لَهُمْ لَا تَعْدُوا فِي السَّبْتِ وَأَخَذْنَا مِنْهُم مِيثَاقاً غَلِيظاً « 154 »\r\nلغت و اعراب :\r\nطور : كوه به نحو اطلاق ، و اسم عَلَم كوه خاص در وادى ايمن كه محل مناجات موسى با خداى خود بوده است . بميثاقهم به تقدير « لأخذ الميثاق منهم » يا « بأن يعملوا بالميثاق المأخوذ منهم » . سجّداً حال است از فاعل ادخلوا . عدا - از باب نَصَر - : تجاوز كرد . سَبت : روز شنبه .\r\nتفسير :\r\nوَ رَفَعْنَا فَوْقَهُمُ الطُّورَ بِمِيِثَاقِهِمْ\r\nموسى پيامبر بنىاسرائيل تورات را از كوه طور از جانب پروردگار خود تلقّى كرد و به قوم خود عرضه داشت كه بپذيرند و در ميان مجتمع خود پياده كنند . دانشمندانِ قوم ، آن را خواندند و مقدار زيادى از احكام آن در نظرشان سنگين آمد و از پذيرش آن سرباز زدند . و ظاهراً اگر اينان اكثريت قوم هم نباشند كثرت معتنابه و متنفّذى\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nبودند . خداوند به جبرئيل دستور داد كوهى را از اطراف آن محيط يا همانطور سينا را به خاطر قداستش از سطح زمين بر كنده ، بر بالاى سرشان همانند سايبانى نگه‌دارد و با تهديد از آنان پيمان محكمى براى پذيرش تورات يا پياده كردن آن در جامعه بگيرد ، و جبرئيل چنين كرد .\r\nوَ قُلْنَا لَهُمُ ادْخُلُواْ الْبَابَ سُجَّدًا وَ قُلْنَا لَهُمْ لَاتَعْدُواْ فِى السَّبْتِ\r\nيعنى : و نيز به آنها گفتيم از دروازهء بيت‌المقدس براى جنگ با كفار آن‌جا در حال خضوع و سجده‌كنان وارد شهر شويد . خضوع براى قداست بيت‌المقدس ، و سجده يعنى در برخى از مكان‌هاى مناسب آن براى خدا . و نيز به آنان گفتيم كه بايد پس از سكونت در آن محيط از قانون حرمت صيد ماهى در روز شنبه تجاوز نكنيد . و ظاهر آيه اين است كه اين دو تكليف از تشريعات خود موسى بوده و در تورات نبوده . و به هر حال براى اين مطلب نيز از آنها در زير كوه طور پيمان گرفت ، و از اين رو فرموده :\r\nوَ أَخَذْنَا مِنْهُم مِّيثَاقًا غَلِيظًا\r\nيعنى : و از آن طايفه پيمانى سخت و محكم گرفتيم .\r\nفَبِمَا نَقْضِهِم مِيثَاقَهُمْ وَكُفْرِهِم بِآيَاتِ اللَّهِ وَقَتْلِهِمُ الْأَنْبِيَاءَ بِغَيْرِ حَقٍّ وَقَوْلِهِمْ قُلُوبُنَا غَلْفٌ بَلْ طَبَعَ اللَّهُ عَلَيْهَا بِكُفْرِهِمْ فَلَا يُؤْمِنُونَ إِلَّا قَلِيلًا « 155 » وَبِكُفْرِهِمْ وَقَوْلِهِمْ عَلَى مَرْيَمَ بُهْتَاناً عَظِيماً « 156 » وَقَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ وَمَا قَتَلُوهُ وَمَا صَلَبُوهُ وَلكِن شُبِّهَ لَهُمْ وَإِنَّ الَّذِينَ اخْتَلَفُوا فِيهِ لَفِي شَكٍّ مِنْهُ مَا لَهُمْ بِهِ مِنْ عِلْمٍ إِلَّا اتِّبَاعَ الظَّنِّ وَمَا قَتَلُوهُ يَقِيناً « 157 » بَل رَفَعَهُ اللَّهُ إِلَيْهِ وَكَانَ اللَّهُ عَزِيزاً حَكِيماً « 158 »\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nلغت و اعراب :\r\nفبما « با » سببيه و « ما » زايده است به تقدير فبنقضهم ، و اين جار و مجرور متعلّق است به فعل مقدّر به تقدير « فعلنا بهم ما فعلنا » و يا آن كه متعلق است به حرّمنا عليهم در آيهء 160 ، و كلمهء فبظلم در آن آيه بدل است از فبما نقضهم و معطوفات شش‌گانهء آن در اول اين آيه .\r\nغُلف : جمع اغلف ، چيزىكه در پوشش و غلاف باشد مثل شمشير و ميوه و كتاب .\r\nتفسير :\r\nفَبِمَا نَقْضِهِم مِّيثَاقَهُمْ وَ كُفْرِهِم بايَاتِ اللَّهِ وَ قَتْلِهِمُ الْأَنبِيَآءَ بِغَيْرِ حَقٍّ وَقَوْلِهِمْ قُلُوبُنَا غُلْفٌ\r\nيعنى : آنچه در حق بنىاسرائيل از آغاز تا به حال از عذاب‌هاى گوناگون انجام داده‌ايم مانند لعن ، مسخ به صورت گراز و ميمون ، مقرر كردن ذلّت و مسكنت بر آنان ، ازالهء ملك و سلطنت و استقلالشان ، تحريم غذاهاى پاكيزه برايشان و غير اينها از امورى كه در تورات است و در اين كتاب الهى نيز به برخى از آنها اشاره شده ، به سبب نقض ميثاق و پيمان‌شكنى آنها و امور شش‌گانهء بعدى است . و اين بيان مبتنى بر اين است كه فبما نقضهم متعلق به مقدّر باشد . و اما احتمال متعلق‌بودن آن و معطوفاتش به حرّمنا در آيهء 160 خالى از اشكال نيست ، زيرا كه كفر به عيسى و تهمت به مريم و ادّعاى قتل عيسى كه جزء معطوفات است زماناً پس از تحريم طيّبات بوده ، لذا نمىتواند سبب واقع شود .\r\nمعناى آيه : پس ما آن عذاب‌ها را بر آنان روا داشتيم به سبب شكستن آنها پيمانشان را ، يعنى در موارد زيادى كه از آن جمله امتناعشان از دخول بيت‌المقدس و شكستن حرمت سَبت است ؛ و به سبب كفر و انكارشان آيات خدا را ، يعنى آيات انجيل و آيات قرآن و آياتى از خود تورات را ؛ و به سبب به ناحق كشتن آنها پيامبران خدا مانند زكريا و يحيى و عده‌اى ديگر را كه در قرآن به نحو اجمال نام برده مىشوند ؛ و به سبب اين گفتارشان در برابر دعوت به پذيرش انجيل و قرآن ، كه دل‌هاى ما در پوشش و غلاف است ، به اين معنا كه طبعاً قدرت درك اين سخنان را نداريم ، يا قدرت درك سخنان غير موسى را نداريم پس معذوريم . و ممكن است مراد از اغلف بودن دل‌هاشان اين باشد كه مملو از علم است و پر از دانش ، و نيازى به صحبت‌هاى شما نداريم .\r\nبَلْ طَبَعَ اللَّهُ عَلَيْهَا بِكُفْرِهِمْ فَلَا يُؤْمِنُونَ إِلَّا قَلِيلًا\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nيعنى چنين نيست كه مىگويند ، بلكه خداوند در اثر كفرشان در گفتار و كردار ، بر دل‌هاى آنان مهر شقاوت زده كه در اثر آن هرگز ايمان نخواهند آورد مگر اندكى از آنها ، يا مگر ايمان اندكى مانند ايمان به اصل توحيد و برخى از فرستادگان الهى .\r\nوَ بِكُفْرِهِمْ وَقَوْلِهِمْ عَلَى مَرْيَمَ بُهْتَانًا عَظِيمًا\r\nيعنى : و نيز به سبب كفر آنها ، كفر به عيسى بن مريم كه گروهى بسيار نبوت او را نپذيرفتند ؛ و براى آن كه به مريم مطهّرهء معصومه بهتان بزرگى زدند و گفتند عيسى را از مردى به نام يوسف نجّار آورده . و ممكن است و « قولهم » عطف تفسير « كفرهم » باشد .\r\nوَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ وَ مَا قَتَلُوهُ وَمَا صَلَبُوهُ وَلكِن شُبِّهَ لَهُمْ\r\nيعنى : و نيز به واسطهء اين گفتارشان كه حتماً ما بوديم كه عيسى بن مريم رسول خدا را كشتيم . و اين توصيف را به عنوان استهزا گفته‌اند ، زيرا رسالتش را نپذيرفتند در حالى كه او را نكشتند و به دار نياويختند ، بلكه كار بر آنها مشتبه شد .\r\nدربارهء اشتباه كار بر آنها چند چيز گفته شده است :\r\nيك - در جنگ ميان يهود و عيسى و طرفدارانش مردى شبيه عيسى كشته شد كه آنها مدعى شدند او عيسى بن مريم بود .\r\nدو - خداوند قيافهء عيسى را القا كرد بر شخصى كه مىخواست عيسى را پيدا كند و به يهود معرفى نمايد ، او را به گمان اين‌كه عيسى است كشتند .\r\nسه - اين‌كه پس از مدتى از عروج عيسى بن مريم ، مردى به نام عيسى مدّعى نبوت شد و مردم او را كشتند .\r\nوَ إِنَّ الَّذِينَ اخْتَلَفُواْ فِيهِ لَفِى شَكٍّ مِّنْهُ مَا لَهُمْ بِهِ مِنْ عِلْمٍ إِلَّا اتِّبَاعَ الظَّنِّ وَ مَا قَتَلُوهُ يَقِينَا\r\nيعنى : و حقيقت اين است كه كسانى كه دربارهء او اختلاف دارند خود در اصل قتل او شك و ترديد دارند ؛ هيچ علم و يقينى جز پيروى از ظنّ و گمان براى آنها نيست و قطعاً او را نكشته‌اند .\r\nبَل رَّفَعَهُ اللَّهُ إِلَيْهِ وَ كَانَ اللَّهُ عَزِيزًا حَكِيمًا\r\nيعنى : بلكه خداوند او را به سوى خود بالا برد . او را با بدن خود در حالى كه زنده بود به عالم بالا و ملأ اعلى و عالم فرشتگان و محيط ارواح انبيا برد نه آن كه روحش را در عالم\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nخواب بالا برد ، يا او را ميراند و بالا برد و يا آن كه رتبه و مقامش را بالا برد ، زيرا ضمير ( بل رفعه اللَّه ) به همان شخصى برمىگردد كه مورد سوء قصد يهود و در معرض قتل و صَلب آنها بود . آرى خداوند از ازل و براى هميشه مقتدر شكست‌ناپذير و حكيم است و افعالش از روى اتقان و مصلحت نظام اتمّ است .\r\nوَإِن مِنْ أَهْلِ الْكِتَابِ إِلَّا لَيُؤْمِنَنَّ بِهِ قَبْلَ مَوْتِهِ وَيَوْمَ الْقِيَامَةِ يَكُونُ عَلَيْهِمْ شَهِيداً « 159 » فَبِظُلْمٍ مِنَ الَّذِينَ هَادُوا حَرَّمْنَا عَلَيْهِمْ طَيِّبَاتٍ أُحِلَّتْ لَهُمْ وَبِصَدِّهِمْ عَن سَبِيلِ اللَّهِ كَثِيراً « 160 » وَأَخْذِهِمُ الرِّبَا وَقَدْ نُهُوا عَنْهُ وَأَكْلِهِمْ أَمْوَالَ النَّاسِ بِالْبَاطِلِ وَأَعْتَدْنَا لِلْكَافِرِينَ مِنْهُمْ عَذَاباً أَلِيماً « 161 »\r\nلغت و اعراب :\r\nو ان من أهل الكتاب ، ان نافيه است و بر جملهء اسميه و فعليه داخل مىشود ، و در اين‌جا به تقدير « ان أحدٌ » است . مرجع ضمير به عيسى است ، و ضمير موته محتمل است أحد باشد ياعيسى . فبظلم متعلق به حرّمنا است ، و محتمل است كه بدل از فبما نقضهم باشد و متعلق به محذوف فعلنا بهم ما فعلنا . هادَ - از باب نَصَر - : توبه كرد و بازگشت ، يهودى شد . طيّب مقابل خبيث ، آنچه از خوراكى و غيره شرعاً مجاز و طبعاً مورد پسند باشد . كثيراً يعنى ناساً كثيراً ، يا صدّاً كثيراً ، بنابر اول مفعولٌ به و بنابر دوم مفعول مطلق است .\r\nتفسير :\r\nوَ إِن مِّنْ أَهْلِ الْكِتَابِ إِلَّا لَيُؤْمِنَنَّ بِهِ قَبْلَ مَوْتِهِ\r\nدو ضمير « به » و « موته » اگر ضمير اول به « عيسى » و دوم به « أحدٌ » مقدر برگردد ، معناى آيه اين است : و احدى از اهل كتاب تورات و انجيل نيست مگر آن كه مسلّم است كه پيش از آن كه بميرد به عيسى ايمان مىآورد . پس آيه مبيّن اين است كه كفار اهل كتاب در وقت\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nمعاينهء مرگ همان‌گونه كه فرشتهء مرگ را مىبينند عيساى حقيقى را هم مىبينند . مثلًا مىبينند همراه ملك‌الموت آمده ، نه خداست و نه خدا در او حلول كرده و نه يكى از اجزاى سه‌گانهء خداست بلكه بندهء او و آفريدهء دست قدرت او و پيامبر و بشارت دهندهء به پيامبر پس از اوست ، پس به او ايمان مىآورند لكن اين ايمان آنها نتيجه‌اى نمىبخشد ، زيرا پس از معاينهء آخرت به حواس ظاهرى ، توبه پذيرفته نيست .\r\nو اگر هر دو ضمير به عيسى برگردد ، معناى آيه اين است : هيچ اهل كتابى نيست مگر آن كه به عيسى در حال حيات و پيش از مرگش ايمان مىآورد . و بنابراين بايد آيه را حمل كرد به اهل كتاب زمان ظهور عيسى در محضر حضرت ولى عصر ( عج ) كه مىبينند عيسى همراه او آمده ، به عيساى حقيقى و به دين اسلام ايمان مىآورند . و حمل آيه به اين معنا هرچند سبب تخصيص عموم اهل كتاب است لكن با آيات سابق مناسب‌تر است ، زيرا مفاد آنها اثبات حيات عيسى است كه به آسمان عروج كرد ، و اين آيه هم تأييد آن است .\r\nوَ يَوْمَ الْقِيَامَةِ يَكُونُ عَلَيْهِمْ شَهِيدًا\r\nاين جمله مستقل و در مقام بيان حكم كلّى مرتبط به مورد است كه از آيات ديگر اين كتاب كريم نيز استفاده مىشود و آن اين‌كه هر پيامبرى در روز قيامت به ايمان و اعمال نيك يا بدِ امّت خود ، گواهى خواهد داد و عيسى نيز روز قيامت عليه همه ، عليه يهود به خاطر تكذيب او و عليه امّت خود به خاطر تثليثشان اداى شهادت خواهد كرد ، و طريق تحمل آن گزارش‌هاى متناوبى است كه فرشتگان كاتب اعمال مردم به او مىدادند .\r\nفَبِظُلْمٍ مِّنَ الَّذِينَ هَادُواْ حَرَّمْنَا عَلَيْهِمْ طَيِّبَاتٍ أُحِلَّتْ لَهُمْ\r\nتنوين كلمهء « ظلمٍ » دلالت بر تعظيم و تكثير دارد ، يعنى به خاطر سرزدن ستم‌هاى بزرگ و بسيار از كسانى كه يهودى شدند ، پاكيزه‌هايى از خوراك و غيره را كه برايشان حلال شده بود بر آنها حرام كرديم ، مانند شير و گوشت شتر و صيد ماهى در روز شنبه و استفاده از هر حيوان ناخن‌دار و از پيه گاو و گوسفند ، كه برخى از آنها در آيهء 146 انعام ذكر شده است .\r\nوَ بِصَدِّهِمْ عَن سَبِيلِ اللَّهِ كَثِيرًا\r\nيعنى : و نيز به خاطر جلوگيرى آنها بسيارى را از راه خدا .\r\nآنها بسيارى از مردم را از بسيارى از احكام دين به وسيلهء پنهان كردن احكام تورات و\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nكتمان آن از مردم يا تحريف و تبديل حلال آن به حرام و حرام آن به حلال جلوگيرى كردند .\r\nوَ أَخْذِهِمُ الرِّبَواْ وَ قَدْ نُهُواْ عَنْهُ وَ أَكْلِهِمْ أَمْوَالَ النَّاسِ بِالْبَاطِلِ\r\nيعنى : و نيز به خاطر گرفتن ربا و خوردن آن در صورتىكه در متن تورات از آن نهى شده‌اند ، و نيز به خاطر خوردن مال مردم به نحو بيهوده و باطل مانند رشوه در حكم و اجرت بر نوشتن تورات تحريفى .\r\nوَ أَعْتَدْنَا لِلْكَافِرِينَ مِنْهُمْ عَذَابًا أَلِيمًا\r\nيعنى : و براى كسانى از اهل كتاب كه كفر ورزيدند ، به سبب انكار آيات آن كتاب و انكار نبوت عيسى و نبوت پيامبر اسلام و دين و كتاب او ، عذابى دردناك در آخرت آماده كرده‌ايم .\r\nلكِنِ الرَّاسِخُونَ فِي الْعِلْمِ مِنْهُمْ وَالْمُؤْمِنُونَ يُؤْمِنُونَ بِمَا أُنْزِلَ إِلَيْكَ وَمَا أُنْزِلَ مِن قَبْلِكَ وَالْمُقِيمِينَ الصَّلَاةَ وَالْمُؤْتُونَ الزَّكَاةَ وَالْمُؤْمِنُونَ بِاللَّهِ وَالْيَوْمِ الآخِرِ أُؤلئِكَ سَنُؤْتِيهِمْ أَجْراً عَظِيماً « 162 »\r\nلغت و اعراب :\r\nراسخ : ثابت و پابرجا ، و الراسخون مبتداست ، و ضمير منهم راجع است به اهل كتاب ، و المؤمنون اول و المؤتون و المؤمنون دوم عطف‌اند به راسخون ، يؤمنون خبر مبتداست ، مقيمين منصوب به مدح است به تقدير أمدحُ يا أخصُّ . و در تركيب و عطف جملات اين آيه اختلاف است ، ما يكى را ذكر كرديم .\r\nتفسير :\r\nلكِنِ الرَّاسِخُونَ فِى الْعِلْمِ مِنْهُمْ وَ الْمُؤْمِنُونَ\r\nيعنى : هر چند براى كافران اهل كتاب عذاب دردناك آماده كرده‌ايم ، لكن از آنان كسانى كه راسخ در علم‌اند ، يعنى در دانش كتابشان رسوخ و مهارت دارند ، و هم‌چنين\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nمؤمنان به دين اسلام ،\r\nيُؤْمِنُونَ بِمَآ أُنْزِلَ إِلَيْكَ وَ مَآ أُنْزِلَ مِن قَبْلِكَ\r\nيعنى : به تمام آنچه برتو نازل شده از دين و قرآن و به آنچه پيش از تو نازل شده از شرايع گذشته و كتاب‌هاى آسمانى ، ايمان مىآورند ،\r\nوَ الْمُقِيمِينَ الصَّلَاةَ\r\nيعنى : و جداگانه يادآور مىشوم از ايمان‌آوردن نمازگزاران واقعى ،\r\nوَ الْمُؤْتُونَ الزَّكَاةَ وَ الْمُؤْمِنُونَ بِاللَّهِ وَ الْيَوْمِ الْأَخِرِ\r\nيعنى : و نيز ايمان مىآورند زكات‌دهندگان و بالأخره همهء مؤمنان و گروندگان ، به خدا و روز واپسين و به آنچه ميان آن دو از اصول اعتقادات است .\r\nأُوْلئِكَ سَنُؤْتِيهِمْ أَجْرًا عَظِيمًا\r\nجملهء مستقلّه است و اشاره به عظمت پاداش اخروى مؤمنان مذكور و عدم تأخير آن ، يعنى : همهء آنان را به زودى پاداشى بزرگ خواهيم داد .\r\nإِنَّا أَوْحَيْنَا إِلَيْكَ كَمَا أَوْحَيْنَا إِلَى نُوحٍ وَالنَّبِيِّينَ مِن بَعْدِهِ وَأَوْحَيْنَا إِلَى إِبْرَاهِيمَ وَإِسْمَاعِيلَ وَإِسْحَاقَ وَيَعْقُوبَ وَالْأَسْبَاطِ وَعِيسى وَأَيُّوبَ وَيُونُسَ وَهَارُونَ وَسُلَيْمانَ وَآتَيْنَا دَاوُود زَبُوراً « 163 » وَرُسُلًا قَدْ قَصَصْناهُمْ عَلَيْكَ مِن قَبْلُ وَرُسُلًا لَمْ نَقْصُصْهُمْ عَلَيْكَ وَكَلَّمَ اللَّهُ مُوسَى تَكْلِيماً « 164 » رُسُلًا مُبَشِّرِينَ وَمُنذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ وَكَانَ اللَّهُ عَزِيزاً حَكِيماً « 165 » لكِنِ اللَّهُ يَشْهَدُ بِمَا أَنْزَلَ إِلَيْكَ أَنْزَلَهُ بِعِلْمِهِ وَالْمَلَائِكَةُ يَشْهَدُونَ وَكَفَى بِاللَّهِ شَهِيداً « 166 »\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nتفسير :\r\n\r\n[ وحدت واقعى ميان اديان اصيل 
  ]\r\nإِنَّآ أَوْحَيْنَآ إِلَيْكَ كَمَآ أَوْحَيْنَآ إِلَى نُوحٍ وَ النَّبِيِّينَ مِن‌م بَعْدِهِ\r\nاين چند آيهء آتى در مقام رفع استبعاد از اين امر است كه ايمان راسخان در علم و مؤمنان ، به آنچه برتو و گذشتگان فرود آمده ، امرى بىسابقه و ابتدايى نيست بلكه از به دو خلقت بشر پيامبرانى فرستاده‌ايم كه مردم را مژده دهند و انذار كنند و گروهى هم در هر عصرى به آنها ايمان آورده‌اند و فرضاً اگر همه كافر شوند و گواهى به صدق رسولان ما ندهند خدا خود گواه همه است و او كافى در شهادت است .\r\nمعناى آيه : اى پيامبر ، به يقين ما به سوى تو وحى كرديم همان‌گونه كه به سوى نوح وحى كرديم . نوح نخستين پيامبر مرسل و اولواالعزم صاحب كتاب آسمانى و آورندهء شريعت مستقل است . و نيز به پيامبرانى پس از نوح تا زمان ابراهيم كه همه پيرو شريعت و كتاب نوح بودند و شريعت مستقل نداشتند وحى كرديم .\r\nوَ أَوْحَيْنَآ إِلَى إِبْرَاهِيمَ وَ إِسْمَاعِيلَ وَ إِسْحَاقَ وَ يَعْقُوبَ وَ الْأَسْبَاطِ\r\nيعنى : و نيز وحى كرديم به ابراهيم دومين پيامبر اولواالعزم صاحب كتاب و شريعت مستقل ، و به اسماعيل و اسحاق و يعقوب و اسباط يعنى پيامبرانى از نوه‌هاى يعقوب .\r\nوَ عِيسى وَ أَيُّوبَ وَ يُونُسَ وَ هَارُونَ وَ سُلَيْمانَ\r\nيعنى : و نيز به عيسى و ايوب و يونس و هارون و سليمان . يعنى به همه وحى كرديم با اختلاف مراتب فضل و جدايى زمان بعثت آنها .\r\nوَ ءَاتَيْنَا دَاوُدَ زَبُورًا\r\nيعنى : و به داود زبور داديم . به اين ترتيب به او نيز وحى كرديم بدين طريق كه كتاب زبور را به او عطا نموديم . و آن كتابى در غير احكام شريعت و داراى صد و پنجاه سوره در توحيد و حمد و ثناى الهى و مواعظ و پند و حكمت و اخلاق بوده است . گويند هنگامى كه داود آن را با صوتى بىنظير در تاريخ بشر مىخواند ، علماى بنىاسرائيل و مردم عصر در اطرافش اجتماع مىكردند ، بلكه از غايت حسن و جاذبهء صوت او حيوانات زمينى و پرندگان هوايى نيز از زمين و هوا به دور او گرد مىآمدند .\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nوَ رُسُلًا قَدْ قَصَصْناهُمْ عَلَيْكَ مِن قَبْلُ وَ رُسُلًا لَّمْ نَقْصُصْهُمْ عَلَيْكَ\r\nبه تقدير « و أرسلنا رسلًا » ، يعنى : و رسولانى را فرستاديم كه پيش از اين سرنوشت آنها را براى تو بازگو كرديم ، يعنى در سوره‌هاى مكى . يا مراد اين است كه خدا قصص آنها را براى پيامبر بيان كرده و به مردم نگفته است . و نيز رسولانى را كه سرگذشت آنها را براى تو نگفته‌ايم از صد و بيست و چهار هزار نفرى كه در طول تاريخ گذشته‌اند .\r\nوَ كَلَّمَ اللَّهُ مُوسَى تَكْلِيمًا\r\nاين كلام از قبيل عطف قصه بر قصه است به جاى « و اوحينا الى موسى » ، يعنى : و خداوند با موسى سخن گفت . « تكليماً » يعنى چه سخن گفتنى ! زيرا غير از نخستين بار كه او در وادى ايمن در جستجوى قبسى از آتش بود و از شجرهء طوبى با كلمهء إِنِّى أَنَا اللَّهُ [ قصص ، 30 
  ] با او سخن گفت ، بارها نيز او را مورد تخاطب قرار داد تا آن‌گاه كه در طور سينا براى تحويل دادن كتاب تورات ، سه شبانه‌روز متوالى با او سخن گفت و مجموع تورات را كه صد و بيست و چهار هزار كلمه حكمت و احكام و شريعت است با صداى ربوبىِ مخلوقِ ارادهء ذات اقدسش از راه گوش به جان او خواند و او همه را فرا گرفت .\r\nرُّسُلًا مُّبَشِّرِينَ وَ مُنذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةُ م بَعْدَ الرُّسُلِ\r\n« رسلًا » حال است از رسولان مذكور ، يعنى : در حالى كه آنان پيامبرانى بودند مژده‌رسان به رحمت او و بيم‌دهندگان از عذاب و غضب او ، تا پس از فرستادن آنها مردم را بر خداوند حجّتى نباشد ، يعنى در روز قيامت آن‌گاه كه خدا مكلّفان را از به دو خلقت بشر تا ختم آن به سزاى اعتقادات باطل و اعمال زشت و پليد ، مورد سؤال و بررسى قرار دهد و ارادهء مجازات و عذاب نمايد آنها عذر نياورند و برهان اقامه نكنند كه خدايا كسى يا كسانى از ناحيهء تو نيامدند تا واجب و حرام و محبوب و مبغوض تو را و صالح و فاسد اعمال ما را به ما بگويند ، پس تعذيب ما عقاب بلابيان است .\r\nمعناى كلمهء « بعد الرسل » اين است كه پس از آمدن رسل الهى ، احدى را بر خدا حجّت نيست و خدا مىتواند تخلّف‌كنندگان از قوانين آسمانى را - خواه تخلّف در اصول به كفر ، يا تخلّف در فروع به فسق باشد - به وسيلهء مدرك و حجّت قرار دادن بعثت انبيا عذاب كند .\r\nلكن اين معنا دربارهء كسانى است كه انبيا و رسولان الهى توانستند در هر عصرى دين\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nخود را به آنها ابلاغ كنند و اقامهء حجّت قطعى نمايند و آنها به عمد و اختيار طغيان و نافرمانى كردند ، نه در حق محيطى كه ملت آن از انبيا اطلاع پيدا نكردند ، يا خبرى شنيدند و قطع حاصل نكردند ، يا در مقابل آن قطع بر خلاف برايشان حاصل شد .\r\nو بالجمله براى جاهل‌هاى قاصر مردم جهان در همهء اعصار و خاصّه در اين عصر كه اگر شمارشان اكثريت نداشته باشد اقليّت ندارد ، عقاب اين طايفه به سزاى تخلّفات اصولى و فروعى عقاب بلابيان خواهد بود و اينان در برابر خدا حجّت دارند . مگر آن كه گفته شود مراد از « ناس » درآيه كسانى هستند كه در تمام اعصار ، دعوت انبيا به آنها رسيده است و حجت از ناحيهء دعوت انبيا بر آنها تمام شده است و تخلفاتشان تقصيرى است نه قصورى .\r\nوَ كَانَ اللَّهُ عَزِيزًا حَكِيمًا\r\nيعنى : و خداوند از ازل و براى ابد مقتدر غالب شكست‌ناپذير و داراى حكمت در تمام امور است . و مراد اين است كه چون اراده كرده بشر را آفريند و مدتى آنها را در دنيا جاى دهد و تكاليفى را متوجه آنها سازد ، سپس مطيعان را پاداش و عاصيان را كيفر دهد ، او در انجام اين هدف ، مقتدر و غالب است و احدى را ياراى منع او نيست ، و اين كارِ عظيمِ ما فوق تصوّر بشر ، مطابق حكمت و در كمال ابرام و اتقان و روى نظامى كامل و اتمّ است .\r\nلكِنِ اللَّهُ يَشْهَدُ بِمَآ أَنْزَلَ إِلَيْكَ\r\nلكن استدراك است . يعنى : هر چند كفار اهل كتاب به صدق دعوى نبوت و حقانيت دين و كتاب تو گواهى نمىدهند ، لكن خداوند خود به آنچه به سوى تو نازل كرده ، يعنى بر صدق و حقانيت دين و كتابى كه فرو فرستاده ، گواهى انشايى مىدهد يعنى به فرشتگان مىگويد و در كتابش مىنگارد ؛ و گواهى تكوينى مىدهد . يعنى آثار صدق ، در دنيا و آخرت بر آن مرتب مىكند .\r\nأَنْزَلَهُ بِعِلْمِهِ وَ الْمَلَآئِكَةُ يَشْهَدُونَ\r\nيعنى : آنچه را نازل كرده روى علم و دانش او بوده ، زيرا همهء الفاظ قرآن را خود انشا و ايجاد كرده و همهء محتوا و معارف آن در علم ازلى او بوده و از آن‌جا به صفحهء لوح محفوظ\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nتنزّل يافته ، و از آن‌جا در ذهن وسيع جبرئيل امين نقش بسته ، و از آن‌جا به قلب تو انتقال يافته ، و از زبانت به سوى جامعه آخرين مرحلهء نزولش را طى كرده . و نيز فرشتگان گواهى مىدهند ، يعنى آنان كه در لوح محفوظ آن را مطالعه كرده‌اند ، و آنها كه همراه جبرئيل وحى را فرود آورده‌اند ، و اهل هر آسمانى كه هنگام عبور سفراى وحى از آن آسمان اطلاع يافته‌اند .\r\nوَ كَفَى بِاللَّهِ شَهِيدًا\r\nيعنى : و خداوند خود در گواهى كافى است .\r\nإِنَّ الَّذِينَ كَفَرُوا وَصَدُّوا عَن سَبِيلِ اللَّهِ قَدْ ضَلُّوا ضَلَالًا بَعِيداً « 167 » إِنَّ الَّذِينَ كَفَرُوا وَظَلَمُوا لَمْ يَكُنِ اللَّهُ لِيَغْفِرَ لَهُمْ وَلَا لِيَهْدِيَهُمْ طَرِيقاً « 168 » إِلَّا طَرِيقَ جَهَنَّمَ خَالِدِينَ فِيهَا أَبَداً وَكَانَ ذلِكَ عَلَى اللَّهِ يَسِيراً « 169 »\r\nتفسير :\r\nإِنَّ الَّذِينَ كَفَرُواْ وَ صَدُّواْ عَن سَبِيلِ اللَّهِ قَدْ ضَلُّواْ ضَللَا م بَعِيدًا\r\nپس از ذكر نزول كتاب بر پيامبر و شهادت خداوند و فرشتگان او بر حقانيت آن ، اين آيات اشاره به شدت عذاب مخالفان و منكران آن امر عظيم دارد .\r\nمعناى آيه : به يقين كسانى كه كفر ورزيدند و مردم را از راه خدا - يعنى دين و پيامبر و كتاب او - جلوگيرى كردند حقاً كه آنها به گمراهى دور و درازى گمراه گشتند . زيرا در اصول عقايد منحرف گشتند ، و در عمل غرق در طغيان شدند و ديگران را نيز چنين كردند ، و چه ضلالتى سخت‌تر و دور و درازتر از اين است ؟ !\r\nإِنَّ الَّذِينَ كَفَرُواْ وَ ظَلَمُواْ\r\nيعنى : و نيز هم آنان كه كفر ورزيدند و ظلم و ستم نمودند ( ستم به خويشتن و ستم به\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nاحكام و قوانين الهى و ستم به خداوند كه شرك گفتند و فرامين او را انكار و مخالفت نمودند ) ،\r\nلَمْ يَكُنِ اللَّهُ لِيَغْفِرَ لَهُمْ وَ لَالِيَهْدِيَهُمْ طَرِيقًا\r\nيعنى : هرگز خداوند چنين نبوده كه آنها و امثالشان را بيامرزد و به راهى راست هدايت نمايد . يعنى پس از هدايت آغازين كه عقلًا و لطفاً و طبق وعده بر خداست كه انجام دهد ، پس از ردّ و انكار و عناد آنها ديگر تكرار هدايت تشريعى و توفيق و هدايت تكوينى را دربارهء آنها انجام نمىدهد .\r\nإِلَّا طَرِيقَ جَهَنَّمَ خَالِدِينَ فِيهَآ أَبَدًا\r\nيعنى : مگر به راه جهنم كه در آن جاودان و براى ابد خواهند بود . و هدايت خدا به سوى جهنم در دنيا اين است كه آنان را در ضلالت خويش رها كند كه خود به سوى دوزخ روند ، و در آخرت پس از محكوميت يا بدون حساب ، فرشتگان آنها را به راه جهنم راهنمايى كنند .\r\nوَ كَانَ ذَ لِكَ عَلَى اللَّهِ يَسِيرًا\r\nيعنى : و اين امر ، كه عذاب كردن نفوسى نامحدود از انس و جنّ باشد به عذابى نامحدود از نظر كمّ و كيف در مدتى نامحدود ، برخدا آسان است .\r\nيَا أَيُّهَا النَّاسُ قَدْ جَاءَكُمُ الرَّسُولُ بِالحَقِّ مِن رَبِّكُمْ فَآمِنُوا خَيْراً لَكُمْ وَإِن تَكْفُرُوا فَإِنَّ للَّهِ مَا فِي السَّماوَاتِ وَالْأَرْضِ وَكَانَ اللَّهُ عَلِيماً حَكِيماً « 170 »\r\nاعراب :\r\nالرسول الف‌لامش عهد حضورى اشاره به محمّد صلى الله عليه و آله ، يا عهد ذهنى است . خيراً لكم به تقدير « ايماناً خيراً لكم » يا « ائتوا خيراً لكم » . فان للَّه به جاى جواب شرط است به‌تقدير فهو غنى عنكم ، يا فلاتضرُّوه شيئاً .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nتفسير :\r\nيأَيُّهَا النَّاسُ قَدْ جَآءَكُمُ الرَّسُولُ بِالحَقِّ مِن رَّبِّكُمْ فَامِنُواْ خَيْرًا لَّكُمْ\r\nپس از بيان اين‌كه به پيامبرش محمّد صلى الله عليه و آله همانند ساير پيامبران وحى نموده و خود و فرشتگانش به نبوت و كتاب و دين او گواهى داده و منكران نبوت و دين او را در ضلالت و عذاب خواند و بالأخره بيان آن كه راه شنيدن دعوت او و رسيدن به دين و پذيرش كتاب او باز و بدون مانع است ، به همهء جهانيان در پهنهء گيتى از شرق تا غرب آن و از حين نزول اين آيه تا انتهاى زمان تكليف و از اهل‌كتاب و غير اهل كتاب خطاب مىكند :\r\nيعنى : اى مردم ، حقيقت اين است كه آن فرستادهء معهود ( محمّد بن عبداللَّه صلى الله عليه و آله پيامبر امّى عربى قرشى مكّى مدنى كه همهء انبياى گذشته به قدوم او بشارت داده و در همهء كتاب‌هاى آسمانى خبر بعثتش مندرج است و خاصه در تورات و انجيل ، كه اسم و رسم و اوصاف جسمى و روانى او و دين و كتاب او و عصر و محيط بعثت او تصريح شده است ) به سوى شما از جانب پروردگارتان آمد و به حق آمد ، يعنى توأم با حق و به همراه حق ، و هدف از بعثتش حق و گفتار و دين و كتابش حق است . پس همه به او ايمان آوريد ايمانى كه خير و بهتر است و به خير شماست . زيرا ايمان به او كه در واقع ايمان به توحيد اللَّه ، و رسالت محمّد صلى الله عليه و آله ، و دين اسلام و كتاب قرآن است بهتر است از ايمان به تجسيم و تثليث در الوهيت خدا ، و رسالت خاتمه يافتهء موسى و عيسى ، و دين منسوخ يهوديت و نصرانيت ، و كتاب محرَّف تورات و انجيل .\r\nوَ إِن تَكْفُرُواْ فَإِنَّ لِلَّهِ مَا فِى السَّمَاوَاتِ وَ الْأَرْضِ وَ كَانَ اللَّهُ عَلِيمًا حَكِيمًا\r\nيعنى : و اگر شما اى جهانيان به او و دين و كتاب او كفر ورزيد به او ضرر و زيانى نمىرسانيد و او از شما بىنياز است ، زيرا هر آنچه در آسمان‌ها و اين زمين است حتى جان شماها مِلك اوست به ملكيت حقيقى و ذاتى نه اعتبارى و منتقل از غير ، و همه مملوك اوست به مالكيت وسلطهء تامّه ، يعنى پس مىتواند همه را كيفر دهد . و خداوند از ازل تا ابد داناست و همهء اعمال بندگان و حدود استحقاقشان را مىداند ، و حكيم است و بر وفق مصالح و مفاسد اعمال و طبق استحقاقشان پاداش و كيفر مىدهد .\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nيَا أَهْلَ الْكِتَابِ لَا تَغْلُوا فِي دِينِكُمْ وَلَا تَقُولُوا عَلَى اللَّهِ إِلَّا الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَكَلِمَتُهُ أَلْقَاهَا إِلَى مَرْيَمَ وَرُوحٌ مِنْهُ فَآمِنُوا بِاللَّهِ وَرُسُلِهِ وَلَا تَقُولُوا ثَلَاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ وَاحِدٌ سُبْحَانَهُ أَن يَكُونَ لَهُ وَلَدٌ لَهُ مَا فِي السَّماوَاتِ وَما فِي الْأَرْضِ وَكَفَى بِاللَّهِ وَكِيلًا « 171 »\r\n\r\n[ غلوّ در مسيحيت 
  ]\r\nلغت و اعراب :\r\nغلا - از باب نَصَر - : بالا رفت و از حد تجاوز كرد . مسيح : معرَّب مشيحا يعنى مبارك به زبان سُريانى ، و يا عربى است به معناى ممسوح يعنى پاك و تطهير شده از پليدىهاى ظاهرى و معنوى . عيسى اسم عَلَم فرزند مريم است و گفته شده : « عيسى » عربى شدهء « يسوع » است . و كلمته به تقدير و الموجود بكلمته . ثلاثة به تقدير الآلهة ثلاثة . ا نتهوا خيراً لكم به تقدير انتهوا عن التثليث و ائتوا خيراً لكم . أن‌يكون به تقدير من أن‌يكون .\r\nتفسير :\r\nيا أَهْلَ الْكِتَابِ لَاتَغْلُواْ فِى دِينِكُمْ وَ لَاتَقُولُواْ عَلَى اللَّهِ إِلَّا الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ\r\nخطاب به نصاراست . يعنى : اى اهل انجيل ، در دين خود غلوّ نكنيد و از حدّ اعتدال بيرون نرويد ، و بر خداوند جز حق چيزى نگوييد ؛ جز اين نيست كه عيسى پسر مريم فرستادهء خداست ، يعنى بشرى است كه از مادرى به نام مريم متولد گرديده و از جانب خداوند به پيامبرى امتى برانگيخته شده است .\r\nوَ كَلِمَتُهُ أَلْقَاهَآ إِلَى مَرْيَمَ وَ رُوحٌ مِّنْهُ\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nيعنى : و او كلمهء خداست كه آن را به مريم القا نموده است .\r\nمراد از « كلمه » كلمهء « كُن » است كه خداوند ، موجودات جهان و عالم هستى را به وسيلهء انشاى آن ايجاد نموده . يعنى عيسى نيز در به دو ايجاد ، تحقّق و تكوّن يافته به كلمهء « كُن » است كه خداوند به رحم مريم القا نموده و در آن‌جا پديد آورده و مراحل رشد انسان عادى را كه از مواد زمينى حركت مىكند و از مسير نطفه و علقه و مضغه بدان حد مىرسد نپيموده است . و او روحى است از جانب او ، يعنى موجودى صاحب آن روح است كه از جانب خداوند است . يا آن كه او همانند روحى است كه چون مقارن جسمى شود او را زنده مىكند ، و عيسى نيز با هر قوم و ملتى باشد آنها را زندگى معنوى مىبخشد . و انتساب آن به خدا اضافهء تشريفى است .\r\nفَامِنُواْ بِاللَّهِ وَ رُسُلِهِ وَ لَاتَقُولُواْ ثَلَاثَةٌ\r\nيعنى : پس اى اهل انجيل ، به خداى يكتا و پيامبران او ايمان آوريد و نگوييد كه خداوند سه‌گانه و سه اقنوم - يعنى سه اصل - است ؛ بدين معنا كه جوهرهء ذاتش به سه قسمت تقسيم شده : پدر و پسر و روح القدس ، و هر يك خدايى مستقل است ولى همه يك خداست !\r\nانْتَهُواْ خَيْرًا لَّكُمْ إِنَّمَا اللَّهُ إِلهٌ وَاحِدٌ سُبْحنَهُ أَن يَكُونَ لَهُ وَلَدٌ\r\nيعنى : از اين عقايد فاسد و خرافى و خلاف همهء شرايع آسمانى و ضد حكم عقل سليم باز ايستيد و دربارهء اعتقاد به مبدأ ، آنچه را براى شما بهتر است اتخاذ نماييد ، جز اين نيست كه خدا يكتا و واحد و احَد است ، منزه است از اين‌كه او را فرزندى بدان‌گونه كه مىگوييد باشد . زيرا آن مستلزم تجسّم إله و وجود همسرى از جنس خود و تعدد آلهه و احتياج به حركت و انتقال است ، و نعوذ باللَّه از اين حرف‌ها كه دربارهء او گفته شود .\r\nلَّهُ مَا فِى السَّمَاوَاتِ وَ مَا فِى الْأَرْضِ\r\nيعنى : آنچه در آسمان‌ها و آنچه در زمين است مِلك حقيقى و تحت سلطهء واقعى اوست و چيزى خارج از اين موضوع نيست ، پس آن كه فرزند خدا و از سنخ وجود اوست و موجودى است مستقل كجاست ؟\r\nوَ كَفَى بِاللَّهِ وَكِيلًا\r\nيعنى : اى اهل انجيل ، خدا كه مالك همه چيز است در تولّى و تكفّل و تدبير امور شما و\r\n\r\n","description":"","footnote":"","page_name":" 195 ","page_number":197},
  {"content":"\r\n\r\nهمهء موجودات كافى است و همه را به سوى كمال خود هدايت تكوينى و تشريعى مىكند ، پس نگوييد كه دو تا هم نظير و شبيه دارد .\r\nلَن يَسْتَنكِفَ الْمَسِيحُ أَن يَكُونَ عَبْداً للَّهِ وَلَا الْمَلَائِكَةُ الْمُقَرَّبُونَ وَمَن يَسْتَنْكِفْ عَنْ عِبَادَتِهِ وَيَسْتَكْبِرْ فَسَيَحْشُرُهُمْ إِلَيْهِ جَمِيعاً « 172 » فَأَمَّا الَّذِينَ آمَنُوا وَعَمِلُوا الصَّالِحَاتِ فَيُوَفِّيهِمْ أُجُورَهُمْ وَيَزِيدُهُمْ مِن فَضْلِهِ وَأَمَّا الَّذِينَ اسْتَنكَفُوا وَاسْتَكْبَرُوا فَيُعَذِّبُهُمْ عَذَاباً أَلِيماً وَلَا يَجِدُونَ لَهُم مِن دُونِ اللَّهِ وَلِيّاً وَلَا نَصِيراً « 173 »\r\nلغت و اعراب :\r\nنَكَفَ عن الشىء - از باب نَصَر - و استنكف : ابا و امتناع نمود از آن . أن يكون به تقدير عن أن يكون .\r\nتفسير :\r\nلَّن يَسْتَنكِفَ الْمَسِيحُ أَن يَكُونَ عَبْدًا لِّلَّهِ وَ لَاالْمَلَآئِكَةُ الْمُقَرَّبُونَ\r\nيعنى : هرگز مسيح عيسى بن مريم ابا ندارد و خود را فراتر از آن نمىبيند كه بنده‌اى براى خدا باشد و او را بپرستد و فرشتگان مقرب الهى نيز امتناع از آن ندارند كه او را عبادت كنند .\r\nغرض آن كه نصارا و دانشمندان انجيل نيز اعتراف دارند كه عيسى خدا را عبادت مىكرد ؛ و اگر او فرزند خدا يا شريك و همتاى اوست و همهء خدايان ، مستقلّ بالذات اند ، پس عبادت يك خدا براى خداى ديگر چه معنا خواهد داشت ؟ !\r\nوَ مَن يَسْتَنْكِفْ عَنْ عِبَادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعًا\r\nاين كلام به حكم تعليل مطلب سابق است . يعنى : چگونه مسيح و فرشتگان از پرستش\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nخدا امتناع ورزند در حالى كه هر كس از عبادت او امتناع كند و تكبر ورزد ، به زودى در روز محشر همهء آن‌ها را به سوى خود گرد خواهد آورد ، يعنى پس از نفخهء دوم صور اسرافيل كه همهء مردگان از قبر خود بيرون پريده در بُهت و تحيّر فرومىروند ، آن‌گاه به وسيلهء نفخهء سوم همه را به سوى محكمهء خويش براى حساب و محاكمه و مجازات گردآورى خواهد نمود إِن كَانَتْ إِلَّا صَيْحَةً وَاحِدَةً فَإِذَا هُمْ جَمِيعٌ لَّدَيْنَا مُحْضَرُونَ [ يس ، 53 
  ] ، و مسيح و ملائكه نيز به اين مطلب اذعان و اعتقاد دارند . و به قرينهء « جميعاً » اين جملهء اخيره شامل همهء مردم است .\r\nفَأَمَّا الَّذِينَ ءَامَنُواْ وَ عَمِلُواْ الصَّالِحَاتِ فَيُوَفِّيهِمْ أُجُورَهُمْ\r\nيعنى : پس از آن كه همهء مكلّفان در محضر الهى حضور يافتند و محاسبه كه مهم‌ترين و سخت‌ترين حادثهء آن روز است شروع گرديد ، نتيجه اين است كه مىفرمايد : اما كسانى كه ايمان آورده‌اند يعنى در دنيا به اصول عقايد عصر خويش معتقد بوده‌اند ، و عمل‌هاى شايسته كرده‌اند يعنى همهء وظايف فرعى خود را به كار بسته‌اند ، خداوند پاداش آنان را به طور كامل پرداخت خواهد نمود و آنان از پاداش كوچك‌ترين خير و كم‌ترين مستحب محروم نخواهند ماند .\r\nوَ يَزِيدُهُمْ مِّن فَضْلِهِ\r\nيعنى : و علاوه بر آنچه به عنوان پاداش عمل از ده برابر تا هفتصد برابر و بيشتر خواهد داد ، از راه تفضّل نيز بر عطيه‌هاى خود به تناسب مقام اشخاص و ارزش اعمال خواهد افزود .\r\nوَ أَمَّا الَّذِينَ اسْتَنكَفُواْ وَ اسْتَكْبَرُواْ فَيُعَذِّبُهُمْ عَذَابًا أَلِيمًا\r\nيعنى : و اما كسانى كه در دنيا از پذيرش دين و عمل بدان امتناع نمودند و در برابر خدا و فرستادگان و فرشته‌هايش تكبر ورزيدند ، آنها را عذابى دردناك به تناسب عظمت گناه و قبح اعمالشان خواهد نمود .\r\nوَ لَايَجِدُونَ لَهُم مِّن دُونِ اللّهِ وَلِيّاً وَ لَانَصِيرًا\r\nيعنى : و آن روز است كه همهء آنان به غير خدا براى خود سرپرست و دوست و يارى كننده‌اى نخواهند يافت . اما خداوند كه در دنيا به كلّى از او بريدند ، و اما دوستان دنيايشان آنها هم در آخرت از آنان خواهند بريد و دشمن خواهند شد الْأَخِلَّآءُ يَوْمَئِذٍ بَعْضُهُمْ لِبَعْضٍ\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nعَدُوٌّ إِلَّا الْمُتَّقِينَ [ زخرف ، 67 
  ] .\r\nيَا أَيُّهَا النَّاسُ قَدْ جَاءَكُم بُرْهَانٌ مِن رَبِّكُمْ وَأَنْزَلْنَا إِلَيْكُمْ نُوراً مُبِيناً « 174 » فَأَمَّا الَّذِينَ آمَنُوا بِاللَّهِ وَاعْتَصَمُوا بِهِ فَسَيُدْخِلُهُمْ فِي رَحْمَةٍ مِنْهُ وَفَضْلٍ وَيَهْدِيهِمْ إِلَيْهِ صِرَاطاً مُسْتَقِيماً « 175 »\r\nتفسير :\r\nيأَ يُّهَا النَّاسُ قَدْ جَآءَكُم بُرْهَانٌ مِّن رَّبِّكُمْ وَ أَنْزَلْنَآ إِلَيْكُمْ نُورًا مُّبِينًا\r\nخطاب آيه انشائى است و متوجه همهء مردم جهان است از زمان بعثت پيامبر اسلام و نزول قرآن تا آخرين روز دنيا ، و اين خطاب دربارهء كسانى كه حق بدانها رسيده و اتمام حجّت شده و كسانى كه نرسيده ولى جاهل مقصرند ، فعلى و منجّز است ، و دربارهء كسانى كه به آنان نرسيده و جاهل قاصرند در مرحلهء انشاء باقى است .\r\nمعناى آيه : اى مردم ، حقيقت اين است كه شما را از جانب پروردگارتان برهانى آمد و به سوى شما نورى آشكار فروفرستاديم .\r\nمراد از برهان ، هر چيزى است كه حجّت خدا را بر مردم تمام كند ، مانند وجود خود پيامبر اسلام كه گفتار و اخلاق و رفتارش براى انسان‌هاى عاقل و منصف حجّتى متقن و دليلى روشن بر صدق ادعاى اوست ، و مانند معجزات او براى كسانى كه ديدند يا شنيدند .\r\nو مراد از نور ، قرآن آسمانى اوست كه بر او فرود آمده ؛ و اطلاق نور آشكار بر آن به لحاظ روشنگرى او از ظلمت جهل و ارائهء اصول و فروع و معارف و حقايق است كه در آن بيان شده و اين امر بر هر عاقل و منصفى آشكار است .\r\nفَأَمَّا الَّذِينَ ءَامَنُواْ بِاللَّهِ وَ اعْتَصَمُواْ بِهِ فَسَيُدْخِلُهُمْ فِى رَحْمَةٍ مِّنْهُ وَ فَضْلٍ وَ يَهْدِيهِمْ إِلَيْهِ صِرَاطًا مُّسْتَقِيمًا\r\nيعنى : پس كسانى كه به خدا ايمان آوردند و به او تمسّك جستند ، يعنى به كتاب و دين\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nاو تمسّك استدلالى جستند و اعتصام عملى كردند ، به زودى آنها را در رحمت و فضلى از سوى خويش در دنيا وارد مىكند ، و در حركت معنوى به سوى خود به راهى راست هدايت مىنمايد .\r\nيَسْتَفْتُونَكَ قُلِ اللَّهُ يُفْتِيكُمْ فِي الْكَلَالَةِ إِنِ امْرُوا هَلَكَ لَيْسَ لَهُ وَلَدٌ وَلَهُ أُخْتٌ فَلَهَا نِصْفُ مَا تَرَكَ وَهُوَ يَرِثُهَا إِن لَمْ يَكُن لَهَا وَلَدٌ فَإِن كَانَتَا اثْنَتَيْنِ فَلَهُمَا الثُّلُثَانِ مِمَّا تَرَكَ وَإِن كَانُوا إِخْوَةً رِجَالًا وَنِسَاءً فَلِلْذَّكَرِ مِثْلُ حَظِّ الْأُنْثَيَيْنِ يُبَيِّنُ اللَّهُ لَكُمْ أَن تَضِلُّوا وَاللَّهُ بِكُلِّ شَيْءٍ عَلِيمٌ « 176 »\r\n\r\n[ برخى احكام ارث 
  ]\r\nلغت و اعراب :\r\nاستفتاء : طلب اظهار حُكم . كَلاله : كسى كه بميرد و وارث عمودين يعنى والدين و اولاد نداشته باشد ، و نيز ورثهء غير عمودين مثل برادران ، خواهران ، عموها و دايىها ؛ زيرا كلاله مشتقّ از « كَلّ » به معناى خستگى و نارسايى است ، و كسى كه آباء و اولاد نداشته باشد نسبش به ساير ارحام از دو طرف ضعيف و نارساست ، و لذا به هر دو طرف « كلاله » مىگويند . أن‌تضلّوا به تقدير كراهة أن تضلّوا .\r\nتفسير :\r\nيَسْتَفْتُونَكَ قُلِ اللَّهُ يُفْتِيكُمْ فِى الْكَلَالَةِ إِنِ امْرُؤٌاْ هَلَكَ لَيْسَ لَهُ وَلَدٌ وَلَهُ أُخْتٌ فَلَهَا نِصْفُ مَا تَرَكَ\r\nاين آيه دربارهء نصيب ارث برادران و خواهران پدر و مادرى يا تنها پدرى ميت است ، و اما ارث برادران و خواهران مادرى ميّت در آيهء 12 اين سوره گذشت و حكم آنها از چند جهت با اين مورد فرق دارد ، زيرا نصيب ارث آنها از يك ششم براى يك نفر و يك سوم براى متعدد تجاوز نمىكند ، و حكم دو نفر و بيشتر آنها تفاوت ندارد و در صورت تعدّد ، مذكر و مؤنّث آنها در سهم‌الارث يكسان اند . و نيز در آن‌جا برادر و خواهر ، هر دو در\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nعرض هم ذكر شده و در اين‌جا سوق آيه عمدتاً براى بيان حال خواهران است و اشاره‌اى هم به حكم برادر شده است .\r\nمعناى آيه : اى پيامبر ، از تو استفتا مىكنند ، يعنى دربارهء ارث كلالهء پدر و مادرى يا پدرى تنها مىپرسند ، بگو : خداوند دربارهء كلاله صريحاً در متن كتاب آسمانى براى شما فتوا مىدهد و حكم آن را چنين بيان مىكند : اگر مردى بميرد و او را فرزندى نباشد ، يعنى والدين هم نداشته باشد ، و او را خواهرى است از پدر و مادر يا تنها از پدر ، پس نصف تركهء برادر از آنِ آن خواهر است ، يعنى به تشريع اولى و طبق نصّ قرآن ، و امّا نصف ديگر آن‌هم طبق دلالت سنّت به او مىرسد و لذا در فقه مىگويند كه نصف تركه فرضاً و نصف ديگر ردّاً از آنِ اوست .\r\nوَ هُوَ يَرِثُهَآ إِن لَّمْ يَكُن لَّهَا وَلَدٌ\r\nيعنى : در چنين فرضى كه مثلًا برادر ، مرده و جز يك خواهر نمانده ، اگر خواهر بميرد و اولادى نداشته باشد ارث او را برادر مىبرد . و ظاهر آيه اين است كه همهء ماترك خواهر را برادر فرضاً مىبرد . و حكم مسأله همين است اگر به جاى برادر ميت خواهر باشد .\r\nفَإِن كَانَتَا اثْنَتَيْنِ فَلَهُمَا الثُّلُثَانِ مِمَّا تَرَكَ\r\nيعنى : و اگر خواهران ميت دو نفر باشند دوسوم تركهء ميت از آنِ آنهاست . يعنى دوسوم را فرضاً و طبق تنصيص الهى مىبرند و يك‌سوم باقى را ردّاً مىبرند .\r\nوَ إِن كَانُواْ إِخْوَةً رِجَالًا وَ نِسَآءً فَلِلذَّكَرِ مِثْلُ حَظِّ الْأُنثَيَيْنِ\r\nيعنى : و اگر ميت را كلاله‌اى مركّب از مردها و زن‌ها باشد ، و همه از پدر و مادر يا همه تنها از پدر باشند ، همهء تركه از آنِ آنهاست ، لكن در قسمت آن براى هر برادر دو برابر سهم خواهر است .\r\nيُبَيِّنُ اللَّهُ لَكُمْ أَن تَضِلُّواْ وَ اللَّهُ بِكُلِّ شَىْءٍ عَلِيمُ\r\nيعنى : خداوند احكام ارث را براى شما در كتاب شريعتش روشن مىكند تا مبادا گمراه شويد ، و خدا به همه چيز داناست . و از اين آيه فروع ديگرى از مسائل ارث را مىتوان استفاده نمود كه محل بحث آن فقه است .\r\n* * *\r\n\r\n","description":"","footnote":"","page_name":" 200 ","page_number":202},
  {"content":"\r\n\r\n\r\nسورهء مائده\r\nبِسْمِ اللَّهِ الرَّحْمنِ الرَّحِيمِ يَا أَيُّهَا الَّذِينَ آمَنُوا أَوْفُوا بِالْعُقُودِ أُحِلَّتْ لَكُمْ بَهِيمَةُ الْأَنْعَامِ إِلَّا مَا يُتْلَى عَلَيْكُمْ غَيْرَ مُحِلِّي الصَّيْدِ وَأَنْتُمْ حُرُمٌ إِنَّ اللَّهَ يَحْكُمُ مَا يُرِيدُ « 1 »\r\nلغت و اعراب :\r\nوفى بالعهد و أوفى به : وفا كرد و عمل نمود به عهد . عقود : جمع عقد ، گره زدن ، و شىء گره خورده ، و در اغلب اطلاق مىشود به الفاظ انشائى عقودِ اصطلاحى و به معانى آنها ، كه گويى دو التزام از دو طرف گره خورده ، مانند داد و ستد و اجاره و ازدواج ، و در اين‌جا شامل نذر و عهد و قسم و غير آنها نيز مىشود . بهيمة : هر حيوان چهارپاى بَرّى و بحرى غير از درندگان و پرندگان ، بهيمة الأنعام اضافهء لاميه است يعنى جنين چهارپايان ، و يا اضافهء بيانيه است يعنى بهيمه‌اى كه انعام است . غير محلّى حال است از ضمير جمعِ لكم . محلّى الصيد اضافهء به مفعول است ، و صيد مصدر است به معناى شكار كردن ، يا به معناى شكار .\r\nحُرُم : جمع حرام ، شخص مُحرم به احرام حج يا عمره .\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nتفسير :\r\n\r\n[ وفاى به عهد و احكام چهار پايان 
  ]\r\nيأَ يُّهَا الَّذِينَ ءَامَنُواْ أَوْفُواْ بِالْعُقُودِ\r\nخطاب به مؤمنان است به لحاظ تأثير خطاب در آنها هر چند مفاد آن كه ايجاب است شامل حال همهء مكلّفان اعم از مؤمن و كافر است .\r\nمعناى آيه : اى كسانى كه ايمان آورده‌ايد ، بايد به پيمان‌ها و قراردادهاى خود وفا كنيد .\r\nيعنى به نحو كامل حفظشان نماييد و همهء آثار مطلوب را مرتب سازيد و چيزى كم نگذاريد . و مراد از عقود عهدها است يعنى آنچه اسم پيمان و قرارداد بر آن صادق باشد ، و لكن بر طبق روايات و بيان مفسّران ، عهود بر سه قسم است :\r\nاول - عهود و قراردادهايى كه خداوند با مكلّفان بسته است . و اين قسم شامل همهء احكام واجب و مستحب در شرع و همهء تكاليف اصولى و فروعى الهى است كه ابتداى انشاء و توجيهش از جانب خداوند است و به وسيلهء ابلاغ پيامبران و ادراج در كتاب‌هاى آسمانى به بشر رسيده و بشر در ضمن قبول اصل دين ، به آنها ملتزم شده چنان‌كه در آيهء 81 سورهء آل عمران بدان تصريح گرديده است . و اين قسم از عهود است كه خداوند آن را به وسيلهء آيات ارشادى متعدد و به واسطهء اعطاى عقل سليم به بشر ، مورد تأكيد و الزام شديد قرار داده است .\r\nدوم - عهود و قراردادهايى كه مكلّف ، خود با خويشتن انشاء مىكند و انجام مىدهد . و اين قسم ، عموميت ندارد بلكه مختص است به عناوين خاصى ، مانند عهد و نذر و قسم در اصطلاح فقهى ، كه هر يك نوعى الزام و التزام از سوى مكلّف براى خويش است و هر يك در فقه اسلامى كتابى مستقل و احكامى فراوان دارد .\r\nسوم - عهود و قراردادهايى است كه مكلّفان با يكديگر انجام مىدهند و الزام و التزام طرفينى است و شامل همهء اقسام عقود اصطلاحى است ، از قبيل داد و ستد و اجاره و ازدواج و هر قرارداد خصوصى و عمومى و اجتماعى ميان گروه‌ها و قبيله‌ها و كشورها .\r\nپس اين جمله از آيهء شريفه دلالت دارد بر وجوب حفظ و التزام و ترتيب همهء آثار شرعى و عرفى آنها ، و بر حرمت نقض و به هم زدن يك‌طرفهء آنها .\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nأُحِلَّتْ لَكُم بَهِيمَةُ الْأَنْعَامِ\r\nكلمهء « احلّت » انشاء است ، يعنى خداوند با همين كلمه حلّيت را انشاء و جعل مىكند . و ممكن است اخبار باشد ، يعنى خداوند حلّيت محقَّق در علم ازلى خود را به عنوان حكم انشائى در لوح محفوظ مندرج فرموده و براى وصول به مرتبهء فعليت و تنجّز در اين كتاب ابلاغ نموده است .\r\nمعناى آيه : براى شما اى مؤمنان ، جنين‌هاى چارپايان در شكم مادران حلال گرديد . و يا آن كه براى شما بهيمه كه همان انعام و چارپايان است حلال شد .\r\nبنابر معناى اول ، مراد بچهء حيوان حلال گوشت است كه وقت تذكيهء مادر در شكم او مىميرد و فرصت براى اخراج و ذبح آن نيست ، زيرا تذكيهء مادر تذكيهء اوست « ذكاة الجنين ذكاة امّه » ، و البته طبق همين حكم ، حلّيت پدر و مادرشان هم ثابت مىشود . و بنابر معناى دوم ، جمله در مقام بيان حلّيت گوشت چهارپايان است كه چهار قسم يعنى هشت نر و ماده‌اند : شتر ، گاو ، گوسفند و بز ، خواه اهلى باشند خواه وحشى . و اين حكم در آيات 143 و 144 از سورهء انعام به تفصيل ذكر شده است .\r\nبدان‌كه در كيفيت ارتباط اين جمله با جملهء پيشين خود به حسب ظاهر ابهام است ، زيرا وجوب وفا به قراردادها با حلال بودن گوشت شتر مثلًا يا بچهء او ربطى ندارد . لكن پس از توجه به عموم عقود ، گويى خداوند در ضمن ايجاب التزام به احكام و لزوم حلال‌شمردن حلال و حرام‌شمردن حرام خود مىفرمايد : پس بايد به امور زير ملتزم باشيد و حلّيت و حرمت را در آنها رعايت كنيد ، يعنى حلّيت گوشت چهارپايان و بچه‌هاى آنها و حرمت گوشت پاره‌اى ديگر كه براى شما خوانده مىشود و حرمت صيد در حال احرام و لزوم حفظ شعائر خداوند و ماه‌هاى حرام و غير اينها را كه رعايت همه داخل در تحت وفاى به عقود و عهود است .\r\nإِلَّا مَا يُتْلَى عَلَيْكُمْ\r\nيعنى : همهء انعام بر شما حلال است جز آنچه بر شما خوانده مىشود . مراد امور\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nيازده‌گانه‌اى است كه در آيهء سوم ذكر مىشود .\r\nغَيْرَ مُحِلِّى الصَّيْدِ وَ أَنتُمْ حُرُمٌ\r\n\r\n[ برخى احكام حج 
  ]\r\nيعنى : گوشت بهيمه بر شما حلال شد در حالى كه صيد آنها را يعنى صيد قسم وحشى آنها را ، در حال احرام حلال نشماريد و در آن حال نخوريد . و ممكن است مراد معناى اعم باشد يعنى در حالى كه شما صيد كردن يا صيد شده را مطلقاً در حال احرام حلال ندانيد . و به هر حال ظاهر آيه اين است كه حلّيت چهارپايان مشروط است به اين‌كه صيد را حلال نداند . لكن تقييد براى اهميت امر است يعنى حلّيت آنها حتماً بايد توأم و مقارن با تحريم اينها باشد .\r\nبدان‌كه نكاتى چند در اين جا لازم الذكر است :\r\nيك - اين سوره بر طبق نظر اكثر علماى فريقين آخرين سورهء مفصّلى است كه بر پيامبر اسلام در اواخر عمرش نازل گرديده ، و بدين‌جهت گفته‌اند كه احكام اين سوره ناسخ است و منسوخ نيست .\r\nدو - در آغاز اين سوره به وفاى به پيمان‌ها و قراردادها امر شده و تا پايان آن در موارد زيادى بر حفظ پيمان و قرارداد تأكيد گرديده و از تخلّف و نقض آن تحذير شده و به نقض عهد بنىاسرائيل و تأكيد عيسى بن مريم بر رعايت وظايف مائدهء نازل شده و اجتناب از كفران آن نعمت اشاره آمده ، و گويى غرض از اين تأكيدات ، تحريض و تأكيد بر رعايت پيمانى است كه در آيهء 67 به نحو اجمال بيان شده است .\r\nسه - طبق بيان گذشته ، احكام الهى داخل عقود است و از اين رو حلّيت گوشت چهارپايان و احكام بعدى پس از ايجاب وفاى به عهود ، ذكر شده ، يعنى اينها از مصاديق معاهدهء كلى با خداوند است .\r\nإِنَّ اللَّهَ يَحْكُمُ مَا يُرِيدُ\r\nيعنى : بىترديد خداوند هر چه را اراده نمايد حكم مىكند از احكام كلى و جزئى ، اصولى و فروعى و واجبات و محرمات . و چون ارادهء او پيوسته بر طبق عدل تشريعى است پس پيوسته بر طبق عدل و نظام اتمّ و اصلح جهانيان حكم مىكند .\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nيَا أَيُّهَا الَّذِينَ آمَنُوا لَا تُحِلُّوا شَعَائِرَ اللَّهِ وَلَا الشَّهْرَ الْحَرَامَ وَلَا الْهَدْىَ وَلَا الْقَلَائِدَ وَلَا آمِّينَ الْبَيْتَ الْحَرَامَ يَبْتَغُونَ فَضْلًا مِن رَبِّهِمْ وَرِضْوَاناً وَإِذَا حَلَلْتُمْ فَاصْطَادُوا وَلا يَجْرِمَنَّكُمْ شَنَآنُ قَوْمٍ أَن صَدُّوكُمْ عَنِ الْمَسْجِدِ الْحَرَامِ أَن تَعْتَدُوا وَتَعَاوَنُوا عَلَى الْبِرِّ وَالتَّقْوَى وَلَا تَعَاوَنُوا عَلَى الْإِثْمِ وَالْعُدْوَانِ وَاتَّقُوا اللَّهَ إِنَّ اللَّهَ شَدِيدُ الْعِقَابِ « 2 »\r\nلغت و اعراب :\r\nشعائر : جمع شعيرة يعنى علامت و نشانه ، اعمال حج و عمره از احرام و طواف و سعى وغيره ، مواقف حج يعنى جاهاى اعمال مانند ميقات ، مَطاف ، مَسعى ، عرفات ، مِنى ، مشعر .\r\nهَدْى : قربانىِ بىنشان . قلائد : جمع قِلاده يعنى آنچه بر گردن آويخته مىشود ، خصوص آنچه به گردن قربانى مىافكنند از نعل و ريسمان و زنجير و مانند آن تا معلوم باشد قربانى است ، و مراد در اين‌جا قربانىهاى داراى قلاده ونشان‌دار است . آمّين : جمع اسم فاعل از أمّ يَؤُمّ يعنى قصد كرد . حللتم : مُحلّ شُديد و از احرام بيرون آمديد . جَرَمَه - از باب ضَرَب - :\r\nوادار كرد او را . شَنَآن : بغض و عداوت ، و اضافهء آن به فاعل است يا مفعول . تعاونوا اصلش تتعاونوا است .\r\nتفسير :\r\nيأَ يُّهَا الَّذِينَ ءَامَنُواْ لَاتُحِلُّواْ شَعَآئِرَ اللَّهِ\r\nيعنى : اى كسانى كه ايمان آورده‌ايد ، شعائر و نشانه‌هاى خدا را حلال مشماريد .\r\nمراد از شعائر اللَّه هر چيزى است كه منسوب به خدا و داراى قداست است ، خواه از قبيل احكام الهى باشد يا از اعمال مانند عبادات ، يا از ازمنه و اوقات خاص مانند ماه\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nرمضان و اعياد اسلامى ، يا از امكنه و جاهاى معيّن نظير مواقيت حج و عمره و عرفات و مشعر و منى و مساجد و معابد ديگر ، يا از انسان‌هاى خاص مانند انبيا و معصومين عليهم السلام ، يا اشياء ديگرى مثل هَدْى و قربانى و غير آنها ، و مراد از حلال نشمردن ، رعايت احترام و ترتيب آثار مطلوبه و عدم هتك حرمت آنهاست .\r\nوَ لَاالشَّهْرَ الْحَرَامَ\r\nيعنى : و نه حلال شماريد ماه حرام راه جنگ در ماه‌هاى چهارگانه را حلال نشماريد كه از اقدم زمان‌ها در نزد اقوام و ملل عرب حتى مشركان ، ماه‌هاى امن و محترم بوده و در آنها نه شروع به جنگ مىكردند و نه ادامهء آن را حلال مىدانستند ، و آنها عبارتند از ذىقعده ، ذىحجّه ، محرّم و رجب از ماه‌هاى قمرى ، يعنى ماه يازده و دوازده از آخر هر سال و ماه اول سال بعد كه متّصل‌اند و ماه هفتم كه جداگانه است « ثلاثةٌ سَردٌ و واحدٌ فَردٌ » .\r\nوَ لَاالْهَدْىَ وَ لَاالْقَلَآئِدَ\r\nيعنى : و نيز حلال مشماريد هَدْى را يعنى قربانىهاى بىنشان حج و عمره را از شتر و گاو و گوسفند ، و قلائد را يعنى قربانىهاى نشان‌دار را كه در گردن آنها قلاده مانندى انداخته شده تا از محل تعيين تا محل نحر و ذبح مورد استفاده و تصرف قرار نگيرند ، يعنى تصرفات منافى غرض قربانى در آنها نشود و مواظبت شود تا در مَذبح و مَنحر قربانى شوند .\r\nوَ لَآءَآمِّينَ الْبَيْتَ الْحَرَامَ يَبْتَغُونَ فَضْلًا مِّن رَّبِّهِمْ وَ رِضْوَانًا\r\nيعنى : و نيز حلال مشماريد قاصدان خانهء خدا و راهيان كعبهء مقصود را كه از پروردگارشان در سفرهاى دور و نزديكشان فضل و رحمتى در دنيا و آخرت و خوشنودى و رضايتى مىطلبند . يعنى حاجيان و معتمران را از حين ورود به حرم و دخول در احرام تا آن‌گاه كه مناسك را انجام دهند و از احرام و حرم بيرون شوند ، مورد اعتنا و احترام قرار دهيد و از بىاحترامى و هتك حرمت آنان بپرهيزيد .\r\nوَ إِذَا حَلَلْتُمْ فَاصْطَادُواْ\r\nيعنى : و چون از احرام حج يا عمره كه در آيهء قبل اشاره شد به واسطهء حلق يا تقصير بيرون آمديد ، پس اگر بخواهيد مىتوانيد صيد كنيد . يعنى حرمت صيد برّى از ناحيهء احرام برداشته شد هر چند ممكن است از جهت حرم باقى باشد .\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nوَ لَايَجْرِمَنَّكُمْ شَنَانُ قَوْمٍ أَن صَدُّوكُمْ عَنِ الْمَسْجِدِ الْحَرَامِ أَن تَعْتَدُواْ\r\nيعنى : و هرگز شما را دشمنى گروهى به خاطر آن كه پيش از اسلام شما را از دخول مسجدالحرام جلوگيرى كرده بودند ( مانند مشركانى كه در روز حديبيه از زيارت مسلمان‌ها مانع شدند و آنها از همان‌جا به مدينه بازگشتند ) وادار نكند كه به حقوق آنها در حالى كه فعلًا مسلمانند تجاوز نماييد و آنها را مورد ضرب و شتم و قتل و اخذ مال قراردهيد .\r\nوَ تَعَاوَنُواْ عَلَى الْبِرِّ وَ التَّقْوَى وَ لَاتَعَاوَنُواْ عَلَى الْإِثْمِ وَ الْعُدْوَانِ\r\nوزن تفاعل براى وقوع فعلى ميان دو نفر يا بيشتر است ، و معنا اين است كه اى مؤمنان ، براى انجام عمل نيك و احسان و براى تقوا و پرهيز از گناهان ، يكديگر را يارى دهيد . و مراد از بِرّ هر نوع كار خير دنيوى و اخروى ، فردى و اجتماعى است . و مراد از تقوا ترك محرمات است ، و آيه در مقام ترغيب به همكارى در اين امور است . و هرگز بر گناه و تجاوز به حقوق غير ، يكديگر را يارى ندهيد ، زيرا اين ، ضد نهى از منكر است .\r\nوَ اتَّقُواْ اللَّهَ إِنَّ اللَّهَ شَدِيدُ الْعِقَابِ\r\nيعنى : و حتماً تقوا و پروا پيشه كنيد كه بىترديد خداوند سخت كيفر است . يعنى شما در صورت ترك تقوا توان تحمل كيفر او را نداريد .\r\nحُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ وَمَا أُهِلَّ لِغَيْرِ اللَّهِ بِهِ وَالْمُنْخَنِقَةُ وَالْمَوْقُوذَةُ وَالْمُتَرَدِّيَةُ وَالنَّطِيحَةُ وَمَا أَكَلَ السَّبْعُ إِلَّا مَا ذَكَّيْتُمْ وَمَا ذُبِحَ عَلَى النُّصُبِ وَأَن تَسْتَقْسِمُوا بِالْأَزْلَامِ ذلِكُمْ فِسْقٌ الْيَوْمَ يَئِسَ الَّذِينَ كَفَرُوا مِن دِينِكُمْ فَلَا تَخْشَوْهُمْ وَاخْشَوْنِ الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الْإِسْلَامَ دِيناً فَمَنِ اضْطُرَّ فِي مَخْمَصَةٍ غَيْرَ مُتَجَانِفٍ لِإِثْمٍ فَإِنَّ اللَّهَ غَفُورٌ رَحِيمٌ « 3 »\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nلغت و اعراب :\r\n\r\n[ خوراك حرام و حلال و نعمت ولايت 
  ]\r\nميته : مردار ، يعنى حيوانى كه روحش از بدن بدون تذكيهء شرعى بيرون رفته است .\r\nخنزير : خوك . أهَلَّ : صدا بلند كرد ، و غالباً استعمال مىشود در صداى بچه وقت تولد ، و صداى مردم وقت ديدن ماه ، و صداى حجّاج وقت تلبيهء احرام . خَنَقَه - از باب نَصَر - : خفه كرد او را ، منخنقه : خفه‌شده . وَقَذَه - از باب ضَرَب - : او را در حد مرگ بزد . تردّى : از جاى مرتفعى افتاد . نَطَحَه الثور - از باب مَنَع و ضَرَب - : با شاخ زد او را ، نطيح : منطوح . نُصُب : مفرد است جمعش انصاب ، و جمع است مفردش نِصاب ، يعنى سنگى كه آن را مقدس مىشمردند و در اطراف خانهء خدا بر روى آن قربانى او را سر مىبريدند ، يا بت‌هايى كه براى تقرب به آنها قربانى مىكردند . و أن‌تستقسموا عطف است بر ميته در اوّل آيه .\r\nأزلام : جمع زَلَم يعنى تيرهاى قرعه ، يا تيرهاى قمار مخصوص . خَمص بطنُه - از باب عَلِم و نَصَر - : خالى شد شكم او ، مخمصه : ايام قحطى . جنف الى الشىء - از باب ضَرَب - : ميل كرد به سوى آن ، و جَنَفَ عن الشىء : عدول كرد از آن . فان اللَّه غفور به تقدير فلا بأس بأكله فانّ اللَّه غفور .\r\nتفسير :\r\nحُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنزِيرِ وَ مَآ أُهِلَّ لِغَيْرِ اللَّهِ بِهِ وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ مَآ أَكَلَ السَّبُعُ\r\nكلمهء « حرّمت » ممكن است انشاء باشد كه خداوند حرمت امور آتى را با آن جعل و تشريع مىكند ، و ممكن است اخبار از ثبوت و تشريع واقعى باشد ، يعنى حرمت آنها در علم ازلى الهى ثابت و در لوح محفوظ مندرج شده و با اين اخبار به مرحلهء فعليت و تنجّز مىرسد . يعنى بر شما مكلّفان جهان امور زير حرام شد :\r\nاول - مردار ، يعنى هر حيوان حلال‌گوشتى كه روحش از بدن بدون وجه شرعى بيرون رفته ، خواه به مرگ طبيعى مرده يا به نحوى كشته شده .\r\nدوم - خون ، يعنى خونى كه از بدن حيوان بيرون آيد ، خواه زنده باشد يا مرده جز در موارد استثنايى .\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nسوم - گوشت خوك ، كه نجس‌ترين حيوان روى زمين است و عجيب اين‌كه خوردنش در ميان بشر رايج است .\r\nچهارم - حيوانى كه هنگام تذكيه نام غير خدا بر آن خوانده شده است ، خواه با هدفى شرك‌آور مانند ذكر لات و هُبَل و عُزّى ، يا با هدفى ديگر مثل ذكر نام عيسى و عُزَير و فرشتگان و غير آنها .\r\nپنجم - منخنقه ، يعنى حيوانى كه به وسيلهء انسان يا چيز ديگرى خفه شده باشد .\r\nششم - موقوذه ، يعنى حيوانى كه به زدن سنگ و چوب و غيره كشته شده .\r\nهفتم - متردّيه ، يعنى حيوانى كه از جاى مرتفعى پرت شده و مرده .\r\nهشتم - نطيحه ، يعنى حيوانى كه با شاخ زدن حيوان ديگر مرده .\r\nنهم - اكيل‌سَبُع ، يعنى حيوانى كه درنده‌اى آن را خورده و بقيهء آن مانده است .\r\nإِلَّا مَا ذَكَّيْتُمْ وَ مَا ذُبِحَ عَلَى النُّصُبِ وَأَن تَسْتَقْسِمُواْ بِالْأَزْلَامِ\r\nاين استثنا ممكن است از خصوص جملهء قبل باشد ، يعنى بقيهء آنچه درنده خورده بر شما حرام است در صورتى كه حيوان مرده باشد و اما اگر از دست درنده زنده در آوريد و بتوانيد در حال بقاى رمق ، او را سر ببريد حرام نمىشود . و ممكن است استثناء از شش قسم اخير باشد ، يعنى در هر يك از آنها اگر رمقى مانده باشد و تذكيه انجام گيرد حلال است .\r\nدهم - و آنچه بر روى سنگ‌هاى مقدس سر بريده‌اند .\r\nيازدهم - استقسام ، يعنى قسمت خواستن يا تقسيم كردن به وسيلهء تيرهاى قرعه‌كشى ، يعنى حصّه‌اى از مال يكديگر را به وسيلهء تيرهاى قمار به دست آورند ، و اين اشاره است به نوعى از قمار كه در آن عصر مرسوم بوده و توضيحش به نحو اجمال اين است كه مثلًا ده نفر شترى را به نسيه مىخريدند و آن را نحر كرده ، گوشتش را به 28 قسمت تقسيم مىكردند ، سپس ده عدد تيرهاى كمانى را كه بدين منظور مهيّا داشتند روى هفت عدد آنها شمارهء يك تا هفت مىنوشتند و سه عدد آنها را بىشماره مىگذاشتند ، آن‌گاه همه را در كيسه‌اى ريخته ، مخلوط مىكردند وشخصى دست كرده ، يك‌يك آنها را در مىآورد و به هر يك از آن ده نفر مىداد . كسى كه تير شماره‌دار نصيبش مىشد ، به عدد شمارهء خود از\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nگوشت شتر مىبرد . مثلًا نصيب يكى يك حصّه و ديگرى پنج حصّه و ديگرى هفت حصّه تا گوشت تمام مىشد و آن سه نفر كه تيرشان شماره نداشت بهره‌اى از گوشت نداشتند و همهء قيمت شتر را بايد آنها مىپرداختند ، و در نتيجه هفت نفر با اختلاف حصّه ، برنده و سه نفر بازنده مىشدند . بنابراين ، ظاهر آيه اين است كه چنين تقسيمى حرام است ، زيرا قمار است و حرمت گوشت هم از جهت قمار است نه از باب ميته .\r\nو عده‌اى از مفسران گفته‌اند معناى « و أن تستقسموا بالأزلام » اين است كه استقسام حرام است ، يعنى استخراج قسمت و نصيب در هر كارى به وسيلهء ازلام يعنى تيرهاى مخصوص حرام است ، به همان گونه كه در آن عصر مرسوم بوده كه سه عدد تيرِ كمان تهيه مىكردند ، روى يكى « به‌جا آور » و روى ديگرى « به‌جا نياور » نوشته و سومى را بدون نوشته مىگذاشتند و چون در كارى متحيّر مىشدند نظير سفر ، ازدواج و داد و ستد ، تيرها را در كيسه‌اى كرده ، همانند استخاره‌هاى ما ابتدا يكى از آنها را در مىآوردند ، اگر امر بود عمل مىكردند و اگر نهى بود نمىكردند و اگر بدون نوشته بود دوباره قرعه مىكشيدند . پس اين آيه از مطلق استخراج امر مجهول به وسيلهء ازلام نهى كرده است . و اين معنا مرجوح است و مورد بحث آن در فقه است .\r\nذَ لِكُمْ فِسْقٌ\r\nممكن است « ذلكم » اشاره به جملهء اخير باشد ، يعنى قسمت كردن مال يكديگر و يا آن كه يافتن حظّ و نصيب واقعى با ازلام ، خروج از طاعت خدا و گناه است . و ممكن است اشاره به همهء امور گذشته باشد ، يعنى تخلّف از امور يازده‌گانه كه متعلّق تحريم است ، گناه و خروج از طاعت خداست .\r\nبدان‌كه در اين آيه يازده عنوان حرام شده و حرمت تكليفى ابتدا در ده قسم آنها متعلق به اعيان خارجيه و در يك قسم به فعل مكلّف است هرچند بازگشت همهء احكام تكليفى به فعل مكلّف است ، و چون حرمت هفت قسم از آنها يعنى از « ما اهلّ » تا « ما ذُبح » به عنوان ميته است . پس همهء آنها داخل در تحت عنوان اول است ، و در نتيجه مجموع عناوين محرَّم در آيه چهارتاست : ميته ، خون ، گوشت خوك و قسمى از قمار . و سه قسم اول در چند مورد از آيات اين كتاب كريم مجتمعاً ذكر شده ، در آيهء 173 بقره و 145 انعام و 115\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nنحل . و ظاهراً علت ذكر هفت مصداق براى عنوان ميته به لحاظ بيان امكان استثنا از آن مصاديق است .\r\nالْيَوْمَ يَئِسَ الَّذِينَ كَفَرُواْ مِن دِينِكُمْ فَلَا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِى وَ رَضِيتُ لَكُمُ الْإِسْلَامَ دِينًا\r\nملاحظهء اين جملات يعنى از « اليوم يئس » تا « الاسلام ديناً » كه ناظر به يك مطلب كلى مرتبط به اصل دين و يأس كفار از رخنهء در آن و اكمال و انتخاب آن براى جامعه است ، و ملاحظهء اصل آيه از اول تا آخر آن كه مسوق است براى بيان حكم فرعى خاصى متعلّق به چند عنوان معيّن و ارتفاع آن در موارد اضطرار همانند سه آيهء نظير خودش يعنى آيهء 173 بقره و 115 نحل و 145 انعام كه همه قريب‌المضمون در صدر و ذيل ، مماثل يكديگر و متعرض آن حكم خاص در حال اختيار و اضطرارند ، كاملًا روشنگر اين مطلب است كه اين كلام از آيه به عنوان جملهء معترضه در وسط يك آيهء فرعى قرار گرفته است و حكم اصل آيه و صدر و ذيل آن از مفاد اين جملات جداست ، و پيداست كه اين كلام در مورد خاصى و مكان و زمان معينى به عنوان مطلبى مستقل نازل گشته است . و روايات وافرى كه از فريقين دربارهء اين كلام و محتواى آن و شأن نزولش وارد شده شاهد ورود آن مستقلًا براى غرضى خاص است هر چند در زمان و مكان نزول آن اختلاف است .\r\nو آنچه به طرق معتبر از ائمّهء اهل‌بيت عليهم السلام رسيده اين است كه اين كلام پس از قضيهء غدير خم و نصب على بن ابى طالب عليه السلام به خلافت و جانشينى پيامبر اسلام و امامت امت اسلامى نازل گشته و اشاره به آن است و فرق ندارد كه مجموع ظرف و مظروف در يك زمان نازل شده يا جداگانه بوده ، و وقوع اين جملات در وسط آيه به دستور حق تعالى بوده يا به انتخاب خود پيامبر اسلام يا در هنگام جمع و تنظيم اين كتاب پس از ارتحال پيامبر .\r\nمعناى آيه در خطاب به مؤمنان اين است : امروز كسانى كه كفر ورزيده‌اند اعمّ از مشركان قريش و اهل كتاب و غير آنها از دين شما مأيوس شده‌اند ( و مراد از « روز » مطلق زمان است مانند اين‌كه گفته مىشود ديروز جوان بودى و امروز پير شده‌اى ) ، يعنى از طمع در ابطال و براندازى دين اسلام و ازالهء حاكميت آن برجامعه و از بين بردن احكام اصولى و فروعى و اخلاقى و حلال و حرام آن نوميد گشته‌اند ، پس هرگز از آنها نترسيد و از من\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nبترسيد . و امروز است كه براى شما دينتان را كامل كردم ، يعنى احكام و معارف و قوانين آن را به اكمال رساندم ، و نعمت خود را يعنى نعمت معنوى دين الهى و كتاب آسمانى را كه از آنِ من و از جانب من است و احدى را از انس و جن در انشاء و تشريع و انزال و ابلاغ آن دخالتى نيست بر شما كامل نمودم ، و اسلام را براى شما جامعهء بشرى ، از حال تا انقراض نسلتان به عنوان دين حقيقى و آيين ابدى برگزيدم و بدان راضى شدم .\r\nفَمَنِ اضْطُرَّ فِى مَخْمَصَةٍ غَيْرَ مُتَجَانِفٍ لّاِثْمٍ فَإِنَّ اللَّهَ غَفُورٌ رَّحِيمٌ\r\nيعنى : پس از ثبوت حكم حرمت بر اعيان گذشته ، اگر كسى در حال گرسنگى و يا زمان قحطى ناچار از خوردن آنها شود ( يعنى خوراكى غير آنها نباشد و اگر نخورد گرفتار هلاكت يا مرض مىشود ) در صورتى كه مايل به گناه نباشد ، خداوند بسيار آمرزنده و مهربان است ، يعنى در چنين فرضى خوردن آنها حلال مىشود . و مراد اين است كه بيش از حد ضرورت نخورد و يا آن كه گرفتاريش در راه گناه نباشد ، مثلًا در سفر حرام ، صيد حرام ، قيام عليه حكومت حقّه ، دزدى و غيره .\r\nبدان‌كه عنوان اضطرار را در فقه اسلامى عنوان ثانوى گويند ، مانند عنوان خطا و نسيان و اكراه ، و اينها عناوينى است كه چون بر ترك واجبى منطبق شوند وجوب آن ، و چون بر فعل حرامى منطبق گردند حرمت آن برداشته مىشود . يعنى اگر كسى مضطرّ و مُكرَه شد به ترك روزه و خوردن آن ، وجوب روزه برداشته مىشود ، و يا مضطرّ و مُكرَه شد به فعل حرام و خوردن ميته و مانند آن ، حرمت ميته رفع مىشود ، و البته به جاى آنها حكم الزامى ضد آنها مىآيد ، يعنى روزه حرام و ميته واجب مىشود .\r\nيَسْأَلُونَكَ مَاذَا أُحِلَّ لَهُمْ قُلْ أُحِلَّ لَكُمُ الطَّيِّبَاتُ وَمَا عَلَّمْتُم مِنَ الْجَوَارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَاذْكُرُوا اسْمَ اللَّهِ عَلَيْهِ وَاتَّقُوا اللَّهَ إِنَّ اللَّهَ سَرِيعُ الْحِسَابِ « 4 »\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nلغت و اعراب :\r\nطيّب : پاكيزه يعنى آنچه طبع انسان از طريق حواس ظاهرى يا باطنى آن را مىپسندد ، مقابل خبيث يعنى آنچه طبع از آن تنفّر دارد . و نيز به معناى حلال شرعى . جوارح : جمع جارحة يعنى حيوان درنده ، حيوان شكارى . كلَّبَ الكلبَ : شكار كردن را ياد داد به سگ ، مُكلِّب : معلّم سگ شكارى ، متّخذ الكلاب للصيد . و ما علّمتم عطف است به طيّبات به تقدير صيدُ ما علّمتم ، و يا مبتداست خبرش فكلوا . ضميرِ عليه راجع است به ما أمسكن .\r\nتفسير :\r\nيَسْأَلُونَكَ مَاذَآ أُحِلَّ لَهُمْ قُلْ أُحِلَّ لَكُمُ الطَّيِّبَاتُ\r\nظاهر اين آيه به قرينهء عطف « ما علّمتم »\r\nسؤال از خوراكىهاست ، و ممكن است مراد اعم باشد از همهء آنچه انسان در دنيا از آن نفع مىبرد .\r\nمعناى آيه : اى پيامبر ، از تو مىپرسند چه چيزى از خوراكىها يا چه چيزى از امتعهء دنيوى بر آنها حلال شده ؟ بگو : همهء پاكيزه‌ها براى شما حلال شده ، يعنى آنچه از خوراكىها كه مطابق ميل و پسند طبع است ، يا آنچه از امتعه و اشياء اين عالم از خوراكى و پوشاكى و مسكن و همسر و مركب و غيره كه موافق طبعتان باشد . و محتمل است مراد از « طيّبات » نيز اعم از امور مادى و معنوى باشد ، نظير علوم مختلف و فنون متنوع بشرى .\r\nوَ مَا عَلَّمْتُم مِّنَ الْجَوَارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ\r\nيعنى : و نيز بر شما حلال شد صيد حيوانات درنده‌اى كه آنها را آموخته‌ايد در حالى كه شما شكارآموز سگ‌ها باشيد ، يا در حالى كه صاحب سگ‌هاى شكارى باشيد ، بدين معنا كه حيوان شكار كننده سگ باشد . و در حالى كه از آنچه خدا به شما آموخته بدانها تعليم دهيد ، يعنى همان‌گونه كه خداوند به شما فرمانبرى را پس از فرمان دادن با الفاظ يا با اصوات و اشارات ، ياد داده شما هم به آنها نيز چنين كار را ياد دهيد به‌گونه‌اى كه چون\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nدستور دهيد برود و چون بازگيريد بازايستد . پس ، از اين آيه دو قسم از شروط صيد كه در فقه اسلامى ذكر شده استفاده مىشود : سگ بودن حيوان شكارى ، آموزش ديدن آن به طور مطلوب .\r\nفَكُلُواْ مِمَّآ أَمْسَكْنَ عَلَيْكُمْ وَ اذْكُرُواْ اسْمَ اللَّهِ عَلَيْهِ\r\nيعنى : پس از آن كه حيوان معلَّم ، صيد را گرفت و براى شما نگه‌داشت يعنى خود نخورد ، از آن بخوريد ، يعنى خوردنتان بلا مانع است . و بايد هنگام فرستادن حيوان به سوى شكار نام خدا را بر آن صيد بخوانيد ، زيرا فرستادن حيوان شكارى به شكار وحشى همانند نحر يا ذبح آن است كه بايد مقارن ذكر نام خدا باشد .\r\nوَ اتَّقُواْ اللَّهَ إِنَّ اللَّهَ سَرِيعُ الْحِسَابِ\r\nيعنى : و بايد تقوا بورزيد و از مخالفت امر و نهى خداوند بپرهيزيد ، زيرا خداوند زودرس به حساب است .\r\nالْيَوْمَ أُحِلَّ لَكُمُ الطَّيِّبَاتُ وَطَعَامُ الَّذِينَ أُوْتُوا الْكِتَابَ حِلٌّ لَكُمْ وَطَعَامُكُمْ حِلٌّ لَهُمْ وَالْمُحْصَنَاتُ مِنَ الْمُؤْمِنَاتِ وَالْمُحْصَنَاتُ مِنَ الَّذِينَ أُوْتُوا الْكِتَابَ مِن قَبْلِكُمْ إِذَا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسَافِحِينَ وَلَا مُتَّخِذِي أَخْدَانٍ وَمَن يَكْفُرْ بِالْإِيمَانِ فَقَدْ حَبِطَ عَمَلُهُ وَهُوَ فِي الآخِرَةِ مِنَ الْخَاسِرِينَ « 5 »\r\nلغت و اعراب :\r\nطعام : مطلق خوراكى ، حبوبات ، گندم . محصَنات : جمع مُحصَنه يعنى نگهدارى شده ، زن مؤمنه ، زن آزاد ، زن شوهردار و زن پاكدامن از زنا . سِفاح : زنا ، مُسافح : زنا كار . خِدن : دوست ، و مذكّر و مؤنّت در آن يكسان است .\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nتفسير :\r\nالْيَوْمَ أُحِلَّ لَكُمُ الطَّيِّبَاتُ وَ طَعَامُ الَّذِينَ أُوْتُواْ الْكِتَابَ حِلٌّ لَّكُمْ وَ طَعَامُكُمْ حِلٌّ لَّهُمْ\r\nمراد از « اليوم » زمان حاضر و زمان‌هاى آينده است و تكرار ذكر حلّيّت طيّبات با طعام كفّار و حلّيت مُحصَنات از مؤمنان همراه تجويز ازدواج با كفار براى تأكيد در حلّيت و رفع شبهه و استبعاد از دل‌هاى مسلمين است .\r\nمعناى آيه : امروز ، يعنى اين زمان و تا هميشه ، طيّبات جهان و آنچه طبعتان بپسندد از تصرف و برخوردارى از اجناس و امتعهء اين كرهء خاكى بر شما حلال شد . يعنى حلّيت سابق ملت ابراهيمى كه مشوب به تحريمات باطل بِدعى و خرافات جاهلى بود بر شما ظاهر و روشن گرديد ، البته به استثناى موارد خاصى كه در اين كتاب بيان شده است .\r\nو نيز طعام و خوراكى كسانى كه كتاب آسمانى به آنها داده شده مانند يهود و نصارا و مجوس ( على اختلافٍ ) بر شما حلال است و طعام شما نيز بر آنها حلال است . ذكر جملهء اخير براى اين است كه مسلمين در مضيقه نباشند و بتوانند طعامشان را به آنها ببخشند يا بفروشند ، زيرا اگر حرام بود نمىتوانستند بدهند . و حمل اين جمله بر اين كه حكم حلّيت طعام كفار را براى مسلمين بيان مىكند مستبعد است .\r\nوَ الْمُحْصَنَاتُ مِنَ الْمُؤْمِنَاتِ وَ الْمُحْصَنَاتُ مِنَ الَّذِينَ أُوْتُواْ الْكِتَابَ مِن قَبْلِكُمْ إِذَآ ءَاتَيْتُمُوهُنَّ أُجُورَهُنَّ مُحْصِنِينَ غَيْرَ مُسَافِحِينَ وَ لَامُتَّخِذِى أَخْدَانٍ\r\nمراد از مُحصَنات در هر دو مورد ، زن‌هاى پاكدامن از زنا در مقابل زنا كار است . يعنى و ازدواج با زنان پاكدامن مسلمان و نيز زنان پاكدامن از كسانى كه پيش از شما كتاب آسمانى به آنها داده شده براى شما حلال است . يعنى همان‌گونه كه طعام اهل كتاب بر شما حلال است ازدواج با زنان پاكدامن آنها نيز بر شما حلال است ، در صورتى كه اجرت آنها يعنى مهر آنها را خواه در عقد دائم يا عقد انقطاعى بپردازيد در حالى كه عفيف باشيد و تلاقى و تماسّتان با آنان به نحو زنا نباشد ، و نيز به نحو دوست‌گيرىِ نامشروع نباشد .\r\nو ظاهر اين است كه اشتراط احصان به نحو استحباب و براى دورى از پليدى زناست ، و ذكر اعطاى اجرت براى لزوم تحقّق عقد درست و تزويج صحيح است ، و ذكر دو صفت\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nديگر قيد توضيحى و براى تأكيد است .\r\nوَ مَن يَكْفُرْ بِالْإِيمَانِ فَقَدْ حَبِطَ عَمَلُهُ وَ هُوَ فِى الْأَخِرَةِ مِنَ الْخَاسِرِينَ\r\nمراد از ايمان معناى اسم مصدرى است يعنى اعتقادات دينى اصولى و فروعى . معناى آيه : و هر كس به شرايع و معتقدات دينى كفر ورزد بىترديد عمل او حبط مىشود ، يعنى هر عمل خيرى كه از او سر زده باطل و پاداش دنيوى و اخروى آن هدر و بيهوده خواهد بود ، و او در آخرت از زيانكاران است .\r\nيَا أَيُّهَا الَّذِينَ آمَنُوا إِذَا قُمْتُمْ إِلَى الصَّلَاةِ فَاغْسِلُوا وُجُوهَكُمْ وَأَيْدِيَكُمْ إِلَى الْمَرَافِقِ وَامْسَحُوا بِرُؤُوسِكُمْ وَأَرْجُلَكُمْ إِلَى الْكَعْبَيْنِ وَإِن كُنتُمْ جُنُباً فَاطَّهَّرُوا وَإِن كُنتُم مَرْضَى أَوْ عَلَى سَفَرٍ أَوْ جَاءَ أَحَدٌ مِنكُم مِنَ الْغَائِطِ أَوْ لَامَسْتُمُ النِّسَاءَ فَلَمْ تَجِدُوا مَاءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُم مِنْهُ مَا يُرِيدُ اللَّهُ لِيَجْعَلَ عَلَيْكُم مِنْ حَرَجٍ وَلكِن يُرِيدُ لِيُطَهِّرَكُمْ وَلِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ « 6 »\r\nلغت و اعراب :\r\nمرافق : جمع مرفق يعنى مفصل و محل اتصال ساعد دست به بازو . و أرجلكم عطف است به محل برؤسكم كه نصب است ، و محتمل است عطف باشد به كلمهء وجوهكم ( ولى از نظر ادبى مرجوح است ، زيرا ميان معطوف و معطوف‌عليه فاصله زياد افتاده است ) . كعب : شىء مرتفع ، بندهاى نى ، استخوان بلند روى پاها . صعيد : خاك ، مطلق روى زمين . أو جاء أحدكم ، أو به معناى واو جمع است .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nتفسير :\r\n\r\n[ احكام وضو و تيمم 
  ]\r\nيأَ يُّهَا الَّذِينَ ءَامَنُواْ إِذَا قُمْتُمْ إِلَى الصَّلَاةِ فَاغْسِلُواْ وُجُوهَكُمْ وَ أَيْدِيَكُمْ إِلَى الْمَرَافِقِ وَ امْسَحُواْ بِرُءُسِكُمْ وَ أَرْجُلَكُمْ إِلَى الْكَعْبَيْنِ\r\nيعنى : اى كسانى كه ايمان آورده‌ايد ، چون به سوى نماز برخيزيد ، يعنى چون بىوضو بوديد يا از خواب به سوى نماز برخاسته بوديد و خواستيد نماز بخوانيد ، پس بايد وضو بگيريد بدين‌صورت كه صورت و دست‌هايتان را تا آرنج به قصد وضو و تحصيل طهارت صغرى براى نماز بشوييد ، و بر سرتان و بر پاهايتان تا بلندى استخوان روى پا مسح بكشيد .\r\nمراد از مسح سر ، مسمّاى كشيدن دست بر جلو آن است با هر جزئى از اجزاى دست و به هر بعضى از ابعاض جلو سر باشد . و « أرجلكم » اگر عطف به وجوه باشد معنا اين است كه پاهاى خود را نيز بشوييد ، و اگر عطف به محلّ « رؤوسكم » باشد كه محلًّا منصوب است معنا اين است كه بر پاهاى خود نيز مسح بكشيد . ولى مقتضاى حسن نظم آيهء شريفه كه دو عضو شسته شود و دو عضو مسح گردد و تصريح ادلّهء قطعيه از روايات اهل بيت وحى عليهم السلام اين است كه عطف به محلّ « رؤوسكم » باشد .\r\nوَ إِن كُنتُمْ جُنُبًا فَاطَّهَّرُواْ\r\nيعنى : و اگر هنگامى كه به سوى نماز برخاستيد جنب باشيد و غسل جنابت بر عهده داريد پس بايد تطهّر نماييد ، يعنى با شستن تمام بدن به عنوان غسل جنابت براى خود طهارت كبرى تحصيل كنيد و گرنه قيام براى نماز ، لغو و نمازتان باطل خواهد بود .\r\nتا اين‌جا مفاد آيهء شريفه بيان حكم شخص بىوضو و شخص جنب بود در صورتى كه دسترسى به آب و توان تحصيل طهارت مائيه داشته باشد كه اوّلى بايد وضو بگيرد و دومى بايد غسل جنابت كند ، لكن كيفيت وضو در آيه به تفصيل و كيفيت غسل به اجمال گفته شده . و اما حكم شخص بىوضو و جنب در صورتى كه دسترسى به آب يا توان استعمال آن را ندارد در جملات بعدى ذكر شده است .\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nوَ إِن كُنتُم مَّرْضَى أَوْ عَلَى سَفَرٍ أَوْ جَآءَ أَحَدٌ مِّنكُم مِّنَ الْغَآئِطِ أَوْ لمَسْتُمُ النِّسَآءَ فَلَمْ تَجِدُواْ مَآءً فَتَيَمَّمُواْ صَعِيدًا طَيِّبًا فَامْسَحُواْ بِوُجُوهِكُمْ وَ أَيْدِيكُم مِّنْهُ\r\nترجمهء اين جملات در ضمن آيهء 43 از سورهء نساء گذشت ، زيرا هر دو كلام متحداللفظاند جز اضافهء كلمهء « منه » در آخر اين جملات كه در آن آيه نيست .\r\nمَايُرِيدُ اللَّهُ لِيَجْعَلَ عَلَيْكُم مِّنْ حَرَجٍ وَلكِن‌يُرِيدُ لِيُطَهِّرَكُمْ وَلِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ\r\nيعنى : خداوند هرگز نمىخواهد به واجب كردن وضو و غسل در حال اختيار و تيمّم بدل آنها در حال اضطرار براى شما پيروان دين خود سختى و مشقّتى درست كند ، و لكن مىخواهد كه شما را پاك كند ، يعنى بدنتان را از كثافت ظاهرى با آب ، و نفستان را از پليدى حدث اصغر و اكبر با عبادت وضو و غسل ، و روحتان را از آلودگى سيّئات با انجام اين حسنات . و نيز مىخواهد اين‌كه نعمت خود را بر شما كامل سازد و با اين مقدّمات ، نعمت‌هاى ذىالمقدمه تمام گردد ، شايد سپاس گزاريد .\r\nوَاذْكُرُوا نِعْمَةَ اللَّهِ عَلَيْكُمْ وَمِيثَاقَهُ الَّذِي وَاثَقَكُم بِهِ إِذْ قُلْتُمْ سَمِعْنَا وَأَطَعْنَا وَاتَّقُوا اللَّهَ إِنَّ اللَّهَ عَلِيمٌ بِذَاتِ الصُّدُورِ « 7 »\r\nتفسير :\r\nوَ اذْكُرُواْ نِعْمَةَ اللَّهِ عَلَيْكُمْ وَ مِيثَاقَهُ الَّذِى وَ اثَقَكُم بِهِ إِذْ قُلْتُمْ سَمِعْنَا وَ أَطَعْنَا\r\nخطاب به مسلمان‌هاست و مراد از « نعمت » مطلق دين و از « ميثاق » و « مواثقه » عرضهء آن و پذيرش مسلمين است .\r\nمعناى آيه : و به ياد آوريد نعمت خدا را بر خود كه شريعتى با آن كمال و متانت و كتابى با آن عظمت و حكمت نازل كرده . و نيز ياد كنيد از عهد و پيمان او كه با شما بدان معاهده نموده ، آن‌گاه كه پس از ابلاغ رسول گفتيد : شنيديم و اطاعت كرديم .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nوَ اتَّقُواْ اللَّهَ إِنَّ اللَّهَ عَلِيمُ م بِذَاتِ الصُّدُورِ\r\nيعنى : و از خدا پروا كنيد در حفظ و عمل و ابلاغ آن نعمت ، زيرا خداوند ، دانا به ذات الصدور است ، يعنى به آنچه در سينه‌هاى مكلّفان است از تصوّرات و تصديقات و اعتقادات و حالات و صفات و ملكات كه ايمان و اذعان و كفر و نفاق هم جزء آنهاست .\r\nيَاأَيُّهَا الَّذِينَ آمَنُوا كُونُوا قَوَّامِينَ للَّهِ شُهَدَاءَ بِالْقِسْطِ وَلَا يَجْرِمَنَّكُمْ شَنَآنُ قَوْمٍ عَلَى أَلَّا تَعْدِلُوا إِعْدِلُوا هُوَ أَقْرَبُ لِلتَّقْوَى وَاتَّقُوا اللَّهَ إِنَّ اللَّهَ خَبِيرٌ بِمَا تَعْمَلُونَ « 8 » وَعَدَ اللَّهُ الَّذِينَ آمَنُوا وَعَمِلُوا الْصَّالِحَاتِ لَهُم مَغْفِرَةٌ وَأَجْرٌ عَظِيمٌ « 9 » وَالَّذِينَ كَفَرُوا وَكَذَّبُوا بِآيَاتِنَا أُولئِكَ أَصْحَابُ الْجَحِيمِ « 10 »\r\nلغت و اعراب :\r\nقوّام : مبالغه در قيام بشىء و حفظ و تصدّى امر آن است ، و اين صيغه افاده مىكند تكثير يا دوام يا استحكام قيام را ، فالقوّام القائم بكلّ أمر ، أوالقائم بالأمر دائماً ، أوالقائم به بقوّة و إحكام . قَسَطَ - از باب ضَرَب - : عدالت ورزيد . أقسط : ظلم كرد .\r\nجرمه : او را به گناه انداخت ، و تعدّى آن به « على » براى تضمين معناى حمل است به تقدير لايدخلنّكم فى الجرم حاملًا لكم على أن لاتعدلوا ، لايجرمنّكم : لايحملنّكم .\r\nوَعَداللَّه مفعول دومش محذوف است به تقدير المغفرة و الجنّة ، و جملهء آخر آيه مفسّر آن است .\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nتفسير :\r\n\r\n[ عدالت ، تقوا و توكل 
  ]\r\nيأَ يُّهَا الَّذِينَ ءَامَنُواْ كُونُواْ قَوَّامِينَ لِلَّهِ شُهَدَآءَ بِالْقِسْطِ\r\nيعنى : اى كسانى كه ايمان آورده‌ايد ، قوّام در راه خدا باشيد . يعنى قيام و تصدّيتان به هر كار فردى و اجتماعى براى خدا ، و يا قيامتان به امور هميشه و همواره براى خدا ، و يا قيامتان براى خداى محكم‌تر و استوارتر باشد ؛ و گواهان به قسط باشيد . يعنى در موارد نياز به گواهى خاصه در محاكم قضايى به قسط و عدل گواهى دهيد .\r\nوَ لَايَجْرِمَنَّكُمْ شَنَآنُ قَوْمٍ عَلَى أَلَّا تَعْدِلُواْ إِعْدِلُواْ هُوَ أَقْرَبُ لِلتَّقْوَى وَ اتَّقُواْ اللَّهَ إِنَّ اللَّهَ خَبِيرُ م بِمَا تَعْمَلُونَ\r\n\r\n[ انحرافات يهود و نصارا 
  ]\r\nيعنى : و هرگز دشمنى گروهى شما را در گناه نيفكند كه وادارتان كند عدالت نورزيد .\r\nبايد عدالت پيشه كنيد ، يعنى در هر كار فردى و اجتماعى ، اعتقادى و اخلاقى و عملى راه عدل را پيش بگيريد ، زيرا عدالت به تقوا و تحفّظ از غضب خدا نزديك‌تر است . و بايد تقوا پيشه كنيد ، زيرا خداوند به آنچه انجام مىدهيد آگاه است .\r\nبدان‌كه جملهء اول اين آيه پس از خطاب ، نظير جملهء اول از آيهء 135 نساء است با اندك اختلافى در تعبير ، لكن در آن‌جا امر به قيام به حق و گواهى به قسط در مقابل اين است كه محبّت ارحام ، آنها را منحرف كند ، و در اين‌جا در مقابل اين است كه عداوت دشمنان آنها را منحرف سازد .\r\nوَعَدَ اللَّهُ الَّذِينَ ءَامَنُواْ وَ عَمِلُواْ الصَّالِحَاتِ لَهُم مَّغْفِرَةٌ وَ أَجْرٌ عَظِيمٌ\r\nپس از امر به قيام براى خدا و گواهى به عدل و عمل به تقوا در اين دو آيه اشاره به پاداش مؤمنان و كيفر كافران شده است . معناى آيه : و خداوند به كسانى كه ايمان آورده و عمل‌هاى شايسته كرده‌اند وعده داده كه براى آنها بخشش گناهان و پاداشى بزرگ است ، يعنى در دنيا در محدودهء اقتضاى مصلحت و نظام آن و در آخرت به نحو اتمّ و اكمل و غيرمتناهى . و مراد از وعده ، وعده‌هايى است كه خدا در اين كتاب و همهء كتاب‌هاى آسمانى و به زبان همهء پيامبران خود به بشر ابلاغ نموده است .\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nوَ الَّذِينَ كَفَرُواْ وَ كَذَّبُواْ بَايتِنَآ أُوْلئِكَ أَصْحَابُ الْجَحِيمِ\r\nو كسانى كه كفر ورزيدند ، يعنى : دعوت پيامبران ما را به توحيد و معاد و دعوت وجدان خودشان را در تأييد آنها انكار كردند ، و آيات ما را در قرآن و كتاب‌هاى آسمانى ، و يا معجزات پيامبران ما را ، و يا نشانه‌هاى توحيد ما را كه در همهء آفاق جهان و نفوس زنده‌ها تجلّى كرده تكذيب كردند ، آنها اهل آتش دوزخ اند .\r\nيَا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَن يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ وَاتَّقُوا اللَّهَ وَعَلَى اللَّهِ فَلْيَتَوَكَّلِ الْمُؤْمِنُونَ « 11 »\r\nتفسير :\r\nاين آيه در بيان حكم كلى و شامل همهء مواردى است كه مشركان و اهل كتاب از آغاز دعوت پيامبر تا زمان نزول آن قصد مىكردند و تصميم مىگرفتند كه به هر نحو ممكن بر پيامبر و يارانش حمله كنند يا حمله مىكردند و تصميم داشتند كه دعوت پيامبر را باطل و نور اسلام را خاموش نمايند ، پس شامل همهء غزوات اسلام با كفر هم مىشود . و برخى از مفسران برآن اند كه آيه اشاره به موردى خاص از آن موارد است .\r\nمعناى آيه : اى كسانى كه ايمان آورده‌ايد نعمت خدا را بر خود به ياد آوريد هنگامى كه گروهى تصميم گرفتند دست تجاوز به سوى شما دراز كنند ، پس خداوند دستشان را از شما كوتاه نمود . و تقوا ورزيد و مؤمنان بايد تنها بر خدا توكل كنند .\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nوَلَقَدْ أَخَذَ اللَّهُ مِيثَاقَ بَنِي إِسْرَائِيلَ وَبَعَثْنَا مِنْهُمُ اثْنَيْ عَشَرَ نَقِيباً وَقَالَ اللَّهُ إِنِّي مَعَكُمْ لَئِنْ أَقَمْتُمُ الصَّلَاةَ وَآتَيْتُمْ الزَّكَاةَ وَآمَنتُم بِرُسُلِي وَعَزَّرْتُمُوهُمْ وَأَقْرَضْتُمُ اللَّهَ قَرْضاً حَسَناً لَأُكَفِّرَنَّ عَنكُمْ سَيِّآتِكُمْ وَلَأُدْخِلَنَّكُمْ جَنَّاتٍ تَجْرِي مِن تَحْتِهَا الْأَنْهَارُ فَمَن كَفَرَ بَعْدَ ذلِكَ مِنكُمْ فَقَدْ ضَلَّ سَوَاءَ السَّبِيلِ « 12 »\r\nلغت و اعراب :\r\nميثاق : عهد و پيمان . نقيب : رئيس و سرپرست پىگير و مفتّش . عزّره : تعظيم كرد و يارى نمود او را . قرضاً مفعول مطلق أقرضتم .\r\nتفسير :\r\nوَ لَقَدْ أَخَذَ اللَّهُ مِيثَاقَ بَنِى إِسْرَآئِيلَ وَ بَعَثْنَا مِنْهُمُ اثْنَىْ عَشَرَ نَقِيبًا\r\nاين آيه در بيان اجمالى از حالات بنىاسرائيل است كه آنها دوازده طايفه بودند و موسى بن عمران براى هر طايفه‌اى نقيب و ولىّ امرى از اولاد يعقوب تعيين كرده بود تا هر يك همانند پيامبرى سرپرست طايفهء خود و مرجع امور دينى و دنيوى آنها باشد ولى در شريعت ، همگى پيرو شريعت عصر خود شوند از موسى و عيسى و محمّد صلى الله عليه و آله . و اخذ اين پيمان نيز ظاهراً به دست حضرت موسى و پيش از تعيين نقبا بوده است .\r\nمعناى آيه : و حقيقت اين است كه خداوند از بنىاسرائيل پيمان مؤكّد گرفت - يعنى بر پذيرش توحيد و پيامبران الهى و كتاب‌هاى آسمانى - و از ميان آنها دوازده نفر نقيب و ولى امر و سرپرست دينى و دنيوى برانگيختيم كه هر يك بر طايفه‌اى ولايت و سرپرستى نمايد .\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nوَ قَالَ اللَّهُ إِنِّى مَعَكُمْ لَئِنْ أَقَمْتُمُ الصَّلَاةَ وَ ءَاتَيْتُمُ الزَّكَاةَ وَ ءَامَنتُم بِرُسُلِى وَ عَزَّرْتُمُوهُمْ وَ أَقْرَضْتُمُ اللَّهَ قَرْضًا حَسَنًا\r\nيعنى : و خداوند به نقبا و پيروانشان گفت كه من با شما هستم ، يعنى همواره همراه شما و ناظر حال و مقال شما هستم . بىترديد اگر نماز را خود اقامه كنيد يا در ميان مجتمع خود بر پا داريد ، و زكات بدهيد يعنى آن حق اجتماعى و عقلانى و رسم جارى در جامعهء بشرى را كه نشأت يافته از فطرت انسانى و غريزهء نوع‌دوستى است بپردازيد ، و به پيامبران و فرستادگان من در هر عصر و زمانى از موسى تا محمّد صلى الله عليه و آله ايمان آوريد و آنها را تعظيم و يارى نماييد و به خداوند وامى نيكو دهيد ؛ وام دادن يعنى اين‌كه از مال و جاه و جان و اولاد خود در راه او بگذريد كه به حكم وام دادن به خدا باشد ، و نيكو بودن يعنى از مال حلال و از بهترين مال و از روى طيب نفس و به قصد تقرب به حق و بدون منّت بدهيد ؛\r\nلَّأُكَفِّرَنَّ عَنكُمْ سَيَاتِكُمْ وَ لَأُدْخِلَنَّكُمْ جَنَّاتٍ تَجْرِى مِن تَحْتِهَا الْأَنْهَارُ\r\nيعنى : اگر چنين كنيد حتماً از همهء گناهان شما چشم مىپوشم و آنها را از شما مىزدايم ، و بىترديد شما را در باغ‌ها و بهشت‌هايى كه از زير آنها ، يعنى از زير ساختمان و درختان آنها ، نهرها از انواع مايعات آشاميدنى جارى است وارد مىكنم .\r\nفَمَن كَفَرَ بَعْدَ ذَ لِكَ مِنكُمْ فَقَدْ ضَلَّ سَوَآءَ السَّبِيلِ\r\nيعنى : پس از آن ميثاق مؤكّد كه به دست پيامبر مرسل از شما گرفتيم و پس از آن همه وعده‌هاى نيكو كه به شما داديم ، اگر كسى از شما در اصولْ كفر ورزد يا در فروع كفران نمايد ، حقّاً كه از راه راست گم گشته است .\r\nفَبِمَا نَقْضِهِم مِيثَاقَهُمْ لَعَنَّاهُمْ وَجَعَلْنَا قُلُوبَهُمْ قَاسِيَةً يُحَرِّفُونَ الْكَلِمَ عَن مَوَاضِعِهِ وَنَسُوا حَظّاً مِمَّا ذُكِّرُوا بِهِ وَلَا تَزَالُ تَطَّلِعُ عَلَى خَائِنَةٍ مِنْهُمْ إِلَّا قَلِيلًا مِنْهُمْ فَاعْفُ عَنْهُمْ وَاصْفَحْ إِنَّ اللَّهَ يُحِبُّ الْمُحْسِنِينَ « 13 »\r\n\r\n","description":"","footnote":"","page_name":" 223 ","page_number":225},
  {"content":"\r\n\r\nلغت و اعراب :\r\nفبما « با » سببيه و « ما » زايده است به تقدير فبنقضهم . قَسا القلبُ - از باب نَصَر - : شديد و محكم شد . حرَّف الكلامَ جا به جا كرد آن را . خائنة : مصدر است به معناى « خيانت » مانند طاغية و كاذبة ، يا اسم فاعل است به تقدير طائفة خائنة . صَفَحَ عنه - از باب مَنَع - : اعراض كرد از او ، بخشيد او را .\r\nتفسير :\r\nفَبِمَا نَقْضِهِم مِّيثَاقَهُمْ لَعَنَّاهُمْ وَ جَعَلْنَا قُلُوبَهُمْ قَاسِيَةً يُحَرِّفُونَ الْكَلِمَ عَن مَّوَاضِعِهِ وَ نَسُواْ حَظّاً مِّمَّا ذُكِّرُواْ بِهِ\r\nاين آيه دربيان تحقّق ذيل آيهء سابق دربارهء آنها و عروض عواقب وخيم آن است . يعنى پس به سبب اين‌كه آنها در امتداد تاريخ از آن روز تا نزول قرآن پيمانشان را كه عمدهء محتواى آن ايمان به فرستادگان خدا و يارى آنها بود شكستند ، يعنى رسولان خدا را منكر شده ، يارى نكردند و نماز و زكات و دادن قرض را ترك نمودند ، آنها را لعن كرديم ، يعنى رحمت و توفيقات غيبى خود را از آنها بريديم و در ضلالتشان رها كرديم ، و يا در آسمان‌ها براى فرشتگان و در زمين در كتاب‌هاى مُنزَل خود در حقّ آنها انشاء لعن و نفرين كرديم ؛ و دل‌هاى آنان را سخت و محكم نموديم كه در نتيجهء آن همواره كلام خدا را در تورات و انجيل از مواضع اصلى خود جا به جا مىكنند ، يعنى گاهى حذف و گاهى تبديل به كلامى ديگر و گاهى در معنا تأويل مىكنند ، و عاقبت بهرهء وافرى از آيات آن كتاب را كه بدان تذكر داده شده بودند يعنى وسيلهء پند و اندرز آنها بود به فراموشى سپردند ، يعنى عبارت‌هاى الهى از كتاب آسمانى و از اذهان آنها فراموش گرديد ، يا معانى و معارف آن فراموش شد .\r\nوَ لَاتَزَالُ تَطَّلِعُ عَلَى خَآئِنَةٍ مِّنْهُمْ إِلَّا قَلِيلًا مِّنْهُمْ\r\nيعنى : اى پيامبر ، پيوسته و هميشه بر گروه و باندى خائن و يا بر خيانتى از آنها مطّلع مىشوى ( نظير دروغ‌پردازى ، فريب‌كارى ، پيمان‌شكنى ، دادن اسرار به دشمن ، يارى\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nمشركان و توطئه براى براندازى ) به استثناى افراد اندكى از آنها .\r\nفَاعْفُ عَنْهُمْ وَ اصْفَحْ إِنَّ اللَّهَ يُحِبُّ الْمُحْسِنِينَ\r\nيعنى : پس آنها را ببخش و روى برتاب ، يعنى در برابر گناهانشان مؤاخذه به حدّ و تعزير نكن و در مقابل توطئه‌شان عكس‌العمل نشان مده و بر كفر و شركشان فكر جهاد مكن ، بلكه جواب به حسن رفتار ده ، زيرا هنوز مأمور به جهاد نيستى ، و خداوند اهل نيكى را حتى در مقابل كفار در ايام هُدنه و عدم مصلحت در انجام شئون ولايت و حكومت ، دوست دارد .\r\nوَمِنَ الَّذِينَ قَالُوا إِنَّا نَصَارَى أَخَذْنَا مِيثَاقَهُمْ فَنَسُوا حَظّاً مِمَّا ذُكِّرُوا بِهِ فَأَغْرَيْنَا بَيْنَهُمُ الْعَدَاوَةَ وَالْبَغْضَاءَ إِلَى يَوْمِ الْقِيَامَةِ وَسَوْفَ يُنَبِّئُهُمُ اللَّهُ بِمَا كَانُوا يَصْنَعُونَ « 14 »\r\nلغت و اعراب :\r\nو من الذين متعلق است به أخذنا . نصارى : جمع نصرانى منسوب به شهر ناصره ، يا منسوب به كمك و نصرت ، اسم پيروان عيسى بن مريم . أغراه : تحريص كرد او را . عداوة و بغضاء ، هر دو به معناى دشمنى و دورى باطنى است و در آيه ، دومى تأكيد است يا مراد از يكى دشمنى در مرحلهء عمل است .\r\nتفسير :\r\nوَ مِنَ الَّذِينَ قَالُواْ إِنَّا نَصَارَى أَخَذْنَا مِيثَاقَهُمْ\r\nيعنى : همان گونه كه از يهود و اسباط آنها پيمان گرفتيم ، از ملت و گروهى كه ادعا كردند و گفتند كه ما نصرانى هستيم ، يعنى پيروان حقيقى عيسى بن مريم هستيم ، نيز پيمان\r\n\r\n","description":"","footnote":"","page_name":" 225 ","page_number":227},
  {"content":"\r\n\r\nگرفتيم . و متعلق پيمان در آيه ذكر نشده ، ولى از آيات ديگر و روايات استفاده مىشود كه متعلق آن اعتقاد به توحيد خدا و ترك شرك ، اقرار به نبوت عيسى و بنده بودن او نسبت به خداوند ، نبوت پيامبر اسلام ، و نيز بر طبق تصريح اناجيل چهارگانه پيمان اجراى صلح و سلامت و اقبال به عالم آخرت ، اعراض از زخارف دنيا ، و ترك شهوات و نزاع و مخاصمات براى دنيا و هوا و هوس‌ها بوده است .\r\nفَنَسُواْ حَظّاً مِّمَّا ذُكِّرُواْ بِهِ فَأَغْرَيْنَا بَيْنَهُمُ الْعَدَاوَةَ وَ الْبَغْضَآءَ إِلَى يَوْمِ الْقِيَامَةِ\r\nيعنى : پس آنها سهم وافرى را از آنچه بدان تذكر داده شدند فراموش نمودند ، يعنى توحيد خدا و بنده بودن عيسى را تبديل به شرك و فرزندى و تثليث نمودند ، و نبوت و دين و كتاب محمّد صلى الله عليه و آله را انكار كردند و مقدار قابل توجهى از كتاب انجيل را تحريف نمودند ؛ و چون چنين كردند ما نيز در ميان آنها دشمنى و بغض و كينه تا روز قيامت افكنديم و آنان را به جان هم انداختيم .\r\nگفته شده كه طبق تواريخ و شواهد خارجى ، از روزى كه عيسى را خداوند به سوى خويش بالا برد اختلاف در ميان حواريان وطبقات پيروان او ريشه دوانيد و رشد نمود تا رفته رفته تبديل به جنگ‌ها و خونريزىها و قتل و غارت‌ها و انواع فتنه‌ها و فسادها شد و تا حال هم ادامه دارد .\r\nبدان كه پس از ظهور مهدى موعود ( ارواحنا فداه ) و تشكيل حكومت عدل الهى در سراسر جهان ، طبق دلالت كتاب كريم و نصوص معتبر و متواتر ، حكومت و ولايت بر جامعهء بشرى تا آخر دنيا از آنِ نيكان و صالحان و اولياى الهى خواهد بود ، و از اين آيه استفاده مىشود كه در آن عصر نيز اهل كتاب خواهند بود و طبعاً زير چتر حكومت حقّه طبق شرايط اهل ذمّه زندگى خواهند كرد و عداوت و دشمنى آنها نيز ادامه خواهد يافت .\r\nوَ سَوْفَ يُنَبِّئُهُمُ اللَّهُ بِمَا كَانُواْ يَصْنَعُونَ\r\nيعنى : به زودى خدا آنها را به آنچه مىكردند آگاه خواهد نمود . مراد روز قيامت است كه آمدنش روى قاعدهء « كلّ آتٍ قريب » و يا از نظر ذات ربوبى زود است . و مراد از آگاه كردن آنها ظاهر نمودن اسرار و دسايس و عقايد باطل و گناهان يكايك آنان در مرأى و منظر همهء اهل محشر و قضاوت عادلانه ميانشان و سپس فعليت بخشيدن به كيفر كردار آنهاست .\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nيَاأَهْلَ الْكِتَابِ قَدْ جَاءَكُمْ رَسُولُنَا يُبَيِّنُ لَكُمْ كَثِيراً مِمَّا كُنتُمْ تُخْفُونَ مِنَ الْكِتَابِ وَيَعْفُوا عَن كَثِيرٍ قَدْ جَاءَكُم مِنَ اللَّهِ نُورٌ وَكِتَابٌ مُبِينٌ « 15 »\r\nتفسير :\r\nيأَهْلَ الْكِتَابِ قَدْ جَآءَكُمْ رَسُولُنَا يُبَيِّنُ لَكُمْ كَثِيراً مِّمَّا كُنتُمْ تُخْفُونَ مِنَ الْكِتَابِ\r\nخطاب به علماى يهود و نصاراست كه آشنا به كتاب آسمانى و مبلّغ آن به ملت بودند .\r\nيعنى : اى اهل كتاب تورات و انجيل ، حقيقت اين است كه فرستادهء ما به سوى شما آمد كه برايتان بسيارى از آنچه را كه از مطالب آن دو كتاب از مردم پنهان مىداشتيد روشن مىكند . زيرا پيامبر اسلام به آنها خبر مىداد از اين كه در كتاب‌هاى شما بشارت آمدن محمّد صلى الله عليه و آله پيامبر اسلام و بيانات كافى از نام و صفات و كتاب و دين و غزوات و فتح و پيروزىهاى او هست ، و از اين‌كه آنها خودشان - يعنى اهل كتاب - پيامبر اسلام را همان گونه مىشناسند كه فرزندان خود را ، و از اين كه آن پيامبر با مؤمنان رئوف و مهربان و در برابر كفار سرسخت و محكم و ناسازگار است ، و از اين‌كه در كتاب تورات كيفر و حدّ زناى محصَن و محصَنه رجم و سنگسار است .\r\nوَ يَعْفُواْ عَن كَثِيرٍ\r\nيعنى : و آن پيامبر از بسيارى از آنچه پنهان مىداريد چشم مىپوشد و براى مردم اظهار نمىنمايد ؛ نظير آنچه در تورات دربارهء خداوند از نسبت‌هاى ناروا هست و امورى كه قطعاً از ساحت اقدس ربوبى دور است ، و كاشف قطعى است كه اين كتاب دست خورده و تحريف شده است ، نظير دلالت تورات بر تجسّم خداوند ، و حلول او در مكان ، و نسبت كارهاى زشت و فسق و فجور به پيامبران الهى ، و عجيب‌تر از همه خالى بودن تورات كه يك كتاب مذهبى آسمانى است از ذكر معاد و عالم آخرت ، در حالى كه بدون مسألهء معاد\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nهيچ دينى دوام و استقرار نمىيابد . و هم‌چنين آنچه در اناجيل چهارگانه خاصه در انجيل يوحنّا است از عقايد خرافى ثنويت . ولى پيامبر اسلام عدّه‌اى از اين امور را كه علماى يهود و نصارا پنهان مىداشتند آشكار نكرد ، زيرا زمان و محيطش اقتضا نداشت .\r\nقَدْ جَآءَكُم مِّنَ اللَّهِ نُورٌ وَ كِتَابٌ مُّبِينٌ\r\n\r\n[ ماهيت و كاركرد قرآن 
  ]\r\nيعنى : حقيقت اين است كه از جانب خداوند براى شما نور و كتابى روشن و روشنگر آمده است . مراد از نور ، پيامبر است كه گويى سراپا نور است ، زيرا همهء مبهمات امور دينى و نيازمندىهاى معنوى بشر را از اصول دين و فروع آن و ساير معارف انسانى روشن مىسازد . و ممكن است مراد ، همان كتاب باشد .\r\nيَهْدِى بِهِ اللَّهُ مَنِ اتَّبَعَ رِضْوَانَهُ سُبُلَ السَّلَامِ وَيُخْرِجُهُم مِنَ الظُّلُمَاتِ إِلَى النُّورِ بِإِذْنِهِ وَيَهْدِيهِمْ إِلَى صِرَاطٍ مُسْتَقِيمٍ « 16 »\r\nلغت و اعراب :\r\nيهدى به ضمير مجرور راجع است به قرآن يا به محمّد صلى الله عليه و آله . ضمير مفرد در اتّبع و ضمير جمع در يخرجهم راجع است به « مَنِ » موصوله از حيث لفظ و معنا چنان كه در غالب موارد اين كتاب ضماير نزديك به موصول ، مفرد و ضماير دور جمع آمده است . و يخرجهم عطف است به يهدى .\r\nتفسير :\r\nيَهْدِى بِهِ اللَّهُ مَنِ اتَّبَعَ رِضْوَانَهُ سُبُلَ السَّلَامِ\r\nاولى در بيان مفاد آيه اين است كه بگوييم مراد از « مَن اتّبع رضوانه » يعنى كسى كه پيرو خشنودى خداست ، كسى است كه استعداد ايمان و پيروى از رضاى حق را دارد و فطرت و وجدانش به وسيلهء غور در شرك و فسق باطل نشده ، و مراد از « سبل السلام » يعنى راه‌هاى\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nسلامت دين و اصول و فروع آن است كه هر يك از احكام آن راهى است براى سلامت انسان از انحراف و شقاوت . و حاصل مفاد آيه اين است كه خداوند به واسطهء محمّد صلى الله عليه و آله يا اين قرآن كسانى را كه استعداد ايمان و طلب رضاى حق را دارند به سوى دين خود هدايت مىكند . يعنى هدايتش دربارهء آنها مؤثر واقع مىشود . و اين جمله نظير « هُدىً لِلْمُتَّقِينَ - بقره ، 2 » است .\r\nو ممكن است مراد از « اتّباع رضوان » ايمان به اصول و مراد از « سبل سلام » احكام فرعى دين ، و مراد از « هدايت » هدايت خاصّهء مؤمنان مقابل هدايت عامهء شامل حال مؤمن و كافر باشد . پس معناى آيه اين است كه خدا به وسيلهء اين قرآن كسانى را كه به اصول ايمان آوردند به سوى طاعت در احكام فرعى كه راه‌هاى سلامت است هدايت مىكند ، يعنى توفيق مىدهد .\r\nوَ يُخْرِجُهُم مِّنَ الظُّلُمَاتِ إِلَى النُّورِ بِإِذْنِهِ\r\nو آنها را به اذن خود از تاريكىها به سوى نور بيرون مىكشد . اين جمله ملازم عقلى جملهء سابق است . يعنى با اين هدايت قهراً و طبعاً آنها را از ظلمت‌ها و تاريكىهاى جهل و شرك و فسق بيرون مىآورد ، و اين عمل به اذن تكوينى او يعنى به توفيقات و امدادهاى غيبى اوست .\r\nوَ يَهْدِيهِمْ إِلَى صِرَاطٍ مُّسْتَقِيمٍ\r\nاين جمله كلى و اعم است . يعنى خداوند آنها را در اين امر و در همهء امور به سوى راهى راست راهنمايى مىكند .\r\nلَقَدْ كَفَرَ الَّذِينَ قَالُوا إِنَّ اللَّهَ هُوَ الْمَسِيحُ ابْنُ مَرْيَمَ قُلْ فَمَن يَمْلِكُ مِنَ اللَّهِ شَيْئاً إِنْ أَرَادَ أَنْ يُهْلِكَ الْمَسِيحَ ابْنَ مَرْيَمَ وَأُمَّهُ وَمَن فِي الْأَرْضِ جَمِيعاً وَللَّهِ مُلْكُ السَّماوَاتِ وَالْأَرْضِ وَمَا بَيْنَهُمَا يَخْلُقُ مَا يَشَاءُ وَاللَّهُ عَلَى كُلِّ شَيْءٍ قَدِيرٌ « 17 »\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nتفسير :\r\nلَّقَدْ كَفَرَ الَّذِينَ قَالُواْ إِنَّ اللَّهَ هُوَ الْمَسِيحُ ابْنُ مَرْيَمَ\r\nدر آيات قبل ، سخن از مطلق اهل كتاب بود و در اين آيه كلام دربارهء برخى از سخنان باطل و غيرمنطقى و سخت ناروا و شرك‌آور نصارا و اهل انجيل است با اشاره به ردّ آن از چند راه .\r\nمعناى آيه : حقيقت اين است كه كسانى از نصارا كه گفتند خداوند همان مسيح پسر مريم است به خداى حقيقى كافر شدند . يعنى خواه بگويند كه ذات واجب الوجود منقلب به ممكن و متجسّم در شكل انسان شده و اكنون مسيح ، هم اللَّه است و هم بشر ، و يا بگويند كه واجب در ممكن همانند روح در جسد حلول نموده است و اكنون واجب نامحدود در ممكن محدود جاى گرفته است .\r\nقُلْ فَمَن يَمْلِكُ مِنَ اللَّهِ شَيْئاً إِنْ أَرَادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَن فِى الْأَرْضِ جَمِيعًا\r\nدر اين جمله اشاره به جواب سخن اهل انجيل است . يعنى اى پيامبر ، يا اى مخاطب اهل دانش ، در برابر آنها بگو : اگر خداوند بخواهد مسيح پسر مريم و مادر او مريم و كسانى را كه در روى زمين‌اند همه را هلاك كند چه كسى است كه در مقابل او چيزى را مالك باشد ؟ يعنى توان ردّ سلطهء او را داشته باشد . يعنى پس مسيح و مادرش نيز همانند بشرهاى ديگر نظير ساير اجزاى عالم وجود در تحت قدرت و سلطه و تصرف خدا هستند و طبعاً هر تصرف و قلب و انقلاب و اعدام و ايجادى در آنها حاصل شود دربارهء مسيح نيز جارى است . پس اگر مسيح خدا بود چگونه اين امور بر وى حاكم مىگرديد ؟ !\r\nوَ لِلَّهِ مُلْكُ السَّمَاوَاتِ وَ الْأَرْضِ وَ مَا بَيْنَهُمَا\r\nيعنى : سلطهء بر آنها درحالى است كه ملكيت حقيقى آسمان‌ها و اين زمين و آنچه در ميان آنهاست از آنِ اوست . مراد مالكيت خدا بر همهء عالم وجود است كه غالباً خدا از مجموع جهان به عنوان سماوات و ارض تعبير مىكند . و اين جمله نيز نظير برهانى است بر بطلان گفتار نصارا ، زيرا آن دو نفر نيز مانند ساير اجزاى عالم وجود ، ملك خدا هستند و چگونه مىشود خداى واجب‌الوجود ، مملوك كسى باشد ؟ !\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nيَخْلُقُ مَا يَشَآءُ وَ اللَّهُ عَلَى كُلِّ شَىْءٍ قَدِيرٌ\r\nكلامى است در بيان قدرت خدا بر آفرينش هر چه اراده كند كه عالم وجود مصداقى از آن است و اين‌كه او بر همه چيز حتى غير آنچه آفريده يا افناى آنچه آفريده ، تواناست .\r\nوَقَالَتِ الْيَهُودُ وَالنَّصَارَى نَحْنُ أَبْنَاءُ اللَّهِ وَأَحِبَّاؤُهُ قُلْ فَلِمَ يُعَذِّبُكُم بِذُنُوبِكُم بَلْ أَنْتُم بَشَرٌ مِمَّنْ خَلَقَ يَغْفِرُ لِمَن يَشَاءُ وَيُعَذِّبُ مَن يَشَاءُ وَللَّهِ مُلْكُ السَّماوَاتِ وَالْأَرْضِ وَمَا بَيْنَهُمَا وَإِلَيْهِ الْمَصِيرُ « 18 »\r\nتفسير :\r\nوَ قَالَتِ الْيَهُودُ وَ النَّصَارَى نَحْنُ أَبْنؤُاْ اللَّهِ وَ أَحِبؤُهُ\r\nيعنى : و نيز از سخنان باطل آنها اين است كه طايفهء يهود و نصارا هر دو گفتند كه ما پسران خدا و دوستان او هستيم . البته مرادشان اين نبوده كه اولاد حقيقى خدايند ، زيرا اين ادعا را تنها نصارا دربارهء خصوص مسيح كرده‌اند ، بلكه مراد بُنُوّت تشريفى است كه به يهود دربارهء عُزَير نسبت داده شده و هدفشان اين است كه ما همانند پسرى در نزد پدرى در پيش خداوند محترميم و مانند دوستان شخص در نزد او محبوبيم . و گويا اينان دستگاه خدا را همانند دربار سلاطين دنيا مىديدند كه نزديكان و مقربان دربار محكوم قوانين عامه نيستند و تنها به اتكاى تقرب ، از همهء تشريفات و مزايا برخوردار و از قوانين كشورى فراترند .\r\nقُلْ فَلِمَ يُعَذِّبُكُم بِذُنُوبِكُم\r\nيعنى : اى پيامبر ، به آنها بگو : اگر چنين است ، پس چرا خداوند همواره شما را به خاطر گناهانتان كيفر مىدهد و عذاب مىكند ؟\r\nاشاره است به گناهان آنها و گرفتاريشان به كيفر گناهشان . اما گناهان آنها نظير كشتن\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nيهود پيامبران الهى را چون زكريا و يحيى و شعيا ، قتل بندگان صالح خدا ، شكستن پيمان‌هاى مؤكّد ، تحريف تورات به حذف كلمات الهى و اضافه كردن اباطيل خود در جاى آن ، كتمان آيات زيادى از تورات ، كفران نعمت و طغيان بسيار كه صفحات تاريخ را پر كرده است . و اما كيفر خداوند در مقابل آنها نظير مسخ شدنشان به صورت گراز و بوزينه ، خوردن مُهر ذلّت و مسكنت بر پيشانيشان در امتداد تاريخ ، تسلّط ظالمان و طاغيان بر آنها ، قتل عام و اسارتشان و ساير وقايع و حوادثى كه در مدت دو هزار سال ميان بعثت موسى بن عمران و بعثت پيامبر اسلام رخ داده است .\r\nو اما نصارا آنها نيز در تاريخشان گناهان و خطايا و فجايع فوق‌العاده و كيفرهاى دنيوى كه در طول شش قرن ميان عروج مسيح به عالم بالا تا زمان ظهور و بعثت پيامبر اسلام رخ داده ، ثبت است .\r\nبَلْ أَنتُم بَشَرٌ مِّمَّنْ خَلَقَ يَغْفِرُ لِمَن يَشَآءُ وَ يُعَذِّبُ مَن يَشَآءُ\r\nيعنى : آن ادعاها باطل است ، بلكه شما نيز بشريد از جنس كسانى كه خدا آنها را آفريده است . هر كس را بخواهد به سبب عمل خير او به اقتضاى رحمتش مىآمرزد ، و هر كس را بخواهد به سبب جرم او و اقتضاى عدلش كيفر مىدهد ، و بُنُوّتِ تشريفى و خلّتِ ادعايى دخالت در ثواب و عقاب ندارد .\r\nوَلِلَّهِ مُلْكُ السَّمَاوَاتِ وَ الْأَرْضِ وَ مَا بَيْنَهُمَا وَ إِلَيْهِ الْمَصِيرُ\r\nيعنى : ملكيت حقيقى و مالكيت واقعى آسمان‌ها و زمين و آنچه در ميان آنهاست از آنِ خداست ، زيرا همه را او آفريده و اوست كه در همه متصرف است ، و همه را او فانى خواهد كرد ، و پس از فنا نيز بازگشت همه به سوى اوست . يعنى يهود و نصارا نيز در دنيا جزء مخلوقات و محكوم به حكم امثال اند و در آخرت نيز مشمول داورى و مجازات اند .\r\nيَا أَهْلَ الْكِتَابِ قَدْ جَاءَكُمْ رَسُولُنَا يُبَيِّنُ لَكُمْ عَلَى فَتْرَةٍ مِنَ الرُّسُلِ أَن تَقُولُوا مَا جَاءَنَا مِنْ بَشِيرٍ وَلَا نَذِيرٍ فَقَدْ جَاءَكُمْ بَشِيرٌ وَنَذِيرٌ وَاللَّهُ عَلَى كُلِّ شَيْءٍ قَدِيرٌ « 19 »\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nلغت واعراب :\r\nيبيّن لكم حال است از رسولنا . على فترة ، « على » به معناى « فى » است مانند على حين غفلة . فترة : سستى ، سكون پس از حركت ، ضعف پس از قوّت ، و در اصطلاح مفسّران انقطاع جريان بعثت انبيا پس از تسلسل . أن تقولوا به تقدير كراهةَ أن تقولوا .\r\nتفسير :\r\nيأَهْلَ الْكِتَابِ قَدْ جَآءَكُمْ رَسُولُنَا يُبَيِّنُ لَكُمْ عَلَى فَتْرَةٍ مِّنَ الرُّسُلِ\r\nاين آيه پيرو آيهء 15 و تتميم آن است ، زيرا آن آيه مبيّن اين بود كه پيامبر اسلام ناظر به حال تورات و انجيل و كاشف خيانت‌هاى علماى آن دو كتاب است ، و اين آيه ناظر به اين است كه پيامبر اسلام عذرى براى آنها و ساير جهانيان در عدم پذيرش اسلام باقى نمىگذارد .\r\nمعناى آيه : اى اهل تورات و انجيل به يقين به سوى شما فرستادهء ما ( محمّد - صلى الله عليه و آله ) آمد كه در دوران فترتِ رسولان براى شما بيان مىكند .\r\nمراد اين است كه از زمان يعقوب پيامبر كه اسرائيل هم گفته مىشود تا زمان عيسى بن مريم ازمنهء تواتر و اتّصال پيامبران بنىاسرائيل بود و پس از عيسى بن مريم بعثت متوقف و دوران فترت شروع شد و قريب ششصد سال تا زمان ظهور پيامبر اسلام طول كشيد ؛ آن زمان عصر انقطاع وحى و بريده‌شدن روابط ظاهرى ميان خلق و خالق بود ، و پيامبر اسلام در آن فترت مبعوث گرديد و شروع به بيان نمود . و در آيه متعلّق بيان ذكر نشده لكن مراد ، احكام شريعتِ نوين اسلام است از اصول و فروع و ساير معارف مورد نياز جامعهء بشرى ، و يا آنچه را از تورات و انجيل به نيرنگ‌هاى مختلف از مردم زمانشان پنهان مىكردند .\r\nأَن تَقُولُواْ مَا جَآءَنَا مِن‌م بَشِيرٍ وَ لَانَذِيرٍ\r\nيعنى : ارسال پيامبر اسلام در عصر فترت براى احتراز و كراهت از اين است كه در روز قيامت در مقام محاكمه و سؤال از عقايد و عمل ، و مؤاخذه بر مخالفت قوانين آسمانى ، نگوييد : خداوندا براى ما در دنيا بشير و نذيرى نيامد ، يعنى پيامبرانى كه احكام دين را\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nبراى ما بيان كنند و بر طاعت ، بشارت و بر مخالفت ، بيم دهند .\r\nفَقَدْ جَآءَكُمْ بَشِيرٌ وَ نَذِيرٌ\r\nيعنى : حال در دنيا به شما مىگوييم و اتمام حجّت مىكنيم كه اينك پيامبرى بشارت‌دهنده و بيم‌رسان آمد .\r\nوَ اللَّهُ عَلَى كُلِّ شَىْءٍ قَدِيرٌ\r\nذكر اين جمله ممكن است براى اين باشد كه طايفهء يهود معتقدند ورود نسخ بر احكام كلى الهى معقول نيست و از اين رو احكام تورات را ابدى و غيرقابل نسخ مىدانند . پس آيه اشاره به اين است كه چنين نيست و نسخ يك شريعت و تشريع شريعت جديد از حيطهء قدرت او خارج نيست .\r\nوَإِذْ قَالَ مُوسَى لِقَوْمِهِ يَاقَوْمِ اذْكُرُوا نِعْمَةَ اللَّهِ عَلَيْكُمْ إِذْ جَعَلَ فِيكُمْ أَنْبِيَاءَ وَجَعَلَكُم مُلُوكاً وَآتاكُم مَا لَمْ يُؤْتِ أَحَدَاً مِنَ الْعَالَمِينَ « 20 »\r\nلغت و اعراب :\r\nو اذ متعلّق است به « اذكر » مقدّر ، نعمة اللَّه جنس مفيد عموم است . مَلِك : شاه ، فرمانروا .\r\nتفسير :\r\nوَ إِذْ قَالَ مُوسَى لِقَوْمِهِ يَاقَوْمِ اذْكُرُواْ نِعْمَةَ اللَّهِ عَلَيْكُمْ إِذْ جَعَلَ فِيكُمْ أَنْبِيَآءَ\r\nدر اين آيه و چند آيهء آتى خداوند تراكم نعمت‌هاى خود را بر بنىاسرائيل و در عوض ، كفران بسيار و شديد آنها را مىشمارد ، و شايد اين بيان براى تسلّى قلب پيامبر اسلام باشد .\r\nمعناى آيه : و به ياد آوريد زمانى را كه موسى به قوم خود گفت : اى قوم من ، نعمت‌هاى خدا را بر خود متذكر شويد هنگامى كه در ميان شما پيامبرانى قرار داد . ظاهر كلام اين است كه پيامبران از خود بنىاسرائيل بودند ، زيرا بر حسب تواريخ از هيچ طايفه‌اى به قدر\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nبنىاسرائيل پيامبر مبعوث نشده است .\r\nوَ جَعَلَكُم مُّلُوكًا\r\nيعنى : و شما را سلاطين و فرمانروايان مردم نمود . زيرا پس از آن كه خداوند فرعونيان را هلاك كرد تا زمان بعثت عيسى بن مريم ، شاهان زيادى از بنىاسرائيل بر بخش عظيمى از روى زمين مسلّط شدند و در عصر تسلّط آنها بود كه زكرياى پيامبر را اره بر سر نهادند ، فرزندش يحيى را سر بريدند و عيسى بن مريم را به قصد قتل محاصره كردند تا آن جا كه خدا او را به آسمان برد و شبه قيافهء او را بر جاسوس نفوذى دشمن افكند تا او را گرفتند و به دار آويختند .\r\nوَ ءَاتَاكُم مَّا لَمْ يُؤْتِ أَحَدًا مِّنَ الْعَالَمِينَ\r\nيعنى : و شما را آن داده كه احدى از جهانيان را نداده است . مراد نعمت‌هايى است كه تدريجاً به آنها اعطا نموده نظير هلاك نمودن عده‌اى از دشمنانشان به طرزهاى گوناگون ، شكافتن دريا در دوازده جاده براى عبور اسباط آنها ، توريث تمام مساكن و ثروت‌هاى يك كشور متمدنِ روز براى آنان ، نازل‌نمودن تورات كتاب مفصّل و عظيم آسمانى كه نظيرش بر هيچ پيامبرى نازل نشده ، زنده‌نمودن گروهى از آنها در كوه طور ، فروفرستادن مَنّ وسَلوى براى غذاى آنها در مدت چهل سال ، اعطاى سنگى مربع شش‌سطحىِ قابل حمل و نقل با استعداد فوران دوازده چشمهء روان كه كليد همه عصاى موسى بود ، و سايبان‌كردن قطعات ابر بر بالاى سرشان در مدتى مديد .\r\nيَاقَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَلَا تَرْتَدُّوا عَلَى أَدْبَارِكُمْ فَتَنْقَلِبُوا خَاسِرِينَ « 21 »\r\nتفسير :\r\nيَاقَوْمِ ادْخُلُواْ الْأَرْضَ الْمُقَدَّسَةَ الَّتِى كَتَبَ اللَّهُ لَكُمْ\r\nدر تفاسير آمده كه چون بنىاسرائيل از رود نيل پيروزمندانه بيرون آمدند و فرعونيان\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nكه در تعقيب آنها بودند همگى غرق شدند ، موسى بن عمران طبق وحى الهى فرمان داد كه بايد به سوى اردن و فلسطين و شامات حركت كنيد و آن امكنهء مقدس را كه طاغيان اشغال كرده‌اند پس بگيريد و آن‌جا را محل سكونت دائم انتخاب نماييد . موساى كليم براى اين هدف ، دوازده نقيب به جهت بررسى منطقهء منظور گسيل داشت و توصيه نمود اخبارشان را جز به وى به كسى فاش نسازند . آنها سيرى در آن مناطق نمودند و اهالى آن سامان را مردمانى تنومند قوىهيكل و شجاع و اجتماعشان را نيرومند يافتند ، برگشتند و غير از دو نفر يعنى يوشع بن نون و كالب بن يوفنّا ، همهء آنها اخبار را ميان قوم موسى منتشر كردند .\r\nقوم موسى سخت ترسيدند و در ما بين خود به فكر بازگشتن به مصر افتادند . خداوند در اين باره گفتار موسى را نقل مىكند .\r\nمعناى آيه : موسى گفت : اى قوم من ، به سرزمين مقدسى كه خدا آن‌جا را براى شما مقرر كرده يا در لوح محفوظ از اقدم ازمنه نوشته وارد شويد ( مراد بيت‌المقدس و دمشق است كه محل بعثت و برانگيخته شدن بسيارى از پيامبران و محطّ وحى و محيط زندگى عابدان و صالحان است ) .\r\nوَ لَاتَرْتَدُّواْ عَلَى أَدْبَارِكُمْ فَتَنْقَلِبُواْ خَاسِرِينَ\r\nيعنى : و هرگز به پشت سرتان يعنى به مصر باز مگرديد ، يا هرگز در موقع جنگ و نبرد به پشت سرتان برنگرديد يعنى فرار نكنيد ، و يا آن كه از عقايد و ايمانتان به خاطر سختى تكليفى برمگرديد و گرنه زيانكار مىشويد .\r\nقَالُوا يَا مُوسى إِنَّ فِيهَا قَوْماً جَبَّارِينَ وَإِنَّا لَن نَدْخُلَهُا حَتَّى يَخْرُجُوا مِنْهَا فَإِن يَخْرُجُوا مِنْهَا فَإِنَّا دَاخِلُونَ « 22 » قَالَ رَجُلَانِ مِنَ الَّذِينَ يَخَافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبَابَ فَإِذَا دَخَلْتُمُوهُ فَإِنَّكُمْ غَالِبُونَ وَعَلَى اللَّهِ فَتَوَكَّلُوا إِن كُنْتُم مُؤْمِنِينَ « 23 »\r\n\r\n","description":"","footnote":"","page_name":" 236 ","page_number":238},
  {"content":"\r\n\r\nتفسير :\r\nقَالُواْ يَا مُوسى إِنَّ فِيهَا قَوْماً جَبَّارِينَ وَإِنَّا لَن نَّدْخُلَهَا حَتَّى يَخْرُجُواْ مِنْهَا فَإِن يَخْرُجُواْ مِنْهَا فَإِنَّا دَاخِلُونَ\r\nيعنى : قوم موسى گفتند : اى موسى ، همانا در آن‌جا مردانى سلطه‌جو و نيرومند و متكبر هستند ، و ما هرگز بدان‌جا وارد نمىشويم تا آنها از آن‌جا بيرون آيند ، پس چون آنها از آن‌جا بيرون شدند ما وارد مىشويم .\r\nقَالَ رَجُلَانِ مِنَ الَّذِينَ يَخَافُونَ أَنْعَمَ اللَّهُ عَلَيْهِمَا ادْخُلُواْ عَلَيْهِمُ الْبَابَ فَإِذَا دَخَلْتُمُوهُ فَإِنَّكُمْ غَالِبُونَ\r\n« من الذين » و « أنعم اللَّه » هر دو صفت « رجلان » است ، و مراد از خوف ، ترس از خداست ، و الف‌لام « الباب » اشاره به دروازهء شهر قدس است . معناى آيه : دو نفر مرد از كسانى كه از خداوند مىترسيدند و خدا به آنها نعمت ايمان و شجاعت بخشيده بود ، در خطاب به آن قوم گفتند : شما از اين دروازه بر اهل بيت‌المقدس وارد شويد ، يعنى بتازيد و حمله كنيد و داخل شهر شويد ، و چون از آن دروازه وارد شديد حتماً شما پيروزيد .\r\nغرض اين بود كه آن‌جا درب ورودى حساس شهر است و با بستن آن دشمن در محاصره قرار مىگيرد و راه فرار پيدا نمىكند و روحيهء آنان ضعيف مىگردد ، زيرا مىدانستند آنها هيكل‌هايشان درشت و دل‌هايشان كوچك است .\r\nوَ عَلَى اللَّهِ فَتَوَكَّلُواْ إِن كُنتُم مُّؤْمِنِينَ\r\nيعنى : و اگر شما به حقيقت مؤمنيد بر خدا توكل نماييد ، خاصه در مواقع حساس و خطرناك و جنگ نابرابر .\r\nقَالُوا يَا مُوسَى إِنَّا لَن‌نَدْخُلَهَا أَبَداً مَا دَامُوا فِيهَا فَاذْهَبْ أَنْتَ وَرَبُّكَ فَقَاتِلَا إِنَّا هَا هُنَا قَاعِدُونَ « 24 »\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nتفسير :\r\nيعنى : قوم موسى پس از پيشنهاد آن دو نفر گفتند : اى موسى هرگز و ابداً تا آنها در آن سرزمين هستند ما وارد آن‌جا نخواهيم شد ، پس تو خود با پروردگارت برويد و با آنها بجنگيد ، ما همين‌جا نشسته‌ايم .\r\nمرادشان اين بود كه خود بجنگ و خدايت مدد غيبى كند يا فرشتگانش را همراه تو سازد ، و يا قائل به تجسّم ذات احديت بودند و مىگفتند : خدا همراه تو وارد جنگ شود . و اين كلام از آنها دلالت بر غايت جهل و جرأت آنها بر پيامبرشان و خطا در معتقداتشان دارد . و مسألهء تجسّم ذات حق در ميان يهود از روز اول كه به موسى گفتند : اجْعَلْ لَّنَآ إِلهًا كَمَا لَهُمْ ءَالِهَةٌ [ اعراف ، 138 
  ] مورد علاقهء آنها بود ، و گفته مىشود اين عقيدهء فاسد در ميانشان تا امروز دنيا از اغلب كردار و گفتارشان محسوس است .\r\nقَالَ رَبِّ إِنِّي لَا أَمْلِكُ إِلَّا نَفْسِي وَأَخِي فَافْرُقْ بَيْنَنَا وَبَيْنَ الْقَوْمِ الْفَاسِقِينَ « 25 » قَالَ فَإِنَّهَا مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ فَلَا تَأْسَ عَلَى الْقَوْمِ الْفَاسِقِينَ « 26 »\r\nلغت :\r\nتاه - از باب ضَرَب - : متحيّرانه رفت ، گمراه شد . تيه : تحيّر و گمراهى .\r\nتفسير :\r\nقَالَ رَبِّ إِنِّى لَآأَمْلِكُ إِلَّا نَفْسِى وَ أَخِى\r\nظاهر آيه اين است كه در آن هنگام احدى در فرمان موسى و برادرش نبود و موسى جز خود و برادرش بر كسى تسلّط نداشت . لكن بدون شك در ميان آن قوم عده‌اى هر چند اندك وجود داشتند و حداقل يوشع و كالب بودند ، پس مراد از آنچه موسى آن را به خود و\r\n\r\n","description":"","footnote":"","page_name":" 238 ","page_number":240},
  {"content":"\r\n\r\nبرادر خود محصور مىكند ، ابلاغ احكام به عنوان رسالت الهى و پند و اندرز قوم و دستور حركت به سوى جهاد است كه مؤمنان نيز در آن دخالت نداشتند .\r\nمعناى آيه : موسى گفت : پروردگارا بىترديد من در امر ابلاغ رسالت تنها مسلط بر خود و برادرم هستم . يعنى و سخن و دعوت و فرمان ما هم با ردّ صريح و مخالفت شديد قوم مواجه است .\r\nفَافْرُقْ بَيْنَنَا وَبَيْنَ الْقَوْمِ الْفَاسِقِينَ\r\nيعنى : پس اى خداوند ( دربارهء انجام اين تكليف عظيم و امر خطير يعنى مبارزه با غاصبان بيت‌المقدس و جهاد براى فتح آن و وارد شدن در آن سرزمين مقدس و تشكيل حكومت الهى و سلطه بر ملت آن منطقه ) ميان ما يعنى من و برادر و پيروانم و ميان قوم طغيانگر و خارج از طاعتت جدايى افكن ، يعنى داورى كن و تكليف ما را از جنگ با ساكنان قدس هرچند با عده‌اى بس معدود ، يا انصراف از جنگ وجدايى از اين قوم روشن فرما .\r\nقَالَ فَإِنَّهَا مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِى الْأَرْضِ فَلَا تَأْسَ عَلَى الْقَوْمِ الْفَاسِقِينَ\r\nيعنى : خداوند در جواب درخواست داورى موسى گفت : آن سرزمين مقدس بر آنها چهل سال حرام است و اين مدت را در همان‌جا كه هستند سرگردان خواهند بود ، پس بر قوم فاسقان اندوه مخور .\r\nمراد از حرام ، ممنوعيت تكوينى است ، يعنى خدا توفيق دخول آن مكان را نخواهد داد .\r\nو مراد از سرگردانى تحيّر آنهاست به گونه‌اى كه نه زندگى شهرى داشته باشند كه ساخت و ساز كنند و نه صحرانشينى كه به هر نقطه بخواهند بروند . و طبق تواريخ ، فاصلهء آن محل تا دروازهء قدس 36 كيلومتر بوده ، كه روز را بار سفر مىبستند و حركت مىكردند و شب را در جايى مىآرميدند و چون بامداد از خواب برمىخاستند خود را در محل اول مىديدند ، گويى زمين دايره‌وار چرخيده است . چهل سال بر اين منوال گذشت ، هارون پيامبر در آن اثنا رحلت كرد و موسى نيز به فاصلهء يك سال پس از او رحلت نمود . و گفته شده تمام آنهايى كه در جواب امر موسى به جنگ « انّا لن ندخلها أبداً » گفته بودند هلاك شدند و نسل آنها باقى ماند ، و پس از تمام شدن مدت تحيّر ، يوشع بن نون كه وصى موسى بود مأمور\r\n\r\n","description":"","footnote":"","page_name":" 239 ","page_number":241},
  {"content":"\r\n\r\nحركت به سوى ارض مقدسه شد و او با كالب بن يوفنّا همراه نسل بازمانده به سوى بيت‌المقدس حركت نمودند ، آن‌جا را فتح كردند و حكومت دينى تشكيل دادند .\r\nو در اين تاريخ ابهامى است كه قوم موسى پس از امتناع شديد از جنگ ، چرا با آن جدّيت و تحمل زحمات هر روز به سوى بيت‌المقدس روانه مىشدند ؟ و ظاهراً در اين سال‌ها و در حال اين سفر نافرجامِ مكرّر بود كه خداوند بر آنها مَنّ و سَلْوى نازل مىكرد و آن سنگ مربعِ مركز انفجار دوازده چشمه را براى آشاميدن آب بر آنها فروفرستاد . و اين امور عجيب از وضع حالات بنىاسرائيل مستبعد نيست ، زيرا معاملهء آنها با پيامبران مرسل خود و شمول الطاف بىكران خدا در حق آنها و مخالفت مكرر و سرسختانهء آنها با اوامر خداوند و ردّ معجزات مكرر و روشن كه به رأىالعين مىديدند از عجايبى است كه در ملت هيچ پيامبرى اتفاق نيفتاده است .\r\nوَاتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبَا قُرْبَاناً فَتُقُبِّلَ مِنْ أَحَدِهِمَا وَلَمْ يُتَقَبَّلْ مِنَ الآخَرِ قَالَ لَأَقْتُلَنَّكَ قَالَ إِنَّمَا يَتَقَبَّلُ اللَّهُ مِنَ الْمُتَّقِينَ « 27 » لَئِنْ بَسَطْتَ إِلَيَّ يَدَكَ لِتَقْتُلَنِي مَا أَنَا بِبَاسِطٍ يَدِيَ إِلَيْكَ لَأَقْتُلَكَ إِنِّي أَخَافُ اللَّهَ رَبَّ الْعَالَمِينَ « 28 »\r\n\r\n[ هابيل و قابيل 
  ]\r\nتفسير :\r\nوَ اتْلُ عَلَيْهِمْ نَبَأَ ابْنَىْ ءَادَمَ بِالْحَقِّ إِذْ قَرَّبَا قُرْبَاناً فَتُقُبِّلَ مِنْ أَحَدِهِمَا وَ لَمْ يُتَقَبَّلْ مِنَ الْأَخَرِ\r\nاين آيات پنجگانه حاكى است از داستانى تكان‌دهنده ، معلول صفت خبيثهء حسد و عدم رضاى انسان به تقدير الهى ، و حادثه‌اى بس عجيب يعنى مرتكب‌شدن حاسدى عملى زشت را ، و نشان‌دادن محسودى در سايهء ترس از خداوند عكس‌العمل نيك را ، و گرفتارى حاسد به كيفر دنيا و پشيمانى بىنتيجهء او .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\nخلاصهء اين حادثه طبق برخى از روايات و نوشتهء مفسران اين است كه حوّاء امّ البشر همسر آدم هر بار كه بچه مىآورد دوقلو مىزاييد ، پسر و دختر ، و چون فرزندانشان بزرگ شدند و موقع ازدواجشان فرارسيد و در آن عصر شريعتى هم از جانب خدا نبود ، بلكه براى آدمِ پيامبر در برخى از موارد خاص دستور معينى از امر يا نهى طبق ارادهء حق مىرسيد ، دربارهء ازدواج فرزندانش امر شد كه خواهر هر يك از دوقلوها را به ازدواج برادر دوقلوى ديگر درآورد كه دوقلوها با هم ازدواج نكنند ، از اين‌رو آدم مأمور شد خواهر توأم « قابيل » را به عقد « هابيل » و خواهر توأم هابيل را به عقد قابيل درآورد . قابيل به اين ازدواج راضى نشد و اصل صدور اين دستور را هم از سوى خداوند انكار كرد و خواستار ازدواج با نامزد هابيل شد و در نتيجه خواهر توأم قابيل مورد خواستارى دو نفر قرار گرفت . هر دو برادر مأمور شدند به‌جاى قرعه ، مالى را به عنوان قربانى به قربانگاه برند و هر كس قربانش قبول افتد خواهر قابيل از آنِ او باشد .\r\nنوشته‌اند هابيل كه دامدارى كريم‌النفس ، صاحب حُسن سريره و كرامت انسانى بود ، از ميان اموال خود بهترينش را كه شتر يا گوسفند پروارى بود برگزيد و قابيل كه كشاورزى بخيل و داراى خبث سريره بود ، از ميان اموالش اندكى گندم بىارزش برداشت و هر دو به پيشگاه حق هديه دادند . قربانى هابيل قبول افتاد با اين علامت كه آتشى صاف و بدون دود فرود آمد و قربانى او را برگرفت و بالا برد و گندم قابيل در جاى خود ماند .\r\nبرخى گفته‌اند كه گوسفند هابيل همان بود كه در قضيهء ذبح اسماعيل در منى به عنوان فدا نازل گرديد .\r\nمعناى آيه : اى پيامبر ، داستان دو پسر آدم ، هابيل و قابيل را بر اهل كتاب ، به‌حق تلاوت كن ، يعنى به درستى و همان‌گونه كه واقع شده و جبرئيل امين از لوح محفوظ فرا گرفته و بر قلب تو خوانده ، آن هنگام كه هر يك از آنها براى رسيدن به هدف خود ، مالى را به عنوان وسيلهء تقرّب به حق به پيشگاه خدا آوردند ، پس ، ازيكى پذيرفته شد و از ديگرى پذيرفته نشد .\r\nقَالَ لَأَقْتُلَنَّكَ قَالَ إِنَّمَا يَتَقَبَّلُ اللَّهُ مِنَ الْمُتَّقِينَ\r\nيعنى : آن كه قربانش رد شده بود يعنى قابيل ، به ديگرى يعنى هابيل گفت : سوگند\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nباد كه تو را خواهم كُشت . هابيل گفت : حقيقت جز اين نيست كه خداوند از پرهيزگاران مىپذيرد . يعنى علت عدم پذيرش قربانى تو من نيستم تا به قتل من برخيزى ، بلكه سوء اعتقاد و خبث سريره تو را جزء بىتقواها كرده و خدا عمل را از متّقين مىپذيرد .\r\nلَئِن‌م بَسَطْتَ إِلَىَّ يَدَكَ لِتَقْتُلَنِى مَآ أَنَاْ بِبَاسِطٍ يَدِىَ إِلَيْكَ لِأَقْتُلَكَ إِنِّى أَخَافُ اللَّهَ رَبَّ الْعَالَمِينَ\r\nيعنى : بىترديد اگر دست خود را به سوى من براى كشتنم دراز كنى من هرگز دست خود را براى كشتن تو به سويت دراز نخواهم كرد ، زيرا من از پروردگار جهانيان مىترسم .\r\nذكر كلمهء « لِأقتلك » براى بيان اين است كه من مانند تو قصد ابتدايى قتل را كه ناشى از انگيزهء حسد و غيره باشد ندارم و هرگز اين‌گونه قصد از من محقق نمىشود ، زيرا كه مبغوض خداست . و اما عكس‌العمل دفاعى و بدين منظور دست دراز كردن و زدن و حتى كشتن را انجام مىدهم ، و اين بدان جهت است كه در آن عصر حكم شرع نبود و هابيل در دفاع از خود به حكم عقل عمل مىكرد و عقل دفاع از نفس را واجب مىداند ، بلكه اين يك امر فطرى و طبيعى است حتى در حيوان . و اين‌كه گفته شده در آن عصر دفاع از خود جايز نبوده و يا جايز بوده و هابيل كشته‌شدن را بر كشتن ترجيح مىداده ، مرجوح است و اين كلام در مرحلهء گفتگو بوده و اما خارجاً ظاهر اين است كه كشته‌شدن او به نحو ترور و غيراختيارى بوده است .\r\nإِنِّي أُرِيدُ أَن تَبُوأَ بِإِثْمِي وَإِثْمِكَ فَتَكُونَ مِنْ أَصْحَابِ النَّارِ وَذلِكَ جَزَاءُ الظَّالِمِينَ « 29 » فَطَوَّعَتْ لَهُ نَفْسُهُ قَتْلَ أَخِيهِ فَقَتَلَهُ فَأَصْبَحَ مِنَ الْخَاسِرِينَ « 30 »\r\nلغت و اعراب :\r\nباءَ اليه - از باب نَصَر - : رجوع كرد به سوى او ، باء بالحقّ أو بالذنب : اقرار كرد به آن . طوّع له الشىءَ : سهّله عليه و رخّص له فعله .\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nتفسير :\r\nإِنِّى أُرِيدُ أَن تَبُوأَ بِإِثْمِى وَ إِثْمِكَ فَتَكُونَ مِنْ أَصْحَابِ النَّارِ وَ ذَ لِكَ جَزَ ؤُاْ الظَّالِمِينَ\r\nيعنى : هابيل پس از تعليل ترك تعدّى خود به ترس از خداوند ، گويى علت ديگرى ذكر كرد و به وى گفت : مسلّماً من مىخواهم فرداى قيامت من بىگناه باشم و تو با گناه من و گناه خودت به سوى خدا باز گردى و در نتيجه از اهل آتش باشى ، و آن كيفر ستمكاران است .\r\nمراد از « اثمِ » مضاف به ياء متكلّم ، گناهان مقتول و مراد از « اثمِ » مضاف به كاف خطاب ، گناه قتل قاتل است . و غرض اين است كه چون طبق ادّلهء نقليه با مساعدت دليل عقلى ، كسى كه مظلوماً كشته شود همهء گناهان او به گردن قاتل است ، پس قاتل گناه خودش كه قتل مؤمن است و گناهان مقتول ، هر دو را متحمل مىشود . و مراد از « اريد أن تبوء » اين نيست كه هابيل ميل و اراده داشت قابيل از اهل آتش باشد ، زيرا چنين ميلى براى مؤمن نارواست ، بلكه مراد اختيار است ، يعنى هابيل مىگويد اگر امر داير شود ميان اين‌كه من تو را به ظلم بكشم و گناهانت را بر عهده بگيرم و اين‌كه تو مرا به ظلم بكشى ، من دومى را اختيار مىكنم ، و گرنه خواست مؤمن اين است كه هيچ يك واقع نشود .\r\nفَطَوَّعَتْ لَهُ نَفْسُهُ قَتْلَ أَخِيهِ فَقَتَلَهُ فَأَصْبَحَ مِنَ الْخَاسِرِينَ\r\nيعنى : پس نفس امّارهء قابيل كشتن برادر را براى او به تدريج رخصت داد و آسان نمود و سرانجام او را كشت و از زيانكاران گرديد . زيرا در دنيا پس از آن حادثهء سوء ، تأثيرات آن ، روح وى را پيوسته تحت فشار قرار داد و از حضور پدر و مادر مطرود و در نزد ساير ارحام طبعاً منفور گرديد ، و در پيشگاه حق تعالى مبغوض و نزد فرشتگان ملعون شد ، و سنّت سيّئهء قتل صالحان را به جريان انداخت و نام ننگين و لعنت همهء صالحان جهان را تا انقراض نسل بشر بر خود خريد . و چون توبهء او معلوم نيست پس در آخرت نيز مستحق عذاب خواهد بود .\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nفَبَعَثَ اللَّهُ غُرَاباً يَبْحَثُ فِي الْأَرْضِ لِيُرِيَهُ كَيْفَ يُوَارِيغ سَوْءَةَ أَخِيهِ قَالَ يَاوَيْلَتَى أَعَجَزْتُ أَنْ أَكُونَ مِثْلَ هذَا الْغُرَابِ فَأُوَارِيَ سَوْءَةَ أَخِي فَأَصْبَحَ مِنَ النَّادِمِينَ « 31 »\r\nلغت و اعراب :\r\nغراب : زاغ و كلاغ كه چندين نوع است و به او فال بد مىزنند . بَحَثَ فى الأرض - از باب مَنَع - : زمين را كَند . فاعلِ ليريه « اللَّه » يا « غراب » است . سوأة : شىء زشت و نامطلوب و هر چيزى كه بايد مستور داشت . ويلتا كلمه‌اى است كه وقت حلول خطر يا رسوايى گفته مىشود كه گويى انسان ، هلاكت يا رسوايى خود را مىطلبد .\r\nتفسير :\r\nفَبَعَثَ اللَّهُ غُرَابًا يَبْحَثُ فِى الْأَرْضِ لِيُرِيَهُ كَيْفَ يُوَارِى سَوْءَةَ أَخِيهِ\r\nاز منابع روايى برمىآيد كه هابيل نخستين فرد مردهء انسانى بود و عنوان شهيد نيز دارد و روحش اولين روحى بود كه از اين جهان به عالم برزخ انتقال يافت ، برزخى كه به عنوان مسكن موقّت و محل انتظار ارواح بشرى از آغاز تا پايانشان به‌منظور حضور در عرصهء قيامت تهيه و آماده شده است . و تا آن روز حادثهء مرگ و مسألهء تشريفات تجهيز ميّت رخ نداده بود . و قابيل پس از كشتن برادر ، در پنهان‌كردن جسد او متحيّر ماند و مدتى او را از محلى به محلى به دوش مىكشيد تا جسد ، متغيّر و متعفّن گرديد و روىآوردن برخى از درندگان طيور به او ، وى را ناتوان‌تر كرد و جانش از اين حادثه به لب آمد .\r\nمعناى آيه : پس خداوند زاغى را برانگيخت ، يعنى الهام نمود يا بعث تكوينى نمود و كلاغ كارى طبق فطرت خود انجام داد ، زاغ با چنگال و منقار خويش زمين را مىكند تا به او نشان دهد چگونه جسد متعفّن برادر خويش را پنهان سازد .\r\nظاهر آيه اين است كه غراب تنها با كندن زمين به او فهمانيد . و ممكن است مراد اين\r\n\r\n","description":"","footnote":"","page_name":" 244 ","page_number":246},
  {"content":"\r\n\r\nباشد كه پس از كندن ، چيزى را هم مانند آذوقهء خود يا جسد غراب ديگرى را كه كشته بود در زير خاك دفن نمود و مطلب را روشن‌تر نشان داد .\r\nقَالَ يَاوَيْلَتَى أَعَجَزْتُ أَنْ أَكُونَ مِثْلَ هذَا الْغُرَابِ فَأُوَارِىَ سَوْءَةَ أَخِى فَأَصْبَحَ مِنَ النَّادِمِينَ\r\nيعنى : قابيل به خود گفت : اى واى بر من ، آيا من ناتوان شدم از اين‌كه همانند اين كلاغ باشم تا جسد متعفّن برادرم را مستور نمايم ؟ ! و در نتيجه جزء پشيمان‌ها شد ، يعنى پشيمان از اصل كشتن برادر و ارتكاب چنين جرمى عظيم . و اين معنا توبه محسوب مىشود .\r\nو ممكن است مراد ، پشيمانى از اين باشد كه چرا از آغاز امر متوجه مسألهء دفن نشدم و آن همه زحمات طاقت‌فرسا كشيدم ؟ ! و اين وجه ارجح است ، زيرا در برخى از روايات دارد كه پس از آن حادثه هر چه قتل ناحق در دنيا واقع مىشود بهره‌اى از عذاب آن به قابيل مىرسد ، و اين علامت عدم تحقّق توبه از اوست ، چنان كه برخى از مفسران نوشته‌اند كه قابيل پس از آن حادثه از منطقه فرار كرد و در عدنِ يمن ساكن شد و شيطان به سراغش رفت و آتش‌پرستى را به وى آموخت و سپس به وسايل لهو و لعب و استعمال آلات طرب و نوشيدن خمر و گناهان كبيرهء ديگر روى آورد .\r\nمِن أَجْلِ ذلِكَ كَتَبْنَا عَلَى بَنِي إِسْرَائِيلَ أَنَّهُ مَن قَتَلَ نَفْساً بِغَيْرِ نَفْسٍ أَوْ فَسَادٍ فِي الْأَرْضِ فَكَأَنَّمَا قَتَلَ النَّاسَ جَمِيعاً وَمَنْ أَحْيَاهَا فَكَأَنَّمَا أَحْيَا النَّاسَ جَمِيعاً وَلَقَدْ جَاءَتْهُمْ رُسُلُنَا بِالْبَيِّنَاتِ ثُمَّ إِنَّ كَثِيراً مِنْهُم بَعْدَ ذلِكَ فِي الْأَرْضِ لَمُسْرِفُونَ « 32 »\r\nتفسير :\r\nمِن أَجْلِ ذَ لِكَ كَتَبْنَا عَلَى بَنِى إِسْرَآئِيلَ أَنَّهُ مَن قَتَلَ نَفْسَا م بِغَيْرِ نَفْسٍ أَوْ فَسَادٍ فِى الْأَرْضِ فَكَأَنَّمَا قَتَلَ النَّاسَ جَمِيعًا\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nظاهر آيهء شريفه اين است كه حكم حرمت كشتن مؤمن به ناحق از زمان بنىاسرائيل كه از عصر يعقوب پيامبر شروع مىشود ، تشريع شده است و چون شريعت يعقوب همان شريعت ابراهيم است پس اين حكم در شريعت ابراهيم بوده و در شرع نوح و پيش از آن نبوده ، نه بدين معنا كه كشتن مؤمن جايز بوده ، بلكه طبق حرمت عقلى مورد عمل عقلا بوده و خدا مردم را به حكم خرد و اقتضاى فطرتشان واگذاشته بوده ، و از زمان ابراهيم حرمت تشريعى بر وفق حكم عقل انشاء و جعل شده است . و فرق ميان حكم عقل و شرع اين است كه عقل تنها به قبح عمل حكم مىكند و در حرمت شرعى ، يعنى انشاء حكم تحريمى از طرف پروردگار ، آثار ديگرى مترتب مىشود نظير : مساوات قتل ظالمانهء يك نفر با قتل همهء مردم ، حكم قصاص و ديه و كفّارات ، عدم ارث قاتل از اموال مقتول و غيره ، بنابراين كه شريعت ابراهيمى همان شريعت اسلام است .\r\nمعناى آيه : به خاطر صدور چنين جنايتى از يك انسان كه كاشف از وجود غريزه يا غرايزى خطرناك در فطرت اوست مانند صفت حسد ، حب شهوت و حب جاه و مال ، بر طايفهء بنىاسرائيل نوشتيم يعنى در لوح محفوظ پيش از خلقت بشر ، يا حكم كرديم و مقرر داشتيم و ابلاغ نموديم كه هر كس نَفْسى را بدون صدور قتل نفسى از وى يا ظهور فسادى از او در روى زمين بكشد پس چنان است كه همهء مردم را كشته است .\r\nو در خبر صحيح است كه امام صادق عليه السلام فرمود : « كسى كه خودكشى كند در جهنم جاودان است » . پس خودكشى قهراً از مصاديق اين آيه است .\r\nو مراد از « به غير نفس » استثناى مورد قصاص است كه به خاطر كشتن كسى كشته شود . و مراد از « فساد فى الأرض » محاربه با ولىّ امر و افساد است كه در اين دو مورد ، قتل شخص حرام نيست ، و موارد ديگرى نيز در شرع استثنا شده كه در آيه بيان نشده يا در آن عصر تشريع نشده بود مانند : كشتن در موارد حدود شرعيه ، و دفاع از نفس و عِرض و مال ، و مورد مقدميّه براى امرى اهم ، تعارض ميان اهمّ و مهم و غيره . و مراد از تشبيه يا مساوات قتل يك فرد با قتل كل افراد ، اشتراك هر دو در محل عقوبت يا نوع عذاب است مانند طبقات خاص جهنم يا عذاب‌هاى معيّن ، نه در مقدار و كمّيّت كه اختلاف آن حتمى و عقلى است .\r\nوَ مَنْ أَحْيَاهَا فَكَأَنَّمَآ أَحْيَا النَّاسَ جَمِيعًا\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nيعنى و هر كس نفسى را زنده نمايد پس چنان است كه گويى همهء مردم را زنده كرده است .\r\nمراد زنده كردن حقيقى به دميدن روح به كالبد نيست كه احدى را چنين قدرتى نباشد چنان‌كه ظاهراً مراد زنده كردن به توالد و تناسل هم نيست بلكه نظير نجات‌دادن انسانى از غرق شدن در آب ، سوختن در آتش ، مرض مهلك و ساير موارد مهلكهء قطعى است . و بر طبق روايات ، وارد كردن مشرك و كافر و منافق به دين حقيقى از مصاديق اين آيه است . و ممكن است توبه دادن هر مبتلا به كباير اخلاقى و عملى نيز از مصاديق خفيف آيه باشد . و مساوات هم در اين‌جا مثل شق سابق است .\r\nوَ لَقَدْ جَآءَتْهُمْ رُسُلُنَا بِالْبَيِّنَاتِ\r\nيعنى : واقعيت اين است كه فرستادگان ما براى بنىاسرائيل ، دلايل روشن را در اثبات حرمت قتل نفس و احكام ديگر آسمانى آوردند . زيرا پيامبران بنىاسرائيل از يوسف صدّيق گرفته تا عيسى بن مريم و خاصّه موسى بن عمران ، دلايل منطقى بىشمار و معجزات بسيار و كتاب‌هاى آسمانى متعدد در مدتى بس طولانى بر آنها عرضه داشتند ؛\r\nثُمَّ إِنَّ كَثِيرًا مِّنْهُم بَعْدَ ذَ لِكَ فِى الْأَرْضِ لَمُسْرِفُونَ\r\nيعنى : سپس بسيارى از آنان پس از رسيدن معجزات و ديدن نشانه‌هاى آشكار ، در روى زمين اسرافكارى كردند و در ريختن خون بىگناهان و غير آن از محرمات از حد تجاوز نمودند .\r\nإِنَّمَا جَزَاءُ الَّذِينَ يُحَارِبُونَ اللَّهَ وَرَسُولَهُ وَيَسْعَوْنَ فِي الْأَرْضِ فَسَاداً أَن يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَأَرْجُلُهُم مِنْ خِلَافٍ أَوْ يُنفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيَا وَلَهُمْ فِي الْآخِرَةِ عَذَابٌ عَظِيمٌ « 33 » إِلَّا الَّذِينَ تَابُوا مِن قَبْلِ أَن تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ « 34 »\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nلغت و اعراب :\r\n\r\n[ احكام محارب 
  ]\r\nحارَبَه : با او جنگيد ، محارب : جنگنده ، و در اصطلاح شرع كسى كه اسلحه‌اى به قصد ترساندن مردم به دست گيرد و امنيت محيط را بر هم زند . فساداً حال است از فاعل يسعون يعنى مفسدين . يقتَّلوا ، باب تفعيل از سه فعل مذكور دلالت بر شدت و حتميت فعل دارد .\r\nتفسير :\r\nإِنَّمَا جَزَ ءُاْ الَّذِينَ يُحَارِبُونَ اللَّهَ وَ رَسُولَهُ وَ يَسْعَوْنَ فِى الْأَرْضِ فَسَادًا\r\nمراد از جنگ با خدا مخالفت عملى با احكام اوست ، و از جنگ با رسول او اخلال به امنيت محيط مسلمين است كه حفظش بر عهدهء رسول به عنوان امانت اوست ، و طبعاً مراد از مخالفت خدا نيز مخالفت از اين راه است نه انجام هر گناهى . و منظور از آيهء شريفه طبق تصريح روايات ، كسانى هستند كه به قصد ارعاب مردم و گرفتن مال و تعرض به ناموس و كشتن آنها اسلحه‌اى سرد يا گرم به دست گيرند و ظاهر شوند ، نه هر فرد يا گروهى كه با دولت اسلامى به جنگ برخيزند كه بر آنها احكام محارب بار نمىشود و پيامبر اسلام نيز پس از پيروزى ، بر آنها حكم محارب بار نمىكردند .\r\nمعناى آيه : جز اين نيست كه مجازات و كيفر كسانى كه محاربند و از مسلمين سلب امنيت مىكنند كه گويى با خدا و رسول مىجنگند ، و در روى زمين سعى در ايجاد فساد و تبهكارى دارند ،\r\nأَن يُقَتَّلُواْ أَوْ يُصَلَّبُواْ أَوْ تُقَطَّعَ أَيْدِيهِمْ وَ أَرْجُلُهُم مِّنْ خِلَافٍ أَوْ يُنفَوْاْ مِنَ الْأَرْضِ\r\nاين است كه يكى از حدود و كيفرهاى چهارگانهء زير در حق آنها جارى گردد :\r\nاول - تقتيل ، يعنى با شدت و بدون تأخير و سستى كشته شوند .\r\nدوم - تصليب ، يعنى با قاطعيت به دار آويخته گردند .\r\nسوم - تقطيع ، يعنى دست‌ها و پاهايشان بر خلاف هم قطع گردد . مراد از بريدن دست‌ها بريدن چهار انگشت غير ابهام از موضع اتصال به كف ، و از بريدن پاها بريدن قدم يعنى جلو پاست به طورى كه ساق بر روى پاشنه باقى بماند و بتواند روى آن بايستد ، و مراد از خلافِ هم ، بريدن دست از طرف راست و پا از طرف چپ يا عكس آن است .\r\n\r\n","description":"","footnote":"","page_name":" 248 ","page_number":250},
  {"content":"\r\n\r\nچهارم - نفى بلد ، يعنى از سرزمين خود تبعيد گردند .\r\nذَ لِكَ لَهُمْ خِزْىٌ فِى الدُّنْيَا وَ لَهُمْ فِى الْأَخِرَةِ عَذَابٌ عَظِيمٌ\r\nيعنى : اين نوع حد و كيفر دربارهء محاربين ، تنها خوارى و رسوايى در دنياست ، و آنها را در آخرت عذابى بزرگ است .\r\nبدان كه در محارب به معنايى كه گذشت فرقى نيست ميان آن كه مرد باشد يا زن ، و اين‌كه محاربه در شب باشد يا روز ، و محارب فرد باشد يا گروه . و دزد مسلّح چه در داخل شهر يا خارج آن محارب است . و اختلاف است در اين‌كه كيفرهاى چهارگانه مطلقاً به نحو تخيير است يا ترتيب ، بدين‌معنا كه بايد حاكم به تناسب عمل محارب ، كيفر جارى نمايد . و مدت ماندن مصلوب بر سرِ دار با حاكم است ، و مدت تبعيد يك سال و بيشتر است .\r\nإِلَّا الَّذِينَ تَابُواْ مِن قَبْلِ أَن تَقْدِرُواْ عَلَيْهِمْ فَاعْلَمُواْ أَنَّ اللَّهَ غَفُورٌ رَّحِيمٌ\r\nيعنى : واجب است حدود فوق دربارهء محارب‌ها جارى شود مگر كسانى كه پيش از آن كه بر آنها غالب شويد توبه كرده باشند ، پس بدانيد كه حتماً خداوند بسيار آمرزنده و مهربان است . يعنى در صورت توبه ، خداوند از حقوق خود نسبت به او مىگذرد و طبعاً حقوق مردم باقى است ، پس اگر در مدت محاربه از او قتلى صادر نشده كيفرهاى چهارگانه ساقط مىشود ، و اگر مالى تلف نموده ضامن قيمت آن است . و اگر كسى را كشته باشد قتل او به عنوان حدّ ساقط است ولى حقّ قصاص براى ولىّ دم باقى است .\r\nيَا أَيُّهَا الَّذِينَ آمَنُوا اتَّقُوا اللَّهَ وَابْتَغُوا إِلَيْهِ الْوَسِيلَةَ وَجَاهِدُوا فِي سَبِيلِهِ لَعَلَّكُمْ تُفْلِحُونَ « 35 » إِنَّ الَّذِينَ كَفَرُوا لَوْ أَنَّ لَهُم مَا فِي الْأَرْضِ جَمِيعاً وَمِثْلَهُ مَعَهُ لِيَفْتَدُوا بِهِ مِنْ عَذَابِ يَوْمِ الْقِيَامَةِ مَا تُقُبِّلَ مِنْهُمْ وَلَهُمْ عَذَابٌ أَلِيمٌ « 36 » يُرِيدُونَ أَن يَخْرُجُوا مِنَ النَّارِ وَمَا هُم بِخَارِجِينَ مِنْهَا وَلَهُمْ عَذَابٌ مُقِيمٌ « 37 »\r\n\r\n","description":"","footnote":"","page_name":" 249 ","page_number":251},
  {"content":"\r\n\r\nلغت واعراب :\r\nابتغاء : طلب و جستجو . افتدى بالمال : مال را براى خود فدا داد . و مثله معه عطف است به « ما » ى موصول .\r\nتفسير :\r\nيأَ يُّهَا الَّذِينَ ءَامَنُواْ اتَّقُواْ اللَّهَ وَ ابْتَغُواْ إِلَيْهِ الْوَسِيلَةَ\r\nيعنى : اى كسانى كه ايمان آورده‌ايد ، از خدا پروا كنيد و به سوى او وسيله جوييد . يعنى در سير معنوى به سوى او و تقرب به او كه هدف اصلى آفرينش انسان است دستاويزى بجوييد . و وسيله اعم است و شامل تحصيل عقايد حقه ، و اخلاق فاضله و عمل‌هاى صالح از واجبات و مستحبات ، و دعا و اصرار در آن و سوگند دادن به اسماء عظام و مقدسات عالم ، و توسّل به مقربان درگاهش مانند انبيا و معصومين و فرشتگان و غير آنها مىشود .\r\nوَ جَاهِدُواْ فِى سَبِيلِهِ لَعَلَّكُمْ تُفْلِحُونَ\r\nيعنى : و در راه او جهاد و كوشش نماييد ، با حضور در جبهه‌هاى جنگ ابتدايى و دفاعى و مبارزهء با نفس امّاره ، باشد كه رستگار شويد .\r\nإِنَّ الَّذِينَ كَفَرُواْ لَوْ أَنَّ لَهُم مَّا فِى الْأَرْضِ جَمِيعاً وَ مِثْلَهُ مَعَهُ لِيَفْتَدُواْ بِهِ مِنْ عَذَابِ يَوْمِ الْقِيَامَةِ مَا تُقُبِّلَ مِنْهُمْ وَ لَهُمْ عَذَابٌ أَلِيمٌ\r\nيعنى : بىترديد كسانى كه در دنيا كفر ورزيدند و اصول دينشان هرچند برخى از اصول آن مورد قبول واقع نشد ، اگر در روز رستاخيز همهء آنچه در اين زمين است از آنِ آنها باشد ، يعنى : از اموال گرانبها و معادن و خزاين و آنچه بشرها تهيه كرده‌اند و آنچه نكرده‌اند كه اينها غايت مقدورات بشر است و مثل آن نيز همراه آن باشد ، يعنى دو برابر شود ، تا همه را براى نجات خود از عذاب روز قيامت فدا دهند هرگز از آنها قبول نخواهد شد ، و براى آنها عذابى دردناك است .\r\nيُرِيدُونَ أَن يَخْرُجُواْ مِنَ النَّارِ\r\nآيه در مقام بيان وصفى از حالات دوزخيان است و مراد از اراده ، آرزوست . يعنى : آنها\r\n\r\n","description":"","footnote":"","page_name":" 250 ","page_number":252},
  {"content":"\r\n\r\nپيوسته آرزو دارند كه از آتش بيرون آيند . و ممكن است مراد ارادهء حقيقى باشد كه از هر سو به سوى ديگرِ آتش به احتمال اين‌كه امكان خروج است ، يا به ديدن نورى مثلًا به قصد بيرون شدن مىروند ، نظير كُلَّمَآ أَرَادُواْ أَن يَخْرُجُواْ مِنْهَآ أُعِيدُواْ فِيهَا [ سجده ، 20 
  ] هرگاه بخواهند از آن‌جا بيرون روند به همان‌جا بازگردانده مىشوند .\r\nوَ مَا هُم بِخَارِجِينَ مِنْهَا وَ لَهُمْ عَذَابٌ مُّقِيمٌ\r\n\r\n[ احكام سارق 
  ]\r\nيعنى : و لكن هرگز آنها از آن‌جا بيرون شدنى نيستند ، و آنها را در آن‌جا عذابى ثابت و پابرجاست .\r\nوَالسَّارِقُ وَالسَّارِقَةُ فَاقْطَعُوا أَيْدِيَهُمَا جَزَاءً بِمَا كَسَبَا نَكَالًا مِنَ اللَّهِ وَاللَّهُ عَزِيزٌ حَكِيمٌ « 38 » فَمَن تَابَ مِن بَعْدِ ظُلْمِهِ وَأَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ « 39 »\r\nلغت و اعراب :\r\nسَرَقَ المالَ - از باب ضَرَب - : دزديد آن را ، يعنى از حرزش بدون رضا و اطلاع مالك برداشت . نَكَلَ بفلان - از باب نَصَر - : عذابى كرد او را كه سبب عبرت ديگران شد . جزاءً و نكالًا هر دو مفعولٌ له اقطعوا است . ايدى : جمع يد ، كف دست تا مچ ، دست از سر انگشتان تا مِرفق يا تا كتف . أصلَحَ : صالح شد يا اصلاح نمود .\r\nتفسير :\r\nوَ السَّارِقُ وَالسَّارِقَةُ فَاقْطَعُواْ أَيْدِيَهُمَا جَزَآءَم بِمَا كَسَبَا نَكَالًا مِّنَ اللَّهِ\r\nخطاب آيه به حكّام و اولياى امور مسلمين است از معصوم و منصوب از قِبَل او ، و توجيه خطاب به مردم سبب هرج و مرج است . و مراد از « يد » در اين‌جا چهار انگشت\r\n\r\n","description":"","footnote":"","page_name":" 251 ","page_number":253},
  {"content":"\r\n\r\nغير ابهام دست است تاكف . و ذكر مفعولٌ له اول براى بيان كيفر سارق است نسبت به فعل انجام شده ، و مفعولٌ له دوم براى ردع وى است از تكرار و ردع ديگران از ارتكاب مثل آن .\r\nمعناى آيه : اى اولياى امور مسلمين ، دست‌هاى مرد دزد و زن دزد را به سزاى آنچه مرتكب شده‌اند قطع كنيد ، يعنى غير ابهام را از موضع اتصال انگشتان به كف دست ببريد ، تا اين حكم عذابى عبرت‌آموز از جانب خداوند باشد .\r\nوَ اللَّهُ عَزِيزٌ حَكِيمٌ\r\nيعنى : و خداوند عزيز است يعنى مقتدر و غالب و شكست‌ناپذير است ، حكيم است يعنى همهء دستورات تشريعىاش همانند صنع‌ها و عملكردهاى تكوينىاش طبق حكمت بالغه و كمال متانت و اتقان است . پس حكم قطع مقتدرانه‌اش بر وفق نظام امّت و مصالح ملت است .\r\nفَمَن تَابَ مِن‌م بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَّحِيمٌ\r\nيعنى : پس هر كه پس از ظلمش ، يعنى پس از دزدى كه ظلم به خود و ظلم به صاحب مال و ظلم به قانون محكم و متقن مالكيت است ، توبه نمايد وصالح گردد ، يا آن نقص و تخريبى را كه در ملك غير ايجاد نموده به ردّ غرامت اصلاح و ترميم كند ، پس خدا نيز بر او عطف توجه مىكند ، زيرا خدا بسيار آمرزنده و مهربان است .\r\nأَلَمْ تَعْلَمْ أَنَّ اللَّهَ لَهُ مُلْكُ السَّماوَاتِ وَالْأَرْضِ يُعَذِّبُ مَن يَشَاءُ وَيَغْفِرُ لِمَن يَشَاءُ وَاللَّهُ عَلَى كُلِّ شَيْءٍ قَدِيرٌ « 40 »\r\nتفسير :\r\nأَلَمْ تَعْلَمْ أَنَّ اللَّهَ لَهُ مُلْكُ السَّمَاوَاتِ وَ الْأَرْضِ\r\n« مُلك » به ضمّ اول ، غالباً در سلطه و حاكميت استعمال مىشود . و خطاب در آيه به\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nپيامبر يا مطلق مكلّف است . و سوق آيه به منزلهء تعليل بر احكام گذشته است مانند اجراى حدود بر متخلّفان در دنيا و وارد كردن كفار به دوزخ در آخرت كه همه از شئون حاكميت خداست .\r\nمعناى آيه : آيا ندانسته‌اى كه سلطهء حقيقى و حاكميت واقعى بر آسمان‌ها و زمين از آنِ خداوند است ؟ يعنى به ملاك آن كه آفرينش همه و حفظ و تدبير امور همه و به هم زدن نظم و فانى كردنِ تركيب فعلى همه در موعد مقرر خود به ارادهء نافذ و تامّ اوست .\r\nيُعَذِّبُ مَن يَشَآءُ وَ يَغْفِرُ لِمَن يَشَآءُ وَ اللَّهُ عَلَى كُلِّ شَىْءٍ قَدِيرٌ\r\nيعنى : طبق اين سلطه و حاكميت ، هر كه را بخواهد از كسانى كه استحقاق عقاب دارند به اقتضاى عدل و حكمت خود عذاب مىكند ، و هر كه را بخواهد از آنان به اقتضاى رحمتش مىآمرزد ، يعنى استحقاق عاصى او را از اختيار بيرون نمىبرد ، و خدا بر هر چيزى تواناست .\r\nيَا أَيُّهَا الرَّسُولُ لَا يَحْزُنكَ الَّذِينَ يُسَارِعُونَ فِي الْكُفْرِ مِنَ الَّذِينَ قَالُوا آمَنَّا بِأَفْوَاهِهِمْ وَلَمْ تُؤْمِنْ قُلُوبُهُمْ وَمِنَ الَّذِينَ هَادُوا سَمّاعُونَ لِلْكَذِبِ سَمّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِهِ يَقُولُونَ إِنْ أُوتِيتُمْ هذَا فَخُذُوهُ وَإِن لَمْ تُؤْتَوْهُ فَاحْذَرُوا وَمَن يُرِدِ اللَّهُ فِتْنَتَهُ فَلَن تَمْلِكَ لَهُ مِنَ اللَّهِ شَيْئاً أُولئِكَ الَّذِينَ لَمْ يُرِدِ اللَّهُ أَن يُطَهِّرَ قُلُوبَهُمْ لَهُمْ فِي الدُّنْيَا خِزْيٌ وَلَهُمْ فِي الْآخِرَةِ عَذَابٌ عَظِيمٌ « 41 »\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nتفسير :\r\n\r\n[ خطر منافقان 
  ]\r\nيأَيُّهَا الرَّسُولُ لَايَحْزُنكَ الَّذِينَ يُسَارِعُونَ فِى الْكُفْرِ مِنَ الَّذِينَ قَالُواْ ءَامَنَّا بِأَفْوَاهِهِمْ وَلَمْ تُؤْمِنْ قُلُوبُهُمْ\r\nاين آيه در مقام اطمينان دل دادن به پيامبر و يارانش و نهى از حزن و اندوه از اعمال دو طايفهء شتابان در كفر است : منافقان و عدّهء خاصى از يهود . معناى آيه : اى فرستادهء ما ، هرگز تو را كسانى كه در كفر سرعت دارند اندوهگين نسازد . مراد از سرعت آنها در كفر ، ادامهء گرايش به آن و طرفدارى و فعاليت در راه آن و مبارزه با مؤمنان است . از كسانى كه منافق‌اند و به زبانشان مىگويند ايمان آورديم در حالى كه دل‌هاى آنان ايمان نياورده است ؛\r\nوَ مِنَ الَّذِينَ هَادُواْ سَمَّاعُونَ لِلْكَذِبِ سَمَّاعُونَ لِقَوْمٍ ءَاخَرِينَ لَمْ يَأْتُوكَ\r\nيعنى : و از كسانى كه يهودى هستند و سخت شنواى كذب‌اند ، يعنى راجع به نفع يهوديت هر دروغ و اكاذيبى را مىشنوند و مىپذيرند ؛ و سخت شنواى گروه ديگرى هستند كه هرگز نزد تو نيامده‌اند ، يعنى شنواى سخنان علمايشان هستند كه با وجود ادلّهء روشن به نبوتت به نزد تو نيامده‌اند .\r\nيُحَرِّفُونَ الْكَلِمَ مِن‌م بَعْدِ مَوَاضِعِهِ يَقُولُونَ إِنْ أُوتِيتُمْ هذَا فَخُذُوهُ وَ إِن لَّمْ تُؤْتَوْهُ فَاحْذَرُواْ\r\nطايفهء بنىنضير و بنىقريظه دو طايفه از يهود پيش از اسلام و رقيب و دشمن يكديگر بودند . بنىنضير در عِدّه و عُدّه قوىتر و بنىقريظه كمتر و ضعيف‌تر بود و از اين رو اگر شخصى از بنىنضير كسى را از بنىقريظه مىكشت نصف ديهء معمول روز را مىپرداخت ، و اگر شخصى از بنىقريظه كسى را از بنىنضير مىكشت بايد هم قصاص مىشد و هم ديهء كامل مىپرداخت ، و اين در حالى بود كه حكم تساوى ديهء همهء انسان‌ها در تورات مندرج بود و علما و احبار تورات به لحاظ قدرت و سيطرهء بنىنضير حكم را پنهان مىداشتند ، و علم كتاب تورات و استنساخ و مطالعه و افتاى بر طبق آن هم در انحصار علما و احبار معدود عصر بود .\r\nپس از ظهور اسلام ، طايفهء بنىقريظه اسلام آوردند و اتفاقاً فردى از بنىنضير\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nبه دست آنها كشته شد . علماى بنىنضير گروهى را راجع به حادثه نزد پيامبر اسلام فرستادند و به آنها توصيه كردند مسأله را مطرح نمايند ، اگر پيامبر پاسخ را بر وفق سنّت جائرانهء آنها داد بپذيرند و اگر برطبق تورات حقيقى داد و حكم به تساوى خون‌ها و الغاى امتيازات قبيله‌اى نمود نپذيرند . گفته شده كه آيه اشاره به اين حادثه است . و برخى گفته‌اند اين آيه ناظر به قضيهء رجم است كه در تورات حقيقى حكم زناى مرد يا زن محصَنه رجم و سنگسار كردن است ، لكن چون مردى ثروتمند از يهود زناى محصَنه كرده بود علماى تورات براى رعايت حال وى حكم رجم را تبديل به تازيانه نمودند و پس از وقوع اختلاف در ميانشان عده‌اى را به حضور پيامبر اسلام فرستادند و به آنها گفتند اگر به تازيانه حكم كرد بپذيريد ، و اگر به رجم حكم كرد نپذيريد .\r\nمعناى آيه : آن قوم ديگر پيوسته كلمات الهى تورات را پس از آن كه هنگام نزولش همه در محل مناسب خود قرار داشت تحريف مىكنند ، يعنى حذف يا جا به جايى يا تبديل به كلام خودشان مىكنند . آنها همواره به يهودانى كه نزد تو مىآيند مىگويند : اگر محمّد صلى الله عليه و آله و يارانش دربارهء فلان موضوع مثلًا اين مطلب را به شما گفتند بگيريد و بپذيريد ، و اگر آن حكم را ندادند و نگفتند از قبول غير آن بپرهيزيد . مراد اين است كه اگر طبق تورات تحريف شدهء آنها گفت قبول كنند ، و اگر طبق تورات واقعى گفت بپرهيزند .\r\nوَ مَن يُرِدِ اللَّهُ فِتْنَتَهُ فَلَن تَمْلِكَ لَهُ مِنَ اللَّهِ شَيْئًا\r\nفتنه به معناى عذاب و ضلالت و امتحان استعمال مىشود . و معناى آيه اين است : و هر كه خداوند ارادهء عذاب و گمراهى او را كند يعنى به خاطر كوشش او در كفر و شنوايى كذب و تحريف كتاب خدا و گمراه كردن مردم ، پس تو هرگز براى او در برابر خدا چيزى را مالك نخواهى بود ، يعنى قدرت بر هيچ امرى به نفع او پيدا نمىكنى .\r\nأُوْلئِكَ الَّذِينَ لَمْ يُرِدِ اللَّهُ أَن يُطَهِّرَ قُلُوبَهُمْ لَهُمْ فِى الدُّنْيَا خِزْىٌ وَ لَهُمْ فِى الْأَخِرَةِ عَذَابٌ عَظِيمٌ\r\nيعنى : آنها كسانى هستند كه خدا نخواسته است دل‌هايشان را پاك كند يعنى از پليدى كفر و نفاق و عناد به واسطهء توفيقات خاصّى كه براى مؤمنان دارد ؛ آنها را در دنيا خوارى و رسوايى و در آخرت عذابى بزرگ است .\r\n\r\n","description":"","footnote":"","page_name":" 255 ","page_number":257},
  {"content":"\r\n\r\nسَمّاعُونَ لِلْكَذِبِ أَكَّالُونَ لِلسُّحْتِ فَإِن جَاؤوكَ فَاحْكُم بَيْنَهُمْ أَوْ أَعْرِضْ عَنْهُمْ وَإِن تُعْرِضْ عَنْهُمْ فَلَن يَضُرُّوكَ شَيْئاً وَإِنْ حَكَمْتَ فَاحْكُم بَيْنَهُم بِالْقِسْطِ إِنَّ اللَّهَ يُحِبُّ الْمُقْسِطِينَ « 42 » وَكَيْفَ يُحَكِّمُونَكَ وَعِنْدَهُمُ التَّوْرَاةُ فِيهَا حُكْمُ اللَّهِ ثُمَّ يَتَوَلَّوْنَ مِنْ بَعْدِ ذلِكَ وَمَا أُوْلئِكَ بِالْمُؤْمِنِينَ « 43 »\r\nلغت و اعراب :\r\nسمّاعون صفت الذين هادوا است . أكّالون صفت قوم اخرين . سَحَتَ الشىءَ - از باب مَنَع - :\r\nهلاك نمود آن را ، ريشه كن كرد آن را ، سُحت : مال حرام ، زيرا بركتش ريشه‌كن شده است .\r\nللكذب ، مراد دروغ‌هايى است كه احبار مىگويند .\r\nتفسير :\r\nسَمَّاعُونَ لِلْكَذِبِ أَكَّالُونَ لِلسُّحْتِ\r\nيعنى : آن گروه از يهود كه سرعت در كفر دارند سخت شنوندهء دروغ‌اند يعنى دروغ‌هايى كه احبارشان به نام احكام الهى تورات به آنها القا مىكنند ، و آن قومى كه تحريف كننده‌اند سخت حرامخوارند ، زيرا هر چه از تورات تحريف مىكنند به نفع عده‌اى مترفين است و از آنها رشوهء كلانى مىگيرند .\r\nفَإِن جَآءُوكَ فَاحْكُم بَيْنَهُمْ أَوْ أَعْرِضْ عَنْهُمْ وَ إِن تُعْرِضْ عَنْهُمْ فَلَن يَضُرُّوكَ شَيْئًا\r\nيعنى : پس اى پيامبر ، اگر آنها براى حَكَميت در موارد اختلافشان نزد تو آمدند اگر خواستى ميان آنها داورى نما و يا از آنها اعراض كن ، و اگر از آنها اعراض كنى و قضاوت ننمايى هيچ آسيب و ضررى به تو نخواهند رساند .\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nوَ إِنْ حَكَمْتَ فَاحْكُم بَيْنَهُم بِالْقِسْطِ إِنَّ اللَّهَ يُحِبُّ الْمُقْسِطِينَ\r\nيعنى : و اگر داورى كردى حتماً ميانشان به قسط و عدل قضاوت نما ، زيرا خداوند مقسطين را يعنى عدالت‌پيشگان را دوست دارد .\r\nوَ كَيْفَ يُحَكِّمُونَكَ وَ عِنْدَهُمُ التَّوْرَاةُ فِيهَا حُكْمُ اللَّهِ ثُمَّ يَتَوَلَّوْنَ مِن‌م بَعْدِ ذَ لِكَ\r\nاين استفهام براى انشاى تعجب از حال احبار يهود است ، و « بعد ذلك » اشاره به حكم پيامبر اسلام است . يعنى : و اى پيامبر ، چگونه آنها در موارد منازعه تو را به داورى مىگيرند در حالى كه كتاب تورات در نزد آنهاست و حكم الهى واقعه در آن مندرج است ، يعنى كتاب خودشان را كه قبول دارند رها مىكنند و تو را كه به نبوت قبول ندارند به قضاوت مىطلبند ! و سپس از حكم تو هم اعراض مىكنند .\r\nوَ مَآ أُوْلئِكَ بِالْمُؤْمِنِينَ\r\nو آنان واقعاً مؤمن نيستند . ظاهراً اين جمله اشاره است به حقيقتى كه آنها پنهان مىداشتند ، زيرا چون رشوه گرفته و بر خلاف تورات حكم دادند عده‌اى از خودشان با آنها مخالفت كردند و آنها براى حفظ حيثيت خود كسانى را به نزد پيامبر اسلام فرستادند به اميد آن كه بر وفق كذب آنها فتوا بگيرند تا معضل خود را حل كنند ، و گرنه در واقع آنها نه به حكم پيامبر ايمان داشتند و نه به حكم تورات .\r\nإِنَّا أَنْزَلْنَا التَّوْرَاةَ فِيهَا هُدىً وَنُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هَادُوا وَالرَّبَّانِيُّونَ وَالْأَحْبَارُ بِمَا اسْتُحْفِظُوا مِن كِتَابِ اللَّهِ وَكَانُوا عَلَيْهِ شُهَدَاءَ فَلَا تَخْشَوُا النَّاسَ وَاخْشَوْنِ وَلَا تَشْتَرُوا بِآيَاتِي ثَمَناً قَلِيلًا وَمَن لَمْ يَحْكُم بِمَا أَنْزَلَ اللَّهُ فَأُولئِكَ هُمُ الْكَافِرُونَ « 44 »\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nلغت و اعراب :\r\nهادَ - از باب نَصَر - : توبه كرد و به حق بازگشت ، يهودى شد . ربّانى : منسوب به ربّ با اضافهء الف و نون مانند جسمانى ، يعنى كسى كه از حيث دانش يا تقوا منسوب به خدا باشد .\r\nاحبار : جمع حبر - به فتح و كسر - يعنى عالم صالح . بما استحفظوا « باء » سببيه و متعلّق به يحكم بها ، من كتاب بيان موصول است ، أى بسبب الكتاب الذى طولبوا بحفظه و الشّهادة عليه . اشتراء : خريدن ، فروختن ، چيزى را به دست آوردن .\r\nتفسير :\r\nإِنَّآ أَنْزَلْنَا التَّوْرَاةَ فِيهَا هُدىً وَ نُورٌ\r\nاين آيه به منزلهء بيانِ « و عندهم التوراة فيها حكم اللَّه » در آيهء سابق است . يعنى : حقيقت اين است كه ما كتاب تورات را فروفرستاديم كه در آن هدايت است ، يعنى راهنمايى ملل جهان از عصر موسى بن عمران تا زمان عيسى بن مريم به سوى شريعت موسوى و اصول و فروع آن و احكام مورد نياز جامعه . و در آن نور است ، يعنى حقايق دين و معارف الهى است كه همانند نور ، ظلمت‌هاى جهل و انحرافات اعتقادى و اخلاقى و عملى را مىزدايد . و ممكن است مراد از هدايت ، راهنمايى به اصول دينى و معارف اعتقادى ، و مراد از نور ، روشنگرى فروع دينى و تقواى عملى باشد .\r\nيَحْكُمُ بِهَا النَّبِيُّونَ الَّذِينَ أَسْلَمُواْ لِلَّذِينَ هَادُواْ\r\nيعنى : توراتى كه پيوسته و به مرور زمان و طول تاريخ ، سلسلهء عظيم پيامبران بنىاسرائيل پس از موسى تا ظهور عيسى براى قوم يهود بدان حكم مىكنند ، پيامبرانى كه همگى تسليم فرامين خدا بودند و هيچ خلاف و عصيانى از آنها سر نزده است . و حكم يعنى داورى در مقام منازعه و خصومت ، و نيز بيان احكام الهى در موارد جهل .\r\nوَ الرَّبَّانِيُّونَ وَ الْأَحْبَارُ بِمَا اسْتُحْفِظُواْ مِن كِتَابِ اللَّهِ وَ كَانُواْ عَلَيْهِ شُهَدَآءَ\r\nيعنى : و نيز بر طبق تورات در طول تاريخ حكم مىكنند ربّانىها يعنى علمايى كه به\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nواسطهء علوّ درجاتشان منسوب به خدا شده‌اند ، و احبار يعنى عموم درس‌خوانده‌هاى دينى كه قدرت فهم و ابلاغ تورات را دارند . و حكم اينان به تورات به خاطر اين است كه از جانب خدا و پيامبرشان حفظ آن كتاب از تضييع و تحريف و از فراموشى در ميان جامعه از آنها خواسته شده ، و آنان در روز قيامت گواهان آن كتاب خواهند بود ، گواهى بر اين‌كه از جانب خدا بود و ما پذيرفتيم و عمل كرديم و همان‌گونه كه نازل شده بود به مردم ابلاغ نموديم .\r\nفَلَا تَخْشَوُاْ النَّاسَ وَ اخْشَوْنِ وَ لَاتَشْتَرُواْ بَايتِى ثَمَنًا قَلِيلًا\r\nخطاب به ربّانيون و احبار است پس از بيان آن كه حفظ تورات به عهدهء آنهاست .\r\nيعنى : از مردم نترسيد و از من بترسيد و تورات را از حيث محتوا و اصول و فروع و معارف ، همان‌گونه كه هست به جامعه ابلاغ كنيد و هرگز به وسيلهء آيات من بهاى اندكى به دست نياوريد . يعنى به واسطهء تغيير و تحريف و حذف و تبديل آيات آسمانى من قناعت به جاه و مال دنيوى نكنيد . و مع‌الاسف چنين كردند و تورات عظيم حقيقى را آن‌چنان تحريف نمودند كه به كلى از قداست و نورانيت و حجّيت و ثواب تلاوت و تدبّر انداختند و ملّتى را به نام يهود از دين حقيقى و سير به سوى حق تا امروز و آينده‌اى ممتد منحرف كردند و هر يك به نوبهء خود از اندكى از جاه و مال دنيوى برخوردار شدند تا روزى كه داورى خداوند را ببينند .\r\nوَ مَن لَّمْ يَحْكُم بِمَآ أَنْزَلَ اللَّهُ فَأُوْلئِكَ هُمُ الْكَافِرُونَ\r\nيعنى : و كسانى كه طبق آنچه خدا نازل نموده حكم نكنند آنها هستند كه كافرند .\r\nبدان‌كه بىترديد اطلاق آيه مراد نيست و هر قاضى يا اظهار نظركننده بر خلاف واقع و در مورد هر امرى كافر نيست ، و بدين‌جهت آيه را مقيّد نموده‌اند به جايى كه حكم صادرشده به قصد استهزا و حلال شمردن حرمت ما أنزل اللَّه باشد . ولى در مورد آيه كه علماى يهود حكم به ثبوت ديه در مورد قصاص و ثبوت جَلد در مورد رجم كردند ، حكمشان مقارن تشكيك يا ردّ نبوت پيامبر اسلام بود ، پس قهراً كفرآور است .\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nوَكَتَبْنَا عَلَيْهِمْ فِيهَا أَنَّ النَّفْسَ بِالنَّفْسِ وَالْعَيْنَ بِالْعَيْنِ وَالْأَنْفَ بِالْأَنْفِ وَالْأُذُنَ بِالْأُذُنِ وَالسِّنَّ بِالسِّنِّ وَالجُرُوحَ قِصَاصٌ فَمَن تَصَدَّقَ بِهِ فَهُوَ كَفَّارَةٌ لَهُ وَمَن لَمْ يَحْكُم بِمَا أَنْزَلَ اللَّهُ فَأُولئِكَ هُمُ الظَّالِمُونَ « 45 »\r\n\r\n[ برخى از احكام قصاص 
  ]\r\nلغت و اعراب :\r\nأنّ النفس بالنفس به تقدير « تُقابل بالنفس » يعنى « باء » مقابله است در هر پنج مورد .\r\nجَرح - به فتح - : زخم زدن ، و به ضَمّ : زخم . الجروح قصاص به تقدير ذوقصاص . قاصَّ زيداً : كارى نظير كار او درباره‌اش انجام داد . قصاص و مقاصّه : مقابله به مثل در كار .\r\nتفسير :\r\nوَ كَتَبْنَا عَلَيْهِمْ فِيهَا أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصَاصٌ\r\nيعنى : و ما در كتاب تورات بر ملت يهود اين‌گونه نوشتيم و مقرر كرديم كه نفس در برابر نفس ، و چشم در برابر چشم ، و بينى در برابر بينى ، و گوش در برابر گوش ، و دندان در برابر دندان است يعنى قصاص مىشود ، و هر جراحت و زخمى قصاص دارد .\r\nبدان كه اين احكام در تورات آمده و حال هم نسخ نشده و در اسلام نيز ثابت است . و مجموع موضوعاتى كه در اسلام حكم قصاص دارد چهار قسم است : نفس يعنى جان ، اعضاى بدن ، منافع اعضا ، و جراحات . و اجراى قصاص در موارد مذكور مقيّد به قيودى است كه در كتب فقهى اسلامى به نحو مبسوط نوشته شده است . مثلًا اصل قصاص مشروط است به آن كه جنايت اول عمدى باشد ، و جانى و مَجنىٌّعليه در اسلاميت و حرّيت\r\n\r\n","description":"","footnote":"","page_name":" 260 ","page_number":262},
  {"content":"\r\n\r\nمساوى باشند ، و جانى پدر مَجنىٌعليه نباشد ، و گرنه مسلم در برابر كافر ، و آزاد در برابر برده ، و پدر در برابر اولاد كشته نمىشود ، و بچه و ديوانه قصاص نمىشوند . و نيز عضو متعلق قصاص ، تنها اعضاى مذكور نيست بلكه همهء اعضاى بدن انسان جز نادرى از آنها قصاص دارد . و گاهى عضو و منفعت ، هر يك جداگانه قصاص پيدا مىكند ، مانند بريدن گوش و ازالهء قوهء سامعه . و قصاص در جراحت نيز شرايط خاصى دارد و تفصيل مسأله در فقه اسلامى است .\r\nفَمَن تَصَدَّقَ بِهِ فَهُوَ كَفَّارَةٌ لَّهُ\r\nمراد از « مَنِ » موصوله ممكن است جانى و آغازگر جنايت باشد يا مَجنىٌّعليه يعنى كسى كه جنايت بر او وارد آمده . يعنى پس هر كس قصاص را تصدّق نمود و از آن گذشت ، يا به قصاص تن داد ، پس آن كفارهء گناه او خواهد بود . مثلًا اگر عَمرو فرزند زيد را كشت ، زيد ولىّ دم است و مىتواند عَمرو را قصاصاً بكشد . حال اگر گذشت و عفو نمود گويى جانى تازه به عمرو تصدّق داده و خدا آن را كفّارهء گناهش قرار مىدهد . و اگر عمرو به راحتى خود را در اختيار زيد قرار داد كه قصاص شود گويى خود را به زيد تصدّق داده و اين ، كفارهء همهءگناهان غير قتل او خواهد بود و گناه قتل به قتل برداشته مىشود .\r\nوَ مَن لَّمْ يَحْكُم بِمَآ أَنْزَلَ اللَّهُ فَأُوْلئِكَ هُمُ الظَّالِمُونَ\r\nيعنى : و كسانى كه بر طبق آنچه خدا نازل نموده داورى نكنند ، خواه كفرآور باشد يا نه ، آنها هستند كه ظالم و ستمگرند ، ستم به نفس خود ، و ستم به قانون الهى كه به دور افكنده ، و ستم به جامعه كه آن را از عدالت اجتماعى محروم كرده و فساد اجتماعى ايجاد نموده است .\r\nوَقَفَّيْنَا عَلَى آثَارِهِم بِعِيسَى ابْنِ مَرْيَمَ مُصَدِّقاً لِمَا بَيْنَ يَدَيْهِ مِنَ التَّوْرَاةِ وَآتَيْنَاهُ الْإِنْجِيلَ فِيهِ هُدىً وَنُورٌ وَمُصَدِّقاً لِمَا بَيْنَ يَدَيْهِ مِنَ التَّوْرَاةِ وَهُدىً وَمَوْعِظَةً لِلْمُتَّقِينَ « 46 » وَلْيَحْكُمْ أَهْلُ الْإِنْجِيلِ بِمَا أَنْزَلَ اللَّهُ فِيهِ وَمَن لَمْ يَحْكُم بِمَا أَنْزَلَ اللَّهُ فَأُوْلئِكَ هُمُ الْفَاسِقُونَ « 47 »\r\n\r\n","description":"","footnote":"","page_name":" 261 ","page_number":263},
  {"content":"\r\n\r\nلغت و اعراب :\r\nقفّى فلاناً زيداً و بزيد و على أثر زيد : فلانى را به دنبال زيد درآورد . مرجع ضمير آثارهم نبيّون در آيهء سابق است . مصدّقاً اوّلى حال است از عيسى ، و دومى از انجيل . انجيل كتاب آسمانى عيسى است ، و در كتب لغت مسيحيان است كه انجيل كتابى است كه قدّيس‌هاى چهارگانه يعنى مَتّى و مَرقُس و لوقا و يوحَنّا از زندگانى مسيح به الهام خدا نوشته‌اند ، و آن كلمهء يونانى به معناى بشارت است .\r\nتفسير :\r\nوَ قَفَّيْنَا عَلَى ءَاثَارِهِم بِعِيسَى ابْنِ مَرْيَمَ مُصَدِّقاً لِّمَا بَيْنَ يَدَيْهِ مِنَ التَّوْرَاةِ\r\nيعنى : و ما عيسى بن مريم را به دنبال پيامبران بنىاسرائيل آورديم در حالى كه او پيامبرى تصديق كنندهء تورات پيش از خود بود .\r\nذكر تورات تنها براى عظمت و اهميت آن است كه سومين كتاب آسمانى و حاوى سومين شريعت بود ، و گرنه او مصدّق بود كتب ديگرى را پس از آن كه كتاب شريعت نبودند ، و معناى تصديق تورات تأييد آسمانى بودن آن و تصديق اغلب مندرجات آن و امضا و پذيرش مجموع شريعت مندرج در آن است جز اندكى از احكام منسوخهء آن كه محقِّق عنوان نسخ دين است .\r\nوَ ءَاتَيْنَاهُ الْإِنجِيلَ فِيهِ هُدىً وَ نُورٌ وَ مُصَدِّقاً لِّمَا بَيْنَ يَدَيْهِ مِنَ التَّوْرَاةِ وَ هُدىً وَ مَوْعِظَةً لِّلْمُتَّقِينَ\r\nيعنى : و عيسى را انجيل داديم ، و آن چهارمين كتاب ، حامل چهارمين شريعت آسمانى است ، كه در آن كتاب هدايت و نور است ( كه معناى آن در آيهء 44 گذشت ) و انجيل نيز تورات را كه پيش از آن بود تصديق مىكرد ، و آن كتاب براى پرهيزگاران عصر خود سراپا هدايت و پند و موعظه بود . و تكرار هدايت در آيه ممكن است بدين جهت باشد كه مراد از اوّلى راهنمايى انجيل به سوى احكام اصولى و معارف اعتقادى است و مراد از دومى راهنمايى به نصايح و حِكَم اخلاقى و مراد از نور ،\r\n\r\n","description":"","footnote":"","page_name":" 262 ","page_number":264},
  {"content":"\r\n\r\nاحكام شرعى و معارف عملى است .\r\nوَ لْيَحْكُمْ أَهْلُ الْإِنجِيلِ بِمَآ أَنْزَلَ اللَّهُ فِيهِ وَ مَن لَّمْ يَحْكُم بِمَآ أَنْزَلَ اللَّهُ فَأُوْلئِكَ هُمُ الْفَاسِقُونَ\r\nيعنى : و اهل انجيل نيز بايد بر وفق همان چيزى كه خدا در آن كتاب فروفرستاده است حكم كنند . مراد از اهل ، علماى انجيل و كسانىاند كه آشنا به معارف و معانى آن هستند و مراد از حكم ، بيان احكام اصولى و فروعى براى جهّال در مقام عمل ، و قضاوت در مورد نزاع ميان متحاكمين است . و كسانى كه طبق آنچه خدا نازل كرده حكم نكنند آنها هستند كه فاسق و خارج از فرمان خدايند .\r\nبدان كه مورد چند آيهء گذشته هرچند علماى يهود و مسيحيت است و لكن مفاد سه جمله در سه آيهء وَ مَن لَمْ يَحْكُم بِمَا أَنْزَلَ اللَّهُ فَأُوْلئِكَ هُمُ الْكافِرُونَ ، . . . هُمُ الَظَّالِمُونَ ، . . . هُمُ الْفَاسِقُونَ حكمى است كلى و مراد اين است كه بايد علما و دانشمندان هر عصرى طبق شريعت الهى آن عصر حكم كنند ، خواه علماى يهود در زمان نبوت موسى و خواه علماى نصارا در زمان نبوّت عيسى و يا علماى اسلام پس از ظهور اسلام تا دامنهء قيامت .\r\nو نيز بدان‌كه در اين چند آيه به كسانى كه طبق ما انزل اللَّه حكم نكنند سه عنوان اطلاق شده : كافر ، ظالم و فاسق . دو عنوان اوّلى دربارهء علماى تورات و عنوان سوم در حق علماى انجيل است . و در جهت اختلاف سه عنوان گفته شده كه علماى يهود از اصول عقايد دينى خود بيرون نرفتند بلكه به تبع هواى نفس ، برخى از احكام فرعى كتاب خود را تحريف كرده ، انكار نمودند ، پس به آيات خدا كافر و ظالم شدند . و اما علماى نصارا به كلى توحيد را تبديل به شرك و تثليثِ ضد توحيد نمودند و بولس مسيحى هم شريعت موسى را كه شريعت مسيح هم بود به كلى كنار زد و دين مسيحيت را دينى مستقل و جدا از دين موسى اعلام نمود .\r\nپس گويى علماى مسيح به كلى از دين حق اصولًا و فروعاً بيرون رفتند و فسق عبارت است از خروج شىء از محل استقرار خويش ، نظير خروج ميوه از قشر ، و مار از پوست .\r\n\r\n","description":"","footnote":"","page_name":" 263 ","page_number":265},
  {"content":"\r\n\r\nوَأَنْزَلْنَا إِلَيْكَ الْكِتَابَ بِالْحَقِّ مُصَدِّقاً لِمَا بَيْنَ يَدَيْهِ مِنَ الْكِتَابِ وَمُهَيْمِناً عَلَيْهِ فَاحْكُم بَيْنَهُم بِمَا أَنْزَلَ اللَّهُ وَلَا تَتَّبِعْ أَهْوَاءَهُمْ عَمَّا جَاءَكَ مِنَ الحَقِّ لِكُلٍّ جَعَلْنَا مِنْكُمْ شِرْعَةً وَمِنْهَاجاً وَلَوْ شَاءَ اللَّهُ لَجَعَلَكُمْ أُمَّةً وَاحِدَةً وَلكِن لِيَبْلُوَكُمْ فِي مَا آتَاكُمْ فَاسْتَبِقُوا الْخَيْرَاتِ إِلَى اللَّهِ مَرْجِعُكُمْ جَمِيعاً فَيُنَبِّئُكُم بِمَا كُنتُمْ فِيهِ تَخْتَلِفُونَ « 48 »\r\n\r\n[ انجيل و قرآن 
  ]\r\nلغت و اعراب :\r\nمهيمن : امين ، حاكم ، مراقب و نگهبان ، قائم به امر . عما جاءك به تقدير منحرفاً عما جاءك . شرعة : شريعت و آيين . منهاج : راه روشن . مرجع : مصدر ميمى به معناى رجوع .\r\nتفسير :\r\nوَ أَنْزَلْنَآ إِلَيْكَ الْكِتَابَ بِالْحَقِّ مُصَدِّقاً لِّمَا بَيْنَ يَدَيْهِ مِنَ الْكِتَابِ وَمُهَيْمِناً عَلَيْهِ\r\nيعنى : و اى پيامبر ، ما اين كتاب را به سوى تو به حق فروفرستاديم ، يعنى به درستى و حقيقت و هدفى و الا و برتر و عقلانى ، در حالى كه تصديق و تأييدكنندهء همهء كتاب‌هاى آسمانى است كه پيش از او بوده و مُهَيمن بر آنهاست . يعنى اگر به فرض نسخه‌هاى تمام آنها را در برابر قرآن قرار دهند ، قرآن را همانند مراقب كامل و ناظر بصير به حقايق و معارف آنها ، و وقوع تحريف در اصول و فروع آنها ، و روشنگر احكام موقّت ، و مخصِّص برنامه‌هاى عام ، و مقيِّد اطلاقات ، و ناسخ منسوخات ، و ايضاح‌گر مبهمات ، و مفصِّل\r\n\r\n","description":"","footnote":"","page_name":" 264 ","page_number":266},
  {"content":"\r\n\r\nمجملات ، و تحكيم‌بخش متشابهات و رافع تعارضات آنها خواهند يافت .\r\nفَاحْكُم بَيْنَهُم بِمَآ أَنْزَلَ اللَّهُ وَ لَاتَتَّبِعْ أَهْوَآءَهُمْ عَمَّا جَآءَكَ مِنَ الْحَقِّ\r\nيعنى : پس ميان آنها طبق ما انزل اللَّه حكم كن . يعنى پس اى پيامبر ، لازم وجود چنين كتابى در قلب تو و تسلّط فكر و ذهن تو بر همهء اسرار و حقايق آن ، مهيمن بودن تو بر محتوا و همهء احكام و معارف آنهاست ، بنابراين در ميان آنها در تمام موارد اختلافشان از اصول عقايد و فنون اخلاق و فروع اعمال و موارد موضوعات ، طبق آنچه خدا بر تو نازل نموده قضاوت كن ، يعنى طبق شريعت خود كه مهيمن و حاكم بر آن شرايع است . و هرگز از هواهاى نفسانى آنها به انحراف از حقى كه برايت آمده پيروى مكن .\r\nلِكُلٍّ جَعَلْنَا مِنْكُمْ شِرْعَةً وَ مِنْهَاجًا\r\nيعنى : براى هر يك از شما صاحبان شرايع مختلف ، شريعت و راه روشنى قرار داديم .\r\nيعنى براى يهود از عصر نزول تورات تا زمان عيسى ، و براى نصارا از زمان نزول انجيل تا بعثت محمّد صلى الله عليه و آله و نزول قرآن ، و براى مسلمين از زمان بعثت محمّد صلى الله عليه و آله تا دامنهء قيامت ، دين و شريعت خاصى كه در اصول و فروع متناسب عصر و در خور استعداد جامعه و متضمن مصالح تامّهء دنيا و آخرتشان باشد ، تنظيم و ابلاغ نموديم . و ذكر دو قسم از اهل كتاب به جهت سبق ذكر آنهاست و گرنه مراد ، اعم از آنها و قوم نوح و قوم ابراهيم است .\r\nوَ لَوْ شَآءَ اللَّهُ لَجَعَلَكُمْ أُمَّةً وَاحِدَةً\r\nظاهر خطاب به همهء ملل مختلف جهان از يهود و نصارا و مسلمين و ساير صاحبان شرايع است . يعنى : و اگر خدا ارادهء جدى مىكرد همهء شما را يك ملت و امت قرار مىداد .\r\nبدين‌معنا كه طايفهء بشر را از آغاز آفرينش تا پايان آن داراى يك استعداد راكد و ادراك محدود مىكرد ( نظير مورچه‌ها و زنبورها و موريانه‌ها ) كه از اول تا آخر عمر نوعتان به يك سيره و روش طبيعى و تحت آيين فطرت ، زندگى اجتماعى مىكرديد .\r\nوَلكِن لِّيَبْلُوَكُمْ فِى مَآ ءَاتَاكُمْ\r\nيعنى : و لكن شما را داراى استعدادهاى مختلف قابل تكامل و تعالى به واسطهء تبادل تجربه‌ها و مرور اعصار قرار داد و بر حسب اختلاف و تكاملتان در هر برهه‌اى از زمان ، شريعتى براى شما فرستاد ، تا شما را در آنچه به شما داده يعنى در استعدادهايتان بيازمايد\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nتا فطرت‌ها و استعدادهاى مكنونِ سعادت و شقاوت بروز نمايد و فعليت يابد و در جملهء حزب اللَّه يا در رديف حزب الشيطان قرار گيريد .\r\nپس مراد از موصولِ « ما اتاكم » انواع استعدادهاى مكنون و مودوع در نهاد بشر و اقسام شرايع و قوانين آسمانى است كه خدا بدان وسيله بشر را آزمايش مىكند .\r\nفَاسْتَبِقُواْ الْخَيْرَاتِ إِلَى اللَّهِ مَرْجِعُكُمْ جَمِيعًا فَيُنَبِّئُكُم بِمَا كُنتُمْ فِيهِ تَخْتَلِفُونَ\r\nخطاب به مسلمين است . يعنى : پس از آن كه براى شما كتابى مهيمن و ناظر بر همهء كتاب‌هاى آسمانى و دينى كامل و حاكم بر همهء شرايع داديم ، پس بايد در دنيا به سوى همهء خيرات و كارهاى نيك اعتقادى و عملى فردى و اجتماعى سبقت جوييد ، يعنى هريك بر ديگرى پيشى گيرد . بازگشت شما همگى به سوى خداست ، پس در آن‌جا شما را از همهء آنچه در دنيا در آن اختلاف داشتيد از اصول اعتقادات و فروع اعمال و كارهاى دنيوى و روابط اجتماعى آگاه خواهد نمود ، يعنى حق را پاداش و باطل را كيفر خواهد داد .\r\nوَأَنِ احْكُم بَيْنَهُم بِمَا أَنزَلَ اللَّهُ وَلَا تَتَّبِعْ أَهْوَاءَهُمْ وَاحْذَرْهُمْ أَن يَفْتِنُوكَ عَنْ بَعْضِ مَا أَنْزَلَ اللَّهُ إِلَيْكَ فَإِن تَوَلَّوْا فَاعْلَمْ أَنَّمَا يُرِيدُ اللَّهُ أَن يُصِيبَهُم بِبَعْضِ ذُنُوبِهِمْ وَإِنَّ كَثِيراً مِنَ النّاسِ لَفَاسِقُونَ « 49 » أَفَحُكْمَ الْجَاهِلِيَّةِ يَبْغُونَ وَمَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ « 50 »\r\nلغت و اعراب :\r\nو أن احكم تأويل به مصدر و عطف است به كتاب در صدر آيهء پيشين به تقدير « أنزلنا الكتاب و الحكم بين الناس » و يا به تقدير « و أوحينا اليك الحكم » . فتنه : عذاب ، امتحان ، ضلالت . أنّما يريد اللَّه به تقدير ارادة اللَّه . أصاب زيداً بذنبه : زيد را به خاطر گناهش به عذاب و درد افكند .\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nتفسير :\r\n\r\n[ پرهيز از اهل كتاب 
  ]\r\nوَأَن‌ِاحْكُم‌بَيْنَهُم بِمَآ أَنزَلَ اللَّه‌ُوَ لَاتَتَّبِعْ أَهْوَآءَ هُمْ وَاحْذَرْ هُم‌ْأَن يَفْتِنُوكَ عَن‌م بَعْض‌ِمَا أَنْزَل‌َاللَّهُ إِلَيْكَ\r\nيعنى : و به تو وحى كرديم كه ميان آنها ، يعنى اهل كتاب ، طبق آنچه خدا بر تو نازل نموده از شريعت اسلام حكم كن و داورى نما ، و هيچگاه تابع هواهاى نفسانى آنها مباش ، و بايد پرهيز كنى و برحذر باشى از اين‌كه تو را از برخى از احكام آسمانى كه خدا به سويت نازل كرده گمراه سازند . يعنى از مسائل اصول اعتقادى يا فروع عملى به واسطهء استدلالات نقلى از تورات يا عقلى طبق دركشان منحرف كنند .\r\nو اين جمله شبيه تكرار جملهء « فاحكم بينهم . . . » در اواسط آيهء قبل است . و ممكن است هدف در آن آيه تحذير از پيروى آنان در اصل شريعت ، و در اين‌جا بر حذر داشتن از انحراف در افراد احكام باشد .\r\nفَإِن تَوَلَّوْاْ فَاعْلَمْ أَنَّمَا يُرِيدُ اللَّهُ أَن يُصِيبَهُم بِبَعْضِ ذُنُوبِهِمْ وَ إِنَّ كَثِيراً مِّنَ النَّاسِ لَفَاسِقُونَ\r\nيعنى : پس از آن كه در حكمى از احكام يا در موضوعى مورد نزاع ميان آنها قضاوت كردى ، اگر از حكم تو روى برتابند و اعراض نمايند ، پس بدان كه خدا خواسته و اراده كرده آنها را به سزاى برخى از گناهانشان به عذاب و بلا و مصيبت گرفتار سازد ، و بىترديد بسيارى از مردم از فرمان خداوند بيرون‌اند .\r\nأَفَحُكْمَ الْجَاهِلِيَّةِ يَبْغُونَ وَ مَنْ أَحْسَنُ مِنَ اللَّهِ حُكْماً لِّقَوْمٍ يُوقِنُونَ\r\nاستفهام اول توبيخى و دوم انكارى است ، و معناى آيه اين است : اهل كتابى كه حكم واقعى كتابشان را پنهان مىدارند و از داورى تو بر طبق شريعت اسلام سرباز مىزنند آيا در جستجوى حكم جاهليت‌اند ؟ يعنى داورى بر طبق هوا ، رشوه ، و بر مبناى امتياز ميان اشراف و ضُعَفا و بر طبق تورات و انجيل محرَّف . و چه كسى است كه حكمش در هر موردى از احكام و موضوعات ، بهتر و نيكوتر از حكم خدا باشد در نزد گروهى كه اهل يقين و باور به مبدأ و معادند ؟\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nيَاأَيُّهَا الَّذِينَ آمَنُوا لَا تَتَّخِذُوا الْيَهُودَ وَالنَّصَارَى أَوْلِيَاءَ بَعْضُهُمْ أَوْلِيَاءُ بَعْضٍ وَمَن يَتَوَلَّهُم مِنكُمْ فَإِنَّهُ مِنْهُمْ إِنَّ اللَّهَ لَا يَهْدِي الْقَوْمَ الظَّالِمِينَ « 51 »\r\nتفسير :\r\nيأَيُّهَا الَّذِينَ ءَامَنُواْ لَاتَتَّخِذُواْ الْيَهُودَ وَ النَّصَارَى أَوْلِيَاءَ م بَعْضُهُمْ أَوْلِيَآءُ بَعْضٍ\r\nاين آيه و سه آيهء بعد مربوط به اهل كتاب از يهود و نصاراست و تحذير و تهديد شديد از ايجاد دوستى و محبت و روابط حسنه با آنها ، با اشاره به اين‌كه اگر شما مسلمين از دين خود برگرديد خدا به زودى گروهى را كه داراى فضايل معنوى و اخلاق اجتماعى و شجاعت و عشق به جهادند مىآفريند كه اوامر او را به نحو احسن انجام دهند .\r\nمعناى آيه : اى كسانى كه ايمان آورده‌ايد ، يهود و نصارا را براى خود دوست و ياور مگيريد يعنى معاملهء دوستانه و مباشرت گرم و روابط مختلف اجتماعى ، فرهنگى ، اقتصادى ، نظامى و غيره با آنها انجام ندهيد ؛ آنها خود ياوران يكديگرند يعنى در دشمنى باطنى و توطئهء سرّى عليه شما ياران همند .\r\nوَ مَن يَتَوَلَّهُم مِّنكُمْ فَإِنَّهُ مِنْهُمْ\r\nيعنى : و هر كس از شما با آنها طرح دوستى افكند پس بىترديد كه او از آنهاست ، يعنى اگر منافق است حقيقتاً از آنهاست ، و اگر واقعاً مؤمن است به حكم آنها و به منزلهء آنهاست .\r\nو در اين‌كه مراد از اين تنزيل چيست ابهام است كه آيا مراد اين است كه احكام كفر بر او مترتّب مىشود مثل نجاست بدن و حرمت ذبيحه و ازدواج با مسلم و غيره ، يا از آنهاست در حبط شدن اعمال خيرش ، يا در عدم شمول توفيقات خاص مؤمنان و يا در خصوص عذاب اخروى ؟\r\nإِنَّ اللَّهَ لَايَهْدِى الْقَوْمَ الظَّالِمِينَ\r\nيعنى : بىترديد خداوند گروه ستمكاران را هدايت نمىكند يعنى به هدايت خاصى كه\r\n\r\n","description":"","footnote":"","page_name":" 268 ","page_number":270},
  {"content":"\r\n\r\nمؤمنان و دوستان خود را بدان راهنمايى مىكند ، و اما هدايت براى ابلاغ دين و اتمام حجت ، عام است و شامل همهء مكلّفان مىشود .\r\nفَتَرَى الَّذِينَ فِي قُلُوبِهِم مَرَضٌ يُسَارِعُونَ فِيهِمْ يَقُولُونَ نَخْشَى أَن تُصِيبَنَا دَائِرَةٌ فَعَسَى اللَّهُ أَن يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلَى مَا أَسَرُّوا فِي أَنْفُسِهِمْ نَادِمِينَ « 52 »\r\nلغت و اعراب :\r\nسارَعَ فى الأمر : شتاب زياد كرد در آن كار . دائره : مصيبت فراگير . فعسى اللَّه استعمال كلمهء « عسى » در قرآن كه ملازم با شك است به لحاظ حال مخاطبان است ، يعنى شما اميد داشته باشيد .\r\nتفسير :\r\nفَتَرَى الَّذِينَ فِى قُلُوبِهِم مَّرَضٌ يُسَارِعُونَ فِيهِمْ يَقُولُونَ نَخْشَى أَن تُصِيبَنَا دَآئِرَةٌ\r\nيعنى : پس اى پيامبر كسانى را كه در قلبشان بيمارى نفاق است مىبينى كه پيوسته شتاب دربارهء آنها دارند ، يعنى شتاب در طرح دوستى و موالات با كفار . و چون از آنها در اين باره سؤال شود مىگويند : مىترسيم حادثه يا مصيبتى برسد كه همهء ما را فراگيرد ، يعنى مثلًا دولت اسلامى سقوط كند و كفار حكومت كنند .\r\nفَعَسَى اللَّهُ أَن يَأْتِىَ بِالْفَتْحِ أَوْ أَمْرٍ مِّنْ عِنْدِهِ فَيُصْبِحُواْ عَلَى مَآ أَسَرُّواْ فِى أَنْفُسِهِمْ نَادِمِينَ\r\nيعنى : اى پيامبر ، در برابر افكار و توهّمات پليد آنها اميد است كه خداوند فتحى براى مسلمين پيش آورد كه اهل كتاب به كلى شكست خورند و يا حادثهء ديگرى نظير و با و طاعون و زلزله و غيره را پديد آورد كه آنها را از هستى ساقط كند ، پس منافقان از آنچه در دل‌هايشان پنهان مىداشتند از نفاق و ترديد در اسلام و شكّ در نبوت پيامبر اسلام پشيمان گردند .\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nذكر فتح در اين‌جا به نحو مثال است نه اشاره به فتح مكّه و غيره كه نزول آيه پس از آنها بوده است .\r\nوَيَقُولُ الَّذِينَ آمَنُوا أَهَؤُلَاءِ الَّذِينَ أَقْسَمُوا بِاللَّهِ جَهْدَ أَيْمَانِهِمْ إِنَّهُمْ لَمَعَكُمْ حَبِطَتْ أَعْمَالُهُمْ فَأَصْبَحُوا خَاسِرِينَ « 53 »\r\nلغت و اعراب :\r\nيقول الذين امنوا به تقدير بعضهم لبعض ، يا به تقدير خطاباً للكفار . أهؤلاء استفهام براى تعجب و توبيخ است . جهد : شدت ، و آن مفعول مطلق است به تقدير يجهدون جهد .\r\nتفسير :\r\nوَ يَقُولُ الَّذِينَ ءَامَنُواْ أَهؤُلَآءِ الَّذِينَ أَقْسَمُواْ بِاللَّهِ جَهْدَ أَيْمَانِهِمْ إِنَّهُمْ لَمَعَكُمْ\r\nطرف خطابِ مؤمنانِ در آيه ممكن است خود مؤمنان باشند يعنى به يكديگر مىگويند ، و ممكن است كفار اهل كتاب باشند كه منافقان باطناً با آنها بودند . و به هر حال « أهؤلاء » اشاره به منافقان مذكور در آيهء قبل است كه دروغشان آشكار شده ، و مرجع ضمير « معكم » بنابر اول ، مسلمين و بنابر دوم ، كفار است .\r\nمعناى آيه : و اگر فتح يا حادثهء معهود رخ دهد ، كسانى كه ايمان آورده‌اند در خطابى به يكديگر و با اشاره به منافقان مىگويند : آيا اينها هستند كه با شديدترين سوگندهاى خود به خدا سوگند مىخوردند كه ما بىترديد با شماييم ؟ و اين استفهام به عنوان تعجب از حال منافقان و توبيخ و استهزاى آنهاست .\r\nو يا در خطابى به يهود با اشاره به منافقان مىگويند : آيا اينها هستند كه براى شما قسمى مستحكم مىخوردند كه ما با شماييم و در موارد خطر شما را يارى خواهيم نمود ؟\r\nحَبِطَتْ أَعْمَالُهُمْ فَأَصْبَحُواْ خَاسِرِينَ\r\nاين جمله كلامى است مستأنف از خداوند يا تتمّهء كلام مؤمنان است . يعنى : همهء اعمال\r\n\r\n","description":"","footnote":"","page_name":" 270 ","page_number":272},
  {"content":"\r\n\r\nخير منافقان در طول چندين سال نفاقشان باطل و بيهوده گرديد يعنى بطلان و هدر بودنش فاش شد ، پس همه زيانكار شدند .\r\nيَا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَن دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَيُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكَافِرينَ يُجَاهِدُونَ فِي سَبِيلِ اللَّهِ وَلَا يَخَافُونَ لَوْمَةَ لَائِمٍ ذلِكَ فَضْلُ اللَّهِ يُؤْتِيهِ مَن يَشَاءُ وَاللَّهُ وَاسِعٌ عَلِيمٌ « 54 »\r\n\r\n[ ياران على ( ع ) و سلمان 
  ]\r\nلغت و اعراب :\r\nأذلّة : جمع ذليل يا ذلول يعنى رام و خاضع . أعزّة : جمع عزيز يعنى مقتدر شكست‌ناپذير .\r\nلامَهُ فى كذا أو على كذا - از باب نَصَر - : او را توبيخ و سرزنش كرد . فسوف يأتى اللَّه به جاى جواب شرط است به‌تقدير فلن يضرّ اللَّه . ذلك اشاره است به اوصاف شش‌گانه‌اى كه در آيه ذكر شده است .\r\nتفسير :\r\nيأَيُّهَا الَّذِينَ ءَامَنُواْ مَنْ يَرْتَدَّ مِنْكُمْ عَن دِينِهِ فَسَوْفَ يَأْتِى اللَّهُ بِقَوْمٍ\r\nخطاب به مؤمنان در عصر نزول آيه و همهء مؤمنانى است كه پيش از تحقّق مفاد آيهء شريفه به وجود خواهند آمد . يعنى : اى كسانى كه ايمان آورده‌ايد ، هر كس از شما از دين خود يعنى اسلامى كه كتابش قرآن و پيامبرش محمّد صلى الله عليه و آله است ، باز گردد و مرتد شود يعنى بيرون شود ، خواه به دين سابق خود بر گردد يا دينى ديگر اختيار نمايد ، پس هرگز ضرر و آسيبى به خدا نمىرساند ، زيرا به زودى خداوند گروهى را به عرصهء وجود خواهد آورد كه داراى اين اوصاف باشند ؛\r\nيُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكَافِرِينَ يُجَاهِدُونَ فِى سَبِيلِ اللَّهِ وَ لَايَخَافُونَ لَوْمَةَ لَآئِمٍ\r\n\r\n","description":"","footnote":"","page_name":" 271 ","page_number":273},
  {"content":"\r\n\r\nيعنى آن گروه داراى شش صفت مىباشند : يك - خداوند آنها را دوست دارد . دو - آنها هم خدا را دوست دارند . سه - بر مؤمنان يعنى در مقابل مؤمنان رام و خاضع و فروتن‌اند .\r\nچهار - در برابر كفار و دشمنان دين مقتدر و پيروز و شكست‌ناپذيرند . پنج - پيوسته در راه خدا جهاد مىكنند ، يعنى همواره و به نحو دائم جهاد اكبر دارند و در موقع لزوم ، جهاد اصغر . شش - در مراحل انجام وظايف دينى فردى و اجتماعى هرگز از ملامت و سرزنش هيچ ملامتگر و توبيخ كننده‌اى نمىهراسند .\r\nذلِكَ فَضْلُ اللَّهِ يُؤْتِيهِ مَن يَشَآءُ وَ اللَّهُ وَاسِعٌ عَلِيمٌ\r\nيعنى : اين صفات جليل و جميل كه آنها دارند نشأت يافته از تفضل الهى و مصداقى از عموم بخشش‌ها و عطاياى اوست كه به هر فرد يا ملتى بخواهد مىدهد ، يعنى اگر شرايط و صلاحيت و قابليت اتصاف آن را فراهم كرده باشند . و خدا واسع است يعنى وسعت وجودى و توانى و رحمتى دارد ، و داناست يعنى وسعت علمى به همه چيز دارد .\r\nبدان كه در تعيين مصداق يا مصاديق گروه موعود مذكور در آيه و داراى صفات شش‌گانه ، ميان مفسران فريقين اختلاف است و در روايات اهل‌بيت وحى عليهم السلام آمده اميرالمؤمنين در جنگ بصره فرمود : تا قتال امروز ، مفهوم اين آيه تحقّق نيافته بود . پس معلوم مىشود نخستين مصداق آن گروه على عليه السلام و يارانش در جنگ جمل بوده‌اند . و در روايات ديگر آمده كه مصداق آيه على عليه السلام و يارانش در جنگ با ناكثين و قاسطين و مارقين است .\r\nو نيز فريقين ذكر كرده‌اند كه چون پيامبر اسلام از اين آيه سؤال شد دست بر دوش سلمان فارسى نهاد و فرمود : اين شخص و اصحاب و يارانش مىباشند . و بنابراين ، همهء حركت‌ها و قيام‌هاى پيروان تشيّع در طول تاريخ خاصه انقلاب بسيار عظيم و بزرگ ايران نيز از مصاديق آيه است . و از مفسران شيعه قيام جهانى حضرت مهدى موعود ( عج ) را نيز از مصاديق آيه شمرده‌اند . بنابراين مىتوان گفت كه غرض و هدف اصلى از سوق آيه بيان ظهور آن حضرت است و حقّاً كه به نظر دقيق ، مصداقى براى آيه روشن‌تر از آن يافت نمىشود و هر مصداقى غير از آن اگر تحقّق يابد مقدمه‌اى براى آن هدف اكبر است .\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nإِنَّمَا وَلِيُّكُمُ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ الصَّلَاةَ وَيُؤْتُونَ الزَّكَاةَ وَهُمْ رَاكِعُونَ « 55 » وَمَن يَتَوَلَّ اللَّهَ وَرَسُولَهُ وَالَّذِينَ آمَنُوا فَإِنَّ حِزْبَ اللَّهِ هُمُ الْغَالِبُونَ « 56 »\r\n\r\n[ ولايت امير مؤمنان ( ع ) 
  ]\r\nتفسير :\r\nإِنَّمَا وَلِيُّكُمُ اللَّهُ وَ رَسُولُهُ وَالَّذِينَ ءَامَنُواْ الَّذِينَ يُقِيمُونَ الصَّلَاةَ وَ يُؤْتُونَ الزَّكَاةَ وَ هُمْ رَاكِعُونَ\r\nاين آيه و آيهء بعد ، هر دو در مضمون و مفاد ، جدا از آيات پيش و آيات بعد است ، زيرا سه آيهء قبل و يك آيهء بعد به شهادت معنا و مضمون آنها در مقام نهى از ولايت كفار به معناى دوستى و نصرت است نه ولايت به معناى سرپرستى و حكومت . و اين دو آيه در مقام بيان ولايت امر و امامت امّت است به قرينهء حصر آن در خدا و رسول او و مؤمنان داراى اوصاف خاص عمومى كه در عصر نزول اين آيه خارجاً بر احدى منطبق نبوده و منحصر به يك فرد يعنى على بن ابىطالب عليه السلام بوده است . و بنابراين ، اين دو آيه براى بيان امر لازم و اهم و خطيرى همانند آيهء يأَ يُّهَا الرَّسُولُ بَلِّغْ مَآ أُنزِلَ إِلَيْكَ [ مائده ، 67 
  ] مستقل و جدا از ارتباط به قبل و بعدش نازل شده ، و وجهى براى ادعاى وحدت نزول و ارتباط اين دو آيه و همهء آيات قبل و بعد وجود ندارد . و علاوه بر آن كه در خود آيتين دلالت بر اين مطلب هست قراين خارجى نيز از روايات فريقين هست كه اين دو آيه در شأن على بن ابى طالب عليه السلام پس از آن كه انگشترى را در حال ركوع به سائل داده نازل شده است .\r\nمعناى آيه در خطاب به مؤمنان اين است : جز اين نيست كه ولىّ امر و سرپرست شما خداوند و فرستادهء او و كسانى هستند كه به خدا ايمان آورده‌اند ، آنان كه نماز را بر پا مىدارند و زكات را در حالى كه در ركوع‌اند مىپردازند .\r\nو مراد از ولايت خدا بر مؤمنان ولايت تامّه و حقيقى اوست نظير ولايتش بر مجموع عالم وجود و يكايك اجزاى آن ، و مراد از ولايت رسول و امام در اين آيه ولايت انشائى و منصب حاكميت و امامتِ مجعول از جانب خداست كه آنها بر نفوس\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nو اموال عامّهء مؤمنان دارند .\r\nوَ مَن يَتَوَلَّ اللَّهَ وَ رَسُولَهُ وَ الَّذِينَ ءَامَنُواْ فَإِنَّ حِزْبَ اللَّهِ هُمُ الْغَالِبُونَ\r\n\r\n[ نابخردىهاى اهل كتاب 
  ]\r\nيعنى : و هر كس كه خدا و رسول او و كسانى را كه ايمان آورده‌اند يعنى از ميان آنها آن كس را كه در آيهء پيشين ذكر شد ، به ولايت و امامت بپذيرد ، پس بىترديد حزب خدا پيروز است . يعنى او داخل حزب‌اللَّه مىشود و حزب‌اللَّه پيروز است ، يعنى در مقام مجاهدهء با نفس پيروز بر نفس ، و در مرحلهء جهاد با دشمن پيروز بر دشمن است .\r\nيَشا أَيُّهَا الَّذِينَ آمَنُوا لَا تَتَّخِذُوا الَّذِينَ اتَّخَذُوا دِينَكُمْ هُزُوا وَلَعِباً مِنَ الَّذِينَ أُوتُوا الْكِتَابَ مِن قَبْلِكُمْ وَالْكُفَّارَ أَوْلِيَاءَ وَاتَّقُوا اللَّهَ إِن كُنتُم مُؤْمِنِينَ « 57 » وَإِذَا نَادَيْتُمْ إِلَى الصَّلَاةِ اتَّخَذُوهَا هُزُواًوَلَعِباً ذلِكَ بِأَنَّهُمْ قَوْمٌ لَا يَعْقِلُونَ « 58 »\r\nلغت و اعراب :\r\nهَزَأَه و هَزَأَ به و منه - مهموزاللام از باب مَنَع و عَلِم - : مسخره كرد او را . لعب - از باب عَلِم - : بازى كرد و كارِ بدون مقصد صحيح انجام داد . لاتتّخذوا مفعول اولش الذين و دومش اولياء . اتّخذوا مفعول اولش دين و دومش هزواً .\r\nتفسير :\r\nيأَيُّهَا الَّذِينَ ءَامَنُواْ لَاتَتَّخِذُواْ الَّذِينَ اتَّخَذُواْ دِينَكُمْ هُزُوًا وَلَعِباً مِّنَ الَّذِينَ أُوتُواْ الْكِتَابَ مِن قَبْلِكُمْ وَ الْكُفَّارَ أَوْلِيَآءَ وَ اتَّقُواْ اللَّهَ إِن كُنتُم مُّؤْمِنِينَ\r\nيعنى : اى كسانى كه ايمان آورده‌ايد ، كسانى را كه دين شما را به مسخره و بازيچه گرفته‌اند ، خواه از آنان كه پيش از عصر شما به آنها كتاب آسمانى داده شده مانند يهود و نصارا و خواه كفار ديگر از هر صنفى باشند ، براى خود دوست و ياور اتخاذ نكنيد ، و اگر حقيقتاً ايمان به خدا داريد در اين مورد و در ساير موارد گناه ، از خدا يعنى از غضب و\r\n\r\n","description":"","footnote":"","page_name":" 274 ","page_number":276},
  {"content":"\r\n\r\nعذاب او پروا كنيد .\r\nوَ إِذَا نَادَيْتُمْ إِلَى الصَّلَاةِ اتَّخَذُوهَا هُزُواً وَ لَعِباً\r\nيعنى : و چون شما به سوى نماز ندا در دهيد يعنى به واسطهء اذانِ اعلام ، مردم را به سوى نماز بخوانيد نداى شما را يا نماز شما را به مسخره و بازيچه مىگيرند . گويى اين جمله بيان آيهء سابق است كه مراد از مسخرهء دين مسخرهء شعاير آن مانند اذان و نماز است .\r\nذلِكَ بِأَ نَّهُمْ قَوْمٌ لَّايَعْقِلُونَ\r\nيعنى : آن استهزاى به دين و اذان و نماز به سبب آن است كه آنها گروهى بىخردند و قدرت درك معارف الهى و اعمال عبادى را ندارند كه چگونه روح بشرى با قصد و نيت و لطايف اقوال و افعال به عالم بالا متوجه مىشود و حقيقت بندگى عبد در پيشگاه خداوند ظهور و تجلّى مىكند و روح عابد در عين حالى كه در جسم است به سير معنوى به عالم بالا معراج مىكند و همين طور در عبادات و اعمال خير ديگر .\r\nقُلْ يَا أَهْلَ الْكِتَابِ هَلْ تَنْقِمُونَ مِنَّا إِلَّا أَنْ آمَنَّا بِاللَّهِ وَمَا أُنْزِلَ إِلَيْنَا وَمَا أُنْزِلَ مِن قَبْلُ وَأَنَّ أَكْثَرَكُمْ فَاسِقُونَ « 59 » قُلْ هَلْ أُنَبِّئُكُم بِشَرٍّ مِن ذلِكَ مَثُوبَةً عِندَ اللَّهِ مَن لَعَنَهُ اللَّهُ وَغَضِبَ عَلَيْهِ وَجَعَلَ مِنْهُمُ الْقِرَدَةَ وَالْخَنَازِيرَ وَعَبَدَ الطَّاغُوتَ أُولئِكَ شَرٌّ مَكَاناً وَأَضَلُّ عَن سَوَاءِ السَّبِيلِ « 60 »\r\nلغت و اعراب :\r\nنقم منه الأمرَ - از باب ضَرَب و عَلِم - : انكار كرد آن را و عيب و ايراد گرفت و بد دانست آن را . و أنّ أكثركم عطف است به ان امنّا به تقدير هل تعيبوننا الّا بإيماننا و فسقكم ، و المآل تعيبوننا لفسقكم . مثوبة غالباً در پاداش خير و گاهى در پاداش شر استعمال مىشود . مَن لعنه اللَّه مرفوع المحل با حذف مضاف است به تقدير أعمالُ من لعنه‌اللَّه . قردة : جمع قِرْد مانند\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nمِلح يعنى بوزينه . خنازير : جمع خنزير يعنى خوك . عبد الطاغوت عطف است به لعنه اللَّه يعنى مَن عبد الطاغوت . طاغوت : طغيان‌گر ، متجاوز از حد ، و هر معبودى غير خداوند ، و مفرد و جمع در آن يكسان است .\r\nتفسير :\r\nقُلْ يأَهْلَ الْكِتَابِ هَلْ تَنْقِمُونَ مِنَّآ إِلَّآ أَنْ ءَامَنَّا بِاللَّهِ وَ مَآ أُنْزِلَ إِلَيْنَا وَ مَآ أُنْزِلَ مِن قَبْلُ\r\nيعنى : اى پيامبر ، به يهود و نصارا كه عقايد و اعمال دينى شما را مسخره مىكنند بگو :\r\nاى اهل كتاب ، آيا از ما جز اين را عيب مىگيريد و شديداً نكوهش مىكنيد كه ما به خداوند و به آنچه به ما از جانب او نازل شده و به آنچه پيش از ما فرو فرستاده شده مثل پيامبران و كتاب‌هاى آسمانى گذشته گرويده‌ايم ؟\r\nوَ أَنَّ أَكْثَرَكُمْ فَاسِقُونَ\r\nيعنى : و اين‌كه بيشتر شما فاسق و خارج از فرمان خداييد ؟\r\nو اين كلام نظير آن است كه مىگويند : آيا اين عيب را از من مىگيرى كه من باتقوا و تو بىتقوايى ؟ يا من ثروتمند و تو فقيرى ؟\r\nقُلْ هَلْ أُنَبِّئُكُم بِشَرٍّ مِّن ذلِكَ مَثُوبَةً عِندَ اللَّهِ مَن لَّعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنَازِيرَ وَ عَبَدَ الطَّاغُوتَ\r\nاين آيه در مقابله با ايراد كفار و مقايسه است ميان آنچه آنها از پيامبر و مسلمين عيب مىگرفتند و آنچه آنها در طول تاريخ ننگبارشان بدان گرفتار بودند .\r\nمعناى آيه : اى پيامبر ، به آنها بگو : آيا شما را خبر دهم از كارهايى كه از نظر پاداش بدتر و زشت‌تر است از كارهايى كه بر ما عيب مىشماريد ؟ آن كارهاى كسانى از نياكان شماست كه خدا آنها را لعنت كرده و از رحمت خود دور نموده و بر آنها غضب فرموده و از آنها بوزينه‌ها و خوك‌ها ساخته است و نيز كارهاى كسانى كه طاغوت پرستيدند ، يعنى از گوساله و بت و سامرى و شيطان و نفس امّاره اطاعت كردند .\r\nأُوْلئِكَ شَرٌّ مَكَاناً وَ أَضَلُّ عَن سَوَآءِ السَّبِيلِ\r\nيعنى : آنها هستند كه جايگاهشان بدتر يعنى مقام و منزلتشان نزد خداوند پست‌تر\r\n\r\n","description":"","footnote":"","page_name":" 276 ","page_number":278},
  {"content":"\r\n\r\nاست ، و از راه راست گمراه‌ترند .\r\nوَإِذَا جَاءُوكُمْ قَالُوا آمَنَّا وَقَد دَخَلُوا بِالْكُفْرِ وَهُمْ قَدْ خَرَجُوا بِهِ وَاللَّهُ أَعْلَمُ بِمَا كَانُوا يَكْتُمُونَ « 61 » وَتَرَى كَثِيراً مِنْهُمْ يُسَارِعُونَ فِي الْإِثْمِ وَالْعُدْوَانِ وَأَكْلِهِمُ السُّحْتَ لَبِئْسَ مَا كَانُوا يَعْمَلُونَ « 62 »\r\nتفسير :\r\nوَ إِذَا جَآءُوكُمْ قَالُواْ ءَامَنَّا وَ قَد دَّخَلُواْ بِالْكُفْرِ وَ هُمْ قَدْ خَرَجُواْ بِهِ وَ اللَّهُ أَعْلَمُ بِمَا كَانُواْ يَكْتُمُونَ\r\nيعنى : و اى مسلمين ، هنگامى كه آنها نزد شما مىآيند ، مىگويند : « ما ايمان آورده‌ايم » در حالى كه آنها با كفر باطنى بر شما وارد مىشوند و در حال كفر نيز از پيش شما بيرون مىروند ، و خداوند به آنچه آنها پنهان مىدارند از خود آنها و از فرشتگانى كه مأمور ثبت اعمال آنها هستند داناتر است .\r\nوَ تَرَى كَثِيراً مِّنْهُمْ يُسَارِعُونَ فِى الْإِثْمِ وَ الْعُدْوَانِ وَأَكْلِهِمُ السُّحْتَ لَبِئْسَ مَا كَانُواْ يَعْمَلُونَ\r\nيعنى : و اى پيامبر ، بسيارى از اهل كتاب را مىبينى كه در گناه و تجاوز و خوردن حرام شتاب مىورزند . محتمل است كه مراد از « گناه » گفتارشان عليه مسلمين و انكار نبوّت و كتاب آنها و استهزاى به دين‌شان در ميان خويش است ، و مراد از « عدوان » تعدّى به حقوق مسلمين و خيانت به مال و جانشان ، و مراد از « اكل سُحت » گرفتن رشوه و خوردن ربا در ميان خودشان باشد . و البته بسيار بد است آنچه آنها انجام مىدهند .\r\nلَوْلَا يَنْهَاهُمُ الرَّبَّانِيُّونَ وَالْأَحْبَارُ عَن قَوْلِهِمُ الْإِثْمَ وَأَكْلِهِمُ السُّحْتَ لَبِئْسَ مَا كَانُوا يَصْنَعُونَ « 63 »\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nلغت و اعراب :\r\nلولا اگر داخل بر ماضى شود براى توبيخ و اگر داخل بر مضارع شود براى تحريض و ترغيب است . ربّانى : منسوب به ربّ با اضافهء الف و نون ، مثل روحانى و بحرانى . احبار : جمع حبر به فتح و كسر ، يعنى عالم صالح .\r\nتفسير :\r\nلَوْ لَايَنْهَاهُمُ الرَّبَّانِيُّونَ وَ الْأَحْبَارُ عَن قَوْلِهِمُ الْإِثْمَ وَأَكْلِهِمُ السُّحْتَ لَبِئْسَ مَا كَانُواْ يَصْنَعُونَ\r\nيعنى : چرا آن انبوه از يهود و نصارا را ربّانىها يعنى علماى انجيل ، و احبار يعنى علماى تورات ، از گفتار گناهى كه مىگويند و از مال حرامى كه مىخورند نهى نمىكنند ؟ ! البته بسيار بد است آنچه انجام مىدهند ، يعنى ترك نهى از منكر از ربّانىها و حبرها .\r\nوَقَالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَلُعِنُوا بِمَا قَالُوا بَلْ يَدَاهُ مَبْسُوطَتَانِ يُنفِقُ كَيْفَ يَشَاءُ وَلَيَزِيدَنَّ كَثِيراً مِنْهُم مَا أُنْزِلَ إِلَيْكَ مِن رَبِّكَ طُغْيَاناً وَكُفْراً وَأَلْقَيْنَا بَيْنَهُمُ الْعَدَاوَةَ وَالْبَغْضَاءَ إِلَى يَوْمِ الْقِيَامَةِ كُلَّمَا أَوْقَدُوا نَاراً لِلْحَرْبِ أَطْفَأَهَا اللَّهُ وَيَسْعَوْنَ فِي الْأَرْضِ فَسَاداً وَاللَّهُ لَا يُحِبُّ الْمُفْسِدِينَ « 64 »\r\nلغت و اعراب :\r\nغَلَّه از باب نَصَر و غلّله : دست او يا پاى او را به زنجير بست . غُلَّت و لعنوا هر دو انشاء نفرين است . بَسَطَه - از باب نَصَر - : گشود آن را . بغَضَه - از باب مَنَع - : دشمن داشت او را .\r\nبغضاء : دشمنى شديد . أوقَدَ النار : برافروخت آتش را . أطفأ النارَ : خاموش كرد آتش را .\r\n\r\n","description":"","footnote":"","page_name":" 278 ","page_number":280},
  {"content":"\r\n\r\nتفسير :\r\nوَ قَالَتِ الْيَهُودُ يَدُ اللَّهِ مَغْلُولَةٌ\r\nيعنى : و طايفهء يهود گفتند : دست خداوند بسته است .\r\nدر منشأ صدور اين سخن از آنها گفته شده كه آنها قائل به نسخ احكام نبودند و آن را نوعى بسته بودن دست خدا مىدانستند . و يا آن كه پس از ظهور اسلام و مخالفت آنها با پيامبر اسلام و ردّ دعوت او ، خداوند زندگى را بر آنها تنگ كرد و آنها اين را براى خدا بخل پنداشتند . و ياآن كه مىگفتند در آخرت خداوند نسبت به عذاب يهود جز به اندازهء زمان گوساله‌پرستى آنها دستش باز نخواهد شد . و يا آن كه خدا در كتاب مسلمين از مردم وام خواسته است . و يا آن كه مىگفتند اغلب دوستان خدا از پيامبران و پيروان آنها فقير و كم بضاعت‌اند ؛ و امثال اين امور سبب گفتار آنها بود . و حاصل آن كه خدا را بخيل مىدانستند .\r\nو برخى برآن اند كه به عنوان استهزا مىگفتند ، يعنى كارهاى خدا را در عالم تكوين كه به ظاهر نشانهء امساك است مسخره مىكردند .\r\nغُلَّتْ أَيْدِيهِمْ وَلُعِنُواْ بِمَا قَالُواْ\r\nيعنى : بسته باد دست‌هاى آنها و دور باشند از رحمت خداوند به سبب آنچه گفتند .\r\nپس اين دو جمله براى انشاى نفرين است مانند قَاتَلَهُمُ اللَّهُ أَنَّى يُؤْفَكُونَ [ توبه ، 30 
  ] . و محتمل است اخبار از ماضى باشد و كنايه از اين‌كه آنان خود روح بخالت دارند و اكثرشان سخت بخيل و از قديم مطرود درگاه حق اند . و محتمل است اخبار از مستقبل باشد ، يعنى دست‌هاى آنها در جهنم بسته خواهد بود و مطرود از رحمت حق خواهند شد .\r\nبَلْ يَدَاهُ مَبْسُوطَتَانِ يُنفِقُ كَيْفَ يَشَآءُ\r\nيعنى : چنين نيست كه مىگويند ، بلكه هر دو دست خدا باز است .\r\nو اين تعبير كنايه از غايت جود و كرم خداوند است نه آن كه نعوذ باللَّه او جسم و داراى عضو خاصّى است . هرگونه كه بخواهد يعنى و هر چه را هم بخواهد انفاق مىكند . مراد اين است كه به دوستان و دشمنانش در دنيا انفاق مىكند . و انفاقش تنها از مال نيست ، زيرا نعمت وجود را بر ذرات عالم هستى از جماد و نبات و حيوان و انسان و جنّ و ملك او داده\r\n\r\n","description":"","footnote":"","page_name":" 279 ","page_number":281},
  {"content":"\r\n\r\nو هر موجودى را بر حسب اقتضاى ذاتش وسيلهء ادامهء وجود بخشيده و از فضل و كرم خويش آنها را لباس تكامل پوشانده است وَيُؤْتِ كُلَّ ذِى فَضْلٍ فَضْلَهُ [ هود ، 3 
  ] و وَرَحْمَتِى وَسِعَتْ كُلَّ شَىْءٍ [ اعراف ، 156 
  ] .\r\nوَ لَيَزِيدَنَّ كَثِيراً مِّنْهُم مَّآ أُنْزِلَ إِلَيْكَ مِن رَّبِّكَ طُغْيَاناً وَ كُفْراً\r\nيعنى : اى پيامبر ، و آنچه بر تو نازل گشته از آيات قرآن و احكام شريعت كه روح سالم را ايمان و تسليم مىافزايد بر آنان بدون شك طغيان و كفر مىافزايد ، همانند غذاى سالم در بدن مريض . و افزودن طغيان و كفر به لحاظ اين است كه هر حكم مُنزَل الهى با طغيان جديد و افزايش كفر و عناد باطنى مواجه است .\r\nوَ أَلْقَيْنَا بَيْنَهُمُ الْعَدَاوَةَ وَ الْبَغْضَآءَ إِلَى يَوْمِ الْقِيَامَةِ\r\nيعنى : و پس از مخالفت آنها با پيامبران و ظهور عصيان و طغيان ، در ميان آنها يعنى يهود و نصارا يا در ميان فرقه‌هاى هر يك از آنان ، عداوت و دشمنى شديد باطنى را تا روز قيامت افكنديم .\r\nمراد از عداوت و دشمنى ، اختلاف يهود با نصارا و يا اختلاف فرقه‌هاى مختلف هر يك از آنها با يكديگر است كه منجر به جنگ‌هاى خونين شده و تاريخ ، اغلب آنها را ثبت كرده است . و بقاى عداوت آنها تا روز قيامت دلالت دارد كه پس از ظهور حكومت فراگير مهدى موعود ( عج ) نيز آنها هستند و عداوتشان باقى است ، و مطلب همين است ، زيرا در عصر حكومت تامّه و عامّهء الهيّهء حضرت مهدى ( عج ) هر چند حكومتى غير حكومت الهى نخواهد بود لكن برخى از مذاهب با شرايط اهل ذمّه باقى خواهند بود .\r\nكُلَّمَآ أَوْقَدُواْ نَاراً لِلْحَرْبِ أَطْفَأَهَا اللَّهُ\r\nيعنى : و هر بار و هر زمان كه يهودان آتشى براى جنگ برافروختند خداوند آن را خاموش نمود .\r\nممكن است آيه اشاره به همهء اعصار گذشته بر اين قوم باشد ، يعنى از نخستين روزهاى افساد يهود و برافروختن آتش جنگ ، در هر بار به وسيله‌اى آن را خاموش كرديم ؛ در فتنه و طغيان اوّلشان به واسطهء بخت نصّر ، و در فتنهء بعدى به وسيلهء فطرس رومى ، و در فساد و افساد ديگر به دست زرتشتىها ، و در واپسين آنها به وسيلهء مسلمين .\r\n\r\n","description":"","footnote":"","page_name":" 280 ","page_number":282},
  {"content":"\r\n\r\nو ممكن است آيه ناظر به حال و زمان پس از ظهور اسلام باشد كه در چندين جنگ بر ضد مسلمين شريك بودند و يا افروزندهء اصلى ، آنها بودند و خدا هر يك را به وسيله‌اى خاموش نمود و بالأخره پس از تسلط پيامبر و مسلمين بر بنىنضير و متلاشى نمودن اهل خيبر و سلطه بر فدك ، سلطهء آنها را از جزيرةالعرب قطع نمود .\r\nوَ يَسْعَوْنَ فِى الْأَرْضِ فَسَاداً وَ اللَّهُ لَايُحِبُّ الْمُفْسِدِينَ\r\nيعنى : و آنها پيوسته در روى زمين كوشش در فساد دارند ، يعنى و همين‌گونه خواهند بود . و خداوند فسادانگيزان را دوست ندارد ، يعنى آنها را در ضلالت و گمراهى رها مىكند و آثار مهر و محبت را كه توفيق رجوع به حق است دربارهء آنها مرتب نمىكند .\r\nوَلَوْ أَنَّ أَهْلَ الْكِتَابِ آمَنُوا وَاتَّقَوْا لَكَفَّرْنَا عَنْهُمْ سَيِّئَاتِهِمْ وَلَأَدْخَلْنَاهُمْ جَنَّاتِ النَّعِيمِ « 65 » وَلَوْ أَنَّهُمْ أَقَامُوا التَّوْرَاةَ وَالْإِنْجِيلَ وَمَا أُنْزِلَ إِلَيْهِم مِن رَبِّهِمْ لَأَكَلُوا مِن فَوْقِهِمْ وَمِن تَحْتِ أَرْجُلِهِمْ مِنْهُمْ أُمَّةٌ مُقْتَصِدَةٌ وَكَثِيرٌ مِنْهُمْ سَاءَ مَا يَعْمَلُونَ « 66 »\r\nلغت و اعراب :\r\nنعيم : نعمت فراوان . التوراة و الانجيل الف‌لام هر دو براى عهد ذهنى و اشاره به دو كتاب واقعى است . اكل : خوردن ، تصرف و برخوردارى . قَصَدَ فى الأمر و اقتَصَدَ : ميانه‌روى كرد در آن .\r\nتفسير :\r\nوَ لَوْ أَنَّ أَهْلَ الْكِتَابِ ءَامَنُواْ وَ اتَّقَوْاْ لَكَفَّرْنَا عَنْهُمْ سَيِّئَاتِهِمْ وَ لَأَدْخَلْنَاهُمْ جَنَّاتِ النَّعِيمِ\r\nيعنى : و اگر اهل كتاب از يهود و نصارا به اسلام مىگرويدند و تقوا مىورزيدند بىترديد\r\n\r\n","description":"","footnote":"","page_name":" 281 ","page_number":283},
  {"content":"\r\n\r\nهمهء گناهانشان را مىزدوديم و به يقين آنها را در باغ‌ها و بهشت‌هاى پرنعمت وارد مىكرديم .\r\nظاهر « سيّئاتهم » كه جمع مضاف است افادهء عموم است ، يعنى همهء گناهان اصولى و فروعى و حق‌اللَّه و حق‌الناس به مجرد ايمان و شروع به تقوا بخشوده مىشود . لكن اين آيه نظير آيهء إِن يَنْتَهُواْ يُغْفَرْ لَهُمْ مَّا قَدْ سَلَفَ [ انفال ، 38 
  ] و نصوص « الاسلامُ يَجُبُّ ما قبلَه » تخصيص خورده و مواردى از آنها استثنا شده كه در كتب فقهى مندرج است .\r\nپس حاصل مفاد آيه اين است كه به وسيلهء اسلام ، عقايد كفرآميزى كه مدت‌ها بدانها پايبند بوده و واجبات فرعى كه ترك كرده و محرّمات عملى كه به‌جا آورده‌اند بخشوده مىشود . بدين معنا كه كيفر اخروى آنها ساقط مىگردد و هم‌چنين كيفرهاى دنيوى آنها از حدود و تعزيرات و قضا و كفاره ساقط مىشود ، و اما حقوق مردم نظير قصاص و ديه و ديون مالى و حقوق غيرمالى ساقط نمىشود و تفصيل مسأله و مورد اختلاف بودن بعضى از فروع آن در فقه است .\r\nوَ لَوْ أَنَّهُمْ أَقَامُواْ التَّوْرَاةَ وَ الْإِنجِيلَ وَ مَآ أُنْزِلَ إِلَيْهِم مِّن رَّبِّهِمْ\r\nيعنى : و اگر آنها تورات و انجيل معهود را برپا مىكردند ، يعنى تورات و انجيلى كه در ملأ اعلى به ارادهء الهى تنظيم شده و در لوح محفوظ مندرج گشته و بر قلب مطهّر موسى و عيسى دو پيامبر اولواالعزم خوانده شده و دست پليد تحريف بدانها نرسيده است ، و نيز آنچه را بر آنها از جانب پروردگارشان فرود آمده ، از قبيل كتاب‌هاى زبور داود و صحيفهء ابراهيم و صحيفهء موسى و هم‌چنين علوم و معارفى كه در كتاب عهدين نيست پياده مىكردند ،\r\nلَأَكَلُواْ مِن فَوْقِهِمْ وَ مِن تَحْتِ أَرْجُلِهِمْ\r\nيعنى : روزىِ آنها را در دنيا آن‌چنان فراوان مىكرديم كه از بالاى سر و زير پاهايشان روزى مىخوردند ، يعنى از نعمت‌هاى آسمانى مثل باران ، تابش خورشيد ، نسيم احياگر و نزولات نافع جوّى ، و از نعيم زمينى مثل بركات بىپايان آن از آب و گياهان و معادن و غيره برخوردار مىشدند .\r\nمِّنْهُمْ أُمَّةٌ مُّقْتَصِدَةٌ وَ كَثِيرٌ مِّنْهُمْ سَآءَ مَا يَعْمَلُونَ\r\n\r\n","description":"","footnote":"","page_name":" 282 ","page_number":284},
  {"content":"\r\n\r\nيعنى : برخى از آنها ميانه‌رو هستند و غور در كفر و فسق ندارند ، و يا معتدل در رفتار با مسلمين‌اند و غور در عداوت ندارند ، و يا مستقيم در عقايد و عمل‌اند كه منطبق بر مسلمين آنها مىشود و بسيارى از آنها بد عمل مىكنند . و ذكر مقتصدين در اين‌جا براى رعايت عدل و انصاف در مقام بيان است كه عده‌اى هر چند خودشان اندك و حسنشان نِسبى باشد حقشان مراعات شود .\r\nبدان‌كه ظاهر اين آيه اين است كه اگر اهل كتابَين هر چند به اسلام نمىگرويدند لكن به كتاب واقعى خود و به آنچه به آنان از احكام پيش از اسلام رسيده به نحو كامل عمل مىكردند دنيايى آباد و مرفّه داشتند و در وفور نعمت حق قرار مىگرفتند هر چند در آخرت مسئوليت عظيم عدم پذيرش اسلام را داشتند .\r\nيَا أَيُّهَا الرَّسُولُ بَلِّغْ مَا أُنْزِلَ إِلَيْكَ مِن رَبِّكَ وَإِن لَمْ تَفْعَلْ فَمَا بَلَّغْتَ رِسَالَتَهُ وَاللَّهُ يَعْصِمُكَ مِنَ النَّاسِ إِنَّ اللَّهَ لَا يَهْدِي الْقَوْمَ الْكَافِرِينَ « 67 »\r\nتفسير :\r\nيأَيُّهَا الرَّسُولُ بَلِّغْ مَآ أُنْزِلَ إِلَيْكَ مِن رَّبِّكَ\r\nدقّت منصفانه در اين آيهء مباركه ، و اهميت متعلّق امر « بلّغ » در آن ، و تهديد رسول اسلام از ترك امتثال فرمان و ابلاغ رسالت آن ، و وعدهء حفظ و حراست و تضمين نگهدارى رسول مبلّغ از آسيب و ضررهاى مردم ، و تأكيد در حرمان مخالفان و منكران ، عظمت و بزرگى مأمورٌ به و جايگاه خطير متعلَّق امر و ارتباط كامل آن با اساس دين و ركنيت آن در ابلاغ رسالت الهى را روشن مىكند . يعنى اين جهات اثبات مىكند كه آيهء شريفه دربارهء خلافت و جانشينى پيامبر اسلام پس از ارتحال اوست . علاوه بر آنچه در روايات فريقين آمده و در نصوص و اخبار فوق تواتر از اهل بيت وحى عليهم السلام رسيده كه اين آيه در حجّة الوداع در آخرين سفر حج پيامبر اسلام ، دربارهء نصب على بن ابى طالب عليه السلام براى خلافت و\r\n\r\n","description":"","footnote":"","page_name":" 283 ","page_number":285},
  {"content":"\r\n\r\nجانشينى و امامت و ولايت بر امت پس از ارتحال پيامبر نازل شده است . و ملاحظهء آيات پيشين و پسين آن و عدم تناسب آيه با طرفين خود نيز شواهدى بر اين مطلب است .\r\nمعناى آيه : اى رسول من ، آنچه را كه از جانب پروردگارت به سوى تو نازل گشت - تعيين خلافتِ رسالت ، و امامت امت و ولايت بر جامعهء مسلمين - به مردم برسان .\r\nوَ إِن لَّمْ تَفْعَلْ فَمَا بَلَّغْتَ رِسَالَتَهُ\r\n\r\n[ بى اعتبارى اهل كتاب 
  ]\r\nيعنى : و اگر نرسانى پس رسالت خدا را نرسانده‌اى . يعنى اگر اين امر عظيم ركنى و اساسى و مؤكَّد و حياتى را به مردم ابلاغ ننمايى همانند اين است كه هيچ رسالت و پيامى را از جانب خداوند به مردم ابلاغ نكرده‌اى .\r\nوَ اللَّهُ يَعْصِمُكَ مِنَ النَّاسِ إِنَّ اللَّهَ لَايَهْدِى الْقَوْمَ الْكَافِرِينَ\r\nيعنى : و در انجام اين امر خطير از احدى نهراس ، زيرا خداوند تو را از هر آسيب و زيانى از ناحيهء مردم نگه مىدارد ، و بىترديد خدا كافران را يعنى انكاركنندگان نبوت و كتاب و دين و خاصه اين حكم را ، مشمول هدايت خاصهء خود نمىكند .\r\nقُلْ يَا أَهْلَ الْكِتَابِ لَسْتُمْ عَلَى شَيْءٍ حَتَّى تُقِيمُوا التَّوْرَاةَ وَالْإِنْجِيلَ وَمَا أُنْزِلَ إِلَيْكُمْ مِن رَبِّكُمْ وَلَيَزِيدَنَّ كَثِيراً مِنْهُم مَا أُنْزِلَ إِلَيْكَ مِن رَبِّكَ طُغْيَاناً وَكُفْراً فَلَا تَأْسَ عَلَى الْقَوْمِ الْكَافِرِينَ « 68 »\r\nتفسير :\r\nقُلْ يأَهْلَ الْكِتَابِ لَسْتُمْ عَلَى شَىْءٍ حَتَّى تُقِيمُواْ التَّوْرَاةَ وَالْإِنجِيلَ\r\nخطاب به پيامبر و همهء مسلمين است . يعنى : اى پيامبر ، به اهل كتاب بگو : شما بر پايهء چيزى نيستيد تا آن كه تورات و انجيل را برپا داريد . يعنى بر پايهء دينى راستين و شريعتى درست و عقايدى صحيح و احكامى آسمانى كه بايد هر انسان مكلّفى در هر عصر و زمانى\r\n\r\n","description":"","footnote":"","page_name":" 284 ","page_number":286},
  {"content":"\r\n\r\nچنين باشد نخواهيد بود مگر آن كه تورات و انجيل واقعى را به همان‌گونه كه جبرئيل امين بر قلب موسى و عيسى خوانده برپا داريد ؛ به اصول آنها اعتقاد قلبى و به فروع آنها روش عملى داشته باشيد . و لازم اين مطلب اين است كه اسلام را بپذيرند و به نبوت و كتاب محمّد صلى الله عليه و آله معتقد شوند ، زيرا اينها در هر دو كتاب به صراحت مندرج است .\r\nوَ مَآ أُنْزِلَ إِلَيْكُمْ مِّن رَّبِّكُمْ\r\nيعنى : و نيز آنچه را از جانب پروردگارتان به سوى شما نازل شده بر پا داريد . مراد كتاب‌هاى ديگر آسمانى است كه در عصر تورات و انجيل نازل گرديد از صحيفهء موسى و مزامير داود كه « زبور » ناميده مىشود و غير آنها . و يا مراد احكام و معارف ديگرى است كه در كتاب عهدين نبود . و ممكن است مراد قرآن كريم باشد كه بر آنها و همهء جهانيان نازل گشته است .\r\nو حاصل آيه در خطاب به يهود و نصارا اين است كه با عقايد و اعمال فعلى معيّن و اعتقاد به تجسم خدا و تثليث الوهيت و معاد مورد اعتقادتان و فروع منسوخ و محرَّف دو كتاب ، و اعراض از حقايق راهنهء قرآن و نبوت اعظم پيامبران ، كسى از شما بر پايهء دين صحيح و درستى نمىتواند باشد .\r\nوَ لَيَزِيدَنَّ كَثِيراً مِّنْهُم مَّآ أُنْزِلَ إِلَيْكَ مِن رَّبِّكَ طُغْيَاناً وَ كُفْراً\r\nمعناى اين جمله در ضمن آيهء 64 گذشت .\r\nفَلَا تَأْسَ عَلَى الْقَوْمِ الْكَافِرِينَ\r\nيعنى : پس اى پيامبر ، يا اى مسلمان راستين ، بر چنين گروه منكر حقايق دينى و احكام الهى و كتاب‌هاى آسمانى اندوه مخور ، كه چرا اسلام نمىآورند و خود را به هلاكت مىاندازند و از سعادت دنيا و آخرت محروم مىسازند .\r\nإِنَّ الَّذِينَ آمَنُوا وَالَّذِينَ هَادُوا وَالصَّابِئُونَ وَالنَّصَارَى مَنْ آمَنَ بِاللَّهِ وَالْيَوْمِ الآخِرِ وَعَمِلَ صَالِحاً فَلَا خَوْفٌ عَلَيْهِمْ وَلَا هُمْ يَحْزَنُونَ « 69 »\r\n\r\n","description":"","footnote":"","page_name":" 285 ","page_number":287},
  {"content":"\r\n\r\nلغت و اعراب :\r\nصَبَأَ - از باب مَنَع - : از دينى به دين ديگرى منتقل شد ، دين صابئين را اختيار كرد .\r\nصابئين : پرستندگان ستاره ، قوم نوح ، قوم يحيى ، فرقه‌اى از قوم نصارا . انّ الذين آمنوا ، الذين اسم انّ ، و الذين هادوا و الصابئون و النصارى هر سه عطف‌اند به اسم انّ ، ولى الصابئون عطف بر محل اسم است كه رفع است ، و جملهء شرطيهء من آمن فلا خوف خبر انّ الذين اوّل است . و ممكن است الذين هادوا مبتداى دوم ، و الصابئون و النصارى عطف بر آن و من آمن بدل از سه طايفه ، و فلا خوف خبر هر دو مبتدا باشد . و الذين آمنوا بنابر احتمال اول ، ايمان ظاهرى و بنابر دوم ، ايمان حقيقى است .\r\nتفسير :\r\nإِنَّ الَّذِينَ ءَامَنُواْ وَ الَّذِينَ هَادُواْ وَ الصَّابِئُونَ وَ النَّصَارَى مَنْ ءَامَنَ بِاللَّهِ وَ الْيَوْمِ الْأَخِرِ وَ عَمِلَ صَالِحاً فَلَا خَوْفٌ عَلَيْهِمْ وَ لَاهُمْ يَحْزَنُونَ\r\nيعنى : حقيقت اين است كه كسانى كه به ظاهر ايمان آورده‌اند و كسانى كه يهودى شده‌اند و طايفهء صابئون و نصارا هر يك از اين طوايف چهارگانه در عصر خود به پيامبر عصر خود و به روز قيامت حقيقتاً ايمان آورده باشند و در مرحلهء عمل نيز عمل شايسته كرده باشند ، بر هيچ‌يك از آنان در آخرت ترسى از آيندهء خود نيست و هرگز اندوهى از گذشتهء خود ندارند . تفصيل اين آيه را از آيهء 62 بقره بجوييد .\r\nلَقَدْ أَخَذْنَا مِيثَاقَ بَنِي إِسْرَائِيلَ وَأَرْسَلْنَا إِلَيْهِمْ رُسُلًا كُلَّمَا جَاءَهُمْ رَسُولٌ بِمَا لَا تَهْوَى أَنْفُسُهُمْ فَرِيقاً كَذَّبُوا وَفَرِيقاً يَقْتُلُونَ « 70 »\r\nتفسير :\r\nلَقَدْ أَخَذْنَا مِيثَاقَ بَنِى إِسْرَآئِيلَ وَ أَرْسَلْنَا إِلَيْهِمْ رُسُلًا\r\n\r\n","description":"","footnote":"","page_name":" 286 ","page_number":288},
  {"content":"\r\n\r\nاين آيه تا قريب ده آيهء بعد ، در بيان حال يهود و نصارا و سوء عقايد و اعمال و كفر و فسق آنهاست ، و گويى در توضيح آيهء قبل است كه اگر عناوين چهارگانهء فوق محتواى ايمانى نداشته باشند كبائر زير پديد مىآيد . و يا در بيان جملهء ( لستم على شىء ) پيش از آن آيه است كه اگر دو كتاب را درست اقامه نكنند چه نتيجه‌اى مىبخشد .\r\nمعناى آيه : واقعيت اين است كه ما از بنىاسرائيل پيمان محكم گرفتيم يعنى بر اين‌كه توحيد خدا را بپذيرند و دين الهى را از اصول و فروع معتقد شوند و به كار بندند ، و به منظور ابلاغ و اجراى اين پيمان پيامبرانى به سوى آنها فرستاديم كه اول آنها يعقوب يعنى همان اسرائيل و در اواخرشان عيسى بن مريم است .\r\nكُلَّمَا جَآءَهُمْ رَسُولُ م بِمَا لَاتَهْوَى أَنفُسُهُمْ فَرِيقاً كَذَّبُواْ وَ فَرِيقاً يَقْتُلُونَ\r\nيعنى : در طول تاريخ حياتشان هر بار فرستاده‌اى دستورى را از ما كه موافق هواى نفس آنها نبود برايشان مىآورد يعنى واجباتى را كه خلاف ميلشان بود و محرّماتى را كه موافق طبعشان نبود ، گروهى از رسولان ما را تكذيب مىكردند و گروهى را مىكشتند ، يعنى آن حكم را رد و آورنده را تكذيب مىكردند و يا به قتل مىرساندند .\r\nوَحَسِبُوا أَلَّا تَكُونَ فِتْنَةٌ فَعَمُوا وَصَمُّوا ثُمَّ تَابَ اللَّهُ عَلَيْهِمْ ثُمَّ عَمُوا وَصَمُّوا كَثِيرٌ مِنْهُمْ وَاللَّهُ بَصِيرٌ بِمَا يَعْمَلُونَ « 71 »\r\nلغت و اعراب :\r\nفتنه : عذاب ، ضلالت ، امتحان . عَمِىَ بصره - از باب عَلِم - : به كلى كور شد ، به كلى كوردل شد . صمّ - از باب مَنَع - : كر شد . كثير بدل از واو جمع در دو فعل پيش از خود است .\r\nتفسير :\r\nوَ حَسِبُواْ أَلَّا تَكُونَ فِتْنَةٌ فَعَمُواْ وَ صَمُّواْ\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nيعنى : آنها كه مرتكب آن همه گناه مىشدند گمان كردند عذاب يا امتحانى نخواهد بود ، يعنى به خاطر فرط غفلت و غور در شهوات يا گمان اين‌كه آنها را كرامتى است نزد خداوند و آنها را عذاب نمىكند و روز قيامت نيز جز چند روز معدودى معذّب نمىشوند ، و از اين رو كور و كر شدند ؛ كور از توجه و مشاهدهء آثار توحيد در وجنات آفرينش ، و كر از شنيدن پند و اندرز خدا و پيامبرانش .\r\n\r\n[ انحرافات مسيحيت 
  ]\r\nثُمَّ تَابَ اللَّهُ عَلَيْهِمْ ثُمَّ عَمُواْ وَ صَمُّواْ كَثِيرٌ مِّنْهُمْ وَ اللَّهُ بَصِيرُ م بِمَا يَعْمَلُونَ\r\nيعنى : سپس خداوند بر آنها عطف توجه نمود به توجه ابتدايى كه معناى حقيقى توبه است ، و يا آن كه آنها به مرور زمان پشيمان شده توبه كردند و خداوند توبهء آنها را پذيرفت ، و لكن باز آنها در سايهء گناه كور و كر گشتند يعنى بسيارى از آنها نه همگى به گونه‌اى كه توبهء خداوند منقطع گردد . و خدا به همهء آنچه انجام مىدهند بيناست .\r\nلَقَدْ كَفَرَ الَّذِينَ قَالُوا إِنَّ اللَّهَ هُوَ الْمَسِيحُ ابْنُ مَرْيَمَ وَقَالَ الْمَسِيحُ يَابَنِي إِسْرَائِيلَ اعْبُدُوا اللَّهَ رَبِّي وَرَبَّكُمْ إِنَّهُ مَن يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَمَأْوَاهُ النَّارُ وَمَا لِلظَّالِمِينَ مَنْ أَنْصَارٍ « 72 »\r\nتفسير :\r\nلَقَدْ كَفَرَ الَّذِينَ قَالُواْ إِنَّ اللَّهَ هُوَ الْمَسِيحُ ابْنُ مَرْيَمَ\r\nيعنى : حقيقت اين است كسانى از نصارا كه گفتند : حتماً خدا همان مسيح پسر مريم است به خداى واحد يكتاى عارى از هر نقص كافر شدند .\r\nاين گفتار ، اعتقاد طايفهء يعقوبيه از نصاراست و مرادشان اين است كه خداوند با مسيح ، وحدت وجودى پيدا كرده است ، پس او هم خدا و هم بشر است ، هم واجب و هم ممكن است و آثار هر دو عنوان بر او مترتب است . و يا مىگويند كه خداى واجب‌الوجود منقلب\r\n\r\n","description":"","footnote":"","page_name":" 288 ","page_number":290},
  {"content":"\r\n\r\nبه بشر ممكن‌الوجود شده . و يا آن كه مىگويند واجب‌الوجود همانند روحى در ممكن‌الوجود حلول نموده است .\r\nوَ قَالَ الْمَسِيحُ يَابَنِى إِسْرَآئِيلَ اعْبُدُواْ اللَّهَ رَبِّى وَ رَبَّكُمْ إِنَّهُ مَن يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْوَاهُ النَّارُ وَ مَا لِلظَّالِمِينَ مِنْ أَنْصَارٍ\r\nاين كلام جواب است از گفتار آنها به نقل از خود مسيح . يعنى : چگونه چنين ادعايى را دارند در حالى كه خود مسيح بن مريم به بنىاسرائيل چنين خطاب نمود : اى بنىاسرائيل ، اللَّه يعنى خداى يكتا را بپرستيد و او را عبادت كنيد كه پروردگار من و پروردگار شماست .\r\nو نيز چنين گفت : همانا كسى كه براى خداوند شريك قرار دهد يعنى شريك در الوهيت يا شريك در ربوبيت يا شريك در عبادت ، پس حقّاً كه خدا بهشت را بر او حرام نموده است يعنى به حرمت تكوينى و ارادهء حتمى كه او را در آن‌جا راه ندهد ، و جايگاهش آتش است و ستمكاران را در آن روز هيچ ياورانى نيست .\r\nلَقَدْ كَفَرَ الَّذِينَ قَالُوا إِنَّ اللَّهَ ثَالِثُ ثَلَاثَةٍ وَمَا مِنْ إِلهٍ إِلَّا إِلهٌ وَاحِدٌ وَإِن لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذَابٌ أَلِيمٌ « 73 » أَفَلَا يَتُوبُونَ إِلَى اللَّهِ وَيَسْتَغْفِرُونَهُ وَاللَّهُ غَفُورٌ رَحِيمٌ « 74 »\r\nتفسير :\r\nلَّقَدْ كَفَرَ الَّذِينَ قَالُواْ إِنَّ اللَّهَ ثَالِثُ ثَلَاثَةٍ\r\nاين آيه اشاره به گفتار دو طايفهء ديگر از نصاراست به نام نسطوريه و ملكانيه كه قائل به اقانيم ثلاثه يعنى اصول سه‌گانه در الوهيت خدايند .\r\nمعناى آيه : به يقين كفر ورزيدند كسانى از نصارا كه گفتند : خداوند يكى از سه‌تاست ، يعنى خدا عنصرى است منطبق بر سه موجود ، اب و ابن و روح‌القدس . و از اين روست كه مىگويند اب خداست ، ابن خداست ، روح خداست . يعنى بر هر سه منطبق است ، پس خدا\r\n\r\n","description":"","footnote":"","page_name":" 289 ","page_number":291},
  {"content":"\r\n\r\nسه‌تاست و در عين حال يكى است ، مثل اين‌كه گفته مىشود زيد فرزند عَمرو انسان است .\r\nعنوان زيد و فرزند عَمرو و انسان سه‌تاست و موجود در خارج يكى است .\r\nوَ مَا مِنْ إِلهٍ إِلَّآ إِلهٌ وَاحِدٌ\r\nاين جمله در رد گفتار آنهاست . يعنى : هيچ معبودى نيست جز معبودى يگانه .\r\nمراد اين است كه خداى واجب‌الوجود ، يگانه است و به هيچ وجه قابل تجزيه نيست ، و هر صفت ذاتى كه بر او اطلاق شود سبب تعدد ذات و صفت نمىشود ، بلكه ذات و صفت در او وحدت وجودى دارد و هر چه از اوصاف عديدهء جلال و جمال نيز بر او منطبق گردد سبب تعدد نمىشود . پس او ذاتى است كه به هيچ وجه قابل انقسام و تجزيه نيست نه در خارج و نه در عالم فكر و عقل .\r\nمفسّر عظيم‌الشأن عالم تشيع علامهء طباطبايى در تفسير شريف خود پس از ذكر سخنان باطل و غيرمعقول اهل تثليث فرموده : و از اين جهت برخى از مبلّغان نصارا گفته‌اند كه مسألهء تثليث از مسائلى است كه از گذشتگان به ما رسيده و با بحث عقلى و موازين علمى قابل حل نيست . سپس فرموده : اين گوينده ، متنبّه نشده كه بر محقّق است هر ادعايى كه به گوشش بخورد مطالبهء دليل كند خواه از اسلاف باشد يا از اخلاف آنها .\r\nوَ إِن لَّمْ يَنْتَهُواْ عَمَّا يَقُولُونَ لَيَمَسَّنَّ الَّذِينَ كَفَرُواْ مِنْهُمْ عَذَابٌ أَلِيمٌ\r\nيعنى : و اگر آنها از آنچه مىگويند از تعدد اقانيم و تكثّر و تثليث در مسألهء الوهيت ، باز نايستند و از آن عقايد فاسد دست برندارند بىترديد كسانى از آنها را كه كافر شده‌اند عذابى دردناك در آخرت خواهد رسيد .\r\nظاهر اين كلام اين است كه برخى از آنها كافر و برخى غير كافرند . و شايد اشاره به اين است كه نقل مىشود برخى از دانشمندان مسيحى معتقد به تثليث نيستند ، بلكه معتقدند كه مسيح بندهء خدا و پيامبر او بوده است .\r\nأَفَلَا يَتُوبُونَ إِلَى اللّهِ وَ يَسْتَغْفِرُونَهُ وَ اللَّهُ غَفُورٌ رَّحِيمٌ\r\nاستفهام براى انشاى تعجب و استبعاد و انزجار از حال آنها و ترغيب به توبه است . يعنى : پس چرا فرقه‌هاى متعدد و مخالف توحيد از نصارا به سوى خداى\r\n\r\n","description":"","footnote":"","page_name":" 290 ","page_number":292},
  {"content":"\r\n\r\nيگانه بازنمىگردند و از او طلب آمرزش نمىكنند ؟ يعنى چگونه در تاريخ متمادى از زمان ظهور اين پندارهاى پليد شرك‌آور در ميان آنها تا زمان نزول اين آيات طبق قضاوت عقلشان و چگونه در عصر ظهور اسلام طبق دلايل روشن و منطق رساى پيامبر اسلام ، توبه نكرده و نمىكنند و به حق بازنمىگردند ، در حالى كه خداوند بسيار آمرزنده و مهربان است يعنى حتى گناه شرك را كه بالاترين گناهان است پس از توبه مىآمرزد .\r\nمَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِن قَبْلِهِ الرُّسُلُ وَأُمُّهُ صِدِّيقَةٌ كَانَا يَأْكُلَانِ الطَّعَامَ انْظُرْ كَيْفَ نُبَيِّنُ لَهُمُ الآيَاتِ ثُمَّ انْظُرْ أَنَّى يُؤْفَكُونَ « 75 » قُلْ أَتَعْبُدُونَ مِن دُونِ اللَّهِ مَا لَا يَمْلِكُ لَكُمْ ضَرّاً وَلَا نَفْعاً وَاللَّهُ هُوَ السَّمِيعُ الْعَلِيمُ « 76 »\r\nلغت و اعراب :\r\nخلا الشىءُ - از باب نَصَر - : گذشت . أَفَكَ - از باب ضَرَب - : دروغ گفت . أَفَكَه عن رأيه : منصرف و منقلب نمود او را از رأى خود .\r\nتفسير :\r\nمَّا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِن قَبْلِهِ الرُّسُلُ\r\nاين آيه نيز در ردّ قول به شرك و وجود الوهيت در مسيح است به هر نحوى كه باشد .\r\nمعناى آيه : مسيح بن مريم جز رسول و فرستاده‌اى نبود كه پيش از او نيز فرستادگانى گذشته‌اند . يعنى همهء آنها بشر بودند و خدا پس از تماميت عمرشان همه را به عالم ديگر برد و هيچ‌يك خدا نبودند .\r\n\r\n","description":"","footnote":"","page_name":" 291 ","page_number":293},
  {"content":"\r\n\r\nوَ أُمُّهُ صِدِّيقَةٌ كَانَا يَأْكُلَانِ الطَّعَامَ\r\nيعنى : و مادر او هم زنى بسيار راستگو و راست‌كردار و سخت تصديق‌كنندهء پيامبران گذشته بود ، و هر دو همانند ساير مردم غذا مىخوردند .\r\nمراد اين است كه آيا مىشود خداى آفرينندهء موجودات ، نياز به غذا پيدا كند ؟ اگر چنين است ، پيش از خلق غذا چه مىكرد ؟ و آيا مىشود عنوان‌هاى ولادت ، رسالت و غذا خوردن كه در انجيل دربارهء عيسى آمده است دربارهء واجب‌الوجود تحقّق يابند ؟\r\nانْظُرْ كَيْفَ نُبَيِّنُ لَهُمُ الْأَيَاتِ ثُمَّ انْظُرْ أَنَّى يُؤْفَكُونَ\r\nيعنى : اى مخاطب و اى اهل نظر ، به ديدهء دل بنگر كه چگونه ما آيات را يعنى آيات توحيد خود و دلايل بندگى و رسالت عيسى را براى آنها بيان مىكنيم ، سپس بنگر كه چگونه و به كجا آنها از هدايت خدا به انحراف كشانده مىشوند .\r\nقُلْ أَتَعْبُدُونَ مِن دُونِ اللَّهِ مَا لَايَمْلِكُ لَكُمْ ضَرّاً وَ لَانَفْعاً وَ اللَّهُ هُوَ السَّمِيعُ الْعَلِيمُ\r\nيعنى : به اهل تثليث و همهء آنهايى كه غير خدا را مىپرستند بگو : آيا غير از خدا و به جاى او چيزى را مىپرستيد كه مالك هيچ زيان و سودى براى شما نيست ؟ يعنى در مقابل خدا توان ضرر و نفعى را ندارد ، زيرا اگر مانند بت‌ها و ستارگان است كه آنها هيچ قدرتى ندارند ، و اگر مثل فرشته‌ها و ذوىالعقول است تمام حركات آنها تحت ارادهء خداوند است .\r\nو خداست كه شنوا به گفتار و دانا به بواطن و نيازهاى شماست و مىتواند در برابر پرستش شما پاداش دهد .\r\nقُل يَا أَهْلَ الْكِتَابِ لَا تَغْلُوا فِي دِينِكُمْ غَيْرَ الْحَقِّ وَلَا تَتَّبِعُوا أَهْوَاءَ قَوْمٍ قَدْ ضَلُّوا مِن قَبْلُ وَأَضَلُّوا كَثِيراً وَضَلُّوا عَن سَوَاءِ السَّبِيلِ « 77 » لُعِنَ الَّذِينَ كَفَرُوا مِن بَنِي إِسْرَائِيلَ عَلَى لِسَانِ دَاوُدَ وَعِيسَى ابْنِ مَرْيَمَ ذلِكَ بِمَا عَصَوْا وَكَانُوا يَعْتَدُونَ « 78 »\r\n\r\n","description":"","footnote":"","page_name":" 292 ","page_number":294},
  {"content":"\r\n\r\nلغت و اعراب :\r\nغَلا - از باب نَصَر - : زياد شد و ارتفاع يافت ، غلا فى الدِّين : تجاوز از حد نمود . غيرالحقّ صفت مفعول مطلق است به تقدير غلوّاً باطلًا و غير حقّ .\r\nتفسير :\r\nقُل يأَهْلَ الْكِتَابِ لَا تَغْلُوا فِى دِينِكُمْ غَيْرَ الْحَقِّ\r\nخطاب به عامهء اهل كتاب از يهود و نصاراست به منظور دعوت آنها به توحيد و پرهيز از انحراف . يعنى : اى پيامبر بگو : اى اهل كتاب در دين خود به ناحق و ظالمانه غلوّ نكنيد .\r\nيعنى عُزَير را فرزند خدا ندانيد و مسيح را از مرز امكان به وجوب وجود ، و از عبوديت به ربوبيت ، و از رسالت به الوهيت تجاوز ندهيد .\r\nوَ لَاتَتَّبِعُواْ أَهْوَآءَ قَوْمٍ قَدْ ضَلُّواْ مِن قَبْلُ وَ أَضَلُّواْ كَثِيراً\r\nمخاطب عوام ملت يهود و نصارا هستند و مراد از « قوم » علماى يهود است كه پس از رحلت موسى ، و علماى نصاراست كه پس از عروج عيسى اختلاف كردند و به راه باطل رفتند .\r\nمعناى آيه : اى ملت يهود و نصارا هرگز از هواهاى نفسانى گروهى از علمايتان كه از پيش گمراه شده و گروه بسيارى را گمراه كرده‌اند پيروى نكنيد . مراد علماى تورات است كه پس از موسى در احكام تورات به گمراهى افتادند ، و علماى انجيل است كه پس از عروج مسيح در توحيد خدا و اساس دين بشر و پايهء عقايد او و در احكام ديگر انجيل راه‌هاى مختلف انحرافى پيمودند و از اين طريق انبوهى از جامعهء بشرى را از راه مستقيم اصول و فروع دين گمراه نمودند . و البته اين كثرت در حال نزول اين آيات بود و از آن پس هم ادامه داشت و رو به فزونى نهاد ، به گونه‌اى كه اكثريت را در ملل و شرايع مسيحيت تشكيل مىدهد .\r\nوَ ضَلُّواْ عَن سَوَآءِ السَّبِيلِ\r\n\r\n","description":"","footnote":"","page_name":" 293 ","page_number":295},
  {"content":"\r\n\r\nيعنى : و در نتيجه تابعان و متبوعان همگى از راه راست دين و شريعت گمراه گشتند .\r\nلُعِنَ الَّذِينَ كَفَرُواْ مِن‌م بَنِى إِسْرَآئِيلَ عَلَى لِسَانِ دَاوُدَ وَ عِيسَى ابْنِ مَرْيَمَ\r\nآيه در بيان حال كسانى است كه از زمان موسى و عيسى به دعوت آنها كافر شدند و دين و كتاب آنها را نپذيرفتند و به زبان پيامبرانِ وقت مورد لعن و طرد قرار گرفتند . يعنى : كسانى از بنىاسرائيل كه كافر شدند و تورات موسى را نپذيرفتند به زبان داود پيامبر در زبورش و به زبان عيسى بن مريم در انجيلش مورد لعن و طرد قرار گرفتند .\r\nگفته شده اهل ايله داود پيامبر را تكذيب نمودند و به نفرين او به صورت بوزينه در آمدند ، و اهل مائدهء آسمانى ، عيسى را تكذيب كردند و به نفرين عيسى به شكل خوك درآمدند .\r\nذلِكَ بِمَا عَصَواْ وَّكَانُواْ يَعْتَدُونَ\r\nيعنى : آن عذاب‌ها براى گذشتگان تاريخ به خاطر اين بود كه نافرمانى كردند و پيوسته از حدود الهى تجاوز مىنمودند .\r\nكَانُوا لَا يَتَنَاهُوْنَ عَن مُنكَرٍ فَعَلُوهُ لَبِئْسَ مَا كَانُوا يَفْعَلُونَ « 79 » تَرَى كَثِيراً مِنْهُمْ يَتَوَلَّوْنَ الَّذِينَ كَفَرُوا لَبِئْسَ مَا قَدَّمَتْ لَهُمْ أَنْفُسُهُمْ أَن سَخِطَ اللَّهُ عَلَيْهِمْ وَفِي الْعَذَابِ هُمْ خَالِدُونَ « 80 » وَلَوْ كَانُوا يُؤْمِنُونَ بِاللَّهِ وَالنَّبِيِّ وَمَا أُنْزِلَ إِلَيْهِ مَا اتَّخَذُوهُمْ أَوْلِيَاءَ وَلكِنَّ كَثِيراً مِنْهُمْ فَاسِقُونَ « 81 »\r\n\r\n","description":"","footnote":"","page_name":" 294 ","page_number":296},
  {"content":"\r\n\r\nلغت واعراب :\r\nتَناهى عن الأمر : باز ايستاد از آن . تناهى زيد و عَمرو : زيد و عَمرو يكديگر را نهى كردند . أن سخط اللَّه محلًاّ مرفوع است به تقدير هو سخطُ اللَّه .\r\nتفسير :\r\nكَانُواْ لَايَتَنَاهَوْنَ عَن مُّنكَرٍ فَعَلُوهُ لَبِئْسَ مَا كَانُواْ يَفْعَلُونَ\r\nيعنى : آنها اين صفت را داشتند كه از هيچ كار منكر و حرامى كه انجام داده بودند تناهى نداشتند ، يعنى از ادامه و تكرار آن بازنمىايستادند ، و يا از ادامهء آن يكديگر را نهى نمىكردند . پس آيه در مقام نكوهش از اصرار آنها بر منكرات يا از ترك نهى از منكر است .\r\nو بسيار بد است آنچه انجام مىدادند .\r\nتَرَى كَثِيراً مِّنْهُمْ يَتَوَلَّوْنَ الَّذِينَ كَفَرُواْ لَبِئْسَ مَا قَدَّمَتْ لَهُمْ أَنفُسُهُمْ أَن سَخِطَ اللَّهُ عَلَيْهِمْ وَ فِى الْعَذَابِ هُمْ خَالِدُونَ\r\nاشاره به صفت زشت ديگرى از اهل كتاب است . يعنى : بسيارى از آنها را مىبينى كه با كسانى كه مشرك‌اند و به كتاب آسمانى آنها كفر ورزيده‌اند مانند قريش مكه و ساير بت‌پرستان ، طرح دوستى مىافكنند ، يعنى براى دشمنى با پيامبر اسلام و توطئه عليه مسلمين . بسيار بد است آنچه هواى نفسشان براى آنها پيش آورده و آن اين است كه خداوند بر آنان خشم گرفته و آنها در عذاب آخرت جاودان اند .\r\nوَ لَوْ كَانُواْ يُؤْمِنُونَ بِاللَّهِ وَ النَّبِىِّ وَ مَآ أُنزِلَ إِلَيْهِ مَا اتَّخَذُوهُمْ أَوْلِيَآءَ وَلكِنَّ كَثِيراً مِّنْهُمْ فَاسِقُونَ\r\nيعنى : و اگر آنها يعنى مطلق اهل كتاب از عصر قديم تا امروز كه در مقابل دعوت محمّد صلى الله عليه و آله و كتاب آسمانى او قرار گرفته‌اند ، در هر زمانى ، به خداى يكتا و پيامبر عصر و به آنچه از دين و شريعت و كتاب آسمانى به او نازل شده ايمان مىآوردند هرگز كفار و مشركين را براى خود دوست و ياور نمىگرفتند ، زيرا ايمان به حق ، مؤمن را از شرك و رغبت به مشرك و بت و شئون بت‌پرستى بازمىدارد . و لكن بسيارى از آنها از رِبقهء طاعت حق و انقياد به دين بيرون اند .\r\n\r\n","description":"","footnote":"","page_name":" 295 ","page_number":297},
  {"content":"\r\n\r\nلَتَجِدَنَّ أَشَدَّ النَّاسِ عَدَاوَةً لِلَّذِينَ آمَنُوا الْيَهُودَ وَالَّذِينَ أَشْرَكُوا وَلَتَجِدَنَّ أَقْرَبَهُم مَوَدَّةً لِلَّذِينَ آمَنُوا الَّذِينَ قَالُوا إِنَّا نَصَارى ذلِكَ بِأَنَّ مِنْهُمْ قِسِّيسِينَ وَرُهْبَاناً وَأَنَّهُمْ لَا يَسْتَكْبِرُونَ « 82 » وَإِذَا سَمِعُوا مَا أُنْزِلَ إِلَى الرَّسُولِ تَرَى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ يَقُولُونَ رَبَّنَا آمَنَّا فَاكْتُبْنَا مَعَ الشَّاهِدِينَ « 83 » وَمَا لَنَا لَا نُؤْمِنُ بِاللَّهِ وَمَا جَاءَنَا مِنَ الْحَقِّ وَنَطْمَعُ أَن يُدْخِلَنَا رَبُّنَا مَعَ الْقَوْمِ الصَّالِحِينَ « 84 »\r\n\r\n[ تفاوت يهود و نصارا 
  ]\r\nلغت و اعراب :\r\nقسّ - به كسر - : نقل حديث ، قَسّ و قسّيس : عالم عابد ، منصبى است در علماى انجيل پايين‌تر از اسقف و بالاتر از شمّاس ، تعريب‌شدهء كشيش . رُهبان : جمع راهب يعنى كسى كه از مردم كناره گيرد براى عبادت . فاضَ الاناءُ - از باب ضَرَب - : پر و سر ريز شد . دمع : آب چشم . من الدمع بيان فيض و سيلان است . شاهِد : حاضر و گواه .\r\nتفسير :\r\nلَتَجِدَنَّ أَشَدَّ النَّاسِ عَدَاوَةً لِّلَّذِينَ ءَامَنُواْ الْيَهُودَ وَ الَّذِينَ أَشْرَكُواْ\r\nيعنى : اى پيامبر ، به يقين خواهى يافت كه دشمن‌ترين مردم و سرسخت‌ترين آنها در عداوت نسبت به مؤمنان و مسلمان‌ها يهودىها هستند و نيز كسانى كه شرك ورزيده‌اند .\r\nوَ لَتَجِدَنَّ أَقْرَبَهُم مَّوَدَّةً لِّلَّذِينَ ءَامَنُواْ الَّذِينَ قَالُواْ إِنَّا نَصَارى\r\n\r\n","description":"","footnote":"","page_name":" 296 ","page_number":298},
  {"content":"\r\n\r\nو به يقين خواهى يافت كه نزديك‌ترين آنها از نظر محبت و مهربانى به مؤمنان و مسلمان‌ها كسانى هستند كه مىگويند : ما نصرانى هستيم .\r\nذلِكَ بِأَنَّ مِنْهُمْ قِسِّيسِينَ وَ رُهْبَاناً وَ أَنَّهُمْ لَايَسْتَكْبِرُونَ\r\nيعنى : آن مودّت و دوستى آنها به خاطر اين است كه عدّه‌اى از آنها قسّيس‌اند يعنى دانشمندان با عمل ، و عدّه‌اى راهب‌اند يعنى زاهد در دنيا و راغب در عبادت خدا ، و از اين روست كه آنها در برابر حق روح استكبار و لجاجت ندارند .\r\nاز اين كلام معلوم مىشود كه سعادت جامعه در جايى تحقّق مىيابد كه شامل سه گروه باشند : دانشمند عامل به مقتضاى علم خود ، ملت بىعلاقه به دنيا و راغب به عمل نيك ، و افراد داراى روح تسليم و خضوع و ترك استكبار در برابر حق .\r\nوَ إِذَا سَمِعُواْ مَآ أُنْزِلَ إِلَى الرَّسُولِ تَرَى أَعْيُنَهُمْ تَفِيضُ مِنَ الدَّمْعِ مِمَّا عَرَفُواْ مِنَ الْحَقِّ\r\nيعنى : و از حالات آنها اين است كه چون آنچه را كه بر پيامبر اسلام نازل شده از آيات قرآنى و حقايق دينى و احكام الهى بشنوند چشمان آنها را مىبينى كه به خاطر آنچه از عرفان حق به دست آورده‌اند اشك مىبارد .\r\nيَقُولُونَ رَبَّنَآ ءَامَنَّا فَاكْتُبْنَا مَعَ الشَّاهِدِينَ\r\nيعنى : آنها همواره مىگويند : پروردگارا ، ما ايمان آورديم يعنى به آنچه انجيل خبر داده و آنچه از محمّد صلى الله عليه و آله بر طبق آن ديديم ، پس ما را با گروه شاهدان بنويس ، يعنى ما را از حاضران دائم حضرتت در دنيا و از گواهان اعمال بندگانت در آخرت قرار ده .\r\nوَ مَا لَنَا لَانُؤْمِنُ بِاللَّهِ وَ مَا جَآءَنَا مِنَ الْحَقِّ وَنَطْمَعُ أَن يُدْخِلَنَا رَبُّنَا مَعَ الْقَوْمِ الصَّالِحِينَ\r\nيعنى : و مىگويند : چيست ما را كه به خدا و آنچه از حق به سوى ما آمده نگرويم ؟ يعنى چه عذرى در محكمهء وجدان امروز و در محاكم عدل فردا داريم اگر به خدا و آنچه آيات انجيل بدان خبر داده و آنچه از آيات قرآن و دعوت محمّد صلى الله عليه و آله اخبار صادق انجيل را تحقّق بخشيده ايمان نياوريم ؟ در حالى كه اين طمع و اميد را داريم كه پروردگارمان ما را همراه نيكان و صالحان در بهشت خود وارد كند .\r\n\r\n","description":"","footnote":"","page_name":" 297 ","page_number":299},
  {"content":"\r\n\r\nفَأَثَابَهُمُ اللَّهُ بِمَا قَالُوا جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا وَذلِكَ جَزَاءُ الْمُحْسِنِينَ « 85 » وَالَّذِينَ كَفَرُوا وَكَذَّبُوا بِآيَاتِنَا أُولئِكَ أَصْحَابُ الْجَحِيمِ « 86 »\r\nتفسير :\r\nفَأَثَابَهُمُ اللَّهُ بِمَا قَالُواْ جَنَّاتٍ تَجْرِى مِن تَحْتِهَا الْأَنْهَارُ خَالِدِينَ فِيهَا وَ ذلِكَ جَزَآءُ الْمُحْسِنِينَ\r\nيعنى : پس خداوند ، آنها را در مقابل اين گفتار در دنيا كه گفتارى صحيح توأم با اعتقاد قلبى و رفتار عملى است در آخرت پاداش داد ، يعنى به هر يك از آنها بهشت‌هاى متعدد داد كه زير ساختمان و درختان آنها نهرهايى از هر نوع مايعات در جريان است و آنها در آن‌جا جاودان اند ، زيرا آن‌جا نه مرگ است نه مرض ، نه فرسودگى جسم ، نه غذاى ناسالم ، نه حيوانات موذى ، نه ميكرب‌هاى مضر ، نه ضعف قوا و نه ملالت روح ، به گونه‌اى كه هر چه از مدت زندگيشان بگذرد خواستار تبديل و تحول نيستند لَايَبْغُونَ عَنْهَا حِوَلًا [ كهف ، 108 
  ] ، و اين پاداش نيكوكاران است .\r\nوَ الَّذِينَ كَفَرُواْ وَ كَذَّبُواْ بَايَاتِنَآ أُوْلئِكَ أَصْحَابُ الْجَحِيمِ\r\nيعنى : و كسانى از يهود و نصارا و غير آنها كه كافر شدند و آيات كتاب ما يا دلايل و شواهد توحيد ما را كه در آفاق جهان و انفس جهانيان گسترده است انكار و تكذيب نمودند ، آنها هستند كه ياران دوزخند يعنى هميشه در آن بوده و از آن جدا نخواهند شد .\r\nيَاأَيُّهَا الَّذِينَ آمَنُوا لَا تُحَرِّمُوا طَيِّبَاتِ مَا أَحَلَّ اللَّهُ لَكُمْ وَلَا تَعْتَدُوا إِنَّ اللَّهَ لَا يُحِبُّ الْمُعْتَدِينَ « 87 » وَكُلُوا مِمَّا رَزَقَكُمُ اللَّهُ حَلَالًا طَيِّباً وَاتَّقُوا اللَّهَ الَّذِي أَنْتُمْ بِهِ مُؤْمِنُونَ « 88 »\r\n\r\n","description":"","footnote":"","page_name":" 298 ","page_number":300},
  {"content":"\r\n\r\nلغت و اعراب :\r\n\r\n[ منع از تحريم حلال 
  ]\r\nطيّب : پاكيزه ، چيزى كه نزد عقل پسنديده و نزد طبع مطلوب و مرغوب است . اضافهء طيّبات به ما أحلّ بيانيه است . اعتداء : تجاوز . مما رزقكم اللَّه مفعول كلوا ، و حلالًا طيّباً هر دو حال است از آن ، و محتمل است برعكس باشد .\r\nتفسير :\r\nيأَيُّهَا الَّذِينَ ءَامَنُواْ لَاتُحَرِّمُواْ طَيِّبَاتِ مَآ أَحَلَّ اللَّهُ لَكُمْ\r\nاين آيه مؤمنان را از تفريط در كيفيت برخوردارى از نعمت‌هاى جهان نهى مىكند .\r\nمعناى آيه : اى كسانى كه ايمان آورده‌ايد ، آنچه را خداوند از طيّبات و پاكيزه‌هاى اين جهان بر شما حلال نموده ، بر خود حرام نكنيد .\r\nطيّبات در اين‌جا شامل همهء اشياء و كالاها و امورى است كه بشر مىتواند در دنيا از آنها استفاده كند ، مانند زمين ، آب ، هوا ، خوراكى ، پوشاكى ، همسر ، اولاد ، شغل و كار ، پست و مقام و هرچه صالح براى انتفاع است . و به لحاظ عصر نزول آيه ، اشاره است به قبح آنچه كفار انتفاع از برخى حيوانات و زراعت و غيره را بر خود حرام مىكردند .\r\nوَ لَاتَعْتَدُواْ إِنَّ اللَّهَ لَايُحِبُّ الْمُعْتَدِينَ\r\nيعنى : و هرگز تجاوز نكنيد . مراد تجاوز از حدود الهى و حلال و حرام شرع است ، خواه به تحريم حلال‌ها باشد كه مفاد جملهء قبل است ، يا به تحليل حرام‌ها . زيرا خداوند متجاوزان را دوست ندارد . چرا كه احكام خدا و تشريعات آسمانى او مرزبندىهاى مصالح و مفاسد فردى و اجتماعى است « انّ اللَّه قد جعل لكلّ شىء حدًّا » و تجاوز از آنها خواه به گفتار يا به كردار ، مقابله كردن با تشريعات حق و دخالت در شئون حاكميت اللَّه و شكستن حصار قانون و قانونگذارى است و از اين رو ، جعل يك حكم بدعت و جعل يك آيين كفر است .\r\nوَ كُلُواْ مِمَّا رَزَقَكُمُ اللَّهُ حَلَالًا طَيِّباً\r\n\r\n","description":"","footnote":"","page_name":" 299 ","page_number":301},
  {"content":"\r\n\r\nعنوان روزى حلال و طيّب در اين آيه همان عنوان حلال و طيّب در آيهء قبل است ، لكن در آن آيه ، مورد نهى ، استفاده نكردن و امتناع از تصرّف است و در اين آيه ، متعلق امر تصرّف و استفاده كردن ، پس اين امر افادهء اباحه مىكند چون بعد از نهى واقع شده است ، نظير وَ إِذَا حَلَلْتُمْ فَاصْطَادُوا [ مائده ، 2 
  ] .\r\nمعناى آيه : و از آنچه خداوند روزىِ شما كرده در حالى كه حلال و پاكيزه است بخوريد . يعنى از هر چيزى به تناسب وضع وجوديش استفاده بريد .\r\nوَ اتَّقُواْ اللَّهَ الَّذِى أَنتُم بِهِ مُؤْمِنُونَ\r\nيعنى : و از خداوند پروا كنيد ، خدايى كه همهء شما به او گرويده‌ايد . و در اين جمله اشاره است به اين‌كه از آنچه حرام كرده پرهيز نماييد .\r\nلَا يُؤَاخِذُكُمُ اللَّهُ بِاللَّغْوِ فِي أَيْمَانِكُمْ وَلكِن يُؤَاخِذُكُم بِمَا عَقَّدتُّمُ الْأَيْمَانَ فَكَفَّارَتُهُ إِطْعَامُ عَشَرَةِ مَسَاكِينَ مِنْ أَوْسَطِ مَا تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَن لَمْ يَجِدْ فَصِيَامُ ثَلَاثَةِ أَيَّامٍ ذلِكَ كَفَّارَةُ أَيْمَانِكُمْ إِذَا حَلَفْتُمْ وَاحْفَظُوا أَيْمَانَكُمْ كَذلِكَ يُبَيِّنُ اللَّهُ لَكُمْ آيَاتِهِ لَعَلَّكُمْ تَشْكُرُونَ « 89 »\r\nلغت و اعراب :\r\nلغو يمين : سوگند خوردن بدون قصد جدى . عقَّد الحبلَ : به ريسمان گره محكم زد .\r\nبما عقّدتم « ما » مصدريه است به تقدير « بحنث ما عقّدتم » و يا به تقدير « اذا حنثتم » . كفّاره : مبالغهء در كَفر است يعنى پوشانندهء كامل . أوسط : حد وسط . رقبه : گردن ، و مراد انسان است از باب اطلاق جزء بر كل . فصيام به تقدير « فعليه صيام » يا « فكفّارته صيام » .\r\n\r\n","description":"","footnote":"","page_name":" 300 ","page_number":302},
  {"content":"\r\n\r\nتفسير :\r\n\r\n[ كفارهء قسم 
  ]\r\nلَا يُؤَاخِذُكُمُ اللَّهُ بِاللَّغْوِ فِى أَيْمَانِكُمْ وَلكِن يُؤَاخِذُكُم بِمَا عَقَّدتُّمُ الْأَيْمَانَ\r\nيعنى : هرگز خداوند شما را به خاطر سوگندهاى لغو و بدون قصد جدى شما مانند آنچه در ميان مردم متعارف است مؤاخذه نمىكند ، يعنى به شكستن چنين سوگندهايى مؤاخذه نمىكند ، و لكن شما را به خاطر سوگندهاى جدى شما كه با غرض اصيل و ارادهء جدى محكم گشته و سپس مخالفت شده مؤاخذه مىكند ، يعنى هم مؤاخذهء دنيوى و هم مؤاخذهء اخروى .\r\nفَكَفَّارَتُهُ إِطْعَامُ عَشَرَةِ مَسَاكِينَ مِنْ أَوْسَطِ مَا تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ\r\nيعنى : كيفر دنيوى آن در صورت قدرت و توان عبارت است از دادن طعام به ده نفر فقير از خوراكى متعارف و حد وسط آنچه به اهل و عيال خود مىخورانيد ، و يا پوشاندن آنها يعنى به يك لباس ساتر بدن ، و يا آزاد كردن برده‌اى يعنى برده‌اى مسلمان . و اين سه قسم به نحو تخيير است .\r\nفَمَن لَّمْ يَجِدْ فَصِيَامُ ثَلَاثَةِ أَيَّامٍ\r\nيعنى : پس اگر كسى نيافت يعنى توان انجام هيچ يك از سه امر فوق را نداشت ، پس واجب است بر او روزهء سه روز .\r\nذلِكَ كَفَّارَةُ أَيْمَانِكُمْ إِذَا حَلَفْتُمْ وَ احْفَظُواْ أَيْمَانَكُمْ\r\nيعنى : تفصيلى كه ذكر شد و براى قَسَم جدّى ، كيفر دنيوى مخيّر و مرتّب تعيين گرديد ، كفارهء تخلّف سوگندهاى شما و حكم شرعى الهى جزايى شماست ، و بر شماست كه حتماً سوگندهاى خود را نگه‌داريد و با مخالفت و حنث باطل نكنيد .\r\nكَذلِكَ يُبَيِّنُ اللَّهُ لَكُمْ ءَايَاتِهِ لَعَلَّكُمْ تَشْكُرُونَ\r\n« كذلك » اشاره به حكم فرعى مذكور است كه نشانهء وجود شريعتى جامع و تامّ است . و « يبيّن » دلالت بر تكرار و استمرار دارد . يعنى خدا مانند اين حكم به تدريج احكام خود را براى شما بيان مىكند كه همه نشانه‌هاى شريعت اوست ، شايد شكر گزاريد .\r\nبدان‌كه توجّه به چند امر در ذيل اين آيه لازم است :\r\n\r\n","description":"","footnote":"","page_name":" 301 ","page_number":303},
  {"content":"\r\n\r\nيك - كفّاره به طور كلى يكى از عبادات بالذات اسلامى است ، يعنى مانند نماز و غيره مشروط به قصد قربت است ، و خوب بود كه در كتب فقهى كتاب كفّارات در رديف كتاب عبادات نوشته مىشد و ما در فقه چنين كرديم .\r\nدو - كفّارات از احكام جزايى و كيفرى است مانند حدود و تعزيرات ، لكن قدرى محترمانه‌تر است . و آن بر دو نوع بدنى و مالى منقسم مىشود .\r\nسه - اسباب كفّارات ، زياد و اكثراً محل ابتلاست و در اكثر آنها عتق و اطعام تعيين شده ، و اين مطلب كاشف از غايت اهميت شرع اسلام به آزادگى برده‌ها و اعانت مستمندان است .\r\nچهار - كفّارات ، كيفرهاى خاص براى جرايم خاص است ، و ساير احكام جزايى ، كيفرهاى خاص براى جرايم عام است .\r\nپنج - كفّاره چهار صنف است : مرتّبه مانند كفّارهء قتل خطايى . مخيّره مانند كفّارهء افطار روزهء ماه رمضان . ذوجهتين يعنى هم مرتّبه و هم مخيّره مانند كفّارهء يمين مورد بحث . كفّارهء جمع نظير كفّارهء قتل عمدى و افطار به حرام روزهء ماه رمضان .\r\nيَا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِنْ عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ « 90 » إِنَّمَا يُرِيدُ الشَّيْطَانُ أَنْ يُوقِعَ بَيْنَكُمُ الْعَدَاوَةَ وَالْبَغْضَاءَ فِي الْخَمْرِ وَالْمَيْسِرِ وَيَصُدَّكُمْ عَن ذِكْرِ اللَّهِ وَعَنِ الصَّلَاةِ فَهَلْ أَنْتُمْ مُنْتَهُونَ « 91 »\r\nلغت و اعراب :\r\nخَمَرَه - از باب نَصَر و ضَرَب - : پوشاند او را . خَمْر مصدر است يعنى پوشاندن ، آب انگور شراب شده ، هر چيزى كه مستى آورد و عقل را بپوشاند . يَسَرَ زيد - از باب ضَرَب - :\r\nقماربازى كرد . ميسر : قماربازى . انصاب : جمع نُصْب و نُصُب يعنى بت‌ها ، سنگ‌هايى كه بر روى آن حيوانات را براى بت‌ها قربانى كنند . ازلام : جمع زَلَمَ يعنى تير قمار كه پر نداشته\r\n\r\n","description":"","footnote":"","page_name":" 302 ","page_number":304},
  {"content":"\r\n\r\nباشد . رجس : نجس و پليد . انما الخمر مبتداست به تقدير استعماله ، و الميسر به تقدير ارتكابه ، و الأنصاب به تقدير عبادتُها و التقربُ بها ، و الأزلام به تقدير اللعب بها ، و امور سه گانه عطف‌اند به خمر ، و رجس خبر همه و من عمل‌الشيطان خبر دوم آن است ، فاجتنبوه مرجع ضمير منصوب آن رجس است .\r\n\r\n[ حرمت شراب و قمار 
  ]\r\nتفسير :\r\nيأَيُّهَا الَّذِينَ ءَامَنُواْ إِنَّمَا الْخَمْرُ وَ الْمَيْسِرُ وَ الْأَنْصَابُ وَ الْأَزْلَامُ\r\nيعنى : اى كسانى كه ايمان آورده‌ايد ، حقيقت جز اين نيست كه خمر يعنى استعمال هر شىء مستىآور كه بر روى عقل پرده كشد و مستى آورد ، خواه مايع يا جامد ، خوراكى يا تزريقى ، استعمالى يا استنشاقى ، دودى يا بخورى يا هر نوع ديگر ، و ميسر يعنى برد و باخت ، و انصاب يعنى عبادت و خضوع در برابر بت‌ها و قربانى براى آنها و طلب حاجت از آنها ، و ازلام يعنى برد و باخت خاص با آنها كه محل ابتلا در آن زمان بوده ،\r\nرِجْسٌ مِّنْ عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ\r\nيعنى : همهء اين اعمال ، نجس و پليد و از عمل شيطان است ، زيرا شيطان بود كه نخست ابزارها و وسايل گناه را به وسيلهء اولياى خود ساخت و سپس كارهاى مربوطه را به آنها آموخت .\r\nو ممكن است كلمهء « رجس » خبر خود اعيان خارجيه باشد نه افعال نشأت‌يافته از آنها ، يعنى خود اين اعيان پليد و رجس است ، زيرا هيچ خير و صلاح و سعادتى بر آنها مترتّب نيست و جز شر و فساد و شقاوت از آنها مترقَّب نيست . پس حتماً از آنها دورى كنيد ، باشد كه رستگار شويد . و اين جمله دلالت بر حرمت تكليفى دارد چنان كه ماقبلش دلالت بر ملاك و مناط حكم دارد .\r\nإِنَّمَا يُرِيدُ الشَّيْطَانُ أَنْ يُوقِعَ بَيْنَكُمُ الْعَدَاوَةَ وَ الْبَغْضَآءَ فِى الْخَمْرِ وَ الْمَيْسِرِ وَ يَصُدَّكُمْ عَن ذِكْرِ اللَّهِ وَ عَنِ الصَّلَاةِ فَهَلْ أَنْتُمْ مُّنْتَهُونَ\r\nيعنى : جز اين نيست كه شيطان مىخواهد ميان شما در كار خمر و قمار و ارتكاب و اعتياد به آنها دشمنى و بغض و كينه بيفكند و شما را از ياد خدا و از نماز جلوگيرى نمايد ،\r\n\r\n","description":"","footnote":"","page_name":" 303 ","page_number":305},
  {"content":"\r\n\r\nپس آيا دست‌بردار و نهىپذير هستيد ؟\r\nاين استفهام به معناى امر است يعنى از اين گناهان كبيره و عمل‌هاى زشت و عداوت زا و كينه‌افروز ، پس از چندين بار ابلاغ ، دست برداريد و باز ايستيد .\r\nبدان‌كه چون مورد خطاب در اين آيات مؤمنان‌اند و عمدهء غرض ، نهى آنها از خمر و قمار است و انصاب و ازلام موضوعى خاص و موقّت است ، در اين آيه تنها خمر و قمار ذكر شده است . و نيز تأثيرات ارتكاب اين دو گناه يا ادامهء آن در تحقّق آثار سوء چهارگانه يعنى توليد عداوت ، بغضا ، دورى از ياد خدا و خصوص نماز روشن است و گفتار و نوشتار دانشمندان علوم الهى و طبيعى و تجربه‌هاى عمومى ، گواه مطلب است . و نيز اين آيه يكى از چهار آيه‌اى است كه به ترتيب دربارهء حرمت خمر نازل شده ، و سه آيهء ديگر اين است :\r\n1 ) وَمِن ثَمَرَاتِ النَّخِيلِ وَالْأَعْنَابِ تَتَّخِذُونَ مِنْهُ سَكَراً وَ رِزْقاً حَسَناً [ نحل ، 67 
  ] .\r\n2 ) يَسْأَلُونَكَ عَنِ الْخَمْرِ وَالْمَيْسِرِ قُلْ فِيهِما إِثْمٌ كَبِيرٌ وَمَنَافِعُ لِلنَّاسِ وَإِثْمُهُمَا أَكْبَرُ مِن نَفْعِهِمَا [ بقره ، 219 
  ] .\r\n3 ) يأَيُّهَا الَّذِينَ ءَامَنُواْ لَاتَقْرَبُواْ الصَّلَاةَ وَ أَنْتُمْ سُكَارَى حَتَّى تَعْلَمُواْ مَا تَقُولُونَ [ نساء ، 43 
  ] .\r\nوَأَطِيعُوا اللَّهَ وَأَطِيعُوا الرَّسُولَ وَاحْذَرُوا فَإِن تَوَلِّيْتُمْ فَاعْلَمُوا أَنَّمَا عَلَى رَسُولِنَا الْبَلَاغُ الْمُبِينُ « 92 » لَيْسَ عَلَى الَّذِينَ آمَنُوا وَعَمِلُوا الصَّالِحَاتِ جُنَاحٌ فِيَما طَعِمُوا إِذَا مَا اتَّقَوْا وَآمَنُوا وَعَمِلُوا الصَّالِحَاتِ ثُمَّ اتَّقَوْا وَآمَنُوا ثُمَّ اتَّقَوْا وَأَحْسَنُوا وَاللَّهُ يُحِبُّ الْمُحْسِنِينَ « 93 »\r\nتفسير :\r\nوَ أَطِيعُواْ اللَّهَ وَ أَطِيعُواْ الرَّسُولَ وَ احْذَرُواْ\r\nبدان‌كه همان گونه كه خدا به عنوان ولايت حقيقيهء خود اوامر و نواهى را متوجه\r\n\r\n","description":"","footnote":"","page_name":" 304 ","page_number":306},
  {"content":"\r\n\r\nمكلفان مىكند ، پيامبر و فرستادهء او نيز به عنوان ولايت امر مسلمين مىتواند امر و نهيى متوجه ملت خود كند ، لكن اطاعت فرامين خداوند در نزد عقل سليم بنفسه واجب است و عقل و خرد آن را درك مىكند ، ولى اطاعت از غير خدا يعنى اطاعت بشر از بشر را عقل در مرتبهء اوّل درك نمىكند بلكه بايد آن را در موارد لزوم ، خدا خود واجب نمايد . از اين رو در اين آيه بايد گفت كه امر « أطيعوا اللَّه » ارشادى است يعنى به صورت ، امر است و در معنا انسان را به سوى اطاعت ساير اوامر يعنى همان مطلبى كه خود درك مىكند هدايت مىنمايد و ممكن نيست در اين‌جا آنچه را عقل واجب مىداند شرع نيز واجب كند . و اما امر « أطيعوا الرسول » مولوى است يعنى خدا اطاعت اوامر و دستورات رسولش را نيز به امر و حكم نفسى مستقل همانند نماز و روزه واجب مىكند و گرنه عقل بنفسه درك نمىكند .\r\nمعناى آيه : و خدا را اطاعت كنيد و از رسول او نيز فرمان بريد و از مخالفت فرامين آنها برحذر باشيد .\r\nفَإِن تَوَلَّيْتُمْ فَاعْلَمُواْ أَنَّمَا عَلَى رَسُولِنَا الْبَلَاغُ الْمُبِينُ\r\nخطاب به ملت و جامعهء بشرى است كه : پس اگر اعراض كنيد و از طاعت خدا و رسول او روى برتابيد ، يعنى از اصول شريعت به كفران ، و از فروع آن به طغيان بيرون شويد ، بدانيد جز اين نيست كه آنچه بر عهدهء فرستادهء ماست ابلاغ روشن احكام دين است به گونه‌اى كه اتمام حجّت شود ، يعنى بيشتر از آن بر عهدهء او نيست از قبيل اكراه و اجبار بر ايمان باطنى ، زيرا آن از قدرت غير خدا بيرون است ؛ يا تصدى اجراى احكام به وسيلهء جهاد با منكران اصول ، و اجراى حدود و تعزيرات بر عاصيان فروع ، زيرا آن هم از شئون امامت و ولايت است نه رسالت ؛ و يا دادن كيفر دنيوى در اين جهان و اخروى در آن جهان ، زيرا آن هم از شئون ربوبيت و وظايف مالكيت مطلقه است .\r\nلَيْسَ عَلَى الَّذِينَ ءَامَنُواْ وَ عَمِلُواْ الصَّالِحَاتِ جُنَاحٌ فِيَما طَعِمُواْ\r\nاين آيه فىالجمله از متشابهات است و بدين‌جهت اختلاف در فهم و تفسير آن زياد است و هر كس با تكيه بر برخى از محكمات آيات و بعضى از روايات ، معنايى براى آن ذكر كرده است . و مفاد صدر آن اين است : بر كسانى كه ايمان آورده و عمل‌هاى شايسته به‌جا آورده‌اند نسبت به آنچه از خوراكىهاى حرام خورده‌اند سختى و حرج\r\n\r\n","description":"","footnote":"","page_name":" 305 ","page_number":307},
  {"content":"\r\n\r\nو گناهى نيست .\r\nمراد از خوراكىهاى حرام ، ارتكاب مطلق محرمات الهى است و آيه ناظر است به اين‌كه مؤمنان راجع به عقايد باطل و پليد در حال كفر سابقشان و ارتكاب عمل‌هاى محرَّم در آن حال ، مؤاخذه نخواهند شد . و ممكن است مراد اين باشد كه مؤمنان پس از ايمان و عمل صالح ، دربارهء اعمالى كه مدتى آن را انجام داده ، سپس حرمت آن وارد شده ، نسبت به زمان پيش از تشريع ، مؤاخذه نخواهند داشت .\r\nإِذَا مَا اتَّقَوْاْ وَّ ءَامَنُواْ وَ عَمِلُواْ الصَّالِحَاتِ\r\nاين شرط ، شرط محقِّق موضوع است يعنى جناحى نيست پس از فرض اين‌كه آنان پروا داشته و به خدا ايمان آورده و عمل صالح كرده‌اند .\r\nثُمَّ اتَّقَوْاْ وَّ ءَامَنُواْ ثُمَّ اتَّقَوْاْ وَّ أَحْسَنُواْ وَ اللَّهُ يُحِبُّ الْمُحْسِنِينَ\r\nذكر « تقوا » در دو مورد مقدمه است ، و مراد از « ايمان » ادامه و تكميل آن است ، و ذكر « احسان » اشاره به لزوم وصول آن به ديگران است . و حاصل معنا اين است : براى كسانى كه ايمان آوردند مؤاخذه‌اى نيست در جايى كه تقوا ورزند و ايمانشان دوام و كمال يابد و پس از كمال به ديگران نيز برسد . پس اگر تقوا و ايمان و احسان زايل شود به گذشته نيز مؤاخذه خواهند شد . و خدا نيكان و نيكوكاران را دوست دارد .\r\nيَا أَيُّهَا الَّذِينَ آمَنُوا لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنَالُهُ أَيْدِيكُمْ وَرِمَاحُكُمْ لِيَعْلَمَ اللَّهُ مِن يَخَافُهُ بِالْغَيْبِ فَمَنِ اعْتَدَى بَعْدَ ذلِكَ فَلَهُ عَذَابٌ أَلِيمٌ « 94 »\r\nلغت و اعراب :\r\nبَلاهُ به - از باب نَصَر - : آزمايش كرد او را بدان وسيله . رماح : جمع رُمح يعنى نيزه . صيد به معناى مَصيد است يعنى حيوان شكار شده . تناله صفت شىء است . بالغيب متعلّق به يخافه . بعد ذلك اشاره است به ابتلا .\r\n\r\n","description":"","footnote":"","page_name":" 306 ","page_number":308},
  {"content":"\r\n\r\nتفسير :\r\n\r\n[ احكام صيد در حج 
  ]\r\nيأَيُّهَا الَّذِينَ ءَامَنُواْ لَيَبْلُوَنَّكُمُ اللَّهُ بِشَىْءٍ مِّنَ الصَّيْدِ تَنَالُهُ أَيْدِيكُمْ وَ رِمَاحُكُمْ\r\nاين آيه و دو آيهء بعد در احكام صيد است از آزمايش مردم در شكار آن ، حرمت شكار حيوان برّى در حال احرام ، تعيين كفّارهء برخى از آنها ، و حلّيّت صيد دريا .\r\nمعناى آيه : اى كسانى كه ايمان آورده‌ايد ، به يقين خداوند شما را به چيزى از صيد آزمايش خواهد كرد ، يعنى به صيدى كه بر خلاف طبع وحشى بودن ، به شما نزديك مىشود به‌گونه‌اى كه دست‌ها و نيزه‌هاى شما بدان برسد و بتوانيد به راحتى آن را شكار كنيد .\r\nمراد از صيد در اين‌جا شكارهاى صحرايى و هوايى است كه شكار كردنش بر مُحرم حرام است ، يا شكار حرم است مانند كبوتر و كبك و بچه‌ها و تخم‌هاى آنها و هم‌چنين آهو و گوزن و بز كوهى و روباه و بچه‌هاى آنها ، كه طبق روايات اهل‌بيت عليهم السلام در عمرهء حديبيهء پيامبر اسلام و يارانش ، اغلب وحوش صحرايى و هوايى در روزها و شب‌ها به سوى آنها روى آوردند و همانند حيوانات اهلى به مردم نزديك شدند و انس گرفتند .\r\nلِيَعْلَمَ اللَّهُ مَن يَخَافُهُ بِالْغَيْبِ\r\nيعنى : اين آزمايش براى آن است كه خدا كسى را كه در پنهان از او مىترسد ، شناسايى كند . البته نه به اين معنا كه نمىدانست و خواست بداند ؛ زيرا علم ازلى الهى به همه چيز در همه حال حتّى پيش از وجود آن احاطه دارد ، بلكه بدين معنا كه بندگانش يا فرشتگان بدانند ، يا بدين معنا كه علم ازلى قديمش تحقّق خارجى پيدا كند و منطبق بر معلوم گردد .\r\nفَمَنِ اعْتَدَى بَعْدَ ذلِكَ فَلَهُ عَذَابٌ أَلِيمٌ\r\nيعنى : پس اگر كسى بعد از آن تجاوز نمايد ، او را عذابى دردناك خواهد بود .\r\nپس از ديدن آن منظرهء عجيبِ اعجازى كه چگونه خداوند طبع توحّش را از آن جانوران موقّتاً تبديل به مؤانست و الفت نمود ، اگر در ضمن همان آزمون يا پس از آن تا هميشه ، تجاوز از حرمت قانون نمود براى او عذاب دردناك در دنيا و آخرت خواهد بود .\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nيَا أَيُّهَا الَّذِينَ آمَنُوا لَا تَقْتُلُوا الصَّيْدَ وَأَنْتُمْ حُرُمٌ وَمَن قَتَلَهُ مِنكُم مُتَعَمِّدَاً فَجَزَاءٌ مِثْلُ مَا قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنكُمْ هَدْياً بَالِغَ الْكَعْبَةِ أَوْ كَفَّارَةٌ طَعَامُ مَسَاكِينَ أَوْ عَدْلُ ذلِكَ صِيَاماً لِيَذُوقَ وَبَالَ أَمْرِهِ عَفَا اللَّهُ عَمَّا سَلَفَ وَمَن عَادَ فَيَنتَقِمُ اللَّهُ مِنْهُ وَاللَّهُ عَزِيزٌ ذُو انتِقَامٍ « 95 »\r\nلغت و اعراب :\r\nحُرُم : جمع حرام يعنى كسى كه احرام بسته براى حج يا عمره . فجزاءٌ به تقدير فعليه جزاء . مثلُ ما بدل از جزاء . نَعَم : چهارپايان اهلى . يحكم به مرجع ضمير « به » مثل است . أو كفارة عطف است به جزاء . طعام بدل است از كفّارة . أو عدل عطف است به جزاء . عدْل - به فتح و كسر - : مماثل و شبيه . هدياً حال مقدره است از ضمير مجرور به . صياماً تميز عدل است .\r\nو بال : سنگينى و شدت ، وخامت عاقبت .\r\nتفسير :\r\nيأَيُّهَا الَّذِينَ ءَامَنُواْ لَاتَقْتُلُواْ الصَّيْدَ وَ أَنتُمْ حُرُمٌ\r\nاين آيه مسوق است براى بيان حرمت كشتن صيد برّى در حال احرام و كفّارهء مخالفتِ آن ، بدون تعرّض به حكم اصل صيد بدون كشتن و حكم خوردن صيد . و آيهء بعد مسوق است براى بيان جواز صيد كردن و خوردن حيوان دريايى و حرمت صيد حيوان صحرايى در حال احرام بدون اشاره به حكم خوردن آن .\r\nمعناى آيه : اى كسانى كه ايمان آورده‌ايد ، صيد را نكشيد در حالى كه شما مُحرميد ، يعنى براى حج يا عمره احرام بسته‌ايد .\r\nمراد از صيد ، شكار زمينى و هوايى است مقابل دريايى . و اطلاق قتل براى اين است كه\r\n\r\n","description":"","footnote":"","page_name":" 308 ","page_number":310},
  {"content":"\r\n\r\nحرمت ، اختصاص به ذبح و نحر ندارد بلكه مطلق كشتن صيد به هر نحو حرام است . و ذكر كشتن براى اين است كه كفّاره اختصاص به صورت قتل دارد و گرنه طبق آيهء بعد ، مطلق عمل صيد حرام است هر چند زنده بگيرد . و احرام نيز اعم است از احرام حج و عمره ، واجب و مستحب ، اصلى و نيابى .\r\nوَ مَن قَتَلَهُ مِنكُم مُّتَعَمِّداً فَجَزَآءٌ مِّثْلُ مَا قَتَلَ مِنَ النَّعَمِ\r\nاين جمله تا آخر آيه در بيان كيفر دنيوى صيد است كه مردد ميان سه خصلت است :\r\nقربانى حيوان مماثل ، اطعام بر مسكينان و روزه ، كه بر اول اسم « جزاء » و بر دوم اسم « كفاره » اطلاق شده است . و اين معنا از آيه معلوم نمىشود كه وجوب سه امر به نحو تخيير است يا ترتيب ، ولى در روايت معتبر دارد « كلّ شىء فى القرآن أو . . . فصاحبه بالخيار » و بنابراين ، حكم ، مورد تخيير است ، و اين مسأله در فقه اسلامى مورد اختلاف است .\r\nمعناى آيه : و هر كس از شما صيدى را عمداً بكشد ، يعنى هم توجه به موضوع داشته كه در حال احرام است و هم توجه به حكم كه صيد بر مُحرم حرام است ، پس كيفرى دارد و آن اين كه بر عهدهء اوست مماثل آنچه كشته از چهارپايان اهلى . يعنى بر او واجب مىشود كه از چهارپايان چهارگانه يا هشتگانه ( شتر ، گاو ، گوسفند و بز ، هر كدام نر و ماده ) مماثل و شبيه آنچه كشته به عنوان قربانى تعيين كند .\r\nو مراد از مماثلت ، محتمل است شباهت در هيئت و هيكل باشد ، مثلًا اگر شترمرغ كشته شتر ، و گاو كوهى كشته گاو ، و آهو كشته گوسفند بدهد . و يا مماثلت در قيمت ، يعنى به قيمت آن صيد از چهارپايان اهلى براى قربانى تعيين نمايد . و چون غالب حيوانات وحشى ، مماثلى از اهلى ندارند مانند پرندگان و درندگان ، طبعاً بايد مماثلت در قيمت باشد يا به خصلت ديگر عمل كرد . و فروع مسأله زياد است و تفصيل آن در فقه اسلامى است .\r\nيَحْكُمُ بِهِ ذَوا عَدْلٍ مِّنكُمْ هَدْيَا م بَالِغَ الْكَعْبَةِ\r\nيعنى : بايد به مماثلت و شباهت در هيئت يا قيمتى كه به جاى صيد مىدهد و به عبارت ديگر به همانندى بدل با مبدَل از حيث هيكل يا ارزش ، دو نفر مرد عادل از خود شما يعنى از اهل دين و مذهبتان نه از كفار ، شهادت دهند ، كه به عنوان قربانى تعيين شود و براى\r\n\r\n","description":"","footnote":"","page_name":" 309 ","page_number":311},
  {"content":"\r\n\r\nرسيدن به قربانگاه كعبه آماده گردد .\r\nأَوْ كَفَّارَةٌ طَعَامُ مَسَاكِينَ\r\nيعنى : يا آن كه بر عهده و ذمّهء او در برابر صيد كشته شده كفاره‌اى كه عبارت از خوراكى مستمندان است ثابت مىشود . يعنى حيوان اهلى مماثل را كه به جاى صيد تعيين گرديده قيمت مىكنند و يا صيدى را كه كشته شده به ارزش حال زندگى قيمت مىكنند و بدان قيمت طعام خريده ، به هر فقيرى يك مُد يا دو مد مىدهند .\r\nأَوْ عَدْلُ ذَ لِكَ صِيَاماً لِيَذُوقَ وَ بَالَ أَمْرِهِ\r\nيا بر عهدهء او به مانند آن روزه است . يعنى : به مقدار مدهاى طعامى كه تعيين شده است روزه بگيرد . و ما چنين كرديم و تكليف مردد ميان سه امر قربانى ، اطعام و روزه را بر او متوجه نموديم تا سنگينى كيفر و عاقبت وخيم كار خود در مخالفت فرمان حق را بچشد .\r\nعَفَا اللّهُ عَمَّا سَلَفَ وَ مَن عَادَ فَيَنتَقِمُ اللَّهُ مِنْهُ وَ اللَّهُ عَزِيزٌ ذُو انتِقَامٍ\r\nيعنى : خداوند آنچه را كه گذشته بخشيد ، و كسى كه عود كند خدا از او انتقام مىگيرد .\r\nمراد آن كه گناه شكار اول را به وسيلهء مكفّرات سه گانه عفو نموده و اگر در دفعهء دوم يا سوم عصيان نمود بر او كفاره نيست و از او در دنيا يا در آخرت انتقام مىگيرد . و خداوند ، مقتدر شكست‌ناپذير و انتقام گيرنده است .\r\nأُحِلَّ لَكُمْ صَيْدُ الْبَحْرِ وَطَعَامُهُ مَتَاعَاً لَكُمْ وَلِلسَّيَّارَةِ وَحُرِّمَ عَلَيْكُمْ صَيْدَ الْبَرِّ مَا دُمْتُمْ حُرُماً وَاتَّقُوا اللَّهَ الَّذِي إِلَيْهِ تُحْشَرُونَ « 96 »\r\nلغت و اعراب :\r\nصيد : شكار كردن ، حيوان شكار شده . طعام : خوردن ، خوراكى . طعامه : طعام البحر . متاعاً مفعولٌ لهِ احلّ .\r\n\r\n","description":"","footnote":"","page_name":" 310 ","page_number":312},
  {"content":"\r\n\r\nتفسير :\r\nأُحِلَّ لَكُمْ صَيْدُ الْبَحْرِ وَ طَعَامُهُ مَتَاعاً لَّكُمْ وَ لِلسَّيَّارَةِ\r\nيعنى : بر شما مُحرم‌ها شكار كردن حيوان دريايى و خوردن آنها حلال شده به خاطر آن كه وسيلهء انتفاع شما و مسافران باشد . يعنىتر و تازه‌اش غذاى مورد استفادهء شما و خشك و نمك‌زده‌اش مورد انتفاع مسافران باشد .\r\nوَ حُرِّمَ عَلَيْكُمْ صَيْدُ الْبَرِّ مَا دُمْتُمْ حُرُماً\r\nيعنى : و براى شما شكار كردن حيوان صحرا خواه زمينى يا هوايى مادامى كه در حال احرام هستيد حرام شده است . و روى اين معنا اين جمله دلالت بر حرمت خوردن ندارد خاصه اگر صيد به دست مُحرم يا محلّ ديگر انجام شده باشد ، لكن طبق روايات اهل‌بيت وحى عليهم السلام مسلّماً حرام است . پس بايد كلمهء صيد دوم به معناى مصيد يعنى شكار شده باشد تا تعلّق حرمت ، افاده كند ممنوعيت همهء تصرفات را اعم از صيد كردن و خوردن و غيره .\r\nوَ اتَّقُواْ اللَّهَ الَّذِى إِلَيْهِ تُحْشَرُونَ\r\nيعنى : و بترسيد از خدايى كه شما انسان‌ها همگى پس از برخاستن از قبر در روز رستاخيز به وسيلهء نفخهء سوم ، براى محاسبه ، به سوى او گردآورى خواهيد شد .\r\nجَعَلَ اللَّهُ الْكَعْبَةَ الْبَيْتَ الْحَرَامَ قِيَاماً لِلنَّاسِ وَالشَّهْرَ الْحَرَامَ وَالْهَدْيَ وَالْقَلَائِدَ ذلِكَ لِتَعْلَمُوا أَنَّ اللَّهَ يَعْلَمُ مَا فِي السَّماوَاتِ وَمَا فِي الْأَرْضِ وَأَنَّ اللَّهَ بِكُلِّ شَيْءٍ عَلِيمٌ « 97 » اعْلَمُوا أَنَّ اللَّهَ شَدِيدُ الْعِقَابِ وَأَنَّ اللَّهَ غَفُورٌ رَحِيمٌ « 98 » مَا عَلَى الرَّسُولِ إِلَّا الْبَلَاغُ وَاللَّهُ يَعْلَمُ مَا تُبْدُونَ وَمَا تَكْتُمُونَ « 99 »\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nلغت و اعراب :\r\n\r\n[ فلسفهء كعبه و حج 
  ]\r\nكعب : ارتفاع و بلندى ، كعبه : خانهء خدا ، و اطلاق كعبه به آن بناى مطهّر به خاطر ارتفاع مقام و قدمت منزلت آن نزد خدا و ملأ اعلى و انسان‌هاى زمين و يا به لحاظ مكعب بودن ساختمان آن است . حرام : محترم و مصون از هتك . قيام و قوام : برپايى ، وسيلهء برپايى شىء ، دائم غير منسوخ . هَدْى : قربانى . قلائد : جمع قِلادة - به كسر - : آنچه به گردن قربانى انداخته مىشود از نعلين و زنجير و غيره . ذلك اشاره به جعل آن امور است .\r\nتفسير :\r\nجَعَلَ اللَّهُ الْكَعْبَةَ الْبَيْتَ الْحَرَامَ قِيَاماً لِّلنَّاسِ\r\nيعنى : خداوند ، كعبه را كه خانه‌اى است محترم ، وسيلهء برپايى مردم قرار داد .\r\nمراد از كعبه خانهء بسيار قديم بنا شده به دست ابراهيم عظيم است و اطراف آن از مسجدالحرام تا انتهاى حرم امن الهى در مورد آيه لاحق به آن است . و مراد از حرام و محترم بودن آن توجه تكوينى دل‌هاى مردم به سوى آن ، و توجه تشريعى همهء مسلمانان جهان در حال نماز و در تذكيهء حيوان و در حال احتضار و ميان قبرها به طرف آن است . و مراد از قيام و قوام بودن آن براى مردم حصول آثار و منافع و بركاتى است كه به وسيلهء پياده كردن برنامه‌هاى الهى و مناسك تشريع و تعيين شده از جانب صاحب‌خانه ، مترتب مىشود . و مراد از ناس در مرحلهء انشاء و اقتضاى حكم ، همهء جامعهء بشرى است و در مقام فعليت ، قشرى از جامعه است كه به سوى آن حركت مىكنند و برنامه‌هاى آن را اجرا مىنمايند .\r\nوَ الشَّهْرَ الْحَرَامَ وَ الْهَدْىَ وَ الْقَلَآئِدَ\r\nيعنى : و هم‌چنين ماه حرام و قربانى ساده و قربانىهاى قلاده‌دار را وسيلهء قوام مردم قرار داده است .\r\nمناسب است مراد از شهر حرام در اين‌جا خصوص ماه ذىحجه باشد كه زمان اصلى و مهمترين وقت اجراى برنامه‌هاى حج و عمره است . و ممكن است اعم باشد و شامل\r\n\r\n","description":"","footnote":"","page_name":" 312 ","page_number":314},
  {"content":"\r\n\r\nماه‌هاى حرام چهارگانه يعنى رجب ، ذىقعده ، ذىحجّه و محرّم باشد كه در عصر جاهليت محترم بودند و در آنها جنگ و جدال انجام نمىدادند و اسلام نيز آنها را محترم شمرد و سيرهء آنان را امضا نمود . و ذكر قربانىهاى مختلف براى اين است كه يكى از بركات حج است و مىتواند اگر درست رسيدگى شود و اين برنامه پياده گردد نياز قشر وسيعى از ملت را برآورده كند .\r\nذَ لِكَ لِتَعْلَمُواْ أَنَّ اللَّهَ يَعْلَمُ مَا فِى السَّمَاوَاتِ وَ مَا فِى الْأَرْضِ وَ أَنَّ اللَّهَ بِكُلِّ شَىْءٍ عَلِيمٌ\r\nيعنى : اين تشريع عظيم و حكيمانهء اجتماعى و سياسى از جانب خداوند كه خانه‌اى بسازد و محترمش بدارد و با برنامه‌هاى دينى آن به دنيا و آخرت جامعه سامان بخشد ، براى اين است كه بدانيد خداوند آنچه در آسمان‌ها و آنچه در اين زمين است همه را مىداند ، و نيز بدانيد كه او به همه چيز عليم است يعنى اين علم او حادث نيست بلكه از ازل و پيش از وجود اشيا و معلومات ، به همهء آنها به نحو اتحاد علم و ذات دانا بود .\r\nاعْلَمُواْ أَنَّ اللَّهَ شَدِيدُ الْعِقَابِ وَ أَنَّ اللَّهَ غَفُورٌ رَّحِيمٌ\r\nاين آيه و آيهء بعد در مقام تنبيه بر لزوم اجراى برنامهء بيت‌اللَّه‌الحرام و تشديد امر مخالفتِ آن است و بيان اين‌كه در اين مقام ، رسول او هم جز ابلاغ حكم وظيفه‌اى ندارد .\r\nمعناى آيه : بدانيد كه خدا در مورد كيفر عاصيان پس از اتمام حجّت و تحقّق مخالفت و ثبوت استحقاق و عدم تحقّق مكفِّرات و عدم شمول رحمت و اقتضاى تام حكمت ، عذاب و عقوبتش سخت است به گونه‌اى كه « لا تقوم به السموات و الأرض » آسمان‌ها و زمين تاب تحمّل آن را ندارند ، و حقّاً كه خدا پيش از وصول كار عاصى به آن مرحله ، بسيار آمرزنده و مهربان است .\r\nمَّا عَلَى الرَّسُولِ إِلَّا الْبَلَاغُ وَ اللَّهُ يَعْلَمُ مَا تُبْدُونَ وَ مَا تَكْتُمُونَ\r\nيعنى : بر عهدهء فرستادهء ما يعنى محمّد صلى الله عليه و آله يا همهء فرستادگان ما ، تكليفى در ايام رسالت خود جز ابلاغ نيست . يعنى وظيفهء هر پيامبرى رساندن دين خدا و اصول و فروع آن به جامعهء خويش است ، و اما غير آن يعنى اكراه مردم به قبول و ايمان قلبى در توان غير خدا نيست ، و اجبار آنها بر عمل به فروع احكام به‌وسيلهء تشكيل حكومت ، از وظايف امامت است نه رسالت ، و پاداش و كيفر دادن به آنان در دنيا يا در آخرت از شئون ربوبيت\r\n\r\n","description":"","footnote":"","page_name":" 313 ","page_number":315},
  {"content":"\r\n\r\nخداست . و خداوند آنچه را آشكار مىسازيد از منويات نفستان يا عمل‌هاى بدنتان ، و آنچه را پنهان مىداريد از عقايد باطنتان يا كارهاى شخصىتان ، همه را مىداند .\r\nقُل لَا يَسْتَوِي الْخَبِيثُ وَالطَّيِّبُ وَلَوْ أَعْجَبَكَ كَثْرَةُ الْخَبِيثِ فَاتَّقُوا اللَّهَ يَاأُولِي الْأَلْبَابِ لَعَلَّكُمْ تُفْلِحُونَ « 100 »\r\nتفسير :\r\nقُل لَّايَسْتَوِى الْخَبِيثُ وَ الطَّيِّبُ\r\nاين آيه به حسب ظاهر ارتباطى با سابق و لاحق خود ندارد و اشاره به قاعده‌اى كلى است دربارهء خبيث و طيّب و ناپاك و پاك و حكم به اين‌كه آنها در نزد عقل و شرع يكسان نيستند ، ولى كلام ساكت است از اين‌كه مراد از خبيث و طيّب چيست . و محتمل است مراد ، انسان باشد كه منقسم به دو قسم خبيث و طيّب است . يا مراد اوصاف او باشد از عقايد و اخلاق و اعمال كه هر يك قابل انقسام به ناپاك و پاك است . و لكن هدف از سوق كلام برحذر داشتن از خبيث است هر چند فزونى يابد و توأم با زينت‌ها و آراسته به زيورها گردد ، و ترغيب به جستجوى طيّب است .\r\nمعناى آيه : اى پيامبر ، به جامعهء خود بگو : هرگز ناپاك و پاك با هم يكسان نيستند .\r\nيعنى كافر فاسدالعقيده با مؤمن سليم الاعتقاد ، صاحب رذايل اخلاق با واجد ملكات فاضله ، فاسق آلوده به گناه با عادل نيكوكار ، گمراه مفسد با هدايت‌يافتهء مصلح يكسان نيستند . و دربارهء اعمال نيز حرام و واجب و عصيان و طاعت يكسان نخواهد بود ، و طبعاً عقل سليم به بدى هر خبيثى حكم مىكند و نكوهش دارد و شرع قويم هم آن را مفسده مىبيند و نهى مىكند .\r\nو جهت مقدم‌داشتن عنوان خبيث بر طيّب اين است كه غرض اصلى در كلام ، توجيه مخاطب به خبيث و فزونى آن است تا آن را متعلق نكوهش قرار دهد و نهى كند از ميل و رغبت به سوى آن و ترجيح آن بر طيّب كه به اقتضاى طبع و عادت صورت مىگيرد .\r\n\r\n","description":"","footnote":"","page_name":" 314 ","page_number":316},
  {"content":"\r\n\r\nوَ لَوْ أَعْجَبَكَ كَثْرَةُ الْخَبِيثِ فَاتَّقُواْ اللَّهَ يأُوْلِى الْأَلْبَابِ لَعَلَّكُمْ تُفْلِحُونَ\r\n\r\n[ سؤال‌هاى بىجا 
  ]\r\nيعنى : هر چند زيادى خبيث ، تو را به شگفتى درآورد . يعنى در مجتمع بشرى فزونى ناپاك‌ها و نادان‌ها و كفار و فساق و حرام‌ها و زشتىها تو را به اعجاب نكشد كه بدان‌ها رغبت كنى . پس اى صاحبان خرد از خدا پروا كنيد ، باشد كه رستگار گرديد . يعنى در همهء مراحل اختيار و انتخاب ، طيّب را بر خبيث برگزينيد .\r\nيَا أَيُّهَا الَّذِينَ آمَنُوا لَا تَسْأَلُوا عَنْ أَشْيَاءَ إِن تُبْدَ لَكُمْ تَسُؤْكُمْ وَإِن تَسْأَلُوا عَنْهَا حِينَ يُنَزَّلُ الْقُرْآنُ تُبْدَ لَكُمْ عَفَا اللَّهُ عَنْهَا وَاللَّهُ غَفُورٌ حَلِيمٌ « 101 » قَدْ سَأَلَهَا قَوْمٌ مِن قَبْلِكُمْ ثُمَّ أَصْبَحُوا بِهَا كَافِرِينَ « 102 »\r\nلغت و اعراب :\r\nان تبد لكم و أن تسألوا هر دو صفت اشياء است . عفى اللَّه عنها جملهء مستأنفهء مستقلّه و تعليل نهى است .\r\nتفسير :\r\nيأَيُّهَا الَّذِينَ ءَامَنُواْ لَاتَسْأَلُوا عَنْ أَشْيَآءَ إِن تُبْدَ لَكُمْ تَسُؤْكُمْ\r\nمراد از اشياء در اين‌جا به قرينهء « عفا اللَّه عنها » احكام شرعى خاصّى است كه خداوند از تشريع و توجيه و تكليف آنها بر مكلّفان ، به‌خاطر تسهيل امر اجتماع و تتميم نظام اتمّ عالم سكوت كرده ، مانند سؤال از تكرار برخى از اعمالى كه فرمان به آن داده شده ، با اشاره به اين‌كه اولًا نبايد بپرسند ، ثانياً اگر وقت نزول وحى و حضور جبرئيل پرسيدند مىتوانند جواب بشنوند . مصداق روشنى كه مفسران براى اين مطلب ذكر كرده‌اند اين است كه پيامبر اسلام هنگامى كه به مردم ابلاغ نمود : « اى مردم ، خداوند حج را بر شما واجب كرده است » ،\r\n\r\n","description":"","footnote":"","page_name":" 315 ","page_number":317},
  {"content":"\r\n\r\nعُكاشه نامى از جاى برخاست و گفت : آيا در هر سال ؟ و اين سؤال را دوبار يا سه‌بار تكرار نمود . پيامبر فرمود : آيا خاطرت جمع است كه من چنين امرى نمىكنم ؟ بىترديد اگر بگويم آرى ، واجب مىشود و چون واجب شود استعداد نداريد ، يعنى در مشقّت مىافتيد .\r\nبنابراين ، از من تا آن‌جا كه حكمى را بيان نكرده‌ام تكرار سؤال نكنيد .\r\nمعناى آيه : اى كسانى كه ايمان آورده‌ايد ، از پيامبر اسلام چيزهايى را نپرسيد كه اگر براى شما روشن گردد شما را ناراحت و غمناك مىكند .\r\nممكن است مراد از اشياء در صدر آيه اعم از احكام و حوادث خارجى باشد ، و در ضمير مجرور « تسألوا عنها » استخدام باشد . يعنى مراد از ضمير ، خصوص احكام و مراد از مرجع ، اعم باشد . پس صدر آيه شامل نهى از سؤالاتى است كه اتفاق مىافتاد نظير سؤال شخصى از زمان مرگ خود يا مرگ اقوام خود يا مرگ شخص ديگر ، يا از اين كه پدر او كيست ؟ يا پدر فلانى كيست ؟ از امورى كه سنّت جاريهء الهى بر طبق اقتضاى حكمت و مصلحت و رحمت ، آنها را از مردم مخفى داشته و روشن شدنشان سبب ناراحتى و بروز فساد و اختلال در نظام اجتماع است .\r\nوَ إِن تَسْأَلُواْ عَنْهَا حِينَ يُنَزَّلُ الْقُرْءَانُ تُبْدَ لَكُمْ عَفَا اللَّهُ عَنْهَا وَ اللَّهُ غَفُورٌ حَلِيمٌ\r\nاين كلام راجع به سؤال از احكام است و مراد اين است كه اگر از آن احكام هنگامى كه قرآن بر پيامبر نازل مىگردد سؤال كنيد براى شما روشن مىشود . خداوند از آنها درگذشته و عفو نموده است ، يعنى علت نهى از سؤال از آن احكام اين است كه تا مطّلع از آنها نشده‌ايد شما را مورد عفو قرار داده است . و خدا بسيار آمرزنده و بردبار است .\r\nقَدْ سَأَلَهَا قَوْمٌ مِّن قَبْلِكُمْ ثُمَّ أَصْبَحُوا بِهَا كَافِرِينَ\r\nيعنى : حقيقت اين است كه گروهى در اعصار گذشته پيش از شما اين قبيل سؤال‌ها را از پيامبرانشان نمودند ، سپس چون خواسته‌هايشان تحقّق يافت به همه كافر شدند . مانند قوم بنىاسرائيل كه احكام فراوانى پرسيدند و چون در تورات نازل شد كافر شدند ، و نيز خواسته‌هاى دنيوى زيادى خواستند و چون انجام يافت كفران نعمت كردند ، و قوم صالح كه ماده شتر شيرده را كه به درخواست آنان به اعجاز الهى از كوه بيرون آمده بود كفران نمودند ، و قوم عيسى كه مائده خواستند و پس از خوردن آن كفران كردند .\r\n\r\n","description":"","footnote":"","page_name":" 316 ","page_number":318},
  {"content":"\r\n\r\nمَا جَعَلَ اللَّهُ مِن بَحِيرَةٍ وَلَا سَائِبَةٍ وَلَا وَصِيلَةٍ وَلَا حَامٍ وَلكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَأَكْثَرُهُمْ لَا يَعْقِلُونَ « 103 »\r\n\r\n[ احكام غير معقول مشركان 
  ]\r\nلغت و اعراب :\r\nبَحَرَه - از باب نَصَر : شكافت آن را . بحيره و مبحوره : حيوانى كه گوشش شكافته شده ، و در اصطلاح اهل جاهليت شترى است كه پس از پنج شكم زاييدن گوشش را شكافته ، رها مىكردند و به عنوان احترام همهء انتفاعات از آن را حرام مىنمودند .\r\nسابَ الماءُ - از باب ضَرَب - : آب به هر سو جارى شد . سائبه : يله و رها ، و در اصطلاح جاهلى شترى است كه به عنوان نذر مسافر يا بيمار آزاد كرده ، منافع آن را تحريم مىنمودند . وَصَلَ الشىءَ بالشىء : جمع كرد و متصل نمود آنها را . وصيله به معناى واصله ، در اصطلاح جاهلى گوسفندى است كه چون دو قلوى نر و ماده مىزاييد محترم مىشد و آزاد مىگرديد . حَمَى الشىءَ - از باب ضَرَب - : نگه داشت آن را . حامى ( حامى ) در اصطلاح جاهلى شترى است كه ده بار از او براى تلقيح استفاده مىشد كه آن نيز آزاد مىگرديد .\r\nتفسير :\r\nمَا جَعَلَ اللَّهُ مِن بَحِيرَةٍ وَ لَاسَآئِبَةٍ وَ لَاوَصِيلَةٍ وَ لَاحَامٍ\r\nيعنى : خداوند در شرع اسلام و پيش از آن در شرايع پيشين هرگز عناوين بحيره ، سائبه ، وصيله و حام ( حامى ) را جعل و تشريع نكرده است . يعنى براى شترى كه گوشش را شكافته‌اند و شترى كه رهايى او را براى مسافر و بيمارى نذر كرده‌اند و گوسفندى كه دوقلوى نر و ماده زاييده و شترى كه ده بار از او استفادهء تلقيح شده باشد ، خدا هيچ قداست و مصونيتى به نحو وجوب يا استحباب تشريع نكرده و انتفاع و استفادهء از آنها را خواه به سوارى و خواه باركشى و برخوردارى از شير و پشم\r\n\r\n","description":"","footnote":"","page_name":" 317 ","page_number":319},
  {"content":"\r\n\r\nممنوع نكرده است .\r\nوَلكِنَّ الَّذِينَ كَفَرُواْ يَفْتَرُونَ عَلَى اللَّهِ الْكَذِبَ وَ أَكْثَرُهُمْ لَايَعْقِلُونَ\r\nيعنى : و لكن كسانى از اهل شرك و جاهليت كه كفر ورزيده‌اند بر خدا دروغ مىبندند كه دربارهء آن چهارپايان اعتقاد به قداست دارند و اجراى مصونيت مىكنند ، و اكثر آنها تعقّل نمىكنند يعنى نادان محض‌اند و مقلّد كوركورانه و بدعت گذارند .\r\nوَإِذَا قِيلَ لَهُمْ تَعَالَوْا إِلَى مَا أَنْزَلَ اللَّهُ وَإِلَى الرَّسُولِ قَالُوا حَسْبُنَا مَا وَجَدْنَا عَلَيْهِ آبَاءَنَا أَوَلَوْ كَانَ آبَاؤُهُمْ لَا يَعْلَمُونَ شَيْئاً وَلَا يَهْتَدُونَ « 104 »\r\nتفسير :\r\nوَ إِذَا قِيلَ لَهُمْ تَعَالَوْاْ إِلَى مَآ أَنْزَلَ اللّهُ وَ إِلَى الرَّسُولِ قَالُواْ حَسْبُنَا مَا وَجَدْنَا عَلَيْهِ ءَابَآءَنَآ\r\nيعنى : و چون به آنها گفته شود بياييد به سوى آنچه خدا نازل كرده و به سوى فرستادهء او ، يعنى چون دعوت شوند كه به جاى اعتقاد بدان خرافات و پياده كردن آنها بياييد به سوى احكام ناب آسمانى و الهى كه بر پيامبر فرود آمده و به سوى فرستادهء الهى كه او را بپذيريد و اطاعت نماييد ، مىگويند آنچه از معتقدات و آداب و رسوم كه پدران و نياكانمان را بر آن يافتيم براى ما بس است و از آنها تقليد مىكنيم .\r\nأَوَلَوْ كَانَ ءَابَآؤُهُمْ لَايَعْلَمُونَ شَيْئاً وَ لَايَهْتَدُونَ\r\nيعنى : اى پيامبر ، به آنان بگو آيا پيروى و تقليد از نياكان كافى است هر چند نياكانشان جاهل بوده و چيزى از اصول و فروع شريعت الهى را نمىدانسته و به راه مستقيمى هدايت نمىيافتند ؟\r\nاين بيان اشاره به اين است كه هر چند تقليد يعنى رجوع كسى كه در مطلبى جاهل باشد به كسى كه در آن باره عالم باشد درست است ، زيرا رجوع جاهل به عالم امرى است عقلى ، لكن نه در امورى كه پدرانشان نيز جاهل بدان بوده‌اند و رفتارشان پيوسته از قبيل\r\n\r\n","description":"","footnote":"","page_name":" 318 ","page_number":320},
  {"content":"\r\n\r\nرجوع جاهل به جاهل در برابر دعوت انبيا و علماى دينى بوده است .\r\nيَا أَيُّهَا الَّذِينَ آمَنُوا عَلَيْكُمْ أَنْفُسَكُمْ لَا يَضُرُّكُم مَن ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِمَا كُنتُمْ تَعْمَلُونَ « 105 »\r\nتفسير :\r\nيأَيُّهَا الَّذِينَ ءَامَنُواْ عَلَيْكُمْ أَنفُسَكُمْ لَايَضُرُّكُم مَّن ضَلَّ إِذَا اهْتَدَيْتُمْ\r\nاين آيه در بيان استقلال وظايف مكلّفان است در پيمودن راه معنوى دين از اصول و فروع ، و اين كه هر شخصى مسئول راه و كار خويش است . معناى آيه : اى كسانى كه ايمان آورده‌ايد ، ملازم خود و مراقب حال خود باشيد ؛ هرگاه شما خود به راه راست هدايت يابيد هرگز آن كسى كه راه را گم كرده آسيبى به شما نمىرساند .\r\nالبته اين در جايى است كه كارهاى ديگران انتسابى به اين شخص نداشته باشد مانند اعمال گذشتگان تاريخ نسبت به موجودين ، و كارهاى معاصران شخص در صورت عدم رابطه در ميانشان . و اما در صورت انتساب كار ديگران به شخص هرچند به نحو تسبيب ، نظير كارهاى متأخرين نسبت به پيشينيان در جايى كه آنان سبب ضلالت اينان شده باشند ، و يا آن كه خداوند هدايت عده‌اى را از كسى بطلبد ، قهراً ضلالت آن عده سبب ضرر و عقوبت اين شخص خواهد بود .\r\nإِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِمَا كُنتُمْ تَعْمَلُونَ\r\nيعنى : بازگشت شما انسان‌ها بدون استثنا در روز قيامت به سوى اوست ، پس در آن روز شما را به آنچه در دنيا انجام مىداديد آگاه خواهد نمود . يعنى از عقايد باطنى و اعمال خارجى ، خيرات و شرور ، كارهاى مباشرى و تسبيبى آگاه مىسازد تا روابط اعمالتان با يكديگر روشن شود .\r\n\r\n","description":"","footnote":"","page_name":" 319 ","page_number":321},
  {"content":"\r\n\r\nيَا أَيُّهَا الَّذِينَ آمَنُوا شَهَادَةُ بَيْنِكُمْ إِذَا حَضَرَ أَحَدَكُمُ الْمَوْتُ حِينَ الْوَصِيَّةِ اثْنَانِ ذَوَا عَدْلٍ مِنكُمْ أَوْ آخَرَانِ مِنْ غَيْرِكُمْ إِنْ أَنْتُمْ ضَرَبْتُمْ فِي الْأَرْضِ فَأَصَابَتْكُمْ مُصِيبَةُ الْمَوْتِ تَحْبِسُونَهُمَا مِن بَعْدِ الصَّلَاةِ فَيُقْسِمَانِ باللَّهِ إِنِ ارْتَبْتُمْ لَا نَشْتَرِي بِهِ ثَمَناً وَلَوْ كَانَ ذَا قُرْبَى وَلَا نَكْتُمُ شَهَادَةَ اللَّهِ إِنَّا إِذاً لَمِنَ الآثِمِينَ « 106 » فَإِنْ عُثِرَ عَلَى أَنَّهُمَا اسْتَحَقَّا إِثْماً فَآخَرَانِ يَقُومَانِ مَقَامَهُمَا مِنَ الَّذِينَ اسْتَحَقَّ عَلَيْهِمُ الْأَوْلَيَانِ فَيُقْسِمَانِ بِاللَّهِ لَشَهَادَتُنَا أَحَقُّ مِن شَهَادَتِهِمَا وَمَا اعْتَدَيْنَا إِنَّا إِذَاً لَمِنَ الظَّالِمِينَ « 107 » ذلِكَ أَدْنَى أَن يَأْتُوا بِالشَّهَادَةِ عَلَى وَجْهِهَا أَوْ يَخَافُوا أَن تُرَدَّ أَيْمَانٌ بَعْدَ أَيْمَانِهِمْ وَاتَّقُوا اللَّهَ وَاسْمَعُوا وَاللَّهُ لَايَهْدِي الْقَوْمَ الْفَاسِقِينَ « 108 »\r\nلغت و اعراب :\r\nشهادة مبتدا و اثنان خبر آن به تقدير شهادةُ اثنين . اذا حضر ظرف شهادت ، حين الوصيّة بدل از اذا حضر . ضرب فى الارض : سفر كرد . تحبسونهما جملهء مستأنفه ، ان ارتبتم جملهء معترضه است . لانشترى به يعنى بالمقسم عليه . و لوكان يعنى المقسم له . عُثر على الشىء اطلاع حاصل شد به آن . فآخران يقومان مبتدا و خبر . استحقّ الرجل : گناه كرد ، أَوليان فاعل آن است .\r\nأن تردّ أيمان يعنى الى الورثة . أيمانهم يعنى شهادتهم .\r\n\r\n","description":"","footnote":"","page_name":" 320 ","page_number":322},
  {"content":"\r\n\r\nتفسير :\r\n\r\n[ برخى احكام وصيّت 
  ]\r\nيأَيُّهَا الَّذِينَ ءَامَنُواْ شَهَادَةُ بَيْنِكُمْ إِذَا حَضَرَ أَحَدَكُمُ الْمَوْتُ حِينَ الْوَصِيَّةِ اثْنَانِ ذَوَا عَدْلٍ مِّنكُمْ\r\nاين آيه و دو آيهء بعد خطاب به مؤمنان است دربارهء وصيّت در سفر و غيره و شاهد گرفتن بر وصيت از مؤمنان و با عدم وجود آنها نظير حال سفر و غيره از غير مؤمنان ؛ و نيز در بيان آن كه اگر بعداً در مقام اداى شهادت براى وارثان ميت شكى در امانت و صدق شاهدها پيدا شود آنها را پس از نماز سوگند مىدهند ، و گواهى تمام مىشود . و اگر كذب و دروغ شاهدها بر ورّاث روشن شد به جاى آنها دو شاهد ديگر از جانب وارثان اقامه مىشود و پس از شهادت آنها و انضمام سوگندشان به شهادتشان ، شهادت شاهدهاى اول ابطال و دوم اثبات شده ، دعوا ختم مىشود .\r\nمعناى آيه : اى كسانى كه ايمان آورده‌ايد ، شهادت و گواهى ميان شما - هنگامى كه يكى از شما را مرگ فرا رسد يعنى علايمش ظاهر شود و وصيت لازم گردد - شهادت دو نفر مرد داراى صفت عدالت از خود شما مسلمين است ، يعنى شهادتى كه در شرع اسلام دربارهء همهء موضوعات مورد شك خاصه در مقام مخاصمه و نزاع و اصلاح حقوق مجتمع و استحكام امور مسلمين و قطع منازعات ، تشريع و واجب‌العمل شده است .\r\nأَوْ ءَاخَرَانِ مِنْ غَيْرِكُمْ إِنْ أَنتُمْ ضَرَبْتُمْ فِى الْأَرْضِ فَأَصَابَتْكُمْ مُّصِيبَةُ الْمَوْتِ\r\nيعنى : و اگر شما مسافرت كرده باشيد پس به ناگاه مصيبت مرگ شما را دريابد و گواه از خودتان نيابيد پس شهادتى كه در اين هنگام براى شما تشريع شده گواهى دو نفر از غير خودتان يعنى از غير مسلمين است ؛ كه طبق روايات بايد از اهل كتاب يا شبه كتاب باشد ، زيرا هيچ گاه خداوند ، مشرك را به كرامتى هرچند به اين حد ، گرامى نمىدارد . و اين آيه تا اينجا مربوط به امر گواهى در مرحلهء تحمّل است .\r\nتَحْبِسُونَهُمَا مِن‌م بَعْدِ الصَّلَاةِ فَيُقْسِمَانِ بِاللَّهِ إِنِ ارْتَبْتُمْ لَانَشْتَرِى بِهِ ثَمَناً وَ لَوْ كَانَ ذَا قُرْبَى\r\nاين جمله تا آخر آيه مربوط به مرحلهء اداى شهادت و خطاب به مؤمنان و وارثان ميت است ، و محتمل است كه خطاب به حكّام شرع باشد .\r\n\r\n","description":"","footnote":"","page_name":" 321 ","page_number":323},
  {"content":"\r\n\r\nيعنى : اگر مرحلهء عمل به شهادت رسيد و در صدق دو شاهدى كه حكايت از وصيت ميت دارند ، خواه دو شاهد از مسلمين يا كفار ، شك كرديد ، مثلًا اگر آنها شهادت دادند كه ميت وصيت نمود ثلث مال او يا فلان مال معيّن او به زيد داده شود و شما ترديد داشتيد ، آن دو نفر را پس از نماز - يعنى هر نمازى باشد از نمازهاى واجب و مستحب ، و محتمل است كه مراد خصوص نماز عصر باشد كه در آن عصر وقت اجتماع اهل كتاب بوده - نگه مىداريد تا به خداوند سوگند ياد كنند كه ما در شهادت خود صادقيم و هرگز با اين شهادت ، بهايى و مال دنيايى به دست نمىآوريم ، يعنى به واسطهء تغيير وصيت به نفع كسى سودى نمىبريم ، هر چند آن شخص از خويشان ما باشد .\r\nوَ لَانَكْتُمُ شَهَادَةَ اللَّهِ إِنَّآ إِذاً لَّمِنَ الْأَثِمِينَ\r\nيعنى : و ما هرگز شهادت و گواهى خدا را يعنى شهادتى را كه در محضر خدا و حضور فرشتگان او انجام يافته ، پنهان نمىداريم كه اگر چنين كنيم آن‌گاه ما حتماً از گنهكاران خواهيم بود .\r\nفَإِنْ عُثِرَ عَلَى أَنَّهُمَا اسْتَحَقَّآ إِثْماً فَاخَرَانِ يَقُومَانِ مَقَامَهُمَا مِنَ الَّذِينَ اسْتَحَقَّ عَلَيْهِمُ الْأَوْلَيَانِ فَيُقْسِمَانِ بِاللَّهِ لَشَهَادَتُنَآ أَحَقُّ مِن شَهَادَتِهِمَا وَ مَا اعْتَدَيْنَا إِنَّآ اذاً لَّمِنَ الظَّالِمِينَ\r\nدر اين آيه دو قسم شهود ذكر شده : شهود اول آنهايى كه به وصيت ميت شهادت داده‌اند و شهود حقيقى و بينهء شرعيه‌اند و در اين آيه بر آنها صفت « اوليان » گفته شده يعنى اوْلى و نزديك‌تر به ميت‌اند ، زيرا هنگام وصيت حضوراً وصيت را شنيده و ضبط كرده‌اند . و شهود دوم وارثان ميت‌اند و شهادت بر كذب بيّنهء اول داده‌اند و در اين آيه به عنوان قائم مقام دو شاهد اول ذكر شده‌اند ، و در واقع اينان مدعى مال‌اند و ادعايشان شهادت ناميده شده و از اين رو اگر متعدد و عادل هم باشند بيّنهء شرعيه حساب نمىشوند . و معناى قيام اين‌ها به جاى دو شاهد اول اين است كه در مورد نزاع سوگند ياد مىكنند و شهادتشان را از شهادت بيّنه ، اولى و احق مىخوانند و با اين سوگند و قسم ، مدعاى آنها در برابر بيّنه ثابت مىشود و مسأله خاتمه مىيابد .\r\nمعناى آيه : پس اگر معلوم شد - يعنى در نزد ورثه - كه آن دو شاهد دروغ گفته و مرتكب گناه شده‌اند ؛ مراد اين كه اگر ورثهء ميت راجع به شاهدها در شك و ترديد نماندند كه با قسم\r\n\r\n","description":"","footnote":"","page_name":" 322 ","page_number":324},
  {"content":"\r\n\r\nشاهدها بر طرف شود ، بلكه مدعى شدند كه آنها دروغ گفته‌اند و مرتكب جرم شده‌اند ، پس دو شاهد ديگر قائم مقام آنها مىشوند از كسانى كه - يعنى از وارثانى كه - شاهدهاى وصيت و آنها كه اولى به ميت و در حضور او بودند به خاطر شهادت كذبشان بر آنها جنايت مالى وارد كرده‌اند ؛ پس به خداوند سوگند ياد مىكنند كه شهادت ما ( يعنى ادعاهاى ما بر اين‌كه بيّنه ، دروغ گفته و مال از آنِ ماست ) از نظر مطابقت با واقع و موافقت با هدف ميّت ، از شهادت بيّنه احقّ و اولى است ، و ما هرگز در اين شهادت و سوگند از راه راست تجاوز نكرده‌ايم ، كه اگر چنين كنيم آن گاه ما حتماً از ستمكاران خواهيم بود .\r\nذلِكَ أَدْنَى أَن يَأْتُواْ بِالشَّهَادَةِ عَلَى وَجْهِهَآ\r\n« ذلك » اشاره به دستور خاص مذكور در دو آيهء سابق است كه پس از تحقّق شهادت صحيح و قيام بيّنهء شرعيه بر وصيت ميت ، اگر وارثان ميت شك كردند بيّنه سوگند مىخورد ، و اگر ورثه مدعى كذب شهود شدند با ارجاع قسم به مدعى ، آن قسم بر بيّنه مقدم مىشود . معناى آيه : اين دستور معيّن نزديك‌تر است به اين كه شاهدها از آغاز ، گواهى خود را به نحو صحيح و چنان كه بايد انجام دهند .\r\nأَوْ يَخَافُواْ أَن تُرَدَّ أَيْمَانُ م بَعْدَ أَيْمَانِهِمْ\r\nيعنى : و نيز دستور فوق اقرب و نزديك‌تر است به اين‌كه شاهدها بترسند كه مبادا يمين‌هايى پس از ايمانشان باز گردد . يعنى قسم‌هايى به ورّاث برگردد پس از آن كه ايمان شهود يعنى شهادتشان - زيرا شهود اول در اين صورت يمين ندارند - در نزد حاكم پذيرفته شده ، و به وسيلهء آن يمين ، شهادت شهود محكوم به بطلان شود و در نتيجه در نزد مردم آبرويشان برود .\r\nوَ اتَّقُواْ اللَّهَ وَ اسْمَعُواْ وَ اللَّهُ لَايَهْدِى الْقَوْمَ الْفَاسِقِينَ\r\nيعنى : اى مردم ، از خدا بترسيد و از پيامبر بشنويد ، و خدا گروه فاسقان را هدايت نمىكند . يعنى كسانى را كه پس از هدايت اوليه و دعوت به اصول و اتمام حجت ، راه طغيان و نافرمانى پيش گيرند ، به توفيقات و رهنمودهاى بعدى رهنمون نمىشود .\r\nيَوْمَ يَجْمَعُ اللَّهُ الرُّسُلَ فَيَقُولُ مَاذَا أُجِبْتُمْ قَالُوا لَا عِلْمَ لَنَا إِنَّكَ أَنْتَ عَلَّامُ الْغُيُوبِ « 109 »\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nتفسير :\r\nيَوْمَ يَجْمَعُ اللَّهُ الرُّسُلَ فَيَقُولُ مَاذَآ أُجِبْتُمْ\r\nيعنى : اى مخاطب ، به ياد آور روزى را كه خداوند همهء رسولان را ، يعنى فرستادگان خود را به سوى بشر از آغاز آنها كه نوح پيامبر عليه السلام بود تا پايانشان كه محمّد بن عبداللَّه صلى الله عليه و آله است ، در يك روز معيّن كه قيامت است و در يك محل معين كه محيط دادگاه عمومى عدل الهى است گردمىآورد ، پس درخطابى به آنها در مرأى و منظر همهء مكلّفان دنيا كه در آن‌جا حضور يافته‌اند مىگويد : آيا در برابر دعوت‌ها و ابلاغ شرايع خود و عرضهء كتاب‌هاى آسمانى و اتمام حجت‌هايتان ، به چه چيزى جواب داده شديد ؟ يعنى پاسخ ملت‌ها در مقابل دعوت‌ها چگونه بود ؟\r\nو اين سؤال به منظور توبيخ و تهديد و مقدمهء محاسبهء امت‌هاست ، و كاشف است از اين‌كه رسولان در ابلاغ رسالت خود بدان گونه كه سزاوار است قصورى يا تقصيرى نداشته‌اند .\r\nقَالُواْ لَاعِلْمَ لَنَآ إِنَّكَ أَنْتَ عَلَّامُ الْغُيُوبِ\r\nيعنى : رسولان در پاسخ خداوند مىگويند : ما علم و دانشى دربارهء پاسخ آنها نداريم ، و حقيقت اين است كه تو خود داناى كامل همهء نهان‌هايى .\r\nمراد رسولان از نفى مطلق دانش خويش ، در مقايسه با علم محيط خداست كه فراگير كليات و جزئيات اعمال بشر و ساير امور دنيا و محيط وسيع آخرت است . يعنى علم ما در برابر چنين علمى هيچ است و نفى مطلق . و ممكن است مرادشان نفى علم به بواطن دل‌ها و اسرار كارهاى آنها باشد ، زيرا اطلاع آنها در دنيا از ظواهر جواب‌هاى قولى و پذيرش يا ردّ و پاسخ‌هاى عملى مثبت يا منفى است .\r\nو در اين آيه تنها سؤال از مرسلين مطرح شده نه سؤال از مردم ، و در آيهء 6 سورهء اعراف فَلَنَسْئَلَنَّ الَّذِينَ أُرْسِلَ إِلَيْهِمْ وَلَنَسْئَلَنَّ الْمُرْسَلِينَ سؤال از هر دو طايفه مطرح است .\r\n\r\n","description":"","footnote":"","page_name":" 324 ","page_number":326},
  {"content":"\r\n\r\nإِذْ قَالَ اللَّهُ يَاعِيسَى ابْنَ مَرْيَمَ اذْكُرْ نِعْمَتِي عَلَيْكَ وَعَلَى وَالِدَتِكَ إِذْ أَيَّدتُّكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَكَهْلًا وَإِذْ عَلَّمْتُكَ الْكِتَابَ وَالْحِكْمَةَ وَالتَّوْرَاةَ وَالإِنْجِيلَ وَإِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنفُخُ فِيهَا فَتَكُونَ طَيْراً بِإِذْنِي وَتُبْرِئ الْأَكْمَهَ وَالْأَبْرَصَ بِإِذْنِي وَإِذْ تُخْرِجُ الْمَوْتَى بِإِذْنِي وَإِذْ كَفَفْتُ بَنِي إِسْرَائِيلَ عَنكَ إِذْ جِئْتَهُم بِالْبَيِّنَاتِ فَقَالَ الَّذِينَ كَفَرُوا مِنْهُمْ إِنْ هذَا إِلَّا سِحْرٌ مُبِينٌ « 110 »\r\n\r\n[ معجرات عيسى ( ع ) 
  ]\r\nلغت و اعراب :\r\nروح‌القدس اضافهء بيانيه است يعنى روان پاك . مَهَد الفراشَ - از باب مَنَع - : گسترد و آماده كرد آن را . مهْد : گهواره . كَهْل : انسان در سنّ ميان سى تا پنجاه . كَمِهَ الرجلُ - از باب عَلِم - : كور شد يا شب كور شد . بَرِصَ الرجلُ - از باب عَلِم - : پيس شد ، جذام گرفت . اذ جئتهم متعلّق است به كففت . ان هذا « ان » نافيه و « هذا » اشاره به « ما جئت به » است .\r\nتفسير :\r\nإِذْ قَالَ اللَّهُ يَاعِيسَى ابْنَ مَرْيَمَ اذْكُرْ نِعْمَتِى عَلَيْكَ وَعَلَى وَالِدَتِكَ إِذْ أَيَّدتُّكَ بِرُوحِ الْقُدُسِ\r\nيعنى : متذكر شويد زمانى را كه خداوند گفت : اى عيسى بن مريم ، نعمت‌هاى فراوان مرا بر خود و بر مادرت به ياد آور ، آن‌گاه كه تو را به واسطهء روح‌القدس تأييد و تقويت كردم ؛ يعنى به‌وسيلهء فرشتهء حيات‌بخش پاك كه جبرئيل است ، يا به وسيلهء شريعت مستقل كه\r\n\r\n","description":"","footnote":"","page_name":" 325 ","page_number":327},
  {"content":"\r\n\r\nحيات‌بخش ارواح جامعه است ، و يا با كلمات طيّبه‌اى كه بدان وسيله اغلب معجزات را انجام مىدادى .\r\nتُكَلِّمُ النَّاسَ فِى الْمَهْدِ وَكَهْلًا\r\nيعنى : در نتيجهء اين نعمت ، با مردم سخن مىگفتى در گهواره به طور اعجاز ، و در ميان‌سالى به طرز وحى و الهام .\r\nوَ إِذْ عَلَّمْتُكَ الْكِتَابَ وَ الْحِكْمَةَ وَ التَّوْرَاةَ وَ الْإِنجِيلَ\r\nيعنى : و آن گاه كه به تو چهار امر عظيم و مهم را آموختيم كه عبارت است از : كتاب يعنى كتاب‌هاى آسمانى كه بر پيامبران پيشين فرود آمده است ، و حكمت يعنى احكام شريعت مستقلى كه چهارمين شريعت آسمانى نازل شده بر مجتمع انسانى و آميزه‌اى از احكام تورات و انجيل است . يا معارف و مستقلات عقلى ؛ و تورات كه كتاب بزرگ الهى است شامل شريعت موسوى و معارف بشرى ؛ و انجيل كه چهارمين كتاب دين و شريعت و مصدّق شرع و كتاب موسى است .\r\nوَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِى فَتَنفُخُ فِيهَا فَتَكُونُ طَيْرَا م بِإِذْنِى\r\nيعنى و آن‌گاه كه از گِل مجسّمه‌اى نظير هيئت پرنده به اذن من مىساختى ، يعنى به توفيق و تعليم من كه چگونه مواد اولّيهء آن را از خاك برگيرى و يكايك اعضا و اجزاى او را به طرزى معتدل و متناسب با يكديگر بسازى و سپس همه را تركيب دهى و به شكل پرنده‌اى درآورى و با الوان مخصوص اين جهان رنگ‌آميزى نمايى ، و سپس از روحى كه حقيقت آن را احدى نشناخته در آن مىدميدى ( بدين نحو كه عيسى دعا مىكرد و خدا زنده مىنمود ، يا به خود عيسى نيرويى عطا مىكرد كه همانند جبرئيل و فرشتهء موكّل به احياى جانداران بدان حيات مىبخشيد ) پس او به اذن تكوينى من زنده مىشد ، يعنى هم تهيه و تنظيم هيكل خاص به اذن من بود و هم دميدن روح و زنده كردن آن به اذن من بود .\r\nوَ تُبْرِئُ الْأَكْمَهَ وَ الْأَبْرَصَ بِإِذْنِى وَ إِذْ تُخْرِجُ الْمَوْتَى بِإِذْنِى\r\nيعنى : و آن گاه كه كور مادرزاد و بيمار پيس و جذامى را به اذن من يعنى توفيق و يارى من شفا مىبخشيدى . و آن‌گاه كه مردگان را به اذن من بيرون مىآوردى ، يعنى اجزاى متلاشى جسد او در زير زمين را از لابه‌لاى خاك‌ها اجتماع و تركّب داده ، روح برزخى او\r\n\r\n","description":"","footnote":"","page_name":" 326 ","page_number":328},
  {"content":"\r\n\r\nرا احضار نموده و وارد قالب كرده از قبر بيرون مىآوردى .\r\nوَ إِذْ كَفَفْتُ بَنِى إِسْرَآئِيلَ عَنكَ إِذْ جِئْتَهُم بِالْبَيِّنَاتِ فَقَالَ الَّذِينَ كَفَرُواْ مِنْهُمْ إِنْ هذَآ إِلَّا سِحْرٌ مُبِينٌ\r\nيعنى : و آن گاه كه بنىاسرائيل را از تو بازداشتم در آن هنگام كه تو براى اثبات نبوت و دين و كتاب خود و براى نسخ شريعت موسى و اعلام انقضاى زمان نبوت و كتاب او براى آنها دلايل روشن آوردى ، پس كسانى از آنها كه كفر ورزيدند گفتند : اينها همه جز سحرى روشن و جادويى آشكار نيست . و به دنبال آن توطئه نمودند و قتل تو را طراحى كردند و من از كارشان جلوگيرى نمودم .\r\nبدان كه در اين آيات خداوند بيش از پنج صفت از اوصاف اعجازى مسيح را به عنوان نعمت ذكر كرده و در آيات 45 تا 50 سورهء آل عمران قريب نوزده امر از اوصاف كريمه و افعال اعجازى براى او بيان نموده است ، ولى در ميان آنها كفّ بنىاسرائيل از قتل و آسيب عيسى و درخواست مائدهء آسمانى نيست و در اين‌جا هست . و اوصاف نوزده‌گانهء او عبارت اند از :\r\n1 - او كلمهء خداست ؛ 2 - نام او مسيح ، عيسى بن مريم است ؛ 3 - وجيه در نزد خداست ؛ 4 - از مقرّبان است ؛ 5 - با مردم در گهواره و بزرگى سخن مىگويد ؛ 6 - از صالحان است ؛ 7 - عالم به كتاب‌هاى آسمانى است ؛ 8 - علم حكمت مىداند ؛ 9 - عالم به تورات است ؛ 10 - عالم به انجيل است ؛ 11 - رسالت به سوى بنىاسرائيل دارد ؛ 12 - مجسمهء پرنده مىسازد و زنده مىكند ؛ 13 - كور مادرزاد را شفا مىبخشد ؛ 14 - بيمارى پيس را بهبود مىدهد ؛ 15 - مرده را زنده مىكند ؛ 16 - خبر از خوراكىهاى مردم و ذخيرهء آنها مىدهد ؛ 17 - مصدّق پيامبران و كتاب‌هاى پيشين است ؛ 18 - حلال كنندهء برخى از محرّمات شريعت موسوى است ؛ 19 - آيات اعجازى نشان مىدهد .\r\nوَإِذْ أَوْحَيْتُ إِلَى الْحَوَارِيِّينَ أَنْ آمِنُوا بِي وَبِرَسُولِي قَالُوا آمَنَّا وَاشْهَدْ بِأَنَّنَا مُسْلِمُونَ « 111 »\r\n\r\n","description":"","footnote":"","page_name":" 327 ","page_number":329},
  {"content":"\r\n\r\nلغت و اعراب :\r\nاذ متعلّق به اذكر مقدر است . حارَ الثوبَ - از باب نَصَر - : شست و سفيد كرد لباس را ، و حار : خالص و ناب شد . حوارى عيسى : مقربان و خواصّ او .\r\nتفسير :\r\nوَ إِذْ أَوْحَيْتُ إِلَى الْحَوَارِيِّينَ أَنْ ءَامِنُواْ بِى وَ بِرَسُو لِى\r\nاين آيه نيز جزء گفتار خداوند به مسيح است . يعنى : اى عيسى بن مريم ، به يادآور زمانى را كه به حواريان وحى كردم ( يعنى به مقربان و ياران خالص تو به وسيلهء خود تو يا پيامبران گذشته و توصيهء آنان به امتشان تا به حواريان برسد ) كه به من و فرستادهء من عيسى بن مريم ايمان آوريد .\r\nمراد از اين وحى و دعوت به ايمان به قرينهء اين‌كه توجيه خطاب به حواريان و مقربان عيسى و پذيراشدگان با سابقهء ايمان است ، تأكيد بر ثبات بر ايمان و دعوت به تجديد بيعت و بلكه اخذ پيمان مؤكّد به يارى دين خدا و تبليغ انجيل و پياده‌كردن آن در جامعه است .\r\nقَالُواْ ءَامَنَّا وَ اشْهَدْ بِأَنَّنَا مُسْلِمُونَ\r\nيعنى : حواريان گفتند : ما ايمان آورديم يعنى تصميم بر تقويت ايمان و پياده كردن ميثاق خود گرفتيم ، و تو اى عيسى شهادت ده ، يعنى در دنيا تحمل شهادت كن و در آخرت ادا نما ، كه بىترديد ما تسليم‌شدگانيم .\r\nإِذْ قَالَ الْحَوارِيُّونَ يَاعِيسَى ابْنَ مَرْيَمَ هَلْ يَسْتَطِيعُ رَبُّكَ أَن يُنَزِّلَ عَلَيْنَا مَائِدَةً مِنَ السَّماءِ قَالَ اتَّقُوا اللَّهَ إِن كُنتُم مُؤْمِنِينَ « 112 » قَالُوا نُرِيدُ أَن نَأْكُلَ مِنْهَا وَتَطْمَئِنَّ قُلُوبُنَا وَنَعْلَمَ أَن قَدْ صَدَقْتَنَا وَنَكُونَ عَلَيْهَا مِنَ الشَّاهِدِينَ « 113 »\r\n\r\n","description":"","footnote":"","page_name":" 328 ","page_number":330},
  {"content":"\r\n\r\nتفسير :\r\n\r\n[ درخواست مائده آسمانى از عيسى ( ع ) 
  ]\r\nإِذْ قَالَ الْحَوَارِيُّونَ يَاعِيسَى ابْنَ مَرْيَمَ هَلْ يَسْتَطِيعُ رَبُّكَ أَن يُنَزِّلَ عَلَيْنَا مَآئِدَةً مِّنَ السَّمَآءِ\r\nاين آيه و سه آيهء ديگر حكايت دارند از قصهء درخواست نزول سفرهء آسمانى از جانب حواريان عيسى ، و درخواست عيسى از خداوند نازل شدن آن را ، و وعدهء انزال از خدا ، و وعيد به كيفر شديد در صورت كفران نعمت . و ظاهر آيات اين است كه وعدهء خدا مطلق بوده و انجام يافته است .\r\nمعناى آيه : به ياد آوريد هنگامى را كه حواريان و مقربان عيسى گفتند : اى عيسى بن مريم ، آيا پروردگارت مىتواند براى ما حواريان يا مطلق پيروانت ، طبقى پر از غذا يا سفره‌اى مملوّ از خوراكى از آسمان فرو فرستد ؟\r\nمرادشان از استطاعت خدا اين است كه آيا حكمت بالغهء او به اين امر تعلق مىگيرد ؟\r\nچون ملاكات واقعى امور و علل تكوينى آنها براى ما مجهول است . و يا آن كه آيا عقايد و اعمال و رفتار ما را اقتضاى وصول به چنين نعمتى هست ؟\r\nقَالَ اتَّقُواْ اللَّهَ إِن كُنتُم مُّؤْمِنِينَ\r\nيعنى عيسى گفت : اگر شما حقيقتاً گرونده‌ايد تقوا بورزيد .\r\nاين امرِ به تقوا براى تشويق است ، يعنى تقواى خود را تقويت كنيد و ادامه دهيد تا صلاحيت نزول مائده را دريابيد . يا براى سرزنش نسبت به سوء ادب آنها در كيفيت درخواست حاجت است كه موهِم عجز خدا از برخى از امور است ، در حالى كه خدا « على كلّ شىءٍ قدير » است و قدرت او نسبت به چيزى سهل و سخت ندارد . و يا به عنوان توبيخ بر اين است كه چه نيازى به چنين درخواستى بود پس از تماميت دعوت عيسى و قيام براهين و دلايل روشن بر صدق گفتار او ؟ !\r\nقَالُواْ نُرِيدُ أَن نَّأْكُلَ مِنْهَا وَ تَطْمَئِنَّ قُلُوبُنَا وَ نَعْلَمَ أَن قَدْ صَدَقْتَنَا وَ نَكُونَ عَلَيْهَا مِنَ الشَّاهِدِينَ\r\nدر اين آيه حواريان عيسى علت درخواست سفرهء آسمانى پر از غذا را چهار چيز ذكر كرده‌اند : خوردن ، آرامش دل ، علم به صدق عيسى و گواهى .\r\nمعناى آيه : حواريان گفتند : مىخواهيم از آن بخوريم ، يعنى براى رفع نياز گرسنگى يا\r\n\r\n","description":"","footnote":"","page_name":" 329 ","page_number":331},
  {"content":"\r\n\r\nبراى تبرك ؛ و دل‌هاى ما اطمينان و آرامش يابد ، يعنى به توحيد و عظمت و رحمت خداوند ؛ و بدانيم كه تو راست گفته‌اى ، يعنى پس از علم‌اليقين به صدق دعوت و گفتار و معجزاتت عين‌اليقين نيز حاصل گردد يعنى علمى مستقر و ثابت غيرقابل تشكيك با وسوسه‌ها ؛ و بالأخره بر اين سفره گواه باشيم يعنى در دنيا در برابر كفار و مخالفان دين و نبوت عيسى ، و در آخرت نيز گواه اين معجزه با ساير معجزات باشيم .\r\nقَالَ عِيسَى ابْنُ مَرْيَمَ اللّهُمَّ رَبَّنَا أَنْزِلْ عَلَيْنَا مَائِدَةً مِنَ السَّمَاءِ تَكُونَ لَنَا عِيداً لِأَوَّلِنَا وَآخِرِنَا وَآيَةً مِنكَ وَارْزُقْنَا وَأَنْتَ خَيْرُ الرَّازِقِينَ « 114 » قَالَ اللَّهُ إِنِّي مُنَزِّلُهَا عَلَيْكُمْ فَمَن يَكْفُرْ بَعْدُ مِنكُمْ فَإِنِّي أُعَذِّبُهُ عَذَاباً لَا أُعَذِّبُهُ أَحَداً مِنَ الْعَالَمِينَ « 115 »\r\nلغت و اعراب :\r\nاللّهمّ اصلش « يا اللَّه » است ، حرف ندا حذف و بدل آن ميم مشدّد لاحق شده ، و يا آن كه « يا اللَّه امنّا » بوده و به چنين طرزى تركيب شده است . عيد اصلش عِوْد بوده يعنى هر چيزى كه بازمىگردد .\r\nتفسير :\r\nقَالَ عِيسَى ابْنُ مَرْيَمَ اللَّهُمَّ رَبَّنَآ أَنْزِلْ عَلَيْنَا مَآئِدَةً مِّنَ السَّمَآءِ تَكُونُ لَنَا عِيدًا لِاَوَّلِنَا وَ ءَاخِرِنَا\r\nيعنى : عيسى بن مريم پس از تقاضاى حواريان و اصرار آنها و تشخيص اين كه صادق و مخلصند ، در دعايى مصدّر به نام خاص خداوند ، چنين گفت : خداوندا ، اى پروردگار ما ، بر ما از آسمان و از مقام بالا و والاى رحمت خود سفره‌اى سرشار از غذا و خوراكى فرو فرست كه فرود آمدن آن عيدى براى اول و آخر ما باشد .\r\nمراد امت نصارا هستند ، كه آغازشان اواخر توراتيان پذيرندگان عيسى و انجيل او ، و\r\n\r\n","description":"","footnote":"","page_name":" 330 ","page_number":332},
  {"content":"\r\n\r\nپايانشان انجيليان پذيرندگان محمّد صلى الله عليه و آله و قرآن اويند .\r\nوَ ءَايَةً مِّنكَ وَ ارْزُقْنَا وَ أَنْتَ خَيْرُ الرَّازِقِينَ\r\nيعنى : و نيز اين مائده علامت و نشانه‌اى از جانب تو بر صدق نبوت و شريعت و كتاب من باشد ؛ و به ما روزى ده و تو بهترين روزىدهندگانى .\r\nقَالَ اللَّهُ إِنِّى مُنَزِّلُهَا عَلَيْكُمْ فَمَن يَكْفُرْ بَعْدُ مِنكُمْ فَإِنِّى أُعَذِّبُهُ عَذَاباً لَّآأُعَذِّبُهُ أَحَداً مِّنَ الْعَالَمِينَ\r\nيعنى : خداوند در پاسخ به درخواست عيسى گفت : به يقين من نازل كنندهء آن بر شما هستم يعنى ارادهء جدى بر اين احسان دارم ؛ پس اگر بعد از نزول اين مائده كسى از شما كافر شود و دين و كتاب و نبوت تو را نپذيرد ، بىترديد من او را در دنيا و آخرت عذابى مىكنم كه احدى از جهانيان را بدان گونه عذاب نمىكنم ، چرا كه آنها آيه و نشانه‌اى را كفران كردند كه بر احدى از جهانيان نازل نكرده‌ام .\r\nبدان كه در تفاسير و تواريخ آمده كه چون حواريان درخواست نزول مائدهء آسمانى كردند ، عيسى بن مريم لباس زبر پوشيد و در حال تضرع و زارى به خدا عرضه داشت :\r\nپروردگارا ، از آسمان رحمتت بر ما مائده‌اى نازل گردان . در حال ، سفره‌اى سرخ رنگ در ميان دو قطعه ابر سفيدرنگ در مرأى و منظر و جلو چشم ملّت فرود آمد و خود در زمين گسترده شد . عيسى از ديدن آن وضع بگريست و از خداوند خواستار شد كه سپاسگزار باشند و اين نعمت وسيلهء عقوبت آنها نگردد .\r\nنوشته‌اند كه يهودان نيز بر اين حادثهء عجيب مىنگريستند و مانندش را نديده و نشنيده و نبوييده بودند . عيسى از جاى برخاست ، وضو گرفت و نمازى بس طولانى بخواند و با گفتن كلمهء ( بسم اللَّه خيرالرازقين ) پردهء سماوى را از روى سفره بر كشيد . چشم ناظران به سفره‌اى افتاد مملوّ از ماهى سرخ كردهء بدون فلس كه روغن از آن مىچكيد و نمكى در بالاى سر آن و ظرف سركه‌اى پايين آن و انواع سبزيجات غير از تره در اطراف آن و پنج عدد گردهء نان كه روى آنها زيتون و عسل و روغن و پنير و قطعه‌هاى گوشت نهاده شده بود .\r\nشمعون يكى از حواريان عيسى ، پرسيد : اى عيسى ، اينها از طعام دنياست يا آخرت ؟\r\nعيسى گفت : نه از دنياست و نه از آخرت ، خداوند اينها را به قدرت بالغه و ارادهء خويش\r\n\r\n","description":"","footnote":"","page_name":" 331 ","page_number":333},
  {"content":"\r\n\r\nپديد آورده است ( مراد سائل از آخرت ، عالم برزخ يا بهشت ابدى پس از قيامت است و مراد عيسى اين است كه در برابر ارادهء خدا لازم نيست همهء مسبّبات از طريق اسباب عادى بدان حال برسد . يعنى ماهى از دريا و نمك از معدن و نان از زراعت و زيتون از درخت با طىّ مراحل تهيه گردد و يا از غذاهاى موجود برزخ و بهشت منتقل شود ، بلكه به ارادهء خداوند ، مسبّبات بدون اسباب عادى همان‌جا تحقّق يافته است ) .\r\nسپس به تدريج هزار و سيصد مرد و زن گرسنه از آن مائده غذا خوردند و چيزى از آن كم نگرديد . و مدت چهل روز مائدهء الهى صبحگاهان فرود مىآمد و منبسط مىشد و شامگاهان بالا مىرفت ، تا آن كه خداوند دستور داد ديگر ثروتمندان نخورند و مستمندان بخورند . و از اين‌جا مخالفت مترَفين شروع شد تا آن جا كه نبوّت عيسى را منكر شدند و مردم را دربارهء مائده به شك و ترديد افكندند و بالأخره راه كفران پيش گرفتند ، تا آن كه عذاب موعود در رسيد و همهء كافران و كفوران به صورت خوك درآمدند ، روحشان همان روح و بدنشان بدن گراز بود و پس از سه روز همه مردند و به دار جحيم شتافتند . نعوذ باللَّه من شرور انفسنا و سيّئات أعمالنا .\r\n\r\n[ پرسش خداوند از عيسى ( ع ) 
  ]\r\nوَإِذْ قَالَ اللَّهُ يَاعِيسَى ابْنَ مَرْيَمَ ءَأَنْتَ قُلْتَ لِلنَّاسِ اتَّخِذُونِي وَأُمِّيَ إِلهَيْنِ مِن دُونِ اللَّهِ قَالَ سُبْحَانَكَ مَا يَكُونُ لِي أَنْ أَقُولَ مَا لَيْسَ لِي بِحَقٍّ إِن كُنتُ قُلْتُهُ فَقَدْ عَلِمْتَهُ تَعْلَمُ مَا فِي نَفْسِي وَلَا أَعْلَمُ مَا فِي نَفْسِكَ إِنَّكَ أَنْتَ عَلَّامُ الْغُيُوبِ « 116 »\r\nتفسير :\r\nوَ إِذْ قَالَ اللَّهُ يَاعِيسَى ابْنَ مَرْيَمَ ءَأَنْتَ قُلْتَ لِلنَّاسِ اتَّخِذُونِى وَ أُمِّىَ إِلهَيْنِ مِن دُونِ اللَّهِ\r\nنقل خطابى است مشافهه‌اى در روز قيامت از جانب خداوند به بنده‌اش عيسى بن مريم ، و سؤالى است از او دربارهء امرى عظيم و بدعتى بس بزرگ كه علما و پيروان دينش\r\n\r\n","description":"","footnote":"","page_name":" 332 ","page_number":334},
  {"content":"\r\n\r\nدر دنيا اختراع كردند و اكثريت قاطع امتش را از طريق مستقيم توحيدِ مورد تصويب عقل و خرد و انبياء عظام الهى منحرف نمودند و به بدترين و پليدترين شرك اعتقادى يعنى تثليث در الوهيت گرفتار كردند . اين سؤال بدان جهت است كه جواب خود او را در اين كتاب منعكس كند و بر اهل تثليث اتمام حجت فرمايد .\r\nمعناى آيه : و به ياد آوريد هنگامى را كه خداوند در روز قيامت در خطابى به پيامبر مرسل خود عيسى كه داراى كتاب آسمانى و شريعتى مستقل و پيروانى بيش از همهء شرايع الهى است ، مىگويد : اى عيسى بن مريم ، آيا تو بودى كه در دنيا به مردم گفتى : مرا و مادرم را غير از خدا و در برابر او دو خداوند واجب‌الوجود داراى صفت الوهيت اتخاذ كنيد ؟\r\nيعنى هر دو با خداى اصل سه خدا شوند و خدا يكى از سه خدا باشد ؟\r\nقَالَ سُبْحَانَكَ مَا يَكُونُ لِى أَنْ أَقُولَ مَا لَيْسَ لِى بِحَقٍّ إِن كُنتُ قُلْتُهُ فَقَدْ عَلِمْتَهُ تَعْلَمُ مَا فِى نَفْسِى وَ لَآ أَعْلَمُ مَا فِى نَفْسِكَ إِنَّكَ أَنْتَ عَلَّامُ الْغُيُوبِ\r\nيعنى : عيسى در آن روز مىگويد : منزّهى تو اى خدا ، هرگز مرا نرسد چيزى را كه براى من حق نيست بگويم يعنى مرا سزاوار نباشد مطلبى را كه ناروا و در نزد عقل و خرد و در منطق پيامبران تو باطل است بگويم . اگر من چنين سخنى گفته باشم بىترديد از همان حال تو آن را دانسته‌اى ، زيرا تو آنچه را در نفس من و درون من است مىدانى يعنى همهء تصورات فكرى و اوهام و تصديقات و تصميمات ذهنى و حالات و ملكات روانى مرا مىدانى ، ولى من آنچه در نهان ذات توست هرگز نمىدانم . حقيقت اين است كه تو علم كامل و محيط و شامل به نهان‌ها دارى .\r\nبدان كه گفته مىشود آنچه ظاهر آيه اقتضا دارد تحقّق خارجى ندارد ، زيرا در ميان نصارا كسى قائل به الوهيت دو نفر يعنى عيسى و مادرش نيست . ولى ممكن است اطلاق إله بر مريم در نزد آنها استعمال تشريفى بوده نظير عُزَيْرٌ ابْنُ اللَّهِ [ توبه ، 30 
  ] و يا آن كه مريم را إله و ربّ در عبادت مىدانستند كه در برابرش همانند بتان خضوع كنند نه آن كه شريك در جوهرهء الوهيت مانند عيسى و روح‌القدس باشد . و نيز گفته شده كه در ميان نصارا طايفه‌اى است به نام مريميّه كه قائل به الوهيت مريم‌اند و طبعاً اينان اهل تربيع‌اند ، يعنى چهار تا خدا قائلند .\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nمَا قُلْتُ لَهُمْ إِلَّا مَا أَمَرْتَنِي بِهِ أَنِ اعْبُدُوا اللَّهَ رَبِّي وَرَبَّكُمْ وَكُنتُ عَلَيْهِمْ شَهِيداً مَا دُمْتُ فِيهِمْ فَلَمَّا تَوَفَّيْتَنِي كُنتَ أَنْتَ الرَّقِيبَ عَلَيْهِمْ وَأَنْتَ عَلَى كُلِّ شَيْءٍ شَهيدٌ « 117 » إِن تُعَذِّبْهُمْ فَإِنَّهُمْ عِبَادُكَ وَإِن تَغْفِرْ لَهُمْ فَإِنَّكَ أَنتَ الْعَزِيزُ الْحَكِيمُ « 118 »\r\nاعراب :\r\nأن اعبدوا اللَّه تفسير موصول يا تفسير ضمير مجرور « به » است ولى تقدير « و هو أن اعبدوا اللَّه » نيست بلكه به تقدير مضاف است يعنى « و هو قول أن اعبدوا اللَّه » زيرا خدا به عيسى نگفته « اعبدوا اللَّه ربّى و ربّكم » بلكه گفته « قل للنّاس اعبدوا اللَّه ربّى و ربّكم » .\r\nتفسير :\r\nمَا قُلْتُ لَهُمْ إِلَّا مَآ أَمَرْتَنِى بِهِ أَنِ اعْبُدُوا اللَّهَ رَبِّى وَ رَبَّكُمْ وَ كُنتُ عَلَيْهِمْ شَهِيدًا مَّا دُمْتُ فِيهِمْ فَلَمَّا تَوَفَّيْتَنِى كُنتَ أَنْتَ الرَّقِيبَ عَلَيْهِمْ وَ أَنْتَ عَلَى كُلِّ شَىْءٍ شَهيدٌ\r\nيعنى : اى خدا ، من به آنها جز آنچه را كه به من فرمان دادى نگفتم و آن اين بود كه به آنها بگويم خدايى را كه پروردگار من و پروردگار شماست بپرستيد و عبادت كنيد - يعنى و اين پيام را رساندم - و من گواه حال آنها بودم مادامى كه در ميانشان بودم ، و چون مرا به سوى خود برگرفتى ، يعنى در حال زندگى به عالم بالا بردى ، يا در وقت مرگ قبض روحم نمودى ، تو خود مراقب حال آنان بودى و تو بر هر چيزى گواهى يا نزد هر چيزى حاضر و شاهدى .\r\nبدان كه شهادت عيسى به حال امت خود در دنيا مبنى بر قاعده‌اى است كلى و آن اين است كه معصومان هر جامعه و ولىّ امر آنها در عصر خود ، خواه در ميانشان باشند و سلطهء ظاهرى برآنها داشته باشند يا معزول و مقهور باشند و يا غايب و در پشت پرده باشند ، گواه\r\n\r\n","description":"","footnote":"","page_name":" 334 ","page_number":336},
  {"content":"\r\n\r\nحال جامعهء خويش‌اند و دنيا مرحلهء تحمل شهادت آنهاست ، زيرا علاوه بر آنچه خود مىبينند و مىدانند فرشتگان الهى تمام عقايد و اعمال را به آنها عرضه مىدارند و از اين روست كه هر معصومى شاهد احوال امت در عصر خويش است به نحو شهادت تحملى تا در آخرت ادا نمايد .\r\nإِن تُعَذِّبْهُمْ فَإِنَّهُمْ عِبَادُكَ وَإِن تَغْفِرْ لَهُمْ فَإِنَّكَ أَنتَ الْعَزِيزُ الْحَكِيمُ\r\nاگر آنها را عذاب كنى آنان بندگان تواند ، يعنى : مملوك حقيقى تو هستند و مالك را عقلًا و شرعاً روا باشد بردهء خود را در برابر گناهان كوچك آنها چه رسد به كباير يا اكبر كباير كيفر دهد . و اگر از جرمشان در گذرى پس به يقين تويى كه مقتدر و داراى حكمتى ، يعنى عفوت ناشى از عجز نيست و بالذات خلاف حكمت هم نيست . زيرا حكيم را هر چند نسزد وعدهء خود را تخلف كند ، لكن مىسزد از وعيدش در گذرد . ولى در اين مقام از مشركان و كفار نخواهد گذشت ، زيرا مؤمنان را وعده داده كه آنها را حتماً عذاب كند .\r\nقَالَ اللَّهُ هذَا يَوْمُ يَنفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِن تَحْتِهَا الْأَنْهَارُ خَالِدِينَ فِيهَا أَبَداً رَضِيَ اللَّهُ عَنْهُمْ وَرَضُوا عَنْهُ ذلِكَ الْفَوْزُ الْعَظِيمُ « 119 » للَّهِ مُلْكُ السَّماوَاتِ وَالْأَرْضِ وَمَا فِيهِنَّ وَهُوَ عَلَى كُلِّ شَيْءٍ قَدِيرٌ « 120 »\r\nتفسير :\r\nقَالَ اللَّهُ هذَا يَوْمُ يَنفَعُ الصَّادِقِينَ صِدْقُهُمْ\r\nيعنى : خداوند در روز قيامت پس از پاسخ‌هاى عيسى بن مريم و روشن شدن صدق گفتار و كردار او ( در مقابل دشمنانش از يهودِ منكر نبوت او و امتِ منكر توحيد حق كه از زمان عروج او تا امروز و تا آن روز كه خدا مىداند جامعه را از توحيد به سوى تثليث منحرف نموده‌اند ) مىگويد : امروز روزى است كه راستگويان را صدقشان سود خواهد بخشيد ، يعنى راستگرايان در اعتقاد و عمل كه همان مؤمنان صالح‌اند .\r\n\r\n","description":"","footnote":"","page_name":" 335 ","page_number":337},
  {"content":"\r\n\r\nلَهُمْ جَنَّاتٌ تَجْرِى مِن تَحْتِهَا الْأَنْهَارُ خَالِدِينَ فِيهَآ أَبَدًا\r\nيعنى : براى آنها بهشت‌ها و باغ‌هايى است كه از زير ساختمان‌ها و درختان آنها نهرهايى از اصناف مايعات جارى مىگردد ، در حالى كه آنان در آن‌جا به نحو ابديت و هميشگى جاودانند .\r\nرَّضِىَ اللَّهُ عَنْهُمْ وَرَضُوا عَنْهُ ذلِكَ الْفَوْزُ الْعَظِيمُ\r\nخداوند از آنها راضى و خشنود شده ، يعنى : در نتيجهء اعمال قلبى و بدنى آنها در دنيا ، خشنود شده و آنها هم در دنيا و خاصه در آخرت از خداوند راضى و خشنودند . و اين است كاميابى بزرگ .\r\nلِلَّهِ مُلْكُ السَّمَاوَاتِ وَ الْأَرْضِ وَ مَا فِيهِنَّ\r\n« مِلك » به كسر ، به معناى ملكيت است و به ضمّ ، به معناى حاكميت ، و اين لفظ مىتواند از هر دو معنا حكايت كند . پس معناى آيه اين است : مِلكيت حقيقى و سلطهء تكوينى بر آسمان‌ها و اين زمين و بر آنچه در ميان آنهاست از جماد و نبات و حيوان و انسان و جن و مَلك از آنِ خداست . و مالكيت و حاكميت واقعى بر همهء ذوىالعقول نيز از آنِ اوست . و هر دو معنا ذاتى و ابتدايى و استقلالى و دائمى و بدون انتقال از غير و شركت غير و دخالت غير است ، جز آنها كه خود تحت فرمان اويند .\r\nوَهُوَ عَلَى كُلِّ شَىْءٍ قَدِيرٌ\r\nو او بر همه چيز تواناست . يعنى : قدرت او اعمّ است از آنچه ذكر شد ، و خلقت و حفظ و اداره و تدبير و افناى همهء آنها شعبه‌اى است از آن قدرت و شاخه‌اى است از آن توان ، زيرا همه چيز را با يك اراده كه كاف و نون از آن حكايت دارد ايجاد كرده ، و روزى همه را با يك اراده به هم مىريزد ، و اگر بخواهد روزى با يك اراده نابود مىسازد وَ مَآ أَمْرُنَآ إِلَّا وَاحِدَةٌ كَلَمْحٍ بِالْبَصَرِ [ قمر ، 50 
  ] .\r\nجلّ الخالق و قدرته ، و الحمد للَّه‌رب العالمين .\r\n* * *\r\n\r\n","description":"","footnote":"","page_name":" 336 ","page_number":338},
  {"content":"\r\n\r\n\r\nسورهء انعام\r\n« بسِمِ اللَّه الرَّحمنِ الرَّحيمِ » الْحَمْدُ لِلّهِ الَّذِي خَلَقَ السَّماوَاتِ وَالْأَرْضَ وَجَعَلَ الظُّلُمَاتِ وَالنُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ « 1 » هُوَ الَّذِي خَلَقَكُم مِن طِينٍ ثُمَّ قَضَى أَجَلٌ مُسَمّىً عِندَهُ ثُمَّ أَنْتُمْ تَمْتَرُونَ « 2 »\r\nلغت و اعراب :\r\nخلْق : آفريدن ، آفرينش ، و غالباً در ايجاد جواهر استعمال مىشود . جعْل : پديدآوردن ، و غالباً در ايجاد اعراض استعمال مىشود . ظلمت : تاريكى ، عدم نور ، و غالباً به جهل و شرك و فسق اطلاق شده است . بربّهم متعلق به كفروا يا به يعدلون . عَدَلَ فلاناً بزيد : او را با زيد مساوى دانست . عَدَلَ عنه : منحرف شد از آن . قضى : حكم كرد ، مقدّر نمود . امتراء و ممارات : لجاجت و پافشارى در شك .\r\n\r\n","description":"","footnote":"","page_name":" 337 ","page_number":339},
  {"content":"\r\n\r\nتفسير :\r\n\r\n[ آفرينندگى و صفات خداوند 
  ]\r\nالْحَمْدُ لِلَّهِ الَّذِى خَلَقَ السَّمَاوَاتِ وَ الْأَرْضَ\r\nيعنى : ستايش از آنِ خدايى است كه آسمان‌ها و اين زمين را آفريد . يعنى ستايش حق و به جا و عقل‌پسند از آن اوست ، يا همهء ستايش‌ها به او باز مىگردد ، زيرا ستايش اشيا به خاطر حُسن آنهاست و حسن آنها از اوست . يا بدين معنا كه ستايش را او بايد بكند و ستايش ديگران را ارجى نيست .\r\nوَجَعَلَ الظُّلُمَاتِ وَالنُّورَ\r\nيعنى : و تاريكىها و روشنى را پديد آورد . جهت اين كه در اين كتاب كريم ، در تمام مواردِ تقابل ظلمت و نور ، ظلمت به صيغهء جمع و نور به نحو مفرد آمده اين است كه سبب وجود نور ، از اجرام اين عالم تنها آتش است و سبب ظلمت ، همهء اجرام ديگر . و يا آن كه مراد از ظلمت ، راه كج است و مراد از نور ، راه راست و مستقيم ؛ و اين راه يكى است و آن راه متكثّر و متعدد .\r\nثُمَّ الَّذِينَ كَفَرُواْ بِرَبِّهِمْ يَعْدِلُونَ\r\nيعنى : پس از ظهور اين همه قدرت و عظمت ، و پديدآمدن اين همه موجودات از كتم عدم به مجرد ارادهء بالغ و نافذ خدا ، باز هم كسانى هستند كه به پروردگارشان كفر مىورزند و ديگران را همتا و شريك خدا مىپندارند . مراد بتان و ستارگان و فرشتگان و غير آنها هستند كه خود مخلوقى عاجزند و در تحت ملكيت و تدبير و ارادهء خدا قرار دارند .\r\nهُوَ الَّذِى خَلَقَكُم مِّن طِينٍ\r\nضمير كُم شامل آدم و حوا و اولاد آنهاست ، پس معناى آيه اين است : او كسى است كه شما را از گِل آفريد . يعنى جدّ و جدّهء اعلاى شما آدم و حوّا را از گل و لاى ، بلاواسطه و بدون پيمودن مراحل عادى خلقت بساخت ، بدين طرز كه اجزا و اعضا و اندام‌هاى بدن آنها را درست كرد و به هم پيوست و تركيب پيكر تكامل يافت ، سپس از روح خويش در آنها بدميد تا انسان كامل شدند . و اولاد آنها را از نخستين نسل تا\r\n\r\n","description":"","footnote":"","page_name":" 338 ","page_number":340},
  {"content":"\r\n\r\nانقراضشان ، به طريق عادى و پيمودن راه تكامل از مادهء اوليهء خاك تا نطفه و علقه و جنين ، به حدّ انسانيت درآورد .\r\nثُمَّ قَضَى أَجَلًا وَ أَجَلٌ مُسَمًّى عِندَهُ\r\nسپس اجل و عمرى براى شما تقدير نمود ، و عمر تعيين شده در نزد اوست .\r\nيعنى : خدا براى بشر دو رقم عمر و مدت بقا تعيين كرده است ، يكى اجل اقتضايى و استعدادى بر حسب اقتضاء حال و مزاج ، و آن را در كتيبه‌اى به نام لوح محو و اثبات نگاشته است ، لوحى كه مندرجاتش قابل تغيير و در معرض تبديل است و در مرأى و منظر برخى از فرشتگان و ارواح قرار مىگيرد . و ديگرى اجل تعيين‌شدهء حتمى كه بر حسب عوارض و حوادث تعيّن پيدا مىكند ، و اين اجل در كتيبه‌اى به نام لوح محفوظ نگارش يافته و كسى را جز ذات احديت اطلاعى از آن نيست .\r\nمثلًا نوع انسانى يا هر فرد فرد او را بر حسب اقتضاى اعضا و قواى جسمى او مدت بقايى است كه آن را عمر طبيعى مىگويند و به صد يا صد و بيست سال تحديد مىشود ، مثل برخى از اجناس كارخانجات كه عمر محدودى براى نوع آنها تعيين مىكنند ، و اين عمر است كه به نام اجل معلّق در لوح محو و اثبات نگاشته مىشود ، ولى در محيط زندگى انسان ، علل و اسباب فراوانى وجود دارد كه برخى سبب ضعف نيروهاى او و يا نابودى وى پيش از عمر طبيعى اوست و برخى سبب حفظ و تقويت و بقاى نيروهايش مىشود كه بيشتر از عمر طبيعى مىماند ، و اين مدت را خداوند دربارهء يكايك افراد انسان در لوح محفوظ نوشته است و جز كسى كه همهء شراشر عالم هستى در محيط علم و تحت ارادهء اوست ، آن را نمىداند .\r\nثُمَّ أَنتُمْ تَمْتَرُونَ\r\nسپس شما در شك و ترديدتان لجاجت مىورزيد . يعنى : چگونه شما با مشاهدهء چنين علم و قدرت و نظم و دقت و تدبير و حكمت در خلقت انسان‌ها كه شعبه‌اى از درياى بىكران هستى است ، باز هم در توحيد يا ربوبيت او شك مىكنيد و اصرار و لجاجت مىورزيد ؟ !\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nوَهُوَ اللّهُ فِي السَّماوَاتِ وَفِي الْأَرْضِ يَعْلَمُ سِرَّكُمْ وَجَهْرَكُمْ وَيَعْلَمُ مَا تَكْسِبُونَ « 3 » وَمَا تَأْتِيهِم مِنْ آيَةٍ مِنْ آيَاتِ رَبِّهِمْ إِلَّا كَانُوا عَنْهَا مُعْرِضِينَ « 4 » فَقَدْ كَذَّبُوا بِالْحَقِّ لَمَّا جَاءَهُمْ فَسَوْفَ يَأْتِيهِمْ أَنْبَاءُ مَا كَانُوا بِهِ يَسْتَهْزِءُونَ « 5 »\r\nتفسير :\r\nوَ هُوَ اللَّهُ فِى السَّمَاوَاتِ وَ فِى الْأَرْضِ\r\nو اوست اللَّه در آسمان‌ها و در اين زمين . يعنى : الوهيت و خدايىِ بىهمتا و بىشريك او گسترده و منبسط در همهء آسمان‌ها و زمين است و اوست كه به همهء موجودات ، احاطهء وجودى و توانى و علمى دارد ، و لازم اين امر ، سلطه و تصرف و تدبير و تربيت همهء هستى است . پس ادعاى شريك براى او در الوهيت و ربوبيت ، نظير اعتقاد به إله حيات و زندگى و إله روزى و إله دريا و خشكى باطل است ، و همچنين اثبات خدايان براى ملت‌ها و امّت‌ها نظير إله اين طايفه و إله آن قبيله نيز خلاف عقل سليم و شرايع الهى است .\r\nيَعْلَمُ سِرَّكُمْ وَجَهْرَكُمْ وَيَعْلَمُ مَا تَكْسِبُونَ\r\nيعنى : او پنهان و آشكار شما را مىداند و از آنچه به دست مىآوريد باخبر است . مراد از نهان انسان ، خطورات قلبى و تصديقات و ايمان و كفر و نفاق و نيز ملكات درونى و حالات باطنى اوست ، و مراد از آشكار ، ظواهر حال و اوصاف اوست ، و مراد از « ما تكسبون » اعمال بدنى انسان است از نيك و بد كه متعلق احكام و تكاليف ، و منشأ ترتّب پاداش‌ها و كيفرهاست .\r\nدر اين سه آيه خداوند به سه امر مهم و حادثهء عظيم و خطير از امور جهان هستى اشاره نموده است : نخست خلق آسمان‌ها و زمين و دو صفت عارض فراگير همه مانند ظلمت و نور . دوم آفرينش انسان‌ها و تعيين اجل‌ها و عمرها . سوم سلطهء تامّه و سيطرهء گستردهء ذات اقدسش بر همهء آفرينش ، و احاطهء علمى او خاصه بر اعمال جامعهء بشرى .\r\n\r\n","description":"","footnote":"","page_name":" 340 ","page_number":342},
  {"content":"\r\n\r\nوَ مَا تَأْتِيهِم مِّنْ ءَايَةٍ مِّنْ ءَايَاتِ رَبِّهِمْ إِلَّا كَانُواْ عَنْهَا مُعْرِضِينَ\r\n\r\n[ رفتارو كيفرتكذيبگران 
  ]\r\nيعنى : و براى آنها هيچ آيه و نشانه‌اى از آيات پروردگارشان نمىآيد مگر آن كه روى عادت ديرينه از آن رويگردان‌اند . اين سوره مكّى است و اين آيه و آيهء 46 سورهء يس دربارهء مشركان است . و مراد از « آيات » در اين مقام ، منطق رساى پيامبر و سوره‌ها و آيات كتاب آسمانى او و اخبارات اعجازى و معجزه‌هاى تكوينى و خاصه شقّ القمر و مانند آنهاست كه همه ، نشانه‌هاى صدق پيامبر و حقّانيت كتاب و شريعت اوست . و ممكن است شامل آيات تكوينى ديگر نيز باشد . يعنى پس از تنبيه عقول و توجيه افكار آنها به سوى آيات آفاقى و انفسى ، طبعاً همهء آن آيات آياتى است كه برايشان از جانب خدا آمده و تام و كامل‌اند ، و آنها از روى عناد اعراض مىكنند .\r\nفَقَدْ كَذَّبُواْ بِالْحَقِّ لَمَّا جَآءَهُمْ\r\nپس حقيقت اين است كه آنان حق را هنگامى كه به‌سوى آنها آمد تكذيب و انكار كردند . يعنى : در نتيجهء اعراض از آيات ، مطلق حق ، را اعمّ از كلام يا معجزات ديگر ، تكذيب نمودند ، و يا قرآن را كه حقّ مطلق است انكار كردند .\r\nفَسَوْفَ يَأْتِيهِمْ أَنبؤُاْ مَا كَانُواْ بِهِ يَسْتَهْزِءُونَ\r\nيعنى : پس به زودى خبرهاى حقايقى كه بدان استهزا مىكردند ، به آنها مىرسد . مراد از خبرها وعده‌هاى عذاب دنيوى و شكست آنها ، و وعده‌هاى عذاب اخروى است كه خداوند خبر مىداد و به تدريج به وقوع پيوست ، نظير غزوهء بدر و غزوات ديگر و بالاخره كنده‌شدن ريشهء بت‌پرستى و آداب و رسوم شرك جاهلى و عبادت‌ها و قربانىها در برابر بتان و ستارگان ، از جزيرةالعرب و ساير جاهاى دنيا ، و نزول عذاب آخرت به مجرد مرگشان .\r\nأَلَمْ يَرَوْا كَمْ أَهْلَكْنَا مِن قَبْلِهِمْ مِن قَرْنٍ مَكَّنَّاهُمْ فِي الْأَرْضِ مَا لَمْ نُمَكِّن لَكُمْ وَأَرْسَلْنَا السَّماءَ عَلَيْهِم مِدْرَاراً وَجَعَلْنَا الْأَنْهَارَ تَجْرِي مِن تَحْتِهِمْ فَأَهْلَكْنَاهُم بِذُنُوبِهِمْ وَأَنْشَأْنَا مِن بَعْدِهِمْ قَرْناً آخَرِينَ « 6 »\r\n\r\n","description":"","footnote":"","page_name":" 341 ","page_number":343},
  {"content":"\r\n\r\nلغت و اعراب :\r\nألم‌يروا استفهام تقريرى و توبيخى . لم‌يروا به‌ديدهء سر يا به چشم دل نديده‌اند . قرن : زمانى به مدت صد سال ، ملتى در يك عصر ، امّتى پس از امّتى . مدرار : مبالغهء در « دَرّ » يعنى ريزش ، گويند : شىءٌ مدرار و عينٌ مدرار .\r\nتفسير :\r\nأَلَمْ يَرَوْا كَمْ أَهْلَكْنَا مِن قَبْلِهِمْ مِّن قَرْنٍ\r\nسخنى است دربارهء مشركان به عنوان تذكر و تنبيه ، پس از ذكر اعراض و تكذيب و استهزاى آنها . يعنى : آيا نديدند كه پيش از آنها چقدر از مجتمعات را هلاك نموديم ؟ يعنى آثار و علايم باقىمانده از مساكن و ديار آنها را نديدند ؟ يا سرگذشت طغيان و هلاكت آنها را در لابه‌لاى نوشته‌هاى تواريخ نديدند ؟ يا قصه‌هاى نابودى آنان را در كتاب‌هاى آسمانى نخواندند ؟ يا داستانشان را قصه‌گويان برايشان نقل نكردند ؟\r\nمَّكَّنَّاهُمْ فِى الْأَرْضِ مَا لَمْ نُمَكِّن لَّكُمْ وَ أَرْسَلْنَا السَّمَآءَ عَلَيْهِم مِّدْرَاراً وَ جَعَلْنَا الْأَنْهَارَ تَجْرِى مِن تَحْتِهِمْ\r\nيعنى : اى مشركان ، ما به آنها در روى اين زمين آن اندازه سلطه و تمكّن داديم كه به شما نداديم . مراد نيروهاى مختلف استفاده از اين كره خاكى است از كشاورزى و دامدارى و استخراج معادن و ساخت بناها و برج‌هاى برافراشته و كندن خانه‌هاى مجلل در شكم كوه‌ها و غيره . و نيز آسمان يعنى ابرها را بر بالاى سر آنها ريزان فرستاديم ، و بدين وسيله نهرهاى آب را از رودها و چشمه‌ها و چاه‌ها در زير پايشان به جريان انداختيم .\r\nفَأَهْلَكْنَاهُم بِذُنُوبِهِمْ وَ أَنشَأْنَا مِن‌م بَعْدِهِمْ قَرْناً ءَاخَرِينَ\r\nيعنى : پس از آن همه نعمت ، به واسطهء گناهانشان يعنى به واسطهء همان اعراض از دعوت‌هاى ما و تكذيب و استهزاى فرستادگان ما ، همانند قوم نوح و هود و صالح ، همه را هلاك نموديم و پس از آنها ملت‌هايى ديگر در عصرى پس از عصرى پديد آورديم .\r\n\r\n","description":"","footnote":"","page_name":" 342 ","page_number":344},
  {"content":"\r\n\r\nوَلَوْ نَزَّلْنَا عَلَيْكَ كِتَاباً فِي قِرْطَاسٍ فَلَمَسُوهُ بِأَيْدِيهِمْ لَقَالَ الَّذِينَ كَفَرُوا إِنْ هذَا إِلَّا سِحْرٌ مُبِينٌ « 7 » وَقَالُوا لَوْلَا أُنْزِلَ عَلَيْهِ مَلَكٌ وَلَوْ أَنْزَلْنَا مَلَكاً لَقُضِيَ الْأَمْرُ ثُمَّ لَا يُنْظَرُونَ « 8 » وَلَوْ جَعَلْنَاهُ مَلَكاً لَجَعَلْنَاهُ رَجُلًا وَلَلَبَسْنَا عَلَيْهِم مَا يَلْبِسُونَ « 9 »\r\n\r\n[ اشكال منكران نبوت و پاسخ آن 
  ]\r\nلغت :\r\nقرطاس : كاغذ ، هر چيزى كه بر آن خط نويسند . لَبَسَ عليه الأمرَ - از باب ضَرَبَ - : كار را بر او مختلط و مشتبه نمود .\r\nتفسير :\r\nوَ لَوْ نَزَّلْنَا عَلَيْكَ كِتَابًا فِى قِرْطَاسٍ فَلَمَسُوهُ بِأَيْدِيهِمْ لَقَالَ الَّذِينَ كَفَرُواْ إِنْ هذَآ إِلَّا سِحْرٌ مُّبِينٌ\r\nيعنى : و اگر بر تو خطى و نوشته‌اى بر صفحهء كاغذى از آسمان فرو فرستيم ، سپس اينان آن را با دستان خود لمس كنند ، يعنى با دو قوهء باصره و لامسه آن را حس كنند ، باز هم بىترديد كسانى كه كفر ورزيده‌اند ، مىگويند : اين نيست مگر سحرى آشكار ! و اين اشاره به غايت كفر و شدت عناد آنهاست .\r\nوَ قَالُواْ لَوْ لَآأُنزِلَ عَلَيْهِ مَلَكٌ\r\nيعنى : و نيز آنها از غايت جهل و عناد خود گفتند : چرا بر محمد فرشته‌اى فرستاده نشده است ؟ ! مرادشان فرشته‌اى مرئى به عنوان معجزه در طريق اثبات نبوت پيامبر است كه او را ببينند و با او سخن بگويند و مصافحه كنند تا او به نبوت و صدق دعوت پيامبر گواهى دهد تا يقين پيدا كنند .\r\nوَ لَوْ أَنزَلْنَا مَلَكاً لَّقُضِىَ الْأَمْرُ ثُمَّ لَايُنظَرُونَ\r\n\r\n","description":"","footnote":"","page_name":" 343 ","page_number":345},
  {"content":"\r\n\r\nاين كلام جواب گفتار آنهاست . يعنى و اگر ما فرشته‌اى از آسمان به عنوان اثبات نبوت نازل كنيم كار آنها تمام است و پس از آن مهلت داده نمىشوند . مراد اين است كه چون چشم بشر را توان ديدن فرشته به صورت اصلى او ، و مغز بشر را قدرت درك او نيست ، پس اگر فرشته نازل شود مرگشان فرا مىرسد و مهلتى نيست .\r\nو ارجح آن كه مراد اين است كه از شئون عظمت و قدرت خدا و سنت جارى او اين است كه چون معجزى همانند ظهور فرشته براى گروهى ارائه كنند و آنها تخلف نمايند بلافاصله عذاب نازل كند ، نظير قوم لوط پس از ديدن مهمان‌هاى او ، و قوم صالح پس از پى كردن شتر او ، و اصحاب مائده پس از كفران آن نعمت عظيم . پس معناى آيه اين است :\r\nاگر ما مَلَك نازل كنيم آنها چنان كه از حالشان معلوم است تكذيب مىكنند و كارشان تمام مىشود ، در حالى كه ما فعلًا چنين اراده‌اى نداريم .\r\nوَ لَوْ جَعَلْنَاهُ مَلَكاً لَّجَعَلْنَاهُ رَجُلًا وَ لَلَبَسْنَا عَلَيْهِم مَّا يَلْبِسُونَ\r\nاين آيه پاسخ از اين مطلب است كه اگر مراد كفّار از جملهء « لَوْلا انْزِلَ عَلَيْهِ مَلَكٌ » اين است كه چرا پيامبر از فرشتگان نيست ؟ جوابش اين است كه اگر ما پيامبر ارسالىِ به سوى بشر را فرشته مىكرديم ، حتماً بايد او را به صورت مردى از بشر درمىآورديم ، زيرا تماس و مؤانست بشر با فرشته به خاطر مباينت جوهرهء وجود و اخلاق و گفتارشان ممكن نيست جز آن كه او را در صورت و اخلاق و گفتار بشر سازيم ، و حتماً در چنين فرضى كار را بر آنها همان گونه كه خود بر خودشان مشتبه مىسازند ، مختلط و مشتبه مىكرديم و باز مىگفتند : اين پيامبر بشرى است مانند ما و صلاحيت رسالت الهى را ندارد .\r\nوَلَقَدِ اسْتُهْزِئَ بِرُسُلٍ مِن قَبْلِكَ فَحَاقَ بِالَّذِينَ سَخِرُوا مِنْهُم مَا كَانُوا بِهِ يَسْتَهْزِءُونَ « 10 » قُل سِيرُوا فِي الْأَرْضِ ثُمَّ انظُرُوا كَيْفَ كَانَ عَاقِبَةُ الْمُكَذِّبِينَ « 11 »\r\n\r\n","description":"","footnote":"","page_name":" 344 ","page_number":346},
  {"content":"\r\n\r\nلغت و اعراب :\r\nحاقَ بالشىء - از باب نَصَرَ و ضَرَبَ - : احاطه كرد بر آن . سَخِرَ به و منه - از باب عَلِمَ - :\r\nاستهزا و مسخره نمود او را . منهم يعنى من الرسل .\r\nتفسير :\r\nوَ لَقَدِ اسْتُهْزِئَ بِرُسُلٍ مِّن قَبْلِكَ فَحَاقَ بِالَّذِينَ سَخِرُواْ مِنْهُم مَّا كَانُواْ بِهِ يَسْتَهْزِءُونَ\r\nاين آيه در مقام تسلّى خاطر پيامبر در برابر دشمنىهاى كفّار و مشركان است ، و شامل هر مؤمن صالح است كه به خاطر ايمان و طرفدارى از دين حق از دشمنان خود عذاب و ناراحتى بيند ، و معناى آيه اين است : و حقيقت اين است كه پيش از تو نيز به فرستادگانى از جانب ما يعنى به همهء رسولان گذشته خاصه به اولى العزم و صاحبان شرايع مستقل - استهزا و مسخره و اهانت شد ، و در نتيجه به كسانى كه آنها را استهزا نمودند از سنخ همان عذابى كه بدان استهزا نمودند نظير صاعقهء آسمانى ، زلزلهء زمينى ، باد مسموم و غيره ، وارد شد و احاطه نمود .\r\nقُل سِيرُواْ فِى الْأَرْضِ ثُمَّ انظُرُواْ كَيْفَ كَانَ عَاقِبَةُ الْمُكَذِّبِينَ\r\nيعنى : اى پيامبر ، به مشركان و استهزاكنندگان بگو : در روى اين زمين سير و گردش كنيد ، سپس بنگريد كه عاقبت كار تكذيب‌كنندگان چگونه بوده است . مراد سير در امكنه و مناطق روى زمين است كه آثار طغيانگران گذشته و منكران توحيد حق و دعوت انبيا در آن‌جاها ظاهر است ، مانند بقاياى آثار تمدن فرعونيان در مصر ، و سنگ‌هاى خاص باريده شده از آسمان بر قوم لوط در صحراى اردن ، و خانه‌هاى مجلل و مرفه كنده و تهيه شده در دل كوه‌ها از قوم صالح ، و موارد ديگر .\r\nقُل لِمَن مَا فِي السَّماوَاتِ وَالْأَرْضِ قُل لِلّهِ كَتَبَ عَلَى نَفْسِهِ الرَّحْمَةَ لَيَجْمَعَنَّكُمْ إِلَى يَوْمِ الْقِيَامَةِ لَا رَيْبَ فِيهِ الَّذِينَ خَسِرُوا أَنْفُسَهُمْ فَهُمْ لَايُؤْمِنُونَ « 12 » وَلَهُ مَا سَكَنَ فِي اللَّيْلِ وَالنَّهَارِ وَهُوَ السَّمِيعُ الْعَلِيمُ « 13 »\r\n\r\n","description":"","footnote":"","page_name":" 345 ","page_number":347},
  {"content":"\r\n\r\nتفسير :\r\nقُل لِّمَن مَّا فِى السَّمَاوَاتِ وَ الْأَرْضِ قُل لِّلَّهِ\r\nامر به سؤال از مشركان در اين آيه به عنوان تعجيز آنها و غلبه در حجت و برهان است .\r\nيعنى : اى پيامبر ، از آنها بپرس آيا آنچه در آسمان‌ها و در اين زمين است از آنِ كيست ؟\r\nيعنى موجودات لايتناهى و غيرقابل شمارش و احصا در آسمان‌ها و زمين از اقسام جمادات و نباتات و حيوانات و انسان‌ها و اجنّه و فرشتگان ، مِلك حقيقى كيست ؟ و در حفظ و حراست كيست ؟ و تحت سلطه و اداره و نظم و تدبير چه كسى است ؟ و سپس خود در جواب آنان براى تفهيم اين كه پاسخى از آن سؤال جز اين نيست ، مىفرمايد : بگو : از آنِ خداست .\r\nكَتَبَ عَلَى نَفْسِهِ الرَّحْمَةَ\r\nاو بر خود رحمت نوشته است . يعنى : از روى قدرت و از راه عطوفت و بر وفق حكمت ، رحمت را بر عهدهء خويش لازم و مقرر داشته كه گويى نوشته و امضا نموده است . و مراد از رحمت ، بذل و بخشش نيازهاى مختلف تكوينى و تشريعى همهء نيازمندان جهان است كه از آن جمله بذل علوم و معارف به ذوىالعقول ، و انزال شرايع و تكاليف به مكلّفان ، و اعطاى پاداش به مطيعان ، و تعيين غفران براى گنهكاران است .\r\nلَيَجْمَعَنَّكُمْ إِلى يَوْمِ الْقِيَامَةِ لَارَيْبَ فِيهِ\r\nلامِ لَيَجْمَعَنَّكُمْ براى قسم ، و خطاب به همهء بشر و خصوصاً مشركان است ، و تعديهء « جَمَع » با « إلى » مفيد اين است كه در « جمع » تضمين « ساق » شده است . يعنى : سوگند باد كه حتماً همهء شما را جمع خواهد كرد و به سوى قيامت كه هيچ شكى در آن نيست سوق خواهد داد . يعنى بدين طريق كه همه را به تدريج ميرانده ، در عالم برزخ جمع مىكند ، و چون مدت دنيا به پايان رسيد همه را با صيحه‌اى زنده نموده ، با صيحه‌اى ديگر در محكمهء عمومى حاضر مىكند .\r\nالَّذِينَ خَسِرُواْ أَنفُسَهُمْ فَهُمْ لَايُؤْمِنُونَ\r\nيعنى : پس از آن همه اتمام حجت و وعظ و اندرز ، كسانى كه نفس خود را به زيان داده‌اند آنها هرگز ايمان نمىآورند . مراد از به‌زيان‌دادنِ نفس ، مصرف كردن فطرت اصلى\r\n\r\n","description":"","footnote":"","page_name":" 346 ","page_number":348},
  {"content":"\r\n\r\nتوحيدى و عقل سليم و استعداد معنوى و نيروهاى بدنى كه سرمايهء اصلى انسان در بازار زندگى دنياست ، در هواها و هوس‌ها و مطامع و شهوات دنياست به گونه‌اى كه براى آخرت جز كيفر اعمال زشت نماند ، در حالى كه مىتوانست با آن سرمايه ، بهشت و رضوان الهى را فراهم نمايد .\r\nوَ لَهُ مَا سَكَنَ فِى الَّيْلِ وَ النَّهَارِ\r\nو هرچه در شب و روز ساكن است از آنِ اوست . يعنى : هر آنچه شب و روز بر آن مىگذرد و در تحت احاطه و شمول و تأثيرات ظلمت و نور قرار دارد ، خواه مانند صفحهء ظاهر كرهء زمين و كرات ديگر اين منظومه باشد يا كرات مقابل خورشيدهاى ديگر ، همگى مِلك حقيقى و مخلوق به ارادهء او و واقع در تحت حفظ و تربيت اوست . و چون كرات ، منشأ انتزاع ظلمت و نور آنها نيز از اوست پس همهء ظرف و مظروف از آنِ اوست .\r\nوَهُوَ السَّمِيعُ الْعَلِيمُ\r\nيعنى : و او شنوا و داناست ؛ شنوا به آنچه از قبيل صوت است خواه صادر از حنجره‌هاى ذوات اراده باشد يا اصوات ديگر ، و دانا به مقصود هر صاحب صوتى .\r\nقُلْ أَغَيْرَ اللّهِ أَتَّخِذُ وَلِيّاً فَاطِرِ السَّماوَاتِ وَالْأَرْضِ وَهُوَ يُطْعِمُ وَلَا يُطْعَمُ قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَلَا تَكُونَنَّ مِنَ الْمُشْرِكِينَ « 14 » قُلْ إِنِّي أَخَافُ إِنْ عَصَيْتُ رَبِّي عَذَابَ يَوْمٍ عَظِيمٍ « 15 » مَن يُصْرَفْ عَنْهُ يَوْمَئِذٍ فَقَدْ رَحِمَهُ وَذلِكَ الْفَوْزُ الْمُبِينُ « 16 »\r\nلغت و اعراب :\r\nولىّ : سرپرست ، دوست ، ياور . فَطَرَ الشىءَ - از باب نَصَرَ و ضَرَبَ - : بشكافت آن را . فاطِر : شكافنده ، پديد آورنده ، صفت اللَّه . طَعِمَ الطعامَ - از باب عَلِم - : خورد آن را و أطعَمَ الطعامَ :\r\n\r\n","description":"","footnote":"","page_name":" 347 ","page_number":349},
  {"content":"\r\n\r\nخورانيد آن را به ديگرى . ولا تكوننّ به تقدير « و قيل لى » . مَن يُصرَف ، « مَنِ موصوله » مبتدا « فقد رحمه » خبر . نائب فاعل « يصرف » ضمير عذاب . مجموع اين آيه صفت دوم « يوم » است .\r\nتفسير :\r\nقُلْ أَغَيْرَ اللَّهِ أَتَّخِذُ وَلِيّاً فَاطِرِ السَّمَاوَاتِ وَ الْأَرْضِ وَ هُوَ يُطْعِمُ وَ لَايُطْعَمُ\r\nاين آيه و چند آيهء آتى در مقابل گمان‌هاى فاسد مشركان و عقايد خرافى آنهاست كه در برابر بت‌ها و ستارگان و فرشتگان و عُزَير و مسيح و غيره از دو جهتْ خضوع داشتند ، نخست به گمان اين‌كه در تأمين نيازهاى مختلف زندگى آنها از نان و آب و ساير وسايل زندگى نقش وساطت از جانب خداوند دارند و قطع و وصل و وسعت و تنگى معاششان به دست آنهاست . دوم اين كه آنها را نقشى است در دفع حوادث سوء و ضررهاى مختلف كه از سراسر محيط جهان متوجه انسان است ، از مرگ و بيمارى و فقر و حوادث ديگر . و از اين رو پيوسته در برابر آنها به انگيزهء طمع يا ترس ، خضوع داشتند و عبادت ، قربانى ، ذلّت ، درخواست حاجت ، نذر اموال و غيره مىنمودند .\r\nمعناى آيه : اى پيامبر ، به مشركان بگو : آيا غير از خداوند براى خود سرپرست و ياورى اتخاذ كنم ؟ خدايى كه آفرينندهء آسمان‌ها و اين زمين است ، به گونه‌اى كه گويى متن عدم و بطن نيستى را شكافته و موجودات را از آن‌جا بيرون آورده و اداره مىكند ، و اوست كه همه را خوراك مىبخشد و هرگز او خوراك داده نمىشود . ذكر خوراك به عنوان فرد روشنِ روزى در نزد عامّه است ، و مراد اين است كه همهء موجودات را كه در ادامهء حيات خود نياز به خوراك متناسب حال خود دارند او روزى مىدهد ، ماديات را خوراك مادى و ذوىالعقول را خوراك معنوى .\r\nقُلْ إِنِّى أُمِرْتُ أَنْ أَكُونَ أَوَّلَ مَنْ أَسْلَمَ\r\nيعنى : بگو به يقين من مأمور شده‌ام نخستين كسى باشم كه اسلام آورده است . يعنى مأمورم در آغاز ، خود به دين خود اذعان كنم و سپس به ابلاغ آن بپردازم ، زيرا مدّعى راستگوى هر مكتب و فنّ و علمى ، نخست بايد خود بدان معتقد و عامل گردد . و ممكن است مراد ، اولِ رتبى باشد ، يعنى مأمورم در اتصاف و عمل به همهء ابعاد دين خود چون\r\n\r\n","description":"","footnote":"","page_name":" 348 ","page_number":350},
  {"content":"\r\n\r\nعقايد و اخلاق و اعمال ، بر ديگران مقدم باشم .\r\nوَ لَاتَكُونَنَّ مِنَ الْمُشْرِكِينَ\r\nيعنى : و نيز به من گفته شده كه هرگز از مشركان مباش ؛ يعنى نه از نظر اذعان به شرك در الوهيت و ربوبيت و عبادت ، و نه از نظر اخلاق و اوصاف ، و نه از نظر آداب و كردار .\r\nقُلْ إِنِّى أَخَافُ إِنْ عَصَيْتُ رَبِّى عَذَابَ يَوْمٍ عَظِيمٍ\r\nيعنى : بگو بىترديد من نيز اگر پروردگار خود را نافرمانى كنم از عذاب روزى بزرگ مىترسم . مراد از روز بزرگ ، روز رستاخيز عظيم است كه از نظر طول مدت و سختى احوال حاضران و كيفيت اجتماع جهانيان در يك محيط و چگونگى روابط اقشار متباين الحقيقهء انسان‌ها و حيوانات و اجنّه و شياطين در آن روز ، و طرز حكومت فرشتگان كه مظهر قهر و غضب خداوند جبار بر اهل حشرند ، و غلبهء وحشت و دهشت بر ظالمان و ستمگران ، و احاطهء ظلمت و حرارت و حوادث وحشت‌زا و فوق تصور بر مردم از صيحه‌هاى آسمانى و زلزله‌هاى زمينى و حمله‌ور شدن شعله‌هاى سوزان آتش و لهب‌هاى فروزان به حضار و غير اينها ، روزى است كه در طول تاريخ ازليت و ابديت هيچ سابقه و لاحقه‌اى ندارد ؛ و نعوذ باللَّه من شروره .\r\nمَّن يُصْرَفْ عَنْهُ يَوْمَئِذٍ فَقَدْ رَحِمَهُ وَ ذلِكَ الْفَوْزُ الْمُبِينُ\r\nيعنى : روز بزرگ قيامت روزى است كه از هركس عذاب آن روز بازگردانده شود حقّاً كه خدا بر او ترحم كرده ، و آن كاميابى آشكار است . بدين معنا كه اقتضاى شمول عذاب در عامّهء حضّار آن روز به خاطر تفريطشان در اعتقاد و عمل ، محقق است و اگر مانعى پيدا شود نظير تحقق مكفِّرات در دنيا و شمول شفاعت شافعان در آخرت و رحمت خاص الهى ، قهراً كاميابى آشكارى خواهد بود .\r\nوَإِن يَمْسَسْكَ اللّهُ بِضُرٍّ فَلَا كَاشِفَ لَهُ إِلَّا هُوَ وَإِن يَمْسَسْكَ بِخَيْرٍ فَهُوَ عَلَى كُلِّ شَيْءٍ قَدِيرٌ « 17 » وَهُوَ الْقَاهِرُ فَوْقَ عِبَادِهِ وَهُوَ الْحَكِيمُ الْخَبِيرُ « 18 »\r\n\r\n","description":"","footnote":"","page_name":" 349 ","page_number":351},
  {"content":"\r\n\r\nلغت و اعراب :\r\n\r\n[ تسلط كامل خدا بر بندگان 
  ]\r\nمَسَّهُ بالعذاب - از باب مَنَعَ و نَصَرَ - : رساند به او عذاب را . قَهَرَهُ - از باب مَنَعَ - : غلبه كرد بر او ، ذليل نمود او را ، پيروز شد و ذليل كرد . و قاهِر : چيره و غالبى كه ديگران را بر طبق ارادهء خود وا دارد . فوق عباده خبر دوم « هو » .\r\nتفسير :\r\nوَ إِن يَمْسَسْكَ اللَّهُ بِضُرٍّ فَلَا كَاشِفَ لَهُ إِلَّا هُوَ\r\nيعنى : و اگر خداوند به تو ضرر و آسيبى رساند مانند بيمارى و فقر و نازايى و ناامنى و غيره ، پس هرگز آن را جز خود او برطرف‌كننده‌اى نيست . يعنى همهء اسباب و وسايل ظاهرى هم تحت اراده و مشيت اوست .\r\nوَ إِن يَمْسَسْكَ بِخَيْرٍ فَهُوَ عَلَى كُلِّ شَىْءٍ قَدِيرٌ\r\nيعنى : و اگر خداوند به تو خيرى رساند چون صحّت بدن و طول عمر و اولاد و جاه و مال ، پس او بر همه چيز تواناست . يعنى خيرات نيز به ارادهء اوست ، زيرا اوست كه همهء خيرات را در عالم وجود بر وفق اقتضاى فطرت و طبيعت موجودات ، به اراده و مشيت خود به آنها عرضه مىدارد . يعنى مسألهء تقاضا و عرضه در همهء موجودات جارى است .\r\nوَهُوَ الْقَاهِرُ فَوْقَ عِبَادِهِ وَهُوَ الْحَكِيمُ الْخَبِيرُ\r\nيعنى : و او كسى است كه غالب و چيره است ؛ چيره بر شراشر عالم وجود كه در مقام تدبير و اداره ، همه را طبق ارادهء تكوينى خود جارى مىسازد ، و ذوى العقول را در امور تشريع بر وفق ارادهء تشريعى خويش قرار مىدهد . و او فوق بندگان خويش است ، زيرا واجبْ فوق ممكن ، و خالق فوق مخلوق ، و مربى فوق تربيت‌شده ، و حاكم و مشرّع و آمر فوق محكوم و مأمور است . و او حكيم و آگاه است ؛ متانت و اتقان صنع و آگاهى در مرحلهء تكوين و تشريع دارد .\r\n\r\n","description":"","footnote":"","page_name":" 350 ","page_number":352},
  {"content":"\r\n\r\nقُلْ أَيُّ شَيْءٍ أَكْبَرُ شَهَادَةً قُلِ اللّهُ شَهِيدٌ بَيْنِي وَبَيْنَكُمْ وَأُوحِيَ إِلَيَّ هذَا الْقُرْآنُ لِأُنذِرَكُم بِهِ وَمَن بَلَغَ أَئِنَّكُمْ لَتَشْهَدُونَ أَنَّ مَعَ اللّهِ آلِهَةً أُخْرَى قُل لَا أَشْهَدُ قُلْ إِنَّمَا هُوَ إِلهٌ وَاحِدٌ وَإِنَّنِي بَرِيءٌ مِمَّا تُشْرِكُونَ « 19 » الَّذِينَ آتَيْنَاهُمُ الْكِتَابَ يَعْرِفُونَهُ كَمَا يَعْرِفُونَ أَبْنَاءَهُمُ الَّذِينَ خَسِرُوا أَنْفُسَهُمْ فَهُمْ لَايُؤْمِنُونَ « 20 »\r\nلغت و اعراب :\r\nمن بَلَغَ ، فاعل « بَلَغ » قرآن ، و ضمير موصول محذوف است ، به تقدير « من بلغه هذا القرآن » . و اوحى عطف است به اللَّه و مقول قول است . مما تشركون « ما » موصوله يا مصدريه است . الذين خسروا مبتدا ، فهم لا يؤمنون خبر . ابن ، پسر و مطلق اولاد تغليباً .\r\nتفسير :\r\nقُلْ أَىُّ شَىْءٍ أَكْبَرُ شَهَادَةً قُلِ اللَّهُ شَهِيدٌم بَيْنِى وَ بَيْنَكُمْ\r\nاثبات توحيد خدا و اين كه او يكتاست و شريكى ندارد ، در برابر مشركان ، همان گونه كه با عقل سليم و حجج و برهان‌هاى قويم ممكن است ، از راه نقل و شرع كه مقارن معجزات باهره است نيز راهى صحيح است و سوق آيه در بيان اين مطلب و پاسخ از اين است كه مىگفتند : اى محمد ، ما به رسالت تو شاهدى از جانب يهود و نصارا و غير آنها نيافتيم .\r\nمعناى آيه : اى پيامبر ، به مشركان بگو : چه چيزى و چه كسى از نظر شهادت و گواهى بزرگ‌تر است ، يعنى درست‌تر و نافذتر و اطمينان‌آورتر است ؟ سپس بگو : خداوند خود ميان من و شما شاهد و گواه است .\r\n\r\n","description":"","footnote":"","page_name":" 351 ","page_number":353},
  {"content":"\r\n\r\nوَ أُوحِىَ إِلَىَّ هذَا الْقُرْءَانُ لِأُنذِرَكُم بِهِ وَ مَن‌م بَلَغَ\r\n\r\n[ رسالت جهانى اسلام 
  ]\r\nيعنى : و اين قرآن به من وحى شده است تا شما را به آن بيم دهم و كسانى را كه اين قرآن به آنها برسد .\r\nاين جمله در عين اين كه براى اثبات شهادت خود خدا بر توحيد خويش به وسيلهء وحى اين قرآن است ، كلامى است مستقل و تام در بيان اين كه اين كتاب الهى از آنِ همهء بشر است از موجودين در عصر نزول آن تا انتها و انقراض نسلشان ، هرچند انذار در عصر نزول ، محدود ، ولى رفته رفته گسترده و شامل خواهد بود ، و تقييد انذار آن به كسانى كه بدانها رسيده ، به لحاظ اين است كه تماميت حجّيت ، مختصّ به بلوغ است و گرنه قرآن كتاب آسمانى عام و مبيّن شريعت الهى شامل و دائم است .\r\nأَئِنَّكُمْ لَتَشْهَدُونَ أَنَّ مَعَ اللَّهِ ءَالِهَةً أُخْرَى قُل لَّآأَشْهَدُ قُلْ إِنَّمَا هُوَ إِلهٌ وَاحِدٌ وَإِنَّنِى بَرِىءٌ مِمَّاتُشْرِكُونَ\r\n\r\n[ محمد شناسى اهل كتاب 
  ]\r\nپس از آن كه پيامبر شهادت خدا را بر يگانى ذات خويش نقل كرد كه بزرگ‌ترين و قوىترين شهادت‌هاست و احدى را نرسد كه در آن ترديد كند ، خداوند به او دستور مىدهد كه از مشركان بپرسد - يعنى به نحو اعجاب و توبيخ و تعجيز - كه آيا به راستى با اين وضع ، شما گواهى مىدهيد كه با خداوند خدايان ديگرى هست ؟ سپس بگو : من هرگز به چنين شركى شهادت نمىدهم ، و نيز بگو : جز اين نيست كه خداوند خداى يكتاست و من بىترديد از آنچه شما شريك خدا قرار مىدهيد ، بيزارم .\r\nالَّذِينَ ءَاتَيْنَاهُمُ الْكِتَابَ يَعْرِفُونَهُ كَمَا يَعْرِفُونَ أَبْنَآءَهُمُ\r\nسوق اين آيه در پاسخ اين است كه مشركان گفتند : اى محمد ، ما به رسالت تو شاهدى از جانب دانشمندان يهود و نصارا و غير آنها نيافتيم .\r\nمعناى آيه : كسانى كه به آنها كتاب آسمانى داده‌ايم پيامبر اسلام را آن چنانى شناسند كه فرزندان خود را . بدين معنا كه طايفه و نسل گذشتهء آنها از زمان نزول كتابشان تا عصر ظهور محمد صلى الله عليه و آله طبق تعريف پيامبرانشان و توصيف كامل كتاب‌هايشان او را مىشناختند ، و عبداللَّه بن سلام از علماى آنها گفته بود كه من محمد را بهتر از فرزندم مىشناسم ، زيرا در فرزندم احتمال خيانت مادرش هست ولى در محمد شكى ندارم . بلكه بر وفق آيهء 81 آل\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nعمران ، خداوند از همهء پيامبران گذشته و امّتشان پيمانى سخت و مؤكّد و مكرّر گرفته كه چون او آمد به علامت آن كه همهء كتاب‌هاى آسمانى شما را تصديق خواهد نمود ، بىترديد به او ايمان آوريد و حتماً او را يارى نماييد .\r\nالَّذِينَ خَسِرُواْ أَنفُسَهُمْ فَهُمْ لَايُؤْمِنُونَ\r\n\r\n[ شرك ، ظلم بزرگ 
  ]\r\nاين آيه اخبار از عناد و شقاوت آنهاست . يعنى : كسانى از آنها كه نفس خود و وجود خود را به زيان دادند و در اين جهان در معامله ميان سرمايهء عمر و تحصيل سعادت و شقاوت مرتكب زيان شدند ، خود را دادند و شقاوت را خريدند ، آنها هرگز ايمان نخواهند آورد .\r\nوَمَنْ أَظْلَمُ مِمَّنِ افْتَرَى عَلَى اللّهِ كَذِباً أَوْ كَذَّبَ بِآيَاتِهِ إِنَّهُ لَايُفْلِحُ الظَّالِمُونَ « 21 » وَيَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكَاؤُكُمُ الَّذِينَ كُنتُمْ تَزْعُمُونَ « 22 » ثُمَّ لَمْ تَكُن فِتْنَتُهُمْ إِلَّا أَن قَالُوا وَاللّهِ رَبِّنَا مَا كُنَّا مُشْرِكِينَ « 23 » انظُرْ كَيْفَ كَذَبُوا عَلَى أَنْفُسِهِمْ وَضَلَّ عَنْهُم مَا كَانُوا يَفْتَرُونَ « 24 »\r\nلغت و اعراب :\r\nحَشَرَ الناسَ - از باب نَصَرَ - : گرد آورد آنها را . ضمير هُم راجع است به ناسِ مفهوم از كلام . زَعَمَ - از باب مَنَعَ و نَصَرَ - : سخنى گفت كه مظنّهء كذب است و نوعاً در مورد ذم استعمال مىشود . تزعمون با حذف دو مفعول است به تقدير « تزعمونهم شركائى » .\r\nتفسير :\r\nوَ مَنْ أَظْلَمُ مِمَّنِ افْتَرَى عَلَى اللَّهِ كَذِباً\r\nاين آيه و عدّه‌اى از آيات آتى در ذكر انحرافات اعتقادى مشركان است از راه مستقيم\r\n\r\n","description":"","footnote":"","page_name":" 353 ","page_number":355},
  {"content":"\r\n\r\nتوحيد و نبوت و معاد ، و فعاليت‌هاى آنها بر ضد حق ، و عاقبت سوء اخروى آنها به گونه‌اى كه آنچه را كرده‌اند علناً انكار خواهند نمود .\r\nمعناى آيه : و چه كسى ظالم‌تر و ستمكارتر است از آن كس كه بر خدا دروغ بندد ؟ ( مثلًا براى بت‌هاى جماد مقام قداست و ربوبيت و وساطت تقرب به خدا قائل شود ، يا فرشتگان مأمور تحت فرمان را دختران خدا نامد ، يا بشر آفريدهء او را فرزند يا جزء او يا محل حلول ذات اقدس او داند ، يا ادّعاى نبوت و رسالت از جانب او يا وصايت و نيابت از رسولان او نمايد ، يا دينى و شريعتى به نام او اختراع كند ، يا حكم باطلى به استناد او صادر كند ، يا فتوايى بر خلاف واقع از جانب او دهد ) . و جهت اين كه دروغ و افتراى به خدا از همهء ستم‌ها بالاتر است اين است كه دروغ ، ظلم و خروج از طريق عدل و استقامت است و عظمت و قباحت ظلم به تناسب عظمت مظلوم و بر حسب اهميت مطلب فرق مىكند ، پس دروغ بر خدا و افتراء در توحيد بالاترين ستم است .\r\nأَوْ كَذَّبَ بَايَاتِهِ إِنَّهُ لَايُفْلِحُ الظَّالِمُونَ\r\nيعنى : و يا آن كه آيه‌هاى قرآن او يا نشانه‌هاى قطعى توحيد او را كه از آفاق عالم و انفس خلايق نمايان است دروغ شمارد ، كه اين هم همانند افتراست . و بىترديد ستمكاران رستگار نخواهند شد .\r\nوَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُواْ أَيْنَ شُرَكَآؤُكُمُ الَّذِينَ كُنتُمْ تَزْعُمُونَ\r\nحكايتى است از حال مشركان در روز رستاخيز ، و خطابشان در آن روز به عنوان توبيخ و استهزاست . يعنى : به ياد آور روزى را كه همهء مردم را در صحنهء محشر گرد مىآوريم ، سپس به كسانى كه مشرك شده‌اند ، مىگوييم : كجايند شريكانتان كه گمان مىكرديد ؟ يعنى اشياء يا اشخاصى كه آنها را در الوهيت يا ربوبيت يا عبادت شريك خدا مىدانستيد ، مانند بتان و ستارگان و فرشتگان و غير آنها .\r\nثُمَّ لَمْ تَكُن فِتْنَتُهُمْ إِلَّآ أَن قَالُواْ وَ اللَّهِ رَبِّنَا مَا كُنَّا مُشْرِكِينَ\r\nيعنى : سپس در آن روز پاسخ يا معذرت‌خواهى آنان ، يا نتيجه و عاقبت شرك دنيويشان جز اين نخواهد بود كه مىگويند : سوگند به خدا ، پروردگارمان ، ما هرگز مشرك نبوديم !\r\n\r\n","description":"","footnote":"","page_name":" 354 ","page_number":356},
  {"content":"\r\n\r\nانظُرْ كَيْفَ كَذَبُواْ عَلَى أَنفُسِهِمْ\r\nيعنى : بنگر كه چگونه به ضرر خود دروغ مىگويند ! زيرا در حضور پيامبران و مؤمنان و فرشتگان به دروغشان رسوا مىشوند .\r\nگفته‌اند علت آن كه آنها در ملأ عام در جوّى كه همه چيز در نزد همه كس روشن است دروغ مىگويند و نتيجه‌اى بر دروغشان مترتب نمىشود ، اين است كه دروغ در دنيا براى آنها طبيعت ثانيه شده و آنجا هم قهراً بدان تكلّم مىكنند ، مانند معتاد به هتّاكى و بدزبانى كه بىاختيار هم فحش مىگويد .\r\nوَ ضَلَّ عَنْهُم مَّا كَانُواْ يَفْتَرُونَ\r\nيعنى : و آنچه افترا مىبستند از بت و غيره ، از نظر آنان گم مىشود . بدين معنا كه هيچ يك در آن‌جا حاضر نيستند . و يا آن كه چون آن روز ، روز انكشاف حقايق است و عظمت و قدرت خدا در نزد همه به نحو اكمل ظهور و تجلى مىيابد - به گونه‌اى كه مردم موجودات را به چشم حقارت و ذلّت و فقر و نياز مىنگرند و مىبينند كه همهء مقامات و كمالات دنيوى از همه چيز گم گشته - آنها هم شئون و شوكت بتان را باطل و نابود مىيابند .\r\nوَمِنْهُم مَن يَسْتَمِعُ إِلَيْكَ وَجَعَلْنَا عَلَى قُلُوبِهِمْ أَكِنَّةً أَن يَفْقَهُوهُ وَفِي آذَانِهِمْ وَقْراً وَإِن يَرَوْا كُلَّ آيَةٍ لَا يُؤْمِنُوا بِهَا حَتَّى إِذَا جَاءُوكَ يُجَادِلُونَكَ يَقُولُ الَّذِينَ كَفَرُوا إِنْ هذَا إِلَّا أَسَاطِيرُ الْأَوَّلِينَ « 25 »\r\nلغت و اعراب :\r\nفاعل مفرد يستمع و ضماير جمع هفتگانه در آيه ، راجع به مَنِ موصوله است به اعتبار لفظ و معنا ، و در غالب موارد قرآن ضمير نزديك موصول ، مفرد و ضمير دورش جمع است . كَنَّ الشىءَ - از باب نَصَرَ - و أكنَّهُ : پنهان كرد او را . أكِنَّه جمع كِنّ به كسر : پرده و ساتر و غلاف شىء . فَقِهَ الشىءَ - از باب عَلِمَ - : به فهم عميق فهميد آن را . وَقَرَ - از باب ضَرَبَ - :\r\nثابت شد ، سنگين شد . أساطير جمع اسْطُر و سطور و آن جمع سطر : نوشته شده ، و هر شىء رديف شده ، و غالباً استعمال مىشود در دروغ‌هاى رديف شده در گفتار و نوشتار .\r\n\r\n","description":"","footnote":"","page_name":" 355 ","page_number":357},
  {"content":"\r\n\r\nيجادلونك حال از فاعلِ جاؤوك . يقول جواب اذا شرطيه .\r\nتفسير :\r\n\r\n[ مشركان كرو كورند 
  ]\r\nوَ مِنْهُم مَّن يَسْتَمِعُ إِلَيْكَ وَجَعَلْنَا عَلَى قُلُوبِهِمْ أَكِنَّةً أَن يَفْقَهُوهُ وَ فِى ءَاذَانِهِمْ وَ قْراً\r\nيعنى : و از آنان - از مشركان قريش يا از سران آنها - كسانى هستند كه به سخنان تو گوش مىدهند ، يعنى به آيات قرآنى يا سخنرانىهايت ، ولى ما بر دل‌هاى آنها پوشش‌هايى قرار داده‌ايم مانع از اين كه بفهمند . مراد از پوشش‌ها حجاب‌هاى نامرئى است كه خداوند به واسطهء شرك و كفر و عناد و فسقشان در قلب آنها ايجاد كرده است به گونه‌اى كه مانع از درك معانى و حقايق كلام خدا و رسولش مىشود و تأثيرى در روحشان نمىگذارد . و در گوش‌هاى آنان نيز به همين معنا سنگينىاى قرار داده‌ايم .\r\nوَ إِن يَرَوْا كُلَّ ءَايَةٍ لَّايُؤْمِنُواْ بِهَا حَتَّى إِذَا جَآءُوكَ يُجَادِلُونَكَ يَقُولُ الَّذِينَ كَفَرُواْ إِنْ هذَآ إِلَّآ أَسَاطِيرُ الْأَوَّلِينَ\r\nيعنى : و اگر آنها به غير اين قرآن نيز هر نشانه و علامت اعجازى از جانب خدا ببينند به آن ايمان نمىآورند . حتى وقتى به نزد تو آيند در حالى كه با تو گفتگو و مجادله مىكنند ، كسانى از آنها كه كفر ورزيده‌اند - يعنى به اقتضاى كفرشان - اشاره به قرآن و سخنان تو كرده ، مىگويند : اينها جز افسانه‌هاى پيشينيان نيست . يعنى تشبيه مىكنند به قصه‌ها و افسانه‌هايى كه دروغ مسلم است و براى تفريح و سرگرمى خوانده مىشود . و اين غايت جرأت و شقاوت است كه به حضور پيامبر آيند و چنين گويند .\r\nوَهُمْ يَنْهَوْنَ عَنْهُ وَيَنْأَوْنَ عَنْهُ وَإِن يُهْلِكُونَ إِلَّا أَنْفُسَهُمْ وَمَا يَشْعُرُونَ « 26 » وَلَوْ تَرَى إِذْ وُقِفُوا عَلَى النَّارِ فَقَالُوا يَالَيْتَنَا نُرَدُّ وَلَا نُكَذِّبَ بِآيَاتِ رَبِّنَا وَنَكُونَ مِنَ الْمُؤْمِنِينَ « 27 » بَلْ بَدَا لَهُم مَا كَانُوا يُخْفُونَ مِن قَبْلُ وَلَوْ رُدُّوا لَعَادُوا لِمَا نُهُوا عَنْهُ وَإِنَّهُمْ لَكَاذِبُونَ « 28 »\r\n\r\n","description":"","footnote":"","page_name":" 356 ","page_number":358},
  {"content":"\r\n\r\nلغت و اعراب :\r\nنَأى عن فلان - از باب مَنَع - : دور شد از او . ضمير عنه در دو مورد راجع به پيامبر اسلام است و محتمل است راجع به قرآن باشد . ان يهلكون الّا أنفسهم « ان » نافيه است و قصر اهلاك به خود آنها از قبيل قصر قلب است ، يعنى خودشان را هلاك مىكنند نه پيامبر يا قرآن را . و لو ترى به تقدير « تراهم » و جواب شرط محذوف است ، يعنى « لرأيت أمراً عجيباً فظيعاً » . وَقَفَه - از باب ضَرَبَ - : برپا داشت او را ، حبس نمود او را . وَقَفَ على الشىء : عالم شد و مطّلع گشت بر آن ، و وَقَفَهُ على الشىء : او را آگاه كرد بر آن . دو فعل ماضى در اين آيه به معناى مضارع‌اند . بل بدا لهم « بل » براى اعراض است به تقدير « ليس تمنّى العود و الايمان حقيقياً بل » .\r\nتفسير :\r\nوَ هُمْ يَنْهَوْنَ عَنْهُ وَيَنْأَوْنَ عَنْهُ وَ إِن يُهْلِكُونَ إِلَّآ أَنفُسَهُمْ وَ مَا يَشْعُرُونَ\r\nيعنى : و آنها نهى مىكنند از آن و دور مىشوند از آن . آنها ، هم ديگران را از تماس و گفتگو با پيامبر و شنيدن كلام او و شنيدن قرآن او پيوسته جلوگيرى مىكنند و هم خود همواره از آنها دورى مىجويند . ولى آنها جز خود را هلاك نمىكنند . توهّم نشود كه منحصر كردن هلاكت به خود آنها مورد اشكال است . به دليل آن كه آنها هم خود و هم پيروانشان را هلاك مىكنند . زيرا كه مراد ، انحصار حقيقى نيست ، بلكه اين كلام را « قصر قلب » گويند و مراد نفى هلاكت از پيامبرو اثبات آن براى آنهاست هرچند پيروانشان نيز با آنها شريك باشند . « و ما يشعرون » يعنى و اين مطلب را درك نمىكنند و به آن آگاه نيستند .\r\nوَ لَوْ تَرَى إِذْ وُقِفُواْ عَلَى النَّارِ فَقَالُواْ يَالَيْتَنَا نُرَدُّ وَ لَانُكَذِّبَ بَايَاتِ رَبِّنَا وَ نَكُونَ مِنَ الْمُؤْمِنِينَ\r\nخطاب به همهء مكلّفان است . يعنى : و اگر آنها را در روز قيامت هنگامى كه بر لبهء آتش بازداشت شدند ، يا آنها را از آتش و كمّ و كيف آن آگاه نمودند ، مىديدى كه مىگويند : اى كاش به دنيا بازگردانده مىشديم و نشانه‌هاى پروردگارمان را انكار نمىكرديم ( مراد\r\n\r\n","description":"","footnote":"","page_name":" 357 ","page_number":359},
  {"content":"\r\n\r\nپيامبران و معجزات و كتاب‌هاى آسمانى و شرايع است ) و از مؤمنان و گروندگان بوديم ؛ و جواب « لو » محذوف است يعنى امرى عجيب و عظيم و غير قابل تصور و دهشتزا مىديدى .\r\nبَلْ بَدَا لَهُم مَّا كَانُواْ يُخْفُونَ مِن قَبْلُ\r\nيعنى : بلكه آنچه پيش از اين مخفى مىكردند براى آنان ظاهر و آشكار گرديده است .\r\n« بل » براى اعراض است و مراد اين است كه آرزوى بازگشت به دنيا و تمنّاى تصديق آيات و دخول در زمرهء مؤمنان از سوى آنها ، آرزوى حقيقى و تمنّاى واقعى نيست ، بلكه چون آتش جهنم و عذاب آخرت كه در دنيا آن را اقرار نداشتند و شديداً انكار كرده و مخفى مىنمودند ، در آن حال براى آنها ظاهر و آشكار گرديده ، از ترس و دهشت ، چنين آرزويى را مىكنند ، بر وفق طبع غريزى خود كه گاهى دروغِ روشن مىگويند و گاهى تمنّاى محال و باطل مىكنند .\r\nوَ لَوْ رُدُّواْ لَعَادُواْ لِمَا نُهُواْ عَنْهُ وَ إِنَّهُمْ لَكَاذِبُونَ\r\nيعنى : و اگر آنها به فرض در آن حال به دنيا بازگردانده شوند ، به يقين به همان چيزى كه از آن نهى شده بودند برمىگردند ، يعنى به كفر و شرك و فساد عقيده و عمل ؛ و بىترديد آنها به طبع و غريزه دروغگويند .\r\nوَقَالُوا إِنْ هِيَ إِلَّا حَيَاتُنَا الدُّنْيَا وَمَا نَحْنُ بِمَبْعُوثِينَ « 29 » وَلَوْ تَرَى إِذْ وُقِفُوا عَلَى رَبِّهِمْ قَالَ أَلَيْسَ هذَا بِالْحَقِّ قَالُوا بَلَى وَرَبِّنَا قَالَ فَذُوقُوا الْعَذَابَ بِمَا كُنْتُمْ تَكْفُرُونَ « 30 »\r\nلغت و اعراب :\r\nمرجع ضمير هى « حياة » مفهوم از كلام يا مشاهَد در خارج است . و لو ترى جواب شرط محذوف است به تقدير « لرأيت أمراً عظيماً » . وقفوا على ربهم به تقدير « على حساب أو قضاء ربّهم » . وُقِفُوا : آگاه شدند ، و نيز بازداشت شدند .\r\n\r\n","description":"","footnote":"","page_name":" 358 ","page_number":360},
  {"content":"\r\n\r\nتفسير :\r\n\r\n[ منكران قيامت و پاسخ آن 
  ]\r\nوَ قَالُواْ إِنْ هِىَ إِلَّا حَيَاتُنَا الدُّنْيَا وَ مَا نَحْنُ بِمَبْعُوثِينَ\r\nمشركان و وثنيّون قريش و مكّه منكر معاد بودند و از اين رو تمام احوال و حوادث آن روز را انكار مىكردند ، و توسّلشان به بت‌ها و طلب وساطت و شفاعت از خدا مربوط به امور دنيا و براى جلب منافع و دفع مضرّات دنيوى بود .\r\nمعناى آيه : و آنها گفتند : زندگى جز اين زندگى دنيوى ما نيست ، و ما هرگز برانگيخته‌شدنى نيستيم . يعنى پس از دنيا حياتى به نام حيات برزخى به امتداد مرگ نخستين انسان در دنيا تا نفخهء دوم صور ، و سپس حياتى به امتداد روز قيامت ، و پس از آن حيات ابدى در بهشت و دوزخ نداريم .\r\nوَ لَوْ تَرَى إِذْ وُقِفُواْ عَلَى رَبِّهِمْ\r\nاين آيه در ردّ گفتار آنهاست به وسيلهء نقل حال آنها در محشر و اعتراف ذليلانهء آنان به حقّانيت معاد پس از حصول علم اليقين . يعنى : اى پيامبر و اى مخاطب معتقد به معاد ، اگر آنها را در روز رستاخيز هنگامى كه به جلال و جمال پروردگارشان واقف شدند ، يا زمانى كه در برابر خدا بازداشت شدند ببينى ، امر عجيب و عظيمى را مشاهده خواهى كرد .\r\nمراد از وقوف بر رب يا قيام در برابر او ، ديدن عالم محشر و احوال و اوضاع آن جاست آن گاه كه متوجه مقام و جلال خدا شوند ، و مشرف شوند و اطلاع يابند از محيط پهناور قيامت و صحنهء باشكوه محشر و حال زمين و آسمان آن روز ، از خورشيد و ماه گرفته تا ستاره‌هاى بىفروغ ، و حضور افواج فرشتگان متصدى امور كه همه جا را پر كرده و بر همهء اوضاع تسلّط دارند ، و تشكيل محكمهء عظيم حاكم مطلق و قاضى بر حق ، و حضور انبيا و معصومان و صالحان و گواهان امّت‌ها ، و نصب كتاب عمومى و لوح محفوظ ، و احضار شياطين و سلاطين و ستمكاران و طاغيان انس و جنّ ، و دعوت و احضار طوايف ذوىالعقول و ذوىالشعور و انسان‌ها از آدم ابوالبشر تا آخرين فرد آنها ، و قرار دادن بهشت و دوزخ هريك در يك سو ، و برپايى\r\n\r\n","description":"","footnote":"","page_name":" 359 ","page_number":361},
  {"content":"\r\n\r\nمحكمهء عدل الهى و دعوت همه به‌سوى حساب و محاكمه و داورى ، و غير اينها از حوادث ديگرى كه همه شعبه‌اى از حقايق بهت‌آور آن روز است . جعلنا اللَّه من الآمنين فيه .\r\nقَالَ أَلَيْسَ هذَا بِالْحَقِّ قَالُواْ بَلَى وَ رَبِّنَا قَالَ فَذُوقُواْ الْعَذَابَ بِمَا كُنتُمْ تَكْفُرُونَ\r\nيعنى : خداوند مىگويد : آيا اين حق نيست ؟ استفهام تهديدى و توبيخى است و « هذا » اشاره به اصل وجود آن عالم محسوس و مشهود است با همهء آنچه در آن جا به رأىالعين مشاهده مىكنند . يعنى آيا اين دستگاه عظيم كه مىبينيد و در دنيا انكار مىكرديد و باطل مىشمرديد حق نيست ؟ سپس آنها همه مىگويند : آرى سوگند به پروردگارمان همه حق است . و خدا مىفرمايد : پس به سزاى آنچه كفر مىورزيديد بچشيد عذاب جهنم را . يعنى لازم اين امر دستور ريختن همه به دوزخ است .\r\nقَدْ خَسِرَ الَّذِينَ كَذَّبُوا بِلِقَاءِ اللّهِ حَتَّى إِذَا جَاءَتْهُمُ السَّاعَةُ بَغْتَةً قَالُوا يَاحَسْرَتَنَا عَلَى مَافَرَّطْنَا فِيهَا وَهُمْ يَحْمِلُونَ أَوْزَارَهُمْ عَلَى ظُهُورِهِمْ أَلَا سَاءَ مَايَزِرُونَ « 31 » وَمَا الْحَيَاةُ الدُّنْيَا إِلَّا لَعِبٌ وَلَهْوٌ وَلَلدَّارُ الآخِرَةُ خَيْرٌ لِلَّذِينَ يَتَّقُونَ أَفَلَا تَعْقِلُونَ « 32 »\r\nلغت و اعراب :\r\nحتى ابتدائيه است . بَغَتَهُ - از باب مَنَعَ - : ناگهانى به نزد او آمد . بغتة مفعول مطلق يا حال .\r\nما فرّطنا فيها « ما » مصدريه به تقدير « تفريطنا فى حقّ الساعة » . و ضمير « فيها » راجع به دنيا يا ساعة . وَزَرَ الشىءَ - از باب ضَرَبَ - : حمل كرد آن را . وِزر : گناه ، بار گران . دنيا : مؤنث أدنى يعنى نزديك‌تر ، پست‌تر . ساعة : مقدار اندكى از زمان ، روز قيامت به جهت سرعت تحقق آن ، هنگام قيام يا سرعت حساب در آن يا كوتاهى آن نسبت به جهان ابدىِ پس از آن .\r\nلعب : كار بدون قصد نظير بازى بچه‌ها . لهو : كار بىنفع .\r\n\r\n","description":"","footnote":"","page_name":" 360 ","page_number":362},
  {"content":"\r\n\r\nتفسير :\r\n\r\nحسرت منكران لقاء الله\r\nقَدْ خَسِرَ الَّذِينَ كَذَّبُواْ بِلِقَآءِ اللَّهِ\r\nيعنى : حقيقت اين است كسانى كه ملاقات خدا را تكذيب كردند ، زيانكار شدند . مراد از « ملاقات خدا » زندگى پس از مرگ است از برزخ و قيامت و ما بعد آن ، زيرا انسان به محض مردن محيطى را مىنگرد كه آثار جلال و جمال خدا در آن متجلّى است و بيش از دنيا قرب حضورى دارد و گويى خدا را ملاقات مىكند .\r\nحَتَّى إِذَا جَآءَتْهُمُ السَّاعَةُ بَغْتَةً قَالُواْ يَاحَسْرَتَنَا عَلَى مَافَرَّطْنَا فِيهَا\r\nيعنى : و چون روز قيامت ناگهان بدانها فرا رسد ، مىگويند : اى دريغ و حسرت بر كوتاهى ما دربارهء اين ساعت و اين روز ! يعنى افسوس بر اين كه در دنيا مقدمات حضور اين روز و وسايل امنيت و پيروزى در امتحان و سعادت ابدى اين روز را فراهم نكرديم .\r\nوَ هُمْ يَحْمِلُونَ أَوْزَارَهُمْ عَلَى ظُهُورِهِمْ\r\nيعنى : نه تنها آنان وسايل امن و سعادت آن روز را تهيه نكرده‌اند ، بلكه در حالى هستند كه بارهاى سنگين خود را بر دوش مىكشند . زيرا عقايد فاسد و كفر و شرك درونى و صفات رذيلهء روحى و گناهان عملى ، همه بارهايى بر دوش آنان است بدين معنا كه استحقاق عقاب آنها بر روح آنها سنگينى دارد ، زيرا همه در شُرُف فعليت‌اند . و يا آن كه تجسّم و تبلور آنها به صورت بارهاى سنگين بر دوش آنها سنگينى مىكند .\r\nأَلَا سَآءَ مَايَزِرُونَ\r\nيعنى و آگاه باشيد كه بسيار بد و زشت است بارهايى كه بر دوش خواهند كشيد .\r\nوَ مَا الْحَيَاةُ الدُّنْيَآ إِلَّا لَعِبٌ وَ لَهْوٌ وَ لَلدَّارُ الْأَخِرَةُ خَيْرٌ لِّلَّذِينَ يَتَّقُونَ أَفَلَا تَعْقِلُونَ\r\nيعنى : و اين زندگى دنيا - اين زندگى نزديك‌تر يا زندگى پست و ناچيزتر - جز بازيچه و كار بيهوده و بىسود نيست . مراد از زندگى دنيا در اين‌جا و در اغلب موارد اين كتاب كريم مجموع امور اختيارى انسان است از خطورات قلبى و علوم و عقايد فكرى و حالات و ملكات روحى و اوصاف و احوال ظاهرى و گفتار و اعمال بدنى او در صورتى كه مشمول رضاى حق و حليّت در دين و شرع نباشد ، و اين معناست كه لعب و لهو است و اثر\r\n\r\n","description":"","footnote":"","page_name":" 361 ","page_number":363},
  {"content":"\r\n\r\nنيكى از معنويت و سعادت بر آن مترتب نمىشود ، و اين معناست كه در مقابل آخرت واقع شده كه مىفرمايد : و به يقين خانهء آخرت براى كسانى كه تقوا پيشه نمايند بهتر است . يعنى امور فوق و شئون اختيارى انسان در صورتى كه متعلق حلّيّت شرعى و رضايت خدا قرار گيرد ، حيات دنيا نيست ، بلكه وسيلهء تحصيل آخرت است . يعنى پس آنها را تحصيل كنيد تا خانهء آخرت را به دست آوريد . و اما آنچه در خارج از وجود انسان است از محيط زندگى و اموال و اعيان و غيره ، آنها متاع و زينت و حُطام حيات دنياست . سپس مىفرمايد : افلا تعقلون يعنى آيا نمىانديشيد و عقل خود را به كار نمىبريد تا اين حقيقت را دريابيد ؟\r\nقَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لَايُكَذِّبُونَكَ وَلكِنَّ الظَّالِمِينَ بِآيَاتِ اللّهِ يَجْحَدُونَ « 33 »\r\nتفسير :\r\nقَدْ نَعْلَمُ إِنَّهُ لَيَحْزُنُكَ الَّذِى يَقُولُونَ\r\nيعنى : اى پيامبر ، به يقين ما مىدانيم كه آنچه آنها مىگويند حتماً تو را اندوهگين مىكند . مراد تعبيرات ناروايى است كه مشركان مكّه دربارهء خود پيامبر به كار مىبردند مانند دروغگو ، شاعر ، جادوگر ، و دربارهء قرآن او نظير افترا ، مفتريات و افسانه‌هاى پيشينيان .\r\nفَإِنَّهُمْ لَايُكَذِّبُونَكَ وَ لكِنَّ الظَّالِمِينَ بَايَاتِ اللَّهِ يَجْحَدُونَ\r\nيعنى : جز اين نيست كه آنها تو را تكذيب نمىكنند ، و لكن آنان ستمكارانى هستند كه نشانه‌هاى خدا را انكار مىكنند .\r\nذكر كلمهء « ظالمين » با اين كه حذفش مضر نيست ، براى اشاره به اين است كه آنها در اين تكذيب ستم كردند ، ستم به خودشان و به حقايق و معارف الهى و به پيامبر فرستادهء او و به انبوه ملت‌هاى آينده كه در نتيجهء اين تكذيب ، راه اعتقادات را منحرف خواهند پيمود .\r\n\r\n","description":"","footnote":"","page_name":" 362 ","page_number":364},
  {"content":"\r\n\r\nوَلَقَدْ كُذِّبَتْ رُسُلٌ مِن قَبْلِكَ فَصَبَرُوا عَلَى مَاكُذِّبُوا وَأُوذُوا حَتَّى أَتَاهُمْ نَصْرُنَا وَلَا مُبَدِّلَ لِكَلِمَاتِ اللّهِ وَلَقَدْ جَاءَكَ مِن نَبَإِ الْمُرْسَلِينَ « 34 »\r\n\r\nتكذيب رسولان ، سنتىّ كهن\r\nتفسير :\r\nوَ لَقَدْ كُذِّبَتْ رُسُلٌ مِّن قَبْلِكَ فَصَبَرُواْ عَلَى مَاكُذِّبُواْ وَ أُوذُواْ حَتَّى أَتَاهُمْ نَصْرُنَا\r\nاين آيه در تسلّى قلب پيامبر صلى الله عليه و آله است و بيان اين كه مورد اعراض و تكذيب و هتك حرمت ملت قرار گرفتن منحصر به او نبوده و اعراض و طغيان عليه فرستادگان خداوند نيز مخصوص امّت او نيست .\r\nمعناى آيه : و اى پيامبر ، حقيقت اين است كه پيش از تو نيز در اعصار گذشته فرستادگانى از جانب خدا به وسيلهء امّت خود تكذيب شدند اما آنها در مقابل تكذيب صبر كردند . و آنان مورد اذيت و آزار قرار گرفتند تا آن‌جا كه نصرت و يارى ما بدانها فرا رسيد .\r\nيعنى اين سنّت جاريهء خداست كه پس از شدايد و سختىها و ظهور صبر از بندگان ، نصرت غيبى او فرا مىرسد ، چنان كه فرموده است : فَإِنَّ مَعَ الْعُسْرِ يُسْراً ، إِنَّ مَعَ الْعُسْرِ يُسْراً [ انشراح ، 5 و 6 
  ] .\r\nوَ لَامُبَدِّلَ لِكَلِمَاتِ اللَّهِ\r\nيعنى : و هرگز كلمات خدا را تغييردهنده‌اى نيست . مراد از كلمات خدا اراده و مشيت حتمى و ازلى اوست كه به صورت كلمه در لوح محفوظ نگاشته مىشود و از آن‌جا به كتاب‌هاى آسمانى و قلوب پيامبران الهى نزول پيدا مىكند و عبارت است از وعده و توفيق و تفضل و عطا نسبت به برخى ، و غضب و عذاب در حقّ برخى ، نظير آيهء : كَتَبَ اللَّهُ لَأَغْلِبَنَّ أَنَا وَ رُسُلِى [ مجادله ، 21 
  ] . وآيهء وَلَقَدْ سَبَقَتْ كَلِمَتُنَا لِعِبَادِنَا الْمُرْسَلِينَ إِنَّهُمْ لَهُمُ الْمَنْصُورُونَ [ صافّات ، 171 و 172 
  ] و ساير آنچه در عالم وجود تحت مشيت خدا جريان مىيابد .\r\nوَ لَقَدْ جَآءَكَ مِن نَّبَإِىْ الْمُرْسَلِينَ\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nاين آيه در تأييد صدر آيهء قبل است . يعنى اى پيامبر ، به يقين برخى از اخبار و سرگذشت پيامبران مرسل به تو رسيده است . يعنى از نوح پيامبر كه نخستين نبىّ مرسل بود تا عيسى بن مريم كه آنها همه تكذيب شدند و صبر ورزيدند . و راه رسيدن اخبار آنها سوره‌هايى از قرآن است كه در مكّه پيش از اين سوره نازل شده و اخبار عدّه زيادى از آنها ذكر شده است . و ممكن است به وسيلهء كتب آسمانى سابق رسيده باشد كه جبرئيل براى او مىخوانده يا آنچه از علما و احبار يهود و نصارا و صالحان امّتشان نقل شده و دست به دست به او رسيده است .\r\nوَإِن كَانَ كَبُرَ عَلَيْكَ إِعْرَاضُهُمْ فَإِنِ اسْتَطَعْتَ أَن تَبْتَغِيَ نَفَقاً فِي الْأَرْضِ أَوْ سُلَّماً فِي السَّمَاءِ فَتَأْتِيَهُم بِآيَةٍ وَلَوْ شَاءَ اللّهُ لَجَمَعَهُمْ عَلَى الْهُدَى فَلَا تَكُونَنَّ مِنَ الْجَاهِلِينَ « 35 »\r\n\r\n[ همگانى نبودن هدايت 
  ]\r\nلغت و اعراب :\r\nبَغَى الشىءَ - از باب ضَرَبَ - و ابتغاه : طلب كرد آن را . نفق : نقب زيرزمينى كه طرف ديگر آن باز باشد مانند تونل و غيره . فان استطعت جواب شرط محذوف است به تقدير « فافعل » و اين جمله با شرط و جزا جواب جملهء شرطيهء اول است .\r\nتفسير :\r\nوَ إِن كَانَ كَبُرَ عَلَيْكَ إِعْرَاضُهُمْ فَإِنِ اسْتَطَعْتَ أَن تَبْتَغِىَ نَفَقاً فِى الْأَرْضِ أَوْ سُلَّماً فِى السَّمَآءِ فَتَأْتِيَهُم بَايَةٍ\r\nيعنى : اى پيامبر ، اگر اعراض امّت و روىگردانى آنها از پذيرش دعوت و دين و كتاب تو بر دوشت سنگينى كرده و نمىتوانى تحمل كنى ، پس اگر توان آن را دارى كه نقبى در زمين زنى و فرو روى ، يا نردبانى در جانب آسمان نهى و عروج كنى تا آيتى براى آنها بياورى انجام ده .\r\n\r\n","description":"","footnote":"","page_name":" 364 ","page_number":366},
  {"content":"\r\n\r\nمراد اين است پس از آن كه دين خود را با منطق و برهان ابلاغ كردى و از ايمان و گرايش آنها مأيوس شدى ، اگر مىتوانى به وسيلهء آيت و معجزه‌اى آنها را مضطر به ايمان و مجبور به پذيرش دين كنى ، اين كار را بكن ، ولى اين كار شدنى نيست ، زيرا اولًا تو قدرت آن راه‌ها را ندارى . ثانياً خداوند آن را نمىخواهد .\r\nوَ لَوْ شَآءَ اللَّهُ لَجَمَعَهُمْ عَلَى الْهُدَى\r\nاين جمله تعليل مفاد جملهء شرطيهء سابق است و معناى آيه اين است : اگر خداوند بخواهد و ارادهء حتمى كند ، همهء مكلّفان را در دنيا جبراً بر يك هدايت و راه مستقيم گرد مىآورد . و لكن خدا اين دنيا را خانهء اختيار كرده و بشر را در پذيرش دعوت انبيا و ايمان به غيب و دين و شريعت آزاد گذاشته و در اين باره اكراه و اجبار ننموده است .\r\nفَلَا تَكُونَنَّ مِنَ الْجَاهِلِينَ\r\nيعنى : پس غصهء اعراض مشركان را مخور و جزو انسان‌هاى بىاطلاع از معارف دين و كيفيت توجيه تكليف به بشر و رفتار خدا با مطيعان و عاصيان ، مباش .\r\nإِنَّمَا يَسْتَجِيبُ الَّذِينَ يَسْمَعُونَ وَالْمَوْتَى يَبْعَثُهُمُ اللّهُ ثُمَّ إِلَيْهِ يُرْجَعُونَ « 36 » وَقَالُوا لَوْلَا نُزِّلَ عَلَيْهِ آيَةٌ مِن رَبِّهِ قُلْ إِنَّ اللّهَ قَادِرٌ عَلَى أَن يُنَزِّلَ آيَةً وَلكِنَّ أَكْثَرَهُمْ لَايَعْلَمُونَ « 37 »\r\nتفسير :\r\nإِنَّمَا يَسْتَجِيبُ الَّذِينَ يَسْمَعُون‌َم وَ الْمَوْتَى يَبْعَثُهُمُ اللَّهُ\r\nاين آيه روشنگر صدر آيهء قبل و مبيّن اين نكته است كه مردمى كه حيات دارند و مكلّف‌اند دو صنف‌اند : زندگان يعنى كسانى كه استعداد شنيدن حق و پذيرش آن را دارند ، و مردگان يعنى آنان كه در نتيجهء كفر و عناد و فسق ، فطرت اصلى خود را از دست داده و فعلًا غريزه‌اى پيدا كرده‌اند كه اقتضاى شنيدن حق و تاب تحمل آن را ندارند .\r\nمعناى آيه : اى پيامبر ، جز اين نيست كه دعوت تو را كسانى اجابت مىكنند كه زنده‌اند\r\n\r\n","description":"","footnote":"","page_name":" 365 ","page_number":367},
  {"content":"\r\n\r\nو مىشنوند ، و مردگان را خداوند روز قيامت برمىانگيزد . يعنى تو را استعداد بيدار كردن و معتقد نمودن آنها در دنيا نيست ؛ آنها روز قيامت بيدار مىشوند و مىفهمند و در آن روز است كه مىگويند : رَبَّنَا ابْصَرْنَا وَسَمِعْنَا فَارْجِعْنا نَعْمَلْ صَالِحاً [ سجده ، 12 
  ] .\r\nثُمَّ إِلَيْهِ يُرْجَعُونَ\r\nيعنى : پس از آن كه خدا آنها را به واسطهء نفخهء دوم صور از قبرها برانگيخت و متحيّرانه به هر سو نگريستند ، به ناگاه به واسطهء نفخهء سوم ، همگى آنها به‌سوى خداوند براى سؤال و حساب و داورى بازگردانده مىشوند .\r\nوَ قَالُواْ لَوْ لَانُزِّلَ عَلَيْهِ ءَايَةٌ مِّن رَّبِّهِ\r\nيعنى : مشركان مكّه و كفّار معاند قريش گفتند : چرا بر محمد نشانه‌اى از جانب پروردگارش فرستاده نمىشود ؟ ! اين كلام از آنها از روى عناد و بىاعتنايى به معجزات پيامبر صادر شده است . قرآن كريم و معجزات متعدد و مختلفى را كه به تدريج از پيامبر مشاهده كرده‌اند همه را ناديده گرفته‌اند ، و مرادشان از آيه ، معجزهء خاصى است كه خود اختراع كرده‌اند كه به برخى از آنها در اواخر سورهء بنىاسرائيل اشاره شده ، نظير آن كه گفتند : ايمان نمىآوريم مگر آن كه چشمه‌اى جوشان از زمين درآورى ، يا باغى داشته باشى با درختان انبوه خرما و انگور كه از لابه‌لاى آن چشمه‌ها روان سازى ، يا آسمان را پاره پاره بر سر ما فرو ريزى ، يا خداوند و فرشتگان را روبه‌روى ما حاضر كنى ، يا خانه‌اى از طلا داشته باشى ، يا جلوى چشم ما به‌سوى آسمان ، بالا روى و نامه‌اى در دست خود فرود آورى كه ما بخوانيم ( اسراء 90 تا 93 ) . و يا مرادشان خصوص معجزه‌هاى انبياى گذشته است مانند ناقهء صالح و عصاى موسى و مائدهء عيسى و مانند آن .\r\nقُلْ إِنَّ اللَّهَ قَادِرٌ عَلَى أَن يُنَزِّلَ ءَايَةً وَ لكِنَّ أَكْثَرَهُمْ لَايَعْلَمُونَ\r\nيعنى : در جواب آنان بگو : مسلّماً خداوند قادر است بر اين كه آيه‌اى نازل كند - يعنى آنچه را آنها پيشنهاد مىكنند و غير آن هرچه خود بخواهد - و لكن بيشتر آنها نمىدانند .\r\nيعنى قدرت خدا را درك نمىكنند و گمان مىكنند خدا عاجز است از آوردن آنچه مىخواهند . و يا نمىدانند كه سنّت الهى پيوسته بر اين جارى است كه اگر آن رقم معجزات را فرو فرستد و مردم نپذيرند ، عذابشان بدون مهلت فرا مىرسد . و يا آن كه نمىدانند\r\n\r\n","description":"","footnote":"","page_name":" 366 ","page_number":368},
  {"content":"\r\n\r\nمعجزه‌اى كه پيامبر اسلام آورده - يعنى قرآن عظيم - مهم‌ترين و روشن‌ترين و ابدىترين معجزه و فوق همهء معجزاتى است كه مىخواهند .\r\nوَمَا مِن دَابَّةٍ فِي الْأَرْضِ وَلَا طَائِرٌ يَطِيرُ بِجَنَاحَيْهِ إِلَّا أُمَمٌ أَمْثَالُكُمْ مَا فَرَّطْنَا فِي الْكِتَابِ مِن شَيْءٍ ثُمَّ إِلَى رَبِّهِمْ يُحْشَرُونَ « 38 »\r\nلغت و اعراب :\r\nدَبَّ فى الأرض - از باب ضَرَبَ - : روى زمين مانند مار يا بچه با دست و پا راه رفت . دابّة : متحرك در زمين ، و مذكر و مؤنث در آن يكسان است . امم جمع امّت : طريقه ، جماعت ، گروهى كه در يك قصد و هدف متحدند . يطير بجناحيه صفت توضيحى طائر است .\r\nتفسير :\r\nوَ مَا مِن دَآبَّةٍ فِى الْأَرْضِ وَ لَاطَآئِرٍ يَطِيرُ بِجَنَاحَيْهِ إِلَّآ أُمَمٌ أَمْثَالُكُمْ\r\nيعنى : و هيچ حيوان جنبنده‌اى در اين زمين نيست ، در روى آن يا در دل آن يا در بستر رودخانه‌ها يا در اعماق درياها ، و نيز هيچ پرنده‌اى نيست كه با دو بال خود در فضا و هوا پرواز مىكند جز آن كه امّت همانند شما بشرها هستند . يعنى انواع مختلفى غيرقابل حدّ و حصر تحت عنوان حيوان‌اند كه همه امّت‌اند يعنى هر نوعى در زندگى خود داراى يك هدف فطرى و طبيعى است و تحت ارادهء حق و يارىِ تكوينى او به‌سوى تكامل و وصول به آن هدف در حركت‌اند .\r\nمَّا فَرَّطْنَا فِى الْكِتَابِ مِن شَىْءٍ\r\nيعنى : ما در اين كتاب از هيچ چيزى فروگذارى نكرديم . مراد از كتاب ، كتاب تكوين و عالم وجود است . يعنى در جهان هستى كه به مجموع آن كتاب تكوينى گفته مىشود هيچ نقص و عيبى قرار نداديم و آنچه در آن لازم و صلاح و مورد نياز موجودات آن و دخيل در كمال و نظام آن است در آن پديد آورديم . و البته شعبه‌اى از آن ، حيوانات سه گانهء صحرايى\r\n\r\n","description":"","footnote":"","page_name":" 367 ","page_number":369},
  {"content":"\r\n\r\nو هوايى و دريايى اين كره است كه همهء مقدماتِ حركت فطرى آنها را به‌سوى هدف خلقت و مقصدِ پيش‌بينىشده تهيه نموديم .\r\nو ممكن است مراد از كتاب ، لوح محفوظ باشد . يعنى سرنوشت انواع مختلف حيوانات را در آن درج كرديم و هيچ تفريط و كوتاهى در آن نكرديم .\r\nو ممكن است مراد ، كتاب تدوين يعنى قرآن مجيد وحى شده به پيامبر اسلام باشد . يعنى در اين كتاب ، حركت و سير و هدف و صلاح همهء ذوات ارواح را معيّن نموديم و هيچ كوتاهى در آن انجام نداديم . يعنى همان گونه كه سعادت دنيوى و اخروى براى انسان را به وسيلهء دين و شريعت نگاشتيم ، توجه به مبدأ و ذكر خدا در دنيا ، و حشر و نشر در زمرهء انسان‌ها را در آخرت ، براى امم مختلف حيوانات در قرآن بيان كرديم .\r\nثُمَّ إِلَى رَبِّهِمْ يُحْشَرُونَ\r\nيعنى : حيوانات متحرك در زمين ، روز قيامت به‌سوى پروردگارشان گردآورى مىشوند . و چون همه در دنيا مرده بودند لازم حشرشان اين است كه ارواح آنها نيز در برزخِ ارواح انسانى يا در برزخ مخصوص خودشان گرد آيند و در وقت نفخهء دومِ صور همراه انسان‌ها به ابدان جديدشان باز گردند و به وسيلهء نفخهء سوم صور به‌سوى حساب و داورى در محضر خدا اجتماع كنند . پس مراد از مماثلت آنها با انسان شباهت آنهاست در كيفيت زندگى فردى و اجتماعى ، و قرار گرفتن در متعلّق تكليف به مقدار وسع و استعدادشان ، و برانگيخته شدن براى محشر و محضر حقّ و چشيدن پاداش و كيفر متناسب تكليف خود . و غرض از حشر آنها تظلّم برخى از آنها از يكديگر يا از بشرهاست كه در همان‌جا مجازات انجام مىشود ، مثلًا حيوان بىشاخ كه از شاخدار آسيب ديده شاخ پيدا مىكند و تلافى مىكند ، يا از انسانى كه به او ظلم نموده تلافى مىنمايد ، و يا گواهى آنها به نفع بشرها يا به ضرر آنهاست كه پس از شهادت ، معدوم مىگردند . و دربارهء برخى از حيوانات وارد شده كه جزو حيوانات بهشتى قرار مىگيرند مانند قوچِ قربانىِ اسماعيل ، و سگ اصحاب كهف و غيره .\r\n\r\n","description":"","footnote":"","page_name":" 368 ","page_number":370},
  {"content":"\r\n\r\nوَالَّذِينَ كَذَّبُوا بِآيَاتِنَا صُمٌّ وَبُكْمٌّ فِي الظُّلُمَاتِ مَن يَشَإِ اللّهُ يُضْلِلْهُ وَمَن يَشَأْ يَجْعَلْهُ عَلَى صِرَاطٍ مُسْتَقِيمٍ « 39 » قُلْ أَرَأَيْتَكُمْ إِنْ أَتَاكُمْ عَذَابُ اللّهِ أَوْ أَتَتْكُمُ السَّاعَةُ أَغَيْرَ اللّهِ تَدْعُونَ إِن كُنْتُمْ صَادِقِينَ « 40 » بَلْ إِيَّاهُ تَدْعُونَ فَيَكْشِفُ مَا تَدْعُونَ إِلَيْهِ إِن شَاءَ وَتَنْسَوْنَ مَاتُشْرِكُونَ « 41 »\r\nلغت و اعراب :\r\nصُمّ جمع اصمّ : كر ، ناشنوا . بُكم جمع ابكم : لال . فى الظلمات خبر سوم الَّذين . أرأيت معناى اصلى كلمهء سؤال از رؤيت به دل يا به چشم است و غالباً استعمال مىشود در أخبرنى به عنوان كنايه . ان كنتم جواب شرط محذوف است به تقدير « فادعوه » ، يا « فأخبروا مَن تدعون ؟ » . ما تدعون إليه ضمير مجرور به « عذاب » برمىگردد به تقدير « تدعونه إلى كشفه » .\r\nتفسير :\r\nوَ الَّذِينَ كَذَّبُواْ بَايَاتِنَا صُمٌّ وَ بُكْمٌ فِى الظُّلُمَاتِ\r\nيعنى : كسانى كه آيات ما را تكذيب كردند - آيات قرآن را يا نشانه‌هاى توحيد ما را در آفاق جهان و انفس خودشان - آنها كَرَند يعنى از شنيدن كلام حق و دعوت انبيا و منطق رساى پيامبر ، و آنها لال‌اند يعنى از گفتن سخن حقّ و شهادت به توحيد و رسالت فرستادگان ما ، و آنها در ميان تاريكىهايند يعنى تاريكى جهل و شرك و كفر و عناد و تقليد از گذشتگان گمراه .\r\nمَن يَشَأِ اللَّهُ يُضْلِلْهُ وَ مَن يَشَأْ يَجْعَلْهُ عَلَى صِرَاطٍ مُّسْتَقِيمٍ\r\nيعنى : هر كه را خدا بخواهد گمراه مىكند . مراد از آن ، شخصى است كه خدا دعوتش\r\n\r\n","description":"","footnote":"","page_name":" 369 ","page_number":371},
  {"content":"\r\n\r\nكرده و اتمام حجت نموده و او نپذيرفته و اصرار و عناد ورزيده است . و مراد از گمراه كردن او رها نمودن اوست به حال خود و قطع رحمت و توفيقات خاص پس از پذيرش دعوت .\r\nو كسى را كه بخواهد بر راه مستقيمش قرار مىدهد . مراد از آن ، شخصى است كه پس از ابلاغ دعوت و اتمام حجت ، اجابت كرده و پذيرفته است . مراد از قرار دادنش بر راه مستقيم ، ادامهء هدايت و شمول توفيقات خاص پس از پذيرش ، نسبت به حقايق و معارف و عمل است .\r\nقُلْ أَرَأَيْتَكُمْ إِنْ أَتَاكُمْ عَذَابُ اللَّهِ أَوْ أَتَتْكُمُ السَّاعَةُ أَغَيْرَ اللَّهِ تَدْعُونَ إِن كُنتُمْ صَادِقِينَ\r\n\r\n[ قدرت خدا و ناتوانى بتان 
  ]\r\nاين آيه احتجاج ديگرى بر بطلان شرك آنهاست و استفهام براى تعجيز و غلبهء به حجت است ، و كلام ناظر به حال نزديك شدن خطر و شُرُف وقوع آن است .\r\nيعنى : اى پيامبر ، به آنها بگو : به من خبر دهيد اگر عذابى از جانب خداوند به شما برسد ، يعنى نظير آنچه به قوم نوح و لوط و صالح و ديگران رسيد ؛ و يا روز قيامت بر شما به ناگاه فرا رسد ، يعنى سخت در مورد خطر و در غايت اضطرار قرار گيريد ؛ آيا در آن حال غير خدا را مىخوانيد ؟ يعنى آيا به سراغ بتان و لات و هبل يا ستارگان مىرويد ؟ اگر راستگوييد پس برويد و آنها را بخوانيد .\r\nبَلْ إِيَّاهُ تَدْعُونَ فَيَكْشِفُ مَا تَدْعُونَ إِلَيْهِ إِن شَآءَ\r\nيعنى : به‌سوى هيچ يك از بت‌ها نمىرويد بلكه تنها خدا را مىخوانيد ، پس خداوند است كه اگر بخواهد آنچه را كه براى رفع آن او را مىخوانيد بر طرف مىكند . يعنى كار كوچكى باشد يا بزرگ حتى قيامت را اگر در شُرُف وقوع باشد اگر بخواهد جلوگيرى مىكند ، تأخير مىاندازد يا نسخ مىكند . و مراد اين است كه خداوند قدرت اين امور را دارد ، و اما فعليت دفع عذاب دنيوى منوط به استحقاق آنها و صلاح در نظام نوع بشر است ، و امر قيامت اصلش حتمى است و زمانش منوط به ارادهء ازلى اوست كه جز او احدى اطلاع ندارد .\r\nو مراد از تعليق به مشيت اين است كه اگر آنها استحقاق نجات داشته باشند و اجابت صلاح باشد و با نظام اتمّ جارى در نوع بشر و عالم تكوين وفق دهد ، مشيت صورت خواهد گرفت .\r\nوَ تَنْسَوْنَ مَا تُشْرِكُونَ\r\n\r\n","description":"","footnote":"","page_name":" 370 ","page_number":372},
  {"content":"\r\n\r\nيعنى : و آنچه را شريك خدا مىكرديد فراموش مىكنيد . اين كلام اشاره به اين است كه انسان چون در مورد خطر شديد قرار گرفت و خود را هم‌آغوش مرگ ديد همه چيز را فراموش مىكند جز آنچه را كه در سويداى دل ، احتمال رفع خطر و حصول نجات در آن مىبيند ، و بىشك آن چيز جز خدا نيست .\r\nوَلَقَدْ أَرْسَلْنَا إِلَى أُمَمٍ مِن قَبْلِكَ فَأَخَذْنَاهُم بِالْبَأْسَاءِ وَالضَّرَّاءِ لَعَلَّهُمْ يَتَضَرَّعُونَ « 42 » فَلَوْلَا إِذْ جَاءَهُم بَأْسُنَا تَضَرَّعُوا وَلكِن قَسَتْ قُلُوبُهُمْ وَزَيَّنَ لَهُمُ الشَّيْطَانُ مَا كَانُوا يَعْمَلُونَ « 43 » فَلَمَّا نَسُوا مَاذُكِّرُوا بِهِ فَتَحْنَا عَلَيْهِمْ أَبْوَابَ كُلِّ شَيْءٍ حَتَّى إِذَا فَرِحُوا بِمَا أُوتُوا أَخَذْنَاهُمْ بَغْتَةً فَإِذَا هُم مُبْلِسُونَ « 44 » فَقُطِعَ دَابِرُ الْقَوْمِ الَّذِينَ ظَلَمُوا وَالْحَمْدُ لِلّهِ رَبِّ الْعَالَمِينَ « 45 »\r\n\r\n[ تضرع به درگاه خدا 
  ]\r\nلغت و اعراب :\r\nبَأساء و ضرّاء صيغهء مؤنّث‌اند كه مذكّر ندارند ، بأساء : ناراحتىها و سختىهاى خارج از جسم مانند فقر ، گرانى ، قحطى و ناامنى است ، و ضرّاء : شدت و سختىهاى جسمى نظير بيمارى ، غصه ، رنج ، نقص اعضا و غيره . لولا براى تحريص و ترغيب است . بأس : عذاب و شدت . دابر : تابع ، آخر شىء ، اصل و ريشه .\r\nتفسير :\r\nوَ لَقَدْ أَرْسَلْنَآ إِلَى أُمَمٍ مِّن قَبْلِكَ\r\nاين آيه و سه آيهء بعد در بيان حقيقتى ثابت و سنتى از سنن جاريهء الهى است كه در تاريخ بشر رخ مىدهد كه خداوند براى بشر پيامبرانى گسيل مىدارد تا مسألهء توحيد و\r\n\r\n","description":"","footnote":"","page_name":" 371 ","page_number":373},
  {"content":"\r\n\r\nمعاد و عمل و توبه را عرضه دارند ، و به دنبال آن آنها را به برخى از سختىهاى دنيا به نحوى كه منجر به اجبار و اضطرار نشود گرفتار مىكند تا متنبه شوند و دعوت پيامبران را لبّيك گويند ، ولى آنها به جاى تنبه و پذيرش ، از دعوت پيامبران اعراض مىكنند و بر شقاوت خود مىافزايند و خدا را فراموش مىكنند ، خداوند هم آنها را به عنوان استدراج و رها كردنِ طاغى به حال خود در مدتى كه مراحل شقاوتش را بپيمايد مهلت مىدهد و درهاى نعمت خود را به رويشان مىگشايد به گونه‌اى كه در فرح و شادى ناروا و غرور و غفلت و هوس غور مىكنند ، و آن گاه آنها را بغتتاً و ناگهانى مىگيرد ، يعنى گرفتار عذاب‌هاى فوق طاقت و تصورشان مىكند . و اين طرز از مؤاخذهء الهى در كتاب و سنت به نام « استدراج » ناميده مىشود : وَ الَّذِينَ كَذَّبُواْ بَايَاتِنَا سَنَسْتَدْرِجُهُم مِّنْ حَيْثُ لَايَعْلَمُونَ وَ أُمْلِى لَهُمْ إِنَّ كَيْدِى مَتِينٌ [ اعراف ، 182 و 183 
  ] . حاصل آن كه براى طغيان‌گران پس از اتمام حجت ، درهاى نعمت به عنوان مهلت و تكميل شقاوت گشوده مىشود ، و پس از اكمال طغيان به ناگاه قهر خداوند آنها را مىگيرد .\r\nمعناى آيه : اى پيامبر ، حقيقت اين است كه ما به‌سوى ملت‌ها و امّت‌هايى پيش از عصر تو پيامبرانى فرستاديم ، يعنى به هدف اين كه آنها را به‌سوى توحيد دعوت كنند و شريعت و كتاب ما را ابلاغ نمايند ، ولى آنها نپذيرفتند و طريق انحراف پيمودند .\r\nفَأَخَذْنَاهُم بِالْبَأْسَآءِ وَ الضَّرَّآءِ لَعَلَّهُمْ يَتَضَرَّعُونَ\r\nيعنى : پس از آن ، آنها را از راه قاعدهء لطف و سوق دادن امّت‌ها به‌سوى معنويت و دين ، به « بأساء » يعنى فقر وفاقه و قحطى و گرانى و ناامنى ، و به « ضرّاء » يعنى مرض و رنج و غصه گرفتار كرديم ، شايد خضوع كنند و سر تسليم در مقابل ما و فرستادگان ما فرود آورند .\r\nفَلَوْلَآ إِذْ جَآءَهُم بَأْسُنَا تَضَرَّعُواْ وَ لكِن قَسَتْ قُلُوبُهُمْ\r\nلولا در اين مقام براى اظهار تأسّف و توبيخ و تقبيح كار آنها استعمال شده است . يعنى :\r\nپس چرا آنها هنگامى كه عذاب دنيوى و سخت‌گيرى و گوشمال تكوينى ما به آنها رسيد ، تضرع و زارى نكردند ؟ بلكه در عوض دل‌هاشان قساوت يافت و سخت شد .\r\nوَ زَيَّنَ لَهُمُ الشَّيْطَانُ مَا كَانُواْ يَعْمَلُونَ\r\nيعنى : و شيطان در نظر آنها آنچه را كه مىكردند آرايش داد . يعنى : عقايد شرك و كفر و\r\n\r\n","description":"","footnote":"","page_name":" 372 ","page_number":374},
  {"content":"\r\n\r\nاعمال زشت و حرام را در نظر آنها به گونه‌اى جلوه مىداد كه آنها را بر اسلام و طاعت خداوند ترجيح دهند و انتخاب كنند .\r\nفَلَمَّا نَسُواْ مَاذُكِّرُواْ بِهِ فَتَحْنَا عَلَيْهِمْ أَبْوَابَ كُلِّ شَىْءٍ\r\nيعنى : پس چون آنها با سختىها و شدايد آزمايشى بيدار نشدند و آنچه را كه بدان تذكر داده شدند فراموش نمودند ، يعنى دين و احكام الهى را عملًا ترك كردند ، ما هم به عنوان « استدراج » درهاى همه چيز را به روى آنها گشوديم ، يعنى همهء خيرات دنيا را از مال و اولاد و صحّت جسم و رفاه زندگى و ارزانى و امنيت ، به وسعت به آنها داديم .\r\nحَتَّى إِذَا فَرِحُواْ بِمَآ أُوتُواْ أَخَذْنَاهُمْ بَغْتَةً فَإِذَا هُم مُّبْلِسُونَ\r\nيعنى : تا آن گاه كه به آنچه به آنها اعطا شده بود شادمان گشتند - به نحوى كه از قيد تكليف بيرون رفتند و به دنيا دل بستند و تكيه كردند و از شيطان و هوا پيروى نمودند - آنها را به ناگاه گرفتيم ، يعنى گرفتار عذاب كرديم ، پس ناگهان همه وامانده و نوميد از رحمت و نجات شدند .\r\nفَقُطِعَ دَابِرُ الْقَوْمِ الَّذِينَ ظَلَمُواْ وَ الْحَمْدُ لِلَّهِ رَبِّ الْعَالَمِينَ\r\nيعنى : پس در نتيجه ، ريشهء گروهى كه ستم كردند بريده شد ، نظير انقطاع ريشهء قوم نوح به طوفان ، و قوم هود به سنگباران ، و فرعونيان به غرق در نيل ، و همانند اغلب هلاك شدگان دسته‌جمعى تاريخ به وسيلهء زلزله و سيل و و با و طاعون و غيره . و سپاس از آنِ خداست كه پروردگار جهانيان است .\r\nدر ذكر اين جملهء اخير ، تعليم اين مطلب است كه بايد براى نابودى هر گروه ستمكار ، خدا را سپاس گفت و از عظمت و قدرت و انتقامش از ظالمان ياد كرد و شكر نمود .\r\nقُلْ أَرَأَيْتُمْ إِنْ أَخَذَ اللّهُ سَمْعَكُمْ وَأَبْصَارَكُمْ وَخَتَمَ عَلَى قُلُوبِكُم مَنْ إِلهٌ غَيْرُ اللّهِ يَأْتِيكُم بِهِ انظُرْ كَيْفَ نُصَرِّفُ الآيَاتِ ثُمَّ هُمْ يَصْدِفُونَ « 46 » قُلْ أَرَأَيْتَكُمْ إِنْ أَتَاكُمْ عَذَابُ اللّهِ بَغْتَةً أَوْ جَهْرَةً هَلْ يُهْلَكُ إِلَّا الْقَوْمُ الظَّالِمُونَ « 47 »\r\n\r\n","description":"","footnote":"","page_name":" 373 ","page_number":375},
  {"content":"\r\n\r\nلغت و اعراب :\r\nأرأيتم : خبر دهيد مرا . سَمْع : لالهء گوش ، نيروى شنوايى . بصر : چشم ، قوهء بينايى . صَرَفَ الشىء - از باب ضَرَب - و صرَّف : آن را تبديل به ديگرى كرد يا از حالى به حالى ديگر درآورد . صَدَفَ عن الشىء - از باب ضَرَب - : اعراض نمود ، جلوگيرى كرد از آن . يأتيكم به يعنى « بما أخذ » و يا « بكّلٍ من السمع و البصر و القلب » . جهرةً : آشكارا .\r\nتفسير :\r\nقُلْ أَرَأَيْتُمْ إِنْ أَخَذَ اللَّهُ سَمْعَكُمْ وَ أَبْصَارَكُمْ وَ خَتَمَ عَلَى قُلُوبِكُم\r\nآيه در مقام استدلال بر بطلان شرك و شركاى مشركان است . يعنى اى پيامبر ، به آنان بگو : به من خبر دهيد اگر خداوند نيروى شنوايى شما را بگيرد و چشمان شما را كور كند و بر دل‌هاى شما مهر جهل و غفلت بزند ؛ يعنى در اثر كفر و فسقتان گوشتان از شنيدن كلام حق و پند و اندرز هرچند از جانب خدا باشد ناتوان شود ، و چشمانتان از ديدن عبرت‌آموز معجزات پيامبران و آيات الهى محروم گردد ، و در نتيجه دريچهء دل‌هايتان بسته گردد كه هيچ مطلب حق در آن فرو نرود و نيروى تميز حُسن و قبح و حقّ و باطل و صحيح و فاسد نداشته باشد ؛\r\nمَّنْ إِلهٌ غَيْرُ اللَّهِ يَأْتِيكُم بِهِ\r\nيعنى : در اين حال غير از خداوند كيست آن معبودى كه آنچه را خداوند سلب كرده براى شما بياورد ؟\r\nانظُرْ كَيْفَ نُصَرِّفُ الْأَيَاتِ ثُمَّ هُمْ يَصْدِفُونَ\r\nيعنى : اى پيامبر ، بنگر كه چگونه دلايل توحيد را براى آنها با تبادل و تغييرات مىآوريم ؛ يعنى آيات متبادل و مختلف ، و در حالات مختلف مىآوريم ، گاهى به عنوان اثبات و نفى ، و گاهى به عنوان ترغيب و تهديد ، و زمانى براى پند و اندرز ، و زمانى براى تذكر حالات گذشتگان . سپس آنها روى برمىتابند . يعنى پس از اظهارات وافر و اتمام حجت اعراض مىكنند و مانع ايمان ديگران نيز مىگردند .\r\n\r\n","description":"","footnote":"","page_name":" 374 ","page_number":376},
  {"content":"\r\n\r\nقُلْ أَرَأَيْتَكُمْ إِنْ أَتَاكُمْ عَذَابُ اللَّهِ بَغْتَةً أَوْ جَهْرَةً\r\nيعنى : اى پيامبر ، در خطابى به آنها بگو : به من خبر دهيد اگر به سزاى كفر و طغيانتان در اين دنيا عذاب خداوند بر شما به نحو ناگهانى برسد ، يعنى مانند صاعقه و زلزله و سيل و تگرگ ؛ و يا عذابى آشكارا يعنى با مقدماتى هشداردهنده ، مانند امراض مسرى و مانند آن ؛\r\nهَلْ يُهْلَكُ إِلَّا الْقَوْمُ الظَّالِمُونَ\r\nيعنى : در اين حوادث ، جز ستمكاران هلاك مىشوند ؟ استفهام انكارى است ، يعنى تنها ستمكاران هلاك مىشوند هرچند حادثه فراگير باشد ، زيرا مراد ، هلاكت به مرگ بد و ميتهء جاهليت و با سوء عاقبت و باقى گذاشتن سنت سيّئه است كه عايداتش جز غضب خدا و عذاب آخرت نيست . و اما مؤمنانى كه در اين گونه حوادث كشته مىشوند مرگشان مبارك و با سعادت و به حكم شهادت و نزول بر كريم مطلق است .\r\nوَمَا نُرْسِلُ الْمُرْسَلِينَ إِلَّا مُبَشِّرِينَ وَمُنذِرِينَ فَمَنْ آمَنَ وَأَصْلَحَ فَلَا خَوْفٌ عَلَيْهِمْ وَلَا هُمْ يَحْزَنُونَ « 48 » وَالَّذِينَ كَذَّبُوا بِآيَاتِنَا يَمَسُّهُمُ الْعَذَابُ بِمَا كَانُوا يَفْسُقُونَ « 49 »\r\nتفسير :\r\nوَ مَا نُرْسِلُ الْمُرْسَلِينَ إِلَّا مُبَشِّرِينَ وَ مُنذِرِينَ\r\nاين آيه و آيهء بعد مبيّن امرى عظيم و كلّى است ، و آن هدف اصلى از فرستادن پيامبران الهى به‌سوى مردم است . يعنى : ما پيامبران را در طول تاريخ به‌سوى جامعهء بشرى نمىفرستيم جز براى اين كه بشارت‌دهنده و بيم‌دهنده باشند . يعنى نخست كتاب و شريعتى را كه همراه آورده‌اند به مردم خويش ابلاغ نمايند ، سپس پذيرندگان و مطيعان را بشارت ، و منكران و طاغيان را بيم دهند .\r\nفَمَنْ ءَامَنَ وَ أَصْلَحَ فَلَا خَوْفٌ عَلَيْهِمْ وَ لَاهُمْ يَحْزَنُونَ\r\nكلام قبلى بيان وظايف رسولان بود و اين جمله و آيهء بعد مبيّن حكم عكس‌العمل\r\n\r\n","description":"","footnote":"","page_name":" 375 ","page_number":377},
  {"content":"\r\n\r\nجامعه در برابر آن است . يعنى : پس آنان كه ايمان آوردند و صالح شدند يا ديگران را اصلاح نمودند ، هرگز آنان را در آخرت ترس و اندوهى نخواهد بود ، ترس از اين كه در آينده عذاب ببينند ، و اندوه از اين كه اعمال نيك گذشته‌شان قبول نشود يا اعمال بدشان بخشوده نگردد .\r\nوَ الَّذِينَ كَذَّبُواْ بَايَاتِنَا يَمَسُّهُمُ الْعَذَابُ بِمَا كَانُواْ يَفْسُقُونَ\r\n\r\n[ عادى بودن پيامبر 
  ]\r\nيعنى : و كسانى كه آيات كتاب ما يا نشانه‌هاى توحيد ما را تكذيب و انكار كردند عذاب آخرت به آنها مىرسد و با آنان تماس مىگيرد ؛ و اين تعبير مفيد اين است كه عذاب آخرت و آتش و غيره خود روح دارد و به طلب آنها مىرود و به آنها هجوم مىآورد : إِذَا رَأَتْهُم مِن مَكَانٍ بَعِيدٍ سَمِعُوا لَهَا تَغَيُّظاً وَ زَفِيراً [ فرقان ، 12 
  ] و اين عذاب به سبب آن است كه آنها در دنيا از فرمان اصولى و فروعى خداوند بيرون مىرفتند .\r\nقُل لا أَقُولُ لَكُمْ عِندِي خَزَائِنُ اللّهِ وَلَا أَعْلَمُ الْغَيْبَ وَلَا أَقُولُ لَكُمْ إِنِّي مَلَكٌ إِنْ أَتَّبِعُ إِلَّا مَايُوحَى إِلَيَّ قُلْ هَلْ يَسْتَوِي الْأَعْمَى وَالْبَصِيرُ أَفَلَا تَتَفَكَّرُونَ « 50 »\r\nلغت و اعراب :\r\nخزائن : جمع خزينه و خِزانه يعنى گنج ، و جايگاه ذخيرهء كالاهاى پرقيمت . لا أعلم عطف است به لا أقول يا به كلمهء عندى خزائن اللَّه در صورت زائده بودن « لا » .\r\nتفسير :\r\nقُل لَّآأَقُولُ لَكُمْ عِندِى خَزَآئِنُ اللَّهِ\r\nآيه در مقام ردّ مشركان است كه از پيامبر اسلام معجزاتى خارج از وظايف نبوت مىطلبيدند . يعنى : اى پيامبر ، به آنان بگو : من به شما نمىگويم كه در نزد\r\n\r\n","description":"","footnote":"","page_name":" 376 ","page_number":378},
  {"content":"\r\n\r\nمن خزائن و گنجينه‌هاى خداوند است . مراد از « خزائن اللَّه » قدرت و توان ايجاد انواع اشيا بدون حصول كمبود در قدرت و سختى در انجام آن است ، مانند پديد آوردن اشيا با كلمهء « كُن » . و اطلاق خزائن بر اين امر به لحاظ آن است كه گويى همهء مسبّبات در مرتبهء سبب تحقّق دارند نظير آيهء : وَ إِن مِن شَىْءٍ إِلَّا عِنْدَنَا خَزَائِنُهُ وَمَا نُنَزِّلُهُ إِلَّا بِقَدَرٍ مَعْلُومٍ [ حجر ، 21 
  ] .\r\nپس مراد اين است كه پيامبر بگويد ايجاد اشيا به اراده و امر « كُن » از شأن من و از مقدورات من نيست . و ممكن است مراد از خزائن ، مواد اوليهء موجودات جهان باشد كه به وسيلهء حركت‌هاى خاصّى به مرحلهء فعليت مىرسند و انواع امتعهء قابل استفاده به وجود مىآيد ، يعنى مثلًا بگو : در اختيار من نيست كه به ناگاه از زمين براى شما ميوه و حبوب درآورم .\r\nوَ لَآأَعْلَمُ الْغَيْبَ وَ لَآأَقُولُ لَكُمْ إِنِّى مَلَكٌ إِنْ أَتَّبِعُ إِلَّا مَايُوحَى إِلَىَّ\r\nيعنى : بگو : و من غيب را نمىدانم ، - آنچه را از امور پشت پردهء حواس انسانى كه جز از طريق وحى و الهام الهى نمىتوان فهميد و يا مىتوان فهميد ؛ اما من اجازهء آن را از جانب خدا ندارم نمىدانم - و نيز به شما نمىگويم كه من حتماً از جنس فرشته‌ام و نيازى به نيازمندىهاى بشر ندارم و كارهايى خارج از توان و طاقت بشرى انجام مىدهم . من جز آنچه را كه از جانب خداوند به من وحى مىشود پيروى نمىكنم .\r\nقُلْ هَلْ يَسْتَوِى الْأَعْمَى وَ الْبَصِيرُ أَفَلَا تَتَفَكَّرُونَ\r\nاين جمله در ردّ اين محتمل است كه بگويند : حال كه تو چنانى و بشرى همانند مايى ، پس چگونه ادعاى منصب نبوت و ولايت مىكنى و چه امتيازى بر ما دارى ؟\r\nمعناى آيه : اى پيامبر ، بگو : آيا نابينا و بينا يكسان است ؟ يعنى من بينا به معارف الهى و كتاب‌هاى آسمانى و احكام اصولى و فرعى شريعت خود و شرايع گذشته‌ام ، و شما علم به هيچ يك از اين امور نداريد و نابينا هستيد . آيا در اين امر بزرگ و فرق روشن و امتياز آشكار نمىانديشيد ؟ يعنى اين امور است كه به من صلاحيت مقام نبوت و ولايت بخشيده و شما را جز پذيرش و اطاعت راهى نمانده است .\r\n\r\n","description":"","footnote":"","page_name":" 377 ","page_number":379},
  {"content":"\r\n\r\nوَأَنْذِرْ بِهِ الَّذِينَ يَخَافُونَ أَن يُحْشَرُوا إِلَى رَبِّهِمْ لَيْسَ لَهُم مِن دُونِهِ وَلِيٌّ وَلَا شَفِيعٌ لَعَلَّهُمْ يَتَّقُونَ « 51 » وَلَا تَطْرُدِ الَّذِينَ يَدْعُونَ رَبَّهُم بِالْغَدَاةِ وَالْعَشِيِّ يُرِيدُونَ وَجْهَهُ مَا عَلَيْكَ مِنْ حِسَابِهِم مِن شَيْءٍ وَمَا مِن حِسَابِكَ عَلَيْهِمْ مِن شَيْءٍ فَتَطْرُدَهُمْ فَتَكُونَ مِنَ الظَّالِمِينَ « 52 »\r\nلغت و اعراب :\r\nأنذِر به يعنى بما يوحى . ليس لهم حال است از فاعل يحشروا . ولىّ : سرپرست ، ياور ، دوست . غداة : بامداد . عشىّ : شامگاه . وجه : ذات ، رضايت ، سوى . حساب در اين‌جا وظايف و تكاليف .\r\nتفسير :\r\nوَ أَنْذِرْ بِهِ الَّذِينَ يَخَافُونَ أَن يُحْشَرُواْ إِلَى رَبِّهِمْ\r\nيعنى : اى پيامبر ، به وسيلهء آنچه به تو وحى مىشود كسانى را كه از قيامت و از اين كه به‌سوى پروردگارشان در آن روز گردآورى شوند مىترسند ، بيم ده . مراد از آنچه وحى مىشود قرآن كريم و ساير احكام و معارف و مواعظ است كه به او نازل مىگردد ، و مراد از الَّذِينَ يَخَافُونَ نظير كلمهء « هدى للمتقين » كسانى هستند كه در وجودشان استعداد تنبّه و بيدارى و ترس از غيب باشد و فطرتشان در نتيجهء سوابق كفر و عناد ، باطل و نابود نشده باشد .\r\nلَيْسَ لَهُم مِّن دُونِهِ وَلِىٌّ وَ لَاشَفِيعٌ لَّعَلَّهُمْ يَتَّقُونَ\r\nيعنى : آنها از حشر روزى مىترسند كه آنان را در آن روز جز خداوند سرپرست و ياورى ، و جز او شفاعت و وساطت‌كننده‌اى نيست . آنها را بيم ده شايد پروا كنند و پرهيز نمايند . يعنى آنهايند كه اميد تقوا و پذيرش در آنها هست .\r\nوَ لَاتَطْرُدِ الَّذِينَ يَدْعُونَ رَبَّهُم بِالْغَدَاةِ وَالْعَشِىِّ يُرِيدُونَ وَجْهَهُ\r\n\r\n","description":"","footnote":"","page_name":" 378 ","page_number":380},
  {"content":"\r\n\r\nاين آيه در مقام ردّ پيشنهادى است كه مشركان قريش و اشراف مكّه مىكردند كه پيامبر فقرا و طبقهء پايين ملت را از دور خود براند تا آنها بيايند و كلام پيامبر را بشنوند ، شايد ايمان آورند ، نظير سنت سيّئهء كفّار گذشته كه با پيامبران خود داشتند .\r\nيعنى : اى پيامبر ، هرگز كسانى را كه پيوسته بامدادان و شامگاهان پروردگار خود را مىخوانند و همواره رضاى او را مىطلبند ، از پيش خود مران و طرد مكن .\r\nمَا عَلَيْكَ مِنْ حِسَابِهِم مِّن شَىْءٍ وَ مَا مِنْ حِسَابِكَ عَلَيْهِمْ مِّن شَىْءٍ\r\nيعنى : هرگز چيزى از حساب آنها بر عهدهء تو نيست ، زيرا تكاليف اعتقادى و عملى آنها پس از ابلاغ دين و اتمام حجّت ، بر عهدهء خودشان است و پاداش و مجازات دنيوى و اخروى آنها بر عهدهء خداوند است . و نيز چيزى از حساب تو بر عهدهء آنها نيست . يعنى هيچ يك از وظايف تو مانند دعوى نبوت و اقامهء معجزات و اتمام حجت و عمل خاص خود به اصول و فروع بر عهدهء آنها نيست .\r\nفَتَطْرُدَهُمْ فَتَكُونَ مِنَ الظَّالِمِينَ\r\nكلمهء « فتكون » متفرّع بر « لا تطرد » اول آيه است و كلمهء « فتطردهم » به منزلهء تكرار آن است به خاطر وقوع فاصله . و مراد اين است كه آنها را مران كه در زمرهء ستمكاران خواهى بود ، زيرا طرد كردن پذيرندگان دعوت الهى و اهل كوشش در عمل و اخلاص ، به خاطر نداشتن ثروت و جاه ، ستمى است آشكار و انبياى الهى از آن دورند .\r\nوَكَذلِكَ فَتَنَّا بَعْضَهُم بِبَعْضٍ لِيَقُولُوا أَهؤُلَاءِ مَنَّ اللّهُ عَلَيْهِمْ مِن بَيْنِنَا أَلَيْسَ اللّهُ بِأَعْلَمَ بِالشَّاكِرِينَ « 53 » وَإِذَا جَاءَكَ الَّذِينَ يُؤْمِنُونَ بِآيَاتِنَا فَقُلْ سَلَامٌ عَلَيْكُمْ كَتَبَ رَبُّكُمْ عَلَى نَفْسِهِ الرَّحْمَةَ أَنَّهُ مَنْ عَمِلَ مِنكُمْ سُوءاً بِجَهَالَةٍ ثُمَّ تَابَ مِن بَعْدِهِ وَأَصْلَحَ فَأَنَّهُ غَفُورٌ رَحِيمٌ « 54 » وَكذلِكَ نُفَصِّلُ الآيَاتِ وَلِتَسْتَبِينَ سَبِيلُ الْمُجْرِمِينَ « 55 »\r\n\r\n","description":"","footnote":"","page_name":" 379 ","page_number":381},
  {"content":"\r\n\r\nلغت و اعراب :\r\n\r\n[ بهانه هاى واهى مخالفان پيامبر ( ص ) 
  ]\r\nكذلك اشاره به مورد كلام ، و از قبيل تشبيه كلى بر مصداق است . فَتَنَه - از باب ضَرَبَ - :\r\nآزمايش كرد او را ، عذاب كرد ، گمراه نمود . أهؤلاء استفهام براى تحقير و استهزا است .\r\nأنّه من عمل بدل از الرحمة . جهالت : عدم علم ، كار ناروا و خلاف صلاح ، خواه بداند يا نه .\r\nسبيل : راه ، مذكّر و مؤنّث در آن يكسان است .\r\nتفسير :\r\nوَ كَذَ لِكَ فَتَنَّا بَعْضَهُم بِبَعْضٍ\r\n\r\n[ ارزش اهل ايمان 
  ]\r\nيعنى : و اين چنين ما برخى از مردم را به وسيلهء برخى ديگر آزموديم . يعنى از اقدم زمان‌ها چنين آزمايش‌ها را پيش آورديم و اشراف و مترفينِ هر قومى را به وسيلهء ضعفا و فقرايى كه بدانها به چشم حقارت مىنگريستند امتحان نموديم ، يعنى آنها را مشمول نعمت‌ها و رحمت‌هاى خاص خود قرار داديم .\r\nلِّيَقُولُواْ أَهؤُلَآءِ مَنَّ اللَّهُ عَلَيْهِمْ مِّن‌م بَيْنِنَآ\r\nيعنى : تا عاقبت كار اين باشد كه اشراف و مترفين به عنوان تحقير و استهزا بگويند : آيا اينها هستند آنهايى كه خداوند از ميان ما بر آنها منت نهاده و آنها را مورد تعريف و تمجيد قرار داده و جزو مؤمنان و اهل بهشت شمرده است ؟\r\nأَلَيْسَ اللَّهُ بِأَعْلَمَ بِالشَّاكِرِينَ\r\nيعنى : پاسخ آنها اين است : آيا خداوند به سپاسگزاران از همه داناتر نيست ؟ يعنى آنها به وسيلهء پذيرش دعوت انبيا و دين الهى و طاعت در برابر حق ، سپاس گزاشتند تا مورد امتنان خدا گشتند .\r\nوَ إِذَا جَآءَكَ الَّذِينَ يُؤْمِنُونَ بَايَاتِنَا فَقُلْ سَلَامٌ عَلَيْكُمْ كَتَبَ رَبُّكُمْ عَلَى نَفْسِهِ الرَّحْمَةَ\r\nيعنى : و چون كسانى كه به آيات كتاب و نشانه‌هاى توحيد ما ايمان مىآورند به نزد تو\r\n\r\n","description":"","footnote":"","page_name":" 380 ","page_number":382},
  {"content":"\r\n\r\nآمدند ، بگو : سلام بر شما . يعنى خود در وقت ملاقات سبقت به سلام بجوى و يا از جانب ما به آنها سلام گوى . و نيز بگو كه پروردگار شما بر عهدهء خويش رحمت را مقرر داشته است .\r\nبدين معنا كه رحمت ثابت در علم ازلى خود را تنزّل داده تا در لوح محفوظ نگاشته و يا در كتاب‌هاى آسمانى پيامبرانش نوشته است .\r\nأَنَّهُ مَنْ عَمِلَ مِنكُمْ سُوءَ م‌ا بِجَهَالَةٍ ثُمَّ تَابَ مِن‌م بَعْدِهِ وَ أَصْلَحَ فَأَنَّهُ غَفُورٌ رَّحِيمٌ\r\nيعنى : رحمتى كه بر مؤمنان مقرّر داشته اين است كه هركس از شما كار زشتى و ناروايى از روى جهالت انجام داد ، آن گاه پس از ارتكاب آن توبه نمود و اصلاح كرد ، بىترديد خدا نسبت به او بسيار آمرزنده و مهربان است .\r\nمراد از « عمل سوء » در آيه گناهان غير شرك و كفر است ، زيرا توجه كلام به‌سوى مؤمنان است . و مراد از « جهالت » نادانى و كار ناروا و ناپسند است كه شامل گناهان عمدى مؤمن هم مىشود ، زيرا نوعاً اين قسم گناه از مؤمن از روى جهل و غفلت به عظمت و مقام خدا و يا به مفاسد فردى و اجتماعى عمل ، يا به كيفر دنيوى و اخروى آن صادر مىشود .\r\nوَ كَذلِكَ نُفَصِّلُ الْأَيَاتِ\r\n« كذلك » اشاره است به آياتى از اين كتاب كه رفتار مطيعان و مجرمان و سرنوشت سعادت آفرين و شقاوت‌آور آنها را روشن كرده و مشبّهٌ به مصداق و مشبَّه كلى است و كلام از قبيل تشبيه كلى به فرد است ، و از اين طرز بيان در اين كتاب بسيار است .\r\nمعناى آيه : و ما آيات كتاب خود را پيوسته اين گونه تفصيل مىدهيم ، يعنى حقّ را از باطل ، و مؤمن را از كافر ، و صالح را از ناصالح جدا مىسازيم .\r\nوَلِتَسْتَبِينَ سَبِيلُ الْمُجْرِمِينَ\r\nيعنى : اين روش براى اهداف والايى است و براى اين است كه راه گنهكاران روشن شود و ابهام و اجمالى در آن نباشد و معلوم شود كه راه آنها عبارت است از خروج از فرمان خدا ، مخالفت پيامبران الهى ، انحراف از صراط مستقيم شرع و عقل ، ترك تكاليف الهى ، اتخاذ راه باطل ، پيروى از شيطان و هواى نفس و گمراه كردن جامعه از راه حق .\r\n\r\n","description":"","footnote":"","page_name":" 381 ","page_number":383},
  {"content":"\r\n\r\nقُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِن دُونِ اللّهِ قُل لَاأَتَّبِعُ أَهْوَاءَكُمْ قَدْ ضَلَلْتُ إِذاً وَمَا أَنَا مِنَ الْمُهْتَدِينَ « 56 » قُلْ إِنِّي عَلَى بَيِّنَةٍ مِن رَبِّي وَكَذَّبْتُم بِهِ مَا عِنْدِي مَا تَسْتَعْجِلُونَ بِهِ إِنِ الْحُكْمُ إِلَّا لِلّهِ يَقُصُّ الْحَقَّ وَهُوَ خَيْرُ الْفَاصِلِينَ « 57 » قُل لَوْ أَنَّ عِندِي مَا تَسْتَعْجِلُونَ بِهِ لَقُضِيَ الْأَمْرُ بَيْنِي وَبَيْنَكُمْ وَاللّهُ أَعْلَمُ بِالظَّالِمِينَ « 58 »\r\n\r\n[ احتجاج با كافران 
  ]\r\nتفسير :\r\nقُلْ إِنِّى نُهِيتُ أَنْ أَعْبُدَ الَّذِينَ تَدْعُونَ مِن دُونِ اللَّهِ\r\nاين آيات تا قصهء ابراهيم خليل آيهء 74 در سياق مقابله با مشركان و احتجاج عليه آنهاست با اختلاف بيان ، و ذكر برخى از معارف توحيدى و نبوت و معاد . يعنى : اى پيامبر ، به مشركان بگو : من نهى شده‌ام ( يعنى از جانب خدا به وحى ، و از جانب عقل به قضاوت وجدان ) از اين كه كسانى را كه شما به غير خدا و به جاى او مىخوانيد پرستش كنم ، مانند بتان تراشيده شده از سنگ و چوب و ستارگان . و حاصل ، آن كه خضوع و تقرّب و درخواست حاجتِ انسانِ با عقل و ادراك ، از جماد محض را همهء شرايع الهى و عقل و وجدان بشرى حرام و قبيح و ناپسند مىدانند و از آن نهى و زجر جدّى دارند .\r\nقُل لَّآأَتَّبِعُ أَهْوَآءَكُمْ قَدْ ضَلَلْتُ إِذاً وَ مَآ أَنَا مِنَ الْمُهْتَدِينَ\r\nيعنى : به آنها بگو : پرستش شما در برابر حكم شرع و عقل پيروى از هواى نفس است و من هرگز پيروى از هواهاى نفس شما نخواهم كرد ، و اگر چنين كنم به يقين گمراه شده‌ام و از هدايت‌يافتگان نيستم .\r\nقُلْ إِنِّى عَلَى بَيِّنَةٍ مِّن رَّبِّى وَ كَذَّبْتُم بِهِ\r\nمراد از « بيّنه » قرآن است و مذكّر بودن ضمير مجرورِ « كذّبتم به » بدين لحاظ است .\r\n\r\n","description":"","footnote":"","page_name":" 382 ","page_number":384},
  {"content":"\r\n\r\nمعناى آيه : اى پيامبر ، به آنها بگو : من براى اثبات نبوت و شريعت خويش بر پايهء دليلى روشن و حجت و برهانى آشكار از سوى پروردگار خويش‌ام . يعنى دليل من اين قرآن است كه اكثر سور و آيات آن تا حال برايم فرود آمده است ؛ و شما آن را تكذيب كرديد و سحر و جادو و اساطير اولين خوانديد .\r\nمَا عِنْدِى مَا تَسْتَعْجِلُونَ بِهِ إِنِ الْحُكْمُ إِلَّا لِلَّهِ\r\nاين جمله اشاره است به آنچه آنها مىگفتند كه اگر راستگويى ، عذابى را كه به ما وعده مىدهى فرود آر . معناى جمله اين است : آنچه شما بدان شتاب داريد ، مثل اين كه مىگوييد : فَأَمْطِرْ عَلَيْنَا حِجَارَةً مِّنَ السَّمَآءِ أَوِ ائْتِنَا بِعَذَابٍ أَلِيمٍ [ انفال ، 32 
  ] در اختيار من نيست ، حكم در اين باره جز از آنِ خدا نيست . يعنى حاكميت و سلطه و تصرف و فرمان نافذ در جهان آفرينش از آنِ او و به ارادهء تكوينى اوست و غير او در هيچ كارى استقلال ندارد .\r\nيَقُصُّ الْحَقَّ وَهُوَ خَيْرُ الْفَاصِلِينَ\r\nيعنى : او حق را مىگويد و اراده‌اش دنبال حق مىرود ، و او بهترين جداكنندگان ميان حق و باطل است .\r\nقُل لَّوْ أَنَّ عِندِى مَا تَسْتَعْجِلُونَ بِهِ لَقُضِىَ الْأَمْرُ بَيْنِى وَ بَيْنَكُمْ وَ اللَّهُ أَعْلَمُ بِالظَّالِمِينَ\r\nيعنى : و نيز به آنان بگو : اگر آنچه بدان شتاب مىورزيد ( از نزول عذاب و باران سنگ و صيحهء آسمانى و غيره ) در نزد من و در اختيار من بود ، بىترديد كار اختلاف ميان من و شما تا حال تمام شده بود . يعنى من پس از ابلاغ مطلب و اتمام حجت ، و عدم پذيرش و ظهور اصرار و عناد شما ، صبر بشرىام تمام مىشد و با عذاب آسمانى هلاكتان مىكردم ، و لكن كار دست خداست و او داناتر به حال ستمكاران است ، كه صبرش تا چه حدى مهلت دهد ، و حكمت بالغه‌اش تا چه اندازه اقتضا كند ، و نظام اتمّ جهان آفرينش تا چه حد تأثير داشته باشد .\r\nوَعِندَهُ مَفَاتِحُ الْغَيْبِ لَايَعْلَمُهَا إِلَّا هُوَ وَيَعْلَمُ مَا فِي الْبَرِّ وَالْبَحْرِ وَمَا تَسْقُطُ مِن وَرَقَةٍ إِلَّا يَعْلَمُهَا وَلَا حَبَّةٍ فِي ظُلُمَاتِ الْأَرْضِ وَلَا رَطْبٍ وَلَا يَابِسٍ إِلَّا فِي كِتَابٍ مُبِينٍ « 59 »\r\n\r\n","description":"","footnote":"","page_name":" 383 ","page_number":385},
  {"content":"\r\n\r\nلغت و اعراب :\r\n\r\n[ كليد جهان نزد خداست 
  ]\r\nمفاتح : جمع « مَفتح » به فتح يعنى مخزن ، يا جمع « مِفتح » به كسر يعنى مفتاح و كليد .\r\nغيب : چيزى كه متعلَّق حواسّ انسان نيست يا آن كه حواسّ انسانى توان درك آن را ندارد مانند مبدأ اعلى ، روح ، فرشته ، جنّ و جهان ديگر . حبّة و رطب و يابس هرسه عطف‌اند به ورقة هستند . الَّا فى كتاب بدل است از الّا يعلمها .\r\nتفسير :\r\nوَ عِندَهُ مَفَاتِحُ الْغَيْبِ\r\nيعنى : گنجينه‌هاى غيب فقط در نزد اوست . مراد از « گنجينه » حقايق انواع و اصنافى است كه در مراحل امكان و منابع استعداد است و قابليت تحقّق و فعليتِ وجود را دارد كه همهء انواع ممكنات موجود در صحنهء هستى شمّه‌اى از فعليت يافتهء آنهاست . و مراد از « نزد او » در تحت ارادهء او بودن است كه با كلمهء « كُن » ظهور مىيابد . و اين آيه نظير آيهء وَ إِن مِّن شَىْءٍ إِلَّا عِنْدَنَا خَزَآئِنُهُ وَ مَا نُنَزِّلُهُ إِلَّا بِقَدَرٍ مَّعْلُومٍ [ حجر ، 21 
  ] و آيهء « وَ لِلَّهِ خَزَآئِنُ السَّمَاوَاتِ وَ الْأَرْضِ [ منافقون ، 7 
  ] است .\r\nو ممكن است مراد از « مفاتح » كليدها باشد ، يعنى كليدهاى آن خزائن كه كلمهء « كُن » است در اختيار اوست كه هرچه را اراده كند از كتم امكان و استعداد به صفحهء فعليت مىآورد .\r\nلَا يَعْلَمُهَآ الَّا هُوَ\r\nيعنى : و هرگز از آن خزائن يا از آن كليدها جز او كسى را آگاهى نيست .\r\nوَيَعْلَمُ مَا فِى الْبَرِّ وَالْبَحْرِ\r\nيعنى : و خداوند آنچه را در خشكى و درياست مىداند . ظاهر اين جمله آن است كه مراد ، موجودات كرهء زمين است كه منقسم به آبى و غيرآبى است . يعنى آنچه در خارج از درياست از سطح زمين و داخل آن و فضاى محيط آن ، و آنچه در درياست همه را مىداند .\r\n\r\n","description":"","footnote":"","page_name":" 384 ","page_number":386},
  {"content":"\r\n\r\nوَ مَا تَسْقُطُ مِن وَرَقَةٍ إِلَّا يَعْلَمُهَا وَ لَاحَبَّةٍ فِى ظُلُمَاتِ الْأَرْضِ وَ لَارَطْبٍ وَ لَايَابِسٍ\r\nيعنى : و هيچ برگى نمىافتد مگر اين كه خدا آن را مىداند ( يعنى خواه برگ از شاخهء درخت باشد يا از بوتهء گياهان . و ذكر برگ به جهت كثرت آن در انظار و خروج از حدّ و حصر در افكار است ) و نيز هيچ دانه‌اى در تاريكىهاى زمين نمىافتد و هيچ ترى و هيچ خشكى ساقط نمىشود مگر اين كه آنها را مىداند . و مراد از « دانه » همهء هسته‌ها و بذرهايى است كه به سطح زمين مىافتد و در ميان اجواف و اعماق زمين كه همه تاريك‌اند قرار مىگيرد خواه به وسيلهء كشاورزان و يا به وسيلهء بادهاى مأمور به پاشيدن آنها يا آب‌هاى منتقل كننده . و مراد از « هر خشك و تر » هر موجود قابل سقوط از ميوه‌جات و حبوب و غير آنهاست .\r\nإِلَّا فِى كِتَابٍ مُّبِينٍ\r\nكلام تا اينجا تمام است و گويى فرموده : وَ مَا تَسْقُطُ مِن وَرَقَةٍ وَ لَاحَبَّةٍ وَ لَارَطْبٍ وَ لَايَابِسٍ إِلَّا يَعْلَمُهَا ، سپس إِلَّا فِى كِتَابٍ مُبِينٍ را بدل آورده ، بدين غرض كه مراد از علم به سقوط آنها اين است كه در لوح محو و اثبات و لوح محفوظ نوشته‌ايم ، و هر دو « مبين » است ، اولى در نزد اغلب فرشتگان و دومى در نزد خواص و مقرّبان آنها .\r\nوَهُوَ الَّذِي يَتَوَفَّاكُم بِاللَّيْلِ وَيَعْلَمُ مَا جَرَحْتُم بِالنَّهَارِ ثُمَّ يَبْعَثُكُمْ فِيهِ لِيُقْضَى أَجَلٌ مُسَمَّىً ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِمَا كُنتُمْ تَعْمَلُونَ « 60 » وَهُوَ الْقَاهِرُ فَوْقَ عِبَادِهِ وَيُرْسِلُ عَلَيْكُمْ حَفَظَةً حَتَّى إِذَا جَاءَ أَحَدَكُمُ الْمَوْتُ تَوَفَّتْهُ رُسُلُنَا وَهُمْ لَايُفَرِّطُونَ « 61 » ثُمَّ رُدُّوا إِلَى اللّهِ مَوْلَاهُمُ الْحَقِّ أَلَا لَهُ الْحُكْمُ وَهُوَ أَسْرَعُ الْحَاسِبِينَ « 62 »\r\n\r\n","description":"","footnote":"","page_name":" 385 ","page_number":387},
  {"content":"\r\n\r\nلغت و اعراب :\r\nتَوَفّى حقَّه : حقّ خود را به طور كامل دريافت كرد . جَرَحَ الرجلُ - از باب مَنَعَ - : كسب كرد و به دست آورد . قَضَى الشىءَ - از باب ضَرَبَ - : تمام كرد آن را . ليُقضى متعلّق است به توفّى و بعث . و يعلم ما جرحتم جملهء معترضه است . اجل : مجموع مدت تعيين شده براى شىء ، و نيز آخر آن مدت . قَهَرَهُ - از باب مَنَعَ - : غلبه كرد بر او . فوق عباده خبر دوم هو . تفريط : كوتاهى كردن .\r\nتفسير :\r\nوَهُوَ الَّذِى يَتَوَفَّاكُم بِاللَّيْلِ\r\nيعنى : و او كسى است كه شما را همواره در شب به طور كامل برمىگيرد . يعنى روحتان را از همهء قواى بدن به طور فراگير هرچند موقت بيرون مىكند ، يعنى مىخواباند .\r\nوَيَعْلَمُ مَا جَرَحْتُم بِالنَّهَارِ\r\nيعنى : و از آنچه در روز انجام مىدهيد از اعمال فكرى و بدنى ، خوب يا بد ، همه را مىداند . مقتضاى ترتيب كلام اين است كه اين جمله پس از « يبعثكم » باشد و تقدير كلام اين كه هُوَ الَّذِى يَتَوَفَّاكُم بِاللَّيْلِ ثُمَّ يَبْعَثُكُم بِالنَّهَارِ وَ يَعْلَمُ مَا جَرَحْتُم فِيهِ . لكن براى اهميت عمل انسانى ، به عنوان جملهء معترضه مقدم شده است .\r\nثُمَّ يَبْعَثُكُمْ فِيهِ\r\nعطف است به يتوفّاكم ، يعنى سپس شما را در روز برمىانگيزد . و استعمال كلمهء « بعث » اشاره به اين است كه بيدار شدن از خواب نظير برانگيخته شدن از قبر است ، پس بايد از آن ياد كرد و در فكر آن بود .\r\nلِيُقْضَى أَجَلٌ مُّسَمًّى ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِمَا كُنتُمْ تَعْمَلُونَ\r\nيعنى : اين توفّى در شب و بعث در روز ادامه دارد براى آن كه مدت تعيين شدهء عمر شما تمام شود و پس از آن - يعنى با حلول مرگ - بازگشت شما به‌سوى اوست ، براى مدتى در برزخ و مدتى در قيامت ، و سپس در آن‌جا شما را از آنچه انجام مىداديد از اعمال قلبى و\r\n\r\n","description":"","footnote":"","page_name":" 386 ","page_number":388},
  {"content":"\r\n\r\nبدنى و نيك و بد ، به وسيلهء پاداش و كيفر آگاه خواهد نمود .\r\nوَهُوَ الْقَاهِرُ فَوْقَ عِبَادِهِ\r\nيعنى : و او غالب و چيره و بالادست بندگان خويش است .\r\nاو غالب بر همه چيز است ، زيرا همه چيز را بدون اختيار آنها پديد آورده و ادامهء وجود مىدهد و آثار وجودى همه نيز بىاختيار از آنها سر مىزند ، آتش به سوزاندن ، ابر به باريدن ، خاك به رويانيدن ، گياه به بذل حبوب ، درخت به دادن ميوه ، زمين به حركت ، خورشيد به نور و حرارت ، و كرات و كهكشان‌ها به وظايف تكوينى ادامه مىدهند .\r\nو او برتر و بالاى سر بندگان خويش است و او داراى سلطه‌اى به نحو تسلّط واجب بر ممكن ، و مربى بر تربيت شده است ، زيرا تدبير امور دنيا و تربيت تكوينى و تشريعى همه از آنِ او و تحت ارادهء اوست .\r\nوَيُرْسِلُ عَلَيْكُمْ حَفَظَةً\r\nيعنى : و او پيوسته بر شما نگهبانانى مىفرستد . مراد نگهبانان نامرئى از فرشتگان است كه از ابتداى پيدايش انسان ، جسم او را شبانه‌روز از حوادث آسيب‌زا و نابودكنندهء عالم تكوين حفظ مىكنند و روح او را از گزند اجنّه و شياطين نگه مىدارند ، عمرها و روزىهاى آنها را مىنويسند ، اعمال نيك و بدشان را مىنگارند ، نيازمندان هدايت و الهام غيبى را يارى مىدهند ، و غير اينها از امورى كه بشر را توان درك و احاطهء به آنها نيست .\r\nو ممكن است مراد از « حَفَظه » اعمّ از فرشته و انسان باشد و نگهبانى انسان‌ها نسبت به انسان‌ها حتى پدر و مادر نسبت به اولاد را نيز شامل شود .\r\nحَتَّى إِذَا جَآءَ أَحَدَكُمُ الْمَوْتُ تَوَفَّتْهُ رُسُلُنَا وَ هُمْ لَايُفَرِّطُونَ\r\nيعنى : محافظت نگهبانان تا وقتى است كه يكى از شما را مرگ فرا رسد كه در آن هنگام فرستادگان ما يعنى موكَّلانِ به قبض ارواح ، او را به نحو كامل و براى هميشه قبض روح مىكنند و آنها هيچ تفريط و كوتاهى در كارشان انجام نمىدهند .\r\nمراد از « رسل » در اين جا فرشتهء عظيم الشأن و رفيع المنزله عزرائيل و فرشتگان بسيارى در شرق و غرب عالم است كه تحت فرمان او حساب مرگ همه را دارند و در اجراى وظايف ، تقديم و تأخير ، افراط و تفريط ، تخلّف و گناه و عجز و سستى ندارند ، و\r\n\r\n","description":"","footnote":"","page_name":" 387 ","page_number":389},
  {"content":"\r\n\r\nهمهء افراد انسان از مرد و زن ، بزرگ و كوچك و قوى و ضعيف در برابر آنها در عجز و ناتوانى و تسليم و ذلّت يكسان‌اند .\r\nثُمَّ رُدُّواْ إِلَى اللَّهِ مَوْلَاهُمُ الْحَقِّ\r\nيعنى : آنها پس از پايان عمر محدود ، به‌سوى خداوند كه مولاى به حق آنهاست بازگردانده مىشوند . مراد از « رو به‌سوى خدا » حضور در صحنهء محشر است . و مراد از « مولا » در اين‌جا مالك و صاحب و اولى به تصرف و متولّى امور است و اشاره به اين كه امور گذشته از توفّىِ در خواب در دنيا ، نگهدارى انسان به وسيلهء حَفَظه ، تدبير امور دنيوى او ، ميراندن از اين جهان و بعث و حساب در جهان ديگر همه از شئون مولويت اوست .\r\nأَلَا لَهُ الْحُكْمُ\r\nيعنى : آگاه باشيد كه حكم از آنِ اوست . يعنى نفوذ مطلق فرمان در آخرت از آنِ اوست ، يا فرمان حقيقى واجب العمل بر همه در هر امرى از آنِ اوست ، نظير فرمان به فرشتگان در ادارهء امور جهان هستى ، و فرمان به انبيا در ابلاغ رسالت‌ها ، و فرمان به جامعهء بشرى در پذيرش دين و احكام اصولى و فروعى ، و بالأخره حكم و فرمان در آخرت دربارهء همهء حوادث آن روز .\r\nوَهُوَ أَسْرَعُ الْحَاسِبِينَ\r\nيعنى : و او سريع‌ترين حسابگران و محاسبه‌كنندگان است . يعنى در روز قيامت حساب مقدّرشده بر هيچ مكلّفى به خاطر عجز و ضيق وقت و جهات ديگر تأخير نمىافتد . و در روايات اهل بيت وحى عليهم السلام است كه خدا را با خلق خويش در روز واپسين دو نوع محاسبه است : اجمالى و تفصيلى . محاسبهء اجمالى آن است كه يكايك اهل محشر از انس و جن در يك لحظه خود را با خدا مواجه ديده ، حساب‌هاى خود را پس خواهند داد و شمار حسنات و سيّئات و صغاير و كباير آنها و مقدار پاداش و كيفرشان در همان لحظه معلوم شده ، تمام خواهد گرديد . و محاسبهء تفصيلى در محاكمهء علنى با حضور طلبكاران و ظهور همهء اعمال سرّى در مرأى و منظر جهانيان و طرح شكايت شاكيان و انكار يا تصديق شخص مورد سؤال و اقامهء شهود و مانند اينها انجام مىيابد ، و طول مدت اين محاسبه را كه چند روز يا چند سال يا چند هزار سال است جز خداوند نمىداند و همه در نزد خداوند\r\n\r\n","description":"","footnote":"","page_name":" 388 ","page_number":390},
  {"content":"\r\n\r\nسرعت حساب است .\r\nقُلْ مَن يُنَجِّيكُم مِن ظُلُمَاتِ الْبَرِّ وَالْبَحْرِ تَدْعُونَهُ تَضَرُّعاً وَخُفْيَةً لَئِنْ أَنْجَانَا مِن هذِهِ لَنَكُونَنَّ مِنَ الشَّاكِرِينَ « 63 » قُلِ اللّهُ يُنَجِّيكُم مِنْهَا وَمِن كُلِّ كَرْبٍ ثُمَّ أَنْتُمْ تُشْرِكُونَ « 64 »\r\nلغت و اعراب :\r\nتضرُّع : تذلّل و زارى . خُفيه : پنهانى . لئن أنجيتنا به تقدير « يقولون » . كَرَب الغمُّ - از باب نَصَرَ - : شديد شد غصّه .\r\nتفسير :\r\n\r\n[ برهان فطرت 
  ]\r\nقُلْ مَن يُنَجِّيكُم مِّن ظُلُمَاتِ الْبَرِّ وَ الْبَحْرِ\r\nيعنى : اى پيامبر ، به آنان كه شرك مىورزند بگو : چه كسى شما را از تاريكىهاى خشكى و دريا نجات مىبخشد ؟ يعنى از شدايد و سختىهايى كه در سفر خشكى و دريا رخ مىدهد مانند گرفتار شدن به سرما و گرماى شديد و برف و باران غير عادى و شبيخون راهزنان و خطر سقوط مَركب و غرق در آب و غيره .\r\nتَدْعُونَهُ تَضَرُّعاً وَ خُفْيَةً لَئِنْ أَنْجَانَا مِن هذِهِ لَنَكُونَنَّ مِنَ الشَّاكِرِينَ\r\nيعنى : ظلمات و شدايدى كه همواره در آن حال او را آشكارا به زبان و پنهانى در دل يا پنهان از خلق مىخوانيد و در آن حال مىگوييد : مسلّماً اگر او ما را از اين ورطه نجات بخشد بىترديد از سپاسگزاران خواهيم بود .\r\nقُلِ اللَّهُ يُنَجِّيكُم مِّنْهَا وَ مِن كُلِّ كَرْبٍ ثُمَّ أَنْتُمْ تُشْرِكُونَ\r\nيعنى : اى پيامبر ، در پاسخ سؤال از آنان ( كه شرك و عناد در اعتقاد و فسق در عمل ، به آنها اجازهء جواب منصفانه نمىدهد ) خود بگو : اين خداست كه شما را از آن ظلمات و شدايد و از هر اندوه و غصّهء سخت نجات مىبخشد ، يعنى نه بتان و مجسمه‌هاى جماد و\r\n\r\n","description":"","footnote":"","page_name":" 389 ","page_number":391},
  {"content":"\r\n\r\nستارگان و غيره . و آن گاه باز شما براى خدا شريك قرار مىدهيد . يعنى به جاى اين كه او را شكر گوييد ، از كفران نعمت هم مىگذريد و كفر و شرك را انتخاب مىكنيد .\r\nقُلْ هُوَ الْقَادِرُ عَلَى أَن يَبْعَثَ عَلَيْكُمْ عَذَاباً مِن فَوْقِكُمْ أَوْ مِن تَحْتِ أَرْجُلِكُمْ أَوْ يَلْبِسَكُمْ شِيَعاً وَيُذِيقَ بَعْضَكُم بَأْسَ بَعْضٍ انظُرْ كَيْفَ نُصَرِّفُ الآيَاتِ لَعَلَّهُمْ يَفْقَهُونَ « 65 »\r\n\r\n[ تهديد الهى 
  ]\r\nلغت و اعراب :\r\nبَعَثَه - از باب مَنَعَ - : تهييج كرد و برانگيخت او را . لَبَسَ عليه الأمرُ - از باب ضَرَبَ - : كار را بر او مختلط و مشتبه نمود . شاعَه - از باب ضَرَبَ - : پيروى نمود از او . شيعة الرجل : اتباع و پيروان او . شيعه : فرقه و طايفه ، مفرد و جمع و مذكر و مؤنّث در آن يكسان است . شيعاً جمع شيعه ، حال است از مفعول يلبسكم .\r\nتفسير :\r\nقُلْ هُوَ الْقَادِرُ عَلَى أَن يَبْعَثَ عَلَيْكُمْ عَذَاباً مِّن فَوْقِكُمْ\r\nيعنى : اى پيامبر ، به آنها بگو : خداوند تواناست كه بر شما عذابى از ناحيهء بالاى سرتان برانگيزد . بدين معنا كه موجودات جوّى فوق را حركت دهد و از حالت عادى بيرون آورد تا صاعقه و سجّيل و سرماى مهلك و گرماى سوزان و تگرگ و باران و برف غيرعادى و حشرات جوّى و بادهاى مسموم و غير اينها را توليد كند و همه از بالاى سر بر شما هجوم آورند ، و هم‌چنين قطعات سنگ و پاره‌هاى كرات ديگر را بر سر شما فرو ريزد .\r\nأَوْ مِن تَحْتِ أَرْجُلِكُمْ\r\nيعنى : يا آن كه عذابى از زير پاهايتان برانگيزد تا شما را هلاك سازد ، مانند زلزله ، خسف زمين ، توليد شكاف عظيم در آن ، آتشفشانى كوه‌ها ، جوشش غيرعادى آب ، شور شدن چشمه‌ها و نهرها ، شوره‌زار شدن زمين ، تولد حشرات مهلك در زمين و غير آنها . و\r\n\r\n","description":"","footnote":"","page_name":" 390 ","page_number":392},
  {"content":"\r\n\r\nممكن است مراد از برانگيختن عذاب از بالاى سر و پايين پا ، برانگيختن طبقات فوقانى ملت يعنى حاكمان جائر و اغنياى فاسق ، و برانگيختن طبقات پايين آنها يعنى تهيدستان و پابرهنه‌ها باشد .\r\nپس در اين آيه گويى در جملهء اول خطابى تهديدآميز به طبقهء پايين و اكثريت ملت است كه خدا مىتواند حاكمانى جائر و ثروتمندانى بىرحم بر آنها مسلّط كند . و در جملهء دوم خطاب تهديد به طاغيان و مترفين است كه خدا مىتواند تودهء ملت را عليه آنها بشوراند و با انقلابى از پايين ، آنها را نابود سازد .\r\nأَوْ يَلْبِسَكُمْ شِيَعاً وَ يُذِيقَ بَعْضَكُم بَأْسَ بَعْضٍ\r\nيعنى : يا آن‌كه اجتماع شما را مختلط كند و به جان هم اندازد به‌طورى كه فرقه‌فرقه و دسته‌دسته گرديد و داراى عقايد و مسالك مختلف بر ضد يكديگر شويد ، و از اين راه به برخى از شما عذاب برخى ديگر را بچشاند ، عذاب تفرقهء مستمر و جنگ و قتل و غارت و غيره .\r\nانظُرْ كَيْفَ نُصَرِّفُ الْأَيَاتِ لَعَلَّهُمْ يَفْقَهُونَ\r\nيعنى : بنگر كه چگونه ما آيات قرآن را براى آنان به انحاء مختلف و راه‌هاى گوناگون مىآوريم ، يعنى به صورت امر و نهى ، و پند و اندرز و تشويق و تهديد و ذكر سرگذشت سابقين از صالحين و مجرمين . و يا آن كه چگونه ما نشانه‌هاى توحيد و قدرت و عظمت خود را به انواع مختلف در آفاق اين جهان و نفوس خودشان مىآوريم ، شايد آنها دانش درست و فهم عميق پيدا كنند ، يعنى به حقّانيت دين و بطلان كفر و شرك پى ببرند .\r\nوَكَذَّبَ بِهِ قَوْمُكَ وَهُوَ الْحَقُّ قُل لَسْتُ عَلَيْكُم بِوَكِيلٍ « 66 » لِكُلِّ نَبَاٍ مُسْتَقَرٌّ وَسَوْفَ تَعْلَمُونَ « 67 » وَإِذَا رَأَيْتَ الَّذِينَ يَخُوضُونَ فِي آيَاتِنَا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ وَإِمَّا يُنسِيَنَّكَ الشَّيْطَانُ فَلَا تَقْعُدْ بَعْدَ الذِّكْرَى مَعَ الْقَوْمِ الظَّالِمِينَ « 68 » وَمَا عَلَى الَّذِينَ يَتَّقُونَ مِنْ حِسَابِهِم مِن شَيْءٍ وَلكِن ذِكْرَى لَعَلَّهُمْ يَتَّقُونَ « 69 »\r\n\r\n","description":"","footnote":"","page_name":" 391 ","page_number":393},
  {"content":"\r\n\r\nلغت و اعراب :\r\n\r\n[ دورى از منكرات خدا و نبوت 
  ]\r\nكَذَّبَ به مرجع ضمير مجرور « عذاب موعود » است . خاضَ الماءَ - از باب نَصَرَ - : داخل شد در آن ، و غالباً در مورد وارد شدن به سخنان باطل و ناروا استعمال مىشود . يخوضون فى آياتنا به تقدير « خوضاً باطلًا » . و إمّا ينسينّك « ما » زائده و تقدير « إن يُنسِك » است . ذكرى : مصدر و مفعول مطلق فعل مقدّر است به تقدير « تذكّرهم تذكرة » يا « نذكّرهم تذكرة » .\r\nتفسير :\r\nوَ كَذَّبَ بِهِ قَوْمُكَ وَ هُوَ الْحَقُّ قُل لَّسْتُ عَلَيْكُم بِوَكِيلٍ\r\nيعنى : اى پيامبر ، قوم تو آن عذاب را تكذيب كردند . ( مراد از قوم پيامبر ، مشركان مكّه يا همهء عرب است نظير : وَ مَا أَرْسَلْنَا مِن رسُولٍ إِلَّا بِلِسَانِ قَوْمِهِ [ ابراهيم ، 4 
  ] و مراد از عذاب ، عذاب افتراق يا آنچه به فرود آمدن آن از بالا يا پايين هشدار داده بود ) در حالى كه آن كتاب يا آن وعده حقّ و ثابت است . به آنان بگو : من هرگز وكيل شما نيستم تا شما را از تكذيب مانع شوم يا به تصديق وادارم . يعنى من متكفّل ايمان شما و ضامن پاداش يا كيفر شما در دنيا و كفيل ثواب و عقاب شما در آخرت نيستم ، بلكه وظيفهء من ابلاغ و اتمام حجت است و باقى بر عهدهء خداست .\r\nلِّكُلِّ نَبَاٍ مُّسْتَقَرٌّ وَ سَوْفَ تَعْلَمُونَ\r\nيعنى : براى هر چيزى از وعده‌ها و تهديدهاى اين كتاب قرارگاه و زمانى معين در دنيا و آخرت است كه حتماً در آن تحقق مىيابد ، و به زودى خواهيد دانست . و اين وعده زود صورت گرفت ، زيرا گروهى از مشركانِ مورد تهديد پس از اندك زمانى در جنگ بدر عذاب خدا را چشيدند .\r\nوَ إِذَا رَأَيْتَ الَّذِينَ يَخُوضُونَ فِى ءَايَاتِنَا فَأَعْرِضْ عَنْهُمْ حَتَّى يَخُوضُواْ فِى حَدِيثٍ غَيْرِهِ\r\nپيامبر اسلام و همهء يارانش در مكّه در اقليّت كامل بودند و همواره طبق اقتضاى عادت و ايجاب انس با ارحام و جامعه در مجامع عمومى شركت داشتند و در ضمن به دعوت خود ادامه مىدادند و طبعاً معارضه و ردّ و تكذيب و استهزا هم مىشنيدند . در اين زمينه\r\n\r\n","description":"","footnote":"","page_name":" 392 ","page_number":394},
  {"content":"\r\n\r\nدستور آمد : اى پيامبر ، و هنگامى كه در مجتمع مشركان كسانى را ديدى كه در آيات كتاب ما يا در نشانه‌هاى توحيد ما به عنوان ردّ و ابطال و استهزا وارد مىشوند ، از آنها اعراض كن و روى برتاب ، يعنى مشغول كار ديگر يا سخن ديگر شو ، يا موقّتاً از محل بيرون رو ، تا آنها در سخنى ديگر وارد شوند .\r\nوَ إِمَّا يُنسِيَنَّكَ الشَّيْطَانُ فَلَا تَقْعُدْ بَعْدَ الذِّكْرَى مَعَ الْقَوْمِ الظَّالِمِينَ\r\nيعنى : و اگر شيطان از يادت ببرد ، و به وسيلهء وسوسه و اغفال ، تو را نسبت به حكم حرمتِ نشستن در مجلس توهين به حق و استهزاى به آيات خدا به فراموشى كشاند ، پس از يادآورى برخيز و با گروه ستمكاران منشين .\r\nبدان كه خطاب اين آيه از اول تا آخر آن هرچند به حسب ظاهر به پيامبر اسلام است ، لكن در واقع خطاب به مسلمين است از باب : ايّاك أعنى و اسمعى ياجارة ، و نظاير آن در اين كتاب كريم فراوان است . و اين ادّعا بدين جهت است كه طبق ادلّهء قطعى ، شيطان نمىتواند بر شخص معصوم از پيامبر يا امام مسلّط گردد به گونه‌اى كه حكم حرمت يا وجوب فعلى را فراموش كند و مرتكب عصيان شود . مضافاً اين كه صدر آيه كه خطاب به پيامبر است در سورهء نساء كه مدنى است خطاب به مؤمنين است و همان‌جا اشاره شده كه اين حكم در سابق نازل گرديده ، و مراد همين آيه است كه در مكّه نازل شده ، و آن آيه اين است : وَ قَدْ نَزَّلَ عَلَيْكُمْ فِى الْكِتَابِ أَنْ إِذَا سَمِعْتُمْ ءَايَاتِ اللَّهِ يُكْفَرُ بِهَا وَ يُسْتَهْزَأُ بِهَا فَلَا تَقْعُدُواْ مَعَهُمْ حَتَّى يَخُوضُواْ فِى حَدِيثٍ غَيْرِهِ إِنَّكُمْ إِذاً مِّثْلُهُمْ [ نساء ، 140 
  ] .\r\nوَ مَا عَلَى الَّذِينَ يَتَّقُونَ مِنْ حِسَابِهِم مِّن شَىْءٍ\r\nيعنى : در مجالس و مجتمعات مشركين كه مسلمين نيز هستند ، از حساب اعمال آنها مانند كلمات كفرآور و استهزاى به دين و كتاب ، چيزى بر عهدهء اهل تقوا از مسلمان‌ها نيست ، يعنى مسلمان‌هايى كه خود از آن پرهيز دارند ، زيرا در اسلام گناه كسى برعهدهء كس ديگر نيست و خود آنها هم وظيفهء اعراض را انجام مىدهند .\r\nوَلكِن ذِكْرَى لَعَلَّهُمْ يَتَّقُونَ\r\nيعنى : هرچند گناه آنها بر مسلمين نيست ، لكن بر مسلمين لازم است كه آنها را به نحوى تذكّر دهند ، شايد از گفتار كفرآور كوتاه آيند . و ممكن است معنا اين باشد كه هرچند بر\r\n\r\n","description":"","footnote":"","page_name":" 393 ","page_number":395},
  {"content":"\r\n\r\nمسلمين گناهى نيست ، لكن ما به آنها تذكّر مىدهيم تا پرهيز نمايند و پس از تذكّر در آن محل ننشينند تا شنيدن كلمات كفرآور در روحشان اثر بد نگذارد .\r\nوَذَرِ الَّذِينَ اتَّخَذُوا دِينَهُمْ لَعِباً وَلَهْواً وَغَرَّتْهُمُ الْحَيَاةُ الدُّنْيَا وَذَكِّرْ بِهِ أَن تُبْسَلَ نَفْسٌ بِمَا كَسَبَتْ لَيْسَ لَهَا مِن دُونِ اللّهِ وَلِيٌّ وَلَا شَفِيعٌ وَإِن تَعْدِلْ كُلَّ عَدْلٍ لَايُؤْخَذْ مِنْهَا أُولئِكَ الَّذِينَ أُبْسِلُوا بِمَا كَسَبُوا لَهُمْ شَرَابٌ مِن حَمِيمٍ وَعَذَابٌ أَلِيمٌ بِمَا كَانُوا يَكْفُرُونَ « 70 »\r\nلغت و اعراب :\r\nذَر : امر به معناى رها كن ، و از اين ماده به اين معنا جز امر و مضارع نيامده‌است . لعب : بازيچه . لهو : باطل و بىنفع . و ذكّر به : يعنى يادآورى كن به قرآن .\r\nبَسَلَهُ - از باب نَصَرَ - : ممنوع و محروم كرد او را ، أبسَلَهُ : آن را به رهن و گرو گذاشت .\r\nأن تُبسَل به تقدير « مخافة أن تبسل » . تَعدِل : فدا و مثل بدهد . كُلَّ عدل مفعول مطلق نوعى است يعنى « فداءً كاملًا » .\r\nتفسير :\r\nوَ ذَرِ الَّذِينَ اتَّخَذُواْ دِينَهُمْ لَعِباً وَ لَهْواً وَ غَرَّتْهُمُ الْحَيَاةُ الدُّنْيَا\r\nيعنى : اى پيامبر ، رها كن كسانى را كه دينشان را به بازيچه و بيهوده گرفته‌اند و زندگى دنيا آنها را فريفته است . يعنى مانند مشركان كه اتخاذ شرك و بت‌پرستىِ آنها روى حبّ رياست يا منافع مالى است . و يا آن كه دين حقى كه بايد به جدّ و عزم تلّقى كنند و عمل نمايند در نزد آنها جدّى نيست ، بلكه مانند منافقان و برخى مسلمان‌هاى صورى ، بازيچه و به اقتضاى هوا و تابع منافع مادى آنهاست . و معناى « رها كن » اين است كه متعرّض آنها\r\n\r\n","description":"","footnote":"","page_name":" 394 ","page_number":396},
  {"content":"\r\n\r\nمباش و در مقابل گفتار و رفتار كفرآميز و فسق‌آور آنها به مقابله و مؤاخذه بر مخيز تا آن گاه كه قدرت و تسلّط يا بى و توان جهاد و پياده كردن حقيقى امر به معروف و نهى از منكر را پيدا كنى .\r\nوَ ذَكِّرْ بِهِ أَن تُبْسَلَ نَفْسٌ م بِمَا كَسَبَتْ\r\nيعنى : به وسيلهء اين قرآن آنها را و همه را تذكّر ده و يادآورى كن ، تا مبادا در روز واپسين ، نفسى به سزاى آنچه در دنيا كسب كرده از كفر و فسق ، ممنوع از رحمت و محروم از فضل خدا گردد .\r\nلَيْسَ لَهَا مِن دُونِ اللَّهِ وَلِىٌّ وَ لَاشَفِيعٌ وَ إِن تَعْدِلْ كُلَّ عَدْلٍ لَّايُؤْخَذْ مِنْهَآ\r\nيعنى : در حالى كه آن نفس را جز خداوند سرپرست و ياور و شفاعت كننده‌اى نيست ، و اگر در آن روز از جانب خود فديه دهد بزرگ‌ترين و كامل‌ترين فديه را يا همهء انواع فديه‌ها را ، از او پذيرفته نمىشود .\r\nأُوْلئِكَ الَّذِينَ أُبْسِلُواْ بِمَا كَسَبُواْ لَهُمْ شَرَابٌ مِّنْ حَمِيمٍ وَ عَذَابٌ أَلِيمٌ م بِمَا كَانُواْ يَكْفُرُونَ\r\nيعنى : آنهايند كسانى كه در برابر آنچه در دنيا از معاصى به دست آورده‌اند محروم از رحمت خدا خواهند بود و آنها را به سزاى كفرشان پيوسته آشاميدنىاى از آب جوشان جهنم و عذابى دردناك است .\r\nقُلْ أَنَدْعُوا مِن دُونِ اللّهِ مَا لَايَنْفَعُنَا وَلَا يَضُرُّنَا وَنُرَدُّ عَلَى أَعْقَابِنَا بَعْدَ إِذْ هَدَانَا اللّهُ كَالَّذِي اسْتَهْوَتْهُ الشَّيَاطِينُ فِي الْأَرْضِ حَيْرَانَ لَهُ أَصْحَابٌ يَدْعُونَهُ إِلَى الْهُدَى ائْتِنَا قُلْ إِنَّ هُدَى اللّهِ هُوَ الْهُدَى وَأُمِرْنَا لِنُسْلِمَ لِرَبِّ الْعَالَمِينَ « 71 » وَأَنْ أَقِيمُوا الصَّلَاةَ وَاتَّقُوهُ وَهُوَ الَّذِي إِلَيْهِ تُحْشَرُونَ « 72 »\r\n\r\n","description":"","footnote":"","page_name":" 395 ","page_number":397},
  {"content":"\r\n\r\nلغت و اعراب :\r\n\r\n[ دليل يكتا پرستى 
  ]\r\nاستهواه : او را به پيروى خويش واداشت ، عقلش را ربود . حارَ - از باب مَنَع - : راه را گم كرد . حيران صفت مشبّهه و حال است از ضمير مفعولى در « استهوته » . له أصحاب صفت « حيران » است . و أن أقيموا عطف است بر لنسلم به تقدير « لأن أقيموا » يا « لأن نُقيمَ » .\r\nتفسير :\r\nقُلْ أَنَدْعُواْ مِن دُونِ اللَّهِ مَا لَايَنفَعُنَا وَ لَايَضُرُّنَا وَ نُرَدُّ عَلَى أَعْقَابِنَا بَعْدَ إِذْ هَدَانَا اللَّهُ\r\nاين آيه به نحو استفهام انكارى ، احتجاج با مشركين است بر لزوم تبعيت از توحيد و دورى از شرك و كفر .\r\nمعناى آيه : اى پيامبر ، به مشركين قريش و بت‌پرستان مكّه بگو : آيا غير خدا و به جاى او چيزى را بخوانيم و جمادى را بپرستيم و نيازهاى خود را از او بخواهيم كه هرگز نه سودى به ما مىرساند و نه ضررى به ما مىزند ؟ و آيا پس از آن كه خداوند ما را هدايت فرموده به پشت سر خويش يعنى به‌سوى شرك و كفر بازگرديم ؟\r\nاين سخن را پيامبر از زبان امّت خود مىگويد كه از شرك به اسلام آمده بودند نه از طرف شخص خود كه هيچ گاه سابقهء كفر و شرك نداشته است .\r\nكَالَّذِى اسْتَهْوَتْهُ الشَّيَاطِينُ فِى الْأَرْضِ حَيْرَانَ لَهُ أَصْحَابٌ يَدْعُونَهُ إِلَى الْهُدَى ائْتِنَا\r\nيعنى : آيا ما به‌سوى كفر و شرك باز گرديم و همانند كسى باشيم كه شيطان‌ها و پريان در صفحهء زمين او را در حالى كه متردّد و حيران است به دنبال خويش انداخته و عقلش را ربوده‌اند ، و او را يارانى است كه پيوسته براى نجاتش او را به‌سوى هدايت مىخوانند كه به طرف ما بيا ، و او از غايت حيرت و غفلت نمىپذيرد ؟\r\nحاصل آن كه در اين آيه كسانى را كه از ابتدا در حال شرك و كفرند و يا پس از پذيرش اسلام دوباره به حال اول بازگشته‌اند ، تشبيه به اسير جن و متحيّر در صحرايى مىكند كه خود حيران است و نداها و دعوت‌هاى دوستانش را كه مىخواهند نجاتش دهند ، نمىشنود يا باور نمىكند .\r\nو وجه تشبيه اين است كه مشرك و كافر در جوّ وسيع زندگى ، راه حق و نجات را كه\r\n\r\n","description":"","footnote":"","page_name":" 396 ","page_number":398},
  {"content":"\r\n\r\nدين حق و شريعت وقت خويش است به واسطهء وسوسه‌هاى شياطين و يارى نفس امّاره گم كرده و در واقع متحيّر و آواره از راه سعادت است ، خواه به باطل‌هاى خود معتقد باشد يا در شك و ترديد به سر برد ، و هرچه ياران انسانىِ او از پيامبر وقت و مسلمين ، او را به‌سوى دين و كتاب آسمانى دعوت مىكنند از فرط گمراهى و عناد و پيروى هوا نمىپذيرد و گويى نمىشنود .\r\nقُلْ إِنَّ هُدَى اللَّهِ هُوَ الْهُدَى وَ أُمِرْنَا لِنُسْلِمَ لِرَبِّ الْعَالَمِينَ\r\nيعنى : اى پيامبر ، در برابر گرايش آنها به كفر و هدايت شياطين جنّى و انسى بگو : به يقين و بىترديد هدايت خداوند همان هدايت مستقيم و اصيل و صحيح است . و نيز بگو : ما مأموريم كه تسليم پروردگار جهانيان شويم . يعنى خدا به وسيلهء پيامبران مرسل و عقل و خرد ، ما را فرمان داده كه در مقابل ذات اقدس او كه همهء جهانيان از آنِ او و تحت تربيت اويند سر تسليم فرود آوريم و شريعت اهدايى او را بپذيريم نه هدايت تحيّرآور شياطين را .\r\nوَ أَنْ أَقِيمُواْ الصَّلَاةَ وَ اتَّقُوهُ وَ هُوَ الَّذِى إِلَيْهِ تُحْشَرُونَ\r\nيعنى : و نيز به ما دستور رسيده كه بايد نماز را برپا داريد و از او - يعنى خداوند - پروا كنيد ، و اوست كسى كه به‌سوى او گردآورى مىشويد .\r\nمراد از « پروا » انجام همهء واجبات و ترك همهء محرمات است ، و چون نماز اهمّ همهء تكاليف است جداگانه ذكر شده . و مراد از گردآورى نزد او اجتماع بشر مقدمتاً در عالم برزخ است كه اكثريتشان پيش از نفخهء اول صور به تدريج و باقى به نفخهء اول صور يك مرتبه در آن‌جا حاضر مىشوند ، و از آن‌جا به نفخهء دوم راهى قيامت مىشوند و به نفخهء سوم براى حساب و داورى در محكمهء الهى اجتماع مىكنند .\r\nوَهُوَ الَّذِي خَلَقَ السَّماوَاتِ وَالْأَرْضَ بِالْحَقِّ وَيَوْمَ يَقُولُ كُن فَيَكُونُ قَوْلُهُ الْحَقُّ وَلَهُ الْمُلْكُ يَوْمَ يُنفَخُ فِي الصُّورِ عَالِمُ الْغَيْبِ وَالشَّهَادَةِ وَهُوَ الْحَكِيمُ الْخَبِيرُ « 73 »\r\n\r\n","description":"","footnote":"","page_name":" 397 ","page_number":399},
  {"content":"\r\n\r\nتفسير :\r\nوَ هُوَ الَّذِى خَلَقَ السَّمَاوَاتِ وَ الْأَرْضَ بِالْحَقِّ\r\nيعنى و اوست كسى كه آسمان‌ها و اين زمين - يا مطلق زمين - را به حق يعنى روى هدفى صحيح و و الا و برتر و عقلايى آفريده . و مراد اعم است از خود آسمان‌ها و زمين و آنچه در ميان آنهاست .\r\nوَيَوْمَ يَقُولُ كُن فَيَكُونُ\r\n« يوم » منصوب است به « يقول » . يعنى و روزى - يعنى هر زمانى - كه به هر چيزى مىگويد : باش ، بىدرنگ مىباشد . مراد از گفتن كلمهء « كُن » تعلّق ارادهء تكوينى او بر ايجاد اشياست و نياز به تلفّظ « كُنْ » نيست ، زيرا ايجاد كلمهء كُن نيز نيازمند تكرار آن مىشود و منجر به تسلسل مىگردد . و شايد ادراج كلمهء كُن به لحاظ « أبى اللَّه أن يُجرى الامورَ الّا بأسبابها » است يا براى سهولت در اذهان شنونده . و بالجمله هر آنى ارادهء حتمى او به وجود چيزى تعلق بگيرد ، خواه سماوات و ارض باشد يا غير آنها و خواه حدوث قيامت باشد يا غير آن ، بلافاصله موجود مىشود . و لكن ظاهر آيه اين است كه در اين‌جا متعلّق « كُن » روز قيامت است كه هر زمانى بگويد : « باش » تحقّق خواهد يافت .\r\nقَوْلُهُ الْحَقُّ\r\nيعنى : گفتار او ثابت است .\r\nهر سخنى كه از خدا صادر شده و در لوح محفوظ نگاشته شده ، يا در كتاب‌هاى آسمانى آمده ، يا به پيامبران و فرشتگان رسيده كه از آن جمله آمدن قيامت است ، همه حقّ و ثابت است و شائبهء كذب و خطا در آن نيست . و ممكن است مراد از « قوله الحقّ » تعليل جملهء قبل و مراد از « قول » مفاد « يقول » سابق باشد و مراد از « حق » عين ثبوت اشيا در خارج باشد . يعنى علت اين كه قول « كُن » ملازم « فيكون » است ، اين است كه ارادهء او به هرچه تعلّق بگيرد او قهراً ثابت و موجود شده است . يعنى إرادته عين حصول المراد و ثبوته .\r\nوَلَهُ الْمُلْكُ يَوْمَ يُنفَخُ فِى الصُّورِ\r\nيعنى : و در آن روزى كه نفخ در صور خواهد شد مُلك از آنِ اوست .\r\nمراد از نفخ صور نفخهء اول به بعد است تا آخر ابد . يعنى هرچند در دنيا نيز ملكيت\r\n\r\n","description":"","footnote":"","page_name":" 398 ","page_number":400},
  {"content":"\r\n\r\nجهان و مالكيت مطلقهء آن از آنِ اوست ، لكن در دنيا شياطين جنّ و انس و طواغيت و جائرانِ بشر هريك به نوبه و استعداد و محيط خود مدّعى ملكيت و مالكيت‌اند ، ولى در آن روز ، ملكيت مطلقهء بلامعارض و بدون منازع ، مخصوص ذات اقدس اوست و همهء شياطين در غل و زنجير و همهء سلاطين جور و طواغيت زمان در ذلّت و خوارى و مشمول أُوْلئِكَ الْأَغْلالُ فِى أَعْنَاقِهِمْ [ رعد ، 5 
  ] اند . پس اين جمله نظير آيهء مالِكِ يَوْمِ الدِّينِ [ حمد ، 4 
  ] و آيهء لِمَنِ الْمُلْكُ الْيَوْمَ لِلَّهِ الْوَاحِدِ الْقَهَّارِ [ غافر ، 16 
  ] است .\r\nعَالِمُ الْغَيْبِ وَالشَّهَادَةِ وَهُوَ الْحَكِيمُ الْخَبِيرُ\r\n\r\n[ ابراهيم عليه السلام قهرمان توحيد 
  ]\r\nيعنى : او داناى غيب و شهود است . آنچه از هر ذىشعورى غايب و پنهان و آنچه در نزد هر ذىشعورى حاضر و عيان است براى او حاضر است و به همه احاطهء علمى دارد . و او داراى حكمت و آگاهى است .\r\nغرض از اين دو جمله اين است كه اطلاع از اعمال باطنى و ظاهرى طايفهء بشر و اجنّه در مدت عمر دنيا و تشخيص نيك و بد آنها و تعيين مقدار پاداش و كيفر براى همه نسبت به كسى كه غيب و شهود در نزد او شهود است ، بسيار سهل است و تنظيم امر شهمه و اجراى عادلانهء پاداش و كيفر در نزد حكيم علىالاطلاق و آگاهِ از همه چيز بسيار آسان است .\r\nوَإِذْ قَالَ إِبْرَاهِيمُ لِأَبِيهِ آزَرَ أَتَتَّخِذُ أَصْنَاماً آلِهَةً إِنِّي أَرَاكَ وَقَوْمَكَ فِي ضَلَالٍ مُبِينٍ « 74 »\r\nلغت و اعراب :\r\nآزر و تارَح : نام پدر ابراهيم خليل و دو اسم عجمى غيرمنصرف‌اند . اصنام : جمع صنم ، هرچه غير از خدا مورد پرستش قرار گيرد از مجسّمه و تمثال و غيره . الهة مفعول دوم تتّخذ .\r\nتفسير :\r\nوَ إِذْ قَالَ إِبْرَاهِيمُ لِأَبِيهِ ءَازَرَ أَتَتَّخِذُ أَصْنَاماً ءَالِهَةً\r\nاز اين آيه تا ده آيهء ديگر بيانى اجمالى است از آنچه خداوند به پيامبر عظيم‌الشأن\r\n\r\n","description":"","footnote":"","page_name":" 399 ","page_number":401},
  {"content":"\r\n\r\nابراهيم خليل عطا كرده از منطق رسا در اثبات توحيد ، و استدلال متين او در بيان حق ، و تنزيه و تبرئهء خداوند از هر عيب و نقص .\r\nمعناى آيه : و به ياد آوريد زمانى را كه ابراهيم به پدرش آزر گفت : آيا تو بت‌ها را براى خود خدايانى اتخاذ مىكنى ؟ يعنى قائل به ربوبيت آنها مىشوى و در مقابل آنها خضوع و سجده مىكنى و از آنها حاجت مىطلبى ؟\r\nظاهر آيه اين است كه آزر پدر حقيقى ابراهيم ، و مشرك و بت‌پرست بوده . لكن در سنت وارده از معصومين اهل بيت عليهم السلام آمده كه بىترديد پدر و اجداد پيامبر اسلام يعنى اجداد پدرى او در هر مرتبه كه بالا رود تا آدم ابوالبشر موحّد بوده‌اند و صفت شرك در آنها نبوده « و كان صلى الله عليه و آله نوراً فى الأصلاب الشامخة » و از اين رو مفسّران شيعه كلمهء « أب » را در اين آيه حمل كرده‌اند به پدرخوانده ، يا پدر زن ، يا پدر معنوى يعنى معلّم ، يا عموى ابراهيم كه اطلاق اسم پدر بر آنها نزد عرب مرسوم بوده است ، زيرا علاوه بر مطلب فوق ، كلمهء « أب » اعم است از پدر و غيره ، و كلمهء خاص پدر كلمهء « والد » است .\r\nإِنِّى أَرَاكَ وَ قَوْمَكَ فِى ضَلَالٍ مُّبِينٍ\r\nيعنى : به آزر گفت كه بىترديد من تو را و قوم تو را در گمراهى آشكارى مىبينم .\r\nوَكَذلِكَ نُرِي إِبْرَاهِيمَ مَلَكُوتَ السَّماوَاتِ وَالْأَرْضِ وَلِيَكُونَ مِنَ الْمُوقِنِينَ « 75 » فَلَمَّا جَنَّ عَلَيْهِ اللَّيْلُ رَأى كَوْكَباً قَالَ هذَا رَبِّي فَلَمَّا أَفَلَ قَالَ لَاأُحِبُّ الآفِلِينَ « 76 » فَلَمَّا رَأى الْقَمَرَ بَازِغاً قَالَ هذَا رَبِّي فَلَمَّا أَفَلَ قَالَ لَئِن لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ « 77 » فَلَمَّا رَأى الشَّمْسَ بَازِغَةً قَالَ هذَا رَبِّي هذَا أَكْبَرُ فَلَمَّا أَفَلَتْ قَالَ يَا قَوْمِ إِنِّي بَرِيءٌ مِمَّا تُشْرِكُونَ « 78 »\r\n\r\n","description":"","footnote":"","page_name":" 400 ","page_number":402},
  {"content":"\r\n\r\nلغت و اعراب :\r\nكذلك اشاره است به تعليم مفهوم از آيهء قبل . ملكوت مانند ملك مصدر است يا مصدر به معنى مفعول ، تسلّط تام يا متعلق تسلط ؛ و اضافهء واو و تاء براى مبالغه است مانند رهبوت و جبروت . وليكون عطف است به محذوف مقدّر ، يعنى « ليستدلّ على التوحيد وليكون » . جَنَّ الشىءَ و عليه : پوشانيد آن را . أَفلَ الشىءُ - از باب عَلِمَ و نَصَرَ - : غايب شد .\r\nبَزَغَت الشمسُ - از باب نَصَر - : طلوع نمود .\r\nتفسير :\r\nوَ كَذلِكَ نُرِى إِبْرَاهِيمَ مَلَكُوتَ السَّمَاوَاتِ وَ الْأَرْضِ\r\nيعنى : و همان گونه كه او را در تشخيص راه حق و باطل بينا كرديم و گمراهى پدر و زشتى كار او را نشان داديم ، همواره ملكوت آسمان‌ها و اين زمين را بر او نمايان مىكرديم .\r\nمراد از « ملكوت » مُلك عظيم نامحدود و غيرمحصور آسمان‌ها و زمين است كه همه را در برابر چشم ظاهرى ابراهيم ظاهر مىساخت ، يا خصوصيات و كمّ و كيف اوضاع آنها را به او تعليم مىداد و در مقابل فكرش مجسم مىنمود . و ممكن است مراد از « ملكوت » خود تسلط و مالكيت به معناى مصدرى باشد ، يعنى كيفيت تسلّط و تصرف و قلب و انقلاب‌هايى را كه در سماوات و أرض همواره انجام مىدهيم به او نشان مىداديم . زيرا فرق است ميان ديدن كارخانهء عظيمى در حال خوابيدن آن با در حال حركت و توليد بودن آن .\r\nوَلِيَكُونَ مِنَ الْمُوقِنِينَ\r\nعطف به مقدَّر است ، يعنى : ارائهء ملكوت براى اين بود كه نيروى استدلال او در برابر خصم قوىتر گردد ، و براى اين كه خود او از اهل يقين باشد . يعنى ايمانش به علم و عظمت و قدرت و حكمت او به مرتبهء كمال يقين برسد .\r\nفَلَمَّا جَنَّ عَلَيْهِ اللَّيْلُ رَءَا كَوْكَباً قَالَ هذَا رَبِّى\r\nيعنى : پس چون شب بر ابراهيم پوشش افكند و او را زير سايه گرفت و تنها ستارگان\r\n\r\n","description":"","footnote":"","page_name":" 401 ","page_number":403},
  {"content":"\r\n\r\nدر جانب آسمان درخشيدند ، ستاره‌اى ديد كه گفته مىشود زهره يا مشترى بوده ، و اشاره به آن كرده ، گفت : اين پروردگار من است . يعنى مالك و مدير و مدبّر امورات من است نه خالق من و موجِد اشيا و جهان ، زيرا كسى از بت‌پرستان و مشركان ديگر قائل به الوهيت غير خدا نبودند ، بلكه خالق و موجد جهان و جهانيان را خدا مىدانستند و شرك آنها در تربيت اشيا و ايجاد نفع و ضرر دربارهء آنها بود و از اين راه ربّ النوع و رب الأنواع پديد آمده بود .\r\nو ظاهراً اين كلام را در ميان قوم و ملت خود گفته كه اغلبشان خورشيد و ماه و ستاره را مىپرستيدند . و اشاره به ستاره و اظهار ربوبيت او از قبيل طرح موافقت با مدّعاى خصم است كه بعداً با دليل روشن باطل نمايد .\r\nفَلَمَّآ أَفَلَ قَالَ لَآأُحِبُّ الْأَفِلِينَ\r\nيعنى : پس چون آن ستاره غروب كرد و حركت زمين به‌سوى مشرق ، او را در پشت پردهء غرب پنهان نمود ، گفت : من افول كنندگان را دوست ندارم . يعنى ستاره صلاحيت ربوبيت ندارد ، زيرا موجودى كه از مكانى به مكانى منتقل شود و از حالى به حالى متغيّر گردد و پشت پرده افتد و غايب شود ، صلاحيت ربوبيت بر كره‌اى و نفوسى را ندارد .\r\nفَلَمَّا رَءَا الْقَمَرَ بَازِغاً قَالَ هذَا رَبِّى فَلَمَّآ أَفَلَ قَالَ لَئِن لَّمْ يَهْدِنِى رَبِّى لَأَكُونَنَّ مِنَ الْقَوْمِ الضَّآلِّينَ\r\nيعنى : پس چون ماه را در حال طلوع ديد ، گفت : اين پروردگار من است . و طبعاً ديدن ماه در حال طلوع در اواسط ماه بوده ، پس ماه را در حالى ديده كه بدر تمام يا شبيه تمام بوده و نورش بر ستارگان غالب بوده و از اين رو آن - به ظاهر - را به ربوبيت انتخاب كرد و چنين وانمود كرد كه گويى گمشدهء خود را يافته و گفت : مربّى من اين است . پس چون غروب كرد ، و لابد آخر آن شب يا چند شب ديگر بوده ، گفت : به يقين اگر پروردگارم مرا هدايت نكند حتماً جزو دستهء گمراهان خواهم بود . يعنى ماه هم به خاطر نقص تغيير و نهان شدن در پس پرده از مربوبين است و صلاحيت رب شدن ندارد . و غرض آن كه بالأخره ما ربّى داريم و اينها هم رب نيستند ، پس آن ربّ حقيقى بايد ما را به‌سوى خود هدايت نمايد .\r\nفَلَمَّا رَءَا الشَّمْسَ بَازِغَةً قَالَ هذَا رَبِّى هذَآ أَكْبَرُ\r\nيعنى : پس از نفى ربوبيت ستاره و ماه ، چون آفتاب را در حال طلوع نگريست ، ( يعنى\r\n\r\n","description":"","footnote":"","page_name":" 402 ","page_number":404},
  {"content":"\r\n\r\nدر حالى كه سر از خاور بيرون مىآورد و سينهء تاريك آفاق را مىشكافت و نصف كرهء زمين را روز روشن مىكرد ، و لابد قومش هم در آن هنگام علىالرسم در برابرش خضوع كرده ، به سجده مىافتادند ) گفت : اين پروردگار من است ، اين بزرگ‌تر از آن دوتاست .\r\nيعنى مطلوب حقيقى را پيدا كردم .\r\nفَلَمَّآ أَفَلَتْ قَالَ يَا قَوْمِ إِنِّى بَرِىءٌ مِّمَّا تُشْرِكُونَ\r\nيعنى : پس چون در آخر روز ، آن نيز غروب كرد و چرخش زمين به‌سوى خاور او را در طرف باختر از نظرها پنهان ساخت ، گفت : اى قوم من ، به يقين من از آنچه آن را شريك خدا قرار مىدهيد بيزارم . و ظاهر اين است كه اين كلام را كه ضد اعتقاد آنها بود در ميان انبوه جمعيت آنها گفته است ، و معلوم مىشود آنها نيز تنها اين سه قسم را يعنى ستاره و ماه و خورشيد را به ربوبيت پذيرفته بودند كه ابراهيم پس از نفى آنها به سراغ خداى حقيقى رفت .\r\nإِنِّي وَجَّهْتُ وَجْهِيَ لِلَّذِي فَطَرَ السَّماوَاتِ وَالْأَرْضَ حَنِيفاً وَمَا أَنَا مِنَ الْمُشْرِكِينَ « 79 »\r\nلغت و اعراب :\r\nوجّه الشىءَ : آن را به طرفى برگرداند . وجه : صورت انسان و حيوان ، جهت و سو . فَطَرَ الشىءَ - از باب عَلِم و نَصَرَ - : شكافت آن را ، اختراع نمود و ايجاد كرد آن را . حَنَفَ - از باب ضَرَبَ - : ميل كرد . حنيف : مستقيم . حنيفاً حال است از فاعِل وجَّهت .\r\nتفسير :\r\nإِنِّى وَجَّهْتُ وَجْهِىَ لِلَّذِى فَطَرَ السَّمَاوَاتِ وَ الْأَرْضَ\r\nيعنى : به يقين من صورت خود را برگرداندم به‌سوى كسى كه آسمان‌ها و اين زمين را آفريده است . مراد از توجيه صورت ، متوجه كردن دل و روح و جان است به‌سوى ذات واجب الوجود ، يعنى اعتقاد به او و عبادت او . و اطلاق فطر ( شكافتن ) بر خلق ( آفريدن )\r\n\r\n","description":"","footnote":"","page_name":" 403 ","page_number":405},
  {"content":"\r\n\r\nتشبيه است به اين كه گويى شكم عدم را شكافته و موجودات را بيرون ريخته است . و توصيف خدا به اين خلقت براى اين است كه آنها آن را قبول داشتند ، يعنى آن ذات متعالى كه مىدانيد اين صفت عظيم را دارد .\r\nحَنِيفاً وَ مَآ أَنَا مِنَ الْمُشْرِكِينَ\r\nيعنى : توجه من به خداى خالق در حالى است كه ميل به حق كرده‌ام و او را يافته‌ام و ربوبيت را نيز نسبت به همهء اجزاى عالم وجود از آنِ او مىدانم ، و از شما مشركان نيستم كه براى او شريك قرار دهم و الوهيت و خلقت را از او ، و ربوبيت را از غير او بدانم .\r\nوَحَاجَّهُ قَوْمُهُ قَالَ أَتُحَاجُّونِّي فِي اللّهِ وَقَدْ هَدَانِ وَلَا أَخَافُ مَاتُشْرِكُونَ بِهِ إِلَّا أَن يَشَاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَفَلَا تَتَذَكَّرُونَ « 80 »\r\nلغت و اعراب :\r\nأتحاجّونّى ، اصلش أتحاجّوننى بوده ، دو تشديد و دو مدّ در اين كلمه است . إلّاأن يشاء اللَّه استثناى منقطع است به تقدير « لكن أخاف أن يشاء ربّى خوفى » .\r\nتفسير :\r\nوَ حَآجَّهُ قَوْمُهُ قَالَ أَتُحَآجُّونِّى فِى اللَّهِ وَ قَدْ هَدَانِ\r\nدر آيات پيشين آغاز احتجاج از جانب ابراهيم بود و مفاد اين آيه آغاز احتجاج از ناحيهء كفّار است .\r\nمعناى آيه : و قوم ابراهيم با وى به جدال و ستيزه برخاستند . و طبعاً جدالشان دربارهء توحيد و شرك بوده كه به خاطر ترس از اين كه از جانب بت‌ها و ساير شركا مَضارّ و آسيبى به ما برسد بايد به آنها معتقد شد و آنها را عبادت نمود ( زيرا انگيزهء پرستش مشركان نوعاً به خاطر جلب نفع از آن معبودها يا دفع ضرر و آسيب از آنها بوده ) . ابراهيم گفت : آيا با من\r\n\r\n","description":"","footnote":"","page_name":" 404 ","page_number":406},
  {"content":"\r\n\r\nدربارهء خداوند جدال و ستيزه مىكنيد ؟ در حالى كه او مرا هدايت كرده است . يعنى وحدت و يگانگى خود را در الوهيت و ربوبيت و مالكيت اشيا ، و بطلان و عجز شركا را به نحو علم اليقين به من نشان داده و مرا به‌سوى خود هدايت نموده ، پس مرا چه نيازى به اقامهء دليل از جانب شماست ؟ !\r\nوَ لَاأَخَافُ مَا تُشْرِكُونَ بِهِ إِلَّآ أَن يَشَآءَ رَبِّى شَيْئاً\r\nيعنى : و حال آن كه من از هيچ يك از آنچه شريك خدا مىسازيد نمىترسم جز اين كه پروردگارم چيزى را بخواهد . يعنى لكن از اين مىترسم كه پروردگارم خوف و ترسى را برايم بخواهد .\r\nوَسِعَ رَبِّى كُلَّ شَىْءٍ عِلْماً أَفَلَا تَتَذَكَّرُونَ\r\nاين جمله به منزلهء تعليل استثناى فوق است . يعنى : پروردگارم بر همه چيز وسعت دانش و احاطهء علمى دارد و ممكن است در علم ازلى او اين باشد كه به من آسيبى برسد .\r\nپس آيا اين حقايق را تعقل نمىكنيد و از آن پند نمىگيريد ؟ !\r\nوَكَيْفَ أَخَافُ مَا أَشْرَكْتُمْ وَلَا تَخَافُونَ أَنَّكُمْ أَشْرَكْتُمْ بِاللّهِ مَا لَمْ يُنَزِّلْ بِهِ عَلَيْكُمْ سُلْطَاناً فَأَيُّ الْفَرِيقَيْنِ أَحَقُّ بِالْأَمْنِ إِن كُنتُمْ تَعْلَمُونَ « 81 » الَّذِينَ آمَنُوا وَلَمْ يَلْبِسُوا إِيمَانَهُم بِظُلْمٍ أُوْلئِكَ لَهُمُ الْأَمْنُ وَهُم مُهْتَدُونَ « 82 » وَتِلْكَ حُجَّتُنَا آتَيْنَاهَا إِبْرَاهِيمَ عَلَى قَوْمِهِ نَرْفَعُ دَرَجَاتٍ مَن نَشَاءُ إِنَّ رَبَّكَ حَكِيمٌ عَلِيمٌ « 83 »\r\nتفسير :\r\nوَ كَيْفَ أَخَافُ مَآ أَشْرَكْتُمْ وَ لَاتَخَافُونَ أَنَّكُمْ أَشْرَكْتُمْ بِاللَّهِ مَا لَمْ يُنَزِّلْ بِهِ عَلَيْكُمْ سُلْطَاناً\r\nيعنى : و چگونه من از آنچه شما شريك خدا كرده‌ايد بترسم ؟ - چگونه از آسيب و ضرر\r\n\r\n","description":"","footnote":"","page_name":" 405 ","page_number":407},
  {"content":"\r\n\r\nبت‌هاى تراشيده شده به دست شما بهراسم در صورتى كه آنها جز جمادى بىاراده و مخلوقى مقهور و عاجز نيستند - در حالى كه شما نمىهراسيد از اين‌كه براى خداوند چيزى را شريك قرار داده‌ايد كه خدا هيچ حجّت و برهانى بر صلاحيت او بر شما نازل نكرده است ! يعنى بايد قداست و مقام و تأثيرات وجودى هر موجودى در عالم هستى افاضهء تكوينى يا تشريعى از جانب او شود .\r\nفَأَىُّ الْفَرِيقَيْنِ أَحَقُّ بِالْأَمْنِ إِن كُنتُمْ تَعْلَمُونَ\r\nيعنى : پس كدام يك از دو دسته به ايمنى سزاوارترند اگر مىدانيد ؟ يعنى اگر اهل دانشيد داورى كنيد آيا موحّدان كه در طاعت خداى مقتدر قرار گرفته و خود را از جانب جماداتِ عاجز در امان مىدانند در آرامش خاطرند ، يا مشركان و بت‌پرستان كه تكيه بر جمادات نموده و خود را از غضب خداى مقتدر غالب در امان مىپندارند ؟\r\nالَّذِينَ ءَامَنُواْ وَ لَمْ يَلْبِسُواْ إِيمَانَهُم بِظُلْمٍ أُوْلئِكَ لَهُمُ الْأَمْنُ وَ هُم مُّهْتَدُونَ\r\nدر اين آيه ابراهيم سبقت جسته است به جواب از پرسشى كه خود كرده ، به خاطر اثبات آن كه مطلب روشن است و جوابى جز اين نيست . يعنى : حتماً اين چنين است كسانى كه به خدا ايمان آورده‌اند و ايمان خود را آميخته به هيچ ستمى نكرده‌اند آنها هستند كه ايمنى ، از آنِ آنهاست ، و آنها هدايت‌يافتگان‌اند .\r\nمراد از « ظلم » در اين‌جا شرك است چنان كه لقمان حكيم گفته : إِنَّ الشِّرْكَ لَظُلْمٌ عَظِيمٌ [ لقمان ، 13 
  ] . يعنى كسانى كه توحيدشان مخلوط به شرك نشده در امان اند و راه راست را يافته‌اند .\r\nوَ تِلْكَ حُجَّتُنَآ ءَاتَيْنَاهَآ إِبْرَاهِيمَ عَلَى قَوْمِهِ\r\nيعنى : و آن حجت و برهان ما بود كه به ابراهيم در برابر قومش داديم . « تلك » اشاره است به حجّت به نحو عموم ، يعنى ادّله و براهينى كه در آيات گذشته براى ابراهيم ذكر شد ، نظير استدلال انّى او از طريق معلولات به وجود علت ، و از راه تغييرات حاصله در جهان هستى به خالق و مدبّر ، و جواب‌هاى منطقى او در برابر احتجاجات دشمن .\r\n\r\n","description":"","footnote":"","page_name":" 406 ","page_number":408},
  {"content":"\r\n\r\nنَرْفَعُ دَرَجَاتٍ مَّن نَشَآءُ\r\nاين آيه جملهء مستأنفه و در ذكر الطاف خدا دربارهء صالحان بشر است و در بيان اين كه ابراهيم نيز از آنها بود . يعنى : آرى كسى را كه ما بخواهيم ، به درجاتى بالا مىبريم . و خواستن خداوند گاهى به ارادهء ازلى و اقتضاى تكوينى نظام ادارهء بشر و به تَبَع نظام اتمّ صفحهء وجود است ، و گاهى به واسطهء پذيرش اختيارى بشر است تكاليف توجيه شده به‌سوى او را ، هرچند وجه اول ، ملازم وجه دوم نيز هست ، نظير انبيا و معصومان عليهم السلام .\r\nو مراد از « رفع درجات » درجات معنوى ايمان و عقايد و سجاياى فاضلهء انسانى و عمل‌هاى شايستهء خارجى است . و ابراهيم را علاوه بر مراحل تكوينى ، در مناصب انشائى نيز ترفيع درجه داده بود ؛ نخست منصب نبوت و رسالت و سپس منصب امامت بخشيده و از آن‌جا به كرامت خلّت ارتقا داده بود .\r\nإِنَّ رَبَّكَ حَكِيمٌ عَلِيمٌ\r\nيعنى : به يقين پروردگار تو داراى حكمت و علم است .\r\nاعطاى مراتب كمال تكوينى يا تشريعى به برخى از آنها بر مبناى حكمت و دقت و متانت و اتقان صنع در مرحلهء تكوين و تشريع و روى علم كامل محيط به همه چيز است .\r\nوَوَهَبْنَا لَهُ إِسْحَاقَ وَيَعْقُوبَ كُلّاً هَدَيْنَا وَنُوحاً هَدَيْنَا مِن قَبْلُ وَمِن ذُرِّيَّتِهِ دَاوُدَ وَسُلَيْمَانَ وَأَيُّوبَ وَيُوسُفَ وَمُوسَى وَهَارُونَ وَكَذلِكَ نَجْزِي الْمُحْسِنِينَ « 84 » وَزَكَرِيَّا وَيَحْيَى وَعِيسَى وَإِلْيَاسَ كُلٌّ مِنَ الصَّالِحِينَ « 85 » وَإِسْمَاعِيلَ وَالْيَسَعَ وَيُونُسَ وَلُوطاً وَكُلّاً فَضَّلْنَا عَلَى الْعَالَمِينَ « 86 » وَمِنْ آبَائِهِمْ وَذُرِّيَّاتِهِمْ وَإِخْوَانِهِمْ وَاجْتَبَيْنَاهُمْ وَهَدَيْنَاهُمْ إِلَى صِرَاطٍ مُسْتَقِيمٍ « 87 »\r\n\r\n","description":"","footnote":"","page_name":" 407 ","page_number":409},
  {"content":"\r\n\r\nلغت و اعراب :\r\nذَرَّ الملحَ مضاعف اللام - از باب نصر : پاشيد آن را . ذرية به تثليث ذال و تشديد راء و ياء : نسل و فرزندان . نوحاً : مفعول مقدم هدينا و واو و سيزده نام پس از آن عطف‌اند به نوح .\r\nتفسير :\r\nوَ وَهَبْنَا لَهُ إِسْحَاقَ وَ يَعْقُوبَ كُلّاً هَدَيْنَا وَ نُوحاً هَدَيْنَا مِن قَبْلُ\r\nمراد از هدايت مطلق در هر جا هدايت در اصول عقايد و امّهات فروع است كه مجموع را مىتوان به عنوان دين و اسلام و صراط مستقيم ناميد . و لكن در آيات زير كه در هفت مورد به كار رفته ، مراد هدايت خاصّه است يعنى توأم با مقام نبوّت و تفضيل بر جهانيان عصر و اجتبا و برگزيدن و صلاح ، و اين قسم از هدايت مخصوص انبياى الهى خاصّه اولواالعزم آنهاست .\r\nمعناى آيه : و ما به ابراهيم ، اسحاق و يعقوب را بخشيديم . اسحاق فرزند بلاواسطهء او از سارا ، و يعقوب فرزند اسحاق كه نام ديگرش اسرائيل و جدّ اعلاى همهء پيامبران بنىاسرائيل است . و هر يك از دو نفر يعنى اسحاق و يعقوب را ، يا هريك از سه نفر يعنى ابراهيم و آن دو فرزندش را هدايت نموديم ، يعنى به راه مستقيم توأم با اعطاى منصب نبوت و كتاب آسمانى و شريعت و تعليم علوم و معارف درخور مقام آنها و نياز جامعهء آنها .\r\nو نوح را نيز از پيش به همين منوال هدايت نموديم يعنى منصب نبوت و نخستين كتاب آسمانىِ شامل دين و شريعت مستقل و باقى تا زمان ابراهيم عطا نموديم .\r\nوَ مِن ذُرِّيَّتِهِ دَاوُدَ وَ سُلَيْمَانَ وَ أَيُّوبَ وَ يُوسُفَ وَ مُوسَى وَ هَارُونَ\r\nيعنى : و نيز از فرزندان او يعنى نوح يا ابراهيم ، داود و سليمان و ايّوب و يوسف و موسى و هارون را هدايت كرديم ، يعنى به وسيلهء اعطاى مقام نبوت و رسالت .\r\nوَكَذلِكَ نَجْزِى الْمُحْسِنِينَ\r\n« ذلك » اشاره به اجر و پاداش پيامبران مذكور است . يعنى : و همان گونه كه آنها را پاداش‌هاى معنوى در دنيا پيش از آخرت داديم ، همهء نيكان و نيكوكاران را پاداش\r\n\r\n","description":"","footnote":"","page_name":" 408 ","page_number":410},
  {"content":"\r\n\r\nمىدهيم هرچند مراتبشان مختلف و پاداش‌ها متفاوت است .\r\nوَ زَكَرِيَّا وَ يَحْيَى وَ عِيسَى وَ إِلْيَاسَ كُلٌّ مِّنَ الصَّالِحِينَ\r\nاينها عطف‌اند به داود ، يعنى : و نيز هدايت نموديم زكريا را كه از اولاد سليمان بود و پس از كشته شدن فرزندش كشته شد . و يحيى فرزند زكريا و عيسى و الياس را كه گفته مىشود پسر برادر موسى و هارون بوده ، كه هريك از آنان از نيكان درجه بالا و صالحان ما فوق بودند .\r\nو ذكر عيسى بن مريم در اين آيه از ذرّيّه و اولاد ابراهيم يا نوح دليل اين است كه فرزند از ناحيهء دختر نيز ذرّيّه و اولاد است و خدشه كردن در اين كه حسن و حسين عليهما السلام از فرزندان پيامبر اسلام‌اند ، باطل و ناشى از تعصّب جاهلى است .\r\nوَإِسْمَاعِيلَ وَالْيَسَعَ وَيُونُسَ وَلُوطاً\r\nيعنى : و هدايت كرديم از اولاد نوح ، اسماعيل فرزند ابراهيم را كه جدّ اعلاى پيامبر اسلام است و بدين جهت از اسحاق فرزند ابراهيم جدّ بنىاسرائيل ، جدا ذكر شده .\r\nو اليسع را كه گفته شده الف‌ْلامش زايد و او فرزند اخطوب است و در قرآن يادى از او جز در اين‌جا نشده است . و يونس و لوط را ، و ذكر لوط در اين آيه قرينه است بر اين كه مرجع ضمير مجرور « مِن ذرّيّته » نوح است نه ابراهيم ، زيرا لوط از اولاد ابراهيم نبود بلكه خواهرزادهء او بود .\r\nوَكُلّاً فَضَّلْنَا عَلَى الْعَالَمِينَ\r\nيعنى : و هريك از نامبردگان را بر همهء جهانيان عصر خود برترى داديم .\r\nوَ مِنْ ءَابَآئِهِمْ وَ ذُرِّيَّاتِهِمْ وَ إِخْوَانِهِمْ\r\nاين كلمات عطف‌اند به كلمهء « كلًاّ » در آيهء پيشين كه مفعول « فضّلنا » است و « من » تبعيضيه است . يعنى : و نيز ما تفضيل و برترى بخشيديم برخى از پدران و اولاد و برادران پيامبران فوق را ، يعنى آنهايى را كه مرتبهء والاى نبوت و احسان و صلاحيت را داشتند .\r\nوَ اجْتَبَيْنَاهُمْ وَ هَدَيْنَاهُمْ إِلَى صِرَاطٍ مُّسْتَقِيمٍ\r\nهر دو فعل عطف‌اند به « فضّلنا » در آيهء قبل . يعنى : و نيز آنها را از ميان مردم برگزيديم و انتخاب نموديم و به‌سوى راهى راست هدايت كرديم . يعنى انتخاب كرديم به نبوت و\r\n\r\n","description":"","footnote":"","page_name":" 409 ","page_number":411},
  {"content":"\r\n\r\nرسالت ، و هدايت نموديم به كتاب آسمانى و شريعت .\r\nذلِكَ هُدَى اللّهِ يَهْدِي بِهِ مَن يَشَاءُ مِنْ عِبَادِهِ وَلَوْ أَشْرَكُوا لَحَبِطَ عَنْهُم مَاكانُوا يَعْمَلُونَ « 88 » أُولئِكَ الَّذِينَ آتَيْنَاهُمُ الْكِتَابَ وَالْحُكْمَ وَالنُّبُوَّةَ فَإِن يَكْفُرْ بِهَا هؤُلَاءِ فَقَدْ وَكَّلْنَا بِهَا قَوْماً لَيْسُوا بِهَا بِكَافِرِينَ « 89 » أُولئِكَ الَّذِينَ هَدَى اللّهُ فَبِهُدَاهُمُ اقْتَدِهْ قُل لَاأَسْأَلُكُمْ عَلَيْهِ أَجْراً إِنْ هُوَ إِلَّا ذِكْرَى لِلْعَالَمِينَ « 90 »\r\nلغت و اعراب :\r\nاقتده امر است ، ياء آخرش حذف شده و هاء وقف آمده . عليه أجراً ، ضمير مجرور راجع است به ابلاغ رسالت يا قرآن كه از سياق كلام معلوم مىشود ، و ضمير هو راجع است به قرآن .\r\nتفسير :\r\nذلِكَ هُدَى اللَّهِ يَهْدِى بِهِ مَن يَشَآءُ مِنْ عِبَادِهِ\r\n« ذلك » اشاره است به هدايت خاصى كه براى پيامبران گذشته ذكر شد يعنى هدايت به صراط مستقيم در قالب نبوت و رسالت . يعنى آن هدايت خاصّ خداوند است كه هركس از بندگانش را بخواهد طبق ارادهء ازلى و اقتضاى حكمت بدان‌گونه هدايت مىكند .\r\nوَ لَوْ أَشْرَكُواْ لَحَبِطَ عَنْهُم مَّا كَانُواْ يَعْمَلُونَ\r\nيعنى : و اگر همان كسانى كه مشمول هدايت خاص شده‌اند و بدان مقام‌ها نايل گشته‌اند ، شرك مىورزيدند حتماً همهء آنچه انجام داده بودند از عقايد حقّه و اعمال نيك از آنها حبط و باطل مىشد . و اين آيه دربارهء پيامبران گذشته نظير خطاب عامّ در آيهء 65 سورهء\r\n\r\n","description":"","footnote":"","page_name":" 410 ","page_number":412},
  {"content":"\r\n\r\nزمر است : وَلَقَدْ أُوحِيَ إِلَيْكَ وَ إِلَى الَّذِينَ مِن قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخَاسِرِينَ .\r\nأُوْلئِكَ الَّذِينَ ءَاتَيْنَاهُمُ الْكِتَابَ وَ الْحُكْمَ وَ النُّبُوَّةَ\r\nيعنى : آن پيامبران كسانى هستند كه به آنها كتاب داديم ، يعنى به مجموعشان چهار كتاب شريعت آسمانى داديم هرچند نزول ابتدايى هريك به يكى از آنها بود كه اولواالعزم ناميده مىشدند ( نوح ، ابراهيم ، موسى و عيسى ) و باقى در شريعت و كتاب تابع آنها بودند .\r\nو نيز به آنها حكم داديم . اصل حكم القاى نسبت و اظهار نظر است دربارهء هر موضوعى . و مراد در اين‌جا بيان احكام شريعت خود و داورى در ميان امّت خودشان است . و نيز به آنها مقام نبوت داديم . و نبوت در اصطلاح شرع منصب اعتبارى خاصى است كه كسى جز خداوند قدرت اعطاى آن را ندارد ، و از شرايط شخص متّصف به آن اين است كه پيش از اتصاف و پس از آن ، گناهى خواه صغيره يا كبيره از او سر نزده باشد . و از آثار و شئون آن ، تكفّل امور زير است :\r\n1 - ابلاغ شريعتى مستقل خواه خود آورده باشد يا از پيامبرى پيش از خود ارث برده باشد .\r\n2 - ولايت بر ملت خويش يعنى ولايت بر نفوس امّت و اموال عامهء آنها .\r\n3 - منصب قضاوت .\r\n4 - لزوم و وجوب جهاد ابتدايى بر وى در صورت اقتضا .\r\n5 - پياده كردن همهء مراتب امر به معروف و نهى از منكر در ميان جامعهء خويش ، و غير اينها .\r\nفَإِن يَكْفُرْ بِهَا هؤُلَآءِ فَقَدْ وَ كَّلْنَا بِهَا قَوْماً لَّيْسُواْ بِهَا بِكَافِرِينَ\r\nيعنى : پس اگر اينان - مشركان مكّه و قريش - به آنچه ذكر شد از كتاب و حكم و نبوت كفر ورزيدند ، يعنى به كلّى مسألهء نزول كتاب آسمانى و دين و بعثت پيامبران را منكر شدند و تنها بت‌ها را وسيلهء ارتباط ميان خود و خدا دانستند ، ضررى به خدا نمىزنند ، زيرا حقيقت اين است كه ما قومى را بدانها يعنى به پذيرش اين امور موكّل كرديم كه هرگز بدانها كفر نمىورزند .\r\n\r\n","description":"","footnote":"","page_name":" 411 ","page_number":413},
  {"content":"\r\n\r\nمراد از اين قوم ، همهء مؤمنان و صالحان‌اند كه دعوت پيامبران الهى و كتاب و حكم را از جانب او پذيرا شوند و عمل نمايند . و مراد از اين قوم ، پيامبران گذشته و صالحان آن امّت‌ها نيستند هرچند كلمهء « وكّلنا » ماضى است ، بلكه مسلمانان خالصى هستند كه در اعصار پس از پيامبر اسلام كتاب و دين او را مىپذيرند و به مرحلهء اجرا درمىآورند و خدا اينها را از قديم زمان‌ها در لوح محفوظ نوشته و در آن‌جا انشاءً موظف نموده است . و در تفاسير فريقين در ذيل اين آيه آمده كه پيامبر اسلام اشاره به سلمان فارسى كرد و فرمود :\r\nآنها اصحاب اين مرد از فُرس‌اند .\r\nأُوْلئِكَ الَّذِينَ هَدَى اللَّهُ\r\nاشاره به پيامبران مذكور با كلمهء « أُولئِكَ » كه دلالت بر دور دارد مبيّن اين معناست كه مقام آنها در مراحل كمالات معنوى و انسانى بلند و بالا و دور از دسترس عادى است .\r\nمعناى آيه : آن پيامبران و الا مقام كسانى هستند كه خدا آنها را هدايت كرده است . يعنى به وسيلهء وحى و الهام و توفيق تكوينى ، آنها را به‌سوى منصب نبوت و رسالت و دريافت كتاب و وحى و دين راهنمايى نموده است .\r\nفَبِهُدَاهُمُ اقْتَدِهْ\r\nيعنى : پس اى پيامبر و اى مخاطب ، از هدايت آنها پيروى كن . يعنى در اصل اعتقاد به اصول عقايد دين و عمل بر وفق شريعت ، از آنان پيروى كن و تو نيز همانند آنها به اصول دين خود معتقد و به فروع شريعت خويش عامل باش .\r\nقُل لَّآأَسْأَلُكُمْ عَلَيْهِ أَجْراً\r\nيعنى : اى پيامبر ، به ملت خود بگو : من از شما در مقابل ابلاغ رسالت خويش يا رساندن اين قرآن مزدى نمىطلبم . و اين كلام يكى از موارد پيروى از هدايت گذشتگان است ، زيرا اغلب آن پيامبران اين مطلب را با عبارت‌هاى متقارب اظهار داشته‌اند .\r\nإِنْ هُوَ إِلَّا ذِكْرَى لِلْعَالَمِينَ\r\nيعنى : اين قرآن جز تذكّرى براى جهانيان نيست .\r\nاين كتاب با همهء محتوايش متعلّق به مجموع بشر است از زمان نزول آن تا انقراض نسلشان ، پس نه از آنِ شخص است و نه قابل برابرى با مزد و بها .\r\n\r\n","description":"","footnote":"","page_name":" 412 ","page_number":414},
  {"content":"\r\n\r\nوَمَا قَدَرُوا اللّهَ حَقَّ قَدْرِهِ إِذْ قَالُوا مَاأَنْزَلَ اللّهُ عَلَى بَشَرٍ مِن شَيْءٍ قُلْ مَنْ أَنْزَلَ الْكِتَابَ الَّذِي جَاءَ بِهِ مُوسَى نُوراً وَهُدىً لِلنَّاسِ تَجْعَلُونَهُ قَرَاطِيسَ تُبْدُونَهَا وَتُخْفُونَ كَثِيراً وَعُلِّمْتُم مَا لَمْ تَعْلَمُوا أَنْتُمْ وَلَا آبَاؤُكُمْ قُلِ اللّهُ ثُمَّ ذَرْهُمْ فِي خَوْضِهِمْ يَلْعَبُونَ « 91 »\r\nلغت و اعراب :\r\nقَدَرَ الشىءَ - از باب ضَرَبَ - : در آن غور كرد تا حقيقتش را به دست آورد . و قَدَرَ الشىءَ : آن را با كمّ و كيف و به نحو كامل شناخت ، تعظيم و توصيف نمود آن را . نوراً ، هدى ، تجعلونه هر سه حال‌اند از كتاب . قراطيس جمع قرطاس : كاغذ و هر چيزى كه بر آن نوشته شود .\r\nتبدون و تخفون هر دو صفت قراطيس است . خاضَ الماءَ - از باب نَصَرَ - : داخل شد در آن .\r\nتفسير :\r\n\r\n[ مناظره با يهوديان و مشركان 
  ]\r\nوَ مَا قَدَرُواْ اللَّهَ حَقَّ قَدْرِهِ إِذْ قَالُواْ مَآ أَنْزَلَ اللَّهُ عَلَى بَشَرٍ مِّن شَىْءٍ\r\nآيه در ردّ گفتار برخى از يهود است كه عناداً از آنها صادر شده و عمدتاً ردّ گفتار مشركان كفّار است كه به كلّى وحى و نبوت را انكار مىكردند و مىگفتند : تنها رابطهء ميان خالق و مخلوق بت‌ها هستند .\r\nيعنى : آنان خدا را آن‌گونه كه بايد بشناسند و توصيف كنند و تعظيم نمايند ، نشناختند و توصيف و تعظيم نكردند آن‌گاه كه گفتند : خدا هيچ چيزى بر بشر نازل نكرده است . يعنى چيزى به عنوان منصب نبوت به كسى عطا نكرده و به نام كتاب و شريعت بر كسى نازل ننموده . و اين سخن بدترين و قبيح‌ترين نسبتى است كه به خدا داده مىشود ، زيرا چگونه مىشود خداوند بشرها را در كمال استعداد و قابليت استفاده از معارف آسمانى ، و توان كامل تعالى در مراحل انسانى ، و قدرت و تسليم در برابر پروردگار خويش بيافريند ،\r\n\r\n","description":"","footnote":"","page_name":" 413 ","page_number":415},
  {"content":"\r\n\r\nسپس همه را به حال خود رها كند و با آنها رابطه‌اى برقرار ننمايد و كسى را به‌سوى آنها نفرستد و برنامه‌اى براى تعليم و تربيت آنان تنظيم ننمايد و ابلاغ نكند ، در حالى كه فيّاض مطلق ، و جواد بلاقيد ، و عارى از عجز و جهل و بخل ، و منزّه از همهء نقص‌هاست ، الَّذِى أَعْطَى كُلَّ شَىْءٍ خَلْقَهُ ثُمَّ هَدَى [ طه ، 50 
  ] و وَ يُؤْتِ كُلَّ ذِى فَضْلٍ فَضْلَهُ [ هود ، 3 
  ] .\r\nقُلْ مَنْ أَنْزَلَ الْكِتَابَ الَّذِى جَآءَ بِهِ مُوسَى نُوراً وَ هُدىً لِّلنَّاسِ\r\nاين كلام جواب كلى از گويندگان آن سخن باطل است ، لكن مثال كتاب موسى براى اين است كه اين سخن از يهودِ داراى كتاب آسمانى نيز صادر شده است . يعنى : اى پيامبر ، به آنان بگو : كتابى را كه موسى از جانب آسمان آورده ، چه كسى فرو فرستاده است ؟ كتابى كه سراپا نور است ، يعنى روشن كنندهء مجهولات احكام از اصول و فروع دين و همهء مطالب مورد نياز جامعهء انسانى وقت است ، و كتابى كه سراپا هدايت و راهنمايى است و گمراهان بشر را در هر موضوع مذهبى و دينى به‌سوى حق هدايت مىكند .\r\nتَجْعَلُونَهُ قَرَاطِيسَ تُبْدُونَهَا وَ تُخْفُونَ كَثِيراً\r\nيعنى : و كتابى كه آن را به صورت پاره‌هاى كاغذ درمىآوريد ، يعنى مطالب مختلف آن را در كاغذهاى متفرق مىنويسيد ، و هريك را كه مطابق ميل و هوستان باشد ظاهر مىكنيد و به عنوان تورات نازل شده از جانب اللَّه بر مردم مىخوانيد ، و بسيارى را هم پنهان مىداريد . يعنى مثلًا حقايقى از دين و احكامى را كه دربارهء انقضاى مدت شريعت موسوى و ظهور پيامبر و شريعت بعدى و خاصه اوصاف پيامبر اسلام و دين و كتاب اوست پنهان مىداريد .\r\nوَ عُلِّمْتُم مَّا لَمْ تَعْلَمُواْ أَنتُمْ وَ لَاءَابَآؤُكُمْ\r\nخطاب به يهود است . يعنى و مطالبى از بيانات پيامبر اسلام و كتاب او به شما تعليم شد كه نه شما آنها را مىدانستيد و نه پدرانتان . مراد مطالبى است در قرآن از احكام دين و قصص پيامبران و معارف ديگر كه در تورات نبوده و آنها از اسلام فرا گرفته‌اند .\r\nقُلِ اللَّهُ ثُمَّ ذَرْهُمْ فِى خَوْضِهِمْ يَلْعَبُونَ\r\nيعنى : اى پيامبر ، نخست در برابر آنها و به جاى آنها خود بگو : « اللَّه » ، يعنى كتابى را كه موسى آورده خدا نازل كرده است ؛ سپس آنها را به حال خودشان رها كن تا در كفر و\r\n\r\n","description":"","footnote":"","page_name":" 414 ","page_number":416},
  {"content":"\r\n\r\nضلالت و فسق خود فرو روند و بازى كنند . و اين گونه جواب دربارهء كسانى است كه از هدايتشان يأس حاصل شود و انكار و عناد آنها حقايق را در نظرشان بىاثر سازد .\r\nوَهذَا كِتَابٌ أَنْزَلْنَاهُ مُبَارَكٌ مُصَدِّقُ الَّذِي بَيْنَ يَدَيْهِ وَلِتُنذِرَ أُمَّ الْقُرَى وَمَنْ حَوْلَهَا وَالَّذِينَ يُؤْمِنُونَ بِالآخِرَةِ يُؤْمِنُونَ بِهِ وَهُمْ عَلَى صَلَاتِهِمْ يُحَافِظُونَ « 92 »\r\nلغت و اعراب :\r\nو لتنذر عطف است به محذوف به تقدير « لمصالح كثيرة و لتنذر » . قريه : مجتمع انسانى ، محل اجتماع مردم از شهر و روستا ، امّ القرى : اهل مكّه يا خود مكّه .\r\nتفسير :\r\nوَ هذَا كِتَابٌ أَنْزَلْنَاهُ مُبَارَكٌ\r\nيعنى : طبق قاعدهء كلى كه گذشت كه خداوند براى بشر كتاب و دين مىفرستد ، اين قرآن هم كتابى است كه ما از آسمان به‌سوى تو نازل كرديم ، كتابى است مبارك ، يعنى پرخير و بركت كه بركت‌هاى گوناگون آن ( از نظر اصلاح عقايد بشرى و تكميل فضايل اخلاقى و كمالات انسانى ، و اعطاى برنامه‌هاى حيات‌بخش زندگى و علوم و فنون معنوى ، و راهنمايى كسانى كه آن را بپذيرند و به كار بندند ) فوق شمارش و احصا و برتر از آن است كه فكر بشرى بدان احاطه كند ، و همهء آنچه ظاهر شده شعاعى اندك از انوار و شعبه‌اى از بركات و بهره‌اى از ثمرات آن است كه تا حال به گوشه‌اى از انبوه مجامع بشرى رسيده است و بركات اصلى و حقيقى و گسترده و فراگير پهنهء گيتى آن روزى ظاهر و هويدا مىشود كه متصدّى اصلى پياده كردن آن در سراسر جهان ، خود بيايد و آن را در جهان بگسترد ، اصولش را در مغزها ، اخلاقش را در روان‌ها و فروعش را در متن جامعه جا دهد و پياده كند ، چنان كه فرموده : هُوَ الَّذِى أَرْسَلَ رَسُولَهُ بِالْهُدَى وَ دِينِ\r\n\r\n","description":"","footnote":"","page_name":" 415 ","page_number":417},
  {"content":"\r\n\r\nالْحَقِّ لِيُظْهِرَهُ عَلَى الدِّينِ كُلِّهِ [ توبه ، 33 
  ] .\r\nمُصَدِّقُ الَّذِى بَيْنَ يَدَيْهِ\r\nيعنى : و اين كتاب ، كتابى است تصديق كنندهء همهء آنچه پيش از اوست . يعنى آنچه پيش از او در طول تاريخ بشريت تا امروز از جانب خداوند دربارهء مجامع انسانى انجام گرفته است از قبيل ارسال خيل عظيم پيامبران و انزال دين و شرايع مختلف آسمانى و وحى و انزال كتاب‌هاى متعدد احكام و علوم و اندرز و مواعظ ، اين قرآن همه را تصديق و تأييد مىكند كه تمام آنها در عصر و زمان خود و براى ملّت و محيط خود و در محدودهء مكان خود ثابت و مسلّم و از جانب خدا بوده است .\r\nوَ لِتُنذِرَ أُمَّ الْقُرَى وَمَنْ حَوْلَهَا\r\nيعنى : و اين كتابِ داراى اين اوصاف را نازل كرديم براى مصالحى غير محصور و نامحدود و براى اين كه مادر مجتمعات و اجتماعاتى را كه در اطراف آن است بيم دهى .\r\nاطلاق امّ مجتمعات بر اهل مكّهء آن روز به لحاظ اهميت آنها بود كه پيامبر اسلام از آنها و در ميان آنها مبعوث شده بود و خطابات اوّلى كتاب آسمانى متوجه آنها بود و ايمان و تسليم آنها سبب ايمان همهء اطراف و اغلب جهانيان مىشد .\r\nو ممكن است مراد از ام‌ّالقرى ، شهر مكّه باشد به تقدير « لِتُنذِرَ أهلَ أُمِّ الْقُرى » . و اطلاق ام‌ّالقرى به آن شهر به لحاظ وجود كعبهء معظّمه و مسجدالحرام در آن است كه گويى مادر معنوى همهء شهرها و روستاهاى كرهء زمين است ، و از اين روست كه همهء اهل زمين در اوقات خاص و حالات حساس بايد آن‌جا را مراعات نمايند ، در حال نمازها و اوقات احتضار و حالت نهادن آنان در قبر متوجه آن‌جا شوند و حيوانات خود را وقت تذكيه و سر بريدن رو به‌سوى آن‌جا كنند و از توجه نامناسب و توهين‌آور به‌سوى آن بپرهيزند .\r\nوَ الَّذِينَ يُؤْمِنُونَ بِالْأَخِرَةِ يُؤْمِنُونَ بِهِ\r\nيعنى : و كسانى كه به عالم آخرت ايمان مىآورند به اين كتاب مىگروند . يعنى از اهل هر شريعتى ، آنان كه طبق دين خود به آخرت ايمان مىآورند ، آسان‌تر و زودتر به اين قرآن ايمان مىآورند ، زيرا بيم آخرت ، آنها را به جستجوى امن از آن روز وامىدارد ، و اين يگانه كتابى است كه صالحان و نيكان را وعدهء ايمنى در آخرت مىدهد ، وعده‌هاى گوناگونى كه\r\n\r\n","description":"","footnote":"","page_name":" 416 ","page_number":418},
  {"content":"\r\n\r\nهر قلب سختى را به‌سوى خود جلب مىكند .\r\nوَ هُمْ عَلَى صَلَاتِهِمْ يُحَافِظُونَ\r\n\r\n[ مدعيان دروغين وسرانجامشان 
  ]\r\nاين جمله صفت دوم كسانى است كه به عالم آخرت ايمان مىآورند .\r\nيعنى : و آنها بر نمازشان محافظت مىكنند . مراد از محافظت بر نماز در اين‌جا اعمّ از انجام آن در اول وقت است ، يعنى رعايت همهء آنچه به نماز كمال و جمال مىبخشد از نيكو به جا آوردن اجزاى آن ، رعايت شرايط ، حفظ اوقات فضيلت ، ضمّ نوافل بر آنها ، رعايت صف اول جماعت ، انتخاب محلّ شريف مانند مساجد و حرم‌هاى مطهّر و خاصّه انجام آن در حالت خضوع و خشوع و توجه دل به‌سوى حق و آوردن تعقيبات پس از آن . و اين توصيف در موارد ديگرى از اين كتاب نيز آمده است .\r\nوَمَنْ أَظْلَمُ مِمَّنِ افْتَرَى عَلَى اللّهِ كَذِباً أَوْ قَالَ أُوحِيَ إِلَيَّ وَلَمْ يُوحَ إِلَيْهِ شَيْءٌ وَمَن قَالَ سَأُنْزِلُ مِثْلَ مَاأَنْزَلَ اللّهُ وَلَوْ تَرَى إِذِ الظَّالِمُونَ فِي غَمَرَاتِ الْمَوْتِ وَالْمَلَائِكَةُ بَاسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذَابَ الْهونِ بِمَا كُنتُمْ تَقُولُونَ عَلَى اللّهِ غَيْرَ الْحَقِّ وَكُنتُمْ عَنْ آيَاتِهِ تَسْتَكْبِرُونَ « 93 »\r\nلغت و اعراب :\r\nمن أظلم استفهام انكارى است براى اظهار اعجاب و تشديد قبح گفتار . غَمَره الماءُ - از باب نَصَرَ - : فرا گرفت او را آب . غمرة الشىء : شدت آن و مورد تراكم و ازدحام آن .\r\nو لو ترى « لو » به معناى تمنّى است ، و ممكن است شرطيه باشد و جوابش پس از آيه مقدر است ، يعنى « لرأيت أمراً عظيماً أو عجيباً » . أخرجوا أنفسكم به تقدير « من أبدانكم أو من أيدينا » .\r\n\r\n","description":"","footnote":"","page_name":" 417 ","page_number":419},
  {"content":"\r\n\r\nتفسير :\r\nوَ مَنْ أَظْلَمُ مِمَّنِ افْتَرَى عَلَى اللَّهِ كَذِباً\r\nيعنى : و چه كسى است ظالم‌تر از آن كس كه به خدا دروغ بندد ؟\r\nچه كسى است كه از اين سه نفر ظالم‌تر به خدا باشد : يكى آن كه به خداوند افترا بندد مانند بت‌پرستان قريش و مكّه كه بت‌ها را شريك خدا مىديدند و در برابر وحدت ربوبى ، اتهام شركت در ربوبيت مىزدند ؛\r\nأَوْ قَالَ أُوحِىَ إِلَىَّ وَلَمْ يُوحَ إِلَيْهِ شَىْءٌ\r\nيعنى : و يا آن كه بگويد : « به‌سوى من وحى شده » در صورتى كه چيزى به او وحى نشده است . و اين شخص دوم از ظالم‌ترهاست . و مراد ، مدّعى دروغين نبوت است كه بگويد : من پيامبرم و به من وحى مىشود .\r\nوَ مَن قَالَ سَأُنْزِلُ مِثْلَ مَآ أَنْزَلَ اللَّهُ\r\nيعنى : و كسى كه بگويد : من نيز همانند آنچه خدا نازل كرده نازل خواهم نمود . و اين شخص سوم است . گفته‌اند : مراد از اين قسم كسانىاند كه در برابر پيامبر از روى عناد مىگفتند : لَوْ نَشَآءُ لَقُلْنَا مِثْلَ هذَآ [ انفال ، 31 
  ] يعنى اگر ما هم بخواهيم نظير اين قرآن را مىگوييم . و شايد مقارن اين گفتار وعده مىدادند كه نظير آن را نازل خواهيم نمود . و سبب آن كه اين طايفه ظالم‌ترند معارضهء آنها با مسألهء توحيد است كه نخستين اصل اصيل ايمان است ، و ظلم آنها بر خداى بزرگ است ، پس ظلمشان بزرگ‌تر است .\r\nوَ لَوْ تَرَى إِذِ الظَّالِمُونَ فِى غَمَرَاتِ الْمَوْتِ وَ الْمَلَآئِكَةُ بَاسِطُواْ أَيْدِيهِمْ أَخْرِجُواْ أَنفُسَكُمْ\r\nيعنى : و اى پيامبر ، اى كاش مىديدى هنگامى را كه آن ستمكاران در شدايد و سختىهاى مرگ‌اند و فرشته‌ها دستان خود را به‌سوى آنها دراز كرده‌اند كه جان‌هاى خود را از بدن خود درآوريد !\r\nدستور « أخرجوا » به انسان براى تشديد عذاب است و گرنه بيرون كردن جان از تن امرى است منحصر به ارادهء خداوند و غير او را اين قدرت نيست چنان كه به ادخال آن در بدن احدى جز خداوند قادر نيست .\r\n\r\n","description":"","footnote":"","page_name":" 418 ","page_number":420},
  {"content":"\r\n\r\nالْيَوْمَ تُجْزَوْنَ عَذَابَ الْهُونِ بِمَا كُنتُمْ تَقُولُونَ عَلَى اللَّهِ غَيْرَ الْحَقِّ وَ كُنتُمْ عَنْ ءَايَاتِهِ تَسْتَكْبِرُونَ\r\nيعنى : امروز است كه با عذاب خواركننده مجازات خواهيد شد ، به سزاى آن كه دربارهء خدا ناحق مىگفتيد ( شريك مىساختيد ، ادّعاى نبوت مىكرديد ، آيه نازل مىنموديد ) و به كيفر آن كه پيوسته از آيات او تكبر مىورزيديد . يعنى از پذيرش آيات كتاب تدوين او كه در قرآن نوشته شده ، و از تسليم در برابر كتاب تكوينى او كه در آفاق و انفس نگارش يافته ، امتناع داشتيد .\r\nوَلَقَدْ جِئْتُمُونَا فُرَادَى كَمَا خَلَقْنَاكُمْ أَوَّلَ مَرَّةٍ وَتَرَكْتُم مَا خَوَّلْنَاكُمْ وَرَاءَ ظُهُورِكُمْ وَمَا نَرَى مَعَكُمْ شُفَعَاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكَاءُ لَقَد تَقَطَّعَ بَيْنَكُمْ وَضَلَّ عَنكُم مَاكُنتُمْ تَزْعُمُونَ « 94 »\r\nلغت و اعراب :\r\nفرادى جمع فرد . خوّله الشىءَ : بخشيد به او آن چيز را . تَقَطَّعَ أمرُهم : جدا گشت كارشان ، و تقدير كلام « تقطَّع الوصل بينكم » . ما كنتم تزعمون ، مراد از « ما » ى موصول اعتقاد به قداست و شفاعت آنها يا اذعان به عدم بعث و جزاست .\r\nتفسير :\r\nوَلَقَدْ جِئْتُمُونَا فُرَادَى كَمَا خَلَقْنَاكُمْ أَوَّلَ مَرَّةٍ\r\nخطابى است به عنوان تحقير و تهديد و استهزا از جانب خدا به كفّار و مشركان در عالم آخرت يا به مجرد مرگ و دخول در برزخ .\r\nمعناى آيه : و حقيقت اين است كه امروز تنها نزد ما آمديد به همان حال كه شما را\r\n\r\n","description":"","footnote":"","page_name":" 419 ","page_number":421},
  {"content":"\r\n\r\nنخستين بار در دنيا آفريديم . يعنى همان گونه كه در ابتداى ورودتان از رحم مادر به دنيا تنها بوديد و چيزى از مال و اولاد و خدم و حشم و لشكر همراهتان نبود ، در برزخ يا قيامت بر ما وارد شديد .\r\nوَ تَرَكْتُم مَّا خَوَّلْنَاكُمْ وَ رَآءَ ظُهُورِكُمْ\r\nيعنى : و آنچه در دنيا به شما عطا كرده بوديم همه را پشت سرتان گذاشتيد ، يعنى همهء نعمت‌هايى را كه داشتيد از مال و جاه و اولاد و خدم و حشم و سپاه و وسايل زندگى و ابزارهاى جنگى و غيره .\r\nوَ مَا نَرَى مَعَكُمْ شُفَعَآءَكُمُ الَّذِينَ زَعَمْتُمْ أَنَّهُمْ فِيكُمْ شُرَكؤُاْ\r\nيعنى : و شفيعانِ دنيايتان را همراه شما نمىبينيم ، آنهايى را كه در دنيا پنداشتيد در شما شركت دارند ، يعنى در ربوبيت و تربيت شما و بخشيدن روزى به شما و برآوردن حاجت‌ها و نيازهاى شما و استحقاق عبادت از شما با خدا شريك اند .\r\nلَقَد تَّقَطَّعَ بَيْنَكُمْ وَ ضَلَّ عَنكُم مَّاكُنتُمْ تَزْعُمُونَ\r\nيعنى : حقّاً كه ميان شما جدايى افتاد و پندارهايتان از شما گم شد . يعنى پيوند و روابط ميان شما و بتان و ستارگان و غير آنها بريده شد ( مانند اعتقاد به قداست ، علاقه و محبت ، كرنش و عبادت ، قربانى و طلب حاجت ) و آنچه گمان مىكرديد از قداست و شفاعت آنها و عدم بعث و معاد براى شما از ذهنتان گم گشت .\r\nإِنَّ اللّهَ فَالِقُ الْحَبِّ وَالنَّوَى يُخْرِجُ الْحَيَّ مِنَ الْمَيِّتِ وَمُخْرِجُ الْمَيِّتِ مِنَ الْحَيِّ ذلِكُمُ اللّهُ فَأَنَّى تُؤْفَكُونَ « 95 » فَالِقُ الْإِصْبَاحِ وَجَعَلَ اللَّيْلَ سَكَناً وَالشَّمْسَ وَالْقَمَرَ حُسْبَاناً ذلِكَ تَقْدِيرُ الْعَزِيزِ الْعَلِيمِ « 96 »\r\nلغت و اعراب :\r\nفَلَقَ الشىءَ - از باب ضَرَب - : شكافت آن را . حَبّ : بذر و حبوباتى كه گياهان از آنها\r\n\r\n","description":"","footnote":"","page_name":" 420 ","page_number":422},
  {"content":"\r\n\r\nمىرويند . نوى : هستهء ميوه‌جات كه درختان از آن رشد مىكنند . ذلكم اللَّه خبر و مبتداست .\r\nأنّى استفهام است به معناى « الى أين ، و كيف ؟ » . أفكَ زيدٌ - از باب ضَرَبَ و عَلِمَ - : دروغ گفت . و أَفَكَه عن رأيه - از باب ضَرَبَ - : او را از رأيش منصرف كرد . أصبح زيد : داخل روز شد ، و أصبح عالماً : عالم گرديد . اصباح و صبح اسم زمان خاص‌اند يعنى اول طلوع آفتاب كه ابروى خورشيد كرانهء خاورى را سرخ سازد . سكن : هر چيزى كه وسيلهء آرامش دل و اطمينان قلب است از زن و فرزند و دوست . حسبان مصدر است به معناى حساب يا جمع حساب ، به تقدير « جعلهما محسوبين ، أى جاريين على حساب خاص » .\r\nتفسير :\r\n\r\n[ آثارخلقت و ربوبيت خداوند 
  ]\r\nإِنَّ اللَّهَ فَالِقُ الْحَبِّ وَ النَّوَى\r\nيعنى : حقيقت اين است كه خدا شكافندهء دانه و هسته است . يعنى حبّهء هر گياهى را كه در زير خاك قرار مىگيرد در مقدمهء نموّش مىشكافد و با تغذيه از مواد گوناگون زمينى گياهانى را با رنگ‌ها و هيئت‌ها و خواص و آثار مختلف كه از حدّ و حصر بيرون و از حيطهء استعداد فهم بشرى خارج است رشد مىدهد و از خاك بيرون مىكند و صحنهء زمين را سرسبز مىگرداند ، وَ أَنْبَتَتْ مِن كُلِّ زَوْجٍ بَهِيجٍ [ حج ، 5 
  ] .\r\nو به همين منوال هسته‌ها را در زير زمين مىشكافد و رشد مىدهد و انواع گوناگون نهال و درخت را به باغ‌ها و درختان انبوه تبديل مىكند ، فَأَنبَتْنَا بِهِ حَدَآئِقَ ذَاتَ بَهْجَةٍ [ نمل ، 60 
  ] .\r\nيُخْرِجُ الْحَىَّ مِنَ الْمَيِّتِ\r\nيعنى : و نيز خداوند زنده را از مرده بيرون مىآورد . مراد از زنده اعم است از واجد حيات در درجهء پايين تا درجهء بالا ، نظير بيرون آوردن گياهان از بذرها ، و حيوانات از نطفه‌ها ، و ارواح از كالبدها ( يعنى توليد نمودن جان انسانى از بدن او در چهارماهگى در رحم مادر ) و فرزند با ايمان از صلب مرد كافر و رحم زن كافر .\r\nوَ مُخْرِجُ الْمَيِّتِ مِنَ الْحَىِّ\r\nيعنى : و هم اوست بيرون آورندهء مرده از زنده ، نظير بيرون آوردن حبوبات و ميوه‌جات از گياهان و درختان ، و جسد مرده از انسان زنده ، و اولاد كافر از صلب مؤمن .\r\n\r\n","description":"","footnote":"","page_name":" 421 ","page_number":423},
  {"content":"\r\n\r\nذلِكُمُ اللَّهُ فَأَ نَّى تُؤْفَكُونَ\r\nاين است - اى مردم - خداوند . خطاب كلمهء « كُم » متعلّق به همه است ، يعنى اى جهانيان ، خداى واجب الوجود اين گونه و با اين اوصاف است ، يعنى وصف فالقيّت و اخراج زنده از مرده و بالعكس . پس به كجا و چگونه از او و راه مستقيم او بازگردانده مىشويد ؟ !\r\nفَالِقُ الْإِصْبَاحِ\r\nيعنى : او شكافندهء صبح است . او شكافندهء تاريكى آخر شب از سوى كرانهء خاورى در آغاز روز به وسيلهء نور عمودى ، سپس به واسطهء نور افقى گسترده همانند نخ سفيد است ، كه اول را « صبح كاذب » و دوم را « صبح صادق » گويند .\r\nوَجَعَلَ اللَّيْلَ سَكَناً وَالشَّمْسَ وَالْقَمَرَ حُسْبَاناً\r\nيعنى : و اوست كه شب را مايهء آرامش و وسيلهء اطمينان دل‌ها ، و خورشيد و ماه را روى حساب‌هاى خاصّى قرار داد ، كه خورشيد پيوسته به حركت مستقيمى به‌سوى نقطهء معيّنى در جريان باشد ، و از چرخش استدارهء اقمار بسيارى به دور آن از نزديك و دور ، گروه متحركى به نام « منظومهء شمسى » پديد آيد ، و از چرخش وضعى هر قمرى به دور خود كه از آن جمله زمين است ، به وسيلهء تكرّر مواجهه و اشراق آن ، ماه و سال شمسى تحقق پذيرد . و از حركت استدارهء ماه به دور قمر زمينى او ماه و سال قمرى حاصل گردد .\r\nذلِكَ تَقْدِيرُ الْعَزِيزِ الْعَلِيمِ\r\nذلك اشاره است به شكافتن صبح ، و سكونت شب و جريان حساب شدهء قمرين .\r\nيعنى : همهء اينها تقدير و اندازه‌گيرى و تنظيم امر آن مقتدر داناست .\r\nوَهُوَ الَّذِي جَعَلَ لَكُمُ النُّجُومَ لِتَهْتَدُوا بِهَا فِي ظُلُمَاتِ الْبَرِّ وَالْبَحْرِ قَدْ فَصَّلْنَا الآيَاتِ لِقَوْمٍ يَعْلَمُونَ « 97 » وَهُوَ الَّذِي أَنْشَأَكُمْ مِن نَفْسٍ وَاحِدَةٍ فَمُسْتَقَرٌّ وَمُسْتَوْدَعٌ قَدْ فَصَّلْنَاالآيَاتِ لِقَوْمٍ يَفْقَهُونَ « 98 »\r\n\r\n","description":"","footnote":"","page_name":" 422 ","page_number":424},
  {"content":"\r\n\r\nلغت و اعراب :\r\nمستقر و مستودع هر دو مصدر و اسم زمان و مكان‌اند و هر دو مبتدا و خبرشان محذوف است به تقدير « فمنكم مستقرٌّ و منكم مستودَع » .\r\nتفسير :\r\nوَ هُوَ الَّذِى جَعَلَ لَكُمُ النُّجُومَ لِتَهْتَدُواْ بِهَا فِى ظُلُمَاتِ الْبَرِّ وَ الْبَحْرِ\r\nيعنى : و او كسى است كه ستارگان را براى شما آفريد تا به وسيلهء آنها در تاريكىهاى شب در خشكى و دريا هدايت يابيد . يعنى همهء ستارگان ثابت و سيّار را بدان طرز مختلف در بزرگى و كوچكى و دورى و نزديكى و طلوع و غروب ، و با آن نظم حيرت‌زا و اعجاب‌انگيز در جوّ نامتناهى آفريد ، تا مصالح عامّهء منظور از خلقت جهان و انسان حاصل گردد ، و بالتَّبَع شما هم هنگام مسافرت در صحرا و دريا در شب‌هاى تار - اگر تخصصى در كيهان‌شناسى داشته باشيد - از نظم و حركت‌هاى آنها هدفتان را تشخيص دهيد و هدايت شويد .\r\nقَدْ فَصَّلْنَا الْأَيَاتِ لِقَوْمٍ يَعْلَمُونَ\r\nيعنى : حقيقت اين است كه ما نشانه‌ها را براى گروهى كه مىدانند تفصيل داديم .\r\nما نشانه‌هاى توحيد و عظمت و حكمت خود را به شرح و بيان لفظى در آيات اين كتاب آسمانى تفصيل داديم ، زيرا آيات قرآن سراپا روشنگر آثار توحيد و نشانه‌هاى جلال و جمال او و شارح دلايل آفاقى و انفسى است . و يا آن كه آيات توحيد را در عالم تكوين تفصيل داديم ، زيرا محيطى نامحدود و جوّى لايتناهى آفريديم و در ميان آن ، كهكشان‌هاى غيرمحصور پديد آورديم و در ميان كهكشان‌ها منظومه‌هاى شمسى بىپايان كه هر يك داراى اقمار فراوان است ايجاد كرديم ، و همهء اين تفاصيل براى مصالحى است كه از جملهء آنها استفادهء گروهى است كه استعداد دانش دارند .\r\nوَ هُوَ الَّذِى أَنْشَأَكُمْ مِّن نَّفْسٍ وَاحِدَةٍ\r\nيعنى : و او كسى است كه شما را از يك نفس آفريد . ممكن است مخاطب در اين آيه\r\n\r\n","description":"","footnote":"","page_name":" 423 ","page_number":425},
  {"content":"\r\n\r\nمجموع بشرهاى خلق شده و خلق نشده باشد ، غير از آدم ابوالبشر و حوّا ، و مراد از « نفس واحده » آدم باشد . يعنى همهء شما را از آن يك نفر آفريد به وسيلهء ازدواج او با حوّا . و ممكن است مخاطب ، يكايك انسان‌هاى غيرآدم و حوا باشد و مراد از « نفس واحده » پدر هريك از آنها باشد . يعنى هريك از شما را از يك پدر به واسطهء ازدواج با مادر او آفريده است .\r\nفَمُسْتَقَرٌّ وَمُسْتَوْدَعٌ\r\nيعنى : از شما برخى مستقر و ثابت ، و برخى امانت و وديعه است . ممكن است مراد از اين دو جمله اين باشد : از روزى كه خلقت شما را در روى اين زمين شروع كرديم پيوسته شما دو دسته‌ايد ، دسته‌اى زنده و ثابت و مستقر در روى زمين ، و دسته‌اى وديعه در صلب پدر يا رحم مادر و در انتظار ورود به اين دنيا . و يا آن كه پيوسته عدّه‌اى از شما زنده و مستقر در زمين ، و عدّه‌اى از دنيا رفته و وديعه در عالم برزخ اند .\r\nقَدْ فَصَّلْنَا الْأَيَاتِ لِقَوْمٍ يَفْقَهُونَ\r\nيعنى : حقّاً كه ما نشانه‌ها را براى گروهى كه درك نافذ و عميق دارند ، تفصيل داديم . يعنى پديد آوردن اين همه انسان‌ها در گذشته و حال و آينده از يك نفر مرد و همسرش ، و ضبط حساب زنده‌ها و مرده‌ها و تولد شده‌ها و نشده‌ها ، از آيات و علايم علم و قدرت و نشانه‌هاى عظمت و حكمت ماست كه براى انسان‌هاى متعمّق شرح داده‌ايم .\r\nوَهُوَ الَّذِي أَنزَلَ مِنَ السَّماءِ مَاءً فَأَخْرَجْنَا بِهِ نَبَاتَ كُلِّ شَيْءٍ فَأَخْرَجْنَا مِنْهُ خَضِراً نُخْرِجُ مِنْهُ حَبّاً مُتَرَاكِباً وَمِنَ النَّخْلِ مِن طَلْعِهَا قِنْوَانٌ دَانِيَةٌ وَجَنَّاتٍ مِن أَعْنَابٍ وَالزَّيْتُونَ وَالرُّمَانَ مُشْتَبِهاً وَغَيْرَ مُتَشَابِهٍ انْظُرُوا إِلَى ثَمَرِهِ إِذَا أَثْمَرَ وَيَنْعِهِ إِنَّ فِي ذلِكُمْ لَآيَاتٍ لِقَوْمٍ يُؤْمِنُونَ « 99 »\r\n\r\n","description":"","footnote":"","page_name":" 424 ","page_number":426},
  {"content":"\r\n\r\nلغت و اعراب :\r\nسماء : آسمان و هر چيزى كه بالاى سر قرار گيرد و سايه افكند . نبات : هر روييدنى كه از خاك سر بيرون آورد از قبيل گياه و درخت ( يعنى نجم و شجر ) . خضر : سبزيجات و علف سبز . تراكَبَ الأمرُ . متراكم شد و روى هم ريخت كار . نخل : درخت خرما ، مفرد و جمع در آن يكسان است . من النخل خبر و من طلعها بدل از آن و قنوان مبتدا . طلع : شكوفهء اوّلى خرما كه همانند جفت نعل روى هم منطبق مىشوند و در داخل آنها خوشه‌هاى آغازين خرما قرار دارد . قنوان : جمع قنو - به فتح و كسر - خوشهء خرما كه آويزان گردد و توصيف آن به دانية اشاره به حذف وصف ديگر است يعنى و غيردانية ، مانند تقيكم الحرّ كه اشاره به حذف و البرد است . جنّات عطف است به نبات به تقدير « و أخرجنا به جنّات » . مشتبه و متشابه : شبيه هم و هر دو حال‌اند از هريك از سه درخت به تقدير « مشتبهاً أنفسها يا أوراقها يا ثمارها » . يَنَعَ الثمرُ - از باب مَنَعَ - و أينع : رسيد و قابل چيدن و خوردن شد . ينع مصدر يا ميوهء در حال كمال .\r\nتفسير :\r\nوَ هُوَ الَّذِى أَنزَلَ مِنَ السَّمَآءِ مَآءً فَأَخْرَجْنَا بِهِ نَبَاتَ كُلِّ شَىْءٍ\r\nيعنى : و او كسى است كه از آسمان آبى نازل كرد ، يعنى از ابر بالاى سرتان آبى به صورت باران و برف و تگرگ بر شما فرو ريخت . پس به وسيلهء آن نبات هر شىء را بيرون آورديم . مراد از شىء هر حَبّ و دانه‌اى است كه قابليت رويش داشته باشد . يعنى آن را شكافتيم و جوانه‌ها و نهالش را رشد داديم تا سر از خاك بيرون كرد .\r\nدر كلمهء « فأخرجنا به » التفات از غيبت به تكلّم است ، يعنى در جملهء پيش خداوند كار خود را به عنوان شخص غايب ذكر كرده و در اين‌جا به عنوان شخص متكلّم ، و اين ، تنوع در كلام و نوعى از بلاغت است .\r\nفَأَخْرَجْنَا مِنْهُ خَضِراً نُّخْرِجُ مِنْهُ حَبّاً مُّتَرَاكِباً\r\nيعنى : پس از آن كه جوانه‌ها سر از خاك بيرون آوردند ، آنها را تبديل به سبزيجات و\r\n\r\n","description":"","footnote":"","page_name":" 425 ","page_number":427},
  {"content":"\r\n\r\nگياهان سرسبز كرديم ، و چون بوته‌هاى گياهان متنوع تكامل يافت به تدريج از آنها حبوبات روى هم چيده تشكيل مىدهيم مانند سنبل گندم و جو و برنج و ماش و آفتاب‌گردان و غيره .\r\nوَمِنَ النَّخْلِ مِن طَلْعِهَا قِنْوَانٌ دَانِيَةٌ\r\nتا اين‌جا شرحى از حال حبوبات گياه بود كه « نجم » گفته مىشود ، و پس از اين بيانى است از حال ميوه‌جات كه « شجر » گفته مىشود . يعنى : و از درخت خرما از ميان طلع آن قنوانى نزديك پديد مىآيد . يعنى خوشه‌هاى آغازين خرما كه نزديك هم چيده شده پيدا مىشود ، و يا آن كه خوشه‌هايى ستبر و مملوّ از خرما و آويزان شده پديد مىآيد كه به چيننده نزديك است به گونه‌اى كه بتواند بچيند . اين در بعضى از اوقات است و گاهى هم خوشه‌ها به خاطر طول قامت نخل دور است . و اين كلام هم از قبيل التفات از تكلّم به غيبت است .\r\nوَ جَنَّاتٍ مِّنْ أَعْنَابٍ وَ الزَّيْتُونَ وَ الرُّمَّانَ مُشْتَبِهاً وَ غَيْرَ مُتَشَابِهٍ\r\nيعنى : و به وسيلهء آبى كه از سماء نازل كرد ، براى شما باغ‌هايى در روى زمين پديد آورد از تاك‌هاى انگور و درخت زيتون و انار شبيه يكديگر و غير شبيه . يعنى هريك از اين سه درخت از نظر شاخ و برگ ، شبيه و غير شبيه دارد ، يا از نظر ميوه و حاصل همانند و غيرهمانند دارد ، زيرا به خاطر تنوع اصناف و اختلاف فصول و مناطق و آب‌ها و نسيم و تابش خورشيد ، برخى در خواص و آثار ، شبيه هم و برخى غير شبيه است .\r\nانْظُرُواْ إِلَى ثَمَرِهِ إِذَآ أَثْمَرَ وَيَنْعِهِ\r\nيعنى : به ميوهء هريك از آنها بنگريد آن گاه كه آغاز ظهور و رشد آن است و آن گاه كه رسيده و كامل است . يعنى ببينيد از چه حالتى به چه حالت ديگرى از حيث شكل و رنگ و طراوت و بو و طعم منتقل مىشود . و البته اين تذكر دربارهء همهء ميوه‌جات ديگر و حبوبات جارى است .\r\nإِنَّ فِى ذلِكُمْ لَأَيَاتٍ لِّقَوْمٍ يُؤْمِنُونَ\r\n« ذلك » اشاره است به آنچه گذشت از نزول باران و نموّ بذرها و نهال‌ها و سرسبز شدن صفحهء خاك و رسيدن حاصل‌ها به حد كمال ، و كاف « ذلكم » خطاب به انسان‌هاست . يعنى\r\n\r\n","description":"","footnote":"","page_name":" 426 ","page_number":428},
  {"content":"\r\n\r\nحقّاً كه در اين آفرينش - اى مردم - نشانه‌هايى است بر توحيد و قدرت و علم و حكمت خداوند ، براى گروهى كه به اصل توحيد گرايش دارند .\r\nشوَجَعَلُوا لِلّهِ شُرَكَاءَ الْجِنَّ وَخَلَقَهُمْ وَخَرَقُوا لَهُ بَنِينَ وَبَنَاتٍ بِغَيْرِ عِلْمٍ سُبْحَانَهُ وَتَعَالَى عَمَّا يَصِفُونَ « 100 » بَدِيعُ السَّماوَاتِ وَالْأَرْضِ أَنَّى يَكُونُ لَهُ وَلَدٌ وَلَمْ تَكُن لَهُ صَاحِبَةٌ وَخَلَقَ كُلَّ شَيْءٍ وَهُوَ بِكُلِّ شَيْءٍ عَلِيمٌ « 101 »\r\nلغت و اعراب :\r\nللَّه شركاء مفعول اول و دوم جعلوا ، جنّ بدل از شركاء ، خلقهم حال است از مفعول دوم .\r\nخَرَقَ الكذب - از باب ضَرَبَ و نَصَر - : ساخت و جعل كرد آن را . بَدَعَ الشىءَ - از باب مَنَع - :\r\nآن را به نحو ابتكار و بدون تأسّى از كسى يا چيزى ايجاد نمود . جِنّ : هر موجود ناپيدا و طايفه‌اى از ذوىالعقول ناپيدا در مقابل انسان و فرشته ، كه منقسم به دو قسم اجنّه و شياطين‌اند .\r\nتفسير :\r\nوَ جَعَلُواْ لِلَّهِ شُرَكَآءَ الْجِنَّ\r\nيعنى : براى خدا شريكان جنّى قرار دادند در حالى كه او آنها را آفريده است . ممكن است مراد از واوِ « جعلوا » مشركان و كفّار قريش باشند و مراد از « شركاء » فرشتگان ، و اطلاق اسم جنّ بر فرشته به لحاظ ناپيدا بودن آنهاست . يعنى مشركان ، فرشتگان را شريك خدا كردند و آنها را پرستيدند .\r\nو ممكن است مراد از « شركاء » شياطين و اجنّه باشند كه هر دو مستور از نظرند ، يعنى آنها شيطان‌ها و پريان را شركاى خدا كردند . پس آيه اشاره به گفتار وثنيّين است كه قائل به يزدان و اهرمن بودند ، و يا به گفتار برخى از مشركان كه اجنّه را در ربوبيت شريك خدا مىدانستند .\r\n\r\n","description":"","footnote":"","page_name":" 427 ","page_number":429},
  {"content":"\r\n\r\nوَخَلَقَهُمْ\r\nيعنى : و اين در حالى است كه همهء آنها را خدا آفريده است و چگونه ممكن است مخلوقِ عاجز ، شريك خالق مقتدر باشد ؟ !\r\nوَ خَرَقُواْ لَهُ بَنِينَ وَ بَنَاتٍ بِغَيْرِ عِلْمٍ سُبْحَانَهُ وَ تَعَالَى عَمَّا يَصِفُونَ\r\nيعنى : و نيز آنها پسران و دخترانى را بدون هيچ علم و دانشى بلكه از روى افترا و دروغ شريك خدا ساختند ، و خدا منزه است در كمال تنزّه و قداست ، و برترى دارد از توصيف آنها ، يعنى از آن كه توصيف مىكنند كه مثلًا بت‌ها شريك او هستند ، او فرزند اتّخاذ كرده ، فرشتگان دختران او هستند ، ارتباط نَسَبى با اجنّه دارد ، يكى از سه خداست ، در عيسى حلول كرده و به شكل او متجسّد شده است .\r\nبَدِيعُ السَّمَاوَاتِ وَ الْأَرْضِ\r\nيعنى : او آفرينندهء ابتكارى آسمان‌ها و اين زمين است . هر دو را در مدت شش روز با همهء عظمت و بزرگى و اتقان صنع در مجموع و ذرات اجزاى آنها و كيفيت و كمّيت اعجاب‌انگيز و محيّرالعقول ، از نو و به نحو ابتكار و بدون پيروى از كار شخصى و تبعيت از همانند و مثالى پديد آورده است .\r\nأَنَّى يَكُونُ لَهُ وَلَدٌ وَ لَمْ تَكُن لَّهُ صَاحِبَةٌ وَ خَلَقَ كُلَّ شَىْءٍ وَ هُوَ بِكُلِّ شَىْءٍ عَلِيمٌ\r\nيعنى : چگونه و از كجا براى او فرزندى باشد در حالى كه او را همسرى نبوده است . يعنى واجب‌الوجود همسر واجب‌الوجود لازم دارد تا فرزندى واجب‌الوجود بياورد ، و تعدد واجب‌الوجود محال است . و نيز او همهء موجودات را از كتم عدم آفريده ، پس چگونه مخلوقى ممكن مىتواند فرزند خالقى واجب باشد ؟ ! و او دانا به همه چيز و به استحالهء اين امور است .\r\nذلِكُمُ اللّهُ رَبُّكُمْ لَاإِلهَ إِلَّا هُوَ خَالِقُ كُلِّ شَيْءٍ فَاعْبُدُوهُ وَهُوَ عَلَى كُلِّ شَيْءٍ وَكِيلٌ « 102 » لَاتُدْرِكُهُ الْأَبْصَارُ وَهُوَ يُدْرِكُ الْأَبْصَارَ وَهُوَ اللَّطِيفُ الْخَبِيرُ « 103 »\r\n\r\n","description":"","footnote":"","page_name":" 428 ","page_number":430},
  {"content":"\r\n\r\nلغت و اعراب :\r\nذلكم مبتدا و كلمات چهارگانهء اللَّه ، ربّكم ، لا إله الّا هو ، خالق كلّ شىء هر چهار تا خبرند .\r\nوَكَل اليه الأمرَ - از باب ضَرَب - : واگذار كرد كار را به او . وكيل : فعيل به معناى فاعل ، مورد تفويض امور . أبصار : جمع بصر ، چشم ، نيروى بينايى . لَطُفَ الشىءُ - از باب شَرُف - : دقيق شد به گونه‌اى كه حواس ، او را درك نكرد . لَطُفَ بفلان : رفق و مهربانى كرد به او . خبير : خابر يا مخبر . خَبرَ الشىءَ - از باب شَرُف و مَنَع - : به حقيقت و كُنه آن عالم شد .\r\nتفسير :\r\nذلِكُمُ اللَّهُ رَبُّكُمْ لَآإِلهَ إِلَّا هُوَ خَالِقُ كُلِّ شَىْءٍ\r\n« ذلك » اشاره به ذات واجد صفت‌هاى فوق از آيهء 95 تا اين آيه است كه قريب شانزده صفت است ، و اشارهء به دور ، اشعار به علوّ مقام اوست ، و خطاب آيه به مسلمين و كفّار است . يعنى : آن ذات واجد كمالات فوق ، خداوند واجب الوجود مستحقّ پرستش است ، و ربّ شماست ، يعنى از زمانى كه از مواد اوليهء زمين حركت جوهرى خود را شروع كرديد و پس از طى مراحلى نطفه شديد ، سپس جنين گشته ، به اين جهان قدم نهاديد تا زمان بلوغتان شما را تربيت تكوينى كرده و پس از آن تحت تربيت تشريعى نيز قرار داده است .\r\nو معبودى جز او نيست ، يعنى و هرچه جز او پرستش شود خود مخلوقى عاجز ، و پرستندهء آن نادانى غافل ، و پرستش آن عملى زشت و ننگين است . و او آفرينندهء همه چيز است ، يعنى علاوه بر آنها كه ذكر شد آفرينندهء ساير اشياست حتى تصورات و تصديقات قلبى شما و حتى تمام آنچه در آينده از جواهر و اعراض پديد خواهد آمد .\r\nفَاعْبُدُوهُ وَهُوَ عَلَى كُلِّ شَىْءٍ وَكِيلٌ\r\nيعنى : نتيجهء توصيف مذكور اين است كه بايد تنها او را پرستش كنيد ، و او بر همه چيز وكيل است ، يعنى متكفّل تدبير امور همهء ذرات عالم وجود و نظم‌دهندهء نظام وجودى اجزاى اين جهان و حافظ و نگهدار آن است .\r\nلَّا تُدْرِكُهُ الْأَبْصَارُ وَ هُوَ يُدْرِكُ الْأَبْصَارَ\r\n\r\n","description":"","footnote":"","page_name":" 429 ","page_number":431},
  {"content":"\r\n\r\nيعنى : چشمان هيچ بيننده‌اى او را درنمىيابد ، يعنى چشم و قوهء بينايى را هرگز توان آن نيست كه او را دريابد ، زيرا محدودهء قدرت چشم حيوان ، ديدن شكل‌ها و اجسام كثيف و غليظ و رنگ‌هاى آنهاست و خدا منزّه از تجسّم و تشكّل و تلوّن است . ولى او بصرها را درمىيابد ، يعنى هم چشم‌هاى هر بيننده را و هم نيروى بينايى آنها را مىبيند ، زيرا براى او جوهر و عرض فرقى ندارد .\r\nوَهُوَ اللَّطِيفُ الْخَبِيرُ\r\n\r\n[ خداوند دينى نيست 
  ]\r\nيعنى : و او ذاتاً لطيف است ، يعنى تجسّم ندارد و قابل درك حواسّ هيچ صاحب حواسّى نيست ، و يا آن كه او بر بندگانش در كمال رفق و عطوفت و مهربانى است . و او خبير است ، يعنى به حقيقت و كُنه همهء اشيا علم دارد ، و يا آن كه از همه چيز در روز رستاخيز خبر خواهد داد .\r\nقَدْ جَاءَكُم بَصَائِرُ مِن رَبِّكُمْ فَمَنْ أَبْصَرَ فَلِنَفْسِهِ وَمَنْ عَمِيَ فَعَلَيْهِا وَمَا أَنَا عَلَيْكُمْ بِحَفِيظٍ « 104 » وَكَذلِكَ نُصَرِّفُ الآيَاتِ وَلِيَقُولُوا دَرَسْتَ وَلِنُبَيِّنَهُ لِقَوْمٍ يَعْلَمُونَ « 105 »\r\nلغت و اعراب :\r\nبصائر : جمع بصيرة ، نيروى بينايى دل ، مقابل بصر كه نيروى بينايى چشم است و جمعش « أبصار » است . تصريف : تغيير شىء از حالى به حالى . دَرَسَ زيد - از باب نَصَرَ - : درس خواند ، آموخت . وليقولوا عطف است به محذوف به تقدير « ليهتدوا و ليقولوا » عطف لام غايت به لام علت .\r\nتفسير :\r\nقَدْ جَآءَكُم بَصَآئِرُ مِن رَّبِّكُمْ فَمَنْ أَبْصَرَ فَلِنَفْسِهِ وَ مَنْ عَمِىَ فَعَلَيْهَا\r\nيعنى : حقيقت اين است كه براى شما بينايىهايى از جانب پروردگارتان آمده است .\r\n\r\n","description":"","footnote":"","page_name":" 430 ","page_number":432},
  {"content":"\r\n\r\nمراد قرآن و سخنان پيامبر است كه شامل دلايل روشن و برهان‌ها و اندرزهاست كه وسيلهء بينايى دل‌هاست . پس كسى كه با پذيرش و تأمّل و به كار بستن آنها بينا گردد به سود خويش است . و هركس نابينا شود ، يعنى از قبول و عمل به آنها دورى جويد و چشم دلش كور گردد به زيان خويش است .\r\nوَ مَآ أَنَاْ عَلَيْكُمْ بِحَفِيظٍ\r\nيعنى : و من هرگز بر شما نگهبان نيستم .\r\nهمان گونه كه من نگهبان تكوينى ابدان و اجساد شما از حوادث و مرگ نيستم بلكه آن وظيفهء خاصّ فرشتگان الهى است ، من نگهبان عقايد و اعمالتان هم نيستم كه همه را بنگارم و پاداش و كيفر بدهم ، زيرا اينها هم به عهدهء فرشتگان ديگر خداوند است ، بلكه وظيفهء من ابلاغ شريعت و احكام و اقامهء برهان و اتمام حجّت است . و البته مرتبه‌اى از امر به معروف و نهى از منكر در ضمن اين وظايف است و مابقى از شئون ولايت و امامت است .\r\nوَ كَذلِكَ نُصَرِّفُ الْأَيَاتِ\r\nيعنى : و اين گونه ما آيات را به تبادل و تنوّع مىآوريم . « كذلك » از قبيل تشبيه كلى بر مصداق است و در بسيارى از موارد اين كتاب انجام يافته ، يعنى ما آيات كتاب خود را غالباً نظير همين آيات به نحو تبادل و گوناگون و سوق كلام با الفاظ و محتواى مختلف از امر و نهى و وعد و وعيد و اندرز و مثال و قصّه و تشويق و تهديد و غيره مىآوريم .\r\nوَ لِيَقُولُواْ دَرَسْتَ\r\nعطف است به مقدَّر ، يعنى : تصريف و تنويع آيات براى اين است كه مردم هدايت شوند و براى اين كه عدّه‌اى هم بگويند : اى پيامبر ، تو اين سخنان را درس خوانده و ياد گرفته‌اى ، يعنى مثلًا از علماى تورات و انجيل و يا از روميان و يا از قصه‌گويان ايرانى فرا گرفته‌اى . و اين تعليل غايت حقيقى نيست بلكه از نتايج قهرى و مقصود تَبَعى است . و از اين رو اين لام را لام عاقبت يا لام صيرورت مىنامند .\r\nوَ لِنُبَيِّنَهُ لِقَوْمٍ يَعْلَمُونَ\r\nيعنى : تصريف براى اين است كه اين كتاب را براى گروهى كه مىدانند بيان كنيم . مراد\r\n\r\n","description":"","footnote":"","page_name":" 431 ","page_number":433},
  {"content":"\r\n\r\nاز اين قوم كسانى از اهل دانش و تميز حق از باطل و علماى امّت‌اند كه پس از آن زمان تا انقراض جهان خواهند آمد .\r\n\r\n[ عالم عالم اختياراست 
  ]\r\nاتَّبِعْ مَاأُوْحِيَ إِلَيْكَ مِن رَبِّكَ لَاإِلهَ إِلَّا هُوَ وَأَعْرِضْ عَنِ الْمُشْرِكِينَ « 106 » وَلَوْ شَاءَ اللّهُ مَاأَشْرَكُوا وَمَا جَعَلْنَاكَ عَلَيْهِمْ حَفِيظاً وَمَا أَنْتَ عَلَيْهِم بِوَكِيلٍ « 107 »\r\nتفسير :\r\nاتَّبِعْ مَآ أُوحِىَ إِلَيْكَ مِن رَّبِّكَ لَآإِلهَ إِلَّا هُوَ وَ أَعْرِضْ عَنِ الْمُشْرِكِينَ\r\nعدّه‌اى از آيات زير دربارهء توحيد و وظايف رسول در ابلاغ ، و مسلمين در پذيرش و عمل به آن و كيفيت برخورد با منكران آن است . يعنى : اى پيامبر ، از آنچه به سويت از جانب پروردگارت - كه جز او معبودى نيست و اگر باشد باطل و تباه و ملعبه و ضلالت است - وحى مىشود پيروى كن ؛ همه را تلقّى به قبول كن ، اصولش را در دل خود جاى ده و فروعش را در عمل پياده نما ، و از مشركان اعراض كن . يعنى تا آن گاه كه نيروى نبرد پيدا كنى و حكومتى مستقل تشكيل دهى و توان جهاد يا بى ، از ستيزه و نبرد و عكس‌العمل تند روى برتاب .\r\nوَ لَوْ شَآءَ اللَّهُ مَآ أَشْرَكُواْ\r\nاين آيه در مقام تسليت قلب شريف پيامبر است از اصرار كفّار بر شرك و عدم اعتنا به ابلاغ رسالت و دعوت حق ، و تقدير كلام اين است : « ولو شاء اللَّه بإرادة حتميةٍ عدم إشراكهم ما أشركوا » . يعنى : و اگر خداوند ارادهء حتمى مىكرد كه آنها شرك نورزند ، هرگز آنها مشرك نمىشدند .\r\nمراد اين است كه سنّت جاريهء خداوند دربارهء متعلّقان تكليف ، اجبار نيست بلكه بر اين است كه آنها را در انتخاب عقايد و انجام عمل ، مختار و آزاد سازد و تنها به تكليف انشائى و امر و نهى تشريعى اكتفا نمايد و مدتى هم مهلت دهد .\r\n\r\n","description":"","footnote":"","page_name":" 432 ","page_number":434},
  {"content":"\r\n\r\nوَ مَا جَعَلْنَاكَ عَلَيْهِمْ حَفِيظاً\r\n\r\n[ به مقدسات ديگران بد نگوييد 
  ]\r\nيعنى : و ما تو را بر آنها نگهبان نكرديم كه دين آسمانى را به اجبار در دل آنان جاى دهى ، زيرا اين عمل در اختيار غير خدا نيست ؛ و يا احكام شريعت را به شمشير در ميان آنها پياده كنى كه آن نيز از وظايف ولايت و امامت بر جامعه است كه عندالاقتضا قيام كند ؛ و يا آنها را در مقابل كفر و طغيانشان در دنيا و آخرت كيفر دهى كه آن هم از شئون ربوبيت خداوند است .\r\nوَ مَآ أَنْتَ عَلَيْهِم بِوَكِيلٍ\r\nيعنى : و هرگز تو متكفّل امور دنياى آنها هم نيستى .\r\nوَلَاتَسُبُّوا الَّذِينَ يَدْعُونَ مِن دُونِ اللّهِ فَيَسُبُّوا اللّهَ عَدْوًا بِغَيْرِ عِلْمٍ كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلَى رَبِّهِمْ مَرْجِعُهُمْ فَيُنَبِّئُهُمْ بِمَا كَانُوا يَعْمَلُونَ « 108 »\r\nلغت و اعراب :\r\nسَبَّهُ - از باب نَصَر - : دشنام رنج‌آور گفت او را . عَدا عليه - از باب نَصَر - : ظلم كرد بر وى ، عَدا قدرَه : از حدّ خود تجاوز كرد . الّذين يدعون مراد از « الذين » بت‌ها و فاعل « يدعون » كفّار است به تقدير « يدعونهم » .\r\nتفسير :\r\nوَ لَاتَسُبُّواْ الَّذِينَ يَدْعُونَ مِن دُونِ اللَّهِ\r\nآيه خطاب به مسلمين و در مقام بيان حكم ادبى و اخلاقى است كه هر انسانى بايد محترمات ديگران را رعايت كند و هتك ننمايد تا محرّمات خودش مصون بماند .\r\nمعناى آيه : اى مؤمنان ، هرگز كسانى را كه مشركان ، آنها را به جز خدا و به جاى او مىخوانند - يعنى به عنوان ربوبيت و براى شفاعت و درخواست حاجت ، آنها را\r\n\r\n","description":"","footnote":"","page_name":" 433 ","page_number":435},
  {"content":"\r\n\r\nمىخوانند و به آنها متوسل مىشوند - دشنام ندهيد . مراد از آنها بت‌ها و ستارگان و امثال آنهاست و استعمال كلمهء ذوىالعقول دربارهء آنها طبق اعتقاد مشركان است .\r\nفَيَسُبُّواْ اللَّهَ عَدْوًا م بِغَيْرِ عِلْمٍ\r\nيعنى : چنين نكنيد كه آنها نيز خداوند را روى دشمنى و جهل و نادانى دشنام دهند .\r\nكَذلِكَ زَيَّنَّا لِكُلِّ أُمَّةٍ عَمَلَهُمْ\r\nيعنى : اين گونه براى هر امّتى عملشان را آراستيم و در نظر اين مشركان نيز عقايد خرافى و عبادت جمادات و سنّت‌هاى پليدشان را زينت داديم . مراد اين است كه در نتيجهء انكار حق و عناد با رسولان و غور در معاصى ، غرايزى در روح آنها ايجاد كرديم كه خرافات اعتقادى و عمل‌هاى پليد را آراسته بينند و بدان راضى و خوشحال شوند .\r\nثُمَّ إِلَى رَبِّهِمْ مَّرْجِعُهُمْ فَيُنَبِّئُهُمْ بِمَا كَانُواْ يَعْمَلُونَ\r\nيعنى : سپس بازگشت آنها به‌سوى پروردگارشان است ، پس همهء آنها را به آنچه انجام مىدادند آگاه خواهد نمود . بدين معنا كه در آن روز حقايق امور و اسرار نهفتهء هر موضوعى را به گونه‌اى بر همگان روشن مىسازد كه حقّانيت دعوت انبيا و كتاب‌هاى آنان و بطلان كفر و شرك و هر مسلك باطل و قبايح اعمال ، براى آنها آشكار و علم اليقين مىگردد .\r\nوَأَقْسَمُوا بِاللّهِ جَهْدَ أَيْمَانِهِمْ لَئِن جَاءَتْهُمْ آيَةٌ لَيُؤْمِنُنَّ بِهَا قُلْ إِنَّمَا الآيَاتُ عِندَ اللّهِ وَمَايُشْعِرُكُمْ أَنَّهَا إِذَا جَاءَتْ لَايُؤْمِنُونَ « 109 » وَنُقَلِّبُ أَفْئِدَتَهُمْ وَأَبْصَارَهُمْ كَمَا لَمْ يُؤْمِنُوا بِهِ أَوَّلَ مَرَّةٍ وَنَذَرُهُمْ فِي طُغْيَانِهِمْ يَعْمَهُونَ « 110 »\r\nلغت و اعراب :\r\nجَهَدَ فى الأمر - از باب مَنَع - : كوشش كرد . جهدَ حال است از فاعل أقسموا به‌تقدير « جاهدين فى أيمانهم » . نَذَرُهُم : ترك مىكنيم ، و از اين ماده به اين معنا جز امر و فعل\r\n\r\n","description":"","footnote":"","page_name":" 434 ","page_number":436},
  {"content":"\r\n\r\nمضارع استعمال نشده است . عَمهَ زيدٌ - از باب عَلِمَ و مَنَع - : متحيّر و حيران گرديد .\r\nتفسير :\r\n\r\n[ مشركان ، راه ايمان را به روى خود بسته‌اند 
  ]\r\nوَ أَقْسَمُواْ بِاللَّهِ جَهْدَ أَيْمَانِهِمْ لَئِن جَآءَتْهُمْ ءَايَةٌ لَيُؤْمِنُنَّ بِهَا\r\nيعنى : و آن كفّار ، به خدا سوگند خوردند در حالى كه در سوگند خود مجدّ و كوشا بودند كه اگر آيه و نشانه‌اى براى آنها از جانب خدا بيايد بىترديد ايمان خواهند آورد ، يعنى به پيامبر اسلام و دين و كتاب او . و مرادشان از آيه پس از ديدن معجزات پيامبر و قرآن او ، معجزات خاصى است كه به پيامبران گذشته داده مىشد مانند ناقهء صالح ، عصا و يد بيضاى موسى و مائدهء آسمانى عيسى .\r\nقُلْ إِنَّمَا الْأَيَاتُ عِندَ اللَّهِ\r\nيعنى : بگو اى پيامبر : جز اين نيست كه همهء آيات و معجزات و خوارق عادات كه انبياى الهى در مقام دعوت خود مىآوردند در نزد خداوند است ، يعنى در تحت اراده و اختيار اوست ، و اوست كه پيامبرانش را طبق مشيّت و اقتضاى مصلحت بدانها مجهز مىكند ، زيرا معجزه ، اقامهء دليل بر مدّعاست و انتخاب دليل از وظايف مدّعى است .\r\nوَ مَايُشْعِرُكُمْ أَنَّهَآ إِذَا جَآءَتْ لَايُؤْمِنُونَ\r\nيعنى : و چه چيزى به شما مىفهماند كه اگر همان معجزات براى آنها بيايد ايمان نخواهند آورد ؟ يعنى شما راهى به اين علم نداريد ، كنايه از اين كه ايمان نمىآورند .\r\nوَ نُقَلِّبُ أَفْئِدَتَهُمْ وَ أَبْصَارَهُمْ كَمَا لَمْ يُؤْمِنُوا بِهِ أَوَّلَ مَرَّةٍ\r\nيعنى : و ما دل‌هاى آنان و ديده‌هايشان را واژگون مىكنيم همان گونه كه نخستين بار بدان ايمان نياوردند . مراد اين است كه اگر همان آيات را كه درخواست كرده‌اند بر آنها نازل كنيم ، باز هم به خاطر كفر و عناد و غور در فسق ، دل‌هاى آنها را از پذيرفتن و ديدگانشان را از نگرش تنبّه‌آور منصرف مىكنيم و بازمىگردانيم چنان كه در اولين بار نزول معجزات ، به خاطر همان جهت ايمان نياوردند .\r\nوَنَذَرُهُمْ فِى طُغْيَانِهِمْ يَعْمَهُونَ\r\nيعنى : ما آنها را رها مىكنيم كه در طغيان خود حيران و سرگردان باشند .\r\n\r\n","description":"","footnote":"","page_name":" 435 ","page_number":437},
  {"content":"\r\n\r\nوَلَوْ أَنَّنَا نَزَّلْنَا إِلَيْهِمُ الْمَلَائِكَةَ وَكَلَّمَهُمُ الْمَوْتَى وَحَشَرْنَا عَلَيْهِمْ كُلَّ شَيْءٍ قُبُلًا مَا كَانُوالِيُؤْمِنُوا إِلَّا أَن يَشَاءَ اللّهُ وَلكِنَّ أَكْثَرَهُمْ يَجْهَلُونَ « 111 »\r\nلغت و اعراب :\r\nقُبُل : جمع « قابل » يعنى مقابل و مواجه ، يا جمع « قبيل » و قبيل جمع قبيله ، يا مصدر است به معناى مواجهه . قُبُلًا حال است از كلّ شىء .\r\nتفسير :\r\nوَ لَوْ أَنَّنَا نَزَّلْنَآ إِلَيْهِمُ الْمَلَآئِكَةَ وَ كَلَّمَهُمُ الْمَوْتَى\r\nآيه در بيان شدت كفر و عناد مشركان مكّه است . يعنى : و اگر ما فرشتگان آسمان را به‌سوى آنها فرومىفرستاديم ، يعنى به گونه‌اى كه تجسّم خفيفى پيدا مىكردند تا قابل رؤيت مىشدند و در لطافت ذاتيشان باقى مىماندند تا معلوم باشد كه فرشته‌اند ؛ و نيز اگر مردگان با آنها به سخن درمىآمدند ، يعنى طبق خواستهء آنها عدّه‌اى از مردگان را زنده مىكرديم تا با آنها سخن گويند و شهادت به نبوت و صدق دينِ او دهند ؛\r\nوَ حَشَرْنَا عَلَيْهِمْ كُلَّ شَىْءٍ قُبُلًا مَّا كَانُواْ لِيُؤْمِنُواْ\r\nيعنى : و نيز اگر براى آنها هر چيز را رو به رو و دسته دسته گرد مىآورديم ، يعنى - هر چيزى كه آنها پيشنهاد مىكردند از اجنّه و حيوانات و انسان‌هاى زمان دور و مكان دور - باز هم آنها در هيچ حالى ايمان نمىآوردند .\r\nإِلَّآ أَن يَشَآءَ اللَّهُ وَ لكِنَّ أَكْثَرَهُمْ يَجْهَلُونَ\r\nاستثنا از عموم حالات انكار آنهاست . يعنى : مگر در حالى كه خدا بخواهد ، يعنى ارادهء حتمى خداوند بر ايمان آنان تعلّق بگيرد و خدا هيچ گاه چنين اراده‌اى نمىكند . و لكن بيشتر آنها جهل مىورزند ، يعنى اين مرض عجيب روحى خود را نمىدانند .\r\n\r\n","description":"","footnote":"","page_name":" 436 ","page_number":438},
  {"content":"\r\n\r\nوَكَذلِكَ جَعَلْنَا لِكُلِّ نَبِيٍّ عَدُوّاً شَيَاطِينَ الْإِنْسِ وَالْجِنِّ يُوحِي بَعْضُهُمْ إِلَى بَعْضٍ زُخْرُفَ الْقَوْلِ غُرُوراً وَلَوْ شَاءَ رَبُّكَ مَا فَعَلُوهُ فَذَرْهُمْ وَمَا يَفْتَرُونَ « 112 » وَلِتَصْغَى إِلَيْهِ أَفْئِدَةُ الَّذِينَ لَايُؤْمِنُونَ بِالآخِرَةِ وَلِيَرْضَوْهُ وَلِيَقْتَرِفُوا مَا هُم مُقْتَرِفُونَ « 113 »\r\n\r\n[ شياطين جن و انس و دشمنى با پيامبران 
  ]\r\nلغت و اعراب :\r\nذلك اشاره به دشمنان پيامبر است . عدوّ : دشمن ، مفرد و جمع در آن يكسان است .\r\nشياطين بدل است از عدوّ . وَحى إليه - از باب ضَرَب - و أوحى : تكلّم سرّى كرد با او ، اشاره نمود ، سخن سريع گفت . زَخرَف الشىءَ رباعى است يعنى آراست و مزيّن نمود آن را .\r\nزُخرُف : اباطيل كلام ، آراسته به حسب ظاهر . غروراً مفعولٌ له يوحى . صَغى اليه - از باب نَصَر و مَنَع - : ميل كرد به آن ، ولتصغى عطف است به محذوف ، به تقدير « جعلنا لهم عدواً أصحاب الوحى ، و لم نشأ المنع عنهم ، و أمرناك بتركهم لعلل مستورة ، و لتصغى » .\r\nتفسير :\r\nوَكَذلِكَ جَعَلْنَا لِكُلِّ نَبِىٍّ عَدُوّاً شَيَاطِينَ الْإِنْسِ وَالْجِنِّ\r\nيعنى : و همان گونه كه براى تو در اوقات تبليغت دشمنانى قرار داديم ، براى هر پيامبرى در عصر خود دشمنانى كه شيطان‌هاى انسى و جنّى بودند قرار داديم . مراد از شيطان‌هاى انسى كفّار و مشركان و طاغوت‌هاى زمان‌اند كه پيوسته دعوت پيامبران الهى را نپذيرفته و در مقابل آنها به مخالفت و نبرد برخاسته‌اند ، و مراد از اين كه خدا آنها را معيّن كرده اين است كه خدا در وجود آنها غريزهء حبّ مال و جاه و شهوات نهاده و در انجام تكاليف مختار كرده و در كيفر كفر و طغيان تعجيل ننموده و مدتى هم طبق صلاح نظام خلقت مهلت داده تا\r\n\r\n","description":"","footnote":"","page_name":" 437 ","page_number":439},
  {"content":"\r\n\r\nدر نتيجه گويى خدا آنها را دستور عصيان داده و موظّف به مخالفت انبيا نموده است .\r\nيُوحِى بَعْضُهُمْ إِلَى بَعْضٍ زُخْرُفَ الْقَوْلِ غُرُوراً\r\nيعنى : دشمنان پيامبران پيوسته برخى بر برخى گفتارى باطل و به ظاهر آراسته را براى فريب و انحراف ، وحى و به طور سرّى القا مىكردند . مراد از وحىِ برخى به برخى وسوسه‌هاى شياطين جنّى بر انسى است ، يا القائات سران طغيانگر برخى به برخى ، يا اضلال و اغواهاى سران جور و علماى سوء نسبت به پيروان خود ، كه همه گفتارهاى خوش‌ظاهر و انحرافىِ ضلالت‌آور است .\r\nوَ لَوْ شَآءَ رَبُّكَ مَا فَعَلُوهُ\r\nيعنى : و اى پيامبر ، اگر پروردگار تو مىخواست اين كار را نمىكردند . يعنى اگر خدا ارادهء حتمى مىكرد كه آنها به چنين مخالفت‌ها و طغيان‌هايى دست نزنند هرگز انجام نمىدادند و هيچ پيامبرى را دشمنى نبود ، و لكن سنّت جاريهء ربّ تو اين است كه انسان‌ها را در مرحلهء تكليف تا مدت محدودى طبق مصالح عامّهء نظام خلقت آزاد بگذارد .\r\nفَذَرْهُمْ وَمَا يَفْتَرُونَ\r\nيعنى : پس فعلًا آنها را با افتراهايى كه انجام مىدهند واگذار . يعنى عكس‌العمل خشن نشان مده و در فكر جهاد و نبرد مباش تا آن گاه كه مأمور به قيام شوى .\r\nوَ لِتَصْغَى إِلَيْهِ أَفْئِدَةُ الَّذِينَ لَايُؤْمِنُونَ بِالْأَخِرَةِ وَلِيَرْضَوْهُ وَلِيَقْتَرِفُواْ مَا هُم مُّقْتَرِفُونَ\r\nعطف است به مقدّر ، يعنى : اين كه ما طبق مفاد آيهء سابق براى پيامبران دشمنانى قرار داديم كه پيوسته تبادل وحى كنند ، و ارادهء حتمى به ايمان آنها نكرديم و دستور ترك تعرّض به آنها داديم ، براى مصالحى پنهان و اسرارى است كه در عالم وجود است و براى اين است كه دل‌هاى كسانى كه به روز آخرت ايمان نمىآورند به‌سوى گفتارهاى مزيّن ميل كند و براى اين كه به آنها خشنود گردند و براى اين كه آنچه را از كفر و فسق ، مستعدّ انجام آن هستند به جا آورند . زيرا خداوند دنيا را جهان اختيار قرار داده كه نخست ، شرايع خود را به بشر ابلاغ كند و اتمام حجّت نمايد ، سپس راه را براى راهيان طريق سعادت و شقاوت در حركت به‌سوى مقتضاى استعدادشان\r\n\r\n","description":"","footnote":"","page_name":" 438 ","page_number":440},
  {"content":"\r\n\r\nباز بگذارد و مختارشان سازد و همه را يارى دهد كُلًّا نُمِدُّ هؤُلَآءِ وَ هؤُلَآءِ مِنْ عَطَآءِ رَبِّكَ [ اسراء ، 20 
  ] و از اين رو عطاياى تكوينى خدا عام است و به تكامل ايمان و عمل صالح و تزايد كفر و فسق يارى مىرساند . و مسألهء رضا و سخط و پاداش و كيفر نيز جاى خود را دارد .\r\n\r\n[ وضوح حق براى اهل كتاب 
  ]\r\nأَفَغَيْرَ اللّهِ أَبْتَغِي حَكَماً وَهُوَ الَّذِي أَنْزَلَ إِلَيْكُمُ الْكِتَابَ مُفَصَّلًا وَالَّذِينَ آتَيْنَاهُمُ الْكِتَابَ يَعْلَمُونَ أَنَّهُ مُنَزَّلٌ مِن رَبِّكَ بِالْحَقِّ فَلَا تَكُونَنَّ مِنَ الْمُمْتَرِينَ « 114 » وَتَمَّتْ كَلِمَتُ رَبِّكَ صِدْقاً وَعَدْلًا لَامُبَدِّلَ لِكَلِمَاتِهِ وَهُوَ السَّمِيعُ الْعَلِيمُ « 115 »\r\nلغت و اعراب :\r\nأفغير اللَّه به تقدير « قل » . فاء پس از استفهام ، فعل أبتغى را عطف به محذوف مىكند به تقدير « أعدل عن الحقّ فأبتغى » . حَكَم : فرمان‌دهنده ، قضاوت‌كنندهء به حق . صدقاً و عدلًا هر دو حال يا تميز از كلمة است .\r\nتفسير :\r\nأَفَغَيْرَ اللَّهِ أَبْتَغِى حَكَماً وَ هُوَ الَّذِى أَنْزَلَ إِلَيْكُمُ الْكِتَابَ مُفَصَّلًا\r\nاين آيات تا آيهء 121 مبيّن اين است كه بايد حكم در جامعه از آنِ خدا و طاعت نيز از آنِ او باشد ، و او نيز همهء احكامش را بيان كرده و طاعت غير او ضلالت است ، زيرا احكام آنها بر پايهء گمان و تخمين است ، و مشركان مكّه هم دربارهء حكم ميته مجادله دارند . و اين آيه در برابر گفتار برخى از كفّار است كه گفته بودند مسلمين در اختلافات ميان ما و آنها احبار يهود و اسقف‌هاى نصارا را داور قرار دهند .\r\n\r\n","description":"","footnote":"","page_name":" 439 ","page_number":441},
  {"content":"\r\n\r\nمعناى آيه : اى پيامبر به كفّار بگو : آيا من از راه عدل و قسط منحرف شوم و غير از خدا حاكمى بطلبم ؟ مراد موارد اختلافات دينى و دنيوى است ؛ در حالى كه او به‌سوى شما جامعهء بشرى اين كتاب را فرو فرستاده ، كتابى كه مفصّل است ، يعنى كتابى است كه از نظر آيات و سُوَر و احكام اصولى و فروعى و قصص و امثال و پند و اندرز و امر و نهى و وعد و وعيد و علوم و فنون متناسب با حال جامعه ، تفصيل داده شده است .\r\nوَ الَّذِينَ ءَاتَيْنَاهُمُ الْكِتَابَ يَعْلَمُونَ أَنَّهُ مُنَزَّلٌ مِّن رَّبِّكَ بِالْحَقِّ\r\nيعنى : و كسانى كه به آنها كتاب داده‌ايم مىدانند كه اين كتاب از جانب پروردگار تو به حق نزول يافته است . مراد از آنها علماى يهود و نصارى است كه كتاب تورات و انجيل در دست آنهاست و آنها هستند كه ( بر طبق آنچه در دو كتاب به صراحت و وضوح و شرح و تفصيل وارد شده و بر وفق آنچه در تواريخشان و پيامبرانشان رسيده ) صدق پيامبر اسلام و حقّانيت قرآن را مىدانستند و يقين داشتند كه اين كتاب به درستى و حق و هدفى و الا و غرضى عقلانى نازل شده است .\r\nفَلَا تَكُونَنَّ مِنَ الْمُمْتَرِينَ\r\nيعنى : پس اى پيامبر ، يا اى مخاطب ، حتماً و بىترديد از اهل شك و ريب مباش . يعنى شك در اين كه اهل كتاب حقّانيت اين كتاب را مىدانند ، و يا ترديد در اين كه اين كتاب از جانب خداوند است ، نظير : وَ لَاتَكُونَنَّ مِنَ الْمُشْرِكِينَ [ انعام ، 14 
  ] .\r\nوَتَمَّتْ كَلِمَتُ رَبِّكَ صِدْقاً وَعَدْلًا\r\nيعنى : و سخن پروردگارت در حالى كه صدق و عدل است به اتمام رسيد .\r\nمراد از كلمه و سخن در اين‌جا مطلب و هدفى است كلّى كه خدا آن را اراده كرده و آن دعوت بشر به دين و شرايع و كتاب‌هاى آسمانى به وسيلهء فرستادگان خويش است كه از نخستين روز بعثت مرسلين با اولين شريعت نازل شده آغاز شده و همراه با تكامل كمّى و كيفى بشر و رشد عقلى و استعدادى آنها ، در قالب شرايع آسمانى مختلف تكامل يافته و با آخرين شريعت و كتاب آسمانى محمد پيامبر اسلام صلى الله عليه و آله تماميت پيدا كرده است به گونه‌اى كه مىتواند افكار و غرايز بشر را در جنبه‌هاى معنوى و نيازهاى اعتقادى\r\n\r\n","description":"","footnote":"","page_name":" 440 ","page_number":442},
  {"content":"\r\n\r\nو اخلاقى و در بُعد عملى فردى و اجتماعى تا آن حد كه استعداد تعالى دارند ، ترقى دهد و به كمال ممكن برساند .\r\nو مراد از اين كه صدق و عدل است اين است كه اين كلمهء الهى در زمان‌هاى سير تكاملى خود پيوسته درست و عادلانه بوده ، آنچه خبر داده از اصول و فروع احكام و حوادث و قصص و معارف ، راست و درست ، و آنچه انشاء نموده از امر و نهى و وعد و وعيد و داورىها عدل و قسط بوده است .\r\nلَا مُبَدِّلَ لِكَلِمَاتِهِ وَ هُوَ السَّمِيعُ الْعَلِيمُ\r\nيعنى : هرگز سخنان او را تبديل‌كننده و تغييردهنده‌اى نيست . هيچ گاه نبى و رسولى از جانب غير او نمىآيد كه دين او را به دين ديگرى تبديل نمايد ، و يا احدى را توان آن نيست كه شريعتى نظير شريعت او يا صادقانه و عادلانه‌تر از آن بياورد .\r\nو ممكن است مراد از « كلمات » قرآن باشد ، يعنى قرآن او را احدى نمىتواند همانند تورات و انجيل تحريف نمايد ، زيرا خود ، وعدهء حفظ آن را داده است ، و اوست كه شنوا و داناست ، شنوا به گفتار همهء انسان‌ها و دانا به همهء كردار و اسرار آنها .\r\nوَإِن تُطِعْ أَكْثَرَ مَن فِي الْأَرْضِ يُضِلُّوكَ عَن سَبِيلِ اللّهِ إِن يَتَّبِعُونَ إِلَّا الظَّنَّ وَإِنْ هُمْ إِلَّا يَخْرُصُونَ « 116 » إِنَّ رَبَّكَ هُوَ أَعْلَمُ مَن يَضِلُّ عَن سَبِيلِهِ وَهُوَ أَعْلَمُ بِالْمُهْتَدِينَ « 117 » فَكُلُوا مِمَّا ذُكِرَ اسْمُ اللّهِ عَلَيْهِ إِن كُنتُم بِآيَاتِهِ مُؤْمِنِينَ « 118 »\r\nلغت و اعراب :\r\nخَرَصَ فى الأمر - از باب ضَرَب و نَصَر - : به ظنّ و گمان سخن گفت ، خَرَص : تخمين زد ، اندازه‌گيرى كرد . أعلمُ مَن يضلّ به تقدير « به من يضلّ » .\r\n\r\n","description":"","footnote":"","page_name":" 441 ","page_number":443},
  {"content":"\r\n\r\nتفسير :\r\n\r\n[ گمراهى اكثر انسانها 
  ]\r\nوَ إِن تُطِعْ أَكْثَرَ مَن فِى الْأَرْضِ يُضِلُّوكَ عَن سَبِيلِ اللَّهِ\r\nيعنى : و اگر از بيشتر مردمى كه روى اين زمين‌اند اطاعت كنى و فرمان برى تو را از راه خداوند گمراه مىسازند . مراد اطاعت از مردم جهان در امورى است كه بايد بر پايهء علم و يقين و عرفان و اطمينان دل باشد مانند اصول و فروع شريعت الهى .\r\nإِن يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ\r\n\r\n[ ذبح شرعى 
  ]\r\nذيل اين آيه علت براى صدر آن است ، و معنا اين است : آنها از چيزى جز ظنّ و گمان پيروى نمىكنند و در كارشان جز اين كه حدس و تخمين مىزنند نيستند . يعنى پس در امور اعتقادى و توحيد و دين و كتاب‌هاى آسمانى و معاد و تكاليف عملى واجب و حرام و حيازت سعادت و اجتناب از شقاوت كه بايد بر پايهء علم و يقين باشند نمىتوان از آنها اطاعت كرد و گرنه گمراهى از راه خداست .\r\nإِنَّ رَبَّكَ هُوَ أَعْلَمُ مَن يَضِلُّ عَن سَبِيلِهِ وَهُوَ أَعْلَمُ بِالْمُهْتَدِينَ\r\nيعنى : حقّاً كه پروردگار تو به كسى كه از راه او گمراه مىشود - يعنى راه مستقيم اصولى و فروعى و اخلاقى او كه پيامبرانش به جامعه ابلاغ نموده - داناتر است ، و به هدايت‌يافتگان نيز داناتر است . مراد داناتر بودن از خود آنها و همهء ديگران است ، زيرا علم مردم نسبت به معلوماتشان ناقص و محدود و حادث و زايل است ، و علم او تمام و مطلق و نامحدود و ازلى و ابدى است .\r\nفَكُلُواْ مِمَّا ذُكِرَ اسْمُ اللَّهِ عَلَيْهِ إِن كُنتُم بَايَاتِهِ مُؤْمِنِينَ\r\nاين آيه و چند آيهء آتى در مقام بيان مطلبى است كه در آن زمان محل ابتلا و اختلاف ميان مسلمين و مشركان بود يعنى حلّيّت حيوان تذكيه شده از انواع حيواناتى كه مشركين تحريم كرده بودند مانند بحيره و سائبه و وصيله و حام ( كه در آيهء 103 سورهء مائده نام برده شده ) و غير آنها ، و حرمت حيوان تذكيه نشده . و ذكر فاء « فكلوا » تفريع است ، يعنى : چون كتاب آسمانى از جانب اوست و كلمهء او صدق است و ديگران بر ضلالت ، پس بايد از آنچه نام خدا بر آن ذكر شده و تذكيهء شرعى گرديده بخوريد ، اگر شما واقعاً به آيات كتاب او\r\n\r\n","description":"","footnote":"","page_name":" 442 ","page_number":444},
  {"content":"\r\n\r\nگرونده‌ايد ، زيرا لازمهء ايمانِ به كل ايمانِ به اجزاء است .\r\nوَمَا لَكُمْ أَلَّا تَأْكُلُوا مِمَّا ذُكِرَ اسْمُ اللّهِ عَلَيْهِ وَقَدْ فَصَّلَ لَكُم مَاحَرَّمَ عَلَيْكُمْ إِلَّا مَااضْطُرِرْتُمْ إِلَيْهِ وَإِنَّ كَثِيراً لَيُضِلُّونَ بِأَهْوَائِهِم بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ « 119 »\r\nتفسير :\r\nوَ مَا لَكُمْ أَلَّا تَأْكُلُواْ مِمَّا ذُكِرَ اسْمُ اللَّهِ عَلَيْهِ وَ قَدْ فَصَّلَ لَكُم مَّاحَرَّمَ عَلَيْكُمْ\r\nيعنى : و شما را چه شده است كه از آنچه نام خدا بر آن برده شده نمىخوريد ، در حالىكه آنچه را كه بر شما حرام كرده براى شما تفصيل داده است ؟\r\nظاهر اين آيه و آيهء قبل و بعدش اين است كه سخن در حلّيّت و حرمت ذبايح است ، و مراد از آنچه تفصيل داده آيهء 145 اين سوره است : قُل لَّآأَجِدُ فِى مَآ أُوحِىَ إِلَىَّ مُحَرَّماً عَلَى طَاعِمٍ يَطْعَمُهُ إِلَّآ أَن يَكُونَ مَيْتَةً أَوْ دَماً مَّسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ و يا آيهء 115 از سورهء نحل است : إِنَّمَا حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنزِيرِ وَ مَآ أُهِلَّ لِغَيْرِ اللَّهِ بِهِ كه در هر دو آيه محرّماتِ حيوانات قابل تذكيه ذكر شده يعنى « ميته » به نحو عموم ، و خصوص حيوانى كه وقت تذكيه نام غير خدا بر آن برده نشده است . پس حاصل آيه اين است : پس از آن كه خداوند محرّمات از حيوان‌ها را براى شما ذكر كرده - يعنى ميته به همهء اقسامش - چرا غير آنها را كه مُذَكّاها و حيوان‌هايى است كه نام خدا بر آنها ذكر شده ، نمىخوريد ؟\r\nو اگر گفته شود كه « ما فصّل عليكم » نمىتواند اشاره به دو آيهء مذكور باشد ، زيرا آيهء انعام بعد از اين آيه نازل شده و سورهء نحل هم معلوم نيست پيش از انعام باشد . جواب اين است كه آياتِ يك سوره گاهى تقدّم و تأخّر در نزول دارند ، و سورهء نحل هم ظاهراً پيش از انعام نازل شده است . و توهّم نشود كه مراد از « ما فصّل عليكم » آيهء 3 از سورهء مائده است ، زيرا اوّلًا مائده پس از انعام نازل شده بلكه آخرين سورهء مدنى قرآن است و اين سوره مكّى\r\n\r\n","description":"","footnote":"","page_name":" 443 ","page_number":445},
  {"content":"\r\n\r\nاست . ثانياً آنچه در آن آيه راجع به ذبايح آمده است ، حرمت ميته و شش قسم از اقسام آن است و دم و لحم خنزير و استقسام به ازلام جزء ذبايح نيست .\r\nإِلَّا مَااضْطُرِرْتُمْ إِلَيْهِ\r\nاستثناء از عمومِ « ما حرّم عليكم » است . يعنى : آنچه خداوند تفصيل داده ، حرام است مگر آنچه بدان مضطر گرديد و ناچار به خوردنش شويد . و معناى اضطرار اين است كه در صورت نخوردن ، ترس از هلاك يا مرض شديد يا فلج اعضا يا زوال نيروهاى حساس بدن و نحو اينها وجود داشته باشد . و تفصيل بيشتر اين موضوع در آياتى از اين كتاب كريم است مانند 173 بقره و 3 مائده و 145 انعام و 115 نحل .\r\nو اين اضطرار را در فقه « عنوان ثانوى » نامند ، به اين بيان كه در شرع اسلام حالاتى عارض انسان مىشود به نام « عناوين ثانويه » مانند جهل ، خطا ، نسيان ، اكراه و اضطرار ، كه اگر يكى از اين عنوان‌ها منطبق بر حرامى از محرّمات شود حرمت آن را برمىدارد ، و يا منطبق بر واجبى از واجبات گردد وجوب آن را رفع مىكند . مثلًا اگر از روى جهل و خطا و نسيان و اكراه شراب بخورد يا روزهء خود را افطار كند حرمت آن و وجوب اين برداشته مىشود .\r\nوَ إِنَّ كَثِيراً لَّيُضِلُّونَ بِأَهْوَآئِهِم بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ\r\nيعنى : و حقيقت اين است كه بسيارى از كفّار و مشركان به واسطهء هواهاى نفسانى خود بدون هيچ علم و دانشى مردم را به گمراهى مىكشانند . مراد از آنها سران كفّار و مترَفين آنهايند كه دين با رياست و هواهاى آنها سازگار نيست و استدلال‌هاى جاهلانه هم دارند .\r\nمثلًا در حلّيّت ميته مىگويند : چگونه است كه آنچه را شما مىكُشيد حلال است و آنچه را خدا مىكشد حرام ؟ به يقين پروردگار تو به تجاوزكاران داناتر است .\r\nوَذَرُوا ظَاهِرَ الْإِثْمِ وَبَاطِنَهُ إِنَّ الَّذِينَ يَكْسِبُونَ الْإِثْمِ سَيُجْزَوْنَ بِمَا كَانُوا يَقْتَرِفُونَ « 120 » وَلَا تَأْكُلُوا مِمَّا لَمْ يُذْكَرِ اسْمُ اللّهِ عَلَيْهِ وَإِنَّهُ لَفِسْقٌ وَإِنَّ الشَّيَاطِينَ لَيُوحُونَ إِلَى أَوْلِيَائِهِمْ لِيُجَادِلُوكُمْ وَإِنْ أَطَعْتُمُوهُمْ إِنَّكُمْ لَمُشْرِكُونَ « 121 »\r\n\r\n","description":"","footnote":"","page_name":" 444 ","page_number":446},
  {"content":"\r\n\r\nلغت و اعراب :\r\n\r\n[ ترك گناهان ظاهر و باطن 
  ]\r\nاثم : گناه ، تأخيرانداختن . قَرَفَ و اقترف : كسب كرد .\r\nتفسير :\r\nوَ ذَرُواْ ظَاهِرَ الْإِثْمِ وَ بَاطِنَهُ\r\nخطاب به انسان‌ها و مجامع بشرى است . يعنى : و آشكار گناه و پنهان آن را ترك نماييد . مراد از گناه آشكار ، گناهان عملى است از قبيل ترك واجبات الهى و ارتكاب محرمات او . و گناه پنهان ، گناهان اعتقادى است كه در دل است نظير كفر و شرك و نفاق و حسد و عُجب و تكبّر و نحو آنها .\r\nو محتمل است مراد تنها گناهان عملى باشد و آشكارش آن باشد كه علناً و در جلوت انجام مىگيرد ، و پنهانش آن كه در خلوت واقع مىشود . و ممكن است به قرينهء قبل و بعد آيه ، مراد از گناه آشكار ، گناهى است كه زشتى و قباحتش در نزد عقل و اهل خرد آشكار است مانند ظلم و شرك و افساد در روى زمين . و مراد از گناه پنهان ، آنچه قبح و مفاسد آن را همه درك نمىكنند نظير امتناع از خوردن مذكّى كه تحريم حلال است و خوردن ميته و دم و لحم خنزير و آنچه نام خدا بر آن ذكر نشده كه تحليل حرام است .\r\nپس غرض آيه اين است كه اين گناهان از قبيل گناهان باطنى است و چنان كه گناهان ظاهرى را بايد ترك نمود گناهان باطنى را نيز بايد ترك كرد .\r\nإِنَّ الَّذِينَ يَكْسِبُونَ الْإِثْمَ سَيُجْزَوْنَ بِمَا كَانُواْ يَقْتَرِفُونَ\r\nيعنى : حقيقت اين است كه كسانى كه گناه كسب مىكنند - يعنى اعم از آشكارا و پنهانى - به زودى در آيندهء دنيا و در آخرت به سزاى آنچه كسب مىكردند مجازات خواهند شد .\r\nوَ لَاتَأْكُلُواْ مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ\r\nيعنى : و هرگز از آنچه نام خدا بر آن برده نشده ، نخوريد . مراد ، حيوانات حلال گوشت قابل تذكيه است كه چون وقت تذكيه نام خدا بر آنها ذكر نشود ، ميته و مردار مىگردند . و اطلاق آيه شامل اين موارد است : صورت ترك نام خدا عمداً و با جهل به حكم و به\r\n\r\n","description":"","footnote":"","page_name":" 445 ","page_number":447},
  {"content":"\r\n\r\nفراموشى و يا ذكر نام غير خدا به جاى نام خداوند مانند ذبايح برخى از كفّار . و لكن طبق روايات اهل بيت عليهم السلام صورت ترك نسيانى و با جهل به موضوع و احتمالًا جهل حكمى مستثنى است ، و مسأله در فقه مطرح است . و بىترديد خوردن آن فسق و خروج از طاعت حقّ است .\r\nوَ إِنَّ الشَّيَاطِينَ لَيُوحُونَ إِلَى أَوْلِيَآئِهِمْ لِيُجَادِلُوكُمْ\r\n\r\n[ مجادلهء شيطانى 
  ]\r\nمراد از اولياء شيطان كفّار و مشركان اند و مراد از وحى ، وسوسه و القائات سرّى در دل‌هاى آنهاست در مقابل وحى و القائات فرشته به پيامبران . معناى آيه : بىترديد شيطان‌هاى جنّى به دوستانشان از مشركان و طاغيان القائات سرّى مىكنند كه با شما دربارهء گوشت مردار و آنچه نام خدا بر آن برده نشده ، محاجّه و مجادله كنند تا حلّيّت آن را بر شما تحميل نمايند .\r\nآرى آنها چنين مىگفتند كه چرا شما آنچه را خود مىكشيد مىخوريد و آنچه را خدا مىكشد مانند ميته نمىخوريد ؟ و اين گفتار جز مجادلهء شيطانىِ باطل نبود ، زيرا بيرون شدن روح از كالبد هر ذى روحى منحصراً تحت ارادهء خداوند است و همهء مرده‌ها را خدا مىكشد : هُوَ يُحيى و يُميت [ يونس ، 56 
  ] هرچند اسبابى براى خروج آن قرار داده كه برخى به وسيلهء مردم و برخى به عللى ديگر است ، ولى بىترديد تأثيرات كيفيت خروج جدّاً مختلف است ، بعضى حسن اثر در جسد حيوان و بعضى سوء اثر دارد و ايجاد پليدى مىكند و احكام الهى از حلّيّت و حرمت و غيره تابع اين امور است كه براى غير خدا روشن نيست . پس بايد تنها از احكام او پيروى كرد ، حلالش را حلال و حرامش را حرام شمرد .\r\nوَ إِنْ أَطَعْتُمُوهُمْ إِنَّكُمْ لَمُشْرِكُونَ\r\nيعنى : و اگر شما از آنها اطاعت كرديد ، حتماً شما نيز مشرك هستيد .\r\nاز آن رو كه گفتار آنها باطل است شما بايد از خدا اطاعت نماييد ، و اگر پيرو آنها شديد و مردار را حلال شمرديد ، اگر از نظر اعتقاد هم با آنها باشيد مشرك حقيقى هستيد و اگر تنها در خوردن ميته همراهشان باشيد مشرك حكمى هستيد .\r\nو ممكن است مراد اين باشد كه در اين حكم فرعىِ حساسِ مورد اختلاف ميان اسلام و شرك ، طرف شرك را گرفتن ، سبب ارتداد مسلم و گرايش او به شرك مىشود .\r\n\r\n","description":"","footnote":"","page_name":" 446 ","page_number":448},
  {"content":"\r\n\r\nأَوَمَن كَانَ مَيْتاً فَأَحْيَيْنَاهُ وَجَعَلْنَا لَهُ نُوراً يَمْشِي بِهِ فِي النَّاسِ كَمَن مَثَلُهُ فِي الظُّلُمَاتِ لَيْسَ بِخَارِجٍ مِنْهَا كَذلِكَ زُيِّنَ لِلْكَافِرِينَ مَاكَانُوا يَعْمَلُونَ « 122 » وَكَذلِكَ جَعَلْنَا فِي كُلِّ قَرْيَةٍ أَكَابِرَ مُجْرِمِيهَا لِيَمْكُرُوا فِيهَا وَمَا يَمْكُرُونَ إِلَّا بِأَنْفُسِهِمْ وَمَا يَشْعُرُونَ « 123 »\r\nلغت و اعراب :\r\n\r\n[ حيات ونور معنوى 
  ]\r\nأو من همزهء استفهام به خاطر صدارت بر واو عاطفه مقدم شده . مَيت و ميّت : مرده . مَثَل : صفت ، مثله فى الظلمات مبتدا و خبر است به تقدير « أنَّه فى الظلمات » . كذلك اول اشاره به تزيين ايمان در نزد مؤمن است كه مفهوم از كلام است ، و كذلك دوم اشاره به جعل منصب براى مشركين مكّه است .\r\nتفسير :\r\nأَوَ مَن كَانَ مَيْتاً فَأَحْيَيْنَاهُ وَ جَعَلْنَا لَهُ نُوراً يَمْشِى بِهِ فِى النَّاسِ كَمَن مَّثَلُهُ فِى الظُّلُمَاتِ لَيْسَ بِخَارِج‌ٍمِّنْهَا\r\nدر اين آيه انسانى كه خدا او را زنده كرده و چراغى به دستش داده تا در ميان مردم بدان وسيله راه برود ، مقايسه شده با انسانى كه از آغاز در تاريكى بوده مثل تاريكى شب و زندان و غيره و بيرون نيامده است . و استفهام انكارى هم دلالت بر نفى مساوات ميان آنها دارد . و غرض اصلى بيان حال مؤمن و كافر و تشبيه مؤمن به شخص اول و كافر به شخص دوم است . و گويى مؤمن در حال پيش از ايمانش مرده بوده و با ايمانش زنده شده و به واسطهء دانش دينى كه خدا به او عطا كرده اعمال و رفتارش را در زندگى منظم نموده پيش مىرود . و گويى كافر به واسطهء عقايد فاسده\r\n\r\n","description":"","footnote":"","page_name":" 447 ","page_number":449},
  {"content":"\r\n\r\nو اخلاق رذيله و گناهان كبيره كه ظلمات روح انسان‌اند در ميان تاريكىهاست ، و چون كافر از روى عناد ، به كفر و عصيانش تا دم مرگ ادامه مىدهد ، پس گويى از ظلمت‌ها بيرون نمىآيد .\r\nمعناى آيه : و آيا كسى كه مرده بوده پس ما او را زنده كرديم و براى او نورى قرار داديم كه به وسيلهء آن ميان مردم راه مىرود ، مانند كسى است كه در تاريكىهاست و هرگز از آن بيرون آمدنى نيست ؟ !\r\nكَذَ لِكَ زُيِّنَ لِلْكَافِرِينَ مَا كَانُواْ يَعْمَلُونَ\r\nيعنى : همان گونه كه ايمان در قلب مؤمن مزيّن و آراسته گشته ، براى كافران نيز آنچه پيوسته به جا مىآورند از كفر و نفاق و رذايل اخلاق و عمل‌هاى فاسد ، مزيّن و آراسته شده است . و البته آرايش‌دهنده ، شيطان و هواى نفس است .\r\nو ممكن است « كذلك » اشاره به « من فى الظلمات » و از قبيل تشبيه كلّى بر مصداق باشد .\r\nيعنى همانند اين مورد پيوسته براى كافران عمل‌هايشان آراسته گشته است .\r\nوَ كَذَ لِكَ جَعَلْنَا فِى كُلِّ قَرْيَةٍ أَكَابِرَ مُجْرِمِيهَا\r\nيعنى : و همان گونه كه در مكّه مىبينى ، در گذشتهء زمان نيز ميان هر اجتماعى از امّت‌هاى پيامبران ، گنهكاران و طاغيانِ آنها را به عنوان آزمايش كلّ مجتمع ، سران و بزرگان آنها قرار داديم .\r\nلِيَمْكُرُواْ فِيهَا\r\nيعنى : تا در اجتماع به مكر و فريب برخيزند . اين لام براى عاقبت است ، يعنى علت اصلى اعطاى قدرت و بزرگى براى سران آن بود كه دعوت پيامبران را بپذيرند و قبيله و زيردستان خود را به‌سوى آن سوق دهند ، لكن عاقبت بذل نعمت اين شد كه از آزمايش پيروز درنيايند و به پيروى از شياطين در ميان قوم خود به مكر و فريب برخيزند و آنها را از ايمان جلوگيرى كنند يا بيرون نمايند .\r\nوَ مَا يَمْكُرُونَ إِلَّا بِأَنفُسِهِمْ وَ مَا يَشْعُرُونَ\r\nيعنى : آنها جز به ضرر خويش هيچ مكر و فريبى انجام نمىدهند و آنها اين امر را درك نمىكنند .\r\n\r\n","description":"","footnote":"","page_name":" 448 ","page_number":450},
  {"content":"\r\n\r\nوَإِذَا جَاءَتْهُمْ آيَةٌ قَالُوا لَن نُؤْمِنَ حَتَّى نُؤْتَى مِثْلَ مَاأُوتِيَ رُسُلُ اللّهِ اللّهُ أَعْلَمُ حَيْثُ يَجْعَلُ رِسَالَتَهُ سَيُصِيبُ الَّذِينَ أَجْرَمُوا صَغَارٌ عِندَ اللّهِ وَعَذَابٌ شَدِيدٌ بِمَا كَانُوا يَمْكُرُونَ « 124 »\r\n\r\n[ باز هم بهانه‌هاى واهى مخالفان 
  ]\r\nلغت و اعراب :\r\nاجرام : گناه كردن . صَغُرَ - از باب شَرُف - : ذليل و خوار شد .\r\nتفسير :\r\nوَ إِذَا جَآءَتْهُمْ ءَايَةٌ قَالُواْ لَن نُّؤْمِنَ حَتَّى نُؤْتَى مِثْلَ مَآ أُوتِىَ رُسُلُ اللَّهِ\r\nمراد از ضمير جمعِ « جاءتهم » سران و اعيان قريش هستند .\r\nمعناى آيه : و چون آيه و نشانه‌اى از علايم نبوت و رسالت پيامبر اسلام بدانها رسد مىگويند : ما هرگز بدان ايمان نخواهيم آورد تا آن كه آنچه به رسولان خدا پيش از اين داده شده به ما هم داده شود .\r\nمرادشان خود منصب رسالت است كه به سران آنها اعطا شود و در نتيجه ساير شئون آن را نيز از قبيل وحى و كتاب و شريعت و معجزات دريافت نمايند . و برخى گفته‌اند مراد از « ما اوتى » برخى از معجزات پيامبران گذشته است مانند شتر صالح ، عصاى موسى و مائدهء عيسى . و جواب خداوند در جملهء بعد مؤيّد معناىاول است .\r\nو گفته شده كه مشركان مكّه به اصل رسالت و برانگيخته‌شدن شخصى از جانب خدا معتقد نبودند و بنابراين ، كلام فوق را به عنوان استهزا مىگفته‌اند .\r\nاللَّهُ أَعْلَمُ حَيْثُ يَجْعَلُ رِسَالَتَهُ\r\nاين جمله جواب گفتار آنهاست . يعنى : خداوند خود داناتر است كه رسالت خود را در\r\n\r\n","description":"","footnote":"","page_name":" 449 ","page_number":451},
  {"content":"\r\n\r\nكجا قرار دهد . يعنى اين منصب عظيم را به چه كسى بدهد و اين خلعت شريف را به چه شخصى بپوشاند . و مراد آن كه بايد كسى باشد كه استعداد و نبوغ ذاتى و اصالت و شرافت نَسَبى داشته ، مزيّن به كمالات نفسانى و فضايل اخلاقى و منزه از همهء نقايص و قبايح باشد هرچند از نظر متاع و حُطام دنيا صفرالكف و تهيدست باشد .\r\nسَيُصِيبُ الَّذِينَ أَجْرَمُواْ صَغَارٌ عِندَ اللَّهِ وَ عَذَابٌ شَدِيدُ م بِمَا كَانُواْ يَمْكُرُونَ\r\nيعنى : به زودى كسانى را كه گناه كرده‌اند ( گناه ردّ دعوت پيامبر و تكذيب او ، درخواست مقام رسالت در برابر او ، اهانت و استهزا و انواع مبارزات عليه او ) ذلّت و خواريى در نزد خداوند يعنى در عالم برزخ و قيامت و پس از آن ، و عذابى سخت به سزاى فريب و مكرهايى كه مىكردند به آنها خواهد رسيد .\r\nفَمَن يُرِدِ اللّهُ أَن يَهْدِيَهُ يَشْرَحْ صَدْرَهُ لِلْإِسْلَامِ وَمَن يُرِدْ أَن يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّمَا يَصَّعَدُ فِي السَّماءِ كَذلِكَ يَجْعَلُ اللّهُ الرِّجْسَ عَلَى الَّذِينَ لَايُؤْمِنُونَ « 125 » وَهذَا صِرَاطُ رَبِّكَ مُسْتَقِيماً قَدْ فَصَّلْنَا الآيَاتِ لِقَوْمٍ يَذَّكَّرُونَ « 126 » لَهُمْ دَارُ السَّلَامِ عِندَ رَبِّهِمْ وَهُوَ وَلِيُّهُم بِمَا كَانُوا يَعْمَلُونَ « 127 »\r\nلغت و اعراب :\r\nشَرَحَ الشىءَ - از باب مَنَع - : گشود و وسعت داد آن را ، و شَرَحَ صدره : خوشحال كرد او را . صدر و قلب و فؤاد و نفس و عقل و روح همه به معناى دل است . حَرِجَ الشىءُ - از باب عَلِم - : تنگ شد ، حرج : بسيار تنگ . يصّعّد اصلش يتصعّد است يعنى به سختى و تكلّف بالا رفت . رجس : نجس و پليد ، عمل قبيح . و هذا صراط ، هذا اشاره است به شرح صدر و تنگى سينه .\r\n\r\n","description":"","footnote":"","page_name":" 450 ","page_number":452},
  {"content":"\r\n\r\nتفسير :\r\n\r\n[ ريشهء هدايت و ضلالت 
  ]\r\nفَمَن يُرِدِ اللَّهُ أَن يَهْدِيَهُ يَشْرَحْ صَدْرَهُ لِلْإِسْلَامِ\r\nفاء ، براى تفريع بر ما قبل است ، يعنى پس از توجه به امور فوق و قدرت خدا و ايمان و كفر مردم ، بايد دانست : كسى را كه خدا بخواهد هدايت كند ، سينهء او را براى اسلام مىگشايد . مراد از هدايت ، راهنمايى به‌سوى سعادت و كمالات معنوى است در آن حد كه بشر مىتواند بدان‌جا برسد ، و مراد از گشودن سينه براى اسلام ، توسعهء فكر و قلب و بذل استعداد براى درك حقايق دينى و دريافت اصول و فروع و معارفى است كه كتاب آسمانى و شرايع انبيا به‌سوى آن سوق مىدهند .\r\nوَ مَن يُرِدْ أَن يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّمَا يَصَّعَّدُ فِى السَّمَآءِ\r\nيعنى : و كسى را كه خدا مىخواهد گمراهش نمايد ( معناى اضلال خدا اين است كه پس از عرضهء دين و اتمام حجّت از جانب خدا و انكار و اصرار از بنده ، خداوند توفيقات خاصّهء خود را از او قطع مىكند و او را به حال خود وامىگذارد ) سينهء او را شديداً تنگ مىكند كه گويى به سختى و تكلّف در فضا بالا مىرود و قهراً پس از آن ، خطابات الهى و مواعظ و اندرزهاى انبيا در او اثر نمىكند .\r\nكَذَ لِكَ يَجْعَلُ اللَّهُ الرِّجْسَ عَلَى الَّذِينَ لَايُؤْمِنُونَ\r\n« ذلك » اشاره به ضيق صدر و قساوت دل است . يعنى اين گونه خداوند بدى و پليدى را بر كسانى كه ايمان نمىآورند قرار مىدهد .\r\nوَ هذَا صِرَاطُ رَبِّكَ مُسْتَقِيماً\r\nيعنى : و اين اعطاى شرح صدر براى مهتدى ، و تنگى سينه براى گمراه ، راه مستقيم پروردگار توست . يعنى سنّت جاريه و رفتار ديرينهء اوست دربارهء پذيرندگان دعوت او براى منكران پيامبرانش .\r\nو ممكن است « هذا » اشاره به قرآن باشد كه محتواى آن از اصول احكام و فروع آن ، و حِكَم و علوم و معارفش همه راه مستقيم است .\r\n\r\n","description":"","footnote":"","page_name":" 451 ","page_number":453},
  {"content":"\r\n\r\nقَدْ فَصَّلْنَا الْأَيَاتِ لِقَوْمٍ يَذَّكَّرُونَ\r\nيعنى : حقّاً كه ما آيات قرآن را براى گروهى كه اهل تذكّر و تعقّل هستند تفصيل داديم ، الفاظش را منقسم به سوره‌ها و آيات ، و محتوايش را تقسيم به علوم و فنون متنوع كرديم .\r\nو ممكن است مراد از آيات ، آيات انفسى و آفاقى باشد . يعنى نشانه‌هاى توحيد و عظمت و حكمت خود را كه نفوس بشر و ساير صاحبان انفس وكرانه‌هاى جهان مملوّ از آن است براى ارباب تفكّر و تعقّل تفصيل تكوينى داديم .\r\nلَهُمْ دَارُ السَّلَامِ عِندَ رَبِّهِمْ\r\nيعنى : براى آنان كه اهل تذكّر و تعقّل‌اند ، در نزد پروردگارشان خانهء سلامت ثابت و مسلّم است . مراد از عنديّت و در نزد خدا بودن اين است كه در آن عالم همهء حجاب‌هاى مادى برداشته مىشود و جلال و جمال حق ظهور و تجلّى مىكند ، همهء ذوىالعقول يكديگر را مىبينند ، فرشتگان و اجنّه و ارواح ديگر با انسان هم‌كلام مىشوند ، عظمت و جبروت خداوند در تمام شئون آن جهان متجلّى و مشهود مىگردد ، نواى عطوفت إله و خطابات لبريز از مهر و محبت او دل‌هاى مؤمنان را مىنوازد ، رفتار فرشتگانِ غِلاظ و شِداد با مجرمان و طاغيان دهر ، قلوب صالحان را شفا مىبخشد و بالأخره محيط آن‌جا به گونه‌اى است كه گويى مؤمنان و مطيعان ، خود را در نزد خداى خود مىبينند هرچند قرب و بُعد واقعى و نسبت تكوينى ميان واجب و ممكن و خدا و خلق در اين جهان و آن جهان يكسان است .\r\nو مراد از خانهء سلامت بهشت است كه از همهء نواقص و عيوب و آفات و حوادث و مضرّاتى كه در دنيا تصور مىشود سالم و مبرّاست ، و آنان به كلّى ايمن از مرگ و مرض و فقر و رنج و غصه و مصيبت‌اند ، و از همهء حوادث ناراحت‌كننده كه بالاترين آنها ترس از انقضاى مدت و تمام شدن عمر بهشتيان و خرابى و ويرانى بهشت است آسوده‌خاطر و مطمئن‌اند .\r\nوَ هُوَ وَ لِيُّهُم بِمَا كَانُواْ يَعْمَلُونَ\r\nيعنى : و خداوند ، سرپرست و ياور و دوست آنهاست ، و همهء اين نعمت‌ها در برابر آن حسنات و كارهاى خير است كه در دنيا انجام مىدادند .\r\n\r\n","description":"","footnote":"","page_name":" 452 ","page_number":454},
  {"content":"\r\n\r\nوَيَوْمَ يَحْشُرُهُمْ جَمِيعاً يَامَعْشَرَ الْجِنِّ قَدِ اسْتَكْثَرْتُم مِنَ الْإِنْسِ وَقَالَ أَوْلِيَاؤُهُم مِنَ الْإِنْسِ رَبَّنَا اسْتَمْتَعَ بَعْضُنَا بِبَعْضٍ وَبَلَغْنَا أَجَلَنَا الَّذِي أَجَّلْتَ لَنَا قَالَ النَّارُ مَثْواكُمْ خَالِدِينَ فِيهَا إِلَّا مَاشَاءَ اللّهُ إِنَّ رَبَّكَ حَكِيمٌ عَلِيمٌ « 128 » وَكَذلِكَ نُوَلِّي بَعْضَ الظَّالِمِينَ بَعْضاً بِمَا كَانُوا يَكْسِبُونَ « 129 »\r\nلغت و اعراب :\r\nيوم متعلّق به « اذكر » مقدّر . جِنّ : هر شىء مستور ، و طايفهء نامرئى خاصى از ذوىالعقول مقابل انس . من الانس به تقدير « من اضلالهم و اغوائهم » . اجل : مجموع مدت تعيين شده براى شىء و آخر آن مدت ، و به معناى حدّ . ثَوَى المكان و فيه و به - از باب ضَرَب - : اقامت گزيد در آن . مثوى : منزل و محل استقرار .\r\nتفسير :\r\nوَ يَوْمَ يَحْشُرُهُمْ جَمِيعاً يَامَعْشَرَ الْجِنِّ قَدِ اسْتَكْثَرْتُم مِّنَ الْإِنسِ\r\nاين آيات دربارهء حشر انس و جن ، و خطاب خدا به شياطين ، و پرسش از اغواى انسان‌ها ، و اتمام حجت و توبيخ آنها و اعتراف همه به تقصير است .\r\nمعناى آيه : اى پيامبر يا اى مخاطب ، به ياد آور روزى را كه خداوند انس و جن را يكسره و جميعاً گرد مىآورد . يعنى پس از آن كه در فاصلهء ميان مرگ و قيامت كه اكثر آنها در عالم برزخ و برخى در ملأ اعلى اجتماع كرده‌اند و منتظر قيام رستاخيزند ، به واسطهء نفخ دوم و سوم صور در محضر خويش گردمىآورد . نخست در خطابى به طايفهء جن كه مراد ، شيطان‌ها هستند ، به عنوان توبيخ مىگويد : اى گروه شياطين ، شما بسيارى از انسان‌ها را به گمراهى و اغوا كشانديد . يعنى در دنيا از آغاز حدوث و توجه تكليف به آنها تا پايان\r\n\r\n","description":"","footnote":"","page_name":" 453 ","page_number":455},
  {"content":"\r\n\r\nسقوط آن شمار زيادى از انسان‌ها را اغوا كرديد . و اين اشاره به كفّار و فسّاقى است كه در طول تاريخ در اصول و فروع يكسره پيرو شيطان بودند .\r\nوَ قَالَ أَوْلِيَآؤُهُم مِّنَ الْإِنسِ رَبَّنَا اسْتَمْتَعَ بَعْضُنَا بِبَعْضٍ\r\nيعنى : آن گاه دوستان شياطين از انسان‌ها ( به عنوان اعتراف به طاعت شياطين و پيروى هوا و انكار بعثت پيامبران ، و از روى پشيمانى و حسرت وصف‌ناشدنى ) مىگويند :\r\nپروردگارا ، برخى از ما در دنيا از برخى ديگر بهره برد . يعنى شيطان‌ها بر انسان‌ها مسلّط شدند و فرامينشان مورد اطاعت قرار گرفت و به سوگند خود وَ لَأُغْوِيَنَّهُمْ أَجْمَعِينَ [ حجر ، 39 
  ] تا حدى تحقق بخشيدند ، و انسان‌ها هم به وسيلهء پيروى از وساوس آنها و غور در هوا و هوس ، از رياست و مال و جاه برخوردار شدند .\r\nوَ بَلَغْنَآ أَجَلَنَا الَّذِى أَجَّلْتَ لَنَا\r\nيعنى : و به دنبال آن گفتند كه ما همه با ادامهء آن حال شقاوت‌زا به پايان مدت عمرى كه براى ما تعيين كرده بودى رسيديم . ( پايان عمر همهء شياطين دفعى است و آن نفخهء اول صور است زيرا آنها مانند انسان مرگ فردى ندارند و در هر زمانى آفريده شده‌اند تا نفخهء صور مهلت دارند ، پس خلقتشان تدريجى و مرگشان دفعةً است ، و انسان‌ها پايان اجلشان مختلف و تدريجى است جز آنها كه در اواخر جهان بيايند و با نفخهء صور بميرند . )\r\nو ممكن است مراد از « اجل » در اين‌جا حدّ باشد و مىخواهند بگويند : ما تابعان و متبوعان در دنيا به آن حدّ از شقاوت كه تعيين كرده بودى رسيديم . و مراد از تعيين خدا اعطاى استعداد تكامل در جنبهء سعادت و شقاوت و بذل اختيار و گشودن راه براى همه است كه به هرجا بخواهند برسند .\r\nقَالَ النَّارُ مَثْوَاكُمْ خَالِدِينَ فِيهَآ إِلَّا مَاشَآءَ اللَّهُ\r\nيعنى : خداوند در جواب آنها مىگويد : اين آتش ، منزل و جايگاه شماست كه در آن جاودان باشيد مگر آنچه خدا بخواهد . مراد از « ما » ى موصول اگر حال و زمان معين باشد طبعاً استثنا از حالات است ، يعنى بايد در همه حال و علىالدوام آن‌جا باشيد مگر وقتى كه خدا بخواهد . و اين اشاره به اوقاتى است كه دوزخيان را در اثر كثرت شكايت مدتى بيرون مىبرند و در « زمهرير » كه مكانى است با سرمايى شديد مقابل گرماى دوزخ نگه مىدارند\r\n\r\n","description":"","footnote":"","page_name":" 454 ","page_number":456},
  {"content":"\r\n\r\nولى آن‌جا به گونه‌اى است كه پس از اندك زمانى خود درخواست دوزخ مىكنند .\r\nو ممكن است مراد از موصول ، اشخاص باشند و استثنا از عموم ضمير « مثواكم » يعنى مگر كسانى كه خدا بخواهد . و اين اشاره است به قشرى از اهل دوزخ كه اصول دينشان سالم بوده و براى غور در گناهان فرعى ، محكوم به اقامت موقّت در دوزخ شده‌اند كه قهراً آنها خلود ندارند .\r\nو اولى اين است كه اين استثنا اشاره به قدرت خدا باشد ، يعنى توهّم نشود كه چون دوزخيان به نحو ابد محكوم به دوزخ شدند ديگر خروجشان از قدرت خدا نيز خارج شد ؛ چنين نيست ، بلكه مقام اقتدار او باقى است و هر لحظه بخواهد فردى را يا گروهى را بيرون مىآورد ، بلكه مىتواند جهنم را خاموش كند و ساكنانش را بيرون برد و نجات بخشد ، لكن چنين كارى را حتماً نمىكند .\r\nإِنَّ رَبَّكَ حَكِيمٌ عَلِيمٌ\r\nگويى اين جمله در مقام تعليل خلود در آتش است . يعنى : بىترديد پروردگار تو داراى حكمت و دانش است . و غرض آن كه مقتضاى علم و حكمت بالغهء او اين است كه كسانى راكه عمرشان را در دنيا با مخالفت و عناد با خدا گذرانده‌اند ، در برابر فرامين او به طغيان برخاسته‌اند ، فرستادگانش را تكذيب كرده و با آنها نبرد نموده‌اند و كشته و تبعيد نموده‌اند ، كتاب‌هاى آسمانى او را نپذيرفته و استهزا و مسخره كرده‌اند ، پيوسته مانع از گرايش ديگران شده و فوج فوج از گروندگان را از راه بيرون كرده و در حال مرگ نيز با اين تصميم كه اگر تا ابد زنده مانند اين رفتارها را ادامه دهند جان سپرده‌اند ، وارد دوزخ نمايد تا در آن‌جا جاودان بمانند .\r\nو ممكن است دربارهء جاودانگى عذاب آخرت بگوييم كه حدوث عذاب‌هاى اخروى در جسد مجرمان در عالم آخرت و عروض حرارت آتش و حالات دوزخى بر جسم آنها اثر وضعى و معلول تكوينى كفر و شرك و عمل‌هاى پليد دنيوى است ، مانند كسى كه جام شوكران سر كشد و حالات بعدش را ببيند ، پس بايد در آن‌جا در همان حال بماند و خداوند بنا ندارد در آن‌جا وسايل معالجهء اين امراض را تهيه كند و گرنه به سراغ علل آنها مىرفت و علل را نابود مىساخت .\r\n\r\n","description":"","footnote":"","page_name":" 455 ","page_number":457},
  {"content":"\r\n\r\nوَ كَذَ لِكَ نُوَلِّى بَعْضَ الظَّالِمِينَ بَعْضَا م بِمَا كَانُواْ يَكْسِبُونَ\r\n\r\n[ ريشهء حكومت ظالمان 
  ]\r\nيعنى : و اين گونه كه در اوضاع محشر شنيدى ما پيوسته در دنيا از آغاز تاريخ تا ابد ، برخى از ستمكاران را بر برخى ديگر توليت و سرپرستى مىدهيم ، و اين به سبب كارهاى پليدى است كه پيوسته كسب مىكنند و ابتدايى و بدون علت و بىسابقه نيست .\r\nيَا مَعْشَرَ الْجِنِّ وَالْإِنْسِ أَلَمْ يَأْتِكُمْ رُسُلٌ مِنكُمْ يَقُصُّونَ عَلَيْكُمْ آيَاتِي وَيُنذِرُونَكُمْ لِقَاءَ يَوْمِكُمْ هذَا قَالُوا شَهِدْنَا عَلَى أَنْفُسِنَا وَغَرَّتْهُمُ الْحَيَاةُ الدُّنْيَا وَشَهِدُوا عَلَى أَنْفُسِهِمْ أَنَّهُمْ كَانُوا كَافِرِينَ « 130 »\r\nتفسير :\r\nيَامَعْشَرَ الْجِنِّ وَ الْإِنس‌ِأَلَمْ يَأْتِكُم‌ْرُسُلٌ مِّنكُمْ يَقُصُّون‌َعَلَيْكُمْ ءَايَاتِى وَيُنذِرُونَكُمْ لِقَآءَ يَوْمِكُمْ هذَا\r\nاين آيه نقل خطاب خداوند است در روز قيامت به همهء اجنّه و انسان‌ها براى اتمام حجت در آن‌جا پس از اتمام حجت در دنيا ، و تقديم جن بر انس براى زيادى عدد آنهاست . و مراد از « منكم » اين است كه رسولان الهى از ميان مجموع دو طايفه هستند هرچند از جنس انسان‌هايند ، زيرا از اجنّه پيامبرى مبعوث نشده است .\r\nمعناى آيه : اى گروه جن و انس ، آيا براى شما در دنيا پيامبرانى از ميان خودتان نيامدند كه پيوسته آيات كتاب مرا - يعنى كتاب‌هاى آسمانى مرا كه در تمام اعصار در دست مجامع بوده - براى شما تلاوت كنند ؟ و يا آن كه آيات توحيد مرا كه در همهء آفاق جهان و انفس جهانيان جلوه‌گر بود بازگو نمايند ؟ و نيز آيا فرستادگان ما شما را از ملاقات امروزتان بيم نمىدادند و برحذر نمىداشتند ؟\r\n\r\n","description":"","footnote":"","page_name":" 456 ","page_number":458},
  {"content":"\r\n\r\nقَالُواْ شَهِدْنَا عَلَى أَنفُسِنَا وَ غَرَّتْهُمُ الْحَيَاةُ الدُّنْيَا\r\nيعنى : آنها در آن روز مىگويند : آرى ما به زيان خود گواهى مىدهيم . يعنى رسولان تو آمدند و آياتت را بر ما خواندند و ما را بيم دادند . و جملهء « غرّتهم » نظير دفع توهّم است و گويى در كلام ، اين سؤال در تقدير است كه اگر آنان بيانات و انذار رسولان را درك كردند پس چرا انكار كردند و بدان حال افتادند ؟ و جوابش اين جمله است كه شيرينى زندگى دنيا آنها را مغرور كرد . زيرا هر بار منطق رسولان و حقايق كتاب‌هاى الهى در فكر آنها تابشى داشت و ذهن آنها را متوجه معنويات و مبدأ و معاد مىكرد ، محبت جاه و مال ، حجابى حايل ميان آنان قرار مىگرفت و آنان را مغرور مىساخت .\r\n\r\n[ روز اعتراف 
  ]\r\nوَ شَهِدُواْ عَلَى أَنفُسِهِمْ أَنَّهُمْ كَانُواْ كَافِرِينَ\r\nيعنى : و نتيجه اين شد كه به ناچار و پس از حصول علم اليقين به حقايق دينى ، به زيان نفس خويش شهادت دادند كه در دنيا كافر بودند .\r\nذلِكَ أَن لَمْ يَكُن رَبُّكَ مُهْلِكَ الْقُرَى بِظُلْمٍ وَأَهْلُهَا غَافِلُونَ « 131 » وَلِكُلٍّ دَرَجَاتٌ مِمَّا عَمِلُوا وَمَا رَبُّكَ بِغَافِلٍ عَمَّا يَعْمَلُونَ « 132 » وَرَبُّكَ الْغَنِيُّ ذُو الرَّحْمَةِ إِن يَشَأْ يُذْهِبْكُمْ وَيَسْتَخْلِفْ مِنْ بَعْدِكُم مَايَشَاءُ كَمَا أَنْشَأَكُم مِن ذُرِّيَّةِ قَوْمٍ آخَرِينَ « 133 » إِنَّ مَاتُوعَدُونَ لَآتٍ وَمَا أَنْتُم بِمُعْجِزِينَ « 134 »\r\nلغت و اعراب :\r\nذلك اشاره به فرستادن رسولان و انذار آنهاست . أن لم يكن ، أن مخفّفه است به تقدير « لأن الشّأن » . قُرى : جمع قريه ، مجتمع انسانى و محل اجتماع از شهر و روستا . بظلم يعنى\r\n\r\n","description":"","footnote":"","page_name":" 457 ","page_number":459},
  {"content":"\r\n\r\n« بسبب ظلم » . لكلّ يعنى « لكل مكلّف » . ممّا عملوا ، مِن نشويّه يا تعليليه است . ربك مبتدا و الغنى و ذوالرحمة هر دو خبرند .\r\nتفسير :\r\n\r\n[ مبناى درجه بندى انسانها 
  ]\r\nذَ لِكَ أَن لَّمْ يَكُن رَّبُّكَ مُهْلِكَ الْقُرَى بِظُلْمٍ وَ أَهْلُهَا غَافِلُونَ\r\nيعنى : آنچه ذكر شد از ارسال پيامبران و بيم دادن آنها براى اين است كه در حقيقت پروردگار تو را هرگز از ازل سزاوار نبوده كه ويران كنندهء شهرها و روستاها باشد در حالى كه اهالى آنها غافل‌اند . يعنى در حالى كه پيامبرانى براى آنها نيامده و همه در حال غفلت و جهل و خُلوّ جامعه از شريعت و تكاليف آسمانى به سر مىبرند . زيرا در اين صورت عمل‌هاى زشت مردم عنوان حرمت پيدا نمىكنند تا استحقاق عقاب آورند ، و مستقلات عقليه از محرّمات را نيز خدا بدون تأييد با شريعت عذاب نمىكند .\r\nو ممكن است مراد از « غافلون » اعم از غفلت از احكام شرع و احكام استقلالى عقل باشد . پس اجتماعى كه داراى عقل و ادراك‌اند اگر شريعتى هم براى آنها نيايد در مقابل مخالفت مدركات عقلشان قابل مؤاخذه هستند .\r\nوَ لِكُلٍّ دَرَجَاتٌ مِّمَّا عَمِلُواْ\r\nيعنى : و براى هريك از طايفهء جنّ و انس درجه‌ها و رتبه‌هايى از عمل آنهاست .\r\nبدين معنا كه اعتقادات و اعمالشان از نظر حُسن و خلوص و نورانيت ، و يا روح و جانشان از نظر تكامل و تعالى معنوى ، و يا پاداش اخروى و مقامات قرب ربوبى آنها داراى درجات ومراتب است . و اين معنا مبتنى بر اين است كه مراد از درجات ، مراتب كمال باشد . و ممكن است مراد اعم از درجه و دركه و مراحل ارتفاع و انحطاط باشد . يعنى هريك از جن و انس ، داراى كمالات و انحطاط مقام‌اند كه از اختلاف اعمالشان سرچشمه مىگيرد .\r\nوَمَا رَبُّكَ بِغَافِلٍ عَمَّا يَعْمَلُونَ\r\nيعنى : و هرگز پروردگار تو از آنچه آنها به جا مىآورند غافل نيست .\r\n\r\n","description":"","footnote":"","page_name":" 458 ","page_number":460},
  {"content":"\r\n\r\nخداى متعال همان گونه كه از عدد و شمار نفوس هر دو گروه از آغاز خلقت تا انقراض نسلشان اطلاع دارد ، از عمل‌هاى قلبى و بدنى آنها نيز از كوچك و بزرگ غفلت ندارد و در نتيجه از نتايج اعمال و كمّ و كيف پاداش و كيفرشان نيز غافل نيست ، بلكه همهء آنها در گوشه‌اى از علم محيط و غيرمتناهى ازلى و ابدى او ثابت است .\r\nوَرَبُّكَ الْغَنِىُّ ذُو الرَّحْمَةِ\r\nيعنى : و اى مخاطب ، پروردگار تو ذات بىنياز و صاحب رحمت است . يعنى بىنياز مطلق است از همهء بندگان و عبادت آنها ، و داراى رحمت بىمنتهاست به همهء موجوداتِ مستحق رحمت و خاصه انسان ؛ و از شئون رحمت اوست ارسال پيامبران ، و اهداى شرايع به مجامع بشرى ، و پاداش نيك مطيعان و عفو از گنهكاران .\r\nإِن يَشَأْ يُذْهِبْكُمْ وَ يَسْتَخْلِفْ مِن‌م بَعْدِكُم مَّا يَشَآءُ كَمَآ أَنْشَأَكُم مِّن ذُرِّيَّةِ قَوْمٍ ءَاخَرِينَ\r\nيعنى : اگر بخواهد همهء شما جنّ و انس را از صفحهء هستى مىبرد و محو مىكند ، و پس از شما آنچه را مىخواهد از ذوىالعقول و غيره جانشين شما مىكند ، همان گونه كه شما را از اولاد گروه ديگرى پيش از شما پديد آورد .\r\nإِنَّ مَا تُوعَدُونَ لَأَتٍ\r\nخطاب به همهء مكلّفان است . يعنى : حقيقت اين است كه آنچه بدان وعده داده مىشويد به يقين آمدنى است . مراد وعدهء پيامبران الهى و كتاب‌هاى آسمانى است از احوال عالم پس از مرگ از برزخ و قيامت و حوادث آنها و بقاى ابدى بهشتيان و دوزخيان .\r\nوَ مَآ أَنتُم بِمُعْجِزِينَ\r\nو هرگز شما جن و انس عاجزكننده نيستيد . يعنى : اگر همه اجتماع كنيد كه خدا را حتى در اندكى از آنچه اراده كرده از تدبير امور دنيا و ميراندن و زنده كردن و اجراى امور آخرت از قيامت و كتاب و حساب و جزا ناتوان سازيد ، و يا فرشتگان او را از اجراى نظام اتمّ عالم هستى ناتوان كنيد به اين كه آنها را از خود دفع نماييد و يا از صحنهء مرگ فرار كنيد ، نمىتوانيد .\r\n\r\n","description":"","footnote":"","page_name":" 459 ","page_number":461},
  {"content":"\r\n\r\nقُلْ يَا قَوْمِ اعْمَلُوا عَلَى مَكَانَتِكُمْ إِنِّي عَامِلٌ فَسَوْفَ تَعْلَمُونَ مَنْ تَكُونُ لَهُ عاقِبَةُ الدّارِ إنَّهُ لَايُفْلِحُ الظّالِمُونَ « 135 » وَجَعَلُوا لِلّهِ مِمَّا ذَرَأَ مِنَ الْحَرْثِ وَالْأَنْعَامِ نَصِيباً فَقَالُوا هذَا لِلّهِ بِزَعْمِهِمْ وَهذَا لِشُرَكَائِنَا فَمَا كَانَ لِشُرَكَائِهِمْ فَلَا يَصِلُ إِلَى اللّهِ وَمَا كَانَ لِلّهِ فَهُوَ يَصِلُ إِلَى شُرَكَائِهِمْ سَاءَ مَايَحْكُمُونَ « 136 »\r\nلغت و اعراب :\r\nمَكُنَ زيد مَكانةً - از باب شَرُف - : صاحب منزلت شد ، و مكُنَ و تمكَّن : توان پيدا كرد . مَن تكون مَن استفهاميه است . عاقبة الدار ، عاقبت : فرجام خير ، و الف لام الدار اشاره به اين دنياست . لشركائنا به‌تقدير « شركاء اللَّه الذين جعلناهم له شركاء » .\r\nتفسير :\r\nقُلْ يَا قَوْمِ اعْمَلُواْ عَلَى مَكَانَتِكُمْ إِنِّى عَامِلٌ\r\nيعنى : به قوم خود بگو : اى قوم من ، شما بر پايه و جايگاه و منزلت خود - يا به قدر توان خود - عمل كنيد ، من نيز به يقين بر اساس ايمان و وظيفه‌ام كوشايم . يعنى شما بر اساس كفر و شركتان فعاليت كنيد ، بتان را بپرستيد ، به دور آنها بچرخيد ، قربانى كنيد ، شرايع الهى را نپذيريد و در راه آنها با مخالفانتان بجنگيد ؛ من هم بر پايهء توحيد فعاليت خواهم كرد .\r\nفَسَوْفَ تَعْلَمُونَ مَن تَكُونُ لَهُ عَاقِبَةُ الدَّارِ إِنَّهُ لَايُفْلِحُ الظَّالِمُونَ\r\n\r\n","description":"","footnote":"","page_name":" 460 ","page_number":462},
  {"content":"\r\n\r\nيعنى : به زودى خواهيد دانست چه كسى است كه عاقبت نيك اين خانه - يعنى دنيا - از آنِ اوست . مراد معلوم شدن بطلان آنها و حسن عاقبت مسلمين در دنيا پس از پيروزى اسلام بر شرك در آن منطقه و پيروزى آن بر همهء شرايع و مذاهب جهان در آخر زمان ، و پيروزى مطلق حق بر باطل در آخرت است . زيرا بىترديد هرگز ستمكاران رستگار نخواهند شد .\r\nوَ جَعَلُواْ لِلَّهِ مِمَّا ذَرَأَ مِنَ الْحَرْثِ وَ الْأَنْعَامِ نَصِيباً فَقَالُواْ هذَا لِلَّهِ بِزَعْمِهِمْ وَ هذَا لِشُرَكَآئِنَا\r\n\r\n[ برخى از احكام نامعقول مشركان 
  ]\r\nاين آيه در بيان برخى از سنّت‌هاى جاهلانه و بدعت‌هاى ايام جاهليت است .\r\nيعنى : آنها از آنچه خداوند ، خود آفريده از كشت و زرع و چهارپايان ، سهمى را براى خدا قرار دادند ، مثلًا كشت فلان زمين يا فلان قسم از كشت را و يا درصدى از فلان نوع چارپايان را از آنِ خدا كردند . و روى حدس و گمان خود گفتند : اين از آنِ خدا ، و اين هم از آنِ شريكان ماست .\r\nذكر كلمهء « بزعمهم » اشاره به بطلان اين گمان است ، زيرا اگر مراد از اختصاص آن حصّه به خداوند ملكيت حقيقى خدا بر آن است ، خدا مالك حقيقى همهء اشياست . و اگر مراد ملكيت جعلى و اعتبارى است آن نيز باطل است ، زيرا چنين ملكى را خدا تشريع نكرده ، و مانند نذر شرعى شىء براى خدا ، يا خمس غنيمت نيست كه ملكيت اعتبارى پيدا كند . و مرادشان از « شريكان ما » شريكان خدا به تعيين آنهاست مانند لات و عُزّى و هُبل .\r\nفَمَا كَانَ لِشُرَكَآئِهِمْ فَلَا يَصِلُ إِلَى اللَّهِ وَ مَا كَانَ لِلَّهِ فَهُوَ يَصِلُ إِلَى شُرَكَآئِهِمْ سَآءَ مَا يَحْكُمُونَ\r\nيعنى : و رسم و عادتشان در آن امر اين بود كه پس از تعيين حق خدا و شركا ، آنچه براى شريكان خدا بود به خدا نمىرسيد ، يعنى در راه او مصرف نمىشد هرچند حصّهء خدا كم مىآمد يا تلف مىشد . و آنچه براى خدا بود به شريكان او مىرسيد ، يعنى مطلقاً يا در صورتى كه حقّ آنها كم مىآمد يا تلف مىشد . بسيار زشت است آنچه حكم مىكردند . زيرا همهء اين كارها را به عنوان برنامهء مذهبى انجام مىدادند .\r\n\r\n","description":"","footnote":"","page_name":" 461 ","page_number":463},
  {"content":"\r\n\r\nوَكَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلَادِهِمْ شُرَكَاؤُهُمْ لِيُرْدُوهُمْ وِلِيَلْبِسُوا عَلَيْهِمْ دِينَهُمْ وَلَوْ شَاءَ اللّهُ مَافَعَلُوهُ فَذَرْهُمْ وَمَا يَفْتَرُونَ « 137 » وَقَالُوا هذِهِ أَنْعَامٌ وَحَرْثٌ حِجْرٌ لَايَطْعَمُهَا إِلَّا مَن نَشَاءُ بِزَعْمِهِمْ وَأَنْعَامٌ حُرِّمَتْ ظُهُورُهَا وَأَنْعَامٌ لَايَذْكُرُونَ اسْمَ اللّهِ عَلَيْهَا افْتِرَاءً عَلَيْهِ سَيَجْزِيهِم بِمَا كَانُوا يَفْتَرُونَ « 138 »\r\nلغت و اعراب :\r\nقتلَ مفعول مقدّمِ زَيّنَ ، و شركاؤهم فاعل آن است . أرداه : هلاك كرد او را . لَبَسَ عليه الأمرَ - از باب ضَرَب - : مشتبه كرد و مخلوط نمود كار را بر او . حِجر مصدر به معناى مفعول است يعنى محجور و ممنوع . أنعام دوم عطف است به أنعام اول ، و أنعام سوم مبتداست به تقدير « و لهم أنعام » .\r\nتفسير :\r\nوَ كَذَ لِكَ زَيَّنَ لِكَثِيرٍ مِّنَ الْمُشْرِكِينَ قَتْلَ أَوْلَادِهِمْ شُرَكَآؤُهُمْ\r\nاين آيه نيز به يكى از سنّت‌هاى شوم و پليد مشركان اشاره دارد و آن كشتن فرزندان دختر و پسر است در برابر بتان به نيت تقرّب و طلب حاجت ، بدان گونه كه قدماى وثنيّين و صابئين انجام مىدادند . و اين مسأله غير از زنده به گور كردن خصوص دختران از ترس فقر يا عار است كه قبيلهء بنىتميم پيش از اسلام مىكردند .\r\n\r\n","description":"","footnote":"","page_name":" 462 ","page_number":464},
  {"content":"\r\n\r\nمعناى آيه : و همان گونه كه تقسيم مال به نحو باطل در نظر مشركان مزيّن است ، در نظر بسيارى از مشركان كشتن فرزندان را شركاى آنها - يعنى بتان - مزيّن و آراسته كرده‌اند . و نسبت تزيين به بتان ، به لحاظ اين است كه عشق و محبت جاهلانهء آنها به بتان بود كه چنين اعمال پليد را براى آنها نيكو و مزيّن نشان مىداد .\r\nلِيُرْدُوهُمْ وَ لِيَلْبِسُواْ عَلَيْهِمْ دِينَهُمْ\r\nيعنى : آن تزيين براى اين بود كه آنها را هلاك كنند ، يعنى به هلاكت معنوى اخلاقى ، و اتلاف اولاد و اموال دنيوى . و براى اين كه عقايد دينى آنها را مشتبه سازند و دين حقيقى و واقعى الهى را در صورت اين خرافات براى آنها نشان دهند . و يا آنچه را از سنّت ابراهيمى در ميان آنها پس از غلتيدن به شرك ، در طول تاريخ باقى مانده با آداب و رسوم جاهلى مخلوط نمايند .\r\nوَ لَوْ شَآءَ اللَّهُ مَافَعَلُوهُ فَذَرْهُمْ وَ مَا يَفْتَرُونَ\r\nيعنى : و اگر خدا مىخواست آنها چنين نمىكردند . يعنى اگر خدا ارادهء حتمى داشت كه آنها آلوده به اين خرافات نشوند نمىشدند ، لكن خداوند همهء بشر را در اعتقاد و عمل آزاد گذاشته و تنها به دعوت انشائى و امر و نهى تشريعى اكتفا كرده است . پس اى پيامبر ، فعلًا آنها را با همهء افترائاتشان واگذار . يعنى در فكر برخورد جدّى به نحو جهاد ابتدايى يا امر و نهى عملى مباش تا آن گاه كه توان تشكيل حكومت الهى پيدا كنى .\r\nوَ قَالُواْ هذِهِ أَنْعَامٌ وَ حَرْثٌ حِجْرٌ لَّايَطْعَمُهَآ إِلَّا مَن نَّشَآءُ بِزَعْمِهِمْ\r\nيعنى : و نيز از بدعت‌ها و افتراهايشان اين است كه با اشاره به بخشى از چارپايان و كشت و زرع گفتند : اينها چهارپايان و كشت و زرعِ محجور و قدغن است و غير از كسى كه ما خود مىخواهيم - يعنى غلامان و پرستاران بت‌ها - كسى نبايد از آنها بخورد . و معناى « بزعمهم » اين است كه اين تحريم تنها به گمان و ظنّ آنها بود و حجت و برهانى بر آن نداشتند .\r\nوَأَنْعَامٌ حُرِّمَتْ ظُهُورُهَا\r\nيعنى : و نيز با اشاره به عدّه‌اى از چهارپايان ديگر - يعنى شترهاى سوارى - گفتند : اينها هم سوارشدنشان حرام شده است . مرادشان چند قِسم از شترها بود كه هريك را به خاطر\r\n\r\n","description":"","footnote":"","page_name":" 463 ","page_number":465},
  {"content":"\r\n\r\nعنوانى خاص ، قداست داده ، سوارشدنشان را تحريم كرده بودند و آنها بحيره و سائبه و حام است كه در آيهء 103 از سورهء مائده گذشت .\r\nوَ أَنْعَامٌ لَّايَذْكُرُونَ اسْمَ اللَّهِ عَلَيْهَا افْتِرَآءً عَلَيْهِ\r\nيعنى : و نيز براى آنها چارپايان ديگرى است از شتر و گاو و گوسفند كه نام خدا را هنگام تذكيه بر آنها نمىبرند . يعنى به نام بتان از لات و عُزّى و هُبَل و غيره تذكيه مىكنند و آنها را حلال مىشمرند . و تحليل اين قسم مانند تحريم اقسام فوق ، دروغ و افتراى بر خداوند است .\r\nسَيَجْزِيهِم بِمَا كَانُواْ يَفْتَرُونَ\r\nيعنى : به زودى خداوند ، آنان را در قيامت به سزاى آنچه افترا مىبستند ، كيفر خواهد داد .\r\nوَقَالُوا مَا فِي بُطُونِ هذِهِ الْأَنْعَامِ خَالِصَةٌ لِذُكُورِنَا وَمُحَرَّمٌ عَلَى أَزْوَاجِنَا وَإِن يَكُن مَيْتَةً فَهُمْ فِيهِ شُرَكَاءُ سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ « 139 » قَدْ خَسِرَ الَّذِينَ قَتَلُوا أَوْلَادَهُمْ سَفَهَاً بِغَيْرِ عِلْمٍ وَحَرَّمُوا مَا رَزَقَهُمُ اللّهُ افْتِرَاءً عَلَى اللّهِ قَدْ ضَلُّوا وَمَا كَانُوا مُهْتَدِينَ « 140 »\r\nتفسير :\r\nوَ قَالُواْ مَا فِى بُطُونِ هذِهِ الْأَنْعَامِ خَالِصَةٌ لِّذُكُورِنَا وَ مُحَرَّمٌ عَلَى أَزْوَاجِنَا\r\nيعنى : و نيز در بيان مصاديق محرّماتِ بدعتى خود با اشاره به چند قسم از چهارپايان ماده كه از آن جمله بحيره و سائبه بود گفتند : آنچه در داخل شكم‌هاى اين چهارپايان است از شيرى كه دوشيده مىشود و بچه‌هايى كه زنده به دنيا مىآيند مخصوص مردان ماست ،\r\n\r\n","description":"","footnote":"","page_name":" 464 ","page_number":466},
  {"content":"\r\n\r\nيعنى تنها براى آنها خوردن و استفاده جايز است ، و بر زنان ما يعنى همسران يا مطلق زنان مجتمع حرام است .\r\nوَ إِن يَكُن مَّيْتَةً فَهُمْ فِيهِ شُرَكَآءُ\r\nيعنى : و اگر تولديافتهء از آن چهارپايان ميته مىشد و مرده به دنيا مىآمد ، مرد و زن در حليّت و جواز خوردن شريك بودند .\r\nسَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ\r\nيعنى : به زودى خداوند توصيف آنها را كيفر خواهد داد . يعنى آنها را به احكام خاصّى كه دربارهء چهارپايان اهلى و محل ابتلاى عموم بشر به عنوان حكم آسمانى دائم و به نحو افتراى بر خداوند توصيف مىكنند و منتشر مىنمايند مجازات خواهد نمود ، در دنيا طبق اقتضاى حكمت بالغه ، و در آخرت به مجرد مرگ . زيرا او حكيم و داناست ؛ حكيم در لحاظ وقت و كيفيت اجرا ، و دانا به حدود قبح هر عمل و موازين كيفرى آنها .\r\nقَدْ خَسِرَ الَّذِينَ قَتَلُواْ أَوْلَادَهُمْ سَفَهَا م بِغَيْرِ عِلْمٍ وَ حَرَّمُواْ مَا رَزَقَهُمُ اللَّهُ افْتِرَآءً عَلَى اللَّهِ\r\nيعنى : حقيقت اين است كسانى كه اولادشان را به سفاهت و نادانى كشتند ، و آنچه از خوراكىها را كه خداوند روزىِ آنها كرده بود به دروغ و افتراى بر خداوند حرام كردند ، زيانكار شدند . زيرا كشتنِ دست‌پرورده‌اى كه سال‌ها در راه حفظ و تربيتش زحمت كشيده شده ، بدون دليل و برهان و به پيروى از هوا و هوس و سنّت‌هاى باطل و از بيم فقر و ترس اسارت و براى تقرّب به جمادات ، و نيز يك عمر اجتناب از آنچه خداوند براى انسان آفريده از انواع سبزيجات و حبوب و ميوه‌جات و گوشت‌ها و تحريم استفاده از مراكب راهوار وقت ، بىترديد در نزد عقل و عقلا و از نظر دين و شريعت ، كم‌عقلى و سفاهت و قلّت ادراك و شعور است .\r\nقَدْ ضَلُّواْ وَ مَا كَانُواْ مُهْتَدِينَ\r\nيعنى : حقّاً كه آنها گمراه شدند و از آغاز هم راه هدايت را نيافته بودند . مراد ، گمراهى از اصول عقايد درست به‌سوى شرك ، و از فروع عملى صحيح به‌سوى اعمال زشت و سنت‌هاى پليد است . و اين انحراف براى آنها ارثيهء آباء و اجدادشان است .\r\n\r\n","description":"","footnote":"","page_name":" 465 ","page_number":467},
  {"content":"\r\n\r\nوَهُوَ الَّذِي أَنْشَأَ جَنَّاتٍ مَعْرُوشَاتٍ وَغَيْرَ مَعْرُوشَاتٍ وَالنَّخْلَ وَالزَّرْعَ مُخْتَلِفاً أُكُلُهُ وَالزَّيْتُونَ وَالرُّمّانَ مُتَشَابِهاً وَغَيْرَ مُتَشَابِهٍ كُلُوا مِن ثَمَرِهِ إِذَا أَثْمَرَ وَآتُوا حَقَّهُ يَوْمَ حَصَادِهِ وَلَا تُسْرِفُوا إِنَّهُ لَايُحِبُّ الْمُسْرِفِينَ « 141 »\r\nلغت و اعراب :\r\n\r\n[ نعمت هاى خدا در طبيعت و جانداران 
  ]\r\nعَرَشَ الكرم - از باب ضَرَب و نَصَر - : شاخه‌هاى تاك را بر روى چوب‌بست بلند كرد .\r\nمعروش : بر روى داربست رفته . والنخل عطف است به جنّات . اكُل : ميوه ، خوراكى . حَصَدَ الزرعَ - از باب ضَرَبَ و نَصَر - : درو كرد آن را . و ضميرهاى چهارگانهء ثمره ، أثمر ، حقّه ، حصاده راجع‌اند به « ما ذكر من الامور » .\r\nتفسير :\r\nوَ هُوَ الَّذِى أَنْشَأَ جَنَّاتٍ مَّعْرُوشَاتٍ وَ غَيْرَ مَعْرُوشَاتٍ\r\nپس از بيان گمراهى مشركان در تحريم كشت و دام ، خداوند در اين آيه و چند آيهء بعد به نعمت‌هاى خود از كشت و دام و غيره اشاره مىكند كه همه را در اختيار بشر قرار داده و مباح نموده جز آنچه خود حرام كرده است .\r\nمعناى آيه : و او كسى است كه باغ‌هايى معروش آفريده ، يعنى باغ‌هايى كه درختانش بر روى داربست قرار دارند مانند تاك ، و باغ‌هايى غير معروش آفريده مانند ساير درختان .\r\nوَ النَّخْلَ وَ الزَّرْعَ مُخْتَلِفاً أُكُلُهُ\r\nيعنى : و نيز اوست كه درختان خرما و كشت و زرع ، پديد آورده كه حاصل آنها گوناگون و رنگارنگ است . ضمير « أكله » راجع است به همهء امور گذشته ، و مراد اين است كه\r\n\r\n","description":"","footnote":"","page_name":" 466 ","page_number":468},
  {"content":"\r\n\r\nميوهء باغ‌ها داراى انواع متعدد و مختلف ، و حاصل زرع هم از بذر و حبوبات و غيره داراى اقسام متعدد و گوناگون و بىحدّ و حصر است .\r\nوَ الزَّيْتُونَ وَ الرُّمَّانَ مُتَشَابِهاً وَ غَيْرَ مُتَشَابِهٍ\r\nيعنى : و نيز درخت زيتون و انار و ميوهء آنها را آفريد كه مشابه هم و غير مشابه هم‌اند .\r\nيعنى درخت‌هاى آنها از نظر شكل ، و ميوه‌هاى آنها در رنگ و بوى و طعم و صورت ، مشابه و غيرمشابه است ، يعنى از نظر مناطق مشابه و غيرمشابه دارد ، يا از جهتى مشابه و از جهتى غيرمشابه است .\r\nكُلُواْ مِن ثَمَرِهِ إِذَآ أَثْمَرَ\r\nيعنى : از ميوهء آنها آن گاه كه به ثمر نشستند ، بخوريد . مراد از « ثمر » حاصل درخت و كشت است از ميوه و حبوبات و غيره . و مراد از « امر به خوردن » اباحهء استفاده و تصرف است .\r\nوَ ءَاتُواْ حَقَّهُ يَوْمَ حَصَادِهِ\r\nيعنى : و حقّ آنها را هنگام درو آنها بپردازيد . بايد حقّى را كه خدا در آنها قرار داده هنگام چيدن ميوه و درو و جمع كِشت ادا نماييد . و ظاهر اين است كه مراد از « حق » در اين آيه زكات شرعى واجب نيست كه از نُه چيز گرفته مىشود و در هشت مورد مصرف مىگردد ، زيرا اين سوره مكّى است و در آن حال حكم زكاتِ معهود تشريع نشده بود ، علاوه آن كه اغلب انواع درختان و اقسام كشت كه در اين آيه آمده زكات واجب ندارد .\r\nپس مراد از حق ، حقّ عرفى و زكات عام است ، يعنى انفاق مال به فقير و مستمند به اقتضاى عواطف انسانى و به انگيزهء نوع‌دوستى كه سنّت جاريه ميان بنى نوع انسان است .\r\nبلكه در اغلب مواردِ استعمال كلمهء زكات در سوره‌هاى مكى ، اين معنا اراده شده است .\r\nوَ لَاتُسْرِفُواْ إِنَّهُ لَايُحِبُّ الْمُسْرِفِينَ\r\nيعنى : و اسراف نكنيد . ظاهر آيه اين است كه خطاب به صاحبان باغ و كشت است ، و ممكن است به اعم از آنها و كسانى باشد كه حق را دريافت مىكنند . يعنى نبايد صاحبان باغ و زرع دربارهء عايدات اسراف كنند و در مقام تصرف ، اتلاف بىجا نمايند يا به نحو اسراف و باطل مصرف كنند ، يا در موارد حرام صرف نمايند . و نبايد دريافت‌كننده\r\n\r\n","description":"","footnote":"","page_name":" 467 ","page_number":469},
  {"content":"\r\n\r\nغيرمستحق باشد ، يا بيش از نياز بگيرد ، يا مصرف ناروا نمايد . زيرا خدا اسراف كنندگان را دوست ندارد .\r\nو معلوم باشد كه عمدهء استفادهء بشرى از روييدنىهاى روى زمين چهار قسم است :\r\nدرختان ، ميوه‌جات ، حبوبات و سبزيجات ، كه در اين آيات با كلمهء جنّات ، زرع ، اكل و ثمر ، به همهء آنها اشاره شده است .\r\nوَمِنَ الْأَنْعَامِ حَمُولَةً وَفَرْشاً كُلُوا مِمَّا رَزَقَكُمُ اللّهُ وَلَا تَتَّبِعُوا خُطُوَاتِ الشَّيْطَانِ إِنَّهُ لَكُمْ عَدُوٌّ مُبِينٌ « 142 » ثَمَانِيَةَ أَزْوَاجٍ مِنَ الضَّأْنِ اثْنَيْنِ وَمِنَ الْمَعْزِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمّا اشْتَمَلَتْ أَرْحامُ الْأُنْثَيَيْنِ نَبِّئُونِي بِعِلْمٍ إِن كُنتُمْ صَادِقِينَ « 143 » وَمِنَ الْإِبِلِ اثْنَيْنِ وَمِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمّا اشْتَمَلَتْ أَرْحامُ الْأُنْثَيَيْنِ أَمْ كُنتُمْ شُهَدَاءَ إِذْ وَصَّاكُمُ اللّهُ بِهذَا فَمَنْ أَظْلَمُ مِمَّنِ افْتَرَى عَلَى اللّهِ كَذِباً لِيُضِلَّ النَّاسَ بِغَيْرِ عِلْمٍ إِنَّ اللّهَ لَايَهْدِي الْقَوْمَ الظَّالِمِينَ « 144 »\r\nلغت و اعراب :\r\nحمولة صفت مشبهه است ، حيوان باركش ، و عطف است به جنّات در آيهء قبل . من الأنعام متعلّق است به انشأ . فَرَشَهُ - از باب ضَرَب و نَصَر - : گسترد آن را ، و فرش : گاو و گوسفندى كه براى كشتن تهيه شوند . خطوات - جمع خُطوه - : گام و مقدار فاصله ميان دو\r\n\r\n","description":"","footnote":"","page_name":" 468 ","page_number":470},
  {"content":"\r\n\r\nقدم در وقت راه رفتن ، و كنايه از « طريقه » است . ثمانية أزواج بدل است از حمولة و فرشاً .\r\nزوج : جفت يعنى دو فرد با هم ، و نيز هريك از دو فرد كه جفت را تشكيل مىدهند . ضأن : اسم جنس گوسفند اعم از نر و ماده . معز : اسم جنس بز اعم از نر و ماده . ءالذَّكَرَيْن همزهء استفهام داخل همزهء وصل شده و قاعده ، سقوط همزهء وصل است مانند وَلِلذَّكَرَيْن ، لكن براى رفع التباس به جملهء خبريه ، حذف نشده و همزهء دوم الف شده است .\r\nتفسير :\r\nوَمِنَ الْأَنْعَامِ حَمُولَةً وَفَرْشاً\r\nيعنى : و خداوند از چهارپايان براى شما « حموله » آفريد ، يعنى حيوانى كه توان حمل انسان و بار دارد ، مانند شتر و احياناً گاو . و « فَرش » آفريد ، يعنى حيوانى كه خود وقت سر بريدن فرش زمين مىشود و يا پشم و پوستش فرش زمين است ، و مراد تهيه شده براى خوردن است .\r\nكُلُواْ مِمَّا رَزَقَكُمُ اللَّهُ وَ لَاتَتَّبِعُواْ خُطُوَاتِ الشَّيْطَانِ إِنَّهُ لَكُمْ عَدُوٌّ مُّبِينٌ\r\nخطاب به بشر و مجامع انسانى است . و امر « كلوا » براى اباحه و ترخيص است در برابر توهّم اين كه شايد كشتن جاندار و خوردن آن براى انسان كه جزء درندگان نيست حلال نباشد . يعنى : از آنچه خداوند در اين جهان روزىِ شما كرده بخوريد و تصرف كنيد ، ولى پيروى از گام‌هاى شيطان نكنيد ، يعنى در كيفيت مصرفِ روزى راه و مسلك او را اتخاذ نكنيد ، كه راهش مطلقاً كفر و فسق است و دربارهء چهارپايان هم تحريم حلال‌هاى خدا و تحليل حرام‌هاى اوست . حقّاً كه او براى شما دشمنى آشكار است . يعنى عداوت و دشمنى او از طريق شرايع و قضاوت عقل و تجربهء عقلا آشكار است هرچند او خود پنهان است .\r\nثَمَانِيَةَ أَزْوَاجٍ\r\nيعنى : حموله و فرشى كه خدا براى شما آفريده ، هشت زوج است ، يعنى هشت فرد مقارن با فرد ديگر ، زيرا مجموع چهارپايان اهلى كه مورد استفادهء خوراكى بشرند چهار نوع‌اند : شتر ، گاو ، گوسفند و بز ، و از ملاحظهء قسم نر هريك در مقابل ماده ، و مادهء هريك در مقابل نر ، هشت زوج درمىآيد ، يعنى هشت فرد همراه فرد ديگر .\r\n\r\n","description":"","footnote":"","page_name":" 469 ","page_number":471},
  {"content":"\r\n\r\nمِّنَ الضَّأْنِ اثْنَيْنِ وَ مِنَ الْمَعْزِ اثْنَيْنِ\r\nاين دو جمله با دو جملهء صدر آيهء بعد « وَمِنَ الْإِبِلِ اثْنَيْنِ وَمِنَ الْبَقَرِ اثْنَيْنِ » شرح و توضيح « ثمانية أزواج » است .\r\nيعنى : خداوند آفريد از گوسفند دو صنف يعنى نر و ماده ، و از بز دو صنف نر و ماده .\r\nقُلْ ءَآلذَّكَرَيْنِ حَرَّمَ أَمِ الْأُنثَيَيْنِ أَمَّا اشْتَمَلَتْ عَلَيْهِ أَرْحَامُ الْأُنثَيَيْنِ\r\nاين كلام تا آخر آيه نظير جملهء معترضه است و اشاره به اين كه برخى از اقسام همين چهارپايان است كه مشركان بر خود حرام كرده‌اند .\r\nمعناى آيه : اى پيامبر ، پس از بيان آن كه خداوند ، همهء انواع انعام را حلال نموده و دستور استفاده از همه را داده ، بگو : آيا آن دو قسم نر را حرام كرده يا آن دو قسم ماده را ؟\r\nمراد نرهاى گوسفند و بز و ماده‌هاى گوسفند و بز است ؛ و يا آنچه را رحم‌هاى مادهء گوسفند و مادهء بز در خود دارند ؟ از بچه و پيه كه تحريم خصوص اينها در ميانشان مرسوم بود .\r\nنَبِّئُونِى بِعِلْمٍ إِن كُنتُمْ صَادِقِينَ\r\nيعنى : دربارهء چيزهايى كه حرام مىكنيد - اگر شما راستگوييد - مرا از روى علمى خبر دهيد ، يعنى بر مدّعاى خود دليلى علم‌آور و برهانى روشن ، از شرع قويم يا عقل سليم بياوريد ، زيرا استناد حكمى به خداوند بايد به يكى از اين دو راه باشد .\r\nوَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ\r\nيعنى : و نيز خداوند براى شما از شتر دو صنف و از گاو دو صنف آفريد . مراد نر و مادهء دو قسم است .\r\nقُلْ ءَآلذَّكَرَيْنِ حَرَّمَ أَمِ الْأُنثَيَيْنِ أَمّا اشْتَمَلَتْ عَلَيْهِ أَرْحَامُ الْأُنثَيَيْنِ\r\nيعنى : دربارهء شتر و گاو نيز به مشركان به عنوان انكار و توبيخ بگو : آيا خداوند آن دو صنف نر را حرام كرده يا آن دو صنف ماده را ؟ يعنى نرهاى شتر و گاو را حرام كرده يا ماده‌هاى آنها را ، يا آنچه را كه رحم‌هاى مادهء آن دو صنف در بر گرفته است ؟ يعنى جنين شتر و گاو را . و اغلب اين اقسام در آيهء 103 سورهء مائده گذشت .\r\nأَمْ كُنتُمْ شُهَدَآءَ إِذْ وَصَّاكُمُ اللَّهُ بِهذَا\r\nخطاب به مشركان ، و « امِ منقطعه » به معناى « بل » و استفهام انكارى و توبيخى و براى\r\n\r\n","description":"","footnote":"","page_name":" 470 ","page_number":472},
  {"content":"\r\n\r\nاعراض از سخن قبل است . يعنى صرف نظر از كلام پيشين شما كه مدّعى حرمت اصناف فوق هستيد و وحى و نبوت را هم قبول نداريد ، آيا آن گاه كه خدا اين تحريم‌ها را به شما توصيه نمود ، خود شاهد و ناظر بوديد و با خدا تكلّم مىنموديد ؟ يعنى قطعاً چنين نبوده و تحريمتان دروغ است .\r\n\r\n[ خوردنى هاى حرام و احكام اضطرار 
  ]\r\nفَمَنْ أَظْلَمُ مِمَّنِ افْتَرَى عَلَى اللَّهِ كَذِباً لِّيُضِلَّ النَّاسَ بِغَيْرِ عِلْمٍ إِنَّ اللَّهَ لَايَهْدِى الْقَوْمَ الظَّالِمِينَ\r\nيعنى : پس چه كسى ظالم‌تر است از آن كه به خدا دروغ بندد براى آن كه مردم را بدون هيچ دانشى گمراه سازد ، يعنى مطالبى را به ظنّ و گمان و بدون آن كه بدانها علم داشته باشد به مردم القا كند و آنها را گمراه سازد . و به يقين خداوند گروه ستمكاران را هدايت نمىكند ، يعنى توفيق هدايت نمىدهد ، و چنين شخصى ستمكار به خود و قوانين و جامعه است .\r\nقُل لَاأَجِدُ فِي مَاأُوحِيَ إِلَيَّ مُحَرَّماً عَلَى طَاعِمٍ يَطْعَمُهُ إِلَّا أَن يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللّهِ بِهِ فَمَنِ اضْطُرَّ غَيْرَ بَاغٍ وَلَا عَادٍ فَإِنَّ رَبَّكَ غَفُورٌ رَحِيمٌ « 145 »\r\nلغت و اعراب :\r\nطَعِمَ الشىءَ - از باب عَلِم - : چشيد آن را ، خورد آن را . سَفَحَ الدم أو الماءَ : ريخت آن را .\r\nخنزير كلمهء رباعى است ، يعنى خوك . رجس و رجز و نجس مترادف‌اند . فسق مصدر است به معناى خروج از طاعت ، و فسقاً عطف است به ميتة ، و أهلَّ لغير اللَّه به صفت توضيحى آن است . بَغَى الشىءَ - از باب ضَرَب - : طلب نمود آن را . عَدا زيدٌ : تجاوز كرد زيد .\r\nتفسير :\r\nقُل لَّآأَجِدُ فِى مَآ أُوحِىَ إِلَىَّ مُحَرَّماً عَلَى طَاعِمٍ يَطْعَمُهُ إِلَّآ أَن يَكُونَ مَيْتَةً أَوْ دَماً مَّسْفُوحاً أَوْ لَحْمَ\r\n\r\n","description":"","footnote":"","page_name":" 471 ","page_number":473},
  {"content":"\r\n\r\nخِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ\r\nدر اين آيه چهار عنوان از خوراكىها به عنوان استثناى از محلَّلات ذكر شده است :\r\nميته ، خون ، گوشت خوك و غير مُذَكّى . و چون عنوان چهارم از مصاديق اول است پس در واقع سه قسم از محرمات ذكر شده ، و اين چهار عنوان به عينه در آيهء 173 بقره و آيهء 115 نحل و صدر آيهء 3 مائده آمده است ، لكن در آيهء مائده هفت قسم ديگر از محرمات اضافه شده كه شش قسم آن مانند قسم چهارم اين آيه از مصاديق ميته است و يك قسم هم حرام غير خوراكى است . پس آيهء مورد بحث و سه آيهء ديگر در اين چهار عنوان توافق دارند و لحن همه تحريم مطلق است .\r\nمعناى آيه : اى پيامبر ، در ردّ ادعاى آنچه آنها تحريم كرده‌اند بگو : در ميان آنچه به من وحى شده چيزى از خوراكىها را براى خورنده‌اى حرام نمىيابم مگر آن كه ميته باشد ( يعنى مگر چهار چيز كه يكى از آنها ميته است ، و ميته يعنى حيوانى كه به غير طريق شرعى روحش از تن بيرون شده است ) . يا آن كه خون ريخته شده از رگ‌هاى حيوان باشد ، خواه در وقت تذكيهء شرعى يا به نحو ديگر . يا آن كه گوشت خوك باشد ، زيرا گوشت خوك نجس و پليد است . يا فسقى باشد كه نام غير خدا بر آن برده شده . و اطلاق فسق بر حيوان مذبوح به خاطر حرام بودن بريدن سر او به نيت بت و ذكر نام غير خداوند بر آن و حرمت گوشت آن است به گونه‌اى كه گويى وجودش نافرمانى خداست .\r\nفَمَنِ اضْطُرَّ غَيْرَ بَاغٍ وَ لَاعَادٍ فَإِنَّ رَبَّكَ غَفُورٌ رَّحِيمٌ\r\nيعنى : پس اگر كسى مضطر و ناچار شد - ناچار از خوردن محرّمات گذشته شد ، در حالى كه طالب لذت و متجاوز از حدّ ضرورت نبود - پس بىترديد پروردگار تو آمرزنده و مهربان است ، يعنى خوردن آنها حلال مىشود .\r\nاين قطعه از آيه اشاره به قاعدهء كليه‌اى است كه در موارد متعددى از اين كتاب الهى بدان اشاره شده و در فقه اسلامى نيز به نحو كامل بيان گرديده ، و آن تقدم و حاكميت عنوان ثانوى بر عنوان اولى در مقام تعارض است .\r\nاجمال كلام اين است كه پس از تشريع واجبات و محرمات اوليهء شريعت ، نظير آن كه روزه واجب و شراب حرام است ، احكام ديگرى نيز به نام احكام ثانويه تشريع گرديده ،\r\n\r\n","description":"","footnote":"","page_name":" 472 ","page_number":474},
  {"content":"\r\n\r\nمانند آن كه در صورت وجود ضرر جانى و مالى حكم نيست ، يا عمل خطايى و نسيانى عيب ندارد . آن قسم را احكام اوليه و موضوعاتش را عناوين اوليه ، و اين قسم را احكام ثانويه و موضوعاتش را عناوين ثانويه نامند . و اضطرار كه در اين آيه و در آيات متعددى نظير آن ذكر شده از عناوين ثانويه است . و چون تعارضى ميان آنها واقع شود و حكم اولى با ثانوى مخالف باشد ، عنوان ثانوى ، مقدم و حاكم بر اولى خواهد بود . مثلًا اگر روزهء واجب ، ضرر بدنى داشته باشد ، حكم « لاضرر » وجوب كُتِبَ عَلَيْكُمُ الصِّيَام [ بقره ، 183 
  ] را برمىدارد .\r\nو اما قيد « غير باغ و لا عاد » اشاره به اين است كه اضطرارِ مجوّز حرام ، مشروط است به اين كه شخص مضطر ، به قصد لذت نخورد ، يا باغى و محارب با امام مسلمين نباشد ، و گرنه اگر محارب در صحرايى مضطّر به خوردن ميته شد ، حلال نمىشود . و نيز « عادى » نباشد يعنى بيشتر از حد ضرورت نخورد .\r\nچند تذكر :\r\n1 - مراد از اضطرار به خوردن ميته و غيره كه در اين آيه و آيات مشابه آن ذكر شده ، اين است كه حال شخص به گونه‌اى باشد كه اگر نخورد جان يا اولاد يا عِرض يا اموال معتدٌّ بهِ او در معرض خطر قرار مىگيرد و راه نجاتش ارتكاب آن گناه است .\r\n2 - در صورت اضطرار ، قاعدهء « الضَّروراتُ تَتَقَدَّرُ بِقَدَرِها » جارى است ، يعنى ارتكاب حرام محدود است به اندازهء رفع ضرورت . و اين معنا از كلمهء « و لا عادٍ » نيز استفاده مىشود .\r\n3 - در معناى كلمهء « باغى » چند وجه گفته شده است : يك - كسى كه عليه امام عادل خروج كند . دو - كسى كه براى صيد لهو حرام بيرون رود . سه - كسى كه براى راهزنى مسلمين يا كشتن يا گرفتن اموال آنها خارج شود . و ممكن است همهء آنها مراد باشد .\r\n4 - صاحب اضطرارى كه حكم حرمتش برداشته نمىشود مانند باغى و عادى تكليفش چيست ؟ آيا حرام را نخورد تا بميرد يا نفوس و اموالش تلف شود ، يا آن كه وجوب حفظ نفس عقلًا مقدّم است بر ارتكاب آن حرام ؟ پس بايد به حكم عقل و حكم ارشادى شرع مرتكب حرام شود و جان را حفظ كند و دفع افسد به فاسد نمايد و عقاب را هم ملتزم شود .\r\n\r\n","description":"","footnote":"","page_name":" 473 ","page_number":475},
  {"content":"\r\n\r\nوَعَلَى الَّذِينَ هَادُوا حَرَّمْنَا كُلَّ ذِي ظُفُرٍ وَمِنَ الْبَقَرِ وَالْغَنَمِ حَرَّمْنَا عَلَيْهِمْ شُحُومَهُمَا إِلَّا مَا حَمَلَتْ ظُهُورُهُمَا أَوِ الْحَوَايَا أَوْ مَا اخْتَلَطَ بِعَظْمٍ ذلِكَ جَزَيْنَاهُم بِبَغْيِهِمْ وَإِنَّا لَصَادِقُونَ « 146 »\r\nلغت و اعراب :\r\nهادَ إلى الحقّ - از باب نَصَر - : رجوع كرد به‌سوى حق ، هادَ زيد : يهودى شد زيد . ظُفر : ناخن انسان و حيواناتى كه يك شقّه است مانند اسب و شتر . شحم : پيه حيوان در بدن و شكم و غيره . حوايا : جمع حويه و حاويه ، روده ، عطف است به ظهورهما . و ما اختلط عطف است به ما حملت . ذلك جزيناهم ، ذلك مفعول دوم جزيناهم است .\r\nتفسير :\r\nوَ عَلَى الَّذِينَ هَادُواْ حَرَّمْنَا كُلَّ ذِى ظُفُرٍ\r\nتوهّم شده كه تحليل همهء حيوانات و خوراكىها كه ذكر شد به جز موارد نادر ، منافى با تحريم بسيارى از حيوانات و خوراكىها بر يهود است . و دفع توهّم به اين است كه اين تحريم ، حكم ثانوى موقت به عنوان كيفر گناهان آنهاست نه تحريم اصلى و عام و دائمى .\r\nمعناى آيه : و بر كسانى كه يهودى شدند هر حيوان ناخن‌دارى را حرام كرديم ، مانند اسب و شتر و شترمرغ و پرندگانى مانند اردك و غاز .\r\nوَ مِنَ الْبَقَرِ وَالْغَنَمِ حَرَّمْنَا عَلَيْهِمْ شُحُومَهُمَآ إِلَّا مَا حَمَلَتْ ظُهُورُهُمَآ أَوِ الْحَوَايَآ أَوْ مَا اخْتَلَطَ بِعَظْمٍ\r\nيعنى : و نيز بر يهود ، از گاو و گوسفند ، پيه بدن آنها را حرام كرديم ، مگر آن مقدارى كه پشتشان حامل و شامل آن است ، يعنى پيه موجود در لابه‌لاى استخوان‌هاى مهره‌هاى\r\n\r\n","description":"","footnote":"","page_name":" 474 ","page_number":476},
  {"content":"\r\n\r\nپشت آنان ، يا آنچه در رودهء بزرگ يا كوچكشان است ، و يا آنچه با استخوان مخلوط گشته ، يعنى در مغز استخوان يا در اطراف آن است .\r\nذَ لِكَ جَزَيْنَاهُم بِبَغْيِهِمْ\r\nيعنى : ما اين جزا را به آنها به سبب ظلمشان داديم . مراد اين كه حرام كردن گوشت بسيارى از حيوانات مأكول اللحم از پرندگان و غيره ، و چربى حيوانات ديگر كه قوت غالب آنها بود به سبب آن بود كه ستم كردند ، پيامبران خدا را كشتند ، رباخوارى كردند ، اموال مردم را به باطل خوردند ، كه اينها ظلم به نفس و ظلم به قوانين الهى و ظلم به ملت عظيمى است كه تا ابد پيرو مسلك آنان خواهند بود .\r\nوَ إِنَّا لَصَادِقُونَ\r\nيعنى : و مسلّماً ما راست‌گفتاريم . آنچه در لوح محفوظ نوشته‌ايم و آنچه به رسولان خود وحى كرده‌ايم و آنچه در كتاب‌هاى آسمانى نگاشته‌ايم همه درست و صدق محض است .\r\nفَإِن كَذَّبُوكَ فَقُل رَبُّكُمْ ذُورَحْمَةٍ وَاسِعَةٍ وَلَايُرَدُّ بَأْسُهُ عَنِ الْقَوْمِ الْمُجْرِمِينَ « 147 » سَيَقُولُ الَّذِينَ أَشْرَكُوا لَوْ شَاءَ اللّهُ مَاأَشْرَكْنَا وَلَاآبَاؤُنَا وَلَاحَرَّمْنَا مِن شَيْءٍ كَذلِكَ كَذَّبَ الَّذِينَ مِن قَبْلِهِمْ حَتَّى ذَاقُوا بَأْسَنَا قُلْ هَلْ عِندَكُم مِنْ عِلْمٍ فَتُخْرِجُوهُ لَنَا إِن تَتَّبِعُونَ إِلَّا الظَّنَّ وَإِنْ أَنتُمْ إِلَّا تَخْرُصُونَ « 148 »\r\nلغت و اعراب :\r\nبأس : عذاب ، شدت ، جنگ . لو شاء اللَّه ، مفعول « شاء » محذوف است به تقدير « عدم إشراكنا و تحريمنا » . خَرَصَ فى الأمر - از باب ضَرَب و نَصَر - : حدس و تخمين زد .\r\n\r\n","description":"","footnote":"","page_name":" 475 ","page_number":477},
  {"content":"\r\n\r\nتفسير :\r\n\r\n[ مشركان جبرى مسلك و پاسخ آنان 
  ]\r\nفَإِن كَذَّبُوكَ فَقُل رَّبُّكُمْ ذُو رَحْمَةٍ وَاسِعَةٍ\r\nيعنى : اى پيامبر ، اگر مشركان ، تو را تكذيب كردند ، بگو : پروردگار شما داراى رحمتى گسترده است . يعنى پاسخى يأس‌آور مده ، بلكه جوابى ، هم تهديدى و هم اميدزا و متمايل به ارشاد بده ، به اين نحو كه رحمت او همهء ذرات جهان هستى را در حد استعداد وجودى آنها فرا گرفته ، به‌سوى كمال ممكن هدايت مىكند و بشر را هم از اين رحمت ، بهره‌اى وافر است .\r\nوَ لَايُرَدُّ بَأْسُهُ عَنِ الْقَوْمِ الْمُجْرِمِينَ\r\nيعنى : لكن هرگز عذاب او از گروه گنهكاران و نافرمان‌ها پس از اتمام حجت و اصرار و عنادشان در كفر ، بازگردانده نمىشود .\r\nسَيَقُولُ الَّذِينَ أَشْرَكُواْ لَوْ شَآءَ اللَّهُ مَآ أَشْرَكْنَا وَ لَاءَابَآؤُنَا وَ لَاحَرَّمْنَا مِن شَىْءٍ\r\nخطاب به پيامبر و مسلمين است در ردّ استدلال واهى و باطل مشركان .\r\nمعناى آيه : به زودى مشركان در توجيه شرك و عبادت بتان و تحريم دروغين حيوانات و خوراكىها خواهند گفت : اگر خداوند مىخواست كه ما بت نپرستيم و خوراكىها را حرام نكنيم ، حتماً نه ما شرك مىورزيديم و نه پدرانمان در گذشته ، و نه چيزى را بر خود حرام مىكرديم . و مرادشان گرفتن اين نتيجه است كه پس خداوند شرك و تحريم ما را خواسته و به آنها راضى است .\r\nكَذَ لِكَ كَذَّبَ الَّذِينَ مِن قَبْلِهِمْ حَتَّى ذَاقُواْ بَأْسَنَا\r\nيعنى : كسانى كه پيش از اينها بودند اين گونه دروغ گفتند - يعنى آنها نيز شرك و بدعت‌هاى خود را با چنين دليلى به خدا نسبت مىدادند - و اين اعتقاد آنها ادامه يافت تا آن گاه كه عذاب ما را چشيدند ، يعنى به مرگ و عذاب ابدى گرفتار شدند .\r\nقُلْ هَلْ عِندَكُم مِّنْ عِلْمٍ فَتُخْرِجُوهُ لَنَآ\r\nيعنى : به آنان بگو : آيا در نزد شما بر صدق گفتارتان علمى هست ؟ يعنى دليل و برهان علم‌آورى از كتاب‌هاى آسمانى و تعليمات شرايع و گفتار پيامبران داريد كه براى ما بيرون آوريد و بيان داريد ؟ مراد آن كه به يقين علمى ندارند .\r\n\r\n","description":"","footnote":"","page_name":" 476 ","page_number":478},
  {"content":"\r\n\r\nإِن تَتَّبِعُونَ إِلَّا الظَّنَّ وَ إِنْ أَنتُمْ إِلَّا تَخْرُصُونَ\r\nيعنى : شما همواره جز از ظنّ و گمان پيروى نمىكنيد و شما جز اين نيستيد كه پيوسته حدس و تخمين مىزنيد . مراد اين است كه استدلال شما باطل و مبنى بر حدس است ، زيرا عدم ارادهء تكوينى خدا بر چيزى دليل رضايت و امر او به آن نيست ، چه آن كه سنّت جاريهء او در باب عقايد و اعمال بشر بر اين است كه او را در افعال خود مختار گذارَد و ارادهء تكوينى بر فعل و ترك او نكند . نه در واجبات ارادهء حتمىِ فعل و نه در محرمات ارادهء حتمىِ ترك داشته باشد ، و گرنه واجب و حرام بر او اجبارى مىشوند . پس در شرك و بت‌پرستى هم خدا هرچند ارادهء حتمى بر ترك آن امور ندارد ، لكن به آنها راضى نيست و نهى تشريعى دارد و بر مخالفت هم عقاب مىكند .\r\nقُلْ فَلِلّهِ الْحُجَّةُ الْبَالِغَةُ فَلَوْ شَاءَ لَهَدَاكُمْ أَجْمَعِينَ « 149 » قُلْ هَلُمَّ شُهَدَاءَكُمُ الَّذِينَ يَشْهَدُونَ أَنَّ اللّهَ حَرَّمَ هذَا فَإِن شَهِدُوا فَلَا تَشْهَدْ مَعَهُمْ وَلَا تَتَّبِعْ أَهْوَاءَ الَّذِينَ كَذَّبُوا بِآيَاتِنَا وَالَّذِينَ لَايُؤْمِنُونَ بِالآخِرَةِ وَهُم بِرَبِّهِمْ يَعْدِلُونَ « 150 »\r\nلغت و اعراب :\r\nهلمّ كلمه‌اى است لازم و متعدّى براى دعوت ، هلمَّ الى زيد : بيا به‌سوى او ، و هلمَّ زيداً : بياور او را . عَدَلَ زيداً بعمرو - از باب ضَرَب - : زيد را همتاى عمرو كرد .\r\nتفسير :\r\nقُلْ فَلِلَّهِ الْحُجَّةُ الْبَالِغَةُ\r\nاين آيه به قرينهء فاى عاطفه در تتميم سخن با مشركان است .\r\n\r\n","description":"","footnote":"","page_name":" 477 ","page_number":479},
  {"content":"\r\n\r\nيعنى : اى پيامبر ، به آنان بگو : پس حجت و برهان رسا از آنِ خداوند است . مراد اين است كه در هر مورد نزاع و اختلافى خواه در مسألهء توحيد و شئون آن و خواه در فروع شريعت و خواه در موارد ديگر ، حقيقت همان است كه او مىگويد و برهان قاطع آن است كه او مىآورد ، نه از آنِ شماست كه به دليل عدم تعلّق ارادهء تكوينى خدا بر ترك فعلى ترخيص انشائى و جواز تشريعى آن را ثابت مىكنيد و غافليد از اين كه ارادهء حتمى خدا بر افعال اختيارى مكلّف متعلّق نمىشود و سنّت او بر اين جارى است كه مكلّف را در اعمال خود مطلقاً مختار و آزاد بگذارد .\r\nفَلَوْ شَآءَ لَهَدَاكُمْ أَجْمَعِينَ\r\nيعنى : و اگر مىخواست كه اعمال جبر كند و در افعال مكلّفان دخالت تكوينى كند ، بىترديد همهء شما را هدايت مىكرد . يعنى عقايد و اعمال بدنى همهء شما را به راه مستقيم خود راهنمايى اجبارى مىكرد و قهراً به هدف مىرساند .\r\nقُلْ هَلُمَّ شُهَدَآءَكُمُ الَّذِينَ يَشْهَدُونَ أَنَّ اللَّهَ حَرَّمَ هذَا\r\nيعنى : بگو : گواهان خود را كه گواهى مىدهند خداوند ، اينها را حرام كرده بياوريد .\r\nبه ملت شرك و كفر بگو : دانشمندان و گواهان خود را كه شهادت به حرمت امثال بحيره و سائبه و وصيله و حام و غير اينها ( كه تفسيرش در آيهء 103 سورهء مائده گذشت ) مىدهند بياوريد تا شهادت دهند . يعنى نمىتوانند شهادت دهند ، زيرا هيچ دليلى ندارند .\r\nفَإِن شَهِدُواْ فَلَا تَشْهَدْ مَعَهُمْ\r\nيعنى : پس اگر شهادت دهند - اگر فرضاً هم بر خلاف وجدان خود گواهى دهند - مبادا تو با آنها گواهى دهى . زيرا مطلب در نزد تو به تصريح قرآن و شريعتت و طبق شرايع گذشته روشن است و طبعاً شهادت تو معلول هواهاى نفسانى آنها خواهد بود . و نهى پيامبر در اين‌جا عمدتاً به لحاظ امّت پيامبر است نظير بسيارى از نواهى ديگر .\r\nوَ لَاتَتَّبِعْ أَهْوَآءَ الَّذِينَ كَذَّبُواْ بَايَاتِنَا وَ الَّذِينَ لَايُؤْمِنُونَ بِالْأَخِرَةِ وَ هُم بِرَبِّهِمْ يَعْدِلُونَ\r\nيعنى : و هرگز پيروى مكن از هواهاى نفسانى كسانى كه آيات كتاب ما را ، يا آيات و نشانه‌هاى توحيد ما را كه همهء آفاق و انفس را فرا گرفته تكذيب و انكار كرده‌اند ، و از هواهاى كسانى كه به عالم آخرت ايمان نمىآورند در حالى كه براى پروردگارشان\r\n\r\n","description":"","footnote":"","page_name":" 478 ","page_number":480},
  {"content":"\r\n\r\nشريك و همتا مىسازند .\r\nظاهر آيه اين است كه مراد از « الّذين » در دو مورد اين آيه همان گروه مشركان است و سه صفت بر آنها منطبق شده كه مفاد صله‌هاى الَّذين و جملهء آخر آيه است .\r\nقُلْ تَعَالَوْا أَتْلُ مَاحَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً وَبِالْوَالِدَيْنِ إِحْسَاناً وَلَاتَقْتُلُوا أَوْلَادَكُم مِنْ إِمْلاقٍ نَحْنُ نَرْزُقُكُمْ وَإِيَّاهُمْ وَلَا تَقْرَبُوا الْفَوَاحِشَ مَا ظَهَرَ مِنْهَا وَمَا بَطَنَ وَلَا تَقْتُلُوا النَّفْسَ الَّتِي حَرَّمَ اللّهُ إِلَّا بِالْحَقِّ ذلِكُمْ وَصَّاكُم بِهِ لَعَلَّكُمْ تَعْقِلُونَ « 151 »\r\nلغت و اعراب :\r\n\r\n[ پاره اى از احكام حرام خدا 
  ]\r\nتعالَوا امر به بالا آمدن است و استعمال شده به معناى « بياييد » . ألّا تشركوا « أن » تفسيريه و « لا » ناهيه است و جمله تفسير تلاوت است . و بالوالدين به تقدير « و أحسنوا بالوالدين » عطف است به لا تشركوا . املاق : انفاق كردن به قدرى كه فقير گردد . فواحش : جمع فاحشه ، كار بسيار زشت .\r\nتفسير :\r\nقُلْ تَعَالَوْاْ أَتْلُ مَاحَرَّمَ رَبُّكُمْ عَلَيْكُمْ\r\nاين آيه و دو آيهء بعد در بيان محرّماتى است كه در تمام شرايع الهى حرام بوده و ظاهراً حرمتشان از مستقلّات عقليه نيز هست ، يعنى عقل سليم با لحاظ حال بشر و مصالح و مفاسد اجتماع انسانى حكم به قباحت و زشتى آنها مىكند ، و مجموعاً نُه امر است .\r\nمعناى آيه : اى پيامبر ، به كفّار بگو : بياييد آنچه را كه خداوند ، پروردگار شما در تمام شرايع الهى و كتاب‌هاى آسمانى بر شما جامعهء بشرى حرام كرده بازگو كنم .\r\nو آنها امور زير است :\r\n\r\n","description":"","footnote":"","page_name":" 479 ","page_number":481},
  {"content":"\r\n\r\nأَلَّا تُشْرِكُواْ بِهِ شَيْئاً\r\nيعنى : نخست آن كه براى خداوند چيزى را شريك قرار ندهيد ، خواه از جمادات باشد يا از فرشتگان يا از اجنّه يا از بندگان صالح او مانند عُزَير و مسيح .\r\nوَ بِالْوَالِدَيْنِ إِحْسَاناً\r\nيعنى : دوم آن كه به پدر و مادر نيكىِ به سزا كنيد . مقتضاى مقابلهء اين جمله با « لاتشركوا » تعبير به « لاتُسيئوا » است ، يعنى به آنها بدى نكنيد ، لكن در اين تعبير اشاره به آن است كه تنها ترك بدى كافى نيست بلكه بايد به نحو شايسته نيكى نماييد .\r\nوَ لَاتَقْتُلُواْ أَوْلَادَكُم مِّنْ إِمْلاقٍ نَّحْنُ نَرْزُقُكُمْ وَ إِيَّاهُمْ\r\nيعنى : سوم آن كه اولادتان را به دست خويش از ترس آن كه مبادا اموالتان به انفاق كم گردد يا تمام شود نكشيد ، زيرا ماييم كه خود شما و آنها را روزى مىدهيم . يعنى اداره كردن فرد يا گروه يا همهء جهان هستى در برابر قدرت و رحمت او يكسان است .\r\nوَ لَاتَقْرَبُواْ الْفَوَاحِشَ مَا ظَهَرَ مِنْهَا وَ مَا بَطَنَ\r\nيعنى : چهارم آن كه به كارهاى بسيار زشت و پليد نزديك نشويد خواه آشكار آنها باشد يا پنهان . يعنى خواه اعمال قلبى باشد مانند كفر و نفاق و عناد با حق ، و كبر و حسد و نحو آنها ، يا اعمال بدنى مانند زنا و لواط و ميگسارى و آدم‌كشى و غيره . و يا آن كه خواه در جلوت انجام بگيرد يا در خلوت .\r\nوَ لَاتَقْتُلُواْ النَّفْسَ الَّتِى حَرَّمَ اللَّهُ إِلَّا بِالْحَقِّ\r\nيعنى : پنجم آن كه نفسى را كه خداوند محترم شمرده - يعنى حفظش را واجب و هتك حرمت و كشتنش را حرام كرده ، مانند مسلمان و ذمىّ و معاهَد و هر كافرى كه عليه اسلام و مسلمين خطر توطئه و قصد اضرار ندارد - نكشيد مگر به نحو حقّ و دستور شرع و عقل ، نظير موارد قصاص و حدود و دفاع به حق از جان و ناموس و مال ، و مقدّميت براى امر اهم ، و تعارض ميان اقلّ و اكثر در قتل نفوس .\r\nذَ لِكُمْ وَصَّاكُم بِهِ لَعَلَّكُمْ تَعْقِلُونَ\r\nيعنى : اين امور پنجگانه است كه خداوند ، شما را بدان توصيه كرده ، يعنى رعايت و حفظ و عمل به آن را سفارش نموده ، شايد شما بينديشيد .\r\n\r\n","description":"","footnote":"","page_name":" 480 ","page_number":482},
  {"content":"\r\n\r\nوَلَا تَقْرَبُوا مَالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ وَأَوْفُوا الْكَيْلَ وَالْمِيزَانَ بِالْقِسْطِ لَانُكَلِّفُ نَفْساً إِلَّا وُسْعَهَا وَإِذَا قُلْتُمْ فَاعْدِلُوا وَلَوْ كَانَ ذَا قُرْبَى وَبِعَهْدِ اللّهِ أَوْفُوا ذلِكُمْ وَصَّاكُم بِهِ لَعَلَّكُمْ تَذَكَّرُونَ « 152 » وَأَنَّ هذَا صِرَاطِي مُسْتَقِيماً فَاتَّبِعُوهُ وَلَاتَتَّبِعُوا السُّبُلَ فَتَفَرَّقَ بِكُمْ عَن سَبِيلِهِ ذلِكُمْ وَصَّاكُم بِهِ لَعَلَّكُمْ تَتَّقُونَ « 153 »\r\nلغت و اعراب :\r\nبالّتى هى أحسن به تقدير « بالطريقة الّتى » . أشُدّ : جمع شدّت و توان ، مثل أنعُم و نعمت .\r\nالكيل و الميزان يعنى مكيل و موزون . وُسع : طاقت و توان . و لو كان ذا قربى به‌تقدير « و لو كان المقول له ذا قربى » .\r\nتفسير :\r\nوَ لَاتَقْرَبُواْ مَالَ الْيَتِيمِ إِلَّا بِالَّتِى هِىَ أَحْسَنُ\r\nيعنى : ششم آن كه به مال يتيم نزديك نشويد . مراد از مال در اين‌جا اعم از كلّى در ذمّه و عين خارجى و حقوق شرعى و عقلايى است . و معناى نزديك نشدن اين است كه هيچ تصرفى در آن نكنيد ، خواه تصرف اعتبارى انشايى مانند فروختن ، هبه كردن ، اجاره دادن و غيره ، يا تصرف حقيقى نظير خوردن ، پوشيدن ، سكونت و غيره . مگر از راهى كه نيكوتر است ، يعنى به صلاح يتيم و به اجازهء شرع است مانند تصرفات ولىّ شرعى يتيم چون جدّ پدرى ، وصىّ پدر و جدّ پدرى ، ولىّ امر مسلمين ، و نيز هر تصرف صالح و ضرورىاى كه\r\n\r\n","description":"","footnote":"","page_name":" 481 ","page_number":483},
  {"content":"\r\n\r\nدر برخى از اوقات از هركس صادر شود . و تفصيل مسأله در فقه اسلامى است .\r\nحَتَّى يَبْلُغَ أَشُدَّهُ\r\nيعنى : منوعيتِ نزديك شدن به مال يتيم تا زمانى است كه وى به حدّ أشُد برسد ، يعنى نيروهاى جسمى و روحى او به حدّ قوّت و كمال نوعى خود برسد و علامت آن ، رسيدن به بلوغ و سنّ شرعى و توان آميزش جنسى است .\r\nوَ أَوْفُواْ الْكَيْلَ وَ الْمِيزَانَ بِالْقِسْطِ\r\nيعنى : هفتم آن كه كيل و وزن را عادلانه به نحو كامل بپردازيد . يعنى در مقام اداى هر حقّى آنچه را كه با پيمانه و ترازو مىسنجيد به نحو تمام و بدون هيچ نقص و كسرى بپردازيد ، كه اين كار ، قسط و عدل است .\r\nلَا نُكَلِّفُ نَفْساً إِلَّا وُسْعَهَا\r\nاين كلام ، دفع توهّم اين است كه رعايت كامل همهء اين تكاليف از توان بشر بيرون است . يعنى : ما هيچ نفسى را در مرحلهء توجيه احكام اعتقادى و عملى ، مكلّف نمىكنيم مگر به اندازهء توان او هرچند ممكن است گاهى بر وى مشكل باشد .\r\nوَ إِذَا قُلْتُمْ فَاعْدِلُواْ وَ لَوْ كَانَ ذَا قُرْبَى\r\nيعنى : هشتم آن كه هنگامى كه سخن گفتيد عدالت ورزيد . مراد مطلق سخن گفتن در مقام اظهار نظر است مثل قضاوت ميان متخاصمين ، يا اداى شهادت ، يا فتوا در مقام استنباط ، يا اظهار نظر دربارهء هر موضوعى و شخصى و حادثه‌اى . و هرچند آن كه درباره‌اش سخن مىگوييد از نزديكانتان باشد . يعنى خويشى سبب نشود كه در كلام ، راه باطل بپيماييد .\r\nوَ بِعَهْدِ اللَّهِ أَوْفُواْ ذلِكُمْ وَصَّاكُم بِهِ لَعَلَّكُمْ تَذَكَّرُونَ\r\nيعنى : نهم آن كه به پيمان خدا وفا كنيد . اطلاق پيمان ، شامل پيمان‌هايى است كه خداوند به وسيلهء پيامبران و كتاب‌هاى آسمانى و به واسطهء عقل و خرد از جامعهء بشرى گرفته است كه او را اطاعت كنند و فرامينش را عملى سازند و واجبات را به نحو الزام و مندوبات را به نحو استحباب پياده نمايند ؛ و نيز پيمان‌هايى كه بشر با خدا مىبندد مانندعهدها و نذرها و سوگندها كه در فقه ذكر شده است . همهء اينها امورى است كه خدا\r\n\r\n","description":"","footnote":"","page_name":" 482 ","page_number":484},
  {"content":"\r\n\r\nشما را بدان توصيه كرده ، شايد متذكر شويد .\r\nوَ أَنَّ هذَا صِرَاطِى مُسْتَقِيماً فَاتَّبِعُوهُ وَ لَاتَتَّبِعُواْ السُّبُلَ فَتَفَرَّقَ بِكُمْ عَن سَبِيلِهِ\r\nيعنى : و به خاطر اين كه اين راه مستقيم من است ، از آن پيروى كنيد و به دنبال راه‌هاى ديگر نيفتيد كه شما را از راه او متفرق مىسازد .\r\nمراد از « هذا » احكام نُه‌گانهء مذكور در دو آيهء پيش است كه مطابق شرايع و كتاب‌هاى آسمانى و عقل سليم‌اند و يا همهء احكامى است كه در اين سوره گذشت ، كه همه راه معنوى مستقيم خداست . و مراد از « سبل » راه‌هاى مختلف مذاهب و مكاتب است در برابر اصول اعتقادى اسلام و راه‌هاى گوناگون گناهان عملى در مقابل فروع اسلامى . و امر به پيروى از راه مستقيم و نهى از اتّباع راه‌هاى مختلف ، هر دو ارشادى و براى هدايت جامعه است . و در اين آيه راه منسوب به خدا مفرد آمده و راه غير او جمع آمده ، اشاره به اين كه راه خدا راست و نظير خط مستقيم است و هرچه از آن جدا شود راه انحرافى است و طبعاً متعدد است .\r\nذلِكُمْ وَصَّاكُم بِهِ لَعَلَّكُمْ تَتَّقُونَ\r\nيعنى : همهء اينها امورى است كه خدا شما را بدان توصيه كرده ، شايد تقوا پيشه كنيد و از مخالفت اوامر و نواهى او بپرهيزيد .\r\nثُمَّ آتَيْنَا مُوسَى الْكِتَابَ تَمَاماً عَلَى الَّذِي أَحْسَنَ وَتَفْصِيلًا لِكُلِّ شَيْءٍ وَهُدَىً وَرَحْمَةً لَعَلَّهُم بِلِقاءِ رَبِّهِمْ يُؤْمِنُونَ « 154 » وَهذَا كِتَابٌ أَنْزَلْنَاهُ مُبَارَكٌ فَاتَّبِعُوهُ وَاتَّقُوا لَعَلَّكُمْ تُرْحَمُونَ « 155 »\r\nلغت و اعراب :\r\nتماماً مفعولٌ لهِ آتينا است به تقدير « تمام الشريعة و الكرامة » . تفصيلًا و هدًى و رحمةً عطف‌اند به تماماً . أنزلناه : آن را دفعتاً فرستاديم . و كتاب و أنزلناه و مبارك هر سه خبر هذا است و يا آن كه أنزلناه و مبارك صفت كتاب اند .\r\n\r\n","description":"","footnote":"","page_name":" 483 ","page_number":485},
  {"content":"\r\n\r\nتفسير :\r\n\r\n[ قرآن منشأ بركت 
  ]\r\nثُمَّ ءَاتَيْنَا مُوسَى الْكِتَابَ\r\nيعنى : سپس به موسى كتاب داديم . مراد از كلمهء « ثمَّ » اين است كه پس از آن كه كليات و مشتركات شرايع آسمانى را به نحوى كه در آيات قبل اشاره شد براى پيامبران پيش از موسى از نوح و ابراهيم و برانگيختگان در فواصل آنها تشريع كرديم و در كتاب‌هايشان نگاشتيم ، به موسى كه سومين پيامبر اولواالعزم داراى شريعت مستقل است كتاب آسمانى تورات داديم .\r\nتَمَاماً عَلَى الَّذِى أَحْسَنَ\r\nيعنى : براى تتميم و تكميل كليات شريعت و عرضهء آن بر مردمى كه نيكوكار بودند ، يا به احكام پيشين خود نيكو عمل كرده بودند . و مراد ، نيكان قوم موسى هستند .\r\nوَ تَفْصِيلًا لِّكُلِّ شَىْءٍ وَ هُدًى وَ رَحْمَةً لَّعَلَّهُم بِلِقَآءِ رَبِّهِمْ يُؤْمِنُونَ\r\nيعنى : و براى اين كه تفصيل همه چيز و هدايت و رحمت باشد . يعنى كتاب موسى نسبت به همهء احكام اصولى و فروعى شريعت و معارف دينى و برنامه‌هاى مورد نياز جامعه ، توضيح و تفسير گسترده باشد ، و براى اين كه مايهء هدايت و رحمت باشد ، شايد آنان به لقاى پروردگارشان ايمان آورند .\r\nوَ هذَا كِتَابٌ أَنزَلْنَاهُ مُبَارَكٌ\r\nيعنى : و اين قرآن ، كتابى است كه ما آن را فرو فرستاديم و پربركت است . يعنى اين كتاب را نيز در پى ابلاغ كليات شرايع آسمانى نازل كرديم براى تفصيل شرايع و تكميل آن به نحوى كه جامعهء بشرى تا انقراض نسل خود نيازمند كتاب و شريعتى جديد نباشد .\r\nو مراد از كلمهء « انزال » كه مكرراً در اين كتاب در توصيف خود آن آمده عبارت است از فرود آمدن مجموع و دفعى آن در مراحل و منازل مختلف . يعنى نخست از علم ازلى الهى به لوح محفوظ ، و از آن‌جا به قلب جبرئيل امين ، و از آن‌جا به صفحهء دل پيامبر اسلام و از آن‌جا به متن جامعهء بشرى . و مراد از وفور بركت آن انتشار علوم و معارف آن است در ميان مجامع بشرى و مسلمين جهان و افكار متفكران و دانشمندان و عقلاى منصف جهان ، و تأثيرات عجيب اصول و فروع و اخلاق و آداب شريعتى است كه آن\r\n\r\n","description":"","footnote":"","page_name":" 484 ","page_number":486},
  {"content":"\r\n\r\nكتاب به انسان‌ها عرضه داشته و تحولات فكرى و اخلاقى در انسان‌ها ايجاد كرده است .\r\nفَاتَّبِعُوهُ وَ اتَّقُواْ لَعَلَّكُمْ تُرْحَمُونَ\r\nخطاب به پيامبر اسلام و همهء مجامع انسانى است كه : بايد از آن پيروى كنيد ، يعنى علوم و معارف اسرارى را كه در محتواى آن مندرج است فرا گيريد . و تقوا بورزيد ، يعنى همهء احكام آن را براى اين كه روانتان را در غضب و عذاب خدا حفظ كنيد در خود و عائله و جامعهء خود پياده نماييد ، شايد مورد ترحّم خدا قرار گيريد .\r\nأَن تَقُولُوا إِنَّمَا أُنْزِلَ الْكِتَابُ عَلَى طَائِفَتَيْنِ مِن قَبْلِنَا وَإِن كُنَّا عَن دِرَاسَتِهِمْ لَغَافِلِينَ « 156 » أَوْ تَقُولوا لَوْ أَنَّا أُنْزِلَ عَلَيْنَا الْكِتَابُ لَكُنَّا أَهْدَى مِنْهُمْ فَقَدْ جَاءَكُم بَيِّنَةٌ مِن رَبِّكُمْ وَهُدىً وَرَحْمَةٌ فَمَنْ أَظْلَمُ مِمَّن كَذَّبَ بِآيَاتِ اللّهِ وَصَدَفَ عَنْهَا سَنَجْزِي الَّذِينَ يَصْدِفُونَ عَنْ آيَاتِنَا سُوءَ الْعَذَابِ بِمَا كَانُوا يَصْدِفُونَ « 157 »\r\nلغت و اعراب :\r\nأن تقولوا به تقدير « كراهة أن تقولوا » . و إن كنّا « إن » مخفّفه از مثقّله و اسم آن محذوف است به تقدير « انّ الشأن كنّا » يا به تقدير « انّه كنّا » . و لام لَغافلين علامت مخفّفه بودن « انّ » است . دَرَسَ الكتاب دراسةً : خواند و حفظ كرد آن را . صَدَفَ عن الشىء - از باب ضَرَب - :\r\nاعراض كرد از آن ، جلوگيرى نمود از آن . أو تقولوا در صدر آيهء بعد عطف است به أن تقولوا در صدر آيهء قبل .\r\nتفسير :\r\nأَن تَقُولُواْ إِنَّمَا أُنزِلَ الْكِتَابُ عَلَى طَآئِفَتَيْنِ مِن قَبْلِنَا\r\nاين كلام خطاب به اهل مكّه و به عنوان تعليل براى نزول كتاب در آيهء قبل است .\r\n\r\n","description":"","footnote":"","page_name":" 485 ","page_number":487},
  {"content":"\r\n\r\nيعنى : ما قرآن را فرو فرستاديم تا مبادا در روز واپسين در مقام اعتذار از اين كه چرا مشرك و بت‌پرست شديد و از اصول و فروع دين الهى محروم مانديد ، بگوييد : در دنيا كتاب آسمانى كه شامل دين و عقايد و احكام بود تنها بر دو طايفهء پيش از ما - يهود و نصارا - نازل شده بود و براى ما كتابى نازل نشد . ذكر اين دو كتاب به تنهايى ، به لحاظ اين است كه آنان از غير آن دو مانند كتاب نوح و ابراهيم و زبور و صحف اطلاعى نداشتند .\r\nوَ إِن كُنَّا عَن دِرَاسَتِهِمْ لَغَافِلِينَ\r\nيعنى : و مبادا بگوييد : به يقين ما از دراست آنها غافل بوديم . يعنى نمىدانستيم آنها كتاب‌هاى خود را مىخوانند و بحث و تحقيق مىكنند سپس به مرحلهء عمل مىآورند ، زيرا ما نه به خطّ و كتابت آنها آشنا بوديم و نه از زبان عبرى و سريانى آنها اطلاع داشتيم . و اين امر سبب شد كه ما به سراغ دين و كتاب آسمانى نرفتيم .\r\nأَوْ تَقُولوُاْ لَوْ أَنَّآ أُنزِلَ عَلَيْنَا الْكِتَابُ لَكُنَّآ أَهْدَى مِنْهُمْ\r\nيعنى : يا آن كه در مقام اعتذار بگوييد : اگر براى ما نيز كتاب آسمانى فرود مىآمد به يقين از آنها يعنى از طايفهء يهود و نصارا هدايت‌يافته‌تر بوديم ، زيرا ما در استعداد فكرى و ذوق علمى و درك نكات و معارف و سخنورى و ادب ، شهرهء آفاق بوديم .\r\nفَقَدْ جَآءَكُم بَيِّنَةٌ مِّن رَّبِّكُمْ وَ هُدًى وَ رَحْمَةٌ\r\nيعنى : پس بىترديد بر شما نيز حجّت و برهانى از جانب پروردگارتان آمد ، يعنى اين قرآن و اين كتاب آسمانى كه سراپا هدايت و رحمت است .\r\nفَمَنْ أَظْلَمُ مِمَّن كَذَّبَ بَايَاتِ اللَّهِ وَ صَدَفَ عَنْهَا\r\nيعنى : پس چه كسى ظالم‌تر است از آن كه آيات خدا را ، يعنى آيات قرآنى و آورندهء آن را ، يا آيات و نشانه‌هاى انفسى و آفاقى و خالق و مدبّر آن را ، تكذيب و انكار نمايد و خود از آنها اعراض نمايد و ديگران را هم مانع شود ؟ همان گونه كه اهل مكّه مىكردند .\r\nسَنَجْزِى الَّذِينَ يَصْدِفُونَ عَنْ ءَايَاتِنَا سُوءَ الْعَذَابِ بِمَا كَانُواْ يَصْدِفُونَ\r\nيعنى : زود باشد كه ما كسانى را كه از آيات ما روى مىتابند و ديگران را نيز مانع مىشوند به سزاى آن كه پيوسته اعراض دارند به بد عذابى كيفر دهيم . مراد شكست فاحش آنها در بدر كبرى و شكست‌هاى بعدى آنها در دنياست به گونه‌اى كه بالاخره از\r\n\r\n","description":"","footnote":"","page_name":" 486 ","page_number":488},
  {"content":"\r\n\r\nجزيرةالعرب ريشه‌كن شدند و روزى بيايد كه از سطح زمين نابود گردند .\r\nهَلْ يَنْظُرُونَ إِلَّا أَن تَأْتِيَهُمُ الْمَلَائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آيَاتِ رَبِّكَ يَوْمَ يَأْتِي بَعْضُ آيَاتِ رَبِّكَ لَايَنْفَعُ نَفْساً إِيمَانُهَا لَمْ تَكُنْ آمَنَتْ مِن قَبْلُ أَوْ كَسَبَتْ فِي إِيمَانِهَا خَيْراً قُلِ انتَظِرُوا إِنَّا مُنتَظِرُونَ « 158 »\r\n\r\n[ حجت بر مشركان تمام است 
  ]\r\nلغت و اعراب :\r\nنَظَرَ الشىءَ - از باب نَصَر - : نگاه كرد به آن ، و نَظَرَه : در انتظار او بود . هل ينظرون استفهام به قصد نفى است . يأتى ربّك به‌تقدير « أمرُ ربّك » يا « جميع آيات ربّك » . لم تكن آمنت صفت نفس است .\r\nتفسير :\r\nهَلْ يَنْظُرُونَ إِلَّآ أَن تَأْتِيَهُمُ الْمَلَآئِكَةُ أَوْ يَأْتِىَ رَبُّكَ أَوْ يَأْتِىَ بَعْضُ ءَايَاتِ رَبِّكَ\r\nاين آيه و دو آيهء بعد تتمهء سخن از مشركان و تهديد و توبيخ آنهاست بر تفرقه‌افكنى در دين ، و نهى مسلمين از افتراق ، و وعدهء نيك به آنهاست .\r\nمعناى آيه : آيا مشركان مكّه و منكران نبوت پيامبر و كتاب او ، جز اين را انتظار دارند كه فرشتگان بيايند ، يا امر پروردگارت بيايد و يا برخى از آيات او بيايد ؟ ! يعنى مقتضاى عمل‌هاى پليد و انكارهاى شديد آنها آمدن اين امور است .\r\nمراد از آمدن ملائكه نازل‌شدن فرشتگان عذاب است در دنيا كه سبب هلاكت دسته‌جمعى آنهاست نظير آن كه بر قوم نوح با طوفان آمدند ، و بر قوم هود و صالح با صيحه و زلزله ، و بر قوم لوط با باران سنگ ، و بر فرعونيان و قارونيان با غرق در آب و خَسْف در زمين .\r\nو مراد از آمدن پروردگار ، توجه فرمان هلاكت‌آور و نابودكنندهء بدون مهلت ، و يا آمدن همهء آيات و نشانه‌هاست در مقابل آمدن برخى از آنها ، يعنى قيام رستاخيز عام كه در آن\r\n\r\n","description":"","footnote":"","page_name":" 487 ","page_number":489},
  {"content":"\r\n\r\nروز ، جلال و جبروت و قدرت و هيبت خداوند آن‌چنان در جلو چشم انس و جن تجلّى مىكند كه گويى خدا خود به صحنه آمده و مورد رؤيت قرار گرفته ، و گرنه حقيقت آمدن بر خدا محال است ، زيرا خداوند جسم نيست و تحوّل و نقل و انتقال بر او از نظر شرايع و حكم عقل محال است .\r\nو مراد از آمدن برخى از آيات خداوند ، رسيدن مرگ آنهاست كه علائم قدرت خدا را به مجرد بسته شدن چشم و غيبت و انقطاع حواس از دنيا و توجه به عالم برزخ و مشاهدهء آن محيط ، مىبينند .\r\nيَوْم‌َيَأْتِى بَعْضُ ءَايَاتِ رَبِّكَ لَايَنْفَع‌ُنَفْساً إِيمَانُهَا لَمْ تَكُنْ ءَامَنَت‌ْمِن قَبْلُ أَوْ كَسَبَتْ فِى إِيمَانِهَا خَيْراً\r\nيعنى : آن روزى كه برخى از آيات پروردگارت بيايد ، يعنى مرگ برسد و علائم آخرت را ببينند ، هيچ نفسى را كه پيش از آن در دنيا ايمان نياورده بود و يا در حال ايمانش عمل نيك انجام نداده بود ، ايمان آوردنش سودى نخواهد بخشيد ، يعنى پذيرفته نخواهد شد .\r\nمراد از عدم سود ايمان كسى كه در دنيا ايمان آورده و هيچ عمل صالحى انجام نداده اين است كه ايمانش در رفع عذاب‌هاى برزخ و قيامت و مدتى از جهنم و در شمول رحمت‌هاى الهى بر صالحان در طى اين مدت سودى نخواهد بخشيد ، و لكن اصل ايمان او در رفع خلود در آتش اثر دارد و او مخلّد نخواهد بود ، و اين امر ديگرى است .\r\nقُلِ انتَظِرُواْ إِنَّا مُنتَظِرُونَ\r\nيعنى : بگو : منتظر باشيد ، حتماً ما هم منتظريم .\r\nشما يكى از امور سه گانهء فوق ( نزول فرشتگان عذاب در دنيا ، قيام قيامت ، مرگ افراد ) را منتظر باشيد كه سبب شكست و نابودى و شقاوت ابدى شماست ، ما نيز منتظر همان‌ها دربارهء شماييم كه سبب نجات و راحتى و خوشحالى ماست .\r\nإِنَّ الَّذِينَ فَرَّقُوا دِينَهُمْ وَكَانُوا شِيَعاً لَسْتَ مِنْهُمْ فِي شَيْءٍ إِنَّما أَمْرُهُمْ إِلَى اللّهِ ثُمَّ يُنَبِّئُهُم بِمَا كَانُوا يَفْعَلُونَ « 159 »\r\n\r\n","description":"","footnote":"","page_name":" 488 ","page_number":490},
  {"content":"\r\n\r\nلغت و اعراب :\r\n\r\n[ تفرقه در دين روانيست 
  ]\r\nشِيَع : جمع شيعه ، تابع و پيرو ، نام پيروان على بن ابى طالب و اولاد معصوم او عليهم السلام . فى شىء : به تقدير « من العقائد » يا « من المسئولية » .\r\nتفسير :\r\nإِنَّ الَّذِينَ فَرَّقُواْ دِينَهُمْ وَ كَانُواْ شِيَعاً\r\nيعنى : حقيقت اين است كسانى كه دينشان را تجزيه كردند و فرقه فرقه شدند ؛ مراد از « الذين » در اين‌جا اعمّ است از مشركان معاصر زمان پيامبر اسلام و يهود و نصارا ، زيرا همهء آنان در دينشان فرقه فرقه بودند ، مشركان در اعتقاد به ربوبيت بتان و ستارگان و فرشتگان ، و در آداب و رسوم جاهلى خودشان ؛ و بر طبق روايات ، يهودان در تفرقه به هفتاد و يك فرقه و نصارا در افتراقشان به هفتاد و دو فرقه .\r\nلَسْتَ مِنْهُمْ فِى شَىْءٍ\r\nيعنى : اى پيامبر ، تو در هيچ چيزى از آنها نيستى .\r\nدر هيچ يك از عقايد و سنن و آداب و روش با آنها وحدت و اشتراك ندارى ، زيرا اعتقادات و رفتار آنها با اصول و فروع اسلامى تو مباين است .\r\nو محتمل است مفاد كلام به قرينهء جملهء بعد ، اين باشد كه مسئوليت هيچ امرى از امورشان به عهدهء تو نيست ، نه ايمان و تسليم قلبى آنها ، زيرا آن در اختيار تو نيست ، و نه پياده كردن برنامه‌هاى دينى در ميان آنها ، زيرا فعلًا مأمور به جهاد و امر و نهى نيستى ، و نه مجازات‌هاى دنيوى و كيفرهاى اخروى آنها ، زيرا آنها از شئون خداى آنهاست .\r\nإِنَّمآ أَمْرُهُمْ إِلَى اللَّهِ ثُمَّ يُنَبِّئُهُم بِمَا كَانُواْ يَفْعَلُونَ\r\nيعنى : جز اين نيست كه كار آنها در دنيا از نظر ادارهء امور ، و اتمام حجت در دين ، و حساب همهء اعمال ، و مهلت تا مدتى معين مربوط به خداست . سپس در آخرت آنها را به آنچه در دنيا انجام مىدادند آگاه خواهد نمود .\r\n\r\n","description":"","footnote":"","page_name":" 489 ","page_number":491},
  {"content":"\r\n\r\nمَن جَاءَ بِالْحَسَنَةِ فَلَهُ عَشْرُ أَمْثَالِهَا وَمَن جَاءَ بِالسَّيِّئَةِ فَلَا يُجْزَى إِلَّا مِثْلَهَا وَهُمْ لَايُظْلَمُونَ « 160 »\r\n\r\n[ مقدار پاداش نيك و بد در قيامت 
  ]\r\nلغت و اعراب :\r\nحسنه : صفت مشبهه ، مؤنّث « حسن » است يعنى كار نيك يا شىء نيك . و گفته شده كه « تاء » براى مبالغه است يعنى عمل بسيار نيك . عشر أمثالها « أمثالها » تميز « عشر » نيست بلكه تقدير « عشر حسنات » است و « أمثالها » صفت آن است . سيّئه صفت است و مؤنث « سىّء » ضدّ « حسنة » ، يعنى كار يا شىء زشت .\r\nتفسير :\r\nمَن جَآءَ بِالْحَسَنَةِ فَلَهُ عَشْرُ أَمْثَالِهَا\r\nيعنى : هركس حسنه‌اى بياورد براى او ده برابر آن است .\r\nمراد از « حسنه » كار نيك است خواه واجب يا مستحب ، عمل قلبى يا بدنى ، نيك در نزد شرع يا عقل . و مراد از ده برابر ، ده تا حسنه است . و چون آيه عمدتاً در مقام بيان پاداش اخروى است ، پس مراد از « حسنه » پاداش نيك در آخرت است كه حقيقت آن فعلًا معلوم نيست ، زيرا كسى كه دو ركعت نماز واجب يا مستحب به جا آورد يا يك روز روزه بگيرد مسلّماً در آخرت به او بيست ركعت نماز و ده روز روزه نمىدهند بلكه ده تا پاداش مىدهند كه جنس آن معلوم نيست كه آيا درخت بارور است يا لباس حرير يا نهر جارى ؟ ولى اين تعبير در پاداش‌هاى دنيوى صحيح است كه كسى كه يك درهم انفاق كرده ، ده درهم به دست او بيايد ، و در پاداش‌هاى اخروى نيز فىالجمله صحيح است كه كسى در دنيا يك عدد سيب انفاق كرده ، در آخرت ده عدد سيب دريافت كند .\r\n\r\n","description":"","footnote":"","page_name":" 490 ","page_number":492},
  {"content":"\r\n\r\nو لازمِ تعبيرِ ده برابر اين است كه بر هر حسنه ابتداءً و به لحاظ طبع اوّلى پاداش معيّنى تعيين شده است ، سپس از باب تفضّل آن را ده برابر مىكنند . و ظاهر آيه اين است كه پاداش ده برابر براى همهء حسناتِ صادره از انسان است ، پس تقدير اوّلى براى مصلحت خاصى است .\r\nو بايد دانست كه تحديد در آيه در طرف قلّت است ، يعنى حدّاقلّ پاداش اخروى ده برابر است و حدّاكثر آن را ميزانى نيست ، به شهادت آيهء 261 از سورهء بقره مَّثَلُ الَّذِينَ يُنفِقُونَ أَمْوَالَهُمْ فِى سَبِيلِ اللَّهِ كَمَثَلِ حَبَّةٍ أَنبَتَتْ سَبْعَ سَنَابِلَ فِى كُلِّ سُنبُلَةٍ مِّائَةُ حَبَّةٍ وَ اللَّهُ يُضَاعِفُ لِمَن يَشَآءُ كه لازم تشبيه انفاق يك حبّه در راه خدا به يك حبّه بذر زير زمينى كه هفتصد حبّه بازده داشته باشد ، اين است كه يك حسنه هفتصد حسنه خواهد داشت و گاهى خداوند زيادتر خواهد نمود .\r\nوَ مَن جَآءَ بِالسَّيِّئَةِ فَلَا يُجْزَى إِلَّا مِثْلَهَا\r\nيعنى : و هركس عمل زشتى را به جا آورد ( خواه عمل قلبى باشد مانند كفر و نفاق و عناد در برابر حق ، يا عمل فرعىِ بدنى نظير محرّمات شرعى و قبايح عقلى ) پس او در برابر آن كيفر داده نمىشود مگر سيّئه‌اى نظير و مساوى آن ، كه حقيقت اين سيّئه نيز در آخرت روشن نيست كه مثلًا اگر نماز يا روزه‌اى را ترك كرد يا دروغ گفت و خمر خورد ، در آخرت چه رقم عذابى را خواهد چشيد ، يا فعل و ترك او به صورت چه عذابى يا صفتى مجسّم و متبلور خواهد شد .\r\nوَ هُمْ لَايُظْلَمُونَ\r\nضميرهاى جمع شامل اهل حسنه و سيّئه است .\r\nيعنى : و هيچ يك از دو گروه مورد ستم قرار نمىگيرند ، نه از پاداش چندين برابر محسن كسر مىشود و نه بر كيفر مماثل مُسىء اضافه مىگردد . و ممكن است مرجع ضماير ، اهل سيّئه باشد اشاره به اين كه كيفر آنها هرچند آتش سوزان و به نحو خلود و ابديت باشد ظلم از جانب خدا نيست ، بلكه نتيجهء كفر و زندقه و عناد و تكبر در برابر حق و اصرار تا آخر عمر است كه قدرت و قهّاريت و عدل خداوند مسبّب آن ، و حكمت بالغه‌اش مجرى آن است .\r\n\r\n","description":"","footnote":"","page_name":" 491 ","page_number":493},
  {"content":"\r\n\r\nقُلْ إِنَّنِي هَدَانِي رَبِّي إِلَى صِرَاطٍ مُسْتَقِيمٍ دِيناً قِيَماً مِلَّةَ إِبْرَاهِيمَ حَنِيفاً وَمَا كَانَ مِنَ الْمُشْرِكِينَ « 161 » قُلْ إِنَّ صَلَاتِي وَنُسُكِي وَمَحْيَايَ وَمَمَاتِي لِلّهِ رَبِّ الْعَالَمِينَ « 162 » لَاشَرِيكَ لَهُ وِبِذلِكَ أُمِرْتُ وَأَنَا أَوَّلُ الْمُسْلِمِينَ « 163 »\r\nلغت و اعراب :\r\nديناً بدل است از محلّ صراط ، گويى گفته شده « صراطاً مستقيماً » . قِيَم مصدر است به معناى فاعل مانند كِبَر و صِغَر ، يعنى قائم و پابرجا . ملّة عطف بيان است از ديناً . حنيفاً حال است از ابراهيم يا از دين . نُسُك مصدر است به معناى عبادت و مجموع اعمال حج و خصوصِ قربانى . بذلك اشاره است به قول يا به اعتراف به مالكيت و عدم شرك .\r\nتفسير :\r\nقُلْ إِنَّنِى هَدَانِى رَبِّى إِلَى صِرَاطٍ مُّسْتَقِيمٍ دِيناً قِيَماً\r\nيعنى : اى پيامبر ، بگو : بىترديد پروردگارم مرا به‌سوى راهى راست هدايت نموده و آن دينى است پابرجا . يعنى مراد از راه راست ، راه معنوى دين اسلام است كه برنامه‌اى است الهى وآسمانى وشامل اصول‌اعتقادى وفضايل روانى و دستورات عملى . و آن قِيَم است يعنى موقت و منسوخ نيست ، بلكه ناسخ همهء شرايع پيش از خود ، و ثابت و استوار ، و از ابتداى عرضهء آن بر جامعهء بشرى تا انقراض نسلشان دين رسمى الهى و شريعت دائم و باقى آسمانى است .\r\nمِلَّةَ إِبْرَاهِيمَ حَنِيفاً وَ مَا كَانَ مِنَ الْمُشْرِكِينَ\r\nيعنى : آن دينى كه خدا مرا بدان هدايت كرده همان طريقت و شريعت ابراهيم است كه پيامبرى حق‌گرا بود . يعنى باورهاى درونيش همه به‌سوى حق و بر وفق حق بود و هيچ باور باطلى نداشت ، و رفتار و روش فردى و اجتماعيش نيز مطابق حق بود و انحراف عملى نداشت ، و او از مشركان نبود .\r\nو ذكر اين كه اين شريعت همان شريعت ابراهيم است به لحاظ اين است كه نسبت ميان\r\n\r\n","description":"","footnote":"","page_name":" 492 ","page_number":494},
  {"content":"\r\n\r\nاين دو شريعت عام و خاص مطلق است و شريعت ابراهيم اخصّ و مندرج در شريعت محمد صلى الله عليه و آله است و تعدد آنها به لحاظ اضافاتى است كه در شرع پيامبر اسلام است ، البته به جز موارد شاذّ و نادر . و اسلام مثل يهوديت و نصرانيت نسبت به شرع ابراهيم نيست كه شامل احكام زيادى متباين با شرع ابراهيمى بودند .\r\nو ذكر نفى شرك از ابراهيم با اين كه دشمن سرسخت بت‌پرستى بود به خاطر نسبت ناروايى است كه مشركان آن عصر به وى مىدادند و مىگفتند كه او نيز فرشتگان را دختران خدا مىدانست .\r\nقُلْ إِنَّ صَلَاتِى وَ نُسُكِى وَ مَحْيَاىَ وَ مَمَاتِى لِلَّهِ\r\n\r\n[ هر چه دارم از خداست 
  ]\r\nيعنى : بگو : بىترديد نماز من و عبادت من و اعمال حج من و هَدْى و قربانى من و مرگ من و زندگى من ، همه از آنِ خداوند است . مراد از اين كه نماز و عبادت از آنِ خداست اين است كه او دستور داده و به نيّت او بايد انجام داد و به يارى تكوينى او تحقّق مىيابد و پاداش دنيوى و اخروى همه بر عهدهء اوست . و مراد از اين كه زندگى و مرگ از آنِ اوست اين است كه ايجاد و پديد آوردن خود شخص ، و بذل وسايل حيات و ادامه دادن زندگى ، و ميراندن از اين جهان ، همه تحت اراده و بر حسب مشيّت بالغهء اوست .\r\nرَبِّ الْعَالَمِينَ\r\nيعنى : او نه تنها متكفّل حيات و ممات من است ، بلكه تربيت شراشر اجزاى قابل تكامل اين جهان ، و رساندن هريك از نقص به كمال به تناسب اقتضاى وجود آن ، از آنِ او و تحت مشيّت تامّهء اوست .\r\nلَا شَرِيكَ لَهُ وَ بِذَ لِكَ أُمِرْتُ وَ أَنَا أَوَّلُ الْمُسْلِمِينَ\r\nهرگز او را شريكى نيست . يعنى نه در نماز و عبادت من ، و نه در ربوبيت او بر جهانيان .\r\nو اگر تربيتى در عالمِ وجود از موجودى نسبت به موجود ديگر ، خواه اختيارى يا تكوينى انجام يابد ، تحت ارادهء تكوينى يا تشريعى اوست . و من بدان مأمور شده‌ام . يعنى به اقرار و اعتراف بر مالكيت مطلقهء او و يا به عدم وجود شريك براى او . و من نخستين مسلمانم .\r\nاين جمله اشاره به امر كلى عقلايى است كه از علايم صدق مدعيان مذاهب و مكاتب ، اين است كه خودشان به مرام و مسلك خود معتقد و عامل باشند ، و همهء پيامبران الهى نيز\r\n\r\n","description":"","footnote":"","page_name":" 493 ","page_number":495},
  {"content":"\r\n\r\nخودشان زودتر و بهتر از همهء افراد امّت معتقد و عامل به شرع خويش بودند .\r\nقُلْ أَغَيْرَ اللّهِ أَبْغِي رَبّاً وَهُوَ رَبُّ كُلِّ شَيْءٍ وَلَا تَكْسِبُ كُلُّ نَفْسٍ إِلَّا عَلَيْهَا وَلَا تَزِرُ وَازِرَةٌ وِزْرَ أُخْرَى ثُمَّ إِلَى رَبِّكُم مَرْجِعُكُمْ فَيُنَبِّئُكُم بِمَا كُنتُمْ فِيهِ تَخْتَلِفُونَ « 164 »\r\n\r\n[ گناه هر كس به گردن خود اوست 
  ]\r\nلغت و اعراب :\r\nلاتكسب مفعولش محذوف است به تقدير « عملًا يا ذنباً » . عليها « على » به معناى ضرر است و يا به تقدير « على عهدتها » است . وَزَرَ الشىءَ - از باب ضَرَب - : حمل كرد آن را ، و وَزِرَ زيدٌ - از باب عَلِم و شَرُف - : گناه كرد زيد . وِزر : بار سنگين ، و غلبهء استعمال در گناه دارد .\r\nاخرى به تقدير « نفس اخرى » .\r\nتفسير :\r\nقُلْ أَغَيْرَ اللَّهِ أَبْغِى رَبّاً وَ هُوَ رَبُّ كُلِّ شَىْءٍ\r\nاين آيه و آيهء بعد در بيان توحيد حق و انحصار ربوبيت و اداره و تربيت عالمِ وجود به ذات اقدس اوست . يعنى بگو : آيا غير از خداوند پروردگار ديگرى را بطلبم ؟ در حالى كه او پروردگار و مربّى همه چيز است . مراد اين كه چون همهء اشيا در تحت تربيت اوست پس ربّ ديگرى نيست كه او را بطلبم و به ربوبيتش بگرايم ، و طبعاً به ربوبيت هرچه گرويدم او در رتبهء مربوب است و مربوب ، شريك رب و در عرض او نمىشود . و اين كلام ، برهانى است بر نفى شريك و وحدت ربوبيت حق .\r\nوَ لَاتَكْسِبُ كُلُّ نَفْسٍ إِلَّا عَلَيْهَا\r\nممكن است اين جمله ناظر به حال مرتكب گناه باشد و مراد از كسب ، كسب معصيت .\r\nيعنى هيچ كس عمل بدى را كسب نمىكند مگر آن كه به ضرر و زيان خود او و يا به عهدهء خود اوست . و ممكن است مراد اعمّ از مرتكب گناه و عامل خير باشد ، پس معناى جمله اين است : هيچ نفسى عملى را از خير يا شر كسب نمىكند مگر آن كه بر عهدهء خود اوست ، يعنى خود ، مستحقّ پاداش خير يا كيفر بد آن است .\r\n\r\n","description":"","footnote":"","page_name":" 494 ","page_number":496},
  {"content":"\r\n\r\nوَ لَاتَزِرُ وَ ازِرَةٌ وِزْرَ أُخْرَى\r\n\r\n[ داده ها همه امتحان است 
  ]\r\nيعنى و هيچ نفس باربردارى كه بايد بار گناه خود را بردارد بار گناه ديگرى را برنخواهد داشت . و اين جمله به منزلهء تتمهء جملهء سابق است . يعنى چون گناه هركس به عهدهء خود اوست ، پس نه غير او گناه او را تحمل مىكند و نه او گناه غير خود را تحمل خواهد نمود . و اين كبراى كلّى در دنيا راجع به استحقاق است ، يعنى كسى به جاى كسى استحقاق پيدا نمىكند ، نه استحقاق مؤاخذه‌ها و حدود و تعزيرات دنيوى و نه استحقاق عذاب‌هاى اخروى . و در آخرت راجع به فعليت و اجراست ، يعنى در آن عالم كسى متحمل كيفر كسى نمىشود .\r\nثُمَّ إِلَى رَبِّكُم مَّرْجِعُكُمْ فَيُنَبِّئُكُم بِمَا كُنتُمْ فِيهِ تَخْتَلِفُونَ\r\nسپس يعنى ، - پس از انقراض دنيا - بازگشت همهء شما به‌سوى پروردگارتان است ، پس در آن‌جا شما را از همهء آنچه در دنيا بر سر آن اختلاف داشتيد آگاه خواهد نمود . يعنى از اختلافات فرقه‌اى كه ميان هريك از شماست و اختلاف در توحيد و ربوبيت كه با مسلمين داريد آگاه‌تان خواهد كرد ، زيرا در آن روز همهء حقايق و اسرار روشن مىشود و حق و باطل مذاهب و عقايد و اعمال از انس و جن براى همه به نحو علم‌اليقين و عين‌اليقين آشكار مىگردد .\r\nوَهُوَ الَّذِي جَعَلَكُمْ خَلَائِفَ الْأَرْضِ وَرَفَعَ بَعْضَكُمْ فَوْقَ بَعْضٍ دَرَجَاتٍ لِيَبْلُوَكُمْ فِي مَا آتَاكُمْ إِنَّ رَبَّكَ سَرِيعُ الْعِقَابِ وَإِنَّهُ لَغَفُورٌ رَحِيمٌ « 165 »\r\nتفسير :\r\nوَ هُوَ الَّذِى جَعَلَكُمْ خَلَآئِفَ الْأَرْضِ\r\nو اوست كسى كه شما را جانشينان روى زمين قرار داد . يعنى هر نسلى از شما بشر را جانشين نسل سابق كرده و موجودين هر قرن را خليفهء موجودين قرن پيشين نموده تا نسلتان منقرض نشود و در هر تبادل نسل و قرن بر كميّت و كيفيتتان بيفزايد . بنابراين\r\n\r\n","description":"","footnote":"","page_name":" 495 ","page_number":497},
  {"content":"\r\n\r\nخطاب به بشرهاى هر قرن است نسبت به قرن قبل .\r\nو ممكن است مراد از خلافت ، خلافت الهى باشد . يعنى اوست كه شما بشر را در روى زمين جانشين خود كرده است ، نظير آيهء 30 از سورهء بقره إِنِّى جَاعِلٌ فِى الأَرْضِ خَلِيفَةً . و بنابراين ، مخاطب قرار دادن همهء بشر با اين كه برخى از آنها هيچ لياقتى براى جانشينى ندارند به خاطر وجود نيكان و صالحان آنها در طول تاريخ است . يعنى كسانى كه به توحيد و اصول عقايد شريعت هر عصر معتقد و به فروع عملى آن عامل‌اند نظير انبيا و معصومين و پيروان راستين آنها از عدول مؤمنين ، كه اين طوايف در حقيقت خلفاى الهى و جانشينان اويند و متصف‌اند به صفات جلال و جمال خدا و اخلاق فاضله و اعمال نيك ، و متأدب‌اند به آداب اللَّه ، و متخلّق‌اند به اخلاق اللَّه .\r\nوَ رَفَعَ بَعْضَكُمْ فَوْقَ بَعْضٍ دَرَجَاتٍ\r\nيعنى : و خداوند برخى از شما را چندين درجه بالاتر از برخى ديگر قرار داده است .\r\nمراد اعمّ از برترى معنوى و مادى است . اما معنوى همانند مقامات معنوى انبيا و معصومين و پيروان آنها كه در همهء كمالات روحى و فكرى و عملى بالاتر و والاترند . و اما مادّى مانند اختلاف مجامع بشرى و برترى افراد جامعه بر افراد ، و اصنافشان بر اصناف در جهات مادى ، جسمى ، روانى ، مالى ، نسلى ، فردى و اجتماعى .\r\nلِّيَبْلُوَكُمْ فِى مَآ ءَاتَاكُمْ\r\nيعنى : ايجاد اين اختلاف طبقاتى و اعطاى برترىهاى مختلف براى اين است كه شما انسان‌ها را در مورد آنچه به شما داده است بيازمايد . فراترها را به نحوى و فروترها را به نحوى ديگر ، كه با توجيه تكليف واجب و حرام و مؤكَّد و خفيف امتحان كند .\r\nإِنَّ رَبَّكَ سَرِيعُ الْعِقَابِ وَ إِنَّهُ لَغَفُورٌ رَّحِيمٌ\r\nيعنى : حقيقت اين است كه پروردگار تو زودكيفر است . زود بودن كيفر دنيوى براى اين است كه عمرها اندك است و كيفر ، هر وقت برسد زود است . و زود بودن كيفر اخروى براى اين است كه قيامت نيز از باب قاعدهء « كُلُّ ءَاتٍ قَرِيبٌ » و يا از نظر ربوبى نزديك است هرچند به حساب بشر دور است . و يا مراد اين است كه خدا توان مؤاخذه و عقاب زود و فورى را دارد . و به يقين خدا بسيار آمرزنده و مهربان است .\r\n\r\n\r\n","description":"","footnote":"","page_name":" 496 ","page_number":498}
  ]