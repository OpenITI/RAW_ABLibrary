[
  {"content":"\r\n\r\nانديشه هاى كلامى شيخ مفيد\r\nمارتين مكدرموت\r\nترجمهء\r\nاحمد آرام\r\n\r\n","description":"","footnote":"","page_name":" شناسنامه و فهرست 1 ","page_number":1},
  {"content":"\r\n\r\nانتشارات دانشگاه تهران\r\nشمارهء انتشار 2211\r\nشمارهء مسلسل 3401\r\nناشر : مؤسسهء انتشارات و چاپ دانشگاه تهران\r\nتاريخ انتشار : آذرماه 1372\r\nتيراژ چاپ : 3000 نسخه\r\nچاپ وصحافى : مؤسسه انتشارات و چاپ دانشگاه تهران\r\nمسؤليت صحت مطالب كتاب بامترجم است\r\nكليه حقوق براى دانشگاه تهران محفوظ است\r\nقيمت : 3550 ريال\r\nاين كتاب با استفاده از تسهيلات حمايتى وزارت فرهنگ و ارشاد اسلامى منتشر شده است\r\n\r\n","description":"","footnote":"","page_name":" شناسنامه و فهرست 2 ","page_number":2},
  {"content":"\r\n\r\nدانشگاه خوب ، يك ملت را سعادتمتند مىكند\r\n\" امام خمينى قدس سره الشريف \"\r\n\r\n","description":"","footnote":"","page_name":" شناسنامه و فهرست 3 ","page_number":3},
  {"content":"\r\n . \r\n","description":"","footnote":"","page_name":" شناسنامه و فهرست 4 ","page_number":4},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه و فهرست 5 ","page_number":5},
  {"content":"\r\n . \r\n","description":"","footnote":"","page_name":" شناسنامه و فهرست 6 ","page_number":6},
  {"content":"\r\n\r\n\r\nسخنى از مترجم\r\nكتابى كه به نظر خوانندگان ارجمند مىرسد رسالهء اجتهادى براى اخذ درجهء دكترى آقاى دكتر مارتين مكدرموت در دانشگاه شيكاگو بوده كه با راهنمائى پرفسور ويلفرد مادلونگ كه اكنون استاد دانشگاه اكسفورد است به رشتهء تحرير درآمده است .\r\nمؤسّسهء مطالعات اسلامى دانشگاه مك گيل ، شعبهء تهران ، به مديريّت استاد محترم آقاى دكتر مهدى محقّق با آماده ساختن وسائل ترجمه و طبع اين اثر مهم دو خدمت بزرگ كرده است : يكى آنكه شخصيّت علمى و عظمت و نبوغ شيخ مفيد را كه از اعاظم فقها و متكلّمان و محدّثان شيعهء اماميّه و از افتخارات عالم اسلام است به بهترين وجه معرّفى كرده و ديگر آنكه نمونه‌اى از يك كار تحقيقى كه نشان دهندهء بلوغ علمى و اجتهاد يك دانشجو در مرحلهء عالى دانشگاهى است ارائه داده است .\r\nاميد است كه نشر اين كتاب سبب شود تا اولياى علمى كشور خاصّه مسئولان آموزش عالى در حوزه‌ها و دانشگاهها برنامه‌هاى علمى را به گونه‌اى منظّم سازند كه طلّاب و دانشجويان ما قادر باشند صدها اثر نفيس اسلامى را كه از دانشمندان بزرگ ما در زاويه‌هاى فراموشى مانده است با روش و اسلوب علمى مورد بررسى و تحقيق قرار دهند و با قرار دادن آن در دسترس همگان پايه‌هاى جامعهء علمى اسلامى ما را بيش از پيش استوار سازند . ان شاء اللّه تعالى .\r\nدر پايان از استاد محترم حجّة الاسلام آقاى حاج شيخ عبد اللّه نورانى كه اين ترجمه را مورد بازبينى قرار دادند و در تصحيح آن مترجم را يارى فرمودند سپاسگزار است .\r\nتهران ، 2 / 11 / 1362 احمد آرام\r\n\r\n","description":"","footnote":"","page_name":" شناسنامه و فهرست 7 ","page_number":7},
  {"content":"\r\n\r\n\r\nفهرست فصول و مطالب\r\nمقدمه 1\r\nالمفيد 3\r\nمكتبهاى اعتزال 7\r\nعلم كلام 9\r\nزندگى شيخ مفيد 10\r\nاستادان حديث شيخ مفيد 16\r\nروش كار مفيد 18\r\nذيل اول : دربارهء بنو نوبخت 30\r\nذيل دوم : آثار شيخ مفيد 34\r\nكتابهاى مشكوك و مجعول 61\r\nبخش اول : معتزليگرى فصل اول . خلاصه‌اى از دو نظام 49\r\nنظام شيخ مفيد 70\r\nنظام عبد الجبّار 75\r\nفصل دوم . تكليف اخلاقى و نقش عقل 79\r\nنخستين تكليف آدمى 80\r\n\r\n","description":"","footnote":"","page_name":" شناسنامه و فهرست 8 ","page_number":8},
  {"content":"\r\n\r\nتكليف چگونه دانسته مىشود 81\r\nشالودهء تكليف 88\r\nخلاصه 91\r\nذيل : علم ضرورى 92\r\nفصل سوم . مصلحت آدمى و لطف الهى 97\r\nمصلحت آدمى 97\r\nلطف الهى 104\r\nلطف مقاومت‌ناپذير خدا 108\r\nعصمت و آزادى شخص 110\r\nنتيجه 111\r\nفصل چهارم . نبوّت 113\r\nپيامبر 113\r\nمعجزات 115\r\nقرآن 117\r\nحادث بودن قرآن 121\r\nمتن قرآن 125\r\nمزاياى پيغمبر ( ص ) : عصمت 135\r\nمزاياى ديگر 138\r\nخلاصه 139\r\nفصل پنجم . امامت 141\r\nتعريف 141\r\nمعصوم بودن از گناه و خطا 143\r\nمزاياى ديگر 150\r\n\r\n","description":"","footnote":"","page_name":" شناسنامه و فهرست 9 ","page_number":9},
  {"content":"\r\n\r\nغلوهاى طرد شده 153\r\nصفات امام : نظر عبد الجبّار 156\r\nضرورت وجود امام 160\r\nاعتراض به غيبت 171\r\nتعيين امام 176\r\nنتيجه 177\r\nفصل ششم . صفات خدا 179\r\nتوصيف و مرجع آن 181\r\nصفات ذات و صفات افعال 192\r\nخدا به عنوان عالم 193\r\nشنوا و بينا 195\r\nاراده 198\r\nخدا به عنوان متكلّم 203\r\nسرچشمهء صفات 204\r\nنتيجه 205\r\nفصل هفتم . عدل 207\r\nعدل الهى 207\r\nترك و نيّت 213\r\nقدرت اختيار شخص 216\r\nاراده و مراد 219\r\nاستطاعت همچون حالت يا عرض 222\r\nآثار غير مستقيم يا تولّد 225\r\nشهوت 236\r\n\r\n","description":"","footnote":"","page_name":" شناسنامه و فهرست 10 ","page_number":10},
  {"content":"\r\n\r\nاوامر 237\r\nبدل 237\r\nطبع و ختم 241\r\nالم و عوض 241\r\nعوض دادن به بهايم 248\r\nخلاصه 249\r\nفصل هشتم . فلسفهء طبيعى 251\r\nمنابع 252\r\nجواهر فرد يا اتمها 253\r\nمكان 256\r\nبقاء ذرّه‌ها 259\r\nمعدوم 260\r\nاعراض 265\r\nزمان 268\r\nاجسام 272\r\nحركت ( تحرّك ) 274\r\nعلّت بودن مستقيم خدا 280\r\nزمين و عالم 282\r\nطباع 285\r\nعناصر چهارگانه 286\r\nادراك و احساس 288\r\nانسان 294\r\nخلاصه 303\r\nجدول 1 304\r\n\r\n","description":"","footnote":"","page_name":" شناسنامه و فهرست 11 ","page_number":11},
  {"content":"\r\n\r\nنتايج 306\r\nفصل نهم . اسماء و احكام 309\r\nخوارج و معتزله 309\r\nمرجئه 310\r\nاشاعره 312\r\nشيخ مفيد 313\r\nاحكام 315\r\nدرجهء كفر :\r\n( 1 ) مجبّره 320\r\n( 2 ) مقلّدان 321\r\nبدعتگذاران ( اصحاب البدع ) 325\r\nكسانى كه بر ضدّ على ( ع ) جنگيدند 326\r\nيك اعتراض 328\r\nنتيجهء 331\r\nفصل دهم . وعد و وعيد 333\r\nوعيد 333\r\nشفاعت 336\r\nگناهان كبيره و صغيره 340\r\nاطاعت مستوجب پاداش است 343\r\nآمرزش و عفو خدا 348\r\nتفضّل يا ثواب 349\r\nتوبه 351\r\nاحاديث مربوط به آخرت و رجعت 355\r\n\r\n","description":"","footnote":"","page_name":" شناسنامه و فهرست 12 ","page_number":12},
  {"content":"\r\n\r\nعذاب قبر 357\r\nرؤيت پيامبر ( ص ) و فرشتگان در هنگام مرگ 360\r\nروز حساب 362\r\nخلاصه 365\r\nفصل يازدهم . مسائل فقهى و شرعى 367\r\nوضع فقهى اماميّه 368\r\nامر به معروف و نهى از منكر 369\r\nتقيّه 371\r\nهمكارى با فاسقان و ظالمان 374\r\nريشه‌هاى فقه 376\r\nعامّ و خاصّ 377\r\nاجماع 380\r\nقياس 382\r\nاجتهاد صحيح 390\r\nخبر واحد 394\r\nاحاديث متواتر 396\r\nناسخ و منسوخ 398\r\nمتشابهات 402\r\nشيخ مفيد به عنوان ناقد حديث 402\r\nخلاصه 410\r\nبخش دوم : ابن بابويه فصل دوازدهم . به كار بردن عقل 417\r\nفصل سيزدهم . توحيد 427\r\n\r\n","description":"","footnote":"","page_name":" شناسنامه و فهرست 13 ","page_number":13},
  {"content":"\r\n\r\nصفات خدا 433\r\nبداء 435\r\nرؤيت خدا و تعبيرات تشبيهى 448\r\nفصل چهاردهم . عدل 451\r\nخدا و ظلم 463\r\nاستطاعت 464\r\nعدل و لطف 466\r\nفصل پانزدهم . وحى 467\r\nعصمت پيامبران و امامان 470\r\nفصل شانزدهم . انسان 475\r\nايمان و اسلام 475\r\nبهشت 478\r\nنفوس و ارواح 479\r\nخلاصهء بخش دوم 485\r\nبخش سوم : شريف مرتضى فصل هفدهم . شريف مرتضى 491\r\nعقل و سمع ( وحى ) 491\r\nصفات خدا 495\r\n\r\n","description":"","footnote":"","page_name":" شناسنامه و فهرست 14 ","page_number":14},
  {"content":"\r\n\r\nانديشه‌هاى كلامى شيخ مفيد\r\n\r\n","description":"","footnote":"","page_name":" شناسنامه و فهرست 15 ","page_number":15},
  {"content":"\r\n . \r\n","description":"","footnote":"","page_name":" شناسنامه و فهرست 16 ","page_number":16},
  {"content":"\r\n\r\nبسم اللّه الرّحمن الرّحيم\r\n\r\nمقدّمه\r\nنيازمندى به فهم بهتر تكامل علم كلام شيعى از مدّتها پيش احساس شده بوده است .\r\nنويسندگان مدخل بر علم كلام اسلامى به اين نكته اشاره كرده‌اند كه تحقيق تنظيم‌شدهء ايشان محدود به ملاحظاتى دربارهء علم كلام اهل سنّت است و « از صميم قلب آرزومند آنند كه مطالعات خاصّى از ديدگاهى تاريخىتر توسّط كسان ديگر دربارهء كلام اسلامى صورت بگيرد تا از اين طريق كلام معتزلى كه متكلّمان شيعه پيوستگى نزديكى با آن دارند ، در روشنى بيشتر قرار گيرد » « 1 » . هنوز لازم است تكنگاريهاى متعدّدى دربارهء فرد فرد متكلّمان صورت بگيرد ، تا پس از آن بتوان تصوير كاملى از خاستگاه و پيوستگىها و تاريخ نخستين ازدواج ميان دو شريك ، يعنى مذهب اماميّه و مذهب معتزله ، كه در آغاز بسيار دور از حدّ احتمال با يكديگر مخالف بودند ، ترسيم شود .\r\nدر آن هنگام كه اين ملاحظات اظهار مىشد ، تحقيق عبّاس اقبال به نام خاندان نوبختى « 2 » وجود داشت ، و پس از آن نيز تجديد چاپ شد . ولى مطالعات بيشتر در كلام\r\n\r\n\r\n","description":"","footnote":"\r\n( 1 ) - ل . گارده و م . قنواتى ، مدخل بر علم كلام اسلامى ( « تحقيقات در فلسفهء قرون وسطى » ، شمارهء 37 ؛ پاريس : ورن ، 1948 ) ، ص 6 - 5 .\r\n L . Gardet and M . Anawati , Introduction a la theologie musulmane ( « Etudes de philosophie medievale » ) \r\n. ( 2 ) - عباس اقبال ، خاندان نوبختى ( چاپ دوم ؛ مجموعهء زبان و فرهنگ ايران ، شمارهء 43 ؛ تهران ، طهورى ، 1966 ) . نخستين چاپ آن در 1932 منتشر شد .\r\n","page_name":" 1 ","page_number":17},
  {"content":"\r\n\r\nاماميّه بسيار به كندى صورت گرفته است . به تازگى آقاى و . مادلونگ در مقالهء خود زير عنوان « علم كلام امامى و معتزلى » از گسترش كلّى چنين بحثى سخن گفته است « 3 » .\r\nالشيخ المفيد ( ابو عبد اللّه محمّد بن محمّد بن نعمان الحارثى البغدادى ، متوفّى در 413 / 1022 ) موضوع مقالهء كوچكى است كه آقاى ر . شتروتمان در دايرة المعارف اسلام نوشته است « 4 » . گزارشى از زندگى و آثار او را سيّد حسن الموسوى الخرسان در مقدّمهء تهذيب الاحكام « 5 » طوسى آورده است . به تازگى شيخ محمّد حسن آل ياسين كاظمينى مقاله‌اى دربارهء شيخ مفيد منتشر كرده و زندگينامه‌اى از او فراهم آورده كه اميدوار است آن را به چاپ برساند « 6 » . و از همه تازه‌تر ، پس از آنكه تأليف كتاب حاضر صورت گرفت ، آقاى د . سوردل دو مقاله دربارهء وى انتشار داده است « 7 » . بدبختانه نوشتهء استاد سوردل\r\n\r\n\r\n","description":"","footnote":"\r\n( 3 ) - و . مادلونگ ، « اماميه و كلام معتزلى » در تشيع اماميه ( مذاكرات مركز مطالعات عالى تخصصى در تاريخ اديان استراسبورگ ؛ پاريس ، انتشارات دانشگاهى فرانسه ، 1970 ص 30 - 13 .\r\n W . Madelung , « Imamism and Mu tazilite Theology » in Le shi ism imamite ( Cilloque du Centre d'etudes superieures specialise d'histoire des religions de Strasbourg ) \r\n. ( 4 ) - ر . شتروتمان ، « المفيد » ، دايرة المعارف اسلام ( چاپ اول ، ليدن : بريل ، 34 - 1913 ) ، سوم ، 6 - 625 .\r\n R . Strothmann , « Al - Mufid » Encyclopaedia of Islm \r\n. ( 5 ) - ابو جعفر محمد بن الحسن الطوسى ، تهذيب الاحكام ، چاپ حسن موسوى خرسان ( چاپ دوم ؛ نجف : النعمان ، 1959 ) ، اول ، 43 - 4 .\r\n( 6 ) - محمد حسن آل ياسين ، مقالهء « محمد بن محمد بن النعمان ، الشيخ المفيد » ، در مجلة البلاغ ، 3 ( 1970 ) ، 24 - 5 .\r\n( 7 ) - د . سوردل ، « مذهب اماميه از ديدگاه شيخ مفيد » ، در مجلهء تحقيقات اسلامى 40 ( 1972 ) ، 296 - 217 ؛ و مقاله‌اى در تمدن اسلامى ، 1150 - 950 ، ويرايش ر . ريچاردز ( آكسفورد : انتشارات دانشگاه آكسفورد ، 1973 ) ، ص 200 - 187 . در اولى ترجمهء اوائل المقالات مفيد آمده است .\r\n D . sourdel , « L'Imamismc vu par Le Cheikh al - Mufid » , REI , Islamic cimilisation , ed . R . Richards . \r\n","page_name":" 2 ","page_number":18},
  {"content":"\r\n\r\nدير به دست من رسيد و نتوانستم از آن در كتاب حاضر بهره‌بردارى كنم . ولى ، به عقيدهء من ، ديدگاههاى ما به اندازهء كافى با يكديگر متفاوت است و دو تحقيق جداگانه را تجويز مىكند .\r\n\r\nالمفيد\r\nابن تيميّه در حملهء به اعتقادات شيعه دربارهء اختيار آدمى و عدل الهى ، به اين نكته اشاره مىكند كه چنين اعتقادى بعدها براى ايشان پيدا شده است . گفتهء وى چنين است :\r\n« اين مطلب دانسته است كه ريشهء اين اعتقاد از معتزليان است ، و اينكه بزرگان رافضيان همچون مفيد و موسوى و كراجكى و ديگران آن را از معتزله گرفته بوده‌اند . هيچ نشانه‌اى از آن در مباحثات شيعيان نخستين ديده نمىشود » « 1 » .\r\nشيخ مفيد استاد سه متكلّم ديگر بود كه نام آنان را در اينجا مىآوريم : الموسوى ( شريف مرتضى ) ، الطّوسى ، و الكراجكى .\r\nاگر مقصود ابن تيميّه از اين گفته آن بوده باشد كه شيخ مفيد نخستين امامى بوده كه اعتقاداتى از معتزله اقتباس كرده ، بايد گفت كه در آن تسامحى وجود دارد . خياط كه در حدود 269 / 882 كتاب الانتصار خود را تأليف كرده ، گفته است كه رافضيان ( يعنى اماميان ) عموما از روش كلام بيزارى مىجويند و بر آنند كه خدا جسم دارد و حركت\r\n\r\n\r\n","description":"","footnote":"\r\n( 1 ) - ابن تيميه ، منهاج السنة ( قاهره : بولاق ، 1321 ه . ق . ) ، اول ، 31 . نيز به ص 208 رجوع كنيد كه در آنجا « به شيعيان متأخرتر ، همچون مفيد و پيروان وى » اشاره كرده است .\r\n","page_name":" 3 ","page_number":19},
  {"content":"\r\n\r\nمىكند و آرام مىگيرد و رأى خود را عوض مىكند و سبب آن است كه مردمان گناه كنند و كفر ورزند و به ارادهء او مردمان به كارهاى بد مىپردازند « 1 » . ولى خيّاط « گروه اندكى از آنان را كه با معتزله پيوستگى دارند و مؤمن به يگانگى خدا هستند ، و رافضيان آنان را طرد مىكنند » « 2 » از اين تهمت مبرّا مىداند .\r\nاشعرى كه در حدود 300 / 912 كتاب مقالات خود را تصنيف كرده ، از گروهى از رافضيان نام برده است كه بر اعتقاد معتزليان در يگانگى خدا هستند . به گفتهء وى :\r\n« اينان گروه متأخّرى هستند ؛ برادران قديمتر ايشان ، چنان كه پيش از اين گفتيم ، به تشبيه معتقد بودند » « 3 » .\r\nبنابراين ابن تيميّه ، از جهت توصيف نخستين اماميان ، درست گفته است ، ولى چون به بعضى از استثناها در اواخر قرن سوم كه تعليمات مهمّى از معتزله به عاريت گرفته بودند اشاره‌اى نكرده ، سخن وى ناتمام است . اينان اعضاى خاندان نوبختى بودند « 4 » .\r\nولى ، از لحاظى ديگر ، به اين جهت حق با ابن تيميّه است كه شيخ مفيد و شاگردان او را مسئول پيدا شدن لحن معتزلى در كلام اسلامى متأخّرتر دانسته است ، چه مسير حوادث چنان بود كه قرنهاى چهارم و پنجم بيش از قرن سوم عصر سازندگى انديشهء امامى بوده باشد .\r\nدر سال 329 / 941 كلينى مؤلف الكافى ، نخستين مجموعهء بزرگ احاديث شيعهء\r\n\r\n\r\n","description":"","footnote":"\r\n( 1 ) - الخياط ، كتاب الانتصار ، چاپ ه . نيبرگ  H . Nyberg  ( قاهره : دار الكتب المصريه ، 1925 ) ، ص 6 - 4 .\r\n( 2 ) - همان منبع ، ص 6 . نيز رجوع شود به ص 127 ، كه در آن خياط از « گروهى كه به تازگى به معتزله پيوسته‌اند » سخن گفته است .\r\n( 3 ) - الاشعرى ، مقالات الاسلاميين ، چاپ ه . ريتر  H . Ritter  ، ( چاپ دوم ؛ « كتابخانهء اسلامى » ، شمارهء 1 ؛ و يسبادن : شتاينر ، 1963 ) ، ص 35 .\r\n( 4 ) به ذيل شمارهء يك نزديك پايان همين مدخل مراجعه شود .\r\n","page_name":" 4 ","page_number":20},
  {"content":"\r\n\r\nاماميّه كه حجّيّت و اعتبار پيدا كرد ، از دنيا رفت . سال بعد ، با مرگ چهارمين و آخرين نايب امام غايب كه با آن حضرت ارتباط داشت ، غيبت كبرى شروع شد . و چهار سال پس از آن آل بويه فرمانروايى 113 سالهء خود را در بغداد آغاز كردند . پايان يافتن رشته‌اى كه شيعيان را با امام غايب ايشان ارتباط مىداد ، و گردآورى احاديث شيعه ، و به قدرت رسيدن حكومت شيعى در بغداد ، همه اين فرصت و ضرورت را براى مذهب تشيّع فراهم آورد كه در مدّت يك قرن توسعهء عقلى سريع و نيرومند پيدا كند .\r\nبزرگترين دانشمند امامى پس از كلينى ، محدّث و فقيه معروف ابن بابويه قمّى ( متوفّى در 381 / 92 - 991 ) است كه كتاب « من لا يحضره الفقيه » او دومين كتاب از چهار كتاب معتبر اماميّه است . يكى از شاگردان وى الشّيخ المفيد ، ابو عبد اللّه محمّد ابن محمّد بن النّعمان الحارثى البغدادى است كه لقب ابن المعلّم نيز داشت ، و نه تنها به عنوان فقيه و محدّث شناخته مىشد ، بلكه به متكلّمى نيز شهرت داشت .\r\nهدف كتاب حاضر تحقيق در شباهت و اختلاف ميان كلام مفيد و اعتزال است ، و در آن مىكوشيم تا مقامى را كه مفيد در گسترش علم كلام شيعى امامى دارد معلوم كنيم .\r\nقدم اوّل عبارت خواهد بود از مطالعهء كلام او همراه و در مقايسهء با كلام قاضى عبد الجبّار معتزلى بصرى . عبد الجبّار را نه بدان جهت انتخاب كرده‌ايم كه تقريبا معاصر درست شيخ مفيد بوده ، بلكه از آن جهت نيز كه وى تنها معتزلى است كه بيشتر نوشته‌هاى كلامى او موجود است . به زودى اين مطلب بر ما آشكار خواهد شد كه علم كلام شيخ مفيد به مكتب اعتزال بغداد بيشتر نزديك است تا به مكتب متأخّر بصرى عبد الجبّار . در سراسر اين مقايسه كوشش ما بر آن است كه آموزهء ( دكترين ) بغداد را متمايز سازيم و نشان دهيم كه شيخ مفيد چه اندازه به آن نزديك بوده است .\r\nسپس ، براى آنكه مقام مفيد را در داخل كلام اسلامى معلوم كنيم ، وى را با معلّم و سلفش در رهبرى اماميّه ، يعنى ابن بابويه قمى ، و سپس با شاگرد و جانشين خودش شريف مرتضى مقايسه خواهيم كرد كه او نيز نزد عبد الجبّار درس خوانده بود . بنابراين\r\n\r\n","description":"","footnote":"","page_name":" 5 ","page_number":21},
  {"content":"\r\n\r\nكتاب حاضر داراى سه بخش با طولهاى متفاوت خواهد بود : نخست مقايسهء علم كلام مفيد با اعتزال ، پس از آن مقايسهء با ابن بابويه ، و بالاخره مقايسهء كوتاهى با سيّد مرتضى .\r\nنخستين مقايسه نشان خواهد داد كه در دو مسئلهء توحيد و عدل ، انديشهء مفيد با معتزليان موافق است ، و وى در جزئيّات از مكتب بغداد بيش از مكتب بصره تبعيّت مىكند . اختلاف عمدهء مفيد با معتزليان در مسئلهء امامت و در وضع شخص مرتكب گناه كبيره در اين جهان ( در مقابل « وضع متوسط » يا « منزلة بين المنزلتين » معتزليان ) و در جهان ديگر ( در مقابل « وعد و وعيد » معتزله ) است .\r\nمقايسهء شيخ مفيد با ابن بابويه نشان خواهد داد كه اختلاف وى با استاد محدّثش در دفاع از به كار بردن عقل در بحثهاى دينى است كه خود فرايند خداشناختى علم كلام است .\r\nو نيز اين امر آشكار خواهد شد كه حديثىگرى شيعه كه شيخ مفيد حركت خود را از آن آغاز كرده ، بيش از حديثىگرى اهل تسنّن به نظريّات معتزليان نزديك است . مقايسهء در بخش سوم با سيّد مرتضى نشان خواهد داد كه سيّد مرتضى گام فراخترى از گام مفيد به جانب اعتزال برداشته بود ، از آن جهت كه وى نظام بحث خود را نه همچون مفيد با آموزهء تكليف آدمى براى شناختن خدا ، بلكه همچون معتزلهء بصره با مكلّف بودن آدمى براى شناختن خدا از طريق به كار بردن عقل و استدلال آغاز كرده بود . مشاهده خواهيم كرد كه مرتضى در هر نكته از بصريان پيروى مىكرده است ، در صورتى كه مفيد پيرو مكتب بغداد بوده ، ولى مرتضى در مسائل مربوط به امامت و وضع مرتكب گناه كبيره در اين جهان و جهان ديگر ، در كنار شيخ مفيد در برابر معتزليان ايستادگى مىنمود .\r\nبدين ترتيب شيخ مفيد ميان حديثىگرى ابن بابويه و اعتزال بصرى عقلىگرانه‌تر سيّد مرتضى قرار مىگيرد .\r\n\r\n","description":"","footnote":"","page_name":" 6 ","page_number":22},
  {"content":"\r\n\r\n\r\nمكتبهاى اعتزال\r\nدو اصطلاح مكتب معتزلى بغداد و مكتب معتزلى بصره نمايندهء خاستگاه اين دو مكتب است ، و نمايندهء محلى نيست كه متكلّمان اين يا آن مكتب به روزگار شيخ مفيد در آن مىزيسته‌اند . بشر بن معتمر ( متوفّى در 210 / 825 ) يك مكتب اعتزال در بغداد تأسيس كرد كه هواخواه علويان بود « 1 » . با آنكه اين مكتب در ايّام خلافت هارون به همين دليل هواخواهى از علويان در معرض آزار قرار مىگرفت ، در روزگار خلافت مأمون عبّاسى طرفدار علويان و جانشينان بلافصل او مورد حمايت بود . در ايّام خلافت متوكّل ( 247 - 232 / 861 - 847 ) از اين حمايت محروم ماند ، و در مرحلهء اخير اين مذهب ، متكلّمان نامدارى همچون خيّاط ( متوفّى در 290 / 902 ) و جانشينش ، ابو القاسم بلخى معروف به كعبى ( متوفّى در 319 / 931 ) رياست آن را داشتند .\r\nمكتب بصره در اين زمان متأخّر ، با تعليمات ابو على جبّائى ( متوفّى در 303 / 916 ) و مخصوصا پسرش ابو هاشم ( متوفّى در 321 / 933 ) رنگ و شكل معين پيدا كرده بود .\r\nمكتب ابو هاشم كه بهشميّه خوانده مىشد ، صورت غالب اعتزال متأخّرتر شد .\r\nيكى از شاگردان ابو هاشم ، ابو عبد اللّه بصرى ( متوفّى در 367 / 78 - 977 ) بود كه رياست مكتب بصرى را در بغداد داشت .\r\nتعليمات بصرى توسّط ابو عمر سعيد بن محمّد باهلى ( متوفّى در 300 / 13 - 912 ) يكى از شاگردان ابو على جبّائى ، به بغداد رسيد كه سبب غلبهء تعليم بصرى بر تعليم قديم بغدادى شد « 2 » . معتزليان بصرى ديگر ، و از جملهء ايشان خود ابو هاشم ، پس از آن به بغداد رفتند .\r\n\r\n\r\n","description":"","footnote":"\r\n( 1 ) - ابن المرتضى ، طبقات المعتزلة ، ويرايش س . ديوالد - ويلتسر ( « كتابخانهء اسلامى » شمارهء 21 ؛ و يسبادن : شتاينر ، 1961 ) ، ص 52 .\r\n S . Diwald - Wilzer ( « Bibliotheca islamica » ) \r\n. ( 2 ) - اين مطلب را ه . بوسه ، خلفا و شاهان بزرگ : آل بويه در عراق ( « متون و -\r\n","page_name":" 7 ","page_number":23},
  {"content":"\r\n\r\nدر آن زمان كه ابو هاشم در بصره بود ، شكافى در ميان معتزليان پيدا شد ، و اين بدان سبب بود كه ابو بكر احمد بن على الإخشيد مكتب خود را تأسيس كرد « 1 » ، كه در آن محتملا از تعليمات ابو على بيش از آن باقى ماند كه در مكتب بهشميّه باقى مانده بود .\r\nاخشيد بعدها به بغداد رفت و چنان شد كه در قرن سوم سه گروه از معتزله در بغداد وجود داشتند : مكتب قديم بغداد ، اخشيديّه ، و بهشميّه يا مكتب بصرى « 2 » .\r\nنقّاد بىمهر نسبت به معتزله ، ملطى ( متوفّى در 377 / 88 - 987 ) ، مدّعى آن بود كه معتزليان بصرى و بغدادى يكديگر را به بىايمانى متّهم مىكنند ، و ميان ايشان بيش از هزار مورد اختلاف وجود دارد « 3 » . از اين سه مكتب موجود در بغداد ، بهشميّه يا مكتب بصرى در اين دوران متأخّرتر برجستگى بيشتر داشت . مشهورترين شاگرد ابو عبد اللّه بصرى ، عبد الجبّار بن احمد بن عبد الجبّار همدانى اسدآبادى ( متولّد حدود 325 / 936 ، متوفّى در 415 / 1025 ) بود . وى كه از پيروان مذهب شافعى بود ، نخست با كلام اشاعره كار خود را آغاز كرد ، ولى پس از آن به معتزليان پيوست و نزد دو تن از شاگردان ابو هاشم به تحصيل پرداخت : ابو اسحاق بن عيّاش در بصره ، و بهمش\r\n\r\n\r\n","description":"","footnote":"\r\n- تحقيقات بيروتى » ، شمارهء 6 ؛ و يسبادن : شتاينر ، 1969 ) ، ص 440 و حاشيهء 5 به استناد ابن المرتضى ، ص 91 و بعد ، آورده است .\r\n H . Busse , Chalif und Grosskonig : die Buyiden in Iraq ( « Beiruter Texte und Studien » ) . \r\n( 1 ) - همان منبع ، ص 100 ؛ خطيب بغدادى ، تاريخ بغداد ( قاهره : الخانجى ، 1931 ) ، چهارم ، 309 . نيز رجوع كنيد به واده  ( J . - C . Vadet )  ، مقالهء « ابن الاخشيد » در دايرة المعارف اسلام ( چاپ دوم ؛ ليدن : بريل ، 1960 ) ، سوم ، 807 .\r\n( 2 ) - رجوع كنيد به بوسه ، ص 41 - 439 .\r\n( 3 ) - الملطى ، التنبيه و الرد على اهل الاهواء و البدع ، چاپ م . الكوثرى ( قاهره :\r\nالثقافة الاسلامية ، 1949 ) ، ص 44 .\r\n","page_name":" 8 ","page_number":24},
  {"content":"\r\n\r\nابو عبد اللّه بصرى در بغداد . عبد الجبّار تا سال 367 / 978 در بغداد ماند ، و در اين سال صاحب بن عبّاد وزير آل بويه كه خود معتزلى بود او را به دربار رى فراخواند .\r\nكتاب كلامى عمدهء عبد الجبّار كتاب المغنى است كه چهارده جزء از بيست جزء آن يافته و چاپ شده است « 1 » . نظر كلّى كلامى وى در كتاب شرح الاصول الخمسة مدوّن‌شدهء شاگردش السّيّد مانكديم احمد بن احمد بن الحسين بن ابى هاشم الحسينى آمده است .\r\nمحتويات اين اثر را مىتوان به عنوان آموزهء عبد الجبّار پذيرفت ، جز در بخشى از فصل مربوط به امامت كه مانكديم از جهت زيدى بودن بر ضدّ تعليم استاد خود استدلال كرده است « 2 » . كتاب ديگر وى ، المحيط بالتكليف ، تدوين شاگرد ديگر عبد الجبّار ، ابو محمد الحسن بن احمد بن متّويه « 3 » ، نيز تعليمات استاد را ، گاه همراه با شرح خود متّويه به دست مىدهد .\r\n\r\nعلم كلام\r\nشيخ مفيد فقيه و محدّث و متكلّم بود . علم كلام هنوز در روزگار مفيد در ميان اماميّه مورد بحث بود . بر خلاف ابن بابويه ، كه وظيفهء شخص كارشناس در علم كلام را « رد كردن مخالفان از طريق كلام خدا و حديث پيامبر يا امامان ، يا از طريق معانى گفته‌هاى ايشان » « 4 » مىدانست كه يك فعّاليّت متعارف و سنّتى بود ، شيخ مفيد از نقش كسانى\r\n\r\n\r\n","description":"","footnote":"\r\n( 1 ) - عبد الجبار ، المغنى ( قاهره : المؤسسة العامة المصرية للتأليف و الانباء و النشر ، 65 - 1961 ) .\r\n( 2 ) - عبد الجبار ، شرح الاصول الخمسة ، چاپ عبد الكريم عثمان ( قاهره : وهبه ، 1965 ) ص 68 - 761 .\r\n( 3 ) - عبد الجبار ، المحيط بالتكليف ، چاپ عمر السيد عزمى ( قاهره : المصرية ، 1965 ) .\r\n( 4 ) - ابن بابويه ، « رسالة الاعتقادات » ، در العلامة الحلى ، الباب الحادى عشر ( تهران مركز نشر كتاب ، 1370 ه ق ) ، ص 74 . نيز رجوع كنيد به پس از اين ، آغاز فصل دوازدهم كتاب حاضر .\r\n","page_name":" 9 ","page_number":25},
  {"content":"\r\n\r\nدفاع مىكرد كه « عقل ( النّظر ) را به كار مىبردند و براى حق به جدال برمىخاستند ، و از طريق استدلال و برهان به طرد باطل مىپرداختند » « 1 » . انديشهء شيخ مفيد دربارهء وظيفهء متكلّم نيز چنين بود . بعدها خواهيم ديد كه عبد الجبّار و مرتضى در نقشى كه براى عقل و استدلال قائل بودند ، از اين دور تر رفتند ، و بر آن بودند كه تنها عقل است كه مىتواند حقايق اساسى دين و آغاز تعهّد و الزام اخلاقى را تثبيت كند . ولى پرداختن عملى مفيد به كلام بدان صورت كه وى آن را دريافت مىكرد ، آشكارا او را در آن سوى حدود استقرار يافته توسّط علماى حديث قرار داد .\r\n\r\nزندگى شيخ مفيد\r\nخطيب در تاريخ بغداد خود چنين آورده است :\r\n« محمّد بن محمّد بن النّعمان ، ابو عبد اللّه ، معروف به ابن العلم [ كذا ، به جاى ابن المعلّم 
  ] ، شيخ رافضيان و متبحّر در تعليمات آنان بود . چندين كتاب در خطاها\r\n\r\n\r\n","description":"","footnote":"\r\n( 1 ) - المفيد ، كتاب شرح عقائد الصدوق ، او تصحيح الاعتقادات ، چاپ عباسقلى . ص .\r\nوجدى ، با مقدمه و حواشى به قلم هبة الدين الشهرستانى ( چاپ دوم ؛ تبريز : چرندابى ، 1371 ه ق ) ، ص 27 - 26 .\r\nتعريف رسمى علم كلام را بدان صورت كه ابن خلدون در مقدمه خود ، چاپ عبد الواحد وافى ( چاپ دوم ؛ قاهره : لجنة البيان العربى ، 1964 ) آورده است در اينجا مىآوريم :\r\n« علم كلام علمى است كه در آن با براهين عقلى از اصول دين و ايمان دفاع مىشود و اهل بدعت را كه در معتقدات خود از اصول صدر اسلام و اهل سنت انحراف جسته‌اند ، از همين راه رد و مجاب مىكند . هستهء اين اعتقادات يگانگى خدا است » . ملاك راست اعتقادى در نزد شيخ مفيد با ابن خلدون تفاوت دارد ، ولى از اين گذشته ، تعاريف ايشان با يكديگر موافق است .\r\nبراى بحث دربارهء كلام به عنوان مناظره و احتجاج دفاعى و مقايسهء گسترده‌اى ميان آن با مباحث الهى مسيحى ( تئولوژى ) ، رجوع كنيد به گارده و قنواتى ، منبع ياد شده ، و بالخاصه ص 15 - 309 .\r\n","page_name":" 10 ","page_number":26},
  {"content":"\r\n\r\nو در دفاع از اصول عقايد آنان نوشت ، و به مناظره‌هايى بر ضدّ نسلهاى نخستين اسلام ، اصحاب و تابعين ، و نيز بر ضدّ فقيهانى كه اجتهاد را به كار مىبردند پرداخت . وى يكى از ائمهء ضلال بود . پيش از آنكه خدا مسلمانان را از او خلاص كند ، گروهى از مردمان را خراب كرد . وى در 2 رمضان 413 از دنيا رفت » « 1 » .\r\nنظر يكى از اصحاب حديث سنّى چنين بود . معاصر سالخورده‌تر مفيد ، ابن النّديم با نظر مهر بيشترى همين كارايى وى را در استدلال بيان كرده است . در فصل مربوط به متكلّمان شيعه چنين نوشته است :\r\n« ابن المعلّم ، ابو عبد اللّه ، در زمان ما رهبرى متكلّمان شيعه با او است . وى در تركيب كلام بنابر اعتقاد همكاران خود برجسته است و عقل نكته سنج و قدرت نفوذ فراوان دارد . من با او ملاقات كرده و او را بسيار روشن ديده‌ام » « 2 » .\r\nالفهرست ابن النديم در 377 / 88 - 987 انتشار يافت ، و شيخ مفيد در اين زمان چهل سال داشت .\r\nيك داورى تركيبى از ديدگاههاى شيعه و سنّى توسّط ذهبى صورت گرفته كه چنين گفته است :\r\n« شيخ مفيد ، ابو عبد اللّه محمّد بن محمّد بن نعمان بغدادى كرخى ؛ وى به عنوان ابن المعلّم نيز شناخته مىشد ، و دانشمند شيعه و امام رافضيان و مؤلّف چندين كتاب بود . ابن ابى طىّ در تاريخ الاماميه چنين نوشته است : وى شيخ برجستهء فرقه و فقيه و جدلى بود . در زمان سلطنت آل بويه با برجستگى فراوان بر ضدّ طرفداران همهء عقايد به مجادله و مناظره برمىخاست . وى گفته\r\n\r\n\r\n","description":"","footnote":"\r\n( 1 ) - الخطيب البغدادى ، سوم ، 231 .\r\n( 2 ) - ابن النديم ، كتاب الفهرست ، چاپ فلوگل ( بيروت : چاپ افست خياط ، 1964 ، ص 178 ) . نيز رجوع كنيد به ص 197 .\r\n","page_name":" 11 ","page_number":27},
  {"content":"\r\n\r\nاست : او صدقهء فراوان مىداد ، و فروتنى شگفت‌انگيز داشت ، و بسيار نماز مىخواند و روزه مىگرفت و لباسهاى خشن مىپوشيد . ديگرى گفته است :\r\nعضد الدّوله غالبا به ديدار شيخ مفيد مىرفت . هفتاد و شش سال عمر كرد و بيش از 200 اثر از خود بر جاى گذاشت . مردمان در جنازهء او حضور يافتند و گفته‌اند كه 000 ، 80 نفر از رافضيان و شيعيان و خوارج در تشييع او شركت جستند . و خدا مردمان را از او خلاص كرد . مرگ وى در رمضان اتّفاق افتاد . رحمت خداى بر او باد ! » « 1 »\r\nاين سه نمونه براى آن كافى است كه تا حدّى اهمّيّت مفيد را به عنوان عالم شيعهء برجستهء زمان خود ثابت كند . آنچه پس از اين مىآيد حوادث ايّام زندگى او است .\r\nوى در يازدهم ذو القعدهء سال 336 / 948 « 2 » يا 338 / 950 « 3 » در عكبرا ، شهرى بر كرانهء شرقى دجله در نيمه راه ميان بغداد و موصل به دنيا آمد . بسيار زود همراه پدرش به بغداد رفت و به تحصيل پرداخت . اين اطّلاعات از مجموعهء ورّام بن امير فوارس ، نويسندهء امامى قرن ششم گرفته شده است « 4 » . همين منبع مىگويد كه مفيد را براى تحصيل علم نخست نزد ابو عبد اللّه بصرى و سپس نزد شخصى به نام ابو ياسر فرستادند كه در محلّهء باب خراسان زندگى مىكرد . ابو ياسر كه نمىتوانست به پرسشهاى شاگردش پاسخ دهد ،\r\n\r\n\r\n","description":"","footnote":"\r\n( 1 ) - الذهبى ، كتاب العبر فى خبر من غبر ، چاپ صلاح الدين المنجد ( « التراث العربى » شمارهء 10 ؛ كويت : مطبعة حكومة الكويت ، 66 - 1960 ) ، سوم ، 15 - 114 .\r\n( 2 ) - النجاشى ، كتاب الرجال ( تهران : مصطفوى ، بىتاريخ ) ، ص 315 .\r\n( 3 ) - محمد بن الحسن الطوسى ، الفهرست ، چاپ محمد صادق آل بحر العلوم ( چاپ دوم ؛ نجف : الحيدريه ، 1961 ) ، ص 186 .\r\n( 4 ) - به نقل نور اللّه شوشترى ، مجالس المؤمنين ( تهران ، اسلاميه ، 1375 ه ق ) ، اول ، 463 و بعد . در خصوص ورام رجوع كنيد به كارل بروكلمان ، تاريخ ادبيات عرب ( چاپ سوم ، ليدن : بريل ، 1943 ) ، ذيل اول ، ص 709 .\r\n C . Brockelmann , Geschichte der Arabischen Litteratur \r\n.\r\n","page_name":" 12 ","page_number":28},
  {"content":"\r\n\r\nاو را همراه با راهنمايى نزد علىّ بن عيسى الرّمّانى ، مفسّر معروف قرآن و شاگرد ابن اخشيد روانه كرد « 1 » .\r\nدر اينجا شيخ مفيد روزى شنيد كه يك مرد بصرى از رمّانى نظر وى را دربارهء دو حديث ، يكى مربوط به غدير خمّ كه در آن به على ( ع ) وعدهء جانشينى پيغمبر داده شده بود ، و ديگرى مربوط به غارى كه ابو بكر در آن با پيغمبر ( ص ) درنگ كرده بود پرسش كرد . رمّانى در پاسخ گفت : « حديث غار درايت است و حديث غدير روايت .\r\nروايت به اندازهء درايت الزام‌آور نيست » . هنگامى كه آن مرد بصرى بيرون رفت ، مفيد از رمّانى دربارهء وضع و سرنوشت مردى كه امام عادلى را بكشد سؤال كرد . رمّانى در پاسخ گفت كه قاتل مرتكب گناه كبيره شده است . و آنگاه مفيد پرسيد كه : آيا على ( ع ) امام بر حق بوده است ؟ و رمّانى به او جواب مثبت داد . سپس مفيد پرسيد :\r\n« دربارهء جنگ جمل و طلحه و زبير چه مىگوييد ؟ » و رمّانى گفت كه آنان توبه كردند . و چون چنين شد ، مفيد گفت : « مسئلهء جمل درايت است و مسئلهء توبه كردن روايت » . رمّانى پس از آن وى را نزد ابو عبد اللّه پس فرستاد و يادداشتى همراه وى كرد كه در آن به وى لقب « مفيد » داده بود . « 2 »\r\nولى دليلى براى شك كردن دربارهء اين داستان وجود دارد ، چه شوشترى بنقل از كتاب مصابيح القلوب وقوع اين حادثه و گفتگو را ميان ابن المعلّم و قاضى عبد الجبّار در محفل درس او دانسته كه پس از آن قاضى دست ابن المعلّم را گرفت و او را به صدر مجلس برد و در آنجا نشاند و گفت كه وى حقّا مفيد است « 3 » .\r\n\r\n\r\n","description":"","footnote":"\r\n( 1 ) - دربارهء رمانى رجوع كنيد به همان منبع ، ذيل اول ، ص 175 ، و ابن المرتضى ، ص 110 .\r\n( 2 ) - شوشترى ، اول ، 464 ؛ همين مطلب در محمد باقر خوانسارى ، كتاب روضات الجنات آمده است ( چاپ دوم ؛ تهران : چاپ سنگى ، 1367 ه . ق ) ، ص 538 .\r\n( 3 ) - شوشترى ، اول ، 5 - 464 .\r\n","page_name":" 13 ","page_number":29},
  {"content":"\r\n\r\nشرح ملاقاتى ميان مفيد و رمّانى در الفصول المختارة « 1 » آمده است . در آن بحث و استدلال مفصّلى دربارهء فدك و حقّانيّت ابو بكر نقل شده . ولى اين مطلب ديده نمىشود كه مفيد شاگرد بوده يا به او لقبى داده شده است . ابن النّديم كه در حدود 377 / 987 كتاب خود را نوشته ، از عنوان « مفيد » ذكرى نكرده است .\r\nابن شهر آشوب گزارش ديگرى دربارهء منشأ عنوان مفيد آورده است . به گفتهء وى اين لقب از جانب امام غايب به شيخ عطا شده بود « 2 » . طبرسى دو يا سه نامه‌اى را كه معروف است كه امام غايب در ميان سالهاى 410 تا 413 به شيخ نوشته بوده ، در كتاب خود نقل كرده است . عنوان نخستين نامه چنين است : « به برادر حقيقى و دوست راه‌يافتهء به راه راست الشّيخ المفيد ابو عبد اللّه » ، . . . « 3 » گذشته از كيفيت انتساب اين نامه‌ها ، بايد گفت كه كاملا امكان دارد كه آن نامه‌ها در زمان حيات مفيد نوشته شده باشد . و اين مطلب منشأ اين عنوان را معلوم مىكند ، و نشان مىدهد كه مقصود از كلمهء مفيد « سودمند » بودن براى امام غايب و نيز « آموزنده و فايده‌رسان » بودن براى شاگردانش بوده است .\r\nمعلّمان كلام شيخ مفيد چه كسان بوده‌اند ؟ نجاشى در اين خصوص چنين آورده است :\r\n« طاهر غلام ابى الحبيش [ كه بدون شك بايد ابى الجيش خوانده شود 
  ] .\r\nوى متكلّم بود و شيخ ابو عبد اللّه - رحمة اللّه عليه - تحصيل ( قراءة ) خود را نزد او آغاز كرد . وى كتابهايى نوشته بود كه شيخ - رضى اللّه عنه - معمولا از آنها سخن مىگفت » « 4 » .\r\n\r\n\r\n","description":"","footnote":"\r\n( 1 ) - شيخ مفيد ، الفصول المختارة من العيون و المحاسن ( چاپ دوم ؛ نجف :\r\nالحيدريه ، 1962 ) ، ص 74 - 269 .\r\n( 2 ) - محمد بن على بن شهر آشوب ، معالم العلماء ، چاپ محمد صادق آل بحر العلوم ( نجف : الحيدريه ، 1961 ) ، ص 113 .\r\n( 3 ) - الطبرسى ، الاحتجاج ، چاپ محمد باقر الخرسان ( نجف : النعمان ، 1966 ) ، دوم ، 322 .\r\n( 4 ) - النجاشى ، ص 155 . به طاهر غلام ابى الجيش به اختصار در الفهرست طوسى ، ص 112 ، نيز اشاره شده است .\r\n","page_name":" 14 ","page_number":30},
  {"content":"\r\n\r\nمحتملا اين شخص همان ابو ياسر است كه پيش از اين به عنوان يكى از استادان مفيد از او نام برديم « 1 » .\r\nغلام ابى الجيش ظاهرا يكى از شاگردان ابو الجيش بوده كه شيخ طوسى دربارهء وى چنين نوشته است :\r\n« مظفّر بن محمّد الخراسانى ، ملقّب به ابو الجيش ، يكى از متكلّمان است .\r\nوى كتابهايى دربارهء امامت نوشته و از حديث آگاه بود . يكى از شاگردان ( غلامان ) ابو سهل نوبختى بود . در ميان كتابهاى وى كتابى دربارهء اغلاط است كه آن را فعلت فلا تلم نام نهاده است ؛ ديگر از كتابهاى او است : كتاب نقض كتاب العثمانيه للجاحظ ، كتاب الاعراض ، النكت فى الامامة ، و كتابهاى ديگر . شيخ مفيد ما - رحمة اللّه عليه - نزد وى درس خواند و از او استماع حديث كرد » « 2 » .\r\nو بدين ترتيب مفيد با ابو سهل نوبختى ارتباط پيدا مىكند .\r\nمعلّم ديگر مفيد كه او نيز از شاگردان ابو سهل بود ، ابو الحسين علىّ بن عبد اللّه بن وصيف ، ملقب به النّاشئ الاصغر . طوسى دربارهء وى چنين گفته است :\r\n« علىّ بن وصيف ابو الحسين الناشئ : وى متكلّم و شاعر و قارى قرآن بود .\r\nكتابهايى نوشته است . در فقه از مذهب ظاهرى پيروى مىكرد . شيخ مفيد -\r\n\r\n\r\n","description":"","footnote":"\r\n( 1 ) - زنجانى ، بدون ذكر سند اين نظر را ابراز داشته است . رجوع كنيد به مفيد ، اوائل المقالات في المذاهب المختارات ، چاپ عباسقلى . ص . وجدى ، با مقدمه و حواشى فضل اللّه زنجانى ( چاپ دوم ؛ تبريز : چرندابى ، 1371 ه ق ) . مقدمه ، ص لط .\r\nخرسان نيز در طوسى ، تهذيب ، اول ، 12 ، چنين تشخيص داده است ، هرچند در ص 7 كنيهء او را ابو بكر آورده است .\r\n( 2 ) - طوسى ، الفهرست ، ص 198 . نجاشى ، ص 31 - 330 ، نيز چنين گفته و تاريخ مرگ او را سال 367 / 78 - 977 نوشته است .\r\n","page_name":" 15 ","page_number":31},
  {"content":"\r\n\r\nرحمة اللّه عليه - دربارهء او به ما سخن گفته است » « 1 » .\r\nبنابراين معلوم مىشود كه شيخ مفيد سه استاد داشته است كه دو تن از آنان بلاواسطه با خط امامى - معتزلى نوبختيان پيوستگى داشتند .\r\n\r\nاستادان حديث شيخ مفيد\r\nابن شهر آشوب « 2 » گفته است كه مفيد نزد ابو القاسم علىّ بن محمّد الرّفاء ( كه از وى هيچ نمىدانيم ) و ابو جعفر بن قولويه نيز درس خوانده است .\r\nمركز حديثىگرى امامى در قرن سوم از كوفه به قم و خراسان انتقال پيدا كرده بود . مكتب حديث قم سخت بر ضدّ نوبختيان و تمايل ايشان به پذيرفتن ديدها و روشهاى معتزليان عكس العمل نشان مىداد « 3 » . و لا اقل دو شيخ از اين مكتب به بغداد رفتند و در ايام تحصيل مفيد در آن شهر تدريس مىكردند . نجاشى گفته است كه مفيد از شاگردان ابو القاسم جعفر بن موسى بن قولويهء قمّى بغدادى ( متوفّى در 368 / 9 - 978 ) « 4 » بوده ، و اين شخص بايد پسر ابو جعفر بن قولويه باشد كه ابن شهر آشوب به نام او اشاره كرده است .\r\nمحدّث برجسته‌تر ، ابو جعفر محمّد بن علىّ بن حسين بن موسى بن بابويه قمّى ، معروف به شيخ صدوق بود . وى محتملا به سال 311 / 24 - 923 در خاندان برجسته‌اى\r\n\r\n\r\n","description":"","footnote":"\r\n( 1 ) - الطوسى ، الفهرست ، ص 16 - 115 . ابن خلكان در وفيات الاعيان ، ترجمهء دوسلان ، دوم ، 307 ، گفته است كه وى علم كلام را از ابو سهل آموخت . نيز رجوع كنيد به اقبال ، ص 105 .\r\n Ibn Khalikan's Biographical Dictionary , trans . M . G . de Slane ( « Oriental Translation Fund of Great Britain and Ireland « , No . 57 ; Paris , 1842 - 71 ) \r\n. ( 2 ) - ابن شهر آشوب ، ص 113 .\r\n( 3 ) - مادلونگ ، در « اماميه و كلام معتزلى » ، ص 17 ، به اين نكته اشاره كرده است .\r\n( 4 ) - نجاشى ، ص 95 . براى اطلاع بيشتر دربارهء ابن قولويه رجوع كنيد به خوانا - ى ص 144 .\r\n","page_name":" 16 ","page_number":32},
  {"content":"\r\n\r\nاز دانشمندان امامى به دنيا آمد . ابن بابويه در 352 / 63 - 962 به بغداد رفت . در 354 / 65 - 964 در كوفه بود « 1 » . در 355 / 66 - 965 بار ديگر به بغداد رفت كه ، با وجود جوانى وى ، شيوخ بزرگ و محدّثان درسهاى او را استماع مىكردند « 2 » . يكى از شاگردان وى مفيد بود « 3 » . در 367 / 978 و 368 / 979 به نيشابور و طوس رفت « 4 » . از آنجا عازم بلخ شد و كتاب من لا يحضره الفقيه را در همين شهر نوشت و در 372 / 983 آن را بر شيوخ اين سرزمين خواند . پس از آن ركن الدّولهء ديلمى او را به دربار خود در رى دعوت كرد ، تا در مباحثات و مناظرات شركت كند « 5 » . چون در دربار رى با حملات متكلّمان معتزلى روبه‌رو شد ، كتاب التوحيد را تصنيف كرد . به گفتهء خود وى ، هدفش از نوشتن اين كتاب آن بوده است كه از اماميّه در برابر تهمتهاى ناروايى كه در اعتقاد به تشبيه و جبرى مذهب بودن به آنان مىزدند دفاع كند « 6 » . ولى سرانجام درس حديث وى\r\n\r\n\r\n","description":"","footnote":"\r\n( 1 ) - ابن بابويه ، المقنعة و الهداية ، چاپ محمد واعظزادهء خراسانى ( تهران : اسلاميه ، 1377 ه ق ) . مقدمه ، ص 24 . اين اطلاع را ويرايندهء كتاب از اسنادهاى كتاب عيون اخبار الرضا نوشتهء ابن بابويه ، فصل ششم ، گرفته است .\r\n( 2 ) - نجاشى ، ص 303 .\r\n( 3 ) - طوسى ، فهرست ، ص 186 ؛ و جاهاى متعدد ديگر در آثار مفيد .\r\n( 4 ) - ابن بابويه ، المقنعة ، مقدمه ، ص 24 . اين اطلاع از امالى وى به دست مىآيد .\r\n( 5 ) - ابن بابويه ، المقنعة ، مقدمه ، ص 25 . گزارش اين مناظرات در شوشترى ، اول ، 63 - 456 ، و در خوانسارى ، ص 34 - 533 آمده است .\r\n( 6 ) - ابن بابويه ، كتاب التوحيد ، چاپ هاشم الحسينى ( تهران : مكتبة الصدوق ، 1387 ه ق ) ، ص 16 . از لحاظ تغييراتى كه كتاب التوحيد دربارهء آموزهء خاص ابن بابويه نشان مىدهد ، به اواخر فصل چهاردهم كتاب حاضر مراجعه كنيد .\r\n","page_name":" 17 ","page_number":33},
  {"content":"\r\n\r\nتوسّط وزير معتزلى آل بويه ، صاحب بن عبّاد ، تعطيل شد « 1 » . وى به سال 381 / 2 - 991 وفات كرد .\r\n\r\nروش كار مفيد\r\nشيخ مفيد در خانه يا در مسجدش واقع در گذرگاه درب الرّياح كرخ ، مجلس بحثى فراهم آورده بود كه در آن به روى همهء اهل دانش باز بود « 2 » . در اوقات مختلف در مجالس بحث ائمهء ديگر شركت مىجست ، مثلا الشّريف عبد اللّه محمّد بن محمّد بن طاهر موسوى كه پدرش تا ايّام مرگش در 346 / 58 - 957 نقيب علويان بود « 3 » . امير عضد الدّوله را رسم آن بود كه در مجالس بحث مفيد شركت مىجست « 4 » . نشانه‌اى از حيثيّت مفيد به عنوان معلّمى آن است كه او را براى ترتيب دو پسر نقيب ابو احمد الحسين بن موسى الموسوى ، يعنى رضى و مرتضى برگزيدند « 5 » . پس از مرگ ابو احمد در 396 ، پسرش سيّد رضى\r\n\r\n\r\n","description":"","footnote":"\r\n( 1 ) - اين گفتهء ابو حيان توحيدى در كتابش اخلاق الوزيرين ، چاپ م . ب . تاويت الطنجى ( دمشق : المجمع العلمى العربى ، 1965 ) ص 167 است .\r\n( 2 ) ابن الجوزى ، المنتظم فى تاريخ الملوك و الامم ( حيدرآباد ، دائرة المعارف العثمانية ، 1358 ه ق ) ، هشتم ، 11 .\r\n( 3 ) - شيخ مفيد ، الفصول ، ص 1 ، 11 ؛ ل . ماسينيون « قاضيان و نقيبان بغدادى » در آثار كوچك ، ويرايش ى . مبارك ( بيروت : دار المعارف ، 1963 ) ، اول ، 263 .\r\n L . Massigman « Cadis maqihs baghdadiens » , Oper a Minora \r\n. ( 4 ) - ذهبى ، عبر ، سوم ، 114 .\r\n( 5 ) - ماسينيون ، « قاضيان و نقيبان » ، ص 64 - 263 ، مدت چهل سال او را به صورت متناوب در منصب نقابت نشان داده است ، كه گاه او را از اين سمت بر كنار مىكردند و بار ديگر مىگماشتند و روى هم رفته شش بار اين سمت را داشت . ابن كثير در البداية و النهاية ( قاهره : السعادة ، 1929 ) ، يازدهم ، 333 گفته است كه بهاء الدوله وى را در 394 به نظارت عالى بر ديوان مظالم و امارت حاج و نقابت علويان و قاضى القضاتى -\r\n","page_name":" 18 ","page_number":34},
  {"content":"\r\n\r\n( متولّد در 359 / 970 ) كه از 381 منصب نيابت پدرش را يافت ، نقيب بغداد شد و تا زمان مرگش در 406 / 1015 همين سمت را داشت . پس از آن اين منصب به برادرش سيّد مرتضى ( متولّد در 355 / 967 ) رسيد كه او نيز به نوبهء خود تا سال مرگش در 436 / 1044 نقيب علويان بغداد بود « 1 » .\r\nدربارهء هوشمندى و زيركى شيخ مفيد در محاجّهء با رهبران فرقه‌هاى مخالف ، ابن الباقلّانى سنّى و عبد الجبّار معتزلى ، داستانها نقل شده است .\r\nدر حكايتى از منابع امامى آمده است كه يك بار ابن باقلانى در استدلال مغلوب مفيد شد ، و براى آنكه مفيد را از بهره‌بردارى از پيروزى خود منصرف كند ، به چاپلوسى كردن نسبت به او پرداخت . در ستايش وسعت معلومات مفيد به او چنين گفت :\r\n« آيا شما در هر ديگى ملعقه‌اى داريد » ، و مفيد در جواب او گفت : « آرى » ، و به دنبال آن چنين افزود كه « و چه خوب مثالى از شغل پدرت آوردى ! » « 2 » و اين اشاره‌اى است به نام او كه از باقلا مشتق شده بود . ولى ، اينكه كدام يك از طرفين مناظره آخرين خنده را داشته باشد ، بسته است به اينكه كدام يك از آن دو اين داستان را نقل كند .\r\n\r\n\r\n","description":"","footnote":"\r\n- منصوب كرد ، ولى خليفه مانع اشتغال وى به منصب اخير شد . نيز رجوع كنيد به بوسه ، 95 - 294 .\r\nدربارهء منصوب شدن مفيد به معلمى دو پسر ابو احمد ، رجوع كنيد به ابن ابى الحديد ، شرح نهج البلاغه ، ويرايش محمد ابو الفضل ابراهيم ( قاهره ، عيسى البابى الحلبى ، 1959 ) اول ، 41 . حكايتى به اين صورت نقل شده است كه : شبى مفيد در خواب ديد كه حضرت فاطمه ( ع ) دختر پيغمبر ( ص ) دست حسنين را گرفته و نزد او آورده و خواسته است كه به ايشان درس دهد . مفيد شگفت زده از خواب بيدار شد . صبح روز بعد فاطمه بنت نصر محاط در خدمتگزاران همراه با دو پسرش ، الرضى و المرتضى به مدرس او آمد و از وى خواست كه به آنان درس دهد .\r\n( 1 ) - ماسينيون ، « قاضيان و نقيبان » ، ص 264 .\r\n( 2 ) - شوشترى ، اول ، 467 .\r\n","page_name":" 19 ","page_number":35},
  {"content":"\r\n\r\nاز جانب سنّيان اين داستان بدين صورت نقل شده است :\r\n« از شيخى شنيدم كه گفت روزى ابن المعلّم با او بود ، و در آن هنگام كه بحث ميان آن دو گرم شده بود ، ابن المعلّم يك مشت باقلا كه با خود داشت به سوى او پرتاب كرد و از اين راه كنايه‌اى به نام او زد تا او را دستپاچه كند و در بحث بر او غالب شود . قاضى بلافاصله دست خويش را در آستين داخل كرد و تازيانه‌اى را كه در آن پنهان كرده بود بيرون آورد و آن را به جانب مفيد انداخت . و مفيد بدين ترتيب از زيركى و پيش‌بينى وى شگفت زده شد » « 1 »\r\nتازيانه البتّه وسيلهء تعليم آموزگار كتّاب ( معلّم ) بود كه از آن براى سرعت بخشيدن به يادگيرى نوآموزان استفاده مىشد .\r\nخطيب بغدادى سنّى نوشته است كه روزى ابن المعلّم در جمع پيروان خود نشسته بود و چون ديد كه ابن الباقلّانى به آنان نزديك مىشود ، گفت : « شيطان دارد مىآيد » .\r\nبر حسب تصادف ابن باقلانى اين سخن را شنيد و چون در جاى خود قرار گرفت اين آيه را برخواند :  « أَ لَمْ تَرَ أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا  - آيا نديدى كه شياطين را بر كافران فرستاديم تا آنان را بيازارند و برانگيزند ؟ » « 2 » . ولى شوشترى شيعى همين داستان را با نقشهاى عوض شده نقل كرده « 3 » ، و گفته است كه چنين داستانى دربارهء متكلّم شيعى قديمتر ، شيطان الطّاق ، نيز نقل شده است .\r\nاز منازعات و جدالهاى سختى كه ميان شيخ مفيد و ابن باقلانى دربارهء جانشينى\r\n\r\n\r\n","description":"","footnote":"\r\n( 1 ) - قاضى عياض ، ترتيب المدارك ، به نقل در باقلانى ، التمهيد ، ويرايش م : الخضيرى و م . ابو ريدة ( قاهره : دار الفكر العربى ، 1947 ) ، ص 246 .\r\n( 2 ) - قرآن ، سورهء مريم ، آيهء 83 ؛ خطيب بغدادى ، پنجم ، 279 .\r\n( 3 ) - شوشترى ، اول ، 467 .\r\n","page_name":" 20 ","page_number":36},
  {"content":"\r\n\r\nحضرت على ( ع ) « 1 » و دربارهء استفادهء از قياس در مسائل فقهى « 2 » اتّفاق افتاده ، گزارشهايى در دست است .\r\nآنچه بيشتر به اين بحث مربوط مىشود ، برخوردى است كه ميان مفيد با معتزليان صورت گرفته است . در كتاب الفصول المختارة اين نامها براى معتزليانى كه در مجالس حضور داشتند ذكر شده كه به طريق ديگر از آنان آگاهى نداريم : عرزالة « 3 » ، ابو عمرو الشّطوى « 4 » ، قاضى ابو محمّد العمانى ، ابو بكر بن الدّقاق « 5 » ، و « يك شيخ معتزلى از مردم رى كه هم از جهت بزرگى نياكان و هم از حيث وابستگى به دولت مورد احترام بود » « 6 » كه شايد عبد الجبّار بوده باشد . و در موارد ديگر اشاره شده است كه يك معتزلى بدون ذكر نام يا گروهى از معتزله در مجلس بحث حضور داشته‌اند .\r\nفرمانروايان آل بويهء بغداد زمينهء مذهبى شيعهء زيدى داشتند و به شيعهء اماميّه مهر مىورزيدند . ولى توجّه آنان به مصالح سياسى بر علاقه‌مندى ايشان نسبت به دين مىچربيد . در پايتخت تسنّن حكومت مىكردند كه اقلّيّت معتنابهى از پيروان مذهب اماميّه در محلّهء كرخ آن سكونت داشتند « 7 » . سياست دينى آل بويه چنان بود كه با شيعه و سنّى به صورت برابر رفتار مىكردند . چنان كه كائن گفته است :\r\n\r\n\r\n","description":"","footnote":"\r\n( 1 ) - در همين مقدمه به شمارهء 135 از فهرست كتابهاى مفيد رجوع شود .\r\n( 2 ) - مفيد ، الفصول ، ص 53 . در اين مورد به اواسط فصل يازدهم كتاب حاضر مراجعه شود .\r\n( 3 ) - همان منبع ، ص 7 .\r\n( 4 ) - همان منبع ، ص 8 .\r\n( 5 ) - همان منبع ، ص 11 .\r\n( 6 ) - همان منبع ، ص 97 .\r\n( 7 ) - براى توزيع شيعيان در بغداد و در بخشهاى ديگر دستگاه خلافت ، رجوع كنيد به بوسه ، ص 406 و بعد .\r\n","page_name":" 21 ","page_number":37},
  {"content":"\r\n\r\n« قصد آنان اين بود كه يك حقّ حكومت مشترك عبّاسى - شيعى برقرار كنند كه در آن شيعيان از بعضى الزامات تقيّه بياسايند ، و براى آنان و نيز براى سنّيان يك سازمان رسمى بوجود آورند . در واقع هدف آنان زنده كردن كيفيّتى از ديدگاه شيعه بود كه رؤياى بعضى از عبّاسيان روزگار مأمون بود .\r\nچنان معتقد بودند كه بدين وسيله مىتوانند پيروان نيرومندى براى خود پيدا كنند ، بىآنكه از باقى مردم دور شوند » « 1 » .\r\nبراى عملى كردن اين نقشه ، فرمانروايان آل بويه علويان را در يك مجموعهء خودمختار با يك رئيس يا نقيب سازمان داده بودند كه قرينه‌اى از سازمان هاشميان عبّاسى بود . پيش از اين دربارهء پيوستگى شيخ مفيد با نقيبان علوى سخن گفتيم .\r\nدر مقابل اين سياست ايجاد تعادل آل بويه ، تلاش فزاينده‌اى براى آن صورت مىگرفت كه تسلّط اهل سنّت ، متمركز در قادر خليفهء عبّاسى كه دوران طولانى خلافت او از 381 / 991 تا 422 / 1031 ادامه يافت ، تجديد شود . نخستين تأييدى كه براى اين احياى سنّت صورت گرفت ، از جانب سلطان محمود بن سبكتكين بود كه در سال 387 / 997 خراسان را مسخّر كرد و خود را حامى مذهب تسنّن اعلام كرد .\r\nاز آن پس قادر رفته رفته خود را از زير سايهء حمايت آل بويه بيرون كشيد و به تثبيت قدرت شخصى خويش پرداخت . در 394 / 04 - 1003 از آن سرباززد كه ابو احمد پدر سيّد رضى و سيّد مرتضى را كه بهاء الدّوله به نقابت علويان بغداد برگزيده بود به اين سمت بپذيرد « 2 » .\r\nو نيز قادر به يك نبرد تبليغاتى بر ضدّ خلفاى فاطمى برخاست ، و در 402 / 12 - 1011 يك گواهينامهء امضا شده توسّط علماى برجستهء شيعه و سنّى فراهم آورد كه در آن بر ضدّ نياى ادّعايى و كاذب خلفاى فاطمى مصر شهادت داده بودند . علىّ بن سعيد\r\n\r\n\r\n","description":"","footnote":"\r\n( 1 ) - كائن ، مقالهء « آل بويه » در چاپ دوم دايرة المعارف اسلام ، جلد اول ص 1352 .\r\n C . Cahen , « Buyids » , . E . I . 2 , I , 1352 . \r\n( 2 ) - رجوع شود به بالا ، ص 18 ، حاشيهء شمارهء 5 .\r\n","page_name":" 22 ","page_number":38},
  {"content":"\r\n\r\nاصطخرى معتزلى ( متوفّى در 404 / 14 - 1013 را بر آن داشت كه ردّيّه‌اى بر ضدّ باطنيان تأليف كند ، و در 408 / 18 - 1017 القادر هيئتى را به دربار سلطان محمود غزنوى روانه ساخت و به او پيشنهاد كرد كه نبرد مشتركى بر ضدّ باطنيّه و معتزله آغاز كنند . و در 409 / 19 - 1018 يك اعتقاد نامهء مبتنى بر حديث منتشر كرد كه در آن عقايد و تعليمات معتزليان و رافضيان محكوم شده بود « 1 » .\r\nعامل ديگرى كه در تقويت تجديد حيات مذهب تسنّن متناسب با نيرومندى و حيثيّت در حال افزايش خليفه تأثير داشت ، زياد شدن شدّت و وفور فتنه‌انگيزيها و آشوبهاى مزمنى بود كه ميان شيعيان و سنّيان بغداد صورت مىگرفت . در سال 389 / 999 سنّيان به آن آغاز كردند كه در مقابل دو عيدى كه شيعيان برگزار مىكردند و معزّ الدّوله قرار آن را در 351 / 962 گذاشته بود ، دو عيد مخصوص به خود برقرار سازند .\r\nسنّيان در روز هجدهم محرّم ، هشت روز پس از مراسم عزادارى عاشوراى شيعيان ، به سوگوارى بر مرگ مصعب بن زبير مىنشستند . و در بيست و ششم ذو الحجّه ، هشت روز پس از عيد غدير شيعيان ، تشريفاتى به نام يوم الغار به ياد بود مدّتى كه حضرت رسول با ابو بكر در غار پنهان بودند ، برگزار مىكردند « 2 » . برگزارى عمومى مراسم اين چهار روز سبب پيدا شدن اختلافات و زدوخوردهايى ميان شيعه و سنّى مىشد .\r\nدر 392 / 1003 زد و خورد ميان عيّاران چندان شديد شد كه فرمانرواى آل بويهء عراق مأمور فرونشاندن آن شد . ابن الجوزى در اين باره چنين نوشته است :\r\n« درگيرى با عيّاران در بغداد فزونى يافت . در ميان آنان يك عبّاسى و يك\r\n\r\n\r\n","description":"","footnote":"\r\n( 1 ) - رجوع شود به ه . لانوست ، اصول السنة و الديانهء ابن بطة ( دمشق : انستيتوى فرانسوى دمشق ، 1958 ) ، ص نود و دو تا نود و شش .\r\n H . Laoust , La Profession de foi d'Ibn Batta ( Damascus : Institut francais de Damas ) \r\n. ( 2 ) - ابن الاثير ، الكامل فى التأريخ ( قاهره : بولاق ، 1290 ه ق ) ، نهم ، 58 .\r\n","page_name":" 23 ","page_number":39},
  {"content":"\r\n\r\nعلوى وجود داشتند . اينان به دزدى و چپاول مىپرداختند و مردمان نسبت به ايشان خشمگين بودند . به همين جهت بهاء الدّوله ، عميد الجيوش ابو علىّ بن استاد هرموز را به عراق فرستاد تا نظم را برقرار سازد . او در تاريخ پنجشنبهء 17 ذو الحجّه وارد بغداد شد و مردم شهر از ترس او شهر را آذين بستند .\r\nوى عبّاسى و علوى را به يكديگر بست و هر دو را در دجله غرق كرد .\r\nو نيز گروهى از وحشىترين تركان را به دجله انداخت و كشت . شيعيان و سنّيان هر دو را از انجام تشريفات اعياد ممنوع ساخت . پس از آن ابن المعلّم فقيه شيعى را از شهر تبعيد كرد و در نتيجه آرامش برقرار شد « 1 » » .\r\nچنان به نظر نمىرسد كه ابن المعلّم در افروخته شدن آتش فتنه‌ها دست مىداشته است . بلكه چون ظاهرا تدابير سختى بر ضدّ سنّيان ، با ممنوع كردن مردمان از پرداختن به تشريفات مايهء تهديد و آشوب صورت مىگرفته ، و بعضى از تركان كه طرفدار اين گونه امور بودند مجازات مىشده‌اند ، فرماندار كه مىخواسته است بيطرفى خود را به همگان نشان دهد ، رهبر شيعيان را موقّت به تبعيد فرستاده است .\r\nمفيد بار ديگر نيز در آشوبهاى سال 398 دچار دردسر شد ، ولى در اين مورد نيز مورخ سنّى هيچ مسئوليّتى را براى آغاز اين آشوب متوجّه او نكرده است . ابن الجوزى گفته است :\r\n« روز يكشنبهء 10 رجب شورشى ميان مردم كرخ و فقها در قطيعة الرّبيع اتّفاق افتاد . دليل اين شورش آن بود كه بعضى از هاشميان ساكن باب البصرة به نزد ابو عبد اللّه محمّد بن النّعمان معروف به ابن المعلّم ، فقيه شيعى ، در مسجد وى در درب الرّياح رفتند و به او دشنام دادند . اصحاب وى خشمگين شدند و بيرون رفتند و مردم كرخ را به يارى خواستند . اينان به خانه‌هاى قاضى ابو محمّد بن الاكفانى و ابو حامد اسفرايينى ريختند و بر آنان حمله بردند .\r\n\r\n\r\n","description":"","footnote":"\r\n( 1 ) - ابن الجوزى ، هفتم ، 220 .\r\n","page_name":" 24 ","page_number":40},
  {"content":"\r\n\r\nمنتظر آن بودند كه فقها به ايشان حمله‌ور شوند . شورش بزرگى از آن برخاست « 1 » » .\r\nابن الاكفانى قاضى القضات بغداد « 2 » ، و اسفرايينى يكى از قضات شافعيّه بود « 3 » .\r\nحادثهء ديگرى كه نوزده روز پس از آن گزارش شده ، ممكن است در آغازهاى خود سبب اصلى نخستين حملهء به شيخ مفيد بوده باشد . ابن الجوزى در دنبالهء سخن خود نوشته است :\r\n« چنان اتّفاق افتاد كه وى متنى از قرآن را كه گفته مىشد مصحف ابن مسعود است و با متنهاى ديگر متفاوت بود ، انتشار داد . به همين جهت اشراف و قضات و فقيهان روز 29 رجب اجتماع كردند و اين متن به نظر ايشان رسيد .\r\nابو حامد اسفرايينى و فقها به سوزاندن آن فتوى دادند ، و اين كار در حضور ايشان صورت پذيرفت « 4 » » .\r\nابن الجوزى معلوم نكرده است كه مقصود از « وى » كه در آغاز نوشتهء او آمده چه كس بود كه متن آن مصحف را منتشر كرده است . به گفتهء ابن كثير ، اين شخص شيعه بوده است « 5 » . به هر صورت ، ناشر شخص مفيد نبوده ، چه پس از اين خواهيم ديد كه به نظر وى ملحقات ادّعايى به متن مصحفى كه آن را به ابن مسعود نسبت مىدادند ، مبتنى بر روايات منسوب به يك فرد و بنابراين بىاعتبار است « 6 » .\r\nولى سوزاندن متن شيعى نتايج خود را به بار آورد . ابن الجوزى گفته است :\r\n\r\n\r\n","description":"","footnote":"\r\n( 1 ) - همان منبع ، ص 237 .\r\n( 2 ) - همان منبع ، ص 273 ؛ خطيب بغدادى ، دهم ، 42 - 141 .\r\n( 3 ) - ابن خلكان ، اول ، 55 - 53 ؛ بوسه ، ص 427 .\r\n( 4 ) - ابن الجوزى ، هفتم ، 237 .\r\n( 5 ) - ابن كثير ، يازدهم ، 339 ، به نقل از ابن الجوزى .\r\n( 6 ) - مفيد ، « المسائل العكبرية » ، نسخهء خطى نجف : مكتبة آية اللّه الحكيم العامة ، شمارهء 1087 ، ص 49 .\r\n","page_name":" 25 ","page_number":41},
  {"content":"\r\n\r\n« و در ماه شعبان نامه‌اى به خليفه نوشتند مشعر بر اينكه مردى از مردم جسر نهروان در روز پانزدهم در ضريح حائر بر ضدّ كسى كه قرآن را سوزانيده سخن مىگفت و او را دشنام مىداد . به همين جهت او [ يعنى خليفه 
  ] دستور داد كه در كار اين مرد نظر كنند . او را در بند كردند و به مرگ محكومش ساختند .\r\nمردم كرخ دربارهء كسى كه كشته شده بود با يكديگر سخن مىگفتند زيرا كه وى شيعى بود . جنگى ميان ايشان و مردم باب البصره و باب الشّعير و القلّائين صورت گرفت . جوانان به سوى خانهء ابو حامد به راه افتادند و به همين جهت وى از آنجا به دار القطن روانه شد ، در حالى كه آن جوانان فرياد مىزدند :\r\n« يا حاكم ! يا منصور ! » « 1 » .\r\nبا كشتن يك شيعه پاى خليفه به ميان كشيده شد ، و به همين جهت گروه شيعيان به سود رقيب او در قاهره ، الحاكم ، بانگ برمىداشتند . اين فرياد شورشيان خشمگين تهديدى براى وضع خليفه به شمار مىرفت ، و به همين جهت به قوّهء قهريّه متوسّل شد و محافظان مخصوص را براى فرونشاندن فتنه به ميدان فرستاد . ابن الجوزى در دنبالهء سخن خود چنين آورده است :\r\n« خبر به خليفه رسيد و او را ناراحت و عصبانى كرد . خادمانى را كه بر در خانهء او بودند به يارى سنّيان فرستاد ، و جوانان به كمك اينان شتافتند . مردم كرخ دچار بدبختى بيشتر شدند و محلهء مجاور نهر الدّجاح به آتش كشيده شد . سپس اشراف و بازرگانان با هم به دار الخلافه رفتند و از خليفه خواستند كه از آنچه تودهء بىسر و پاى نادان كرده است درگذرد « 2 » » .\r\nسنّيان در اين حادثه آشكارا پيروز شدند و رجال برجستهء شيعه ناگزير به دربار خليفه رفتند و از شورشهايى كه نادانان به راه انداخته بودند عذر خواهى كردند . سپس\r\n\r\n\r\n","description":"","footnote":"\r\n( 1 ) - ابن الجوزى ، هفتم ، 38 - 237 .\r\n( 2 ) - همان منبع ، ص 238 .\r\n","page_name":" 26 ","page_number":42},
  {"content":"\r\n\r\nفرماندار از جانب آل بويه در عراق وارد ماجرا شد و براى هر دو طرف مجازاتهايى تعيين كرد . ابن الجوزى گفته است :\r\n« خبرها به عميد الجيوش رسيد . وى به بغداد رفت و براى ابو عبد اللّه بن المعلّم فقيه شيعى پيام فرستاد كه بغداد را ترك كند و در اين شهر نماند . و او را زير نظر قرار داد . به همين جهت وى شب شنبهء 23 رمضان از شهر خارج شد .\r\nو سپس در صدد برآمد كه هر كس را كه دستى در شورش داشته دستگير كند .\r\nبعضى را تازيانه زد و بعضى را به زندان افكند ؛ و ابو حامد به خانهء خود بازگشت . واعظان عمومى ( قصّاص ) را از سخن گفتن ممنوع ساخت . علىّ بن مزيد از ابن المعلم شفاعت كرد . و واعظان عمومى ، به شرط اينكه از تحريك مردم به فتنه و آشوب بپرهيزند ، بار ديگر اجازهء سخن گفتن يافتند « 1 » » .\r\nدر اينجا نيز مورّخان سنّى نگفته‌اند كه مفيد در اين شورشها دست داشته است .\r\nبيشتر چنان مىنمايد كه با وجود سپرده بودن سرپرستى جامعهء اماميان به نقيب ، كه بنابراين حضور وى براى برقرارى صلح و نظم در پايتخت ضرورت داشته ، فرماندار به شخصى به اندازهء كافى مهمّ نياز داشته است كه او را تبعيد كند و احساسات انگيخته‌شدهء سنّيان را تسكين بخشد . و اين گوسفند قربانى كسى جز شيخ مفيد فقيه برجستهء شيعيان نبود .\r\nچهار سال بعد ، قادر خليفه با در دست داشتن سندى كه نياى علوى فاطميان را مورد تشكيك قرار مىداد ، گامى بر ضدّ خلفاى اين سلسله برداشت . شيخ مفيد نيز اين سند گواهى بر مشكوك بودن اصل علوى فاطميان را امضا كرد « 2 » .\r\n\r\n\r\n","description":"","footnote":"\r\n( 1 ) - همان منبع ؛ على بن مزيد رئيس شيعيان ولايت حله بود كه مىبايستى شيخ مفيد پس از خارج شدن از بغداد عازم آنجا شود . رجوع كنيد به بوسه ، ص 76 .\r\n( 2 ) - ابن الاثير ، نهم ، 88 .\r\n","page_name":" 27 ","page_number":43},
  {"content":"\r\n\r\nدر سال 409 / 1018 ، بار ديگر شيخ مفيد به دستور فرماندار سختگير بغداد ، ابن سهلان ، از اين شهر تبعيد شد . ابن الاثير گفته است :\r\n« خبرهايى از فتنه‌هاى بد در بغداد به او [ يعنى ابن سهلان 
  ] رسيد . به همين جهت عازم اين شهر شد و در آخرين روز ربيع الثّانى به آن گام نهاد . گروه جوانان و عيّاران از مقابل او گريختند . جمعى از عبّاسيان و ديگران را تبعيد كرد .\r\nو نيز ابو عبد اللّه بن نعمان فقيه شيعى را به تبعيد فرستاد « 1 » .\r\nدر اين اثنا مفيد به نوشتن آثار فراوان اشتغال داشت . شمارهء آثار نوشتهء او به حدود دويست مىرسد ، ولى تنها تعيين تاريخ نوشتن معدودى از آثار موجود او امكانپذير است . در پنجمين نامهء مفيد دربارهء غيبت امام غايب ، اعتراض كننده‌اى معتزلى از اين تعجّب كرده است كه مفيد به امامى اعتقاد دارد كه 145 سال پيش به دنيا آمده و هنوز زنده است « 2 » .\r\nمفيد در الارشاد خود تاريخ ولادت امام دوازدهم را سال 255 مىداند ، و به همين جهت پنجمين نامه دربارهء غيبت مىبايستى به سال 400 نوشته شده باشد . و چون چنين اعتراضى در مورد نخستين نامه ( كه به نام الفصول العشرة فى الغيبة نيز معروف است ) نيز وجود داشته ، مفيد اشاره كرده كه اكنون سال 411 است « 3 » . و امالى مفيد ميان 404 و 411 نويسانده شده بوده است « 4 » .\r\n\r\n\r\n","description":"","footnote":"\r\n( 1 ) - همان كتاب ، ص 115 .\r\n( 2 ) - مفيد ، خمس رسائل فى اثبات الحجة ( نجف : دار الكتب التجارية ، 1962 ) ، ص 346 .\r\n( 3 ) - المفيد ، خمس رسائل ، نامهء اول ، ص 19 . اين متن بسيار تباه شده است . جملهء سابق ، كه بنابر آن ولادت امام دوازدهم به سال 210 اتفاق افتاده بود ، مىبايستى مشتمل بر يك غلط چاپى بوده باشد . محل متناظر با آن در چاپ الحيدريه : المفيد : الفصول العشرة فى الغيبة ( نجف : الحيدريه ، 1951 ) ، ص 12 ، مددى به اصلاح نمىكند .\r\n( 4 ) - مفيد ، امالى الشيخ المفيد ( چاپ سوم ؛ نجف : الحيدرية ، 1962 ) ، ص 9 ، 215 .\r\n","page_name":" 28 ","page_number":44},
  {"content":"\r\n\r\nمهمترين كتاب كلامى موجود شيخ مفيد ، كتاب وى به نام اوائل المقالات فى المذاهب المختارات است . مفيد هدف خود را در آغاز كتاب چنين بيان كرده است .\r\n« امّا بعد ، خدا بقاى سيّد بزرگوار نقيب ما را در ارجمندى فرمانبرداريش دراز كناد ، و قدرت و برترى كلمهء او را ادامه دهاد ! من به يارى خدا در اين كتاب قصد آن دارم كه تفاوت ميان شيعه و معتزله را بيان كنم ، و تمايز ميان عدلى مذهبان شيعه را با عدلى مذهبان معتزله آشكار سازم ، و نيز اختلاف ميان معتزله و اماميّه را در اصول كه هر دو به اين اختلاف اعتراف دارند معلوم دارم . و در اصل اين كار آنچه را از مذاهب منشعب‌شدهء در اصول توحيد و عدل و از لطائف علم كلام برگزيده‌ام ، نقل خواهم كرد . و نيز خواهم گفت كه كدام يك از آنها مطابق با اعتقادات نوبختيان رحمة اللّه عليهم است ، و كدام يك مخالف با آنها است ، و كدام يك موافق با مذهب اهل اعتزال و متكلّمان ديگر جز ايشان است ؛ تا چنان شود كه اين كتاب مبناى مورد اعتمادى براى آزمودن اعتقاد باشد « 1 » » .\r\nپس از آن مفيد به تعريف مذهب تشيّع پرداخته و آن را « پيروى از امير المؤمنين صلوات اللّه عليه بر سبيل ولايت و اعتقاد به امامت بلافصل او پس از پيامبر صلوات اللّه عليه و آله ، و سلب امامت از كسانى كه بيش از او در مقام خلافت جايگزين شدند « 2 » » دانسته است . به گفتهء وى ، اصل مذهب اعتزال معتقد بودن به « منزلة بين المنزلتين » بنابر گفتهء و اصل بن عطاء است « 3 » . براى تعلّق داشتن به هر فرقه كافى است كه به اصل اساسى آن فرقه معتقد باشيم . ولى هيچ يك از پيروان مذهب تشيّع ، حتّى نوبختيان\r\n\r\n\r\n","description":"","footnote":"\r\n( 1 ) - اوائل ، ص 2 - 1 . نقيب به احتمال قوى سيد رضى است كه از 396 تا 406 سمت نقابت داشته است .\r\n( 2 ) - همان منبع ، ص 3 .\r\n( 3 ) - همان منبع ، ص 5 - 4 .\r\n","page_name":" 29 ","page_number":45},
  {"content":"\r\n\r\nبه « منزلة بين المنزلتين » اعتقاد ندارد ، و صرف نظر از نقاط مشتركى كه در اعتقادات ممكن است با معتزله داشته باشند ، شيعيان ، بنابر تعريف مفيد ، معتزلى به شمار نمىروند .\r\nپس از اوائل مهمترين كتاب ديگر موجود در مطالب كلامى از شيخ مفيد ، كتاب تصحيح الاعتقادات ( كه نيز به نام شرح عقائد الصدوق خوانده شده ) ، شرحى بر رسالة - الاعتقاد ابن بابويه است . در اين كتاب مفيد اعتقاد ابن بابويه را توضيح مىدهد و آن را غالبا « تصحيح » مىكند ، و نشان مىدهد كه در چه مواردى با استاد محدّث خود اختلاف دارد .\r\nاين دو كتاب كه در آنها مفيد وضع خود را در مقابل معتزليان و اصحاب حديث شيعه آشكار مىسازد ، منابع عمدهء دو بخش اوّل و دوم اين كتاب است .\r\n\r\nذيل اول : دربارهء بنو نوبخت .\r\nابو سهل اسماعيل بن اسحاق بن ابى سهل بن نوبخت ( 237 / 52 - 851 تا 311 / 24 - 923 ) رهبر فرقهء اماميّه و نيز متكلّمى با تمايلات معتزلى بود . با ابو على جبّائى و ثابت بن قرّة محاجّه و مناظره مىكرد . عناوين كتابهاى متعدّد او نشان مىدهد كه وى از اعتقاد معتزله دربارهء توحيد و قدرت آدمى براى فعل « 1 » پيروى مىكرده ، ولى با افراد گوناگون اين مكتب ، محتملا در خصوص مسئلهء امامت اختلاف نظر داشته و به بحث و احتجاج مىپرداخته است . از همين عناوين نيز معلوم مىشود كه وى مخالف استفادهء\r\n\r\n\r\n","description":"","footnote":"\r\n( 1 ) - ابن النديم ، ص 77 - 176 ؛ الطوسى ، الفهرست ، ص 36 - 35 ؛ النجاشى ، ص 25 ؛ اقبال ، ص 23 - 116 .\r\nبراى اطلاع يافتن از نقش سياسى خاندان نوبختى ، و مخصوصا ابو سهل ، رجوع كنيد به لوئى ماسينيون ، مصائب حسين بن منصور حلاج ، شهيد تصوف اسلامى ( پاريس گوتنر ، 1922 ) ، ص 51 - 142 .\r\n L . Masignon , La Passion d'al - Hosayn ibn Mansour aloHallaj , martyr myltique de l'Islam \r\n.\r\n","page_name":" 30 ","page_number":46},
  {"content":"\r\n\r\nاز « قياس » و « رأى » در مسائل فقهى بوده است . نجاشى گفته است كه كتاب التنبيه فى الامامية تأليف ابو سهل را نزد استاد خود مفيد به درس خوانده بوده است « 1 » .\r\nابن النديم نوشته كه ابو سهل در مسئلهء غيبت امام زمان نظرى شگفت‌انگيز داشته است ، و آن اينكه : امام دوازدهم در ايّام غيبت وفات كرد ولى پسرش جانشين او شد و اين جانشينى در غيبت از پدر به پسر ادامه خواهد يافت تا آن زمان كه مشيّت خدا مقتضى آن شود كه يكى از اخلاف امام دوازدهم به نام مهدى ظهور كند « 2 » . عبّاس اقبال اشاره كرده است كه در هيچ يك از نوشته‌هاى شيعى ديگر چنين اعتقادى به ابو سهل نسبت داده نشده ، و نيز بخشى از كتاب او به نام التنبيه فى الامامة كه ابن بابويه آن را در كتاب كمال الدين خود نقل كرده ، چنين نظرى را بيان نمىكند . به همين جهت اقبال چنان نتيجه گرفته است كه حتّى اگر ابن النديم در گفتهء خود در نسبت دادن چنين نظرى به ابو سهل صادق بوده باشد ، بايد گفت كه ابو سهل بعدها نظر خود را تغيير داده و نظر اكثريّت اماميّه را پذيرفته است « 3 » .\r\nمتكلّم برجستهء ديگر از خاندان نوبختى ، برادرزادهء بيشتر متمايل به فلسفهء ابو سهل يعنى ابو محمّد الحسن بن موسى النّوبختى ( متوفّى ميان 300 / 912 و 316 / 928 ) بوده است « 4 » . فهرستى از آثار او نشان مىدهد كه وى با ابو على جبّائى و ابو القاسم بلخى مناظره داشته و « ردّيّه‌اى بر معتقدان به منزلة بين المنزلتين در وعيد » و همچنين كتابهايى براى دفاع از نظر خويش دربارهء امامت نوشته بوده است « 5 » .\r\n\r\n\r\n","description":"","footnote":"\r\n( 1 ) - نجاشى ، ص 25 .\r\n( 2 ) - ابن النديم ، ص 176 .\r\n( 3 ) - اقبال ، ص 111 . اشاره است به ابن بابويه ، كتاب كمال الدين ( تهران : چاپ سنگى ، 1301 ه ق ) ، ص 56 - 53 .\r\n( 4 ) - اقبال ، ص 125 .\r\n( 5 ) - همان منبع ، 131 ، شمارهء 20 ؛ نجاشى ، ص 50 . « منزلة بين المنزلتين در وعيد » ظاهرا اشاره است به وضع شخص گناهكار مؤمن در جهان ديگر نه در اين دنيا .\r\n","page_name":" 31 ","page_number":47},
  {"content":"\r\n\r\nبه اغلب احتمال ، آنجا كه مفيد در اوائل المقالات خود به عقايد بنو نوبخت اشاره كرده ، همين دو كتاب را در نظر داشته است . به گفتهء مفيد ، نوبختيان منكر آن بودند كه از امامان شيعه معجزاتى صادر شده و اينكه بدنهاشان اكنون در بهشت باشد « 1 » ، ولى اين مطلب را ، نه تنها از طريق احاديث بلكه از طريق عقل و قياس قابل اثبات مىدانستند كه امامان از همهء علوم و فنون و زبانها آگاه بوده‌اند « 2 » . مفيد بر آن است كه به اعتقاد نوبختيان ، اهل سنّت چيزهايى بر متن قرآن افزوده يا از آن كاسته‌اند « 3 » . و اين خود بهانه‌اى براى مبارزهء سخت با همهء اهل سنّت بود . مفيد همچنين نوشته است كه نوبختيان به اين آموزهء معتزله معتقد بودند كه اطاعت و عصيان يا ثواب و عقاب ممكن است يكديگر را جبران كنند « 4 » و اينكه بسيارى از كفّار در انجام دادن كارهاى نيك اطاعت از خدا مىكنند ، و اينكه شخصى كه زمانى مؤمن بوده ، پس از آن ممكن است ايمان خود را از دست بدهد « 5 » .\r\nو نيز به گفتهء وى نوبختيان در اين اعتقاد با معتزله شريكند كه بعضى از گناهان به خودى خود كوچكند « 6 » ، ولى هم با مفيد و هم با معتزله در اين امر اختلاف دارند كه مؤمن مرتكب گناه كبيره را به صورت مطلق مؤمن بخوانند « 7 » .\r\nچون از ديدگاه نوبختيان اختلاف مطلقى ميان گناهان صغيره و كبيره وجود دارد ، و چون اعمال نيك و بد يكديگر را جبران مىكنند ، آنان بايد منطقا ، همچون معتزله مرتكب گناه كبيره را مخلّد در آتش بدانند ، هر چند كه مانند معتزليان ، در اين جهان ، قائل به منزلتى ميان دو منزلت نيستند . در همهء مسائل ياد شده ، جز در مورد تحريف\r\n\r\n\r\n","description":"","footnote":"\r\n( 1 ) - اوائل ، ص 40 .\r\n( 2 ) - همان منبع ، ص 38 .\r\n( 3 ) - همان منبع ، ص 56 .\r\n( 4 ) - همان منبع ، ص 57 .\r\n( 5 ) - همان منبع ، ص 58 .\r\n( 6 ) - همان منبع ، ص 59 .\r\n( 7 ) - همان منبع ، ص 60 .\r\n","page_name":" 32 ","page_number":48},
  {"content":"\r\n\r\nقرآن و منزلت ميان دو منزلت ، نوبختيان با معتزله در يك خط واقعند و با شيخ مفيد موافقت ندارند .\r\nولى در يك نكته نوبختيان از متكلّم امامى قديمى ، هشام بن الحكم ، پيروى مىكردند ، و معمّر معتزلى منحصر به فرد در تعريف كردن انسان به عنوان يك نفس « 1 » و مفيد در اين باره با آنان اتّفاق نظر داشتند .\r\nميان ابو سهل نوبختى و شيخ مفيد حلقهء اتّصالى از طريق سه تن از استادان مفيد وجود داشت . ولى نزديكى نوبختيان به معتزله عموما بيش از نزديكى مفيد با آنان بود .\r\nكتاب الياقوت ، تأليف ابو اسحاق ابراهيم بن نوبخت كه جز از طريق همين كتاب شناخته نيست ، رسالهء كلامى كوچكى است كه علّامهء حلّى بر آن شرح نوشته است « 2 » .\r\nعبّاس اقبال تصوّر مىكرد كه كتاب الياقوت در نيمهء اوّل قرن چهارم نوشته شده است « 3 » ، ولى و . مادلونگ نشان داده است كه انديشه‌هاى مندرج در اين كتاب مطابق با افكارى نيست كه مفيد به نوبختيان نسبت مىدهد ، و به همين جهت چنان نتيجه گرفته است كه اين كتاب مىبايستى در نيمهء قرن پنجم يا ديرتر از آن نوشته شده باشد « 4 » . بنابراين بحث از كتاب الياقوت در چشم‌انداز اين تحقيق مربوط به علم كلام شيخ مفيد واقع نمىشود .\r\n\r\n\r\n","description":"","footnote":"\r\n( 1 ) - مفيد ، « المسائل السرويّة » در الثقلان : الكتاب و العترة ( نجف : دار الكتب التجارية ، بىتاريخ ) ، ص 51 . در اين باره به پس از اين ، اواخر فصل هشتم كتاب حاضر مراجعه شود .\r\n( 2 ) - علامه حلى ، انوار الملكوت فى شرح الياقوت ، ويرايش م . زنجانى ( « انتشارات دانشگاه تهران » ، شمارهء 543 ؛ تهران : انتشارات دانشگاه تهران ، 1338 ه ش ) .\r\n( 3 ) - اقبال ، ص 166 و بعد .\r\n( 4 ) - مادلونگ ، ص 15 ، و حواشى 1 و 2 .\r\n","page_name":" 33 ","page_number":49},
  {"content":"\r\n\r\n\r\nذيل دوم : آثار شيخ مفيد\r\nبراى نشان دادن دامنهء دلبستگىهاى مفيد ، آوردن فهرست عناوين نوشته‌هاى او سودمند است . دو تن از شاگردان مفيد ، طوسى ( متوفّى در 459 / 1067 ) و نجاشى ( متوفّى در 455 / 1063 ) ، كتابنامه‌هايى از نويسندگان شيعى فراهم آورده‌اند كه البتّه در آنها فهرست آثار استاد خويش را نيز ثبت كرده‌اند « 1 » . پس از آن ابن شهر آشوب ( متوفّى در 588 / 1192 ) كتابنامهء خود را براى تكميل كتابنامهء طوسى تأليف كرد « 2 » .\r\nهمهء فهرستهاى جديد آثار مفيد مبتنى بر اين سه منبع است .\r\nكار دشوارتر تعيين اين نكته است كه كدام يك از اين آثار اكنون وجود دارد .\r\nآقاى ف . سزگين ، با استفادهء از فهرستهاى نسخ خطّى كتابخانه‌هاى بزرگ ، اطّلاعاتى دربارهء بيست و چهار عنوان به دست داده است « 3 » . شيخ محمّد حسن آل ياسين ، در مقاله‌اى كه دربارهء شيخ مفيد نوشته ، سى و يك كتاب چاپ‌شدهء مفيد را فهرست كرده است « 4 » .\r\nالذّريعة تأليف شيخ آقا بزرگ ، فهرست الفبايى گسترده و توصيفى از آثار موجود يا مفقود نويسندگان امامى ، منبع بزرگى از اطّلاعات است ، چه نويسندهء آن به بسيارى\r\n\r\n\r\n","description":"","footnote":"\r\n( 1 ) - طوسى ، الفهرست ، ص 178 ؛ نجاشى ، ص 15 - 311 .\r\n( 2 ) - محمد بن على بن شهر آشوب ، معالم العلماء ، ويرايش م . صادق آل بحر العلوم ( نجف : الحيدريه ، 1961 ) . براى فهرست وى از آثار مفيد رجوع كنيد به ص 14 - 111 .\r\n( 3 ) - ف . سزگين ، تاريخ نسخه‌هاى خطى عربى ( ليدن : بريل ، 1967 ) ، اول ، 51 - 550 . اين كتاب زير عنوان تاريخ التراث العربى به عربى ترجمه شده است .\r\n F . Sezgin , Geschichte des arabischen Schriftums . \r\n( 4 ) - م . حسن آل ياسين ، « محمد بن محمد بن النعمان ، الشيخ المفيد » ، مجلة البلاغ ( بغداد ) ، 3 ( 1970 ) ، 14 - 13 . نويسنده همچنين به فهرست كاملى از نسخه‌هاى مفيد اشاره مىكند كه تحقيقى چاپ ناشده است .\r\n","page_name":" 34 ","page_number":50},
  {"content":"\r\n\r\nاز كتابخانه‌هاى عمومى بزرگ عراق و ايران دسترس داشته است « 1 » . هنگام مرگ شيخ آقا بزرگ در 1970 ، الذريعة تنها تا حرف ميم به چاپ رسيده بود . باقى آن چاپ ناشده باقى بود و اميد است روزى به چاپ برسد « 2 » .\r\nسيد حسن الموسوى الخرسان ، با استفادهء از الذّريعة ، نام 167 اثر شيخ مفيد را در مقدّمه‌اى كه بر تهذيب الاحكام طوسى نوشته ، آورده است « 3 » .\r\nبالاخره ، اين نويسنده از چندين كتابخانه در نجف و ايران ديدار كرده و در صدد يافتن آثار مفيد برآمده است . كتابخانه‌هايى كه از آنها ديدن كرده عبارت است از :\r\nالف ) نجف : مكتبة امير المؤمنين العامّة ، مكتبة الامام الحكيم العامّة ، مكتبة محمّد صادق آل بحر العلوم .\r\nب ) قم : كتابخانهء مدرسهء آيت اللّه نجفى مرعشى ، كه در آن يك مجموعهء قديمى مشتمل بر سى رسالهء كوچك مفيد موجود است .\r\nارجاعات به ترتيب قرار گرفتن آنها در آن مجموعه خواهد بود .\r\nج ) تهران : كتابخانهء مجلس .\r\nارجاعات به نسخه‌هاى خطّى اين كتابخانه به صفحات فهرست كتابخانهء مجلس شوراى ملى در تهران ، جلد هفتم ( 1968 ) ، ويرايش عبد الحسين حائرى است .\r\n\r\n\r\n","description":"","footnote":"\r\n( 1 ) - آقا بزرگ الطهرانى ، الذريعة الى تصانيف الشيعة ( تهران : اسلاميه ، 1936 ) .\r\nمؤلف فهرست كتابخانه‌هايى را كه از آنها ديدن كرده ، در جلد ششم ، 02 - 400 ، هفتم ، 94 - 289 ؛ هشتم ، 99 - 297 ، آورده است .\r\n( 2 ) - رجوع كنيد به عبد الرحيم محمد على ، آغا بزرگ الطهرانى : حياته و آثاره ( نجف : نعمان ، 1970 ) ، ص 35 .\r\n( 3 ) - الطوسى ، تهذيب ، اول ، 31 - 22 .\r\n","page_name":" 35 ","page_number":51},
  {"content":"\r\n\r\nكتابخانهء ملك .\r\nكتابخانهء دانشگاه تهران .\r\nمبناى فهرستى كه در اينجا خواهيم آورد ، فهرست نجاشى است كه از ميان سه كتابنامهء شيعى قديمى از همه كاملتر است . عناوينى كه نجاشى آورده شماره‌گذارى مىشود .\r\nعناوين ديگر كه در فهرست نجاشى نيست ، به ترتيب الفبايى و بدون شماره ذكر خواهد شد . اگر بر عنوانى نام كتاب مقدّم باشد ، كلمهء پس از كتاب را در ترتيب الفبايى در نظر مىگيريم . گاه يك كتاب در نسخه‌هاى متعدّد عناوين مختلف دارد . در اينجا از عنوان نجاشى پيروى مىكنيم و عناوين ديگر را كه ظاهرا به همان كتاب مربوط مىشود در ذيل آن مىآوريم . با اين همه امكان دارد كه در اين فهرست اشتباهاتى پيدا شده باشد .\r\nچون كتاب تاريخ نسخه‌هاى خطى عربى تأليف سزگين در دسترس همگان است ، اطّلاعاتى كه وى به دست داده است در اينجا تكرار نمىشود . اطّلاعات منابع ديگر را تكرار مىكنيم .\r\nكسانى كه مفيد بر اعتقادات ايشان « ردّيّه‌هايى » نوشته ، و غالبا از نسلهاى مقدّم بر وى بوده‌اند ، معمولا اشخاص شناخته‌شده‌اى هستند . ولى به ندرت اين امكان فراهم مىشود كه بعضى از معاصران مفيد كه به وى « نامه » نوشته و او به ايشان « پاسخ » داده است اشخاص بسيار گمنامى بوده باشند .\r\nهر وقت كه عنوان اثرى اشاره به يك موضوع كلامى باشد ، به صفحه‌اى كه اين موضوع در آن مورد بحث قرار گرفته اشاره خواهيم كرد . بنابراين ، حتّى در آن صورت كه كتابى از بين رفته باشد ، غالبا امكان آن هست كه نظر وى را دربارهء موضوع آن از كتابهاى ديگرش به دست آوريم .\r\n1 - الاجوبة عن المسائل الخوارزمية .\r\nكتاب احكام المتعة . طوسى به آن اشاره كرده . در اين باره به پس از اين ، بعد از\r\n\r\n","description":"","footnote":"","page_name":" 36 ","page_number":52},
  {"content":"\r\n\r\nشمارهء 74 و نيز شماره‌هاى 109 و 160 و 161 رجوع شود .\r\n2 - احكام النساء . سزگين ، اوّل ، 551 ، شمارهء 15 . آقا بزرگ ، اوّل ، 302 ، گفته است كه از اين كتاب دو نسخهء خطّى در كتابخانهء شيخ عبد الحسين الحلّى در نجف موجود است . نيز در نجف : الحكيم ، 998 ( 2 ) ؛ امير المؤمنين ، نسخهء 41 . قم :\r\nمرعشى ، مجموعه ، شمارهء 1 ؛ تهران ، مجلس ، هفتم ، 271 .\r\nالاختصاص . چاپ‌شدهء در تهران : الصّدوق ، 1379 ه . ق . سزگين ، اوّل ، 550 ، شمارهء 2 . مجموعه‌اى از احاديث و احتمالا همان العيون و المحاسن است كه در شمارهء 83 پس از اين آمده .\r\nاختيار الشعراء . ابن شهر آشوب به آن اشاره كرده است .\r\n3 - الارشاد . چاپ‌شدهء در نجف : الحيدريّه ، 1962 . سزگين ، اول ، 550 ، شمارهء 4 . احاديثى دربارهء دوازده امام .\r\n4 - الاركان فى دعائم الدين . شيخ مفيد در الفصول ، ص 284 ، و در تصحيح ، ص 28 ، گفته كه در اين كتاب نشان داده است كه متكلّمان قديمتر ، با تصويب امامانشان از براهين عقلى در مناظرات بهره‌بردارى مىكردند .\r\nالاركان فى الفقه . طوسى و ابن شهر آشوب به آن اشاره كرده‌اند . محتملا همان است كه در شمارهء 4 ذكر آن گذشت .\r\n5 - كتاب الاستبصار فيما جمعه الشافعى من الاخبار . اين كتاب محتملا نقدى بر شافعى است .\r\n6 - كتاب الاشراف ( به كسر ) ، يا محتملا الاشراف ( به فتح ) ، سزگين ، اوّل ، 551 ، شمارهء 13 . آقا بزرگ ، دوم ، 102 بر عنوان افزوده : فى عام فرائض الاسلام ، و گفته كه چند نسخهء خطّى از آن را ديده است . نيز در قم : مرعشى ، مجموعه ، شمارهء 4 ؛ قاهره :\r\nدار الكتب ، نسخهء خطى شمارهء ب 20037 .\r\n\r\n","description":"","footnote":"","page_name":" 37 ","page_number":53},
  {"content":"\r\n\r\nالاشراق فى نعت اهل البيت عليهم السلام . ابن شهر آشوب از آن ياد كرده . در چاپ اقبال از ابن شهر آشوب نام الاشراف آمده .\r\n7 - كتاب اصول الفقه . اين كتاب به تمامى در اثرى از يكى از شاگردان مفيد ، ابو الفتح محمّد بن علىّ الكراجكى ، به نام كنز الفوائد ، نقل شده است . سزگين ، اوّل ، 551 ، شمارهء 14 .\r\nاطراف الدلائل فى اوائل المسائل . ابن شهر آشوب از آن ياد كرده است .\r\n8 - كتاب الاعلام . چاپ‌شدهء زير عنوان الاعلام فيما اتفقت الامامية عليه من الاحكام ( نجف : العدل ، بىتاريخ ) . سزگين ، اوّل ، 551 ، شمارهء 12 . مفيد اين كتاب را به خواهش شاگردش ، المرتضى ، همچون خلاصه‌اى از تفاوتهاى مسائل فقهى ميان اماميّه و فرقه‌هاى ديگر تأليف كرده است .\r\n9 - كتاب الافتخار .\r\nالافصاح . ابن شهر آشوب از آن ياد كرده . زير عنوان الافصاح فى امامة امير المؤمنين على بن ابى طالب ( نجف : حيدريه ، چاپ دوم ، 1952 ) چاپ شده .\r\n10 - كتاب اقسام مولى فى اللسان . زير عنوان « رسالة فى تحقيق لفظ المولى » در الثقلان ( نجف : التّجاريّة ، بىتاريخ ) ، ص 28 - 20 چاپ شده . نجف : امير المؤمنين ، نسخهء خطّى 41 ؛ قم ، مرعشى ، مجموعه ، شمارهء 12 . در اين رساله از معنى اين حديث بحث شده است كه حضرت رسول ( ص ) از غدير خم دربارهء حضرت على ( ع ) فرمودند :\r\n« هر كه من مولاى او هستم على مولاى اوست » .\r\n11 - كتاب الاقناع فى وحوب الدعوى . چنان مىنمايد كه منظور اين بوده است كه با عقل تنها نمىتوان به خدا رسيد . در اين باره به بخش اوّل فصل دوم كتاب حاضر مراجعه كنيد .\r\n12 - كتاب الامالى المتفرقات . زير عنوان امالى الشيخ المفيد ( نجف : الحيدرية\r\n\r\n","description":"","footnote":"","page_name":" 38 ","page_number":54},
  {"content":"\r\n\r\nچاپ سوم ، 1962 ) به چاپ رسيده است . مشتمل بر روايات است .\r\nاقتصار على الثابت فى الفتيا . ابن شهر آشوب به آن اشاره كرده .\r\n13 - كتاب الانتصار ، شايد در نتيجهء اشتباه چاپى همان اقتصار سطر بالا است كه بدين صورت درآمده .\r\n14 - كتاب اوائل المقالات . زير عنوان اوائل المقالات فى المذاهب و المختارات ، به ويرايش ع . ص . وجدى به چاپ رسيده ( تبريز : چرندابى ، 1371 ه ق ) . سزگين اوّل ، 551 ، شمارهء 11 .\r\n15 - كتاب الايضاح فى الامامة . سزگين ، اوّل ، 551 ، شمارهء 20 ؛ تهران ، ملك ، نسخهء خطّى شمارهء 2926 . شيخ مفيد در « الفصول العشرة فى اثبات الحجة » ، ص 31 ، نوشته است كه اعتقاد خود را در معجزات برهانى در پايان كتابش الايضاح خلاصه كرده است .\r\n16 - كتاب ايمان ابى طالب . چاپ‌شدهء در نفائس المخطوطات ( بغداد :\r\nالنّهضة ، چاپ دوم ، 1963 ) ، ص 84 - 76 . مقصود آن رفع اين تهمت است كه پدر حضرت على ( ع ) بىايمان از دنيا رفته بوده است .\r\n( الباهر فى المعجزات . رجوع كنيد به شمارهء 78 پس از اين ) .\r\n17 - كتاب بغض المروانية . ممكن است به جاى « بغض » ، « نقض » بوده باشد .\r\nدربارهء استعمال لفظ مروانيّه براى هواخواهان بنى اميّه در دوران عبّاسيان ، رجوع كنيد به گولد تسهر ، تحقيقات اسلامى ( هالّه : نيمير ، 90 - 1888 ) ، دوم ، 21 - 120 ،\r\n Goldziher , Muhammedanische Studien , \r\nو نيز محتمل است كه اين يك وصلهء سياسى باشد كه به سلسلهء مروانى كرد ديار بكر چسبانده شده بود . در سال 374 / 984 حملهء اينان به بغداد براى تصرّف اين شهر دفع شد .\r\n\r\n","description":"","footnote":"","page_name":" 39 ","page_number":55},
  {"content":"\r\n\r\n18 - كتاب البيان على غلط قطرب فى القرآن . ابن النّديم ، ص 52 ، گفته است كه قطرب ، ابو على محمّد بن المستنير ، كه نيز احمد بن محمّد يا الحسن بن محمّد ( متوفّى در 206 / 22 - 821 ) ناميده شده ، از شاگردان سيبويه و عدّه‌اى از دانشمندان بصره بوده است . ابن المرتضى ، ص 131 ، او را از نحويانى خوانده است كه به مذهب عدل معتزليان معتقد بودند .\r\n19 - كتاب البيان فى تأليف القرآن .\r\n20 - كتاب بيان وجوه الاحكام .\r\n21 - كتاب التاريخ الشرعية [ كذا به جاى التواريخ 
  ] ، كه در ابن شهر آشوب آمده است . براى نسخه‌هاى خطّى اثرى به نام مسارّ الشيعة فى تواريخ الشريعة ، رجوع كنيد به سزگين ، اوّل ، 551 ، شمارهء 8 ؛ تهران : دانشگاه تهران ، نسخهء خطّى 1 / 4089 .\r\nتصحيح اعتقاد الامامية ، چاپ‌شدهء زير عنوان كتاب شرح عقائد الصدوق او تصحيح الاعتقاد ، همراه با اوائل المقالات ( تبريز : چرندابى ، چاپ دوم ، 1371 ه ق ) .\r\nسزگين ، اوّل ، 547 ، شمارهء 6 . با آنكه طوسى و نجاشى و ابن شهر آشوب هيچ يك ذكرى از آن نكرده است ، بايد كتابى اصيل باشد .\r\n22 - كتاب تفضيل الائمة على الملائكة . دربارهء اين مسأله به آغاز فصل پنجم كتاب حاضر مراجعه كنيد .\r\nتقرير الاحكام . ابن شهر آشوب بدان اشاره كرده است .\r\n23 - كتاب التمهيد . به اواخر فصل نوزدهم كتاب حاضر مراجعه كنيد .\r\n24 - كتاب الجمل . طوسى و ابن شهر آشوب آن را كتاب فى احكام الجمل نوشته‌اند . زير عنوان الجمل : النصرة فى حرب البصرة به چاپ رسيده است ( نجف :\r\nالحيدرية ، 1963 ) .\r\n( جمل الفرائض ، رجوع شود به پس از اين ، شمارهء 56 ) .\r\n\r\n","description":"","footnote":"","page_name":" 40 ","page_number":56},
  {"content":"\r\n\r\n25 - كتاب جواب ابن واقد السنى . آقا بزرگ ، پنجم ، 172 ، نظر داده است كه بايد به جاى السّنّى الليثى خوانده شود ، و اين شخص نوهء واقد بن ابى واقد الليثى است .\r\nجواب ابى جعفر الخراسانى . ابن شهر آشوب از آن ياد كرده است .\r\n26 - كتاب جواب ابى الفرج بن اسحاق عما يفسد الصلاة .\r\n27 - جواب ابى محمد الحسن بن الحسين النوبندجانى المقيم بمشهد عثمان . نام نوبندجان بار ديگر در شمارهء 149 پس از اين خواهد آمد .\r\n28 - كتاب جواب اهل الجرجان فى تحريم الفقاع .\r\n29 - جواب اهل الرقة فى الاهلة و العدد . آقا بزرگ ، پنجم ، 177 گفته است كه اين كتاب به نام الرسالة العددية ( رجوع شود به پس از اين ، شمارهء 80 ) و المسائل الموصليات ( رجوع شود به شمارهء 46 ) نيز خوانده شده است . رقّه شهرى است بر ساحل شرقى فرات ميان موصل و حرّان . دربارهء تعيين روز اوّل ماه و شمارهء روزهاى آن ، به شمارهء 106 پس از اين مراجعه كنيد .\r\n30 - جواب الكرمانى فى فضل النبى على سائر الانبياء . دربارهء اين مسأله به پايان فصل چهارم كتاب حاضر مراجعه كنيد .\r\n31 - جواب المافروخى فى المسائل .\r\n32 - جواب المسائل فى اختلاف الاخبار . به اين كتاب در المسائل السرويّة ص 57 اشاره شده ، و نزديك پايان فصل يازدهم كتاب حاضر از آن سخن گفته‌ايم .\r\n33 - كتاب جوابات ابن الحمامى . آقا بزرگ ، پنجم ، 196 ، نوشته است كه در بعضى از نسخه‌ها ابن الحمانى ثبت شده .\r\n34 - كتاب جوابات بنى عرقل .\r\n35 - كتاب جوابات ابن نباتة . آقا بزرگ ، پنجم ، 196 ، او را با الخطيب ابو يحيى\r\n\r\n","description":"","footnote":"","page_name":" 41 ","page_number":57},
  {"content":"\r\n\r\nعبد الرّحيم محمّد بن اسماعيل بن نباته كه چون در ميّافارقين ( ديار بكر ) به دنيا آمده بود فارقى لقب داشت ، يكى دانسته است . وى در همان جا به سال 374 / 5 - 984 از دنيا رفت . از واعظان بزرگ شيعه بود . رجوع كنيد به ابن خلّكان ( ترجمهء دوسلان ) ، دوم ، 11 - 110 .\r\n36 - كتاب جوابات ابى جعفر القمى . محتملا وى ابن بابويه يا ابن قولويه بوده است كه پيشتر از او ياد كرديم . به پس از اين ، اواخر فصل چهاردهم از كتاب حاضر رجوع كنيد .\r\n37 - كتاب جوابات ابى جعفر محمد بن الحسين الليثى .\r\n38 - كتاب جوابات ابى الحسن الحصينى .\r\n39 - جوابات ابى الحسن النيسابورى . خطيب بغدادى از دو محدّث بدين نام ياد كرده است : رجوع كنيد به تاريخ بغداد ، دهم ، 302 ، شمارهء 5457 ، براى عبد الرّحمن بن ابراهيم بن محمّد بن يحيى بن سختويه ( متوفّى در 397 يا 398 / 08 - 1006 ) ؛ و دوازدهم ، 100 ، شمارهء 6532 ، براى علىّ بن محمّد بن علىّ بن حيد بن عبد الجبّار ( متوفّى در 430 / 39 - 1038 ) . آقا بزرگ ، پنجم ، 240 ، نوشته است كه نسخه‌اى با عنوان جوابات المسائل النيسابوريه در كتابخانهء سيّد شهاب الدين تبريزى نجفى در قم موجود است .\r\n40 - جوابات ابى الحسن سبط المعافى بن زكريا فى اعجاز القرآن .\r\n41 - كتاب جوابات ابى الفتح محمد بن على بن عثمان . اين شخص الكراجكى است ( متوفّى در 449 / 58 - 1057 ) . از او در آغاز همين مقدّمه ياد كرديم ؛ نيز رجوع كنيد به ابن شهر آشوب ، ص 118 ؛ خوانسارى ، ص 662 .\r\n42 - كتاب جوابات ابى الليث الاوانى . مفيد به اين شخص با عنوان الحاجب خطاب كرده است . نسخه‌هاى خطّى متعدّدى از آن موجود است ، ولى عنوانهاى آنها متفاوت\r\n\r\n","description":"","footnote":"","page_name":" 42 ","page_number":58},
  {"content":"\r\n\r\nاست . آقا بزرگ ، پنجم ، 198 ، آن را به نام جوابات الاحدى و الخمسين مسائل معرّفى كرده است . سزگين ، اوّل ، 551 ، شمارهء 24 ، آن را به نام المسائل العكبريه خوانده ؛ نيز در قم : مرعشى ، مجموعه ، شمارهء 20 ؛ نجف : الحكيم ، نسخهء 1087 . و نسخهء شمارهء 436 الحكيم عنوان اجوبة المسائل الحاجبية دارد . مشتمل است بر پنجاه و يك پرسش در موضوعات گوناگون .\r\n43 - كتاب جوابات الامير ابى عبد اللّه . دربارهء اين شخص به شمارهء 70 پس از اين رجوع شود .\r\n44 - كتاب جوابات اهل الدينور . طوسى و ابن شهر آشوب آن را به نام المسائل الدينوريه ضبط كرده‌اند .\r\n45 - كتاب جوابات اهل طبرستان .\r\n46 - كتاب جوابات اهل الموصل فى العدد و الرؤية . آقا بزرگ ، پنجم ، 235 ، گفته كه نسخه‌هاى آن در همه جا موجود است ، و در آن مفيد بر ضدّ محاسبه جهت تعيين اوّل ماه در برابر رؤيت هلال رأى داده است . براى اطّلاع بيشتر در اين باره به شمارهء 29 پيش از اين و شماره‌هاى 80 و 106 و 150 پس از اين مراجعه شود . قم : مرعشى ، مجموعه ، شمارهء 8 ، عنوان المسائل فى العدد و الرؤية دارد .\r\n47 - كتاب جوابات البرقعى فى فروع الفقه .\r\n48 - كتاب جوابات الشرقيين فى فروع الدين .\r\n49 - كتاب جوابات على بن نصر العبدجانى .\r\n50 - كتاب جوابات الفريقين فى الغيبة . رجوع شود به شمارهء 90 پس از اين .\r\n51 - كتاب جوابات فى خروج المهدى . به شمارهء 90 پس از اين رجوع شود .\r\n52 - كتاب جوابات الفيلسوف فى الاتحاد .\r\n\r\n","description":"","footnote":"","page_name":" 43 ","page_number":59},
  {"content":"\r\n\r\n53 - كتاب جوابات المسائل فى اللطيف من الكلام . احتمالا اين همان بخش چاپ‌شدهء همراه با اوائل المقالات ( ص 116 - 72 ) به نام « باب القول فى اللطيف من الكلام » است . هر چند صورت سؤال و جواب ندارد .\r\n54 - كتاب جوابات مقاتل بن عبد الرحمن عما استخرجه من كتب الجاحظ .\r\n55 - كتاب جوابات النصر بن بشير فى الصيام .\r\nحدائق الرياض و زهرة المرتاض . نويسنده‌اى شيعى ، به نام علىّ بن طاوس ( متوفّى در 664 ) از اعتبار آن براى تاريخهاى ولادت حضرت محمّد ( ص ) و حضرت فاطمه ( ع ) و براى اعمالى كه بايد در روزهاى 25 و 29 ذو الحجّه صورت بگيرد ، سخن گفته است .\r\nآقا بزرگ ، ششم ، 286 . شايد با شمارهء 121 پس از اين ارتباط داشته باشد .\r\n56 - كتاب حمل الفرائض . آقا بزرگ ، پنجم ، 145 ، اين عنوان را جمل الفرائض خوانده كه بدون شك همان درست است .\r\nالرد على ابن بابويه . ابن شهر آشوب از آن ياد كرده . آقا بزرگ ، دهم ، 204 ، گفته است كه نسخه‌اى از آن در كتابخانهء سماوى نجف موجود است . برلن : آلوارت  ( Ahlwardt )  ، دوم ، 171 ، شمارهء 1370 ، زير عنوان فى الرد على الصدوق فى قوله ان شهر رمضان لا ينقص ؛ تهران : مجلس ، هشتم ، 184 ، شمارهء 1 / 81 ، زير عنوان الرسالة العددية . دربارهء اين مسأله رجوع كنيد به پس از اين ، شماره‌هاى 80 و 106 .\r\n57 - كتاب الرد على ابن الاخشيد فى الامامة . دربارهء اين شخص پيشتر در مقدّمه ؛ ص 8 ، سخن گفتيم .\r\n58 - كتاب الرد على ابن رشيد فى الامامة .\r\n59 - كتاب الرد على ابن عون فى المخلوق . اين شخص ابو حسين محمّد بن جعفر بن عون الكوفى الرّازى الاسدى ( متوفّى در 312 / 924 ) است كه محدّثى امامى و به تشبيه و جبر معتقد بود . رجوع كنيد به نجاشى ، ص 289 ، و طوسى ، ص 179 . كلمهء\r\n\r\n","description":"","footnote":"","page_name":" 44 ","page_number":60},
  {"content":"\r\n\r\n« المخلوق » در عنوان كتاب محتملا اشارهء به اين مطلب است كه آيا افعال آدمى مخلوق خدا يا ساختهء دست خود او است . به كتاب حاضر ، اوايل فصل هفتم مراجعه كنيد .\r\n60 - الرد على ابن كلاب فى الصفات . براى آگهى از بحثى دربارهء عقايد عبد اللّه ابن محمّد بن كلّاب ، رجوع كنيد به م . آلار ، مسئلهء صفات خدا در تعليمات اشعرى و نخستين شاگردان بزرگ او ، ( « پژوهشهاى انتشار يافته به رهبرى انستيتوى ادبيّات شرقى بيروت » ) جلد بيست و هشتم ؛ بيروت : دار المشرق ، 1965 ) ، ص 53 - 149 .\r\n M . Allard , Le Probleme des attributs divins dans la doctrine d'al - Ash'ari et ses premiers grands disciples « Recherches prubliees sous la direction de l'Ins - titut de lettres orientales de Beyrouth » ) . \r\n61 - الرد على أبى عبد اللّه البصرى فى تفضيل الملائكة . از ابو عبد اللّه پيش از اين در مقدّمه ، ص 7 ، سخن گفتيم . دربارهء اينكه آيا پيامبران بر فرشتگان برترى دارند ، به اوايل فصل پنجم كتاب حاضر مراجعه كنيد .\r\n62 - كتاب الرد على اصحاب الحلاج . اين كتاب محتملا همان است كه سزگين ، اوّل ، 551 ، شمارهء 18 ، به نام رد الصوفيين آورده است .\r\nالرد على الثعلب فى آيات القرآن . ابن شهر آشوب از آن نام برده . اين شخص احمد بن يحيى بن زيد الشّيبانى ( متوفّى در 291 / 04 - 903 ) عالم نحو كوفى است . رجوع كنيد به ابن النّديم ، ص 74 .\r\n63 - كتاب الرد على الجاحظ العثمانية ( كذا ! ) محتملا به جاى فى العثمانية .\r\nجاحظ در كتاب خود از نظر فرقهء عثمانيّه در افضل بودن ابو بكر از على ( ع ) دفاع كرده است . براى اطّلاع يافتن از خلاصهء آن رجوع كنيد به پلا ، آرابيكا ، 3 ( 1956 ) ، 3 - 312  ( Ch . Pellat , Arabica )  . دربارهء فرقهء عثمانيّه ، به كتاب تحقيقات اسلامى گولد تسيهر ، دوم ، 21 - 119 ، مراجعه كنيد .\r\n\r\n","description":"","footnote":"","page_name":" 45 ","page_number":61},
  {"content":"\r\n\r\n64 - كتاب الرد على الجبائى فى التفسير . اين شخص ابو على جبّائى است كه پيش از اين ذكر او در ص 7 گذشت .\r\n65 - كتاب الرد على الخالدى فى الامامة . اين شخص ابو الطّيّب محمّد بن ابراهيم بن شهاب الخالدى ( متوفّى پس از 351 / 963 ) معتزلى بغدادى است . رجوع كنيد به ابن النّديم ، ص 174 ؛ ابن المرتضى ، ص 110 .\r\n66 - كتاب فى الرد على الشعبى . اين شخص ممكن است ابو عمرو عامر بن شراحيل الشّعبى ( متوفّى در 103 / 22 - 721 ) بوده باشد . دربارهء او رجوع كنيد به سزگين ، اوّل ، 277 .\r\n67 - الرد على العتبى فى الحكاية و المحكى ( كذا ! ) كه ظاهرا بايد به جاى عتبى القتيبى ، يا به نوشتهء طوسى ، ابن قتيبه بوده باشد . دربارهء اين مسأله به اواسط فصل چهارم كتاب حاضر مراجعه كنيد .\r\n68 - كتاب الرد على النسفى فى الشورى .\r\n69 - الرد على الكرابيسى فى الامامة . اين شخص بايد ابو علىّ الحسين بن علىّ بن يزيد الكرابيسى ( متوفّى در 248 / 862 ) مناظره‌كننده و محدّث و فقيه سنّى بوده باشد .\r\nابن النّديم ، ص 181 ، كتاب الامامة را به او نسبت داده و گفته كه او به حضرت على ( ع ) بغض مىورزيده است .\r\nالرد على من حد المهر . آقا بزرگ ، دهم ، 227 گفته كه نسخه‌اى از آن در كتابخانهء سماوى نجف موجود است ، و اينكه همين رساله به نام ديگر مسائل المهر نيز خوانده شده است .\r\n70 - كتاب الرسالة الى الامير عبد اللّه و ابى طاهر بن ناصر الدولة فى مجلس جرى فى الامامة . ابو عبد اللّه حسين و ابو طاهر ابراهيم خداوندگاران موصل در 379 / 989 بودند . رجوع شود به م . كانار ، تاريخ حمدانيان جزيره و سوريه ( « انتشارات دانشكدهء\r\n\r\n","description":"","footnote":"","page_name":" 46 ","page_number":62},
  {"content":"\r\n\r\nادبيّات الجزيره » ) ، پاريس : انتشارات دانشگاهى فرانسه ، 1953 ) ، اوّل ، 73 ه .\r\n M . Canard , Histoire de la Dynastie des Hamlanites de Jazira et de Syrie ( « Publ . de la Fac . des letters d'Algers ; » ) Paris : Presse univers . de France . \r\n71 - رسالة الى اهل التقليد .\r\n72 - رسالة الجنيدى الى اهل مصر . شايد عنوان بايد چنين خوانده شود : نقض رسالة الجنيد الى اهل مصر . كسى كه به نام او اشاره شده ، فقيه امامى ابو على محمّد بن احمد بن الجنيد الإسكافى ( متوفّى در 381 / 92 - 991 ) است . مفيد در « المسائل السّرويّه » ص 58 گفته است : « من به پرسشهايى جواب داده‌ام كه ابن الجنيد در كتاب خودش خطاب به مردم مصر ، به نام المسائل المصريه ، آنها را جمع آورده بود . دربارهء وى رجوع كنيد به پس از اين ، نزديك پايان فصل يازدهم كتاب حاضر .\r\n73 - الرسالة العزية .\r\n74 - كتاب الرسالة العلوية .\r\nرسالة عيسى بن داب برواية المفيد . نجف : الحكيم ، نسخهء ( 8 ) 433 .\r\nرسالة فى الفقه الى ولده . طوسى از آن ياد كرده و گفته است كه مفيد آن را به پايان نرساند .\r\nرسالة فى المتعة . ابن شهر آشوب از آن ياد كرده . آقا بزرگ ، نوزدهم ، 66 ، گفته است كه نسخه‌هايى از نامه يا نامه‌هاى مفيد در اين موضوع در كتابخانهء رضويّهء مشهد و كتابخانهء شيخ العلّامة النّورى نجف و كتابخانهء سيّد على ايروانى در تبريز موجود است . و نيز نوشته است كه مجلسى رسالة المتعهء شيخ مفيد را به تفصيل در جلد بيست و سوم بحار الانوار آورده كه قسمت عمدهء آن عبارت از رواياتى است كه به اعتبار ابن قولويه نقل شده است . دربارهء رساله‌هاى ديگرى دربارهء نكاح متعه به همين فهرست ، پس از شمارهء 1 پيش از اين ، و شماره‌هاى آيندهء 109 و 160 و 161 رجوع كنيد .\r\n\r\n","description":"","footnote":"","page_name":" 47 ","page_number":63},
  {"content":"\r\n\r\n75 - كتاب الرسالة الكافية فى الفقه .\r\n76 - الرسالة المقنعة .\r\n77 - كتاب الرسالة المقنعة فى وفاق البغداديين من المعتزلة لما روى عن الائمة .\r\nاين رساله ممكن است كوششى براى توصيه كردن بعضى از انديشه‌ها و روشهاى معتزليان به فقهاى اماميّه بوده باشد .\r\n78 - كتاب الظاهر فى المعجزات . آقا بزرگ ، دوازدهم ، 13 ، آن را الباهر فى المعجزات ناميده است . دربارهء معجزات به اوايل فصل چهارم كتاب حاضر مراجعه كنيد .\r\n79 - شرح كتاب الاعلام . اين كتاب ممكن است گسترده‌اى از اثرى باشد كه پيشتر در شمارهء 8 ذكر آن گذشت .\r\nشرح المنام الذي رآه الشيخ المفيد و مناظرته . قم : مرعشى ، مجموعه ، شمارهء 5 ؛ تهران : مجلس ، هفتم ، 271 ، شمارهء 14 ، مجموعه 8 ، ص 72 - 160 . مفيد نوشته است كه در خواب خود را در جاده‌اى ديد كه در آن گروهى از مردم در پيرامون يك واعظ گرد آمده بودند . در آن ضمن كه به حلقهء وعظ نزديك مىشد ، كسى به او گفت كه خطيب عمر بن الخطّاب است . مفيد وارد ميان مستمعان شد و عمر را به مناظره طلبيد و از او خواست كه برترى ابو بكر را بر على ثابت كند .\r\n80 - كتاب عدد الصوم و الصلاة . در اين كتاب از شمارهء روزهاى ماه رمضان سخن رفته است . به پيش از اين ، شمارهء 56 ، و پس از اين ، شمارهء 106 ، مراجعه كنيد .\r\nعقود الدين . مفيد در تصحيح ، ص 28 ، به آن اشاره كرده و گفته است كه مشتمل بر احاديثى در جايز بودن مباحثه و مناظره است .\r\n81 - كتاب العمد فى الامامة . آقا بزرگ ، پانزدهم ، 343 ، گفته است كه اين كتاب العمدة نيز ناميده مىشود .\r\n\r\n","description":"","footnote":"","page_name":" 48 ","page_number":64},
  {"content":"\r\n\r\n82 - عمد مختصرة على المعتزلة فى الوعيد . دربارهء اين مسأله به فصل دهم كتاب حاضر مراجعه كنيد .\r\nالعويص فى الاحكام . سزگين ، اوّل ، 551 ، شمارهء 19 ؛ قم : مرعشى ، مجموعه ، شمارهء 11 ؛ نجف : الحكيم ، نسخه‌هاى 364 و ( 3 ) 998 ؛ تهران : مجلس ، هفتم ، شمارهء 144 .\r\n83 - العيون و المحاسن . آقا بزرگ ، پانزدهم ، 386 ، گفته است كه نسخه‌هايى از آن در كتابخانهء رضويّهء مشهد و كتابخانهء سماوى نجف موجود است . و سطرهاى اوّل آن نسخه‌ها را نقل كرده كه عينا همان سطر اوّل اثر چاپ‌شدهء به نام الاختصاص ( شرح آن در بالا پس از شمارهء 2 آمده ) است . چون اين نام اخير در هيچ يك از فهرستهاى قديمى نيامده ، چنان محتمل مىنمايد كه اثر چاپ‌شدهء به نام الاختصاص در حقيقت همان كتاب العيون و المحاسن باشد . رجوع شود به شمارهء 86 پس از اين .\r\n84 - كتاب الفرائض الشرعية .\r\n85 - كتاب الفرائض فى الاحكام .\r\n86 - كتاب الفصول من العيون و المحاسن . كتابى از تأليفات سيّد مرتضى زير عنوان الفصول المختارة من العيون و المحاسن به چاپ رسيده است ( نجف : الحيدريّه ، چاپ سوم ، 1962 ) . در مدخل آن سيّد مرتضى خطاب به حامى ناشناخته‌اى چنين نوشته است :\r\n« شما - كه خدا مؤيّدتان بدارد ! - از من خواسته بوديد تا فصولى از كتابهاى شيخ و استادمان المفيد ، ابو عبد اللّه محمّد بن محمّد بن النّعمان - كه خدا قدرت او را ابدى فرمايد ! - كه در مباحثات ( المجالس ) او آمده ، و نيز اشارات زيركانه‌اى از كتابش العيون و المحاسن برگزينم تا بتوانيد از آن در سفر خود بهره‌مند شويد ، و ياد او در منزلگاه و سرزمين شما گسترش پيدا كند » .\r\n\r\n","description":"","footnote":"","page_name":" 49 ","page_number":65},
  {"content":"\r\n\r\nعبارت است از احاديث و مجالسى دربارهء تاريخ و علم كلام و فقه شيعه . آنچه مايهء پريشانى مىشود اين است كه ميان اين نسخه و آنچه به نام الاختصاص به چاپ رسيده ( رجوع كنيد به پيش از اين ، پس از شمارهء 2 ) تناظرى وجود ندارد . اگر اختصاص در واقع همان العيون و المحاسن بوده باشد ، به اين نتيجهء نامطلوب مىرسيم كه سيّد مرتضى قصد آن شخص را كه انتخاب گزيده‌هايى بوده عملى نكرده است .\r\nآقا بزرگ ، شانزدهم ، 45 - 244 ، بر اين عقيده است كه تأليف چاپ‌شدهء مرتضى روى هم رفته با آنچه نجاشى كتاب الفصول من العيون و المحاسن او ناميده تفاوت دارد و كتابى ديگر است . براى امكانى ديگر رجوع كنيد به شمارهء 107 پس از اين .\r\nكتاب فضائح ابى حنيفه . ابن شهر آشوب از آن نام برده است . نجف : امير المؤمنين نسخهء خطّى 41 ، عنوان رسالة نقد فيها ابو حنيفة دارد . نيز به شمارهء 146 پس از اين رجوع كنيد .\r\nالفضائل . ابن شهر آشوب از آن ياد كرده است .\r\n87 - كتاب فى امامة امير المؤمنين من القرآن .\r\n88 - كتاب فى تأويل قوله : فاسئلوا اهل الذكر . اشاره است به آيه 7 از سورهء انبياء در قرآن . بنا بر روايتى از حضرت امام جعفر صادق « اهل ذكر » امامانند .\r\n89 - كتاب فى تفضيل امير المؤمنين على سائر اصحابه . قم : مرعشى ، مجموعه ، شمارهء 13 ، با عنوان مسئلة فى . . . على سائر البشر ؛ تهران : مجلس ، هفتم ، 50 ، مجموعهء 1 / 50 ، با عنوان تفضيل . . . على سائر الاصحاب . محتويات اين دو نسخه با رسالهء چاپ‌شدهء زير عنوان « رسالة فى تفضيل امير المؤمنين على جميع الانبياء غير محمّد » مندرج در مفيد ، الثقلان : الكتاب و العترة ، يكى است ( نجف : التّجاريّة ، بىتاريخ ) ، ص 40 - 34 .\r\n90 - كتاب فى الغيبة . آقا بزرگ ، شانزدهم ، 81 ، گفته است كه از وجود اين كتاب خبرى به او نرسيده است .\r\n\r\n","description":"","footnote":"","page_name":" 50 ","page_number":66},
  {"content":"\r\n\r\nولى مجموعه‌اى از نامه‌هاى مفيد در اين موضوع به نام خمس رسائل فى اثبات الحجة به چاپ رسيده است ( نجف : العدل الاسلامى ، 1951 ) .\r\n1 ) براى اطّلاع از اوّلين نامه به پس از اين ، شمارهء 147 ، رجوع كنيد .\r\n2 ) دربارهء حديث « هر كه بميرد و امام زمانش را نشناخته باشد ، همچون مردمان دوران جاهليّت مرده است » . قم : مرعشى ، مجموعه ، شمارهء 15 .\r\n3 ) دربارهء حديث « اگر سيصد و چند ده نفر مرد در پيرامون امام حاضر شوند ظهور خواهد كرد » .\r\n4 ) دربارهء اين پرسش : « چرا امام بايد پنهان باشد ؟ » قم : مرعشى ، مجموعه ، شمارهء 16 .\r\n5 ) دربارهء اين پرسش كه : « چه دليلى بر وجود امام زمان است ؟ » قم : مرعشى مجموعه ، شمارهء 17 .\r\nنسخه‌هاى خطّى بعضى از نامه‌هاى فوق در نجف نيز هست : الحكيم ، نسخهء 998 ، شماره‌هاى 7 و 8 ، و همچنين در كتابخانهء خصوصى محمّد صادق آل بحر العلوم در نجف .\r\n91 - كتاب فى قوله : انت منى بمنزلة هارون من موسى .\r\n92 - كتاب فى القياس . مفيد مخالف استفادهء از قياس در فقه است . در اين باره رجوع شود به اواسط فصل يازدهم در كتاب حاضر .\r\n93 - قضية العقل على الافعال . در اين باره به اواخر فصل دوم كتاب حاضر مراجعه كنيد .\r\n( القول فى دلائل القرآن . رجوع كنيد به پس از اين ، شمارهء 103 )\r\n94 - كتاب الكامل فى الدين . ابن شهر آشوب آن را الكامل فى علوم الدين ناميده است . مفيد گفته است ( در الفصول ، ص 284 ) كه اسامى و عناوين كتابهاى نخستين متكلّمان امامى را در اين رساله آورده است .\r\n\r\n","description":"","footnote":"","page_name":" 51 ","page_number":67},
  {"content":"\r\n\r\n95 - كتاب كشف الالباس .\r\n96 - كتاب كشف السرائر .\r\n97 - كتاب الكشف فى مقدمات الاصول .\r\n98 - الكلام على الجبائى فى المعدوم . دربارهء اين مسأله به اواسط فصل هشتم كتاب حاضر مراجعه كنيد .\r\n99 - كتاب الكلام فى ان المكان لا يخلو من متمكن . دربارهء تصوّر مفيد نسبت به مكان ، به اوايل فصل هشتم كتاب حاضر مراجعه كنيد .\r\n100 - كتاب الكلام فى الانسان . در اين باره به پايان فصل هشتم كتاب حاضر مراجعه كنيد .\r\n101 - كتاب الكلام فى حديث القرآن . در عنوان بدون شك « حديث » بايد با « حدوث » مبادله شود . در اين باره به اواسط فصل چهارم كتاب حاضر مراجعه شود .\r\n102 - كتاب الكلام فى خبر المختلق به غير اثر . دربارهء تحقيق در خصوص صحّت اخبار به پايين فصل يازدهم كتاب حاضر مراجعه كنيد .\r\n103 - كتاب الكلام فى دلائل القرآن . آقا بزرگ ، هفدهم ، 208 ، القول فى دلائل القرآن دارد .\r\n104 - الكلام فى المعدوم . دربارهء اين مسأله به فصل هشتم كتاب حاضر مراجعه كنيد .\r\n105 - كتاب الكلام فى وجوه اعجاز القرآن . در اين باره به فصل چهارم كتاب حاضر مراجعه كنيد .\r\n106 - كتاب لمح البرهان . به گفتهء آقا بزرگ ، هجدهم ، 340 ، به استناد گزارشى از ابن طاوس ، عنوان كامل اين كتاب مفقود شده لمح البرهان فى عدم نقصان شهر رمضان است . مفيد اين كتاب را در جوانى به سال 363 / 4 - 973 براى تأييد استادش ابن قولويه\r\n\r\n","description":"","footnote":"","page_name":" 52 ","page_number":68},
  {"content":"\r\n\r\nدر برابر شيخ محمّد بن احمد بن داود بن على القمّى نوشته بود . ولى پس از آن مفيد تغيير رأى داد و اين نظر را پذيرفت كه در آغاز ماه رمضان را نبايد با محاسبه تعيين كرد ، بلكه اين كار بايد با رؤيت هلال صورت بگيرد . و در تأييد اين نظر الرسالة العددية ( رجوع كنيد به بالا ، پس از شمارهء 56 ) و مصابيح النور فى علامات اوائل الشهور ( پس از اين ، شمارهء 150 ) را تأليف كرد .\r\n107 - المجالس المحفوظ فى فنون الكلام ( كذا ) به جاى المحفوظة . الكنتورى ، كشف الحجاب ، ص 486 ، اين كتاب را با كتاب العيون و المحاسن منابعى براى الفصول المختارة من العيون و المحاسن مىداند كه سيّد مرتضى از آنها برگزيده است .\r\nآقا بزرگ ، نوزدهم ، 65 - 364 ، با اين نظر موافق نيست . نيز رجوع شود به سزگين ، اوّل ، 550 ، شمارهء 2 .\r\n108 - كتاب مختصر فى الغيبة . رجوع شود به پيش از اين ، شمارهء 91 .\r\nمختصر الفرائد . ابن شهر آشوب آن را ذكر كرده است .\r\n109 - كتاب مختصر المتعة .\r\n110 - كتاب المزار الصغير . سزگين ، اوّل ، 551 شمارهء 8 . مشهد : رضويّه ، اوّل ، شمارهء 450 .\r\n111 - كتاب المزورين عن معانى الاخبار .\r\nمسئلة جرت بين الشيخ و بين القاضى البهشمى فى الامامة و معنى المولى . براى بهشميّه به صفحات اوّل همين مقدّمه رجوع شود . قم : مرعشى ، مجموعه ، شمارهء 7 . متن اين نامه با متن اقسام المولى ( پيش از اين ، شمارهء 10 ) متفاوت است .\r\n112 - كتاب مسئلة الجنبلية ( كذا ) به جاى الحنبليّة .\r\n113 - المسألة على الزيدية .\r\n114 - كتاب مسئلة فى الاجماع . دربارهء اين مسأله به اواسط فصل يازدهم كتاب حاضر مراجعه كنيد .\r\n\r\n","description":"","footnote":"","page_name":" 53 ","page_number":69},
  {"content":"\r\n\r\n115 - كتاب مسئلة فى الارادة . دربارهء اين مسأله به اواسط فصل هفتم كتاب حاضر مراجعه كنيد .\r\n116 - كتاب مسئلة فى الاصلح . در اين باره به فصل سوم كتاب حاضر مراجعه كنيد .\r\n117 - كتاب مسئلة فى اقصى الصحابة . يا شايد به جاى اقصى بتوان اقضى خواند .\r\nظاهرا دربارهء حجيّت راوى براى روايت خبر بحث مىكند .\r\n118 - مسئلة فى انشقاق القمر و تكليم الذراع . دربارهء معجزات به فصل چهارم كتاب حاضر مراجعه كنيد .\r\n119 - كتاب مسئلة البلوغ .\r\n120 - مسئلة فى تحريم ذبائح اهل الكتاب . سزگين ، اوّل ، 551 . شمارهء 3 .\r\nنجف : الحكيم ، نسخهء ( 3 ) 539 .\r\n121 - كتاب مسئلة فى تخصيص الايام . در اين باره به پيش از اين ، شمارهء 106 ، يا بعد از شمارهء 55 مراجعه كنيد .\r\n122 - كتاب مسئلة فى خبر مارية . در الثقلان ، ص 33 - 29 چاپ شده . قم :\r\nمرعشى ، مجموعه ، شمارهء 19 ، زير عنوان مسئلة الدامغانى و جوابها ؛ نجف ، الحكيم نسخهء ( 9 ) 998 ؛ تهران : مجلس ، هفتم ، 104 ، شمارهء 31 / 8 ، به نام حديث مارية القبطى ( كذا ) .\r\n123 - مسئلة فى رجوع الشمس .\r\n124 - مسئلة فى العتر ، يا شايد فى العترة ، همچون در آقا بزرگ ، بيستم ، 389 .\r\n125 - كتاب مسئلة فى قوله : المطلقات . ارجاع به قرآن ، سورهء بقره ، آيهء 228 يا 241 .\r\n126 - كتاب مسئلة فى القياس ، مختصر .\r\n127 - كتاب مسئلة فيما روته العامة .\r\n\r\n","description":"","footnote":"","page_name":" 54 ","page_number":70},
  {"content":"\r\n\r\n128 - كتاب مسئلة فى المسح على الرجلين . قم : مرعشى ، مجموعه ، شمارهء 10 .\r\nبر اين عنوان افزوده است : . . . جرت بين الشيخ و بين ابى جعفر النسفى فى مجلس ؛ نجف : الحكيم ، نسخهء 5 ( 998 ) به عنوان مناظرة المفيد مع النسفى فى المسح على الرجلين ؛ تهران : مجلس ، هفتم ، 130 ، شمارهء 6 / 25 .\r\n129 - كتاب مسئلة فى المعراج .\r\n130 - كتاب مسئلة فى معرفة النبى بالكتاب . به پس از اين ، پايان فصل چهارم از كتاب حاضر مراجعه كنيد .\r\n131 - كتاب مسئلة فى قوله : انى مخلف فيكم ثقلين . چاپ‌شدهء زير عنوان الثقلان : الكتاب و العترة ( نجف : التّجاريّة ، بىتاريخ ) .\r\n132 - كتاب مسئلة فى معنى قول النبى : اصحابى كالنجوم .\r\n133 - مسئلة فى المواريث .\r\n134 - مسئلة فى ميراث النبى عليه و على آله السلام . چاپ‌شدهء زير عنوان « رسالة فى تحقيق الخبر المنسوب الى النّبىّ : نحن معاشر الانبياء ، لا نورث » در الثقلان ، صفحهء 19 - 17 . قم : مرعشى ، مجموعه ، شمارهء 14 . زير عنوان مسئلة من املائه فى معنى قول النبى : نحن معاشر الانبياء ، لا نورث ؛ نجف : الحكيم ، نسخهء ( 10 ) 998 ، زير عنوان تأويل نحن معاشر ؛ تهران : مجلس ، هفتم ، 105 ، شمارهء 27 / 8 ، به عنوان حديث نحن معاشر .\r\n135 - كتاب مسئلة فى النص الجلى . چاپ شده زير عنوان « رسالة فى النّصّ على أمير المؤمنين بالخلافة ، و هى صورة مناظرة دارت بين شيخنا المفيد و القاضى الباقلانى » در الثقلان ، ص 16 - 15 . قم : مرعشى ؛ نجف ، الحكيم ، نسخهء ( 6 ) 998 ، زير عنوان ابطال الشبهة ، و نسخهء ( 11 ) 998 زير عنوان مناظرة الشيخ المفيد مع الباقلانى .\r\n136 - كتاب مسئلة فى نكاح الكتابيات .\r\n\r\n","description":"","footnote":"","page_name":" 55 ","page_number":71},
  {"content":"\r\n\r\n137 - مسئلة فى وجوب الجنة لمن ينسب ولادته الى النبى .\r\n138 - مسئلة فى الوكالة .\r\n139 - كتاب المسألة الكافية فى ابطال توبة الخاطئة . فرض آن است كه زنى قصد ندارد از زنا دادن دست بكشد و توبهء او دروغين است . دربارهء توبهء پذيرفتنى به اواسط فصل دهم كتاب حاضر مراجعه شود .\r\n140 - مسئلة محمد بن الخضر الفارسى .\r\n141 - المسألة المقنعة فى امامة امير المؤمنين .\r\n142 - المسألة الموضحة عن اسباب نكاح امير المؤمنين .\r\n143 - كتاب المسألة الموضحة فى تزويج عثمان . پرسش دربارهء آن است كه حضرت رسول ( ص ) دو دختر خود زينب و رقيّه را به ازدواج عثمان درآورد . مفيد اين مسأله را در المسائل السروية ، سؤال 10 نيز آورده است .\r\n144 - كتاب مسائل اهل الخلاف .\r\nالمسائل الجارودية . چاپ‌شدهء در الثقلان ، ص 9 - 2 . تهران : مجلس ، هفتم ، 64 ، شمارهء 4 / 25 ؛ قم : مرعشى ، مجموعه ، شمارهء 6 ، زير عنوان مختصر من الكلام على الزيدية ؛ نجف ، الحكيم ، نسخهء ( 4 ) 433 ، زير عنوان المسائل الجلية فى الرد على الزيدية .\r\nدربارهء أبو جارود و فرقه‌اى كه به عنوان شاخه‌اى از زيديّه تأسيس كرد ، رجوع شود به الحسن بن موسى النّوبختى ، كتاب فرق الشيعة ، چاپ ه . ريتر ( « كتابخانهء اسلامى » جلد چهارم ؛ لايپزيگ : بروكهاوز ، 1931 ) ، ص 19 ، 49 - 48 . ك . فان آرندونك ، آغازهاى امامت زيدى در يمن ، ترجمهء ريكمانز ( ليدن : بريل ، 1960 ) ص 80 - 78 .\r\n H . Ritter ( « Bibliotheca islamica » ) ; C . Van Arendonk , Les Debuts de Pimamat zaidite au remen , trad J . Ryckmans . \r\n\r\n","description":"","footnote":"","page_name":" 56 ","page_number":72},
  {"content":"\r\n\r\nالمسائل الجرجانية . طوسى و ابن شهر آشوب از آن نام برده‌اند .\r\n145 - مسائل الزيدية . ممكن است همان المسائل الجرجانية بوده باشد . به آقا بزرگ بيستم ، 351 رجوع شود .\r\nالمسائل السروية . ابن شهر آشوب به آن اشاره كرده است . زير عنوان « رسالة فى اجوبة المسائل السّرويّة الّتى وردت من سيّد فاضل فى سارية ، و الاجوبة للشيخ المفيد » در الثقلان ، ص 66 - 41 به چاپ رسيده . سزگين ، اوّل ، 551 ، شمارهء 17 ؛ تهران : دانشگاه تهران ، نسخهء ( 2 ) 2319 .\r\n146 - كتاب المسائل الصاغانية . چاپ‌شدهء زير عنوان المسائل الصاغانية فى الرد على ابى حنيفة ( نجف : العدل الاسلامى ، بىتاريخ ) . قم : مرعشى ، مجموعه ، شمارهء 2 ؛ نجف : الحكيم ، نسخهء ( 1 ) 1101 .\r\nشيخ مفيد به ده اعتراض طرح‌شدهء توسّط يك شيخ حنفى بر ضدّ فتاوى فقهى اماميّه دربارهء ازدواج و طلاق و ارث و ديه پاسخ داده است . پس از دهمين پاسخ مفيد خود به حملهء بر تعاليم فقهى ابو حنيفه پرداخته است . اين بخش اخير ( ص 63 - 47 ) محتملا همان رساله است كه ابن شهر آشوب به نام كتاب فضائح ابى حنيفه به آن اشاره كرده است .\r\n147 - كتاب المسائل العشرة فى الغيبة . چاپ‌شدهء به نام الفصول فى الغيبة ( نجف :\r\nالحيدريّه ، 1951 ) ؛ و نيز به عنوان اوّلين نامه در خمس رسائل فى اثبات الحجة ( نجف :\r\nالتّجاريّة ، 1951 ) . قم : مرعشى ، مجموعه ، شمارهء 9 زير عنوان شرح الاجوبة عن المسائل فى العشرة الفصول عما يتعلق بمهدى آل الرسول ، و هو جواب الرئيس ابى العلاء بن تاج الملك . مسئلهء ششم ممكن است همان نسخهء نجف : امير المؤمنين ، شمارهء 41 باشد كه عنوان آن چنين است : رسالة فى طول العمر للامام المنتظر .\r\nالمسائل العكبرية . به شمارهء 42 پيش از اين رجوع شود .\r\nالمسائل المازندرانية . طوسى به آن اشاره كرده ، و نيز مفيد در « السّرويّة »\r\n\r\n","description":"","footnote":"","page_name":" 57 ","page_number":73},
  {"content":"\r\n\r\nص 57 گفته است كه اين پرسشها به معتبر بودن بعضى احاديث ارتباط پيدا مىكند .\r\nاگر اين دو متن صحيح باشد ، اظهار نظرى كه دربارهء لفظ « مازندران » در چاپ اوّل دايرة المعارف اسلام شده و گفته است كه اين نام پيش از سلجوقيان رواج نيافته ، بايد اصلاح شود . در چاپ الفهرست طوسى توسط اشپرنگر ( كلكته ، انتشارات هيئت تبليغى باپتيست ، 1885 ) ، « المازرانيّه » آمده است .\r\nالمسائل المنثورة . طوسى به آن اشاره كرده و گفته كه مشتمل بر حدود صد مسأله است .\r\n148 - كتاب مسائل النظم .\r\n149 - كتاب المسائل الواردة عن ابى عبد اللّه محمد بن عبد الرحمن الفارسى المقيم بالمشهد بالنوبندجان .\r\nالمسائل الواردة من خوزستان . ابن شهر آشوب بدان اشاره كرده است .\r\n150 - كتاب مصابيح النور . ابن شهر آشوب بر اين عنوان چنين افزوده است . . .\r\nفى علامات اوائل الشهور . دربارهء اين مسأله به پيش از اين ، شمارهء 106 رجوع شود .\r\nنيز به نزديك پايان فصل يازدهم كتاب حاضر مراجعه كنيد .\r\n151 - كتاب مقاييس الانوار فى الرد على اهل الاخبار .\r\n152 - كتاب المقنعة فى الفقه . سزگين ، اوّل ، 550 ، شمارهء 1 . نيز به گفتهء آل ياسين ، چاپ سنگى تهران ، 1276 ه ق ، و به گفتهء د . دانالدسن در دين شيعه ( لندن : لوزاك ، 1933 ) ، ص 288 ، چاپ‌شدهء « در ايران » در دو جلد به سال 17 - 1316 ه . ش ، نجف : امير المؤمنين ، نسخهء 641 ؛ مشهد : رضويّه ، پنجم ، 620 ، شماره‌هاى 38 - 635 .\r\n D . Donaldson , Shiite Religion . \r\nاين كتاب عمده‌ترين كتاب فقه شيخ مفيد است . تهذيب الاحكام طوسى ، شرحى بر آن است .\r\n\r\n","description":"","footnote":"","page_name":" 58 ","page_number":74},
  {"content":"\r\n\r\nالمبين فى الامامة . شهرستانى از آن نام برده است .\r\n153 - كتاب مناسك الحج .\r\n154 - كتاب مناسك الحج ، مختصر .\r\nالمنير فى الامامة . طوسى به آن اشاره كرده است .\r\n155 - كتاب الموضح فى الوعيد . در اين باره به صفحات اوّل فصل دهم كتاب حاضر مراجعه كنيد .\r\n156 - كتاب النصرة فى فضل القرآن . در اين باره به فصل چهارم كتاب حاضر مراجعه كنيد .\r\n157 - كتاب النصرة لسيد العترة . طوسى بر اين عنوان افزوده است . . . فى احكام البغاة عليه بالبصرة . محتملا همان اثر مذكور در شمارهء 24 پيش از اين است .\r\n158 - كتاب نقض الامامة على جعفر بن حرب . ابو الفضل جعفر بن حرب الهمدانى ( متوفّى در 236 / 850 ) از معتزلهء بغداد بود .\r\n159 - كتاب نقض الخمس عشرة مسائل على البلخى . ابو القاسم بلخى كه به نام كعبى نيز شناخته مىشد ( متوفّى در 319 / 931 ) ، يكى از معتزليان بغداد است كه مفيد با تعليمات وى بسيار آشنا بود .\r\n160 - كتاب النقض على ابى عبد اللّه البصرى فى المتعة . از اين ابو عبد اللّه در آغاز همين مقدّمه سخن گفتيم .\r\n161 - كتاب الموجز فيها . اين كتاب ممكن است همان كتاب باشد كه سزگين ، اوّل ، 550 ، شمارهء 6 ، به نام خلاصة الايجاز فى المتعة آورده است .\r\n162 - النقض على ابن جنيد فى اجتهاد الرأى . دربارهء خرده‌گيرى مفيد بر ابن جنيد به اواخر فصل يازدهم از كتاب حاضر مراجعه كنيد .\r\n163 - كتاب النقض على ابن عباد فى الامامة . در خصوص صاحب بن عبّاد پيش از اين در مقدّمه سخن گفتيم .\r\n\r\n","description":"","footnote":"","page_name":" 59 ","page_number":75},
  {"content":"\r\n\r\n164 - النقض على الجاحظ فضيلة المعتزلة ( كذا ) به جاى فى فضيلة ، به اواسط فصل هفتم كتاب حاضر مراجعه شود .\r\n165 - كتاب النقض على الطلحى فى الغيبة .\r\n166 - كتاب النقض على على بن عيسى الرمانى . طوسى بر اين عنوان افزوده است فى الامامة . پيش از اين در مقدّمه از رمّانى سخن گفتيم .\r\n167 - النقض على غلام البحرانى فى الامامة .\r\n168 - كتاب النقض على النصيبى فى الامامة .\r\n169 - النقض على الواسطى . اين شخص ممكن است ابو عبد اللّه محمّد بن زيد واسطى ( متوفّى در 306 / 19 - 918 ) از شاگردان ابو على جبّائى بوده باشد كه در بغداد مىزيست .\r\nرجوع كنيد به ابن النّديم ، ص 172 .\r\n170 - كتاب نقض فضيلة المعتزلة . اين اثر بايد همان باشد كه پيش از اين در شمارهء 164 آورديم .\r\n171 - كتاب نقض كتاب الاصم فى الامامة . اين اصمّ ممكن است ابو بكر عبد الرّحمن بن كيسان الاصمّ ( متوفّى در حدود 236 / 850 ) از معتزلهء بصره بوده باشد . رجوع شود به ابن المرتضى ، ص 57 - 56 .\r\n( كتاب نقد المروانيين . به شمارهء 17 پيش از اين رجوع شود ) .\r\nالنكت فى مقدمات الاصول . ابن شهر آشوب از آن ياد كرده . نسخه‌اى با اين عنوان در نجف : الحكيم ، 364 ، موجود است . ولى براى دلايل اصيل نبودن اين نسخه به صفحات آيندهء همين مقدّمه مراجعه كنيد .\r\n172 - نهج البيان عن سبيل الايمان .\r\nكتاب الوعد و الوعيد . مفيد در « السّرويّه » ، ص 66 ، به آن اشاره كرده است .\r\nممكن است همان شمارهء 155 يا 82 پيش از اين بوده باشد .\r\n\r\n","description":"","footnote":"","page_name":" 60 ","page_number":76},
  {"content":"\r\n\r\n\r\nكتابهاى مشكوك و مجعول\r\nنجف : الحكيم ، نسخهء ( 4 ) 998 ، به نام رد على من يزعم ان النبى يسهو ؛ قم :\r\nمرعشى ، مجموعه ، شمارهء 3 ، به نام جواب اهل الحائر فى سهو النبى ؛ برلن : آلوارت ، دوم ، 171 ، شمارهء 1370 ، به نام الرد عليه فى قوله بسهو النبى فى الصلاة و النوم عنها « شايد از مفيد » ؛ الرسالة السهوية نقل‌شدهء به تمامى توسّط محمّد باقر مجلسى در بحار الانوار ( تهران : چاپ سنگى ، 1305 ه ق ) ، ششم ، 99 - 297 . مجلسى گفته كه اين رساله يا از مفيد است و يا از مرتضى . تهران : مجلس ، هفتم ، 140 ، شمارهء 00 / 23 ، به نام الرسالة السهوية كه نيز به اين نام هم خوانده شده ، جواب اهل الحائر فيما سألوا عنه من سهو النبى .\r\nاين يك ردّيّهء نكته به نكته‌اى بر استدلال ابن بابويه است در تأييد حديثى كه بنابر آن حضرت محمّد ( ص ) يك بار چندان در نماز خود را فراموش كرد كه بيش از اندازه به سجده رفت « 1 » .\r\nنگارندهء فهرست كتابخانهء مجلس مخالف آن است كه اين كتاب از مفيد بوده باشد ، چه هيچ سندى در دست نيست كه وى جوابى به مردم حائر نوشته باشد ، در صورتى كه جانشين وى ، ابو يعلى محمّد بن الحسن بن همزة الجعفرى ( متوفّى در 463 / 1071 ) ، « جواب المسائل الواردة من الحائر » نوشته است « 2 » .\r\nولى هر چند تأليف اين رساله از مفيد مشكوك باشد ، در اين ترديد نيست كه نظرى كه در اين كتاب آمده - يعنى اينكه خدا پيامبر را از آن حفظ مىكرده است كه ناآگاه\r\n\r\n\r\n","description":"","footnote":"\r\n( 1 ) - ابن بابويه ، من لا يحضره الفقيه ( ايران : چاپ سنگى ، 1324 ه ق ) ، ص 74 .\r\nدر اين باره به اوائل فصل پانزدهم كتاب حاضر مراجعه كنيد .\r\n( 2 ) - نجاشى ، ص 17 - 316 .\r\n","page_name":" 61 ","page_number":77},
  {"content":"\r\n\r\nبه خواب رود و نمازش باطل شود - آموزه‌اى از مفيد است « 1 » .\r\nالكيمياء . تهران : كتابخانهء دانشگاه ، نسخهء شمارهء 876 .\r\nاين نامه‌اى فارسى منسوب به مفيد است . آقا بزرگ ، هجدهم ، 200 ، به آن اشاره كرده است .\r\nالنكت الاعتقادية ، ويرايش محمّد تقى دانش‌پژوه ( تهران : اوّل ، 1324 ه . ش ) ؛ سزگين ، اوّل ، 550 ، شمارهء 5 ؛ نجف : الحكيم ، نسخهء ( 1 ) 998 ، به نام النكت فى العقائد الكلامية الامامية .\r\nكتاب اصول عقايد خلاصه‌اى به صورت سؤال و جواب دربارهء پنج نكتهء اساسى كلام شيعه است : شناختن خدا و توحيد ، عدل ، نبوّت ، امامت ، و معاد « 2 » .\r\nرساله با برهانى دربارهء وجود خدا آغاز مىشود كه به صورت مكالمهء با خواننده بيان شده است . خواننده را مؤلف از قبول اين مطلب به راه مىاندازد كه در زمان\r\n\r\n\r\n","description":"","footnote":"\r\n( 1 ) - رجوع كنيد به اوايل فصل پانزدهم كتاب حاضر .\r\n( 2 ) - اين پنج اصل در بخش ميانين كتاب اوائل مفيد آمده است : توحيد ( ص 24 - 17 ) عدل ( ص 29 - 24 ) ، نبوت ( ص 33 - 29 ) ، امامت ( ص 44 - 34 ) ، معاد ( ص 52 - 45 ) ولى اينها به هيچ وجه طرح كلى اوائل را نمىسازد .\r\nشريف مرتضى رساله‌هاى خود را با پنج اصل بنا كرد كه چهارتاى اول آنها چنين است :\r\nتوحيد ، عدل ، نبوت ، و امامت . ولى اصل پنجم متفاوت مىشود . در « اصول الاعتقاديهء » وى ، چاپ‌شدهء در نفائس المخطوطات ، چاپ اول ( 1954 ) ، دوم ، 82 - 81 ، اين اصل پنجم « وعد و وعيد » است . در جمل العلم و العمل وى ، ويرايش احمد الحسينى ( نجف :\r\nالآداب ، 1387 ه . ق ) ، ص 46 - 45 ، اصل پنجم آجال و اسعار و ارزاق است .\r\nپنج نكته‌اى كه در النكت الاعتقادية همراه با برهانى براى وجود خدا در آغاز آن آمده ، الگوى متعارفى در رساله‌هاى كلامى متأخر شيعه است . رجوع كنيد مثلا به علامهء حلى ، الباب الحادى عشر ( تهران : مركز نشر كتاب ، 1370 ه . ق ) ، كه اعتقادنامهء رسمى شيعه است . ترتيب آن همچون ترتيب النكت است .\r\n","page_name":" 62 ","page_number":78},
  {"content":"\r\n\r\nبوجود آمده يعنى حادث و بنابراين « ممكن » است ، و به اين نتيجه مىرسد كه يك « واجب الوجود » مىبايستى وجود داشته باشد . « واجب » به اين صورت تعريف شده :\r\n« آنچه براى هستى خود به چيزى نياز ندارد و نمىتواند وجود نداشته باشد » « 1 » . صفات ديگر خدا از آن نتيجه مىشود كه او به وجودهاى ممكن هستى مىبخشد ( موجب الوجود است ) ، و پس از آنكه ثابت شد كه او هستىبخش است ، لازم مىآيد كه واجب الوجود باشد « 2 » .\r\nصرف نظر از النكت الاعتقادية كه تاريخ تحرير آن در اينجا مورد بحث است ، مفهوم آفريده‌هايى به عنوان « ممكن الوجود » در كلام اسلامى پيش از غزالى ديده نمىشود .\r\nهم در النكت الاعتقادية و هم در الاقتصاد فى الاعتقاد غزالى ، تعريف موجود ممكن ، موجودى است كه آغازى در زمان دارد . و اشياء مادّى ، از طريق برهان كلامى معروف مبتنى بر اينكه از ذرّه‌ها و عوارض زمانى تركيب شده‌اند ، ثابت شده است كه آغازى در زمان دارند « 3 »\r\nوجود واجب و ممكن در فلسفهء فارابى اصطلاحات كارآمدى هستند و او اين مفاهيم را از منطق خود استخراج كرده است : واجب آن است كه عدم وجود آن\r\n\r\n\r\n","description":"","footnote":"\r\n( 1 ) - المفيد ( ؟ ) ، النكت الاعتقادية ، ويرايش محمد تقى دانش‌پژوه ( تهران ، اقبال ، 1324 ه ش ) ، ص 10 .\r\n( 2 ) - همان كتاب ، ص 11 .\r\n( 3 ) - همان كتاب ، ص 4 ؛ غزالى ، كتاب الاقتصاد فى الاعتقاد ( قاهره : المطبعة المحمودية التجارية ، بىتاريخ ) ، ص 18 - 17 .\r\nغزالى مفهوم ممكن را در ص 17 چنين تعريف كرده است : « مقصود ما از ممكن چيزى است كه مىتواند وجود داشته باشد يا وجود نداشته باشد ، و از آن جهت وجود پيدا نمىكند كه وجود آن به سبب ذاتش ضرورت پيدا نكرده است » .\r\n","page_name":" 63 ","page_number":79},
  {"content":"\r\n\r\nقابل تصوّر نباشد ، و ممكن چيزى است كه چنين چيزى براى آن قابل تصوّر باشد « 1 » .\r\nبنابر طرز تصوّر فارابى از امكان و وجوب ذاتى ، يك موجود ممكن مىتواند به صورت ابدى وجود داشته باشد ، به شرط آنكه دائما هستى خود را از موجودى كه به خود واجب است بگيرد . فارابى مىگويد : « خدا علّت وجود هر چيز است ، بدين معنى كه به آن هستى مىبخشد و مطلقا نيستى را از آن دور مىكند : نه بدين معنى كه پس از معدوم بودن چيزها تنها به آنها هستى مىدهد » « 2 » .\r\nحدوث عالم هميشه در علم كلام مقدّمه‌اى براى اثبات وجود خدا بوده است .\r\nمتكلّمى كه كتاب النكت الاعتقادية را نوشته ، يك دسته از اصطلاحات فلسفى ( وجود ممكن و واجب ) را به عاريت گرفته است ، ولى از روش انديشهء فلسفى كه اين اصطلاحات از آن بيرون آمده ، بهره‌بردارى نكرده است . دليل در النكت كلامى است و با پيرايهء فلسفى آراسته شده .\r\n\r\n\r\n","description":"","footnote":"\r\n( 1 ) - الفارابى ، « عيون المسائل » ، در رساله‌هاى فلسفى فارابى ، ويرايش ديتريسى ( ليدن : بريل ، 1890 ) ، ص 57 :\r\n Alfarabi's philosophische Abhandlungen ed : F . Dietrici . \r\n« بنابراين مىگوييم كه دو گونه هستى وجود دارد : ( 1 ) آنكه در ذات او مىتوان انديشيد بىآنكه لزوما پاى وجود آن به ميان آيد - كه آن را ممكن الوجود مىنامند - و ( 2 ) آنكه در ذات او بدون وجودش نمىتوان انديشيد كه آن را واجب الوجود مىنامند . هرگاه چيزى ممكن الوجود باشد ، اگر او را معدوم فرض كنيم ، هيچ محالى پيش نمىآيد . آن نمىتواند ، در هستى خود ، مستغنى از علتى باشد . و هنگامى كه بايد [ وجود پيدا كند 
  ] به چيز ديگر وجودش واجب مىشود . از اينجا نتيجه مىشود كه آن چيزى است كه به خود ممكن الوجود است و به ديگرى واجب الوجود . و اين امكان يا ابدى است يا به زمان خاص محدود است . و چيزهاى ممكن نمىتوانند در علت بودن و معلول بودن به صورت تمام ناشدنى پيش بروند . و نيز نمىتوانند به دور چنين باشند . بلكه بايد در يك واجب الوجود خاتمه پيدا كنند كه موجود اول است » . و فارابى مىگويد كه اوليت او زمانى نيست .\r\n( 2 ) - همان منبع ، ص 58 .\r\n","page_name":" 64 ","page_number":80},
  {"content":"\r\n\r\nمفاهيم موجود ممكن و واجب ، در هيچ جاى ديگر از نوشته‌هاى منسوب به شيخ مفيد ديده نمىشود . يقينى است كه هيچ دليلى بر اثبات وجود خدا در هيچ يك از آثارى كه مطمئنا به دست وى نوشته شده وجود ندارد ، و با اين همه بايد اين مطلب را پذيرفت كه وى دليلى در اين خصوص داشته ، زيرا وى دربارهء نكات ظريفى از علم كلام همچون ذرّه‌ها و عوارض زمانى به همان صورت بحث مىكند كه متكلّمان از همان راه براى اثبات حدوث عالم سخن مىگويند . با اين همه ، استعمال اصطلاح واجب الوجود به عنوان نامى براى خدا از طرف مفيد بسيار نامحتمل مىنمايد ، زيرا كه وى در جاى ديگر هيچ نشانه‌اى از علاقه‌مندى خود به اصطلاحات فلاسفه نشان نداده است .\r\nبخشهاى مختلف النكت الاعتقاديه كه از عدل و نبوّت و امامت بحث مىكند ، با تعليمات بيان‌شدهء به توسّط مفيد در كتابهاى ديگرى كه مطمئنا نوشتهء او است ، اختلافى ندارد . با اين همه در بخش آخر كتاب كه به معاد مربوط مىشود ، تفاوتى به نظر مىرسد .\r\nالنكت « گواهى اندامها و جوارح » را از حوادثى از روز قيامت دانسته است كه « حقيقت دارند و هيچ مؤمنى دربارهء آنها شك نمىكند » « 1 » . ولى در اوائل المقالات ، مفيد شهادت جوارح را از طريق استعاره تفسير كرده است « 2 » .\r\nكتاب النكت فى مقدمات الاصول ، من املاء الشيخ الاجل المفيد محمد بن النعمان الحارثى ، رضى اللّه عنه و أرضاه . نجف : الحكيم ، نسخهء شمارهء 364 .\r\nبا آنكه ابن شهر آشوب اين عنوان را در فهرست خود آورده ، دلايلى در دست است كه بايد دربارهء اصالت اين نسخه شك كنيم . رساله با ذكر اين سؤال آغاز مىشود كه : نخستين وظيفه‌اى كه خدا براى مردمان اخلاقا مسئول معيّن كرده چيست ، و خود در جواب گفته است كه اين نخستين تكليف اثبات كردن وجود خدا از طريق دلايل است .\r\nو اين بيان كاملا با وضعى كه مفيد در توضيح روايت حضرت صادق ( ع ) گرفته و اوّلين\r\n\r\n\r\n","description":"","footnote":"\r\n( 1 ) - النكت الاعتقادية ، ص 39 - 38 .\r\n( 2 ) - اوائل ، ص 104 - 103 ، كه نزديك پايان فصل نهم كتاب حاضر نقل خواهد شد .\r\n","page_name":" 65 ","page_number":81},
  {"content":"\r\n\r\nوظيفهء انسان را شناختن خدا دانسته « 1 » ، و نيز با اين نظر مفيد كه عقل براى رسيدن به يقين در معرفت و نتايجى كه از آن متفرّع مىشود نيازمند دستيارى وحى است ، تفاوت دارد « 2 » .\r\nعلاوه بر اين ، تعريف خوب ( الحسن ) كه در صفحهء سوم به صورت « آنچه هماهنگ با عقل است » ، و تعريف بد ( القبيح ) كه در همان جا به صورت « آنچه ناهماهنگ با عقل است » آمده ، آشكارا جنبهء عقلىگرانه دارد . مفيد ، در نوشته‌هاى مطمئنا منسوب به او ، عقل را آخرين ملاك و معيار اخلاقيّت ندانسته است « 3 » .\r\nدر صفحهء چهارم نسخه ، خاصيّت دوام و بقا كه اعراض فاقد آنند ، به نام لبث خوانده شده ، در صورتى كه در اوائل المقالات براى همين مفهوم لفظ بقاء آمده است « 4 » . در صفحهء ششم نسخه ، صفات بصير و سميع بودن خدا از زنده بودن او مشتق شده است ، در صورتى كه در اوائل المقالات اين صفات از عالم بودن او اشتقاق پيدا كرده است « 5 » . و بالاخره در آخرين صفحهء نسخه ، نويسنده در اين باره ترديد مىكند كه گناهكار مؤمن را ناجى بداند ، و مىگويد كه اين بستهء به خواست خدا است . در نوشته‌هاى يقينى مفيد اين اعتقاد اظهار شده كه مؤمن مرتكب گناه كبيره سرانجام به فردوس داخل خواهد شد « 6 » .\r\n\r\n\r\n","description":"","footnote":"\r\n( 1 ) - به نقل خوانسارى ، ص 543 ؛ رجوع شود به اوايل فصل دوم كتاب حاضر .\r\n( 2 ) - المفيد ، اوائل ، ص 11 ؛ نقل‌شدهء پس از اين در اوايل فصل دوم كتاب حاضر .\r\n( 3 ) - رجوع شود به اواسط فصل دوم كتاب حاضر .\r\n( 4 ) - المفيد ، اوائل ، ص 78 ؛ نقل‌شدهء پس از اين در اوايل فصل هشتم كتاب حاضر .\r\n( 5 ) - همان كتاب ، ص 20 ؛ نقل‌شدهء پس از اين در اواخر فصل ششم كتاب حاضر .\r\n( 6 ) - همان كتاب ، ص 14 ؛ نقل‌شدهء در اوايل فصل دهم كتاب حاضر .\r\n","page_name":" 66 ","page_number":82},
  {"content":"\r\n\r\n\r\nبخش اوّل معتزليگرى\r\n\r\n","description":"","footnote":"","page_name":" 67 ","page_number":83},
  {"content":"\r\n . \r\n","description":"","footnote":"","page_name":" 68 ","page_number":84},
  {"content":"\r\n\r\n\r\nفصل اول خلاصه‌اى از دو نظام\r\nدر بخش اول اين كتاب از علم كلام شيخ مفيد در مقايسهء با علم كلام عبد الجبّار سخن خواهيم گفت . كوشش خواهيم كرد تا اختلاف ميان ديدهاى ايشان را آشكار سازيم ، و از منابع آموزه‌هاى مفيد سخن گوييم ، و دلايل تاريخى يا منطقى عدم توافق وى را با عبد الجبّار بيان كنيم . در هر جا مفيد دربارهء موضوعى كه در خصوص آن ميان معتزليان بغداد و بصره اختلاف است ، نظرى متمايل به اعتزال پيدا مىكند ، تقريبا اين نظر هميشه موافق با نظر معتزلهء بغداد است . بنابراين دليل تاريخى براى بسيارى از اختلافهاى مفيد با عبد الجبّار به سادگى آن مىشود كه در موضوع مورد نظر يك آموزهء معتزلى بغدادى وجود دارد كه با وضع بصرى آن متفاوت است . بدين ترتيب وظيفه‌اى كه افزوده مىشود ، غالبا عبارت از آن است كه از روى گواهى مفيد يا عبد الجبّار يا اشعرى معلوم كنيم كه مكتب اعتزال بغداد در فلان موضوع چه نظرى داشته است .\r\nپيش از آنكه وارد جزئيّات شويم ، سودمند چنان است كه اين فصل نخستين را به بيان ديد خلاصه‌اى از نظامها يا سيستمهاى مفيد و عبد الجبّار اختصاص دهيم . در اينجا تأكيد بر انسجام درونى هر نظام است ، بدان منظور كه حقّ هر دو نظام چنان كه بايد گزارده شود . نكاتى كه بعدها از لحاظ شباهتها و اختلافها جدا جدا مورد بحث قرار خواهد گرفت ، به صورت متفاوت در هر يك از دو نظام در كنار يكديگر قرار مىگيرند .\r\nهدف ما اكنون آن است كه آموزهء مركزى را در هر يك از دو نظام عرضه داريم و نشان دهيم كه اجزاء ديگر هر نظام چگونه با آن وابستگى دارند .\r\n\r\n","description":"","footnote":"","page_name":" 69 ","page_number":85},
  {"content":"\r\n\r\n\r\nنظام شيخ مفيد\r\nمرتّب كردن آموزه‌ها و تعليمات مفيد در يك نظام ، بالضّروره ساختگى خواهد بود ، چه آثار كلامى موجود او نشان مىدهد كه چنين نظم و ترتيبى به هيچ وجه از نكات اساسى مورد نظر او نبوده است . قسمت عمدهء نوشته‌هاى وى به شكل مجموعه‌هايى از سؤال و جواب است ، و در اين پرسش و پاسخها موضوعات فقهى و تاريخى و كلامى بدون نقشه در هم آميخته شده است . تنها رساله از رساله‌هاى كلامى او كه داراى نظم و ترتيب خاص است ، اوائل المقالات است مشتمل بر سه بخش : نخست ، نكات اساسى و عمدهء اختلاف ميان اماميّه و فرقه‌هاى ديگر ، مخصوصا معتزله ( ص 16 - 2 ) ؛ دوم ، بحث مفصّلتر دربارهء توحيد و عدل و نبوّت و امامت و معاد ( ص 52 - 17 ) « 1 » ؛ و بالاخره سرفصلهاى متنوّعى كه بعضى از آنها نام « نكات لطيف علم كلام » دارد ، و بر حسب موضوع گروهبندى شده ولى ترتيب آنها مطابق نقشهء خاص نيست ( ص 108 - 53 ) .\r\nهسته مركزى اعتقاد مفيد كه همهء آموزه‌هاى ديگر او به آن وابسته است ، اين است كه هر كس بايد به حضور يك امام معصوم منزّه از خطا در جهان معتقد باشد « 2 » در اين اعتقاد پاى چند مسأله به ميان كشيده مىشود ، و سؤالاتى را پيش مىآورد كه خاطر مفيد را به خود مشغول داشته بوده است . وى بخش بزرگى از نوشته‌هاى خود را به دفاع از جانشينى بر حقّ امامت على ( ع ) و يازده فرزند او اختصاص داده است « 3 » .\r\nمفيد بر اين اعتقاد است كه امامان از ارتكاب گناه مصون هستند ، و همچنين از قصور در وظايف شرعى كه ممكن است از سهو و غفلت در آن زمان كه آنان متصدى امر امامت بوده‌اند حادث شود ، در امانند « 4 » . مفيد ، با استناد به روايات ، متمايل به اين\r\n\r\n\r\n","description":"","footnote":"\r\n( 1 ) - به پيش از اين ، ص 62 حاشيهء شمارهء 2 رجوع شود .\r\n( 2 ) - اوائل ، ص 8 ؛ الفصول ، ص 40 - 239 .\r\n( 3 ) - مثلا به اين آثار مفيد رجوع شود : الارشاد ، الافصاح فى الامامة ، و « المسائل الجرجانية » .\r\n( 4 ) - اوائل ، ص 29 ، 35 .\r\n","page_name":" 70 ","page_number":86},
  {"content":"\r\n\r\nاعتقاد است كه امام از همهء علوم و فنون و زبانها آگاهى دارد ، ولى گفته است كه اين امر به هيچ وجه يك امر اساسى و ضرورى در امامت به شمار نمىرود . در بعضى از موارد امام از آينده و از آنچه در ضمير بعضى از مردمان مىگذرد خبر دارد ، ولى مفيد اصولا در صدد اظهار اين مطلب نيست كه ائمه از غيب آگاهى دارند ، چه اين آگاهى از غيب را تنها مخصوص خدا مىداند . گفته است كه حتّى احتمال آن مىرود كه امامى از حقيقت نهفته در موردى آگاه نباشد و در مورد خاص تنها از روى ظواهر قضاوت كند « 1 » . امامان همچون ديگر مردمان آفريده‌هاى حادثند و در دوران زندگى همانند ديگران در معرض بيمارى و آسيب قرار دارند . ولى بدنهاى امامان از دنيا رفته اكنون در بهشت جاى دارد نه در گورهاى ايشان « 2 » .\r\nهر كس مكلّف است امام زمان خود را بشناسد . بنابر روايتى از اماميّه كه مفيد از صحّت آن به سختى دفاع مىكند ، هر كس از دنيا برود و امام زمان خود را نشناخته باشد ، همچون كسى مرده كه در روزگار جاهليت مىزيسته است « 3 » . بنابراين توجّه به وحى الهى كه از طريق پيغمبر به مردمان مىرسد ، مطلقا براى كسى كه مىخواهد به بهشت داخل شود ، ضرورت دارد . اينكه امام زمان شيخ مفيد در غيبت مىزيست ، او را بر آن داشت كه كتابهايى دربارهء غيبت و دو مسئلهء خاصّ مربوط به آن بنويسد : يكى دليل تأخير بازگشت مهدى ، و ديگرى محفوظ ماندن معجزآساى او از پيرى در ايّام غيبت « 4 » .\r\nبا آنكه عقل به يارى سمع ( وحى ) براى دست يافتن به نتايج درست و نخستين اصول مربوط به تكليف اخلاقى نيازمند است « 5 » ، با وجود اين ، ايمان شخص مؤمن بايد معرفت عقلى\r\n\r\n\r\n","description":"","footnote":"\r\n( 1 ) - همان كتاب ، ص 38 - 36 .\r\n( 2 ) - همان كتاب ، ص 46 - 45 .\r\n( 3 ) - المفيد ، خمس رسائل فى اثبات الحجة ، نامهء دوم .\r\n( 4 ) - همان منبع ، در چند جا ؛ الفصول ، ص 266 .\r\n( 5 ) - اوائل ، ص 12 - 11 .\r\n","page_name":" 71 ","page_number":87},
  {"content":"\r\n\r\nواقعى و تا حدّى مبتنى بر عقل و استدلال بوده باشد . پذيرفتن حجّيّت افراد و تقليد به كار نمىآيد ، زيرا آنچه كوركورانه پذيرفته شود به آسانى از دست مىرود . امام غايب ، مثلا ، از آن جهت تا كنون ظاهر نشده است كه مىداند اعتقاد بيشترين پيروان او مبتنى بر تقليد است ، و بر چنين مردمى نمىتوان اعتماد كرد « 1 » .\r\nهر كس عاقل باشد ، اخلاقا موظف است كه عقل خود را همچون وسيله‌اى براى اثبات وجود خدا به كار برد . آن كس كه بتواند عقل خود را در اين خصوص به كار اندازد و چنين نكند ، پيوسته در آتش مخلّد خواهد بود ، چه او مؤمن راستين نيست « 2 » .\r\nبه كار انداختن عقل و استدلال دربارهء خدا به معرفت يگانگى او مىانجامد . و اين امر مستلزم پذيرفتن اين اعتقاد است كه خدا زنده و توانا و داناى همه چيز و شنوا و بينا است و به چشم ديده نمىشود « 3 » . ولى كسى را نرسد كه از حدود قرآن و حديث تجاوز كند و خدا را به نامهايى بخواند كه مبناى آنها تنها عقل باشد « 4 » .\r\nعقل به مدد وحى ، نيز به نتايجى دربارهء عدل الهى مىرسد . خدا آفريدگان را آفريد و به خاطر خير و صلاح خودشان خواستار فرمانبردارى و اطاعت آنان شد . خدا در اين جهان و جهان ديگر تنها براى خير و صلاح بندگان و آفريدگان خود عمل مىكند « 5 » .\r\nمفيد ، به پيروى از مكتب معتزلى بغداد ، بر آن است كه خدا بنابر حكمت و نه بنابر عدالت خود چنين عمل مىكند . اين ملاحظه در آموزهء « لطف » مفيد مورد بحث قرار گرفته است .\r\nامامت نيز نمونه‌اى از لطف الهى است .\r\nخدا هرگز به چيزى كه بيرون از قدرت و استطاعت آفريدگانش باشد ، فرمان\r\n\r\n\r\n","description":"","footnote":"\r\n( 1 ) - الفصول ، ص 78 .\r\n( 2 ) - همان منبع ، ص 79 .\r\n( 3 ) - اوائل ، ص 23 - 18 ؛ الفصول ، ص 38 .\r\n( 4 ) - اوائل ، ص 22 .\r\n( 5 ) - همان منبع ، ص 26 - 25 .\r\n","page_name":" 72 ","page_number":88},
  {"content":"\r\n\r\nنمىدهد « 1 » . هرگز خواستار آن نيست كه كسى مرتكب گناه شود « 2 » . اماميان ديگرى كه اعتقاد مخالف دارند ، مؤمن واقعى نيستند ، و نبايد به آنان همچون مسلمانان واقعى نظر شود « 3 » .\r\nمفيد در سراسر كلام خود بر اين اعتقاد است كه خدا عادل و آدمى آزاد است . از اين نظر به همان شدّت و قدرت دفاع مىكند كه معتزله از آن دفاع مىكنند .\r\nدر روزهاى آخر پيش از پايان يافتن جهان ، امام زمان بازگشت خواهد كرد تا حقوق خاندان على ( ع ) و پيروان او را استقرار بخشد . و خدا گروهى از نيكان و بدان را براى پرداختن به آخرين نبرد به زندگى بازخواهدگردانيد گردانيد . و خدا نيكان را بر بدان پيروز خواهد ساخت ، و سپس هر دو دسته خواهند مرد تا آنگاه كه رستاخيز نهايى برسد و همگان در روز قيامت دوباره برانگيخته شوند « 4 » .\r\nتا هنگام بازگشت امام دوازدهم ، اماميّه مجاز و گاه مجبورند كه دربارهء مذهب خود « تقيّه » كنند . حقّ و وظيفهء تقيّه ، تمايل و اظهار انقياد اماميّه را نسبت به امام غايب محدود و پوشيده نگاه مىدارد « 5 » . عمل به تقيّه با پيروى از روش خود امام غايب كه براى حفظ حيات شخصى تا روز ظهور چنان مىكند ، تأييد مىشود .\r\nدر روز قيامت ، پيامبر و امامان و پيروان راستين ايشان براى همهء مؤمنان و حتّى مرتكبان گناهان كبيره در ميان ايشان شفاعت خواهند كرد . و آنان همه به بهشت راه خواهند يافت . تنها كافران پيوسته در آتش مخلّد خواهند بود « 6 » .\r\nتفصيلات و ارجاعات دربارهء آنچه در اينجا به صورت خلاصه بيان شده ، در فصلهاى آينده خواهد آمد . نكته‌اى كه ذكر آن لازم است اينكه ، رأى و نظر عمدهء\r\n\r\n\r\n","description":"","footnote":"\r\n( 1 ) - همان منبع ، ص 25 - 24 .\r\n( 2 ) - المفيد ، تصحيح ، ص 20 - 15 .\r\n( 3 ) - المفيد ، « السرويّة » ، ص 55 .\r\n( 4 ) - اوائل ، ص 50 .\r\n( 5 ) - همان منبع ، ص 97 - 96 .\r\n( 6 ) - همان منبع ، ص 52 ، 57 .\r\n","page_name":" 73 ","page_number":89},
  {"content":"\r\n\r\nمفيد ارتباطى با آموزهء امامت و ضرورت شناختن امام زمانى دارد كه شخص در آن زمان زندگى مىكند . امام روزگار مفيد مهدى منتظر ( ع ) بود .\r\n\r\nنظام عبد الجبّار\r\nدر معرفى نظام عبد الجبّار ، نمىتوان هميشه متّكى به تقسيماتى بود كه خود وى به كار برده ، زيرا كه تقسيمات وى از رساله‌اى به رسالهء ديگر تغيير مىپذيرد . در شرح الاصول الخمسة ، پنج عنوان سنّتى معتزلى به كار رفته است ( توحيد ، عدل ، وعد و وعيد ، منزلتى ميان دو منزلت ، و امر به معروف و نهى از منكر ) . ولى مؤلف آن رساله ، مانكديم ، نوشته كه تقسيمات در المغنى تنها دو است : توحيد و عدل ؛ و در مختصر الحسنى تقسيمات چهار است : توحيد ، عدل ، نبوّت ، و شرايع - كه اين آخرين مشتمل است بر وعد و وعيد .\r\nاسماء و احكام ، و امر به معروف و نهى از منكر . در المغنى ، عبد الجبّار نبوّت و شرايع را در ذيل عنوان عدل آورده است ، زيرا چون خدا مىداند كه صلاح ما مقتضى آن است كه پيامبرى را با قانون بفرستد ، مقتضى عدالت او است كه چنين كند « 1 » .\r\nعلى رغم اين تفاوتهاى در تقسيم ، در رساله‌هايى كه باقى مانده ، يعنى المغنى ، شرح الاصول الخمسة ، و المحيط بالتكليف ، يك موضوع ثابت مركزى موجود است كه نقطهء مبدأ ثابتى به دست مىدهد : و آن اينكه آدمى مكلف است براى شناختن خدا از عقل و استدلال خود مدد بگيرد « 2 » . همهء افعال ديگرى كه انسان اخلاقا مكلّف به انجام دادن آنها است ، تنها زمانى معقول و درست خواهد بود كه او خدايى را كه چنين تكليفى بر دوش او نهاده است بشناسد . نكات عمدهء ديگرى كه در كتابهاى عبد الجبّار ذكر آنها آمده ، همه مرتبط با يكى از سه عنوان اين اعتقاد مركزى است : معرفت و استدلال ، خدا ، و تكليف .\r\nمسائلى كه در زير عنوان معرفت آمده ، براى اثبات حقّانيّت تعارض معتزليان\r\n\r\n\r\n","description":"","footnote":"\r\n( 1 ) - عبد الجبار ، شرح ، ص 23 - 122 .\r\n( 2 ) - همان منبع ، ص 39 ؛ المغنى ، دوازدهم ، 509 ؛ المحيط ، اول ، 26 .\r\n","page_name":" 74 ","page_number":90},
  {"content":"\r\n\r\nبا تقليد است « 1 » . عقل ، بدون مدد وحى ، شايستگى آن دارد كه آدمى را به يقين برساند « 2 » .\r\nاين نظر در كلام عبد الجبّار جنبهء اساسى دارد .\r\nعنوان دوّم اعتقاد مركزى خدا است . نخست بايد به يافتن دليلى بر وجود خدا بپردازيم ، كه اين دليل بر پايهء حدوث عالم بنا شده است . هر چه حادث و نو پديد باشد به پديدارنده‌اى نيازمند است . استقرار نخستين مقدّمه عبد الجبّار را به بحث در مسائل طبيعى مىكشد : عرض ، جوهر ، تركيب اجسام از ذرّات ، حادث و قديم . اجسام ناگزير حادثند ، چه هرگز از عوارض زمانى تهى نيستند « 3 » .\r\nپس از آنكه عقل به معرفت وجود خدا دست يافت ، به آن مىپردازد كه صفاتى براى او قائل شود . وى توانا و دانا و زنده و شنوا و بينا و ابدى است « 4 » . و از اينجا دو مسئلهء پيش مىآيد : يكى مسئلهء منطقى معنى اتّصاف به صفات است ، و ديگرى مسئلهء متافيزيكى چگونگى متّصف بودن خدا به اين صفات « 5 » . عبد الجبّار مسئلهء اخير را با پيروى از نظريّهء احوال « 6 » ابو هاشم جبّائى حل كرده است .\r\nصفات فعلى خدا ، همچون مريد بودن و خشمگين شدن ، امر كردن و نهى كردن « 7 » ، و سخن گفتن « 8 » ، جدا از صفات ذات او مورد بحث قرار گرفته است ، زيرا صفات فعلى مستلزم در نظر گرفتن عدالت او است « 9 » .\r\n\r\n\r\n","description":"","footnote":"\r\n( 1 ) - شرح ، ص 74 - 39 ؛ المغنى ، جلد دوازدهم ، چندين جا .\r\n( 2 ) - همان منبع ، دوازدهم ، 126 - 69 .\r\n( 3 ) - شرح ، ص 122 - 87 .\r\n( 4 ) - همان منبع ، ص 82 - 151 ؛ المغنى ، پنجم ، 46 - 204 .\r\n( 5 ) - همان منبع ، ص 204 - 160 .\r\n( 6 ) - شرح ، ص 200 - 182 .\r\n( 7 ) - المغنى ، ششم ، بخش 2 ، 341 - 104 .\r\n( 8 ) - همان منبع ، هفتم ، 58 ؛ شرح ، ص 535 .\r\n( 9 ) - المغنى ، بيستم ، بخش 2 ، 237 - 186 .\r\n","page_name":" 75 ","page_number":91},
  {"content":"\r\n\r\nنيز صفات سلبى خدا مورد توجّه قرار گرفته است . وى جسم و عرض و قابل رؤيت نيست ، و شريك ندارد . به عبارت ديگر ، خدا يگانه و مطلق است « 1 » .\r\nقرار دادن تكليف اخلاقى بر دوش آدمى مستلزم سه فرض اصلى است : وضع اخلاقى افعال ، عدالت از جانب خدا ، و آزاد بودن آدمى . اين سه ، با تقسيمات متعدّد آنها ، مقولهء عدالت را تشكيل مىدهد .\r\nتحميل تكليف و امر بر آدمى بايد به حقّ و عدل باشد . بنابراين بايد ثابت شود كه خدا صفت عدالت و حقّانيّت دارد ، يعنى كار نادرست و باطل نمىكند . دليل بر آنكه خدا بىعدالتى نمىكند ، مبتنى بر بىنيازى است كه در بخش مربوط به يگانگى او از آن بحث شده است . در آن بخش آمده است كه خدا از آن جهت بىعدالتى نمىكند كه به هيچ چيز نياز ندارد تا بخواهد به آن برسد « 2 » .\r\nچرا خدا آفريدگان را مىآفريند ؟ براى خير آفريدگان آنان را مىآفريند « 3 » .\r\nو اين امر مستلزم پاسخ گفتن به مسئلهء تحمّل رنج با ذكر آموزه‌اى در سودمندى و پاداش آن است « 4 » . و از جانب انسان مسأله عبارت از بحث در ضامن اجرائى اوامرى است كه بر او بار شده است : پاداش و كيفر ، يا « وعد و وعيد » « 5 » .\r\nمسئلهء اينكه پاداش تنها مخصوص مؤمن است ، و مرتكب گناه كبيرهء توبه ناكرده و كافر از آن محرومند ، به مسئلهء « اسماء و احكام » منجر مىشود . مسأله‌اى كه در اينجا مطرح مىشود چنين است : چه چيز اساس ايمان است ، يا مخصوصا ، آيا يك گناه كبيره شخص را از گروه مؤمنان خارج مىكند « 6 » .\r\n\r\n\r\n","description":"","footnote":"\r\n( 1 ) - شرح ، ص 91 - 213 .\r\n( 2 ) - همان منبع ، ص 316 ؛ المغنى ، ششم ، بخش 1 ، 177 و بعد .\r\n( 3 ) - همان منبع ، يازدهم ، 116 .\r\n( 4 ) - همان منبع ، سيزدهم ، 377 ، 568 - 448 ؛ شرح ، ص 503 و بعد .\r\n( 5 ) - همان منبع ، ص 93 - 611 .\r\n( 6 ) - همان منبع ، ص 718 - 697 .\r\n","page_name":" 76 ","page_number":92},
  {"content":"\r\n\r\nامر ضرورى ديگرى براى وضع تكليف اخلاقى از جانب خدا بر آدمى ، اين است كه انسان در فرمانبردارى از خدا يا نافرمانى كردن نسبت به او آزاد بوده باشد . و اين بدان معنى است كه آدمى خود پديدارندهء افعال خويش است . بايد پيش از آنكه مرتكب فعل شود ، شايستگى و استطاعت انجام دادن آن را داشته باشد « 1 » .\r\nنافرمانى تنها از خود انسان است . خدا نمىتواند چنان بخواهد كه كسى نافرمانى كند ، چه اين بر خلاف عدل الهى است . آيا اين درست و عادلانه است كه خدا به آدمى فرمانى دهد كه خود مىداند كه او اطاعت نخواهد كرد ؟ به اين پرسش عبد الجبّار چنين جواب داده است كه هدف خدا از آفريدن آدمى آن نبوده است كه بىمناسبت به او پاداش دهد ، بلكه آن بوده است كه فرصت انتخاب كردن چيزى را براى او فراهم آورد كه وسيلهء رسيدن به پاداش است . اينكه خدا علم قبلى از آن داشته باشد كه كسى چه انتخابى مىكند ، سبب تعيين قبلى آن انتخاب نيست « 2 » .\r\nفرمان خدا از طريق شايستگى ، و نه به ضرورت ، همراه با مدد و لطف او است ، و اين لطف به معناى عاملى است كه به يارى ضعف آدمى برمىخيزد و موانع را از سر راه گزيدن فرمانبردارى از پيش پاى او برمىدارد « 3 » . چون وحى الهى خود گونه‌اى از لطف است ، به دنبال آن بحث از قرآن پيش مىآيد « 4 » . سپس بخشى دربارهء نبوّت « 5 » است و معجزهء پيامبر و عصمت يعنى محفوظ بودن او از گناه و خطا « 6 » . و عبد الجبّار معيّن مىكند كه قرآن از چه لحاظ معجزه است « 7 » .\r\n\r\n\r\n","description":"","footnote":"\r\n( 1 ) - همان منبع ، ص 417 - 390 ؛ المغنى ، يازدهم ، 406 - 367 .\r\n( 2 ) - شرح ، ص 18 - 511 ؛ المغنى ، يازدهم ، 17 - 406 .\r\n( 3 ) - شرح ، ص 25 - 518 ؛ بحث كاملى دربارهء « لطف » در المغنى ، سيزدهم ، 226 - 3 ، آمده است .\r\n( 4 ) - شرح ، ص 48 - 527 ؛ المغنى ، هفتم .\r\n( 5 ) - همان منبع ، پانزدهم ، 146 - 7 .\r\n( 6 ) - همان منبع ، 316 - 147 ؛ شرح ، ص 568 ، 573 ، 585 .\r\n( 7 ) - همان منبع ، ص 95 - 586 ؛ المغنى ، شانزدهم ، 406 - 145 .\r\n","page_name":" 77 ","page_number":93},
  {"content":"\r\n\r\nدر زير عنوان وحى نيز فرصتى پيش مىآيد تا دربارهء مسائل شرعى و فقهى ، همچون امر و نهى عامّ و خاص و حقيقت اجماع ، و سيرهء نبوى به عنوان ملاك و معيارى براى رفتار ، و استفادهء از قياس و رأى ، و ارزش خبر واحد بحث شود . « 1 »\r\nبه مسئلهء لطف همچون وسيله‌اى براى كار نيك ، اصل معتزلى « امر به معروف و نهى از منكر » پيوسته است « 2 » . در مذهب عبد الجبّار به لطف به عنوان اصلى براى عمل نظر نمىشود ، چه عبد الجبّار در دورهء متأخّر اعتزال كتاب خود را تأليف كرده بوده است .\r\nبحث در مسئلهء امامت ، يعنى سمت شخصى كه اصولا مسئول امر به معروف و نهى از منكر است ، در زير همين عنوان آمده است . ضرورت وجود امام و صفات و راه گزينش او ذكر شده است « 3 » .\r\nخلاصه آنكه نظام عبد الجبّار متمركز در اطراف اين اعتقاد است كه انسان به التزام و تكليف اخلاقى موظّف به استدلال براى شناختن خدا است . تفاصيل اين نظام در فصلهاى آينده كه در آنها نظام عبد الجبّار با نظام مفيد مورد مقايسه قرار مىگيرد ، روشنتر خواهد شد .\r\n\r\n\r\n","description":"","footnote":"\r\n( 1 ) - شرح ، ص 85 - 573 ؛ المغنى ، هفدهم .\r\n( 2 ) - شرح ، ص 741 و بعد .\r\n( 3 ) - همان منبع ، ص 60 - 749 ؛ المغنى ، بيستم ، بخش 1 ، 185 - 11 .\r\n","page_name":" 78 ","page_number":94},
  {"content":"\r\n\r\n\r\nفصل دوم تكليف اخلاقى و نقش عقل\r\nمعتزليان در معرّفى كردن اسلام به كافران ، ميان علم و شناختى كه ضرورى و انكارناپذير است ، با معرفتى كه از طريق استدلال حاصل مىشود و عقل براى پرداختن به آن يا غافل ماندن از آن آزاد است ، تفاوت قائل بودند . آنان بر اين اعتقاد بودند كه خداشناسى معرفتى از گونهء دوم است « 1 » ، و به همين جهت با مسئلهء تكليف ابتدايى آدمى براى كسب اين معرفت روبرو بودند . اين مسأله تعيين تكليف از جانب خدا براى آدمى است ، و خاستگاه آن نه از پژوهش فلسفى بلكه از مسئلهء اخلاقى و حتّى فقهى وضع فرد غير مؤمن است « 2 » .\r\nمفيد كار خود را از ملاحظهء وضع شخص بىايمان آغاز نمىكند . وى بيشتر به مسئلهء ضرورت وجود يك امام در هر زمان توجّه دارد ، و به همين جهت هنگامى كه از آغاز تعهد اخلاقى و تكليف سخن مىگويد ، به عدم كفايت عقل بىدستيار و به ضرورت وحى اشاره مىكند .\r\n\r\n\r\n","description":"","footnote":"\r\n( 1 ) - دربارهء بعضى از ملاحظات مفيد كه بنابر آنها چنان مىنمايد كه بصريان را متهم به مخالفت با اين نظر مىكند ، به ذيل پايان همين فصل مراجعه كنيد .\r\n( 2 ) - به اين مطلب ى . فان اس ، در شناخت‌شناسى عضد الدين ايجى ( « فرهنگستان علم و ادب » ، جلد بيست و دوم ؛ و يسبادن : شتاينر ، 1966 ) ، ص 16 ، اشاره كرده است .\r\n J . Van Ess , Die Erkennlnislehre des , Adudaddin al - Ici ( \" Akademic der Wissenschaften und der Literatur , \" Vol . XXII ; Wiesbaden : Steiner , 1966 ) . \r\n","page_name":" 79 ","page_number":95},
  {"content":"\r\n\r\n\r\nنخستين تكليف آدمى\r\nعبد الجبّار گفته است كه نخستين وظيفهء آدمى استدلال كردن براى شناختن خدا است « 1 » . وى روا نمىدارد كه گفته شود نخستين وظيفهء آدمى شناختن خدا است ، چه نخست بايد از طريق استدلال وجود خدا شناخته شود « 2 » .\r\nاز طرف ديگر ، مفيد مىگويد كه نخستين تكليف انسان شناختن خدا است .\r\nدر شرح حديثى منسوب به حضرت امام جعفر صادق ( ع ) كه بنابر آن معرفت و علم عبارت از چهار چيز است ( شناختن پروردگارت ، شناختن اينكه براى تو چه كرده است دانستن اينكه از تو چه مىخواهد ، و دانستن اينكه وظايفت را چگونه به انجام برسانى ) مفيد چنين مىگويد :\r\n« اين تقسيم به علم و معرفتى مربوط مىشود كه دست يافتن به آن واجب است .\r\nزيرا كه وظيفهء بنده آن است كه پروردگار خود - جلّ جلاله - را بشناسد .\r\nو چون دانست كه خدايى دارد ، بايد بداند كه او وى را آفريده است .\r\nو پس از آنكه دانست كه ساختهء او است ، بايد نعمتهاى او را بشناسد . و چون نعمت او را شناخت ، بايد شكرگزار او باشد ، و بداند كه خدا از او در اعمالش فرمانبردارى مىخواهد . و چون تكليف خود را در فرمانبردارى دانست ، بايد بداند كه چه افعالى ذمّهء او را از دينى كه نسبت به خدا دارد برى مىكند ، تا از آن راه بندگى خود را نسبت به پروردگارش نشان دهد و شكرگزار نعمتهاى او باشد » « 3 » .\r\nگفته‌اند كه معتزلهء بغداد نيز نخستين وظيفهء انسان را شناختن خدا مىدانسته‌اند « 4 » .\r\n\r\n\r\n","description":"","footnote":"\r\n( 1 ) - شرح ، ص 39 .\r\n( 2 ) - همان منبع ، ص 72 .\r\n( 3 ) - خوانسارى ، ص 543 ، به نقل از كنز الفوائد ابو الفتح محمد بن على الكراجكى .\r\n( 4 ) - سليمان بن محمد بن احمد المحلى ، « البرهان الرائق » ( قاهره ، مجموعهء ميكروفيلمهاى\r\n","page_name":" 80 ","page_number":96},
  {"content":"\r\n\r\n\r\nتكليف چگونه دانسته مىشود\r\nاختلاف ميان مفيد و عبد الجبّار در خصوص نخستين وظيفهء آدمى ، به نگرشهاى ايشان دربارهء قدرت عقل بدون دستيار و ياور مربوط مىشود . نظر معتزليان آن بود كه آگاهى انسان از نخستين وظيفه‌اش مستقلّ از وحى براى او حاصل مىشود .\r\nعبد الجبّار تكليف را « خواستن فعلى دانسته است كه مايهء ناراحتى شخص مكلّف مىشود » « 1 » . در صورتى كه ابو هاشم جبّائى آن را عبارت از « فرمان دادن به چيزى كه مايهء ناراحتى مكلّف است » دانسته ، عبد الجبّار توضيح داده است كه چون به دقّت سخن گفته شود .\r\nجوهر وظيفهء اخلاقى يا تكليف عبارت از خواست شخصى است كه تعيين تكليف مىكند .\r\nو معلوم كردن اين كه چه كس به انجام آن مكلّف است ، و شايسته كردن او براى انجام شرايطى است كه براى عملى شدن خواست تعيين كنندهء تكليف ضرورت دارد . به گفتهء وى ، ابو هاشم به صورت گسترده سخن گفته بوده است « 2 » .\r\nولى سؤال اين است : خدا در ابتدا چگونه خواست خود را براى فرد معلوم مىكند ؟\r\nاين آگاهى ممكن نيست از طريق شريعت وحى شده به دست آيد ، چه فرد هنوز معرفت و دانش لازم براى پذيرفتن شريعت را ندارد . مثلا ، تا آن زمان كه شخص نداند كه خدا عادل است و دروغ نمىگويد ، براى او استدلال كردن از روى قرآن بيهوده است .\r\n\r\n\r\n","description":"","footnote":"\r\nنسخه‌هاى خطى يمنى ، شمارهء 53 ) ، برگ 6 پشت : كسانى كه مىگويند آن [ يعنى معرفت 
  ] اكتسابى است ، دو گروهند : بعضى آن را نخستين وظيفه مىداند . و اين نظر جمهور آل البيت - عليهم السلام - است ، و آموزهء بغداديان همچون أبو القاسم بلخى و ديگران و ما نيز همين اعتقاد را داريم . گروهى ديگر مىگويند كه استدلال عقلى نخستين وظيفه است . اين نظر نادرست است » .\r\n( 1 ) - المغنى ، يازدهم ، 293 .\r\n( 2 ) - همان منبع ، ص 299 .\r\n","page_name":" 81 ","page_number":97},
  {"content":"\r\n\r\nآنچه اين شخص مىداند ، آن است كه خود قرآن ممكن است يك دروغ ساخته باشد « 1 » .\r\nچنان كه عبد الجبّار گفته است ، علم عبارت از چيزى است كه به ذهن و عقل دارندهء آن آرامش مىبخشد « 2 » . خدا مىتواند بعضى از اصول را در ذهن جاى دهد كه انسان نتواند منكر آنها شود ، و چنين هم مىكند ، كه از آن جمله است شكرگزارى در برابر نعمت ، بيم دادن از گزند پيش‌بينى شده ، و نيك بودن عمل نيك « 3 » . همهء اينها علم ضرورى است كه احتياجى به برهان ندارد و دربارهء آنها اشتباهى پيش نمىآيد .\r\nزمانى آدمى به آن آغاز مىكند كه از خطر احتمالى كه ممكن است به او برسد ، هراسان شود . و مىداند كه تنها وسيلهء رهايى از اين ترس و رسيدن به آرامش ، يافتن راه رسيدن به علم درست از طريق استدلال است . اين ترس از خارج ، از طريق شنيدن تهديدى كه يكى به ديگرى مىكند ، يا از طريق گوش دادن به سخنان مردمان حاصل مىشود كه يكديگر را به بىايمانى و كيفرى كه نتيجهء آن است بيم مىدهند « 4 » . نخستين انگيزه براى اين ترس مىبايستى از خارج بيايد ، چه آزار و آسيبى كه شخص از آن مىترسد با هر آزار و آسيبى كه تا آن زمان آزموده است تفاوت دارد « 5 » . ولى پس از اين نخستين القاى ترس عقل خود آدمى شايستگى آن دارد كه او را در گذرگاه دلايل وجود خدا و اينكه خدا پاداش دهنده و كيفر دهنده است قرار دهد .\r\nفرايند استدلال عقلى سبب پيدايش علم و معرفت و ايجاد يقين آرام‌بخش در شخص استدلال‌كننده است « 6 » . بنابراين ، به گفتهء عبد الجبّار ، نخستين تكليف انسان ، كه از ترس ابتدايى حاصل آمدهء در ذهن و نه از طريق وحى موجود در قرآن يا سنّت فراهم\r\n\r\n\r\n","description":"","footnote":"\r\n( 1 ) - شرح ، ص 401 .\r\n( 2 ) - المغنى ، دوازدهم ، 13 .\r\n( 3 ) - شرح ، ص 48 ؛ المحيط ، اول ، 18 .\r\n( 4 ) - شرح ، ص 68 .\r\n( 5 ) - المغنى ، دوازدهم ، 387 .\r\n( 6 ) - همان كتاب ، ص 77 و بعد .\r\n","page_name":" 82 ","page_number":98},
  {"content":"\r\n\r\nمىآيد ، آن است كه خود را بر راهى قرار دهد كه او را به اين معرفت خدا رهبرى كند « 1 » .\r\nدر نظر مفيد ، قدرت عقل بسيار كمتر از اين است . وى گفته است :\r\n« گفتار در آنكه عقل جدايىناپذيرتر از سمع ( وحى ) است ، و در اينكه تكليف جز از طريق پيامبران درست نمىشود . اماميّه بر اين امر اتّفاق دارند كه عقل در دانش خود و نتايج آن به سمع نيازمند است ، و از سمعى جدا نيست كه غافل را بر چگونگى استدلال آگاه مىكند . و اينكه در آغاز تكليف و نخستين پيدايش آن در جهان به پيامبرى نياز است ، و اصحاب حديث در اين خصوص با آنان موافقند . ولى معتزله و خوارج و زيديّه را اعتقاد خلاف اين است ، و چنان مىپندارند كه عقلها مستقلّ از سمع و توفيق عمل مىكنند . چيزى كه هست ، معتزليان بغداد مخصوصا به وجوب پيامبرى در آغاز تكليف معتقدند و تنها در علّت آن با اماميّه اختلاف دارند . دلايلى مىآورند كه اماميّه آنها را قبول دارند و آنها را بر علّت مخصوص خويش كه پيشتر ذكر كرديم مىافزايند » « 2 » .\r\nبنابراين ، به نظر مفيد ، عقل علاوه بر آنكه براى رسيدن به شناختن خدا ضرورت ندارد ، نمىتواند وسيلهء تحصيل معرفت خدا يا تكليف اخلاقى شود .\r\n\r\n\r\n","description":"","footnote":"\r\n( 1 ) - براى اختلاف ميان سنيان غير معتزلى دربارهء اين مسأله ، رجوع كنيد به فان اس ، ص 27 - 326 ، كه مىگويد : به نظر اشاعره ، هيچ امرى بدون كلام صريح خدا نمىتواند باشد . ولى ، مىگويد ، آموزهء آغاز اسلام چنين نبود ، چه در آن هنگام شق ديگرى هنوز شناخته و مورد اعتراف نبود . ابو حنيفه گفت كه اگر خدا پيامبرى نفرستاده بود ، مىبايستى از طريق عقل شناخته شود - كه اين آشكارا فرضى غير واقعى است ، زيرا پيامبر فرستاده شده است . و هنگامى كه آدمى دربارهء وجود خدا استدلال مىكند ، از فرمان او كه عبارت از خواندن و ملاحظهء آيات است پيروى كرده است . از زمان ماتريدى ، متكلمان دو وضع اختيار كردند ، يكى وضع معتزله كه ماتريدى نيز پيرو آن بود ، و ديگر وضع اشاعره .\r\n( 2 ) - اوائل ، ص 12 - 11 .\r\n","page_name":" 83 ","page_number":99},
  {"content":"\r\n\r\nو اين اشاره است به اختلافى اساسى ميان مفيد و عبد الجبّار دربارهء به كار بردن عقل . در نظام عبد الجبّار ، عقل براى استقرار بخشيدن به حقايق اساسى دين ضرورت دارد ؛ در نظام مفيد عقل براى آن است تا از اين آموزه‌هاى اساسى كه از طريق وحى الهى استقرار يافته است ، دفاع كند . اين استفادهء دفاعى از عقل در سراسر كلام مفيد ، حتّى در آنجا كه وى در خصوص دقيقترين نكات سخن مىگويد ، آشكار است . مثلا ، نظريّهء طبيعى عناصر چهارگانه در قرآن يا حديث نيامده است . و مفيد گفته است كه علاوه بر آنكه برهان قابل اعتمادى بر ضدّ اين تقسيم چهارگانهء عناصر نيامده ، آن را مخالف با هيچ يك از توحيد ، عدل و وعد و وعيد و نبوّت و شرايع نمىبينم « 1 » ؛ و به همين جهت مفيد اين نظريّه را پذيرفته و در دنبالهء سخن خود گفته است كه اين نظريّه خود دليلى بر وجود خدا و پروردگارى و حكمت و يگانگى او است . چنان مىنمايد كه هماهنگى اين نظريّه با آموزهء وحى شده بيش از براهين مثبت سبب آن بوده است كه مفيد اين نظريّه را بپذيرد .\r\nادّعاى مفيد بر اينكه معتزليان بغداد طرفدار بخشى از نظر او دربارهء ضرورت وحى هستند ، مايهء حيرت است . بلخى اين را قبول دارد كه تقليد ، در آن صورت كه درست باشد ، مىتواند منبع علم و معرفت صحيح شود « 2 » ، و در اين مورد هم با عبد الجبّار مخالف است و هم با مفيد . ولى وى ، همچون بصريان ، بر اين عقيده است كه آدمى نخست از طريق\r\n\r\n\r\n","description":"","footnote":"\r\n( 1 ) - همان منبع ، ص 84 . رجوع كنيد به پس از اين ، اواسط فصل هشتم ، با اصلاحى كه در آنجا نسبت به متن صورت گرفته است .\r\n( 2 ) - م . هورتن ، مسئلهء فلسفى پژوهش كلامى در اسلام ( بون : هانشتاين ، 1910 ) ، ص 255 ، در ضمن شرح ابن المرتضى ، « البحر الزخار » ( نسخهء برلن : گلازر 230 ، آلوارت 4894 ) ، برگ 35 پشت . اين كتاب بيشتر عبارت از فقراتى است كه از « البحر الزخار » ترجمه شده .\r\n M . Horten , Die philosopchen probleme der spekulatiuen Theolohie im Islam ( Bonn : Hanstein ) . \r\n","page_name":" 84 ","page_number":100},
  {"content":"\r\n\r\nعمل كردن طبيعى ذهن و عقل خود مسئوليّت اخلاقى پيدا مىكند : به تدريج كه به سنّ بلوغ نزديكتر مىشود ، نياز به شكرگزارى نسبت به آفريدگار را - اگر وجود داشته باشد « 1 » - احساس مىكند . اين انديشه وى را در راه استدلال كردن دربارهء هستى خدا مىاندازد . و با آنكه بلخى نيز گفته است كه نخستين تكليف آدمى شناختن خدا است ، وى بدون شك اين شناختن را فراگيرندهء وظيفهء استدلال كردن براى هستى خدا نيز مىدانسته است .\r\nولى بغداديان ، نسبت به ضرورت كارايى فرايند استدلالى كه بدين گونه آغاز شده باشد ، اعتماد كمتر داشتند . اشعرى به اين اختلاف ميان بصريان و بغداديان اشاره كرده است : در صورتى كه بصريان بر اين عقيده بودند كه استدلال عقل را در راه خود ناگزير به معرفت مىرساند ، « بعضى از بغداديان » بر آن بودند كه عقل به صورت ناگزيرى به چنين نتيجه نمىرسد ، و لو اينكه شخص انديشنده ، پس از آنكه به استدلال آغاز كرد از آن پس الزام اخلاقى دارد و مكلّف است « 2 » . اين بغداديان به وضع مفيد نزديكترند ، ولى نه از آن لحاظ كه خود وى مدّعى آن بوده است . مفيد مدّعى آن بود كه بغداديان در ضرورت وحى در آغاز تكليف او را تأييد مىكنند ، نه در نتيجهء استدلال .\r\nيك توضيح ممكن آن است كه بگوييم مفيد يك معتزلى گمنام از مكتب بغداد را به نام ابو الحسن احمد بن علىّ الشّطوى ، معروف به بوقه ( متوفّى در 297 / 10 - 909 ) در نظر داشته كه مىگفته است تحقيق عقلى تنها زمانى سبب رسيدن به يقين مىشود كه در مورد امور مربوط به اين جهان به كار رود . پژوهش دربارهء خدا و امور غيبى ، همچون امكان معذّب بودن در آتش ، غير قطعى است ، و بنابراين انسان الزامى به استدلال در خصوص\r\n\r\n\r\n","description":"","footnote":"\r\n( 1 ) - همان كتاب ، ص 257 ، ضمن نقل برگ 37 رو . نيز رجوع كنيد به فان اس ، ص 331 .\r\n( 2 ) - مقالات ، ص 82 - 481 .\r\n","page_name":" 85 ","page_number":101},
  {"content":"\r\n\r\nشناختن خدا ندارد « 1 » . و ممكن است كه وضع گروهى در داخل مكتب بغداد چنين مىبوده باشد . به هر صورت ، مفيد در اين كه ادّعا كند هر معتزلى كه از عقلىگرى گستاخانهء مكتب بصره انحراف پيدا كرده طرفدار او است ، بسيار سريع عمل مىكرده است .\r\n\r\nشالودهء تكليف\r\nتاكنون بحث ما در اين خصوص بود كه وظيفهء اخلاقى و تكليف چگونه شناخته مىشود . عبد الجبّار مىگفت كه اين تكليف بدون مدد وحى شناخته مىشود ، و مفيد مىگفت كه اين شناخت فقط با يارى وحى به دست مىآيد . ولى در زير مسئلهء شناختن تكليف مسئلهء اساس و شالودهء آن قرار دارد : آيا وظيفهء اخلاقى بر طبيعت و ماهيّت اشياء متّكى است يا بر فرمان خدا تكيه دارد ؟\r\nپاسخ معتزله آشكارا در جانب آن است كه مبناى خير و شرّ و حسن و قبح را طبيعى بدانند . به گفتهء عبد الجبّار ، اصول اساسى اخلاقى ( اينكه ظلم بد است ، و اينكه دروغى كه هيچ هدف سودمند نداشته باشد و از گزندى بيم ندهد بد است ، و اينكه به كسى فرمان بدى كردن دادن بد است ، و اينكه به كسى فرمان انجام كارى بيرون از حدّ استطاعت او دادن بد و قبيح است ) ، بالضّروره شناخته‌اند . داوريهاى عملى اخلاقى از تركيب كردن يك اصل ضرورى شناخته شده با علمى مكتسب حاصل مىشود « 2 » .\r\nولى عقل ، كه تنها با اصول ضرورى شناخته تأييد شده باشد ، همهء سيماها و همهء نتايج افعال آدمى را نمىشناسد . مثلا اگر عقل به خود واگذاشته شود ، ممكن است زنا كردن\r\n\r\n\r\n","description":"","footnote":"\r\n( 1 ) - دربارهء شطوى رجوع كنيد به فان اس ، ص 332 ؛ ابن المرتضى ، ص 93 ؛ خطيب بغدادى ، چهارم ، 308 . وضع شطوى به شكل اعتراضى بر آموزهء عبد الجبار است در المغنى ، دوازدهم ، 64 - 362 .\r\n( 2 ) - المغنى ، ششم ، بخش اول ، 64 - 63 . بيان عبد الجبار دربارهء انديشهء مندرج در آخرين جمله چنين است : « هيچ گونه‌اى از شر نيست كه بر پايه‌اى كه شر و بد بودن آن بالضروره شناخته است ، متكى نباشد . بدان سان كه مىتوان براى هر چه به اكتساب شناخته مىشود ، آن را پايه و اساس قرار داد » .\r\n","page_name":" 86 ","page_number":102},
  {"content":"\r\n\r\nرا خوب و نماز خواندن را بد بداند . عبد الجبّار آنگاه به آوردن خلاصه‌اى از نقش و وظيفهء وحى پرداخته و چنين گفته است :\r\n« آنچه وحى دربارهء حسن و قبح اين اعمال به ما مىگويد ، چيزى جز آن نيست كه عقل خود ما ، در صورتى كه كاملا معرفت داشته باشيم ، به ما خواهد گفت . چه اگر از طريق عقل بدانيم كه براى ما در نماز سود فراوان است ، و اينكه ما را به انجام تكليف رهبرى مىكند و بنابر آن شايستهء پاداش مىشويم ، به حكم عقل خواهيم دانست كه انجام دادن آن بر ما واجب است . و اگر بدانيم كه زناكارى مايهء آسيب و زيان است ، به حكم عقل آن را شرّ و قبيح خواهيم دانست . بنابراين مىگوييم كه وحى چيزى را خوب يا بد نمىكند . . . چه تنها نشان دهندهء هر چيز است به همان صورتى كه هست ، و چنان نيست كه آن چيز به وسيلهء اين نشان دهنده خوب يا بد شود . و نيز علم وابستهء به شىء است به همان صورت كه هست ؛ شىء در نتيجهء پيدا شدن علم نسبت به آن چنان نمىشود . و نيز چنين است در مورد حديث صحيح . بنابراين ، گفتن اينكه عقل يا وحى چيزى را خوب يا بد « مىكند » ، تنها بدين معنى درست است كه نمايندهء واقعيّت خوب يا بد بودن آن چيز است » « 1 » .\r\nبدين ترتيب معلوم مىشود كه از ديدگاه عبد الجبّار بعضى از افعال ، مستقلّ از فرمان خدا ، بد يا خوب است . وحى به چيزها وضع و حال اخلاقى نمىبخشد ، بلكه وضعى را كه دارند نمايش مىدهد و آشكار مىسازد . و نيز به همين جهت است كه عبد الجبّار توانسته است بگويد كه خدا قدرت بد كردن دارد ولى بد نمىكند « 2 » .\r\nدر طرف مقابل اين وضع ، نظر اشعرى است مشعر بر اينكه چون خدا تابع\r\n\r\n\r\n","description":"","footnote":"\r\n( 1 ) - همان منبع ، ص 65 - 64 .\r\n( 2 ) - همان منبع ، ص 127 .\r\n","page_name":" 87 ","page_number":103},
  {"content":"\r\n\r\nهيچ قانونى نيست ، هيچ كارى كه خدا مىكند نمىتواند بد باشد « 1 » . افعال از آن جهت بد يا خوب است كه خدا تصميم مىگيرد كه آنها بد يا خوبند « 2 » .\r\nمفيد به صورت صريح نظر خود را دربارهء اساس و مبناى خوب و بد اخلاقى اظهار نكرده است ، ولى از آنچه به شكل ضمنى گفته معلوم مىشود كه به صورت كامل با هيچ يك از اين دو طرف متقابل موافق نيست . اين گفتهء وى كه وحى در نخستين تعيين تكليف اخلاقى براى فرد ضرورت دارد و استقرار تكليف اخلاقى در جهان چنين بوده « 3 » احتمالا بدين معنى است كه هيچ فعلى به خودى خود خوب يا بد نيست ، ولى بيشتر از اين محتمل اين معنى است كه عقل در تشخيص خوب از بد ضعيف است و به مدد وحى نياز دارد .\r\nاينكه احتمال معنى دوم بيشتر است ، از ارجاعات پراكنده‌اى كه به اين موضوع شده به دست مىآيد . مفيد ، در شرحى كه بر اين حكم فقهى ابن بابويه كه : هرچه به صراحت حرام نشده باشد مباح است نوشته ، گفته است كه بعضى از چيزها ، همچون ستمگرى و سفاهت و سبكسرى ، به حكم عقل محظور است ، ولى در عمل و پس از استقرار شرايع ، به جاى عقل ، شرع ملاك ممنوع بودن يا نبودن چيزها و كارها شده است . بنابراين\r\n\r\n\r\n","description":"","footnote":"\r\n( 1 ) - الاشعرى ، « كتاب اللمع » ، در : ر . مكارتى ، علم كلام اشعرى ( بيروت : چاپخانهء كاتوليكى ، 1953 ) ، ص 71 ، شمارهء 170 .\r\n R . McCarthy , Lhe Theology of al - Ash'art . \r\n( 2 ) - مكارتى ، ص 241 ، در ضمن نقل شمارهء 19 از اصول عقايد اشعرى در مقالات و شمارهء 20 در الابانهء وى . دروغ گفتن حالتى خاص است . اشعرى مىگويد كه اگر خدا دروغ گفتن را خوب اعلام مىكرد ، آنگاه دروغ گفتن خوب بود ( « اللمع » ، ص 71 ، شمارهء 171 ) ، هرچند در آن صورت هم خدا نمىتوانست دروغ بگويد ( همان منبع ، ص 72 ، شمارهء 172 ، و ص 74 ، شمارهء 179 ) .\r\n( 3 ) - رجوع شود به پيش از اين ، صفحهء 83 .\r\n","page_name":" 88 ","page_number":104},
  {"content":"\r\n\r\nهر چيز كه به صورت خاص ممنوع نشده باشد مباح است « 1 » . و مفيد دقيقا از اين نتيجه پيروى مىكند ، و حتّى استفادهء از قياس را در گسترش ممنوعيّت در آن سوى چيزى كه شرعا معيّن شده ، خلاف شرع مىداند .\r\nبنابراين مفيد با گام اوّل عبد الجبّار توافق دارد : و آن اينكه بعضى از اصول اخلاقى كلّى مستقلّ از وحى شناخته شده است . ولى آنچه باقى مىماند اين است كه اگر به اين امر تسليم شويم كه ظلم به صورت مطلق شرّ و قبيح است ، آيا فلان عمل خاص مىتواند به خودى خود عنوان ظلم پيدا كند ، يا اينكه ظلم بودن و نبودن آن تنها با تصميم و امر خدا معلوم مىشود .\r\nدر « جوابات ابى الليث الأوانى » اين پرسش طرح شده است كه آيا خدا مىتواند يك خوب را بد يا يك بد را خوب كند . مفيد به اين پرسش پاسخ داده است كه چنين سؤالى نامعقول است و تنها كسى مىتواند آن را طرح كند كه نسبت به ماهيّت واقعى امور و اشياء جاهل باشد . ولى نكتهء موجب پيدايش اين سؤال آن بود كه بعضى از قوانين و مقرّرات شرعى الغا شده است . آيا با اين نسخ يا الغا يا از عمل انداختن نخستين دستور دينى ، بد به خوب يا خوب به بد تغيير يافته است ؟ مفيد توضيح مىدهد كه خدا ممكن است فرمان دهد كه عملى كه در زمان گذشته خوب بوده ، در زمان آينده بد محسوب شود ، يا برعكس ، زيرا كه با تغيير اوضاع و احوال ، ممكن است چيزى كه پيشتر سودمند بوده از اين پس زيانبخش باشد . ولى ، به گفتهء وى ، چنين كيفيّت به امور و افعالى مخصوص است كه دليلى عقلى بر خوبى يا بدى آنها وجود ندارد « 2 » .\r\n\r\n\r\n","description":"","footnote":"\r\n( 1 ) - المفيد ، كتاب شرح عقائد الصدوق أو تصحيح الاعتقاد ( كه پس از اين با لفظ تصحيح به آن ارجاع خواهد شد ) ، ص 69 .\r\n( 2 ) - المفيد ، « جوابات ابى الليث الاوانى » ، سؤال شمارهء 30 ، دربارهء عناوين مختلف اين كتاب به پيش از اين ، شمارهء 42 از آثار مفيد رجوع كنيد . از اين پس به آن به صورت « العكبرية » اشاره خواهيم كرد .\r\n","page_name":" 89 ","page_number":105},
  {"content":"\r\n\r\nسپس در ضمن توصيف چنين افعال ، مفيد مىگويد :\r\nمثلا در مورد حرمت زنا و ربا ، هيچ شكّى در آن نيست كه در همهء شرايع چنين بوده و هيچ پيامبرى حكم مباح بودن آنها را نياورده است . زيان‌بخشى اين دو عمل بر هر كسى كه عقل داشته باشد آشكار است « 1 » .\r\nممكن است بعضى در اين باره ترديد كنند كه آيا گزند زناكارى و رباخوارى در برابر عقل آشكار است . عبد الجبّار در مورد زنا مردّد است ، ولى نكتهء اساسى مورد توجّه مفيد چنين نيست . دليل عمدهء وى آن است كه زنا كردن و ربا خوردن در هر شريعت مثبتى حرام شده ، و تنها به صورت گذران اشاره كرده است كه زيانمند بودن آنها بر عقل آشكار است .\r\nمفيد در دنبالهء بحث گفته است كه شراب‌خوارى هرگز مجاز نبوده است . در تأييد اين مطلب رواياتى را از امامان نقل مىكند و به نتايج زيان‌بخشى كه از شراب‌خوارى حاصل مىشود و تجربه و قرآن گواه بر آنند استناد مىجويد . و امّا در مورد حرمت خوردن گوشت فيل و بوزينه و خرس چنين مىگويد :\r\nاز حرام بودن آنها در همهء اديان آگاهيم . و آن اندازه علم و اطّلاع نداريم تا بتوانيم از وضع مردمان عاقل پيش از استقرار قوانين دينى در برابر اين امر اظهار نظر كنيم . اگر همچنين علم و اطّلاعى را مىداشتيم ، مىبايستى دربارهء حرام بودن يا مباح بودن تأمّل كنيم ، چه عقل نمىتواند حكم به خوب يا بد بودن صادر كند « 2 » .\r\n\r\n\r\n","description":"","footnote":"\r\n( 1 ) - همان جا .\r\n( 2 ) - همان جا . دربارهء حرمت گوشت فيل و بوزينه ، رجوع كنيد به كلينى ، الفروع من الكافى ، ويرايش على اكبر غفارى ( تهران : دار الكتب الاسلاميه ، 79 - 1377 ه ق ) ، ششم ، شمارهء 14 . خرس در حديثى در ص 245 ، شمارهء 3 ، آمده كه در آن گوشت همهء درندگان حرام معرفى شده است .\r\n","page_name":" 90 ","page_number":106},
  {"content":"\r\n\r\nآشكارا مىبينيم كه حالت قومى بدون شريعت وحى شده در نظر مفيد يك حالت غير واقعى است ، و او در آن نمىكوشد تا چنين حالتى را توهّم كند و سپس دربارهء امرى تنها بر پايهء عقل تصميم بگيرد .\r\nاز طرف ديگر ، مفيد همچون عبد الجبّار گفته است كه خدا مىتواند ستم كند ولى چنين نمىكند . وى مجبّره را مخالف اين نظر مىداند « 1 » . مخالف با نظر اشاعره كه معتقد بودند خدا نمىتواند كار بد كند ، مفيد بر آن است كه بعضى از كارها ممكن است به خودى خود و بدون تصميم و امر خدا ظالمانه باشد .\r\nخلاصه آنكه ، چنان به نظر نمىرسد كه مفيد دربارهء شالوده و اساس خوب و بد يا نيكو و زشت به جدّ انديشيده باشد . چون خدا عملا وضع اخلاقى افعال را با واجب كردن بعضى و حرام كردن بعضى ديگر به ميانجيگرى پيامبر و امامان معيّن كرده است ، تحقيق دربارهء قدرت عقل محض و ماهيّت اشياء پيش از استقرار شرايع به نظر مفيد امرى غير واقعى مىرسيده است .\r\n\r\nخلاصه\r\nنتايج را مىتوان در جوابى كه به سه سؤال داده مىشود خلاصه كرد . نخستين تكليف آدمى چيست ؟ مفيد مىگويد كه آن شناختن خدا است ؛ عبد الجبّار آن را استدلال كردن براى شناختن خدا مىداند .\r\nچگونه اين نخستين تكليف شناخته مىشود ؟ مفيد مىگويد كه انسان تنها به مدد وحى مىتواند آن را بشناسد ؛ عبد الجبّار مىگويد كه اين معرفت به صورت طبيعى براى عقل آدمى فراهم مىآيد و تنها راهى است كه او را از ترس مىرهاند .\r\n\r\n\r\n","description":"","footnote":"\r\n( 1 ) - اوائل ، ص 23 . مفيد همچنين نظام را از مخالفان اين نظر معرفى كرده است .\r\nنظام بر آن بود كه خدا نمىتواند جز آنچه نيك و نيكو است انجام دهد ، چه اگر چنين نباشد دليل بر نقصى بر او است . رجوع كنيد به الاشعرى ، مقالات ، ص 555 .\r\n","page_name":" 91 ","page_number":107},
  {"content":"\r\n\r\nشالودهء اين تكليف چيست ؟ آيا طبيعت و ماهيّت اشياء است يا فرمان خدا است ؟\r\nعبد الجبّار مىگويد كه آن بر طبيعت اشياء بنا شده است ؛ مفيد چيزى نمىگويد ، ولى فحواى گفته‌هاى وى آن است كه بعضى از افعال كه عقل آنها را خوب يا بد مىداند ، به طبع چنين هستند و نه بدان جهت كه خدا آنها را چنين معرّفى كرده است . ولى اين مسأله كه در نظر معتزله بسيار مهم بود ، براى مفيد اهميّت فراوان نداشت .\r\n\r\nذيل : علم ضرورى\r\nاغلب معتزليان ، و نيز مفيد ، ميان علم ضرورى كه بدون تلاشى از طرف شخصى در ذهن و عقل او حاصل مىآيد و شك كردن و انكار به آن راه ندارد ، و علم مكتسب كه از طريق گوش دادن به وحى يا از راه استدلال خود شخص حاصل مىشود ، تمايز مىگذارند . با وجود اين ، بعضى از مطالبى كه مفيد دربارهء آنچه معتزلهء بصره از لحاظ علم ضرورى معتقدند گفته است ، گمراه‌كننده است . مفيد مىگويد :\r\nمن مىگويم كه شناخت خدا اكتسابى است ، و چنين است شناخت پيامبرانش و هر چه غايب و ناديدنى باشد . و هيچ اجبارى براى شناختن هر يك از اين چيزها كه ياد كرديم نيست . مذهب بيشتر اماميّه و معتزليان بغداد چنين است و اعتقاد معتزلهء بصره و مجبّره و حشويّه از اصحاب حديث خلاف اين است « 1 » .\r\nدر قسمت متأخّرترى از همين كتاب ، شيخ مفيد مطلب را اندكى گسترده‌تر بدين صورت آورده است :\r\nمن مىگويم كه علم پيدا كردن نسبت به خدا - عزّ و جلّ - و پيامبرانش ( ع ) و به درستى دينى كه پسنديده است و علم به هر چه حقيقت آن به حواس دريافت نمىشود يا شناخت آن بىواسطه و فطرى نيست . بلكه از طريق گونه‌اى از\r\n\r\n\r\n","description":"","footnote":"\r\n( 1 ) - اوائل ، ص 27 .\r\n","page_name":" 92 ","page_number":108},
  {"content":"\r\n\r\nقياس حاصل مىشود ، نمىتواند ضرورى باشد ، و جز از طريق اكتساب به دست نمىآيد . به همين گونه ، علم پيدا كردن به آنچه بايد از طريق حواس معرفت نسبت به آن حاصل شود ، از طريق قياس ميسّر نيست ، و نيز نمىتوان آنچه را كه علم آن فطرى و بدايى است . به ميانجيگرى قياس شناخت و نسبت به آن معرفت پيدا كرد .\r\nپيش از اين در اين باره سخن گفتيم ، و در همان جا چيزى براى روشن شدن مطلب افزوديم . اين مذهب گروه بغداديان از معتزله است كه معتزليان بصره و مشبّهه و اهل قدر و مرجئه با آن مخالفند « 1 » .\r\nچون گفتهء مفيد را به معنى آشكار آن در نظر بگيريم ، بايد گفت كه ادّعاى وى بر ضدّ بصريان درست نيست ، چه آنان يقينا بر اين اعتقاد بودند كه انسان بايد معرفت خدا را از طريق استدلال به دست آورد . در گفتهء وى تسامحى وجود دارد . به احتمال قوى سخن وى دربارهء جهان ديگر است نه در خصوص اين دنيا ، و در اين مورد از ابو القاسم بلخى تأثير پذيرفته بوده است كه بنا بر نظر وى شناختن خدا ، حتّى در جهان ديگر ، به صورت نظرى و اكتسابى خواهد بود . نظر بلخى آن بوده است كه هر چه به طريق نظرى شناخته شود ، نمىتواند اضطرارى و ضرورى باشد ، و بالعكس « 2 » . بنابراين ، چون انسان خدا را در اين جهان از طريق عقل مىشناسد ، در جهان ديگر هم از همين راه او را خواهند شناخت . بصريان چنان معتقد بودند كه در بهشت خدا وسيلهء معرفت ضرورى ( يعنى آنچه از طريق تلاش و كوشش آدمى به دست نمىآيد ) خويش را براى انسان فراهم مىآورد .\r\nولى بصريان بر آن بودند كه در اين دنيا آدمى معرفت خود را از طريق عقل و استدلال به دست مىآورد . حتّى جاحظ ، كه مىگفت آدمى بالضّروره خدا را مىشناسد\r\n\r\n\r\n","description":"","footnote":"\r\n( 1 ) - اوائل ، ص 65 - 64 .\r\n( 2 ) - عبد الجبار ، شرح ، ص 57 .\r\n","page_name":" 93 ","page_number":109},
  {"content":"\r\n\r\nاز اين كلمهء بالضّروره معناى كاملا متفاوتى را در نظر داشته است : اين معرفت ضرورى معرفتى نيست كه خدا در انسان به وجود آورده باشد ، بلكه چيزى است كه از قرآن حاصل مىشود و بنابراين نمىتوان آن را منكر شد « 1 » . برهانى از بصريان بر ضدّ بلخى آن بود كه معرفت انسان نسبت به خدا در بهشت نمىتواند نظرى و استدلالى باشد ، چه استدلال و نظر مستلزم تلاش عقلى است كه اهل بهشت از چنين تلاش و كوششى معافند . جواب بلخى آن بود كه مردم بهشت بىرنجى نتايج استدلالى را كه در زندگى پيشين خود به آن رسيده بودند به خاطر مىآورند « 2 » .\r\nمفيد ، هماهنگ با نظر بلخى ، بر آن است كه مردمان در جهان ديگر « در عقلهاى خود مأمور به درستكارى هستند » « 3 » ، ولى اين بدان معنى نيست كه اهل بهشت مكلّف هستند دليل اين اختلاف آن است كه « تكليف » به معنى « تحميل كردن چيزى است كه براى طبيعت آدمى همچون بارى است و انجام دادن آن با دشوارى همراه است » « 4 » . مىتوان گفت كه معنى جمله آن است كه مردمان بهشت مأمورند كه نتايج پژوهشهاى خود را در زندگى دنيا به خاطر آورند ، ولى ، چنان كه بلخى گفته است ، اين يادآورى همچون بارى بر دوش آنان سنگينى نمىكند . امّا ، به معناى وسيعتر ، وضع مفيد با وضع بلخى از اين جهت تفاوت دارد كه مفيد يارى وحى را در پژوهش نخستين براى ذهن و عقل لازم مىدانسته است .\r\nو امّا براى اهل دوزخ ، مفيد مىگويد كه آنان در زير شكنجه و سختى و عذابى قرار دارند كه سنگينى بار تكليف نيكى كردن و از بدى دورى جستن با سنگينى آن به هيچ وجه قابل مقايسه نيست . و در اين مورد نيز گفته است كه با معتزليان بغداد موافقت دارد\r\n\r\n\r\n","description":"","footnote":"\r\n( 1 ) - فان اس ، ص 141 .\r\n( 2 ) - شرح ، ص 58 .\r\n( 3 ) - اوائل ، ص 67 .\r\n( 4 ) - همان جا .\r\n","page_name":" 94 ","page_number":110},
  {"content":"\r\n\r\nو مخالف با معتزليان بصره است « 1 » .\r\nعبد الجبّار نيز گفته است كه اهل بهشت مكلّف به تكليفى نيستند « 2 » ، و دليلى كه آورده همان دليل شيخ مفيد است . و نيز گفته است كه چون آزادى شخص شرط اساسى وضع تكليف است « 3 » ، اهل دوزخ مكلّف به هيچ تكليفى نيستند .\r\nبنابراين مفهوم « تكليف » در نظر شيخ مفيد اندكى با نظر عبد الجبّار اختلاف دارد ، بدين معنى كه عبد الجبّار آزادى شخص را شرط لازم آن مىداند . و اين بدان معنى نيست كه مفيد واقعا مىخواهد كسى را كه آزاد نيست زير بار تكليف قرار دهد . مفيد هرگز چنين نمىگويد . اشاره‌اى كه به اين نكته شد بدان جهت نبود كه دو مفهوم تكليف در نزد اين دو متكلّم در كاربرد عملى بسيار با يكديگر متفاوت است ، بلكه بدان جهت كه اظهار نظرهاى شيخ مفيد دربارهء معتزليان بصره ، نه تنها در مورد علم ضرورى بلكه در مورد تكليف نيز ، گمراه‌كننده است . اين اظهار نظرهاى مفيد نتيجهء نفوذ يكى از معتقدات بلخى در شيخ مفيد بوده است .\r\n\r\n\r\n","description":"","footnote":"\r\n( 1 ) - همان جا .\r\n( 2 ) - المغنى ، يازدهم ، 297 .\r\n( 3 ) - المحيط ، اول ، 11 .\r\n","page_name":" 95 ","page_number":111},
  {"content":"\r\n . \r\n","description":"","footnote":"","page_name":" 96 ","page_number":112},
  {"content":"\r\n\r\n\r\nفصل سوم مصلحت آدمى و لطف الهى\r\nدر آخرين فصل ديديم كه خدا بر عهدهء مردم تكليف نهاده است . اكنون بحث در خصوص هدف خدا از وضع اين تكليف است . از ديدگاه مجبّره ، هدف خدا در آفرينش پاداش دادن به دوستان انتخاب خويش و كيفر دادن به دشمنان انتخاب خويش است « 1 » . پاسخ معتزله آن بود كه خدا به خاطر خير خود آفريدگان است كه آنان را مىآفريند و به آنان فرمان مىدهد . به گفتهء آنان ، فعّاليّت خدا مىبايستى بر وفق عدل و عظمت او بوده باشد ، و به همين جهت آفريدگان را نه براى خير و سود خود بلكه براى خير و سود خود ايشان آفريده است . اين نظر ، در بهترين و نيرومندترين صورت آن ، توسّط أبو الهذيل بيان شده كه گفته است خدا تنها كارى را مىكند كه شايسته‌تر ( اصلح ) براى بندگان او است « 2 » .\r\nشيخ مفيد با اين نظر كاملا موافقت دارد و چنين گفته است :\r\n\r\n\r\n","description":"","footnote":"\r\n( 1 ) - الخياط در الانتصار ، ص 24 ، نظر مجبره را به همين منحصر دانسته است .\r\n( 2 ) - الاشعرى ، مقالات ، ص 249 : « ابو الهذيل گفته است : يك مجموع و كلى از خير و سودمند است كه خدا قابليت انجام دادن آن را دارد ، و نيز يك مجموع از چيزهاى ديگر در قدرت او است . و هيچ چيز سودمندتر از آنچه او مىكند نيست » .\r\nى . شناخت ، « منابع جديد براى تاريخ علم كلام اسلامى » ، در تحقيقات اسلامى شمارهء اول ( 1953 ) ، 29 ، بر آن است كه منبع دور تصور « اصلح » براى معتزله يك مفهوم زيست‌شناختى يونانى بوده است .\r\n J . Schacht , « New Sources for the History of Mohammadan Theology » Studia Islamica . \r\n","page_name":" 97 ","page_number":113},
  {"content":"\r\n\r\n« من مىگويم كه خداى تعالى براى بندگان خود ، تا زمانى كه مكلّف هستند ، هيچ كار جز كارى نمىكند كه اصلح براى ايشان در دين و دنياشان باشد .\r\nآنان را از هر چيز كه براى ايشان شايسته و سودمند است محروم نمىسازد .\r\nهر كه را كه ثروتمند كرده ، اين ثروتمندى شايسته‌ترين تدبير براى او است ، و هر كه را درويش كرده نيز چنين است ، و در بيمارى و تندرستى نيز سخن همين گونه است » « 1 » .\r\nچون نظر معتزله از عدل الهى متفرّع شده بود ، اينكه خدا مىبايستى چنين عمل كند ، همچون تعهّد و تكليفى براى خدا به نظر مىرسيد . وضع تكليف براى خدا در نظر مجبّره گستاخى به شمار مىرفت . اسفرايينى ، پس از اشارهء به اين مطلب كه ابو القاسم بلخى خدا را مكلّف دانسته است كه به شايسته‌ترين صورت براى خير بندگان خود عمل كند ، گفته است كه « تعيين تكليف براى خدا عبث و نامعقول است ، چه ممكن نيست الزام كننده‌اى برتر از خدا وجود داشته باشد كه او را به كارى مجبور سازد » « 2 » . ولى دشمنان معتزله نيز اعتراضات مؤثرى كرده و انسجام درونى آموزهء اصلح را مورد حمله قرار داده‌اند . يكى از چنين اعتراضات داستان سه برادر است .\r\nيكى از برادران در كودكى از دنيا رفت ، از دوتاى ديگر كه رشد كردند ، يكى مؤمن شد و ديگرى كافر . پس از مرگ آنان ، برادر كافر را به دوزخ افكندند ، و برادر مؤمن را در بهشت در مكانى برتر از مكان برادرى كه در كودكى از دنيا رفته بود جاى دادند . اين برادر كوچك خواستار مقام برترى همسنگ مقام برادر بزرگ مؤمن خود شد . خدا ، بر وفق نظر هواخواهان آموزهء اصلح ، پاسخ داد كه برادر سوم در نتيجهء اعمال نيكى كه انجام داده مستحقّ مقام والاتر شده است . نخستين برادر به خدا گفت : « چرا\r\n\r\n\r\n","description":"","footnote":"\r\n( 1 ) - اوائل ، ص 26 - 25 .\r\n( 2 ) - الاسفرايينى ، التبصير فى الدين ، ويرايش م . الكوثرى ( قاهره : الخانجى ، 1955 ) ، ص 79 .\r\n","page_name":" 98 ","page_number":114},
  {"content":"\r\n\r\nمرا زنده نگاه نداشتى تا بتوانم مانند او به انجام دادن كارهاى نيك بپردازم ؟ » . خدا در پاسخ او گفت : « اصلح و شايسته‌تر براى تو آن بود كه در كودكى جانت را بگيرم ، چه اگر زنده مىماندى و به سنّ رشد مىرسيدى ، كافر مىشدى » . در اين هنگام برادر دوم كه كافر از دنيا رفته بود ، از دوزخ فرياد برآورد كه : « پس چرا تو كه مىدانستى كه اگر من بزرگ شوم كافر خواهم شد ، در كودكى جان مرا نگرفتى ؟ » « 1 »\r\nسؤال برادر دوم دربارهء بهترين مصلحت وى ، يا حسن تحميل كردن تكليف بر شخصى كه خدا مىداند او ايمان نخواهد آورد ، مسئلهء حادّى را براى خوشبينى معتزلى فراهم آورد كه مكتبهاى بصره و بغداد هر يك از راهى با آن مواجه شدند . راه حلّ بصريان آن بود كه به صورت اساسى آموزهء اصلح را دگرگون كنند و بگويند كه خدا نيازى به آن ندارد كه در درجهء اوّل براى آدمى تكليف معيّن كند ، و اگر چنين كند ، هدف نيكخواهانهء وى نيست كه به آدمى پاداش دهد ، بلكه آن است كه فرصت رسيدن به پاداش را براى او فراهم سازد . مكتب بغداد راه حلّ ديگرى داشت كه در آن نظريّهء اصلح پذيرفته مىشد ، ولى صلاح مجموع بندگان بر صلاح فرد مقدّم بود « 2 » .\r\n\r\n\r\n","description":"","footnote":"\r\n( 1 ) - البغدادى ، اصول الدين ( استانبول : دار الفنون التركية ، 1928 ) ، ص 151 .\r\n( 2 ) - هر دو نظر را عبد الجبار ، شرح ، ص 518 ، آورده است : « نتيجه‌اى كه از اين همه به دست مىآيد آن است كه وضع تكليف بر كافر همان گونه خوب است كه وضع آن بر مؤمن . هيچ اختلافى در اين مورد وجود ندارد . آنچه مورد نزاع است اين است كه اين چه حسنى دارد كه خدا براى كسى كه مىداند كافر خواهد شد تكليف قرار دهد . ما مىگوييم به اين دليل خوب است كه خدا او را به درجه‌اى رسانده است كه تنها از راه مسئوليت اخلاقى و انجام تكليف مىتوان به آن رسيد : درجهء فرصت يافتن براى رسيدن به پاداش .\r\nشيخ ما ابو القاسم گفته كه تنها بدان جهت خوب است كه براى او اصلح است ، و مقصود وى از « اصلح » چيزى است كه سودمندتر باشد ، و به همين جهت گفته است : « از آن جهت تعيين تكليف از طرف خدا براى زيد خوب است كه خدا مىداند عده‌اى از بندگان خواهند -\r\n","page_name":" 99 ","page_number":115},
  {"content":"\r\n\r\nشيخ مفيد همين راه حلّ مكتب بغدادى را پذيرفت . گفته او چنين است :\r\n« من مىگويم كه هنگامى كه خدا مىداند كه اگر فلان كس را بيافريند و بر عهدهء او تكليف قرار دهد ، ايمان نخواهد آورد ، و نيز هيچ آفريده‌اى در دين خود از آفريده شدن آن شخص يا زنده ماندن يا مكلّف شدن يا انجام گرفتن فعلى از افعال به دست او سودى نمىبرد ، آفريدن چنين شخصى روا نيست . و هنگامى كه خدا مىداند كه چون شخصى را زنده نگاه دارد ، آن شخص از نافرمانى توبه خواهد كرد ، بر خدا روا نيست كه آن شخص را هلاك كند .\r\nعدل و جود و كرم خدا آنچه را گفتيم واجب مىكند و به آن فرمان مىدهد و از او خلاف آن روا نيست ، چه عبث كارى و بخل و نيازمندى را نمىتوان از صفات خدا دانست .\r\nاين مذهب جمهور اماميّه است و عموم معتزلهء بغدادى و بسيارى از مرجئه و زيديّه . و معتزلهء بصرى مخالف اين مذهبند و مجبّره نيز در اين مخالفت با آنان شريكند » « 1 » .\r\n\r\n\r\n","description":"","footnote":"\r\n- آمد كه به سبب مكلف بودن او مؤمن خواهند شد ، حتى اگر معلوم باشد كه خود وى مؤمن نخواهد شد ، زيرا آنچه مهم است زيادى نفع است » .\r\n« ما مىگوييم كه اين بد و نادرست است . چه مكلف كردن يك نفر به خاطر سودى كه براى ديگران دارد درست و عادلانه نيست ، حتى اگر به آن هدف سودمند خاص تنها از اين راه امكان رسيدن باشد . اگر چنين نباشد ستم و بىعدالتى در جهان وجود نخواهد داشت ، زيرا كه هيچ جرمى و جنايتى نيست كه لااقل سودى به مرتكب آن و خانواده‌اش نرساند كه ممكن است شمارهء آنان زياد باشد » .\r\n( 1 ) - اوائل ، ص 26 . همين آموزه در ص 89 اوائل نيز آمده كه در آنجا گفته است هر چه خدا آفريده فايده‌اى دارد ، حتى اگر اين فايده تنها عبرت گرفتن كسانى باشد كه خدا تكليف براى آنان معين كرده است .\r\n","page_name":" 100 ","page_number":116},
  {"content":"\r\n\r\nدر ميان دلايلى كه مفيد براى تكليف خدا آورده ، عدالت تنها به صورت گذرا ذكر شده است . در توافق با ديد مكتب بغداد كه در زير خواهد آمد ، مفيد بر جود و كرم خدا به عنوان مبناى تكليف الهى تأكيد كرده است .\r\nولى سخن وى در اين باره كه خدا بايد زندگى گناه كارى را حفظ كند كه مىداند اگر وقت بيشتر داشته باشد توبه خواهد كرد ، با دشواريهاى مخصوص به خود همراه است و بايد تغييراتى در آن داده شود . در جاى دور تر مفيد چنين نوشته است :\r\n« گفتار در علم خداى تعالى كه اگر كسى را بعد از كفر زنده نگاه دارد ايمان خواهد آورد ، يا اگر فاسقى را عمر بيشتر دهد توبه خواهد كرد ، آيا جايز است كه خدا با چنين علمى او را هلاك كند يا نه » .\r\n« من مىگويم كه اين هلاك كردن در مورد كسى كه توبهء خود را نشكسته يا به كفر بازنگشته روانيست . ولى پس از مهلت دادن اگر شخص بار ديگر به معصيت بازگشت رواست ، چه اگر چنين كارى پيوسته واجب و روا بود ، كار از حكمت تجاوز مىكرد و به عبث و بيهوده كارى مىانجاميد و ديگر اداى تكليف براى مكلّف مستوجب پاداش نمىشد . و اين مذهب أبو القاسم كعبى و گروه كثيرى از اصحاب اصلح است ، و معتزليان بصره و منكران لطف در ميان ايشان و همهء مجبّره با آن مخالفند » « 1 » .\r\nبنابراين مطابق اين راه حل گناهكار فرصتى با مدّت نامعيّن براى توبه كردن پيدا مىكند ، و به كافر مهلتى براى ايمان آوردن داده مىشود . پس از آن ، مصلحت اجتماع - و اينكه بايد يك محاسبهء نهايى در كار باشد - بر آنچه براى فرد اصلح است مىچربد و بر آن غلبه پيدا مىكند .\r\nراه حلّ بصرى اين آموزه را محدود به قلمرو دين مىكند و منكر آن است كه خدا بايد در همهء جهات به آنچه بيشتر با مصلحت آدمى سازگار است نظر داشته باشد . عبد الجبّار\r\n\r\n\r\n","description":"","footnote":"\r\n( 1 ) - همان منبع ، ص 90 .\r\n","page_name":" 101 ","page_number":117},
  {"content":"\r\n\r\nدر شرح اين گفتهء بغداديان كه خدا بهتر از خود مردمان در بند مصالح ايشان است ، چنين گفته است :\r\n« و اين كه بدانند كه خدا در مراعات مصالح بندگان خود ، در آنچه به دين و تكليف تعلّق دارد ، بهتر از خود آنان عمل مىكند . اين محدوديّت و قيد بدان جهت لازم است كه خدا گناهكاران را كيفر مىدهد ، در صورتى كه اگر اختيار به آنان داده مىشد ، آنان كيفر را براى خود برنمىگزيدند . و چون چنين است ، خدا در مراعات اصلح براى آنان بهتر از خود ايشان نيست . بنابراين خدا ممكن است زندگى شخصى را حتّى در صورتى دراز كند كه اگر او را زودتر هلاك مىكرد ، به سبب كارهاى خوبى كه پيش از آن كرده بود ، شايستهء درآمدن به بهشت مىشد ، در صورتى كه چون او را زنده نگاه دارد از دين برمىگردد و ايمان خود را از دست مىدهد و اثر هر عمل مستحق پاداش كه پيشتر از او صادر شده بود از ميان مىرود . و آشكار است كه اگر به چنين مردى حقّ انتخاب ميان عمر درازتر و مردن زودتر داده مىشد ، بدون شك مردن زودتر را انتخاب مىكرد . پس در اين مورد چگونه مىتوان گفت كه خدا بهتر از بندگانش مصالح آنان را مراعات مىكند ؟ بنابراين محدوديّتى كه به آن اشاره كرديم ضرورت دارد » « 1 » .\r\nمحدوديّت اين مسأله به قلمرو دين و تكليف تنگتر از آن است كه به نظر مىرسد ، چه سرنوشت نهايى يك انسان ممكن است ، در صورتى كه به ظاهر امر حكم شود ، يك موضوع دينى بوده باشد . عبد الجبّار بر آن است كه در مكتب بغداد كه معتقد است خدا مصلحت دينى و دنيايى بنده‌اش هر دو را مراعات مىكند ، چنين محدوديّتى وجود ندارد « 2 » .\r\nمعنى مثبتى كه عبد الجبّار به نظر محدودشدهء خود مىدهد ، در فقره‌اى از المغنى آشكار مىشود :\r\n\r\n\r\n","description":"","footnote":"\r\n( 1 ) - شرح ، ص 133 .\r\n( 2 ) - همان منبع ، ص 134 . براى تعبير مفيد از اين مطلب رجوع كنيد به پيش از اين ص 97 .\r\n","page_name":" 102 ","page_number":118},
  {"content":"\r\n\r\n« علاوه بر اين ، پيش از اين توضيح داديم كه استعمال اين اصطلاح [ يعنى اصلح 
  ] در نزد ما براى معنايى است مخالف با معنايى كه آنان [ يعنى بغداديان 
  ] در نظر دارند . چه مقصود ما آن است كه هنگامى كه خدا انجام عملى را بر بنده‌اش تكليف قرار مىدهد ، هيچ چيز سودمندتر از آن را نمىتوان انتخاب كرد .\r\nو چون چنين چيزى به عنوان سودمندترين امر براى بنده در قلمرو تكليف توصيف شده ، خود دليل بر آن است كه هيچ چيز برتر از آن نيست و آن بر همه چيز برترى دارد » « 1 » .\r\nچنان كه عبد الجبّار قضيّهء اصلح را بيان كرده ، عبارت از اين است كه پس از آنكه خدا انجام فعلى را فرمان داد ، شايسته‌ترين ( اصلح ) كار براى آدمى انجام دادن آن فعل است ، و با در نظر گرفتن اين امر كه خدا به انجام رساندن آن فعل را امر كرده ، هيچ فعل ديگرى نيست كه براى او سودمندتر باشد . آن فعل ممكن است از لحاظ درونى بهترين فعلى نباشد كه خدا انجام دادن آن را فرمان داده است . برترى آن از آنجا حاصل مىشود كه خدا آن را دستور داده است . بدين ترتيب عبد الجبّار يكى از اقوال قديم معتزلى را كه هميشه آكندهء از دشواريها است گرفته و به توضيح آن پرداخته است .\r\nمفيد ، علاقه‌مند به ترجيح نهادن مكتب بغداد ، براى نشان دادن اينكه خدا به بهترين مصلحت آدمى كار مىكند ، بر آن است كه شايسته‌تر براى انسان چنان است كه تكليف بر او بار شود و اين فرصت براى وى فراهم آيد كه به عاليترين پاداش برسد . دربارهء اين مسأله كه آيا روا بود خدا آدمى را در بهشت بيافريند و هيچ آزمايشى در زمين نداشته باشد ، مفيد چنين گفته است :\r\n« گفتار در آغاز آفرينش در بهشت . من مىگويم كه روا نبوده است كه آغاز آفرينش در بهشت به منظور آن باشد كه آدمى به نعمت و خوشى برسد و هيچ تكليفى نداشته باشد . چه اگر چنين مىبود ، به زيان آن كس تمام مىشد كه\r\n\r\n\r\n","description":"","footnote":"\r\n( 1 ) - المغنى ، سيزدهم ، 212 .\r\n","page_name":" 103 ","page_number":119},
  {"content":"\r\n\r\nخدا مىدانست كه اگر مكلّف شود ، به سبب فرمانبردارى به نعمتى خواهد رسيد بسيار برتر و والاتر از آسايش و نعمت رايگانى كه در بهشت وجود دارد ، و خدا بزرگوارتر از آن است كه نعمتى را از شخصى قطع كند يا او را به فضل و بخششى محدود سازد ، در صورتى كه به فضل ديگرى مىتواند دسترس پيدا كند كه بيشتر به سود و صلاح او است . چنين كارى جز از كسى كه نادان يا نيازمند به جلوگيرى از رسيدن نعمت به ديگران يا بخيل باشد صادر نمىشود ، و خداى تعالى از همهء اين صفات به دور است . اين آموزهء جمهور اماميّه است و در اين باره رواياتى از امامان عليهم السّلام در دست است . معتزليان بغداد با آن موافقند ، و معتزليان بصره در اين خصوص با اكثريّت مخالفند ، و در اين مخالفت مشبّهه و مجبّره نيز با ايشان شريكند » « 1 » .\r\nوضع بصرىّ عبد الجبّار ، كه با اين نظر هماهنگى داشت كه خدا تنها در موضوعات دينى بايد به بهترين مصلحت آدمى عمل كند ، آن است كه خدا هيچ مكلّف به آن نيست كه در مرحلهء نخستين تكليفى براى انسان وضع كند « 2 » . خدا مىتوانست آدم را در بهشت بيافريند و هرگز او را در معرض آزمايش قرار ندهد « 3 » .\r\n\r\nلطف الهى .\r\nلطف خدا عاملى است كه شخص را به انتخاب اطاعت برمىانگيزد يا اين انتخاب را بر او آسان مىكند « 4 » . چون دست كم مقدارى از لطف مستقيما از جانب خدا مىرسد « 5 » ،\r\n\r\n\r\n","description":"","footnote":"\r\n( 1 ) - اوائل ، ص 27 .\r\n( 2 ) - المغنى ، چهاردهم ، 115 .\r\n( 3 ) - همان منبع ، ص 137 . رجوع كنيد به الاشعرى ، مقالات ، ص 49 - 248 ، كه بنابر آن معلوم مىشود عبد الجبار در اين مسأله از ابو على جبائى پيروى مىكرده است .\r\n( 4 ) - المغنى ، سيزدهم ، 9 . براى تعريفهائى كه عبد الجبار در اين باره آورده ، رجوع كنيد به شرح ، ص 64 ، 519 ، 779 . از همهء آنها يك معنى به دست مىآيد .\r\n( 5 ) - المغنى ، سيزدهم ، 27 .\r\n","page_name":" 104 ","page_number":120},
  {"content":"\r\n\r\nمسئلهء لطفى كه خدا به بنده‌اى مىكند تا به انتخاب صحيح بپردازد ، از نزديك با مسئلهء اينكه خدا چگونه بايد عمل كند تا براى بنده اصلح باشد ، ارتباط پيدا مىكند و به دنبال آن مىآيد .\r\nوضع مكتب بغداد آن بود كه ، چون خدا بايد به بهترين مصلحت آدمى عمل كند ، تنها مكلّف به يارى كردن ( لطف ) به آفريده‌هاى خويش است . بصريان مىگفتند كه چون خدا در آغاز هيچ تكليفى نداشت كه آدمى را در زير بار تكليف قرار دهد ، الزامى براى يارى كردن آدمى در انتخاب آنچه خير است نداشت . ولى اكنون كه خدا بار اوامر خويش را بر دوش بندگان نهاده است ، ناگزير بايد به آنان براى انجام تكليف كمك كند « 1 » .\r\nدر اساس مكلّف بودن خدا براى اظهار لطف نيز اختلافى وجود دارد . در نظام عبد الجبّار ، پس از آنكه خدا آدمى را مكلّف ساخت ، عدالت مقتضى آن است كه به يارى او برخيزد . مفيد و بغداديان منكر آنند كه اين تكليف خدا از عدالت نتيجه شده باشد . گفتهء مفيد چنين است :\r\n« من مىگويم كه لطفى كه معتقدان به لطف آن را واجب شمرده‌اند ، از جهت جود و كرم واجب است نه اينكه به گمان ايشان عدل آن را واجب كرده باشد و اگر خدا چنين نكند ستمكار بوده باشد » « 2 » .\r\n\r\n\r\n","description":"","footnote":"\r\n( 1 ) - همان منبع ، ص 7 : « و اما دربارهء اختلاف ميان ما و كسانى كه معتقد به وجوب اصلح در موضوع لطف هستند ، بايد گفت كه اين اختلاف به دليل مذهب ارتباط پيدا مىكند نه به خود آن . چه آنان دليل مكلف بودن خدا را براى يارى كردن و لطف ، اين مىدانند كه آن سودمندتر است . و به همين دليل آنان خود تعيين تكليف از جانب خدا و عمل آفرينش را نيز واجب مىدانند . به اعتقاد ما ، دليل ضرورى بودن آن اين است كه لطفى به آدمى براى انجام دادن امرى است كه مكلف به آن است . به همين جهت ما تكليف خدا را محدود به آن مىكنيم كه اين لطف را پس از آنكه تكليف را وضع كرد ارزانى دارد » .\r\n( 2 ) - اوائل ، ص 26 .\r\n","page_name":" 105 ","page_number":121},
  {"content":"\r\n\r\nعبد الجبّار و بصريان ديگر مخالف با اين نظرند . بصريان مىگويند كه خدا به عدل محض مكلّف بود كه پيامبرى بفرستد و شريعتى به او وحى كند . گفتهء عبد الجبّار چنين است :\r\n« ارتباط اين با اصل كلّى عدل در آن است كه خدا مىداند كه صلاح ما با بعضى از اوامر شرعى ارتباط دارد . بنابراين بايد آنها را به ما بشناساند ، و اگر چنين نكند در انجام تكليف خود قصور كرده است . و قصور نكردن در انجام وظيفه به عدل مربوط است » « 1 » .\r\nاين اختلاف ميان بغداديان و بصريان دربارهء سرچشمهء تكليف خدا ، بار ديگر در مسئلهء توبه كردن گناهكاران ظاهر مىشود . به گفتهء مكتب بغداد ، توبهء شخص گناهكار مستقيما كيفرى را كه سزاوار آن بوده است محو نمىكند ، بلكه خدا به فضل خود كيفر را در هنگام پشيمانى گناهكار از او دور مىسازد . بصريان مىگويند كه خود توبه سبب دور شدن كيفر است ، و چنين استدلال مىكنند كه اگر تنها از طريق فضل خدا باشد كه خدا گناهكار توبه كرده را مجازات نمىكند ، آنگاه اگر خدا عنايت خود را ارزانى ندارد ، كيفرى كه به گناهكار مىدهد يك عمل نيك محسوب خواهد شد « 2 » . مقصود عبد الجبّار در اين جمله از لفظ « نيك » همان مفهوم « عادلانه » است . تنها گفتن اينكه اگر خدا شخص توبه‌كننده را نبخشد كريم نيست ، به نظر عبد الجبّار كافى نيست . شيخ مفيد ، طبق معمول ، موافق با نظر بغداديان است ، ولى در اين مورد چنين نمىگويد . با نظر همهء معتزليان مخالفت كرده و چنين گفته است :\r\n« اماميّه بر آن اتّفاق كلمه دارند كه پذيرفته شدن توبه به فضل خداى عزّ و جلّ است . اسقاط شايستگى عذاب و عقابى كه پيش از آن حاصل شده بود ، عقلا ضرورت ندارد . اگر به وحى اسقاط آن به ما نرسيده بود ، عقلا جايز بود كه\r\n\r\n\r\n","description":"","footnote":"\r\n( 1 ) - شرح ، ص 563 .\r\n( 2 ) - همان منبع ، ص 790 .\r\n","page_name":" 106 ","page_number":122},
  {"content":"\r\n\r\nشرط استحقاق عذاب را براى توبه‌كنندگان باقى بدانيم . اصحاب حديث نيز در اين نظر با آنان موافقند ؛ معتزله نظرى بر خلاف ايشان دارند و بر آنند كه توبه حتما عذاب و عقابى را كه پيشتر استحقاق آن فراهم آمده بود ساقط مىكند » « 1 » .\r\nنزاع ميان بغداديان و بصريان دربارهء منبع تكليف خدا ، اختلاف مهمّى را در ديدهاى ايشان نسبت به ارتباط خدا با آدمى آشكار مىسازد . با آنكه نتايج عملى كه به آن رسيدند ممكن است يكسان باشد ، دليل آنان متفاوت بود . نظر بصريان به اين صورت كه خدا بنا بر عدل مكلّف است پس از آنكه به آزادى تكليف براى انسان معيّن كرد به يارى او برخيزد ، ميان خدا و انسان يك قرارداد الزام‌آور دو طرفى را جلوه‌گر مىسازد . اين نظر نتيجه‌اى است از اشتغال قبلى معتزله بر ضدّ مجبّره ، در اين خصوص كه خدا عادل است و افعال او در زير فرمان عدل است نه در فرمان ارادهء قهّار او .\r\nتصوّر مجبّره از تكيهء انحصارى ايشان بر قدرت متعالى خدا سرچشمه گرفته بود .\r\nنظر معتزليان بغداد در خصوص ارتباط خدا با آدمى ، با آنكه شامل عدل الهى نيز مىشد ، ترس دينى جبريگرانه از قدرت و حاكميّت مطلق خدا به خوبى در آن مشهود بود . خدا و انسان با برابرى كاملى كه يك ارتباط مبتنى بر عدل مقتضى آن است در نظر گرفته نمىشدند . از ديدگاه بغداديان ، خدا عادلانه با آدمى رفتار مىكند . ولى دليل آنكه چنين رفتارى دارد ، اين نيست كه بنابر عدل تكليف او چنين است ، بلكه به جود و كرم خود مجبور به اين گونه عمل كردن است . بنابراين نيز ، در مكتب بغداد ، خدا از آن لحظه كه نخست آدمى را آفريد ، مكلّف است كه رعايت مصلحت او را بكند ، در صورتى كه بصريان مىگويند كه تكليف او تنها از زمانى آغاز مىشود كه به تحميل تكليف بر آدمى و واداشتن او به اجراى اوامر خود تصميم گرفت .\r\nولى اين اوضاع متأخّر مكتبهاى بغداد و بصره نتيجهء يك تحوّل و تكامل بود .\r\n\r\n\r\n","description":"","footnote":"\r\n( 1 ) - اوائل ، ص 15 .\r\n","page_name":" 107 ","page_number":123},
  {"content":"\r\n\r\nبه آسانى مىتوان دريافت كه اعتقاد بصريان به تكليف خدا بنا بر عقل ، واكنشى در مقابل مجبّره بوده است . خوشبينى سادهء اعتقاد أبو الهذيل ، ناگزير مىبايستى توسّط جانشينان وى در زير فشار جدل جبريگران ، همچون مسئلهء سه برادر كه پيشتر ذكر آن گذشت ، تغيير شكل پيدا كرده باشد . از طرف ديگر ، مؤسّس مكتب بغداد ، بشر بن معتمر ، معتقد به انديشهء اصلح نبود . وى كه به جاى آن بحث خود را از ديدى متعالى از قدرت خدا آغاز مىكرد ، به آموزهء لطف مقاومت‌ناپذير خدا توجّه داشت و آن را عرضه كرد .\r\n\r\nلطف مقاومت‌ناپذير خدا\r\nتصوّر بشر دربارهء لطف مقاومت‌ناپذير ، نيروى قدرت خدا را بر آزادى انسان افزايش مىدهد . به گفتهء وى ، خدا مىتواند به هر كس در اين عالم انگيزه و محرّكى بدهد كه نتواند در برابر آن مقاومت كند . اگر آن شخص كافر باشد ، خدا مىتواند او را وادار به ايمان آوردن سازد ؛ اگر گناهكار است خدا مىتواند او را به توبه كردن برانگيزد . فرايند به صورتى است كه آن كس كه در تحت تأثير آن عمل مىكند ، شايستهء پاداش كسى است كه همان كار را بدون اين لطف مقاومت‌ناپذير انجام مىدهد . آشكار است كه خدا هميشه چنين لطفى را ارزانى نمىدارد ، هر چند به نفع آدمى است كه از اين لطف بهره‌مند شود . و از اينجا معلوم مىشود كه خدا مكلّف نيست كه با رعايت آنچه براى آدمى شايسته‌تر و اصلح است عمل كند « 1 » .\r\nجعفر بن حرب كه در مكتب بغداد جانشين بشر شد ، بر آن بود كه خدا هم مىتواند لطف مقاومت‌ناپذير خود را ارزانى دارد و هم مكلّف است كه رعايت مصلحت انسان را بكند . اين دو نظر با اين قول با يكديگر سازگار شده است كه ، اگر شخصى در زير نفوذ لطف مقاومت‌ناپذير خدا عملى انجام دهد ، شايستهء همان پاداشى نيست كه\r\n\r\n\r\n","description":"","footnote":"\r\n( 1 ) - الاشعرى ، مقالات ، ص 246 . عبد الجبار بر ضد اين نظر در المغنى ، سيزدهم ، 200 و بعد ، استدلال كرده است .\r\n","page_name":" 108 ","page_number":124},
  {"content":"\r\n\r\nشخص ديگرى بدون اين لطف آن را انجام داده باشد . بنابراين اصلح براى آدمى آن نيست كه چنين لطفى در حقّ او شده باشد « 1 » . جعفر از اين راه اعتقاد به لطف مقاومت‌ناپذير را با اعتقاد به اصلح ، با محروم كردن اوّلى از سودمندى آن ، سازگار كرده است .\r\nپس از جعفر مكتب بغداد ، حتّى نيرومندتر از مكتب بصره ، طرفدار آموزهء اصلح شد . ديديم كه شيخ مفيد ، همراه با بغداديان متأخّر و بر ضدّ بصريان ، بر اين اعتقاد بود كه خدا مصلحت بندگان خود را هم در امور دينى و هم در امور دنيايى رعايت مىكند « 2 » .\r\nتصوّر مفيد نسبت به قدرت لطف خدا نيز از انديشهء لطف مقاومت‌ناپذير بشر بسيار دور است . مفيد گفته است كه « مؤكّدترين الطاف در پيروى از حق ، آوردن حجّت و روشن كردن برهان است براى گفتهء كسى كه حق با او است » « 3 » . و نيز مفيد گفته است كه در اين مسأله وى مخالف با مجبّره است كه تصوّر مىكنند كه يارى خدا ( نصر ) سبب نيرومندى كسى است كه اين نصر به او رسيده ، و بىاعتنايى ( خذلان ) خدا سبب استطاعت گناهكارى است كه در معرض اين خذلان قرار گرفته است « 4 » . مفيد با تأكيد بر جنبهء عقلى ، لطف\r\n\r\n\r\n","description":"","footnote":"\r\n( 1 ) - الاشعرى ، مقالات ، ص 246 .\r\n( 2 ) - به پيش از اين ، ص 97 رجوع شود .\r\n( 3 ) - اوائل ، ص 94 . « حجت » را در اين متن به انگليسى  argument  ترجمه كرده‌ايم استعمال عام ديگر اين كلمه در نزد مفيد و اماميه آوردن آن براى شخص پيغمبر و امامان است .\r\nآنان حجتها و براهين خدا هستند كه خدا و ارادهء او را آشكار مىسازند و در دسترس نوع بشر قرار مىدهند . دربارهء معنى اين كلمه رجوع كنيد به كلمهء « حجت » در چاپ دوم دايرة المعارف اسلام ، جلد سوم ، ص 544 .\r\nحجت در متنى كه نقل شد همان معنى  argument  دارد و اين معنى از گفتهء مفيد ( اوائل ، ص 95 ) كه خود را با معتزليان موافق دانسته معلوم مىشود .\r\n( 4 ) - همان منبع ، ص 95 . ولى مفيد در اينجا به گونهء ديگرى از « نصر » اشاره مىكند كه تأييد الهى در جنگ است : « و گونهء دوم [ نصر 
  ] تقويت كردن جانهاى مؤمنان است -\r\n","page_name":" 109 ","page_number":125},
  {"content":"\r\n\r\nخدا را از قلمرو اراده خارج مىكند . تصوّر مفيد مبتنى بر فرض آزادى آدمى و شايستگى او براى انجام دادن عمل بر وفق يك حجّت يا برهانى است كه از لحاظ عقلى نيرومند و متقاعدكننده باشد .\r\n\r\nعصمت و آزادى شخص\r\nگونهء خاصى از لطف و فضل كه خدا بعضى را به آن مخصوص كرده ، عصمت ، يعنى در پناه بودن از گناه است . اين كلمه همچنين به معنى در پناه بودن از خطا نيز هست ، ولى به اين مطلب پس از اين اشاره خواهيم كرد « 1 » . جنبه‌اى كه در اين فصل مورد توجّه است منحصرا به آزادى شخص ارتباط دارد ، و خواهيم ديد كه در اين مورد نظر مفيد با نظر عبد الجبّار اختلاف ندارد .\r\nعبد الجبّار « عصمت » را به عنوان يك « لطف » تعريف مىكند كه به سبب آن شخص مكلّف از ارتكاب كار بد خوددارى مىورزد « 2 » . درست به همان گونه كه يك لطف انسان را بر انجام دادن كار نيك برمىانگيزد كه اگر مورد قبول واقع شود به آن نام « توفيق » مىدهند ، همان گونه نيز يك لطف انسان را از ارتكاب كار بد بازمىدارد كه اگر مورد قبول واقع شود « عصمت » نام دارد . عبد الجبّار ميان خوددارى ( امتناع ) از گناه كه شخص در نتيجهء عصمت به آن مىرسد ، با جلوگيرى ( منع ) تمايز قائل شده است . دومى قابليّت شخص را از اينكه به نوع ديگرى به عمل برخيزد از او سلب مىكند ، و اين يكى از\r\n\r\n\r\n","description":"","footnote":"\r\n- در جنگها و هنگام روبرو شدن با دشمنان ، با فرود آمدن سكينه و آرامش بر دلهاى ايشان و سست كردن كار دشمنانشان و انداختن ترس در دلهاى ايشان و ملازم كردن جانهاى اين دشمنان با بيم و جزع . و از اين گونه است مدد رساندن با فرشتگان و يارىدهندگان ديگرى كه خدا به لطف خود مىفرستد و سبب پيروزى مىشود ، و اين همه مبتنى است بر آنچه عقلا به اثبات رسيده و كتاب آسمانى بر آن دلالت دارد » .\r\n( 1 ) - رجوع كنيد به فصل بعد ، آنجا كه از عصمت سخن رفته است .\r\n( 2 ) - المغنى ، سيزدهم ، 15 .\r\n","page_name":" 110 ","page_number":126},
  {"content":"\r\n\r\nخواصّ اصلى كسى است كه تكليف بر عهدهء او قرار گرفته است « 1 » .\r\nمفيد در شرحى كه بر عقائد صدوق نوشته ، عصمت را توفيق و لطفى از خدا در حقّ كسانى دانسته كه سخت به او پناه مىبرند . عملى است از كسى كه عصمت نصيب او شده ، و نه قدرت شخص او را از ارتكاب كار بد از ميان مىبرد ، و نه او را به انجام دادن كار خوب مجبور مىكند . خدا از آن جهت لطف خود را به همگان ارزانى نمىدارد كه مورد قبول همگان واقع نمىشود . تنها شايسته و در خور برگزيدگان و نيكان است « 2 » .\r\nدر جاى ديگر شيخ مفيد مفصّلتر دربارهء اين مطلب بحث مىكند كه عصمت عملى از شخص معصوم است ، و آن را به ريسمانى شبيه مىكند كه براى نجات دادن كسى كه در حال غرق شدن است پرتاب كرده‌اند . بر آن شخص است كه به آن ريسمان چنگ زند و نجات يابد ، و گرنه آن ريسمان هيچ سودى براى او ندارد « 3 » .\r\nشيخ مفيد ، در اين نظر كه شخص معصوم ممكن است از كمك عصمت چشم بپوشد و كار بد كند ، با عبد الجبّار موافقت دارد . مفيد خود را از اعتقاد قديم بغدادى كه خدا مىتواند چنان يارى مؤثّرى كند كه هيچ كس نتواند آن را رد كند ، دور نشان مىدهد .\r\nاز عدم توافق وى با معتزله در موضوع عصمت و گسترش آن در فصل آينده ، آنجا كه از عصمت به عنوان يكى از مزاياى حضرت رسول ( ص ) بحث مىشود ، سخن خواهيم گفت .\r\n\r\nنتيجه\r\nتصوّر بشر از لطف به معنى كمكى كه به انتخاب خدا رايگان داده مىشود ، و مفهوم متأخّرتر اعتزال بغدادى لطف كه بالضّروره از جود و كرم خدا صادر مىشود ، بيش از انديشهء بصرى لطف به معنى ريشه‌اى اين كلمه نزديك است ؛ معنى بصرى لطف كمكى\r\n\r\n\r\n","description":"","footnote":"\r\n( 1 ) - همان منبع ، ص 17 .\r\n( 2 ) - تصحيح ، ص 62 - 61 .\r\n( 3 ) - اوائل ، ص 111 ، اشارهء به قرآن ، سورهء آل عمران ، آيهء 103 .\r\n","page_name":" 111 ","page_number":127},
  {"content":"\r\n\r\nاست كه خدا غالبا به عنوان دينى كه به عدالت دارد انجام مىدهد . در پايان اين فصل از دو ديد معتزلى دربارهء ارتباط خدا با آفريدهايش سخن گفتيم . در ديد بغدادى ، كه بيشتر تأكيد دربارهء فضل شده ، اثر احساس دينى ترس از قدرت مطلق خدا زيادتر باقى مانده است ، در صورتى كه در مفهوم بصرى كه بيشتر عدل خدا مورد تأكيد قرار گرفته ، اين ارتباط جنبهء عقلىگرانه‌ترى دارد . بصريان در درجهء اوّل در بند آزادى انسان و عدل الهى بودند ، در صورتى كه بغداديان ، بىآنكه منكر آزادى انسان باشند ، بيشتر دربارهء قدرت خدا مىانديشيدند . مفيد در آموزهء خود نسبت به خير آدمى و لطف الهى ، خود را با مكتب بغداد موافق نشان مىداده است .\r\n\r\n","description":"","footnote":"","page_name":" 112 ","page_number":128},
  {"content":"\r\n\r\n\r\nفصل چهارم نبوّت\r\nبه گفتهء شيخ مفيد ، ضرورت نيازمندى به پيامبر قطعى است ، زيرا كه انسان براى شناختن خدا و اصول نخستين اخلاقى به وحى نياز دارد « 1 » . به گفتهء عبد الجبّار ، خدا پس از آنكه تصميم گرفت تا تكليف بر عهدهء انسان قرار دهد ، بنا بر عدالت واجب است پيامبرى مبعوث كند و قانونى به او وحى كند « 2 » . هدف اين فصل بحث دربارهء پيغمبرى و اعتبارنامهء پيامبرى يعنى معجزه ، و مخصوصا گفتگو دربارهء معجزهء حضرت محمّد ( ص ) يعنى قرآن و مزاياى اختصاصى او و بالخاصّه عصمت است .\r\n\r\nپيامبر\r\nدر قرآن آمده است كه براى هر قوم ( امّت ) فرستاده‌اى ( رسول ) فرستاده شده است « 3 » . ولى افرادى كه به آنان عنوان رسول داده شده ( محمّد ( ص ) ، نوح ، لوط ،\r\n\r\n\r\n","description":"","footnote":"\r\n( 1 ) - اوائل ، ص 13 - 11 ؛ پيش از اين ، ص 83 .\r\n( 2 ) - شرح ، ص 562 ؛ پيش از اين ، ص 83 .\r\n( 3 ) - قرآن ، يونس ، 47 ؛ نحل ، 36 . نيز رجوع كنيد به ونسينك ، « رسول » ، دايرة المعارف خلاصه‌شدهء اسلام ، ويرايش ه . گيب و ج . كرامرز ( ليدن : بريل ، 1961 ) ، ص 469 .\r\n J . Wensinck , « Rasul » , Shorter Encyclopaedia of Islam , ed . H . Gibb and J . Kramers . \r\n","page_name":" 113 ","page_number":129},
  {"content":"\r\n\r\nاسماعيل ، موسى ، شعيب ، هود ، صالح ، و عيسى و ديگران ، پيامبر ( نبى ) نيز خوانده شده‌اند . مفيد نيز به اين مطلب اشاره كرده و گفته است :\r\n« اماميّه بر آنند كه هر رسول نبى نيز هست ، ولى هر نبى رسول نيست .\r\nبعضى از انبيا نگاهبانان شريعتهاى رسولان و جانشينان ايشان در رسالت بودند . در حقيقت تنها شرع مانع آنست كه امامان خود را پيامبر بناميم ، ولى عقل چنين معنى ايجاد نمىكند ، زيرا كه آنان به آن معنى كه انبيا عليهم السلام به آن رسيده بوده‌اند و اصل شده‌اند . و اماميّه بر اين نكته اتّفاق دارند كه انگيخته شدن رسولى تازه براى آنكه شريعت پيش از خود را تجديد كند ولى شريعت تازه نياورد و نبوّت پيش از خود را تأكيد كند جايز است ، هر چند قانون تازه‌اى نياورد . و اجتماع معتزله بر خلاف اين دو گفته است ، ولى در صحت اين اقوال گروهى از مرجئه و همهء اصحاب حديث با اماميّه سخن يكى دارند » « 1 » .\r\nمفيد به تمايز ميان عنوانها مبتنى بر قرآن معتقد بود ، ولى به تفاوت در وظيفه اعتقاد نداشت . بدين معنى كه مىگفت چنان نيست كه رسول شريعتى بياورد و نبى محافظ آن باشد « 2 » . با انكار هر تمايز در وظيفه وى توانست امامان را با انبيايى كه نامهاى ايشان در قرآن\r\n\r\n\r\n","description":"","footnote":"\r\n( 1 ) - اوائل ، ص 12 . در روايت اماميه ميان رسول و نبى و امام از لحاظ وحى و الهامى كه از جانب خدا به ايشان مىرسد تمايز وجود دارد . رسول ، علاوه بر آنچه در رؤيا مىبيند در بيدارى با فرشتگان ديدار مىكند و با آنان سخن مىگويد . نبى رؤيا مىبيند و سخن مىشنود ولى فرشتگان را نمىبيند ؛ امام تنها سخن را مىشنود . رجوع كنيد به كلينى ، اول ، 87 - 186 .\r\n( 2 ) - اين تمايز در فارابى ، « من الاسئلة اللامعة و الاجوبة الجامعة » ، در كتاب الملة و نصوص اخرى ، ويرايش محسن مهدى ( بيروت : دار المشرق ، 1967 ) ص 97 ، مشاهده مىشود .\r\n Al - Farabi , « Min al - as'ila l - lami'a wal - ajwba l - jami , a , » in Al - Farahi's Book of Religion and Related Texts , ed . M . Mahdi . \r\n","page_name":" 114 ","page_number":130},
  {"content":"\r\n\r\nآمده ، و نيز با ديگرانى كه نام رسول داشتند ، از هر جهت جز در نام در يك تراز قرار دهد . در فصل بعد خواهيم ديد كه مفيد در واقع متمايل به اين رأى است كه امامان بر همهء رسولان و انبيا جز حضرت محمّد ( ص ) برترى دارند « 1 » . هدف عمدهء فصل حاضر ، بيش از آنكه بحث دربارهء پيامبران به صورت كلّى باشد ، بحث درباره حضرت محمّد ( ص ) است .\r\nعبد الجبار گفته است كه ميان رسول و نبى تفاوتى نيست ، و اين دو كلمه در قرآن مترادف به كار رفته است « 2 » . وى البتّه با نظر شيخ مفيد دربارهء برترى امامان مخالف است .\r\n\r\nمعجزات\r\nپيغمبر راستين حقّانيت خويش را با معجزات آشكار مىسازد . عبد الجبّار در توضيح معنى و چهار شرط يك معجزهء راست چنين گفته است :\r\n« بدان كه معجز و ناتوان‌كننده ( المعجز ) كسى است كه ديگرى را عاجز و ناتوان مىكند ( يعجز الغير ) همان‌گونه كه تواناكننده ( المقدر ) كسى است كه ، در زبان متعارفى ، ديگرى را توانا مىسازد .\r\nو امّا دربارهء معنى فنّى معجزه بايد گفت كه آن عملى است كه به باور داشتن به آن كس كه مدّعى پيامبرى است مىانجامد . ارتباط آن با معنى متعارفى لفظ در آن است كه كسان ديگر از آوردن مثل آن عاجزند ، و بنابراين چنان مىنمايد كه وى آنان را ناتوان و عاجز كرده است » « 3 » .\r\nنخستين شرط معجزه آن است كه يا عموما خارج از قدرت هر موجود محدود باشد ، همچون زنده كردن مرده ، يا در حدود قدرت بشرى ولى از لحاظ درجه بسيار برتر از آن\r\n\r\n\r\n","description":"","footnote":"\r\n( 1 ) - اوائل ، ص 42 ؛ پس از اين در صفحهء دوم از فصل پنجم نقل خواهد شد .\r\n( 2 ) - شرح ، ص 68 - 567 ؛ المغنى ، پانزدهم ، 17 - 9 .\r\n( 3 ) - شرح ، ص 568 .\r\n","page_name":" 115 ","page_number":131},
  {"content":"\r\n\r\nباشد ، همچون بلاغت و فصاحت قرآن . شرط دوم آن است كه معجزه پس از ادّعاى پيغمبرى صورت بگيرد « 1 » . شرط سوم آن است كه حادثه چنان اتّفاق افتد كه مدّعى پيامبرى گفته است ، و شرط چهارم آنكه مخالف جريان عادى امور باشد « 2 » .\r\nشيخ مفيد در هيچ يك از آثار موجودش بحث نظرى دربارهء معجزه ندارد « 3 » .\r\nمعجزه‌اى كه از يك پيغمبر به آن اشاره كرده ، آن است كه حضرت عيسى هنگامى كه در گاهواره بود سخن گفته است . به گفتهء مفيد ، حضرت عيسى در كودكى به رشد عقلى رسيده و مكلّف شده و وظيفهء پيامبرى بر عهدهء او قرار گرفته بود « 4 » . اهميّت سخن گفتن حضرت عيسى در گاهواره براى اماميّه در آن بود كه برهانى براى جانشينى امام محمّد جواد ( ع ) از آن به دست مىآيد كه در زمان مرگ پدرش حضرت امام رضا ( ع ) تنها هفت سال داشت . طرفداران امامت حضرت جواد ( ع ) چنين استدلال مىكردند كه سابقهء نبوّت حضرت عيسى دليل آن است كه نوجوان خردسالى مىتواند به امامت برسد « 5 » .\r\nمفيد فهرستى از معجزاتى كه با روايت صحيح به حضرت رسول ( ص ) نسبت داده شده نياورده است ، در صورتى كه در كتاب عبد الجبّار چنين فهرستى ديده مىشود « 6 » . با وجود اين شيخ مفيد در يك مورد با عبد الجبّار مخالفت كرده است . مفيد ، همچون بغداديان ،\r\n\r\n\r\n","description":"","footnote":"\r\n( 1 ) - همان منبع ، ص 569 .\r\n( 2 ) - همان منبع ، ص 71 - 570 .\r\n( 3 ) - رجوع كنيد به پيش از اين ، شمارهء 78 از آثار گمشدهء او ، الظاهر فى المعجزات .\r\n( 4 ) - اوائل ، ص 105 ، با استناد به قرآن ، سورهء مريم ، آيهء 30 ،\r\n( 5 ) - رجوع كنيد به حسن بن موسى نوبختى ، كتاب فرق الشيعة ، چاپ ه . ريتر ( « كتابخانهء اسلامى » ، جلد چهارم ؛ لايپزيگ : بروكهاوز ، 1931 ) ، ص 76 ؛ و نيز المفيد ، الفصول ، ص 57 - 256 .\r\n( 6 ) - شرح ، ص 97 - 595 ؛ عبد الجبار ، تثبيت دلائل النبوة ، ويرايش عبد الكريم عثمان ( بيروت : دار العربية ، 1966 ) ، اول ، 91 - 5 ، بحث گسترده‌اى دربارهء معجزات حضرت محمد ( ص ) دارد .\r\n","page_name":" 116 ","page_number":132},
  {"content":"\r\n\r\nمنكر آن بود كه خدا مستقيما با اجسام كارى كند كه بر خلاف قوانين مكانيكى باشد « 1 » .\r\nبدين ترتيب وى احتمالا مىخواسته است منكر امكان يك معجزه شود كه در فهرست عبد الجبّار آمده است : و آن اينكه حضرت رسول ( ص ) درختى را به سوى خود خواند و پس از آمدن درخت به آن فرمان داد كه به جاى خود بازگردد « 2 » .\r\n\r\nقرآن\r\nمفيد و عبد الجبّار هر دو بر آن بودند كه قرآن عاليترين معجزهء پيغمبر ( ص ) است .\r\nدليل معجزه بودن آن اينست كه با وجود چالش و مبارزطلبى حضرت محمّد ( ص ) ، اعراب نتوانستند چيزى بياورند كه در فصاحت و بلاغت با قرآن برابرى كند . اغلب متكلّمان در اين باره با يكديگر اتّفاق كلمه دارند « 3 » . ولى دربارهء اينكه چرا اعراب نتوانستند چنين كنند ، اختلاف نظر وجود دارد . آيا اين ناتوانى به سبب فصاحت بىبديل خود قرآن بوده ، يا بدان سبب بوده است كه خدا كسانى را كه امكان داشته است به چنين مسابقه‌اى دست بزنند از اين كار بازمىداشته و منصرف مىكرده است ؟ اين اختلاف يكى از اختلافات كهنهء ميان معتزله بوده است . اشعرى آن را چنين بيان كرده است :\r\n« معتزله ، جز نظّام و هشام فوطى و عبّاد بن سليمان ، گفته‌اند كه ساختن و پرداختن قرآن معجزى است كه براى ديگران همچون زنده كردن مرده امكان ندارد . آيت و نشانه‌اى از رسول اللّه صلى اللّه عليه و سلّم است » « 4 » .\r\n\r\n\r\n","description":"","footnote":"\r\n( 1 ) - اوائل ، ص 108 ؛ در اين باره به پس از اين ، ميانهء فصل هشتم رجوع كنيد .\r\n( 2 ) - شرح ، 596 .\r\n( 3 ) - ولى عباد بن سليمان و هشام الفوطى منكر آن بوده‌اند كه قرآن برهان نبوت حضرت محمد ( ص ) بوده باشد . رجوع كنيد به الاشعرى ، مقالات ، ص 26 - 225 .\r\n( 4 ) - مقالات ، ص 225 .\r\n","page_name":" 117 ","page_number":133},
  {"content":"\r\n\r\nو اين بدان معنى است كه فصاحت و بلاغت قرآن از حدّى كه كوشش آدمى به آن دسترس دارد در گذشته است . نظريّهء ديگر نظريّهء نظّام است كه اشعرى در دنبال سخن پيشين خود دربارهء آن چنين آورده است :\r\n« نظام گفته است : ارزش آيتى و جنبهء اعجاز قرآن ، به اطّلاعاتى است كه از عالم غيب در آن آمده است . و اما تركيب و تدوين قرآن ، چيزى است كه اگر خدا سبب ايجاد ناتوانى در مردمان نشود ، مىتوانند مثل آن فراهم آورند » « 1 » .\r\nعبد الجبّار و تودهء معتزله با رأى نظّام مخالفند . عبد الجبّار بىآنكه از مخالفان نام ببرد ، نظريّه‌هاى مختلف را فهرست كرده است :\r\n« دانشمندان دربارهء اعجاز قرآن با يكديگر اختلاف كلمه دارند . بعضى آن را ، به جهت درجهء فصاحت و بلاغت خاص و خارج از حدود متعارف ، معجزه مىدانند . اين نظر ما است كه آراء شيوخ خويش را در اين باره توضيح داده‌ايم . بعضى ديگر مىگويند كه معجزه بودن آن به سبب ترتيب و نظم خاصّى است كه اين كتاب دارد و با آنچه در نزد ايشان شناخته بود كاملا متفاوت است . و بعضى ديگر بدان جهت قرآن را معجز مىدانند كه مردمان ، با وجود آنكه به آوردن مثل قرآن توانايى مىدارند ، توجّهشان از پرداختن به اين كار منصرف مىشود . و ديگران معجز بودن آن را نتيجهء صدق و حقيقت انديشه‌ها و دوام و بقاى آنها در مقابل آزمايش و سازگارى آنها با عقل مىدانند » « 2 » .\r\nنظريّهء سوم همان است كه بعدها با نظّام نسبت داده شده . ج . بومن به اين مطلب اشاره كرده است كه در گزارشهاى اشعرى و خيّاط و بغدادى ، نظّام نگفته است\r\n\r\n\r\n","description":"","footnote":"\r\n( 1 ) - همان جا .\r\n( 2 ) - المغنى ، شانزدهم ، 318 . براى اطلاع از وضع عبد الجبار رجوع كنيد به شرح ص 94 - 586 و عبد الجبار ، تنزيه القرآن عن المطاعى ( قاهره : الجامعة ، 1329 ه ق ) ص 31 - 428 .\r\n","page_name":" 118 ","page_number":134},
  {"content":"\r\n\r\nكه منصرف كردن خدا بندگانش را از آوردن مثل قرآن ( كه بعدها با اصطلاح « صرفة » خوانده شده ) معجزه است ، نظّام اين نظريّه را تنها در پاسخ گفتن به اين پرسش به كار مىبرد كه : چرا سبك قرآن ، با آنكه قابل تقليد است ، در عمل تقليدهاى موفّقيّت‌آميزى پيدا نكرده است ؟ به گفتهء وى ، باقلانى ، كه بر ضدّ نظريّهء صرفهء نظّام استدلال مىكرد ، آن را از اين كه معجزه‌اى اظهار شده باشد خارج كرد . و شهرستانى در اين نظر از باقلانى پيروى كرده است « 1 » .\r\nبه هر صورت ، مفيد نيز نظريّهء صرفهء اعجازآميز را به نظّام نسبت داده و چنين گفته است :\r\n« گفتار در جهت معجز بودن قرآن . من مىگويم كه جهت آن اين است كه خداى تعالى كسانى را از اهل زبان و فصاحت ، در آن هنگام كه پيغمبر ( ص ) مبارز طلبى كرد و خواست مثل آن را بياورند ، از اين كار بازداشت ، و منصرف شدن ايشان را از آوردن همانند قرآن ، هر چند در قدرت ايشان بود ، دليلى بر پيامبرى او قرار داد . و لطف خداى تعالى در منصرف كردن مردمان از اين كار تا آخر الزمان استمرار دارد ، و اين آشكارترين برهان در اعجاز و شگفت‌انگيزترين بيان است . و اين مذهب نظّام است كه جمهور اهل اعتزال با آن مخالفند » « 2 » .\r\nبا وجود اين ، مفيد در « المسائل العكبريّة » با اين مسأله از جهت ديگرى روبه‌رو مىشود و در آنجا اين نظر را مىپذيرد كه مردمان به جهت علوّ مقام درونى قرآن از تقليد كردن\r\n\r\n\r\n","description":"","footnote":"\r\n( 1 ) - ج بومن ، اختلاف دربارهء قرآن و راه حل باقلانى ( آمستردام : فان كامپن 1959 ) ، ص 23 .\r\n J . Bouman , Le Conflit autour du Coran et la solution d'al - Baqillani . \r\n( 2 ) - اوائل ، ص 31 .\r\n","page_name":" 119 ","page_number":135},
  {"content":"\r\n\r\nآن ناتوانند . اعتراض بدين صورت بيان شده است كه خدا با گفتن اينكه « ده سوره مثل آن بياوريد « 1 » » ، به اعراب فرمان داده است كه كارى بيش از استطاعت خود انجام دهند .\r\nاز اين ديدگاه ، گفتن اينكه خدا اعراب را از اطاعت كردن فرمان خود منصرف كرده ، خدا را آشكارا به ستمكارى متّهم كردن است . مفيد ، هنگام جواب گفتن به اين اعتراض ، آموزهء نظّام را رها كرده و چنان استدلال كرده است كه فصاحت خدا از حدّ توانايى بشر بيرون است . وى همچنين ميان يك تحدّى و چالش با يك فرمان تمايز قائل شده و چنين گفته است :\r\n« خدا با گفتن اينكه « ده سوره مثل آن بياوريد » ، قصدش آن بوده است كه :\r\n« اگر اين قرآن سخنى از ساختهء بشر باشد ، ساختن مثل آن در قدرت هر انسان است . پس بكوشيد ، و اگر نتوانستيد همانند آن را بياوريد ، آن وقت نامعقول بودن افترايى كه به حضرت محمّد ( ص ) مىزنيد و او را سازندهء قرآن مىدانيد ، بر شما معلوم خواهد شد » . هر كس كه تفاوت ميان يك تحدّى و توبيخ و بيان ناتوانى ( تعجيز ) را از يك سو ، و يك فرمان و تكليف را از سوى ديگر نداند ، بايد از بهايم محسوب شود « 2 » » .\r\nمفيد در دنبالهء سخن خود اين تحدّى را با پاسخى مقايسه مىكند كه يك نويسندهء زبردست به نويسندهء تازه كار مغرورى مىدهد كه مدّعى برابرى با او است ، يا پاسخ شاعرى به هر مدّعى شعرى كه دم از برابرى در شاعرى با او مىزند .\r\nچنان كه مشاهده مىشود ، مفيد در دو اثر خود دربارهء تقليدناپذيرى قرآن دو عقيدهء متفاوت و ناسازگار با يكديگر ابراز كرده است . علىّ بن عيسى الرّمّانى ، معاصر سالخورده‌تر و شايد استاد مفيد ، در يكى از كتابهايش ، اين عقيده را اظهار داشته است كه قرآن ، هم\r\n\r\n\r\n","description":"","footnote":"\r\n( 1 ) - قرآن ، سورهء هود ، آيهء 13 .\r\n( 2 ) - « العكبرية » ، پرسش 34 .\r\n","page_name":" 120 ","page_number":136},
  {"content":"\r\n\r\nبه دليل فصاحت و بلاغت درونى و هم به دليل اينكه ديگران از تقليد كردن آن منصرف مىشده‌اند ، معجزه است « 1 » .\r\n\r\nحادث بودن قرآن\r\nمفيد ، براى حفظ تمايل خويش به انكار ابديّت قرآن ، سخن و كلام را به صورتى تعريف مىكند كه آن را از گونهء صورت فيزيكى خارج‌شدهء از دهان نشان دهد و بنابراين خصوصيّت آن را به عنوان يك عرض آشكار سازد . گفتهء وى چنين است :\r\n« و من مىگويم كه كلام قطعه‌قطعه كردن آواها و مرتّب كردن آنها بر صورتى است كه از آنها معانى معقولات به دست آيد . و آواها در نظر من گونه‌اى از اعراض هستند ، و بنابراين بقا و دوام بر كلام صدق نمىكند ، چه اين بقا براى همهء اعراض محال است . و اگر كلام ماندنى مىبود ، ديگر چنان نمىشد كه آن حروف كه پيشتر مىآيد شايسته‌تر براى تقدّم باشد ، و آنچه پستر مىآيد شايسته‌تر براى تأخّر ، و اين خود سبب آن مىشد كه كلام تباه شود و تفاهم به ميانجيگرى آن از ميان برود . و اين مذهب گروهى از معتزله است كه بعضى از آنان و همهء مشبّهه با آن مخالفند « 2 » .\r\nعبد الجبّار نيز سخن را از اصوات دهانى مىداند « 3 » ، و بنابراين مقدّمه چنان استدلال مىكند كه چون اعراض دوام ندارند ، كلام كه آن نيز عرض است نمىتواند ابدى باشد « 4 » .\r\n\r\n\r\n","description":"","footnote":"\r\n( 1 ) - على بن عيسى الرمانى ، « النكت فى اعجاز القرآن » ، در ثلاث رسائل فى اعجاز القرآن ، ويرايش م . خلف اللّه ( چاپ دوم ؛ قاهره : دار المعارف ، 1968 ) ، ص 75 .\r\n( 2 ) - اوائل ، ص 106 . ترجمهء جملهء سوم در اين نقل بدين ترتيب صورت گرفته كه جاى « تقدم » و « تأخر » را با يكديگر عوض كرده‌ام ، چه جز اين جمله معناى درستى نمىداشت .\r\n( 3 ) - المغنى ، هفتم ، 6 .\r\n( 4 ) - همان منبع ، ص 84 .\r\n","page_name":" 121 ","page_number":137},
  {"content":"\r\n\r\nاين تعريف كلام به عنوان گونه‌اى از آواهاى دهانى تضادّى شديد با تعريفى دارد كه متكلّمان اشعرى از آن كرده ، و جوهر كلام را بقاى آن در نفس دانسته‌اند . مثلا جوينى گفته كه كلام « قولى است كه در نفس وجود دارد ؛ و اگر خواهان تفصيل بيشتر باشيم ، عبارت از قولى است كه در نفس وجود دارد و نمايندهء تعبيرات آن است و براى آن علامات قراردادى مورد موافقت قرار گرفته است « 1 » » . به گفتهء جوينى ، تعبيرات شفاهى ، نيز به حق كلام خوانده شده است ، ولى بعضى از همكاران وى گفته‌اند كه تنها معناى خاصّ كلمه همان كلام درونى است - و تعبيرات شفاهى فقط به معنايى انتقالى معنى كلام دارند « 2 » . اگر كلام به صورتى تعريف شود كه جوينى و پيوستگان به او تعريف كرده‌اند ، ديگر در آن صورت نياز به آن نيست كه كلام خدا حادث باشد .\r\nشيخ مفيد ، بنابر تعريفى كه خود از كلام به دست داده ، قرآن را غير مخلوق نمىخواند . با وجود اين وى هرگز اصطلاح معتزلى « مخلوق » را به كار نمىبرد ، بلكه به جاى آن ، از آموزهء اماميّه پيروى مىكند « 3 » و قرآن را پديدارشدهء در زمان ( محدث ) مىداند . گفتهء وى چنين است :\r\n« من مىگويم كه قرآن كلام خدا و وحى او و محدث است چنان كه خود آن را توصيف كرده است . و از آن خوددارى مىكنم كه بگويم مخلوق است ، كه در اين خصوص آثارى از دو صادق ( ع ) در دست است ، و همهء اماميّه ، جز اندكى از ايشان ، بر همين رأيند ، و نيز چنين است نظر جمهور معتزليان بغداد و بيشتر مرجئه و زيديّه و اصحاب حديث « 4 » » .\r\nعلاوه بر روايات رسيدهء از ائمّه ، استدلال شيخ مفيد بر خود قرآن متّكى است .\r\n\r\n\r\n","description":"","footnote":"\r\n( 1 ) - الجوينى ، كتاب الارشاد ، ويرايش م . يوسف موسى و على عبد الحميد ( قاهره :\r\n( الخانجى ، 1950 ) ، ص 104 .\r\n( 2 ) - همان منبع ، ص 108 .\r\n( 3 ) - به پس از اين ، فصل پانزدهم رجوع شود .\r\n( 4 ) - اوايل ، ص 19 - 18 .\r\n","page_name":" 122 ","page_number":138},
  {"content":"\r\n\r\nظاهرا بايد نظر وى به آياتى باشد كه خدا در آنها از « ذكر . . . محدث » « 1 » ياد كرده است .\r\nاز طرف ديگر ، در هيچ جاى قرآن لفظ « مخلوق » در موردى نيامده است كه آن را بتوان متعلّق به قرآن دانست .\r\nعبد الجبّار نگفته است كه معتزلهء بغداد بر آنند كه قرآن به جاى مخلوق بودن محدث است كه مفيد چنان ادّعا كرده است . با اشارهء به اين اعتراض كه اگر قرآن را مخلوق بنامند ممكن است راه را براى اين توهّم كه گويندهء آن كافر است باز كند ، عبد الجبّار چنين جواب داده است :\r\n« من چنين جواب مىدهم : مطلب بر عكس چيزى است كه شما مىگوييد .\r\nچه آن را غير مخلوق ناميدن ، ممكن است كسى را به اين وسوسه بيندازد كه گوينده چنين نظر دارد كه اين كتاب به صورت ابدى همراه با خدا است ، و از اعتقاد به توحيد به اعتقاد به ثنويّت كشيده شود . بنابراين براى از بين بردن گمان و وسوسه بايستى آن را مخلوق بناميم ، همان گونه كه محدث مىناميم » « 2 » .\r\nآشكار است كه به نظر عبد الجبّار ، اين كافى نيست كه بگوييم قرآن محدث است و از اين خوددارى ورزيم كه آن را مخلوق بناميم .\r\nبه اعتقاد كسانى كه قرآن را ابدى مىدانند ، مسأله‌اى كه پيدا مىشود اين است كه ميان آنچه در قرآن خوانده مىشود با كلام ابدى خدا چه رابطه‌اى وجود دارد . به چه معنى امّت حقّ آن دارد كه بگويد شنونده قرآنى كه خوانده مىشود شنوندهء كلام خدا است ؟ همين مسأله ، البتّه نه به اين حدّت ، براى كسانى كه مىگويند كلام خدا ابدى نيست نيز وجود دارد . راه حلّ مفيد آن است كه ميان حكايت كردن ( الحكاية ) و آنچه حكايت شده ( المحكى ) تمايز قائل شويم ، در صورتى كه عرف به چنين تمايزى قائل نيست . وى گفته است :\r\n\r\n\r\n","description":"","footnote":"\r\n( 1 ) - سورهء انبياء ، آيهء 2 ؛ سورهء شعراء ، آيهء 5 .\r\n( 2 ) - المغنى ، هفتم ، 218 .\r\n","page_name":" 123 ","page_number":139},
  {"content":"\r\n\r\n« من مىگويم كه گاه بر حكايت كردن قرآن نام « قرآن » اطلاق مىشود ، هر چند آن حكايت در معنى غير از چيزى است كه با بيان حكايت شده است ، و چنين است حكايت كردن هر كلامى كه مطلقا بدان نام خوانده مىشود ، همچون كسى كه شعر نابغه را حكايت كند ، كه مىگويند : « فلانى شعر نابغه را انشاد كرد » يا اينكه ، مثلا مىگويند : « از فلانى شعر زهير را شنيديم » . و چنين است دربارهء كسى كه در دين فرمان رسول خدا را ببرد و به آن عمل كند ، كه مىگويند :\r\n« فلانى به دين رسول خدا متديّن است » ، و اين گفته را به صورت مطلق و بدون قيد مىگويند ، هر چند واقعا معنى در آن همانند چيزى باشد كه در مورد « حكايت » گفتيم . و اين مذهب جمهور معتزله است كه اهل قدر از مجبّره با آن مخالفند » « 1 » .\r\nعبد الجبّار گفته كه در مقابل اين مسأله چندين راه حلّ معتزلى وجود داشته است .\r\nبه گفتهء ابو على جبّائى ، حكايت با آنچه حكايت شده يكى است . كلام خدا در تلاوتى كه از قرآن صورت مىگيرد ، شنيده مىشود . كلام بقاء و دوام دارد و مىتواند در چند محل وجود پيدا كند . دليل ابو على براى گفتن اين مطلب آن است كه اگر مستمعان به كلام حكايت‌كننده گوش فرا مىدادند ، اين بدان معنى بود كه حكايت‌كننده شايستهء آن است كه چيزى همانند قرآن پديد آورد و اين از يگانه بودن معجز آساى آن مىكاهد « 2 » .\r\nابو هاشم بر اين اعتقاد بود كه در حكايت ، كلام خدا به وسيلهء خدا حادث مىشود ، و كلام حكايت‌كننده توسّط خود او پديد مىآيد « 3 » . راه حلّ خود عبد الجبّار همچون راه حلّ\r\n\r\n\r\n","description":"","footnote":"\r\n( 1 ) - اوائل ، 101 - 100 .\r\n( 2 ) - مغنى ، هفتم ، 88 - 187 . با وجود اين ، براى اطلاع يافتن از گزارش متفاوتى از نظر ابو على ، رجوع كنيد به الاشعرى ، مقالات ، ص 599 ، كه مىگويد به نظر وى كلام خدا حكايت نمىشود ، چه حكايت كردن آوردن مثل است و كسى نمىتواند مثل كلام خدا بياورد ، بلكه مىتواند خوانده و به خاطر سپرده و نوشته شود .\r\n( 3 ) - المغنى ، هفتم ، 189 .\r\n","page_name":" 124 ","page_number":140},
  {"content":"\r\n\r\nشيخ مفيد است : اينكه مستمع كلام خدا را بدين معنى مىشنود كه خدا آن را ساخته و حادث كرده ، و عرف اين را در مورد آنچه از طريق حكايت مىآيد تطبيق مىكند « 1 » .\r\n\r\nمتن قرآن\r\nيك مسئلهء منحصر به شيعيان اين بوده است كه نسبت به متن رسمى قرآن كه در زمان خلافت عثمان صورت نهايى خود را پيدا كرد ، چه وضعى بايد اختيار شود . خيّاط گفته است كه رافضيان بر آنند كه « قرآن تغيير و تبديل يافته است ؛ در آن افزايشها و كاهشها و تحريفها صورت گرفته است « 2 » » . گفته‌اند كه نوبختيان را عقيده آن بوده است كه در متن قرآن فزونيها و كاستيها وجود دارد » « 3 » .\r\nكلينى چندين روايت در اين خصوص نقل كرده است . در يكى از آنها كه از امام محمّد باقر ( ع ) است ، سخن از متن قرآن حضرت على ( ع ) رفته است :\r\n« هيچ كس جز يك دروغگو نمىتواند مدّعى آن شود كه همهء قرآن را به همان صورت كه نازل شده جمع‌آورى كرده است . تنها حضرت علىّ بن ابى طالب ( ع ) قرآن را بدان صورت كه فرو فرستاده شده تدوين كرده بوده است » « 4 » .\r\nروايت ديگرى از امام محمّد باقر ، علم و معرفت تمام قرآن را مخصوص ائمّه دانسته است : « هيچ كس ، جز اوصيا ، نمىتواند مدّعى آن شود كه همهء قرآن را از ظاهر و باطن آن دارد » « 5 » . حديثى از امام جعفر صادق ( ع ) چنين است :\r\n\r\n\r\n","description":"","footnote":"\r\n( 1 ) - همان منبع ، هفتم ، 190 .\r\n( 2 ) - الخياط ، ص 6 .\r\n( 3 ) - اوائل ، ص 56 .\r\n( 4 ) - الكلينى ، اول ، 228 ، شمارهء 1 .\r\n( 5 ) - همان منبع ، شمارهء 2 .\r\n","page_name":" 125 ","page_number":141},
  {"content":"\r\n\r\n« به خداى سوگند كه من كتاب خدا را از ابتدا تا انتهاى آن چنان مىدانم كه گويى در كف دست من است . در آن اطّلاعاتى دربارهء آسمان و اطّلاعاتى دربارهء زمين ، و اخبارى از آنچه بوده و اخبارى از آنچه خواهد آمد ، وجود دارد .\r\nخدا گفته است : « در آن توضيح و بيان همه چيز هست » « 1 » .\r\nو حديثى ديگر از امام جعفر صادق ( ع ) چنين است : « علم كتاب با ما است ، همهء آن » « 2 » . اين روايات ممكن است بدان معنى گرفته شود كه تنها امامان از تمام متن قرآن آگاهى دارند ، يا بدان معنى كه تنها آنان از معنى باطنى متن كامل آگاهند كه در دست مؤمنان است .\r\nمفسّر قديم امامى قرآن ، ابو الحسن علىّ بن ابراهيم قمّى ، چندين مثال از متن درست قرآن نقل كرده است كه به سود امامان بوده و با اندكى تصرّف در متن تحريف شده است . مثلا ، كلماتى كه در قرآن رسمى به صورت « شما بهترين امّتى ( خير امّة ) بوديد كه در نوع بشر برآورده شديد » « 3 » ، در اصل به صورت « شما بهترين ائمه‌اى ( خير أئمّة ) بوديد كه در نوع بشر برآورده شديد » « 4 » ، بوده است . و كلمات « شما را امّت ميانه قرار داديم » « 5 » در اصل « شما را ائمّه ميانه قرار داديم » « 6 » بوده است .\r\n\r\n\r\n","description":"","footnote":"\r\n( 1 ) - همان منبع ، ص 229 ، شمارهء 4 ، اشارهء به قرآن ، سورهء نحل ، آيهء 89 .\r\n( 2 ) - همان منبع ، شمارهء 5 .\r\n( 3 ) - قرآن ، آل عمران ، آيهء 110 .\r\n( 4 ) - ابو الحسن على بن ابراهيم القمى ، تفسير القمى ، ويرايش طيب الموسوى الجزائرى ( نجف : الهدى ، 1386 ه . ق ) ، اول ، 10 ؛ نيز رجوع كنيد به نمونه‌هاى ديگر در صفحات 11 - 10 .\r\n( 5 ) - قرآن ، بقره ، 143 .\r\n( 6 ) - القمى ، اول ، 63 . براى حذفهاى ادعايى رجوع كنيد به ت . نولدكه ، تاريخ قرآن ، تجديدنظرشدهء توسط شوالى ( چاپ دوم ، لايپزيگ : ديتريش ، 19 - 1909 ) ،\r\n","page_name":" 126 ","page_number":142},
  {"content":"\r\n\r\nنيز يك اعتقاد روايتى وجود داشت كه منحصر به شيعيان نبود و از آن حكايت مىكرد كه حضرت على ( ع ) نخستين بار قرآن را جمع آورد و مدوّن كرد . ابن النّديم در اين باره سخن گفته و ادّعا كرده كه قرآن نوشته‌شدهء به خطّ حضرت على ( ع ) را ديده است .\r\nوى روايتى را دربارهء على ( ع ) بدين صورت نقل كرده است :\r\n« وى هنگام وفات پيغمبر ( ص ) متوجه شد كه مردم دچار اضطراب و پريشانى شده‌اند ، و به همين جهت سوگند ياد كرد كه تا زمانى كه قرآن را جمع نكرده است عبا بر دوش نيندازد . مدّت سه روز در خانه نشست و قرآن را تدوين كرد . اين نخستين تحرير قرآن است كه آن را بنابر آنچه در حافظه داشت فراهم آورد .\r\nاين متن در دست خاندان جعفر بود ، و من در زمان خودم آن را در اختيار ابو يعلى حمزة الحسنى - غفر اللّه له - ديدم كه ورقهايى از آن افتاده و دستخطّ علىّ بن ابى طالب بود . با گذشت زمان همچون ميراثى به دست بنى حسن افتاده بود . ترتيب سوره‌ها در اين متن چنين است . . . « 1 » »\r\nدر اينجا الفهرست افتادگى دارد و بنابراين ترتيب سوره‌ها به دست نمىآيد .\r\nمفيد مسئلهء متن رسمى قرآن عثمان را در سه اثر خود مورد بحث قرار داده است :\r\n\r\n\r\n","description":"","footnote":"\r\nدوم ، 112 - 97 ؛ اى . گولد تسيهر ، مذاهب تفسير قرآن ، ( ليدن : بريل ، تجديد چاپ 1952 ) ، ص 86 - 279 ؛ اى . گولد تسيهر تحقيقات اسلامى ( هاله : نيماير ، 90 - 1888 ) دوم ، 11 - 110 .\r\n T . Noldeke , Geschichte des Qurans , rev . by F . Schwally . - I . Goldziher , I . G . , Muhommedanische Studien . \r\n( 1 ) - ابن النديم ، ص 28 ؛ براى اطلاعات بيشتر دربارهء متن قرآن حضرت على ( ع ) رجوع كنيد به گولد تسيهر ، توجيهات ، 79 - 272 .\r\n","page_name":" 127 ","page_number":143},
  {"content":"\r\n\r\n« المسائل السّرويّه » ، « المسائل العكبريّه » ، و اوائل المقالات . چهار سؤال در اين باره طرح شده است : نخست ، آيا ترتيب صحيح متن اصلى تغيير پيدا كرده است ؟ دوم ، آيا جزئى از متن اصلى حذف شده است ؟ سوم آيا چيزى بر آن افزوده شده ؟ چهارم ، طرز تلقّى شيعهء مؤمن نسبت به متن اصلى قرآن بدان صورت كه وجود دارد ، بايد چگونه باشد ؟\r\nدر هر سه كتاب يادشدهء مفيد ، پاسخهاى به سؤال اوّل و سؤال سوم يكسان است :\r\nترتيب اصلى قرآن تغيير يافته ، ولى به متن افزوده نشده است . دربارهء پرسش دوّم ، « المسائل العكبريّه » ساكت است . ولى « المسائل السّرويّه » مىگويد كه چيزهايى از قرآن حذف شده ، در صورتى كه بنابر اوائل المقالات آنچه حذف شده جزئى از خود متن قرآن نيست ، بلكه تفسير صحيحى است كه مىبايستى با متن همراه بوده باشد . اوائل ، به سبب پاسخى كه به پرسش دوم داده ، نيازى به پرسيدن سؤال چهارم نداشته است .\r\nآيا كدام يك از اين رساله‌ها متأخرتر است ؟ بنابر اشاره‌اى كه خود مفيد در اوائل كرده و گفته است كه در بحث با معتزليان متمايل به يك طرف بوده ولى اكنون متمايل به طرف ديگر است ، چنان برمىآيد كه اوائل بايد متأخّر و شايد نمايندهء وضع نهايى او بوده باشد .\r\nبهترين راه براى بيان مطلب آوردن تمام فقراتى است كه در « المسائل السّرويّه » و اوائل المقالات آمده و شماره دادن به سؤالات به همان ترتيبى است كه پيشتر ذكر آن گذشت . مفيد در پاسخ نهمين پرسش در « المسائل السّرويّه » چنين گفته است :\r\n« ( 3 ) بدون شك آنچه ميان دو پارهء اوّل و آخر جلد قرآن ( بين الدّفّتين ) قرار گرفته ، كلام و وحى خدا است ، و هيچ جزئى از آن كلام آدميزاد نيست .\r\nبزرگترين قسمت چيزى است كه نازل شده است . و بازماندهء آنچه خدا نازل كرده در دست كسى قرار دارد كه حافظ شريعت است تا بنابر آن داورى كند [ يعنى امام زمان 
  ] . هيچ چيز از آن بيرون نيفتاده [ يعنى حذف نشده 
  ] است .\r\n( 2 ) و آنكه چيزى را جمع كرد كه اكنون ميان دو پارهء جلد قرآن جاى دارد ،\r\n\r\n","description":"","footnote":"","page_name":" 128 ","page_number":144},
  {"content":"\r\n\r\nآن را در تدوين خود داخل نكرد . دلايلى كه او را بر آن برانگيخت عبارت است از : عدم فهم او نسبت به پاره‌اى از آن ، شكّ و فقدان يقين او دربارهء آن ، و نيز آنچه وى به عمد از آن خارج كرد .\r\n( 1 ) امير المؤمنين ( ع ) همهء اجزاء قرآن وحى شده را از آغاز تا انجام جمع كرد و آنها را چنان كه مىبايست در كنار هم نهاد ، و آنچه مكّى بود مقدّم بر مدنى قرار داد ، و منسوخ را پيش از ناسخ گذاشت ، و هر چيز را به جاى خود نهاد . به همين جهت استاد ما صادق ( ع ) گفته است : « به خداى سوگند كه اگر قرآن بدان صورت خوانده مىشد كه وحى شده بود ، شما در آن به صورتى نامهاى ما را مىيافتيد كه از سلف ما [ يعنى حضرت محمّد ( ص ) 
  ] نام برده شده است » . و او گفت : « قرآن در چهار ربع نازل شده : يك ربع دربارهء ما ، يك ربع دربارهء دشمنان ما ، يك ربع در داستانها و عبرتها ، و يك ربع در دستورات و احكام . و بهترين بخش قرآن به اهل البيت تعلّق دارد » « 1 » .\r\nمفيد در اينجا مىگويد كه تحرير رسمى حاضر قرآن به ترتيب صحيح نيست و همهء آنچه را خدا نازل كرده است فرا نمىگيرد ؛ ولى چون چيزى ساختگى بر آن افزوده نشده ، همهء آن كلام خدا است . قرآن تمام و درست تنظيم شده تنها بر امامان شناخته بود و اكنون نيز چنين است . اين روايت كه حضرت على ( ع ) تحريرى از قرآن فراهم آورد كه هرگز انتشار نيافت ، بار ديگر توسّط مفيد در « المسائل العكبريّه » آمده است « 2 » .\r\n\r\n\r\n","description":"","footnote":"\r\n( 1 ) - « السرويّة » ، ص 59 .\r\n( 2 ) - « العكبريه » ، پرسش 49 . سؤال طرح شده اين است كه با آنكه على ( ع ) چهره‌اى مهمتر از ابى بن كعب و عبد اللّه بن مسعود بود ، چرا متنهاى قرآن ايشان در رقابت با قرآن عثمان منتشر شد و متن على ( ع ) چنين نشد . نكتهء اين سؤال ايجاد شكى دربارهء روايتى است كه على ( ع ) مصحفى فراهم آورده بوده است . مفيد چنين جواب داده است : « و اما در مورد\r\n","page_name":" 129 ","page_number":145},
  {"content":"\r\n\r\nشيخ مفيد به دنبالهء آن دربارهء پرسش چهارم چنين نوشته است :\r\n« ( 4 ) ولى در روايتى آمده است كه امامان ما دستور داده‌اند كه آنچه در ميان دو پارهء جلد قرآن است بايد خوانده شود ، و نگوييم كه چيزى از آن كاسته يا بر آن افزوده شده است ، تا آن زمان كه قائم آل محمد عليه السّلام ظهور كند و قرآن را بدان صورت كه وحى شده و حضرت امير المؤمنين ( ع ) آن را تدوين كرده بود بخواند . امامان تنها اين را بر ما ممنوع كردند كه بگوييم در آنها كلماتى زيادتر از آنچه در قرآن آمده به قرآن نسبت داده شده ، چه اينها خبرهاى متواتر نيست بلكه اخبار آحاد است ، و راوى واحد ممكن است در آنچه روايت مىكند دچار اشتباه و خطا شود . . . [ متن در اينجا افتادگى دارد 
  ] .\r\nبنابراين اگر كسى بگويد « چگونه ممكن است اين مطلب صحيح باشد [ قرائت يصحّ بجاى يصبح 
  ] كه آنچه بين الدّفّتين قرآن است بدون اضافه و نقصان كلام خدا است ، با آنكه شما مىگوييد كه ائمّه در قرآن آيه را به اين صورت خوانده‌اند كه « شما بهترين ائمّه‌اى بوديد كه از نوع بشر برآورده شديد » يا « شما را ائمّهء\r\n\r\n\r\n","description":"","footnote":"\r\nسؤال شما از اينكه چرا مصحفهاى ابى و ابن مسعود منتشر شد و مصحف امير المؤمنين ( ع ) انتشار نيافت ، دلايل از اين قرار است : اهميت نفوذ امير المؤمنين در مقابل فرمانروايان زمان و كم اهميتى ابى و ابن مسعود ، آزارى كه براى خود از جانب امير المؤمنين در مقايسهء با ترس از هر كس ديگر پيش‌بينى مىكردند ، و نيز بدان سبب كه امير المؤمنين يكى از رقيبان فرمانروايان بود در صورتى كه ابى و ابن مسعود در ميان پيروان و رعاياى ايشان بودند . بنابراين هيچ باكى نبود كه انتشار متنهاى ايشان در مردم تأثيرى كند ، بر خلاف آنكه اگر متن امير المؤمنين انتشار مىيافت وضع صورت ديگر پيدا مىكرد . بنابراين دو حالت با يكديگر تفاوت دارد » .\r\nدربارهء متنهاى ابى و ابن مسعود رجوع كنيد به ابن النديم ، ص 27 - 26 ؛ ف . بول  ( F . Buhl )  ، مقالهء « القرآن » در دايرة المعارف خلاصه‌شدهء اسلام ، ص 79 - 278 .\r\n","page_name":" 130 ","page_number":146},
  {"content":"\r\n\r\nميانه قرار داديم ؟ » جواب آن است كه اينها اخبار وابستهء به منبع واحد است كه خدا صحت آنها را تضمين نكرده است . بنابراين ما دربارهء آنها ترديد مىكنيم و ، چنان كه به ما دستور داده‌اند ، از آنچه در صفحات آمده است منحرف نمىشويم - بنابر آنچه توضيح داديم » « 1 » .\r\nبنابراين قاعدهء عملى آن است كه قرآن را به صورتى كه هست بپذيريم و قبول كنيم كه كامل نيست . قرآن اماميّه بدان معنى « كامل » است كه متن تمام آن در دست مهدى منتظر ( ع ) است و از روى روايات موجود شناخته نمىشود . روايات « خبر واحد » كه شيخ مفيد آنها را رد مىكند ، آنها است كه قمّى در تفسير خود مورد بهره‌بردارى قرار داده است .\r\nدر اوائل المقالات نيز بار ديگر مسئلهء قرآن مطرح شده و پاسخ متفاوتى براى پرسش دوم آمده است . گفتهء مفيد چنين است :\r\n« من مىگويم كه اخبارى از امامان راهنما از آل محمّد ( ص ) دربارهء اختلاف قرآن و آنچه بعضى از ستمگران در آن از جهت حذف كردن يا افزايش كرده‌اند ، به ما رسيده است .\r\n( 1 ) مثلا ، از لحاظ ترتيب ، آنچه موجود است مقتضى اين است كه در آن بعضى از آنچه متقدّم است متأخر شود ، و بعضى از آنچه متأخّر است متقدّم . و آن كس كه از ناسخ و منسوخ و مكّى و مدنى آگاه باشد ، شكّى در آنچه ما گفتيم نمىكند » .\r\n\r\n\r\n","description":"","footnote":"\r\n( 1 ) - « السرويّة » ، ص 60 - 59 . براى آيات قرآن رجوع كنيد به پيش از اين ، ص 126 ، شماره‌هاى 3 و 6 . نامعتبر بودن رواياتى كه در آنها فقراتى از متن ديگر قرآن آمده ، در « العكبريه » پرسش 49 آمده است : « ولى اين مطلب ثابت نشده است كه ابى و ابن مسعود دو متن متمايز داشته‌اند . تنها به حدس چنين گفته‌اند و آن هم با رواياتى مبتنى بر منبع واحد . اخبار واحدى كه در آنها قرائتهاى ابى و ابن مسعود آمده ، چند قرائت مشابه با قرائتهاى منسوب به متن امير المؤمنين ( ع ) دارد » .\r\n","page_name":" 131 ","page_number":147},
  {"content":"\r\n\r\n( 2 ) و امّا دربارهء نقصان بايد گفت كه عقل آن را محال نمىداند و وقوع آن را ممكن مىشمارد . من گفتار كسى را كه مدّعى آن بود آزمودم و در اين باره با معتزليان و جز ايشان به درازى سخن گفتم و از آنان به برهانى در فساد اين اعتقاد كه بتوانم بر آن اعتماد كنم دست نيافتم . گروهى از اماميّه گفته‌اند كه هيچ كلمه و آيه و سوره‌اى از قرآن كاسته نشده ، بلكه آنچه در مصحف امير المؤمنين ( ع ) دربارهء تأويل و تفسير معانى و حقيقت تنزيل آن ثبت بوده حذف شده است . و اينها نيز ثابت و فرو فرستاده بوده ، هر چند از جمله كلام خداى تعالى كه قرآن معجز است به شمار نمىآمده . چه تأويل قرآن نيز قرآن است ، چنان كه خداى تعالى گفته است  « وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ ، وَ قُلْ : رَبِّ زِدْنِي عِلْماً  - و در قرآن پيش از آنكه وحيش به تمامى به تو برسد شتاب مكن ، و بگو : پروردگارا بر علم من بيفزاى » [ قرآن ، سورهء طه ، آيه 114 
  ] ، پس تأويل قرآن به نام قرآن خوانده شده ، و اين چيزى است كه دربارهء آن ميان اهل تفسير اختلاف نيست . و به اعتقاد من اين گفته بيشتر شبيه است به گفتهء كسى كه مدّعى كاسته شدن كلماتى از خود قرآن باشد نه از تفسير آن ، و من خود به اين نظر تمايل دارم و از خدا توفيق مىطلبم كه به آنچه صواب است برسم » « 1 » .\r\nشيخ مفيد ، با اين نظر كه روايات شيعه را دربارهء كاستى قرآن به جاى آنكه به خود قرآن مربوط بداند به تفسير آن مربوط مىداند ، اعتقادى موافق با معتزله و اهل سنّت پيدا مىكند . در دنبالهء بحث منكر آن مىشود كه عملا چيزى به قرآن افزوده شده باشد . گفتهء وى چنين است :\r\n« و امّا دربارهء اينكه چيزى به قرآن افزوده شده باشد ، از يك جهت باطل بودن آن قطعى و از جهت ديگر صحيح بودن آن جايز است . جهتى كه بنابر آن\r\n\r\n\r\n","description":"","footnote":"\r\n( 1 ) - اوائل ، ص 56 - 54 .\r\n","page_name":" 132 ","page_number":148},
  {"content":"\r\n\r\nحكم به باطل بودن آن مىكنم اين است كه ممكن نيست كسى بتواند به اندازهء يك سوره از قرآن چنان بسازد كه امر را بر اصحاب فصاحت مشتبه كند .\r\nو امّا جهت ممكن بودن اين است كه بر قرآن يك كلمه يا دو كلمه و يك حرف يا دو حرف و مانندهاى اينها افزوده شده باشد كه به حدّ اعجاز نرسد كه در اين صورت ممكن است امر بر فصحا نيز مشتبه شود . ولى چون حادثه‌اى اتّفاق بيفتد ، بر خدا است كه آن را نمايان سازد و حق را در آن بر بندگان خود آشكار كند . به هر صورت من بر چنين افزايشى قطع ندارم و بيشتر بر آنم كه بر قرآن چيزى افزوده نشده و قرآن از آن تهى است . و بر صحّت اين اعتقاد حديثى از امام صادق جعفر بن محمّد ( ع ) گواه است و اين مذهب بر خلاف چيزى است كه از بنو نوبخت - رحمهم اللّه - دربارهء افزايش و كاهش در قرآن شنيده‌ايم ، و گروهى از متكلّمان و فقيهان صاحب اعتبار آن را پذيرفته‌اند » « 1 » .\r\nيكى از اماميّه كه مفيد مىتوانست او را به حق متمايل به عقيدهء خود بداند ، ابن بابويه است « 2 » .\r\nبه صورت خلاصه مىتوان گفت كه دربارهء تماميّت و درستى متن قرآن رسمى دو اعتقاد در ميان اماميّه رايج بوده است . بعضى ، حتّى پيش از مفيد ، بر آن بودند كه متن عثمان تمام و درست است . گروهى ديگر ، همچون نوبختيان ، على رغم تمايلى كه به اعتزال داشتند ، چنان معتقد بودند كه در متن قرآن اضافه و نقصانى صورت گرفته است . مفيد از هر دو نظر دفاع كرده ، ولى عقيدهء نهايى وى محتملا آن بوده كه متن قرآن به همان صورت كه هست تمام و كامل است « 3 » .\r\n\r\n\r\n","description":"","footnote":"\r\n( 1 ) - اوائل ، ص 56 .\r\n( 2 ) - رجوع كنيد به پس از اين ، فصل پانزدهم .\r\n( 3 ) - ج . اليش ، « قرآن شيعى » ، در آرابيكا ، شانزدهم ( 1969 ) ، 21 ،\r\n","page_name":" 133 ","page_number":149},
  {"content":"\r\n\r\nدر جانب اهل سنّت ، عبد الجبّار دربارهء تماميّت متن قرآن استدلال كرده و گفته است كه مسلمانان اهميّت فراوانى براى قرآن قائل بودند ، چنان كه قرائتهاى مختلف كسانى همچون عبد اللّه بن مسعود و زيد بن ثابت را نقل كرده‌اند ، و اگر كوچكترين كوششى براى تحريف قرآن صورت مىگرفت ، قطعا متوجّه آن مىشدند . و نيز عبد الجبّار چنين استدلال مىكند كه اگر عثمان در متن قرآن دست برده بود ، حضرت على ( ع ) در ايّام خلافت خود كه فرصت كافى براى اصلاح آن مىداشت چنين اصلاحى را به انجام مىرسانيد « 1 » .\r\n\r\n\r\n","description":"","footnote":"\r\n J . Eliash , « The Shl'ite Qur'an » , Arabica \r\nنوشته است كه روايات نقل‌شدهء توسط كلينى « مدعى فساد و تخريب عمدى مصحف عثمان نيست ، بلكه فقط حاكى از آن است كه تغييرى در ترتيب بعضى از سوره‌ها يا آيه‌ها صورت گرفته است » . اليش ، در تأييد نظر خود مبتنى بر اينكه انديشهء عمدهء اماميه مدعى حذف چيزهايى اساسى از متن وحىشدهء قرآن نيست ، به ابن بابويه ( كه دربارهء آن به پس از اين ، فصل پانزدهم رجوع شود ) و شيخ مفيد ، اوائل ، ص 56 ، تمسك جسته است .\r\nولى ، نظر به اينكه خود مفيد نظر مخالفى در « المسائل السرويّة » و نيز در گزارش خويش دربارهء نوبختيان ابراز داشته ، آشكار مىشود كه در اين خصوص دو عقيده در محافل اماميه رايج بوده است . بنابراين به هيچ وجه قطعى نيست كه احاديث نقل‌شدهء توسط كلينى اشاره‌اى به تخريب عمدى مصحف رسمى عثمان نداشته است .\r\nنيز رجوع كنيد به ا . كولبرگ ، « يادداشتهايى دربارهء ايستار اماميه نسبت به قرآن ، در س . م . استرن و ديگران ، فلسفهء اسلامى و سنت رسمى : مقالات تقديم شده توسط دوستان و شاگردان ريچارد و الزر به وى ( « تحقيقات شرقى » ، شمارهء 5 ؛ آكسفورد :\r\nكاسيرر ، 1972 ) ص 24 - 209 ، كه بنابر آن معلوم مىشود هر دو نظر در ميان اهل تشيع تا زمان حاضر وجود داشته است .\r\n E . Kohlberg , « Some Notes on the Imamite Attitude to the Qur'an » , in S . M . Stern , et al . , Islamic Philosophy and the Classical Tradition : Essay Presented by His Friend and Pupils to Richard Walzer . \r\n( 1 ) - المغنى ، شانزدهم ، 86 - 384 .\r\n","page_name":" 134 ","page_number":150},
  {"content":"\r\n\r\n\r\nمزاياى پيغمبر ( ص ) : عصمت\r\nمعتزله بيش از اصحاب حديث و متكلّمان اشعرى دربارهء معصوم بودن پيامبر از گناه و سهو اصرار و تأكيد داشتند . دليل آن اين است كه آنان رفتار درست پيغمبر را براى خير و رفاه مؤمنان ضرورى مىدانستند . وى بايستى از ارتكاب هر گناه مصون باشد تا از اعتبار او در نظر مؤمنان كاسته نشود « 1 » .\r\nعبد الجبّار بر آن است كه مقام بعضى از پيغمبران برتر از ديگران است « 2 » ، ولى خود او هيچ برترى شخصى اساسى براى حضرت محمّد ( ص ) نسبت به ديگر پيامبران قائل نيست . از همهء آنان در زير يك عنوان بحث شده است . براى خير و رفاه مردمان ، كه به آن نياز دارند كه پيام پيغمبرانه را از كسى بپذيرند كه خود معتبر و شايستهء اعتماد باشد ، خدا نبايد روا دارد كه پيامبران مرتكب گناهان عمدى شوند يا دروغ بگويند ، خواه پيش از مبعوث شدن ايشان به رسالت باشد و خواه پس از آن « 3 » . و نيز نبايد پيامبران مرتكب اشتباه شوند يا به غفلت گناه كنند و يا در اجراى وظايف پيغمبرى به رياكارى متوسّل شوند « 4 » . ولى ، يك پيغمبر ممكن است در اجراى وظيفه‌اى كه آن را براى مؤمنان توضيح داده و خود حدّ اقل لازم براى آن را به انجام رسانيده ، گرفتار غفلت يا پريشانى حواس\r\n\r\n\r\n","description":"","footnote":"\r\n( 1 ) - دربارهء اين ايستار معتزليان به صورت كلى ، رجوع كنيد به ت . آن دره ، شخص محمد از ديدگاه آموزه و ايمان امتش ( « بايگانيهاى مطالعات شرقى » ، جلد شانزدهم ؛ استوكهولم : نورستد ، 1918 ) ، ص 45 - 139 . دربارهء ارتباطى كه عبد الجبار ميان اين مسأله و آموزهء بهترين مصلحت آدمى در نظر مىگرفته ، رجوع كنيد به المغنى ، پانزدهم ، 303 - 302 .\r\n T . Andrae , Die Person Muhammeds in Lehre und Glauben seiner Gemeinde . \r\n( 2 ) - همان منبع ، 280 .\r\n( 3 ) - همان منبع ، 279 ، 300 ، 304 .\r\n( 4 ) - همان منبع ، 279 ، 281 .\r\n","page_name":" 135 ","page_number":151},
  {"content":"\r\n\r\nشود . مثلا حضرت محمّد ( ص ) مجاز بود كه در نماز نافله‌اش ، بدان صورت كه در روايت ذو اليدين آمده ، دچار آشفتگى حواس شود « 1 » .\r\nاصل مورد قبول عبد الجبّار آن است كه در پيغمبر هيچ نقصى مجاز و روا نيست كه سبب دور كردن مردمان از رسالت وى شود ، ولى در هر جنبهء ديگر ، خصوصيّت وى همچون خصوصيّت مردمان ديگر است . و نيز پيغمبران از ارتكاب گناهان كوچكى كه سبب بىاعتبارى آنان نمىشود ، چه پيش از بعثت و چه در زمان رسالت محفوظ نيستند « 2 » .\r\nاز طرف ديگر ، لااقل بعضى از اماميّهء قديم منكر آن بودند كه پيغمبر از ارتكاب گناه محفوظ است ، در روايتى كه ابن بطّهء حنبلى آن را نقل كرده ، آمده است كه عبد اللّه بن الحسن بن الحسن ( متوفّى در 145 / 3 - 762 ) رافضيان را عموما به دليلى كه پس از اين مىآيد ، به شرك متّهم كرده است :\r\n« اگر از آنان بپرسى ، « آيا پيغمبر گناه مىكرد ؟ » خواهند گفت ، « آرى ، و خدا همهء گناهان اوّل و آخر او را بخشيده است » . اگر به آنان بگويى ، « آيا على مرتكب گناه مىشد ؟ » پاسخ مىدهند ، « نه . و هر كه بگويد او گناه مىكرد كافر است » « 3 » .\r\nاينكه چنين اعتقادى واقعا مذهب بعضى از شيعيان بوده ، توسّط اشعرى گواهى شده است . به گفته وى ، گروهى از رافضيان كه مرد برجستهء آنان هشام بن حكم ( متوفّى در 179 / 6 - 795 ) بود ، مىگفتند كه امامان معصوم از گناه و سهو و غفلتند ، ولى\r\n\r\n\r\n","description":"","footnote":"\r\n( 1 ) - همان منبع ، 281 . دربارهء اين روايت و بحث ميان مفيد و ابن بابويه دربارهء آن رجوع كنيد به پس از اين ، فصل پانزدهم .\r\n( 2 ) - همان منبع ، ص 280 ؛ شرح ، ص 476 - 473 .\r\n( 3 ) - ابو عبد اللّه عبيد اللّه بن محمد بن حمدان بن بطة العكبرى ، اصول السنة و الديانة از ابن بطه ، ويرايش و ترجمهء ه . لائوست ( دمشق : انستيتوى فرانسوى دمشق ، 1958 ) ، متن ، ص 43 ؛ ترجمه ، ص 71 . اشاره است به سورهء فتح ، آيهء 2 :  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  .\r\n","page_name":" 136 ","page_number":152},
  {"content":"\r\n\r\nرسول اللّه چنين نيست . رسول اللّه در آزاد كردن اسيران جنگ بدر در مقابل فديه در حقيقت مرتكب گناه شد « 1 » . از سوى ديگر ، چون به امامان به ميانجيگرى فرشته وحى نمىرسيده ، مىبايستى كه آنان از گناه محفوظ شوند « 2 » .\r\nاشعرى در دنبالهء سخن خود مىگويد كه از اعتقادات ديگر رافضيان آن است كه پيغمبر و امامان هيچ يك نافرمانى خدا نمىكنند و خدا آنان را از قصور و غفلت نگاه مىدارد ، چه ايشان حجّت خدا بر مؤمنانند « 3 » .\r\nشيخ مفيد بر آن است كه پيغمبران ، به استثناى حضرت محمّد ( ص ) ، از همهء گناهان نگاه داشته شده‌اند ، جز از آن گونه گناهان كوچك كه مايهء بىاعتبارى مرتكب آنها نشود و به صورت غير عمدى پيش از بعثت آنان صورت گرفته باشد . وى مىگويد :\r\n« من مىگويم كه همهء پيامبران - صلى اللّه عليهم - از گناهان كبيره پيش از نبوّت و پس از آن معصومند ، و همچنين از گناهان كوچكى كه سبب بىاعتبارى و سبك شدن مرتكب آنها مىشود ، و اما ارتكاب گناهان كوچكى كه مايهء بىاعتبارى نمىشود روا است كه پيش از نبوّت و به صورت غير عمدى از آنان صادر شده باشد ، و پس از آن به هر صورت ممتنع است . اين مذهب جمهور اماميّه است ، و همهء معتزليان با آن مخالفند « 4 » » .\r\nاز طرف ديگر ، براى حضرت محمّد ( ص ) ، عصمت مطلق است ، حتّى در مورد گناهان كوچكى كه ارتكاب آنها بر ديگر پيامبران روا است . وى مىگويد :\r\n« گفتار دربارهء عصمت پيامبر ما محمّد ( ص ) به صورت خاص . من مىگويم كه پيامبر ما محمّد - صلّى اللّه عليه و آله و سلّم - از كسانى است كه از آن زمان\r\n\r\n\r\n","description":"","footnote":"\r\n( 1 ) - اشاره است به قرآن ، سورهء انفال ، آيهء 69 - 67 .\r\n( 2 ) - الاشعرى ، مقالات ، ص 48 .\r\n( 3 ) - همان منبع ، ص 49 - 48 .\r\n( 4 ) - اوائل ، ص 30 - 29 .\r\n","page_name":" 137 ","page_number":153},
  {"content":"\r\n\r\nكه خدا او را آفريد تا آن زمان كه جانش را گرفت ، معصيت خدا نكرد ، و به عمد به خلاف او برنخاست و به عمد يا از روى فراموشى مرتكب گناهى نشد .\r\nو قرآن در اين باره سخن گفته و اخبار آل محمّد در اين خصوص متواتر است .\r\nو اين مذهب جمهور اماميّه است . و همهء معتزله با آن مخالفند .\r\nو امّا در مورد آنچه اهل خلاف دربارهء اين گفتهء خدا ،  « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ »  و نظاير آن در قرآن گفته‌اند و آن را برهانى بر خلاف آنچه گفتيم به شمار مىآورند ، بايد بگوييم كه تأويل درست بر ضدّ چيزى است كه مىپندارند ، و برهان روشن مؤيّد چيزى است كه ما مىگوييم . و قرآن به آنچه ما بيان كرديم ناطق است ، چه خدا - جلّ اسمه - گفته است :    « وَ النَّجْمِ إِذا هَوى . ما ضَلَّ صاحِبُكُمْ وَ ما غَوى    - قسم به ستاره در آن هنگام كه فرو مىنشيند . كه مصاحب شما گمراه نشد و به راه كج نرفت » [ سورهء و النّجم ، آيهء 2 - 1 
  ] ، و با همين آيات هر معصيت و نسيانى را از او نفى كرده است « 1 » .\r\nشيخ مفيد ، در معارضهء با ابن بابويه و مشايخ قم بر آن بوده است كه حضرت محمّد ( ص ) هرگز در نماز خود دچار سهو نمىشده است « 2 » » .\r\n\r\nمزاياى ديگر\r\nشيخ مفيد گفته است كه در آن زمان كه حضرت محمّد ( ص ) به پيامبرى مبعوث شد ، همه فضايل و كمالات به او ارزانى شد . از اين جمله بود هنر خواندن و نوشتن ، كه براى رسالت وى به عنوان داور ميان اختلافات مردمان ضرورت داشت . لازم بود شايستگى آن داشته باشد كه شخصا از آنچه در قراردادها ، نوشته مىشود باخبر باشد « 3 » .\r\n\r\n\r\n","description":"","footnote":"\r\n( 1 ) - همان منبع ، ص 30 .\r\n( 2 ) - رجوع شود به پس از اين ، صفحهء پايان فصل پانزدهم .\r\n( 3 ) - اوائل ، ص 113 - 111 .\r\n","page_name":" 138 ","page_number":154},
  {"content":"\r\n\r\nمفيد با همهء اماميّه بر اين اعتقادند كه اجداد ذكور پيغمبر ( ص ) تا آدم ( ع ) ، و نيز مادر و عمويش ابو طالب موحّد و مؤمن بوده‌اند . به گفتهء مفيد ، همهء فرقه‌هاى ديگر در اين اعتقاد مخالف ايشان بودند « 1 » .\r\nنيز شيخ مفيد و همهء اماميه بر اين اعتقادند كه پيامبران از ملائكه افضل و برترند .\r\nبه گفتهء وى ، معتزله در اين خصوص اختلاف كلمه دارند ؛ بيشترين ايشان ملائكه را افضل مىدانند ، و ديگران در اينكه بگويند كدام يك افضل است ترديد مىكنند ، و نيز گروهى ديگر از ايشان نظرى همچون نظر اماميّه دارند « 2 » .\r\n\r\nخلاصه\r\nبيشتر توجّه شيخ مفيد معطوف به حضرت محمّد ( ص ) و دوازده امام از خاندان او است . وى از معجزهء بزرگ وى يعنى قرآن سخن مىگويد ، ولى به صورت قطعى تعيين نمىكند كه قرآن در چه زمينه معجزه است . در يك رساله علّت را فصاحت و بلاغت قرآن مىداند ، و در رساله‌اى ديگر مىگويد كه خدا مردمان را از رقابت كردن با قرآن و آوردن مثل آن بازمىدارد و منصرف مىكند . اين كه وضع نهايى وى در اين خصوص چه بوده ، درست دانسته نيست .\r\nمفيد مىگويد كه قرآن محدث است ، ولى از اين كه آن را مخلوق بنامد خوددارى مىكند . و هنگامى كه قرآن تلاوت مىشود ، مىتوان گفت كه شنونده كلام خدا را مىشنود ، بدان جهت كه در زبان متعارفى تمايزى ميان حكايت كردن و آنچه حكايت شده وجود ندارد .\r\nشيخ مفيد بر آن است كه بر قرآن چيزى افزوده نشده و تحريفى در آن صورت نگرفته ، و احتمالا نظر متأخّرتر وى آن بوده است كه از قرآن چيزى هم حذف نشده\r\n\r\n\r\n","description":"","footnote":"\r\n( 1 ) - همان منبع ، ص 13 - 12 .\r\n( 2 ) - همان منبع ، ص 16 ؛ نيز رجوع كنيد به الاشعرى ، مقالات ، ص 40 - 439 .\r\n","page_name":" 139 ","page_number":155},
  {"content":"\r\n\r\nبوده است . هنگامى كه حضرت مهدى ( ع ) ظهور كند ، قرآن را به ترتيب صحيح آن مىخواند و تفسير صحيح آن را به دست مىدهد .\r\nبه گفتهء مفيد ، حضرت محمّد ( ص ) در سراسر عمر معصوم از هر گناه كوچك و بزرگ بوده است . حتّى در نتيجهء غفلت يا پريشانى حواس نيز مرتكب گناه نشد .\r\nپيامبران ديگر ، پيش از مبعوث شدن به پيامبرى ، ممكن بوده است گناهان كوچكى را كه مايهء بىاعتبارى آنان نشود مرتكب شده باشند ، ولى در ايام رسالت چنين چيزى اتّفاق نمىافتاده است .\r\nعبد الجبّار نيز همچون شيخ مفيد معجزاتى از حضرت رسول ( ص ) نقل مىكند ، و در برشمردن معجزات قطعيّت وى از مفيد بيشتر است . عبد الجبّار قرآن را از جهت فصاحت درونى آن تقليدناپذير مىداند . به گفته وى ، بايد قرآن را مخلوق ناميد ، و متن رسمى آن متن درست و كامل است . پيامبران از دروغ گفتن و همهء گناهانى كه مايهء بىاعتبارى آنان شود ، نگاه داشته مىشدند ، ولى از جهتهاى ديگر تفاوتى با ساير مردم نداشتند .\r\n\r\n","description":"","footnote":"","page_name":" 140 ","page_number":156},
  {"content":"\r\n\r\n\r\nفصل پنجم امامت\r\nبه گفتهء مفيد ، « اماميّه كسانى هستند كه به وجوب امامت و عصمت و وجوب نصّ براى تعيين شخص امام قائلند » « 1 » . دليل اساسى براى هرگونه اختلافى را كه ميان مذهب و آموزهء وى و مذهب معتزليان معاصر او موجود است ، بايد در مفهوم امامت جستجو كرد . در اين فصل از تعريف « امام » بدان صورت كه شيخ مفيد و عبد الجبّار در آثار خود آورده‌اند ، و از عصمت و علم و ديگر مزاياى امام ، و از مبالغه‌هايى كه بايد از آنها پرهيز كرد ، و ضرورت داشتن امام و مسئلهء غيبت امام دوازدهم و راه تعيين امام سخن خواهيم گفت .\r\n\r\nتعريف\r\nبه گفتهء شيخ مفيد ، « امامان جايگزينان پيامبران ( ص ) در روان كردن احكام و برپا داشتن حدود الهى و پاسدارى از شرايع و تربيت كردن بنى نوع بشرند » « 2 » .\r\nبا اين تعريف ، امام نه تنها رئيس ادارى و قضائى و نظامى امّت است ، بلكه معلّم پرقدرت تودهء مردم نيز هست . اين تعريف اخير امام شيعه ريشهء آموزه‌ها و اعتقادات ديگرى نيز هست كه بايد مورد مطالعه واقع شود : معصوم بودن از گناه ، ضرورت وجود امام در همهء زمانها ، و راهى كه از آن راه امام بايد تعيين شود .\r\n\r\n\r\n","description":"","footnote":"\r\n( 1 ) - شيخ مفيد ، الفصول ، ص 40 - 239 .\r\n( 2 ) - اوائل ، ص 35 .\r\n","page_name":" 141 ","page_number":157},
  {"content":"\r\n\r\nدر تعريف عبد الجبّار از امام نيز رياست امور ادارى و نظامى و قضايى با امام است ، ولى ديگر امام نقش معلّم واقعى اجتماع را ندارد . « امام كسى است كه بر امّت ولايت دارد و به صورتى در امور امّت تصرّف مىكند كه دستى بالاى دست او نيست » « 1 » . عبد الجبّار به دنبال همين تعريف مىگويد كه جملهء اخير امام را از قاضى و حاكم عرفى كه زير دست او هستند متمايز مىسازد .\r\nحتّى در ميان اماميّه ، ديدهاى متفاوتى نسبت به فضيلت شخصى امام در مقايسهء با پيغمبران وجود داشت . شيخ مفيد با احتياط متمايل به آن است كه ائمّه را افضل از همهء پيامبران جز پيغمبر اسلام ( ص ) بداند . مىگويد :\r\n« گروهى از اماميّه به صورت قطعى به برترى ائمّهء آل محمّد ( ص ) بر رسولان و انبياى گذشته ، جز حضرت محمّد ( ص ) ، حكم كرده‌اند ، و بعضى ديگر امامان را از همهء پيامبران جز پيامبران اولو العزم عليهم السلام برتر دانسته‌اند و گروهى هر دو قول را رد كرده و گفته‌اند كه همهء پيامبران افضل از امامان هستند .\r\nو اين موضوعى است كه ردّ و قبول آن كار عقل نيست ، و در هيچ يك از نظرها اجماع وجود ندارد . احاديثى در اين خصوص از پيغمبر ( ص ) و امير المؤمنين ( ع ) و ائمّهء فرزندان او در دست است ؛ و نيز در قرآن آياتى است كه گفتار گروه اوّل را در اين خصوص تأييد مىكند ، و من در اين خصوص نظر مىكنم و از خدا مىخواهم كه مرا از گمراهى نگاه دارد « 2 » » .\r\n\r\n\r\n","description":"","footnote":"\r\n( 1 ) - شرح ، ص 750 . براى مقايسه‌اى ميان امام شيعى و خليفهء سنى رجوع كنيد به گولد تسيهر ، شريعت و قانون اسلام ترجمهء ف . ارين ( پاريس : گوتنر ، 1958 ) ، ص 72 - 171 .\r\n I . Goldziher , Le Dogme . . . loi de l'Isgam . \r\n( 2 ) - اوائل ، ص 43 - 42 .\r\n","page_name":" 142 ","page_number":158},
  {"content":"\r\n\r\nدر ميان ملائكه نيز بعضى از آنان نسبت به ديگران مقام رسالت و نبوّت دارند .\r\nدر اين خصوص كه آيا امامان از فرشتگان افضلند ، شيخ مفيد ترديدى به خود راه نمىدهد . ولى در افضليّت ائمّه نسبت به برجستگان فرشتگان ، شيخ مفيد همان ترديد را نشان مىدهد كه در برترى آنان نسبت به پيامبران نشان داده است .\r\n« و اما دربارهء رسل و انبياى فرشتگان عليهم السّلام ، گفتار من در مقايسهء ايشان با امامان آل محمّد ( ص ) همچون گفتار من در فرستادگان و پيامبران بشرى است . و امّا ديگر فرشتگان ، با آنكه از لحاظ فرشته بودن داراى فضيلت هستند ، ائمّهء آل محمّد از آنان افضلند و در نزد خداى عزّ و جلّ پاداش بزرگتر دارند ، در اين خصوص دلايلى هست كه اين كتاب جاى ذكر آنها نيست « 1 » » .\r\nبدين ترتيب معلوم مىشود كه امامان ، در نظر شيخ مفيد ، بر همهء آفريدگان جز حضرت محمّد برترى دارند .\r\n\r\nمعصوم بودن از گناه و خطا\r\nچون امامان جانشين پيغمبران در تعليم نوع بشرند ، شيخ مفيد چنان نتيجه مىگيرد كه آنان نيز بايد همچون پيامبران معصوم باشند تا بتوانند وظايف خود را بىآنكه سبب انداختن امّت به خطا شوند انجام دهند . امامان چندان معصومند كه :\r\n« نمىتوانند مرتكب گناهان كوچك شوند ، جز آن گناهان كوچك كه هنگام سخن گفتن از عصمت پيغمبران از آن ياد كرديم . و نيز بر ايشان روا نيست كه در كار دين دچار سهو شوند يا چيزى از احكام را فراموش كنند .\r\nمذهب همهء اماميّه چنين است ، مگر كسانى كه از نظر جماعت پيروى نمىكنند و به ظاهر رواياتى متوسّل مىشوند كه تفسير و تأويلى بر خلاف گمان فاسد ايشان\r\n\r\n\r\n","description":"","footnote":"\r\n( 1 ) - اوائل ، ص 44 .\r\n","page_name":" 143 ","page_number":159},
  {"content":"\r\n\r\nدارد . و معتزله همگى مخالف اين نظرند و بر امامان روا مىدارند كه مرتكب گناهان كبيره شوند و حتّى از دين اسلام بازگردند « 1 » » .\r\nتنها اعتراف شيخ مفيد به ضعف بشرى در امامان به همان صورت است كه دربارهء پيامبران جز حضرت محمّد ( ص ) نظر داده است : پيش از رسيدن به مقام امامت در معرض آن قرار دارند كه گناهان كوچكى را كه سلب اعتبار از ايشان نمىكند ، به صورت غير عمدى مرتكب شوند « 2 » .\r\nيكى از اماميّه مخالف اين نظر كه مفيد محتملا وى را در خاطر داشته ، ابن بابويه است كه معتقد بود حضرت رسول ( ص ) در نماز از آشفتگى حواس سهو كرد ، و شايد همين گونه اشتباه را براى امامان نيز روا مىدانست « 3 » . چنان كه شيخ مفيد گفته ، درست است كه معتزليان ارتداد امام را از دين جايز مىدانسته‌اند ، ولى مفيد فراموش كرده است اين جمله را اضافه كند كه ، به اعتقاد معتزله ، امام مرتد شده مقام امامت خويش را از دست مىدهد « 4 » .\r\nامام ، به عنوان جانشين پيغمبر ، نه تنها بايد معصوم باشد ، بلكه بايد از خطا و اشتباه نيز مصون بماند . سپس بحث از وسعت دامنهء علم امام به ميان مىآيد . مفيد منكر هرگونه ضرورت عقلى براى گفتن اين مطلب است كه امام معمولا از آينده خبر دارد يا فكر افراد را مىخواند ، ولى گفته است كه خدا گاه چنين دانشى به او عطا مىكند .\r\nگفتهء وى چنين است :\r\n« من مىگويم كه ائمّهء آل محمّد ( ص ) از ضماير بعضى از بندگان آگاه بودند\r\n\r\n\r\n","description":"","footnote":"\r\n( 1 ) - همان منبع ، ص 35 .\r\n( 2 ) - رجوع شود به پيش از اين ، ص 137 ، كه در آن صفحهء 30 - 29 اوايل نقل شده .\r\n( 3 ) - رجوع شود به پس از اين ، فصل پانزدهم .\r\n( 4 ) - رجوع شود به عبد الجبار ، المغنى ، بيستم ، بخش دوم ، ص 170 .\r\n","page_name":" 144 ","page_number":160},
  {"content":"\r\n\r\nو از هرچه بايد بشود پيش از شدن آن خبر داشتند ، ولى اين صفت واجبى در آنان يا شرطى لازم براى امامت نيست . بلكه تنها بدان جهت چنين مىشود كه خدا در حقّ ايشان اكرام مىكند و اين دانش را بدان جهت به آنان ارزانى مىدارد كه ديگران بهتر فرمان ايشان ببرند و به امامت آنان متمسّك شوند .\r\nو اين به طريق استدلال عقلى واجب نيست بلكه براى آنان از جهت وحى و سمع واجب شده است . و امّا به صورت مطلق گفتن كه امامان از غيب آگاهند ، خطايى آشكار است ، چه اين صفت تنها مخصوص كسى است كه به خود از چيزها باخبر است نه به علم مستفاد ، و اين جز مخصوص خداى عزّ و جلّ نيست .\r\nهمهء اماميّه با گفتهء من موافقند ، جز معدودى از ايشان كه مفوّضه‌اند و غلات وابستهء به ايشان « 1 » » .\r\nپس علم خارق العاده گاه به عنوان لطف به امام عطا مىشود تا مردمان آسانتر او را بپذيرند . ولى به هيچ وجه صفتى نيست كه بايد امام به عنوان شرط امامت داشته باشد .\r\nناتوانى امام در خواندن ما فى الضّمير ديگران تأثيرى در احكام قضائى وى كه وابستهء به گواهى گواهان است دارد . گاه ممكن است خدا امام را از حقيقت آگاه كند كه در اين صورت بر خلاف ظواهر و گواهى گواهان حكم مىكند . در موارد ديگر كه چنين علمى نداشته باشد ، امام ممكن است بر خلاف حقيقت از روى گواهى گواهان حكم بدهد . گفتهء مفيد چنين است :\r\n« من مىگويم كه بر امام است كه به علم خود حكم كند ، درست به همان گونه كه به گواهى ظواهر حكم مىكند . و هنگامى كه از آنچه بر وى آشكار شده چيزى بر ضدّ گواهى دريافت ، گواهى كسى را كه شهادت داده است باطل مىكند و به آنچه خداى تعالى به او شناسانده است حكم مىدهد .\r\n\r\n\r\n","description":"","footnote":"\r\n( 1 ) - اوائل ، ص 38 . دربارهء مفوضه به چند صفحه بعد در همين فصل رجوع كنيد .\r\n","page_name":" 145 ","page_number":161},
  {"content":"\r\n\r\nبه عقيدهء من ممكن است كه باطن امور از او پوشيده بماند كه در اين صورت بنابر ظواهر حكم مىكند ، هر چند خلاف حقيقتى باشد كه نزد خداى تعالى است .\r\nو نيز ممكن است خداى تعالى گواهان راستگو و دروغگو را به وى بشناساند .\r\nكه در اين صورت حقيقت امر از وى پنهان نخواهد ماند .\r\nامورى كه در اين باب از آنها سخن مىگوييم ، متعلّق به الطاف و مصالحى است كه به هر حال كسى جز خداى عزّ و جلّ بر آنها آگاه نيست . و اماميان را در اين خصوص سه قول است : گروهى بر آنند كه احكام ائمّه به هر صورت مبتنى بر ظواهر است نه آنچه مىدانند ؛ و گروهى بر آنند كه احكام ايشان مبتنى بر باطن است نه بر ظاهر كه خلاف در آن روا است ؛ و گروه سوم همان نظر را دارند كه من برگزيده‌ام « 1 » » .\r\nبنابراين اگر حكمى كه امام داده باشد متناقض با گواهى گواهان باشد ، بازهم بايد پذيرفته شود ، چه احتمال آن هست كه امام از طريق علمى كه خدا مستقيما به او القا كرده است حكم خود را صادر كرده باشد . از سوى ديگر ، كسى نمىتواند اطمينان كامل داشته باشد ، و هميشه اين امكان هست كه امامى در يك مورد خاص فريب ظواهر را بخورد . و اين بدان معنى نيست كه داورى امام بنابر ظواهر باطل نادرست است . حكمى كه مبتنى بر گواهى عدّهء معيّنى از گواهان داراى صفات خاص باشد ، شرعا و قانونا صحيح است ، حتّى اگر گواهان شهادت دروغ داده باشند . خدا حكم صادر شده را در روز داورى تغيير مىدهد ، ولى قاضى كه مطابق با واقعيّات و با ملاحظهء همهء ضوابط حكم داده ، خطا كار نيست و كار باطلى انجام نداده است .\r\nشيخ مفيد ، با پذيرفتن اين امر كه امام معمولا از آينده و از ضمير اشخاص خبر\r\n\r\n\r\n","description":"","footnote":"\r\n( 1 ) - اوائل ، ص 37 - 36 .\r\n","page_name":" 146 ","page_number":162},
  {"content":"\r\n\r\nندارد ، و اين كه ممكن است فريب ظواهر را بخورد ، قطعا در جانب اماميّهء معتدل است « 1 » . هنگامى كه از او پرسيدند چرا حضرت على ( ع ) با آنكه مىدانست در مسجد كوفه كشته خواهد شد به اين مسجد درآمد ، و حضرت حسين ( ع ) با آنكه مىدانست مردم كوفه او را تنها خواهند گذاشت دعوت آنان را پذيرفت و به آن جانب روانه شد ، شيخ مفيد در جواب منكر آن شد كه امامان از تفاصيل هر حادثه كه در آينده پيش خواهد آمد آگاهى داشته باشند . وى تنها اين را مىگويد كه آنان حكم شرعى هر چه را كه پيش بيايد مىدانند « 2 » .\r\nنظر معتدل مفيد نسبت به وسعت و تفصيل علم امام همچنين در بحثى كه ميان وى و يك معتزلى دربارهء امام غايب پيش آمده بود ، به سود او تمام شد . آن معتزلى پرسيده بود كه اگر امام دوازدهم واقعا وجود دارد ، چرا لااقل خود را به مفيد نشان نمىدهد تا مايهء روشنى ذهن و آگاهى بيشتر او شود ، در صورتى كه از مفيد كاملا مطمئن است و مىداند كه گرفتارى براى او فراهم نخواهد كرد . مفيد در جواب گفت ، تا آنجا كه وى مىداند ، امام توسّط خدا از اسرار ضمير او آگاه نشده است « 3 » . بنابراين آنچه امام مىداند اين است كه آشكار كردن خود بر مفيد ممكن است به زيان او تمام شود .\r\nمفيد با ترديد اين روايت را مىپذيرد كه ائمّه از همهء فنون و زبانها آگاهند ، ولى مىگويد كه اين علم به هيچ وجه از لحاظ عقل و قياس ضرورى نيست . انگيزهء او براى پذيرفتن روايت اعتبار و حجّيّت آن است . وى مىگويد :\r\n« گفتار در آگاهى امامان از همهء صنايع و لغات . من مىگويم كه چنين چيزى نه ممتنع است و نه واجب از لحاظ عقل و قياس . و رواياتى از كسانى كه\r\n\r\n\r\n","description":"","footnote":"\r\n( 1 ) - الاشعرى ، مقالات ، ص 50 ، در جواب اين پرسش كه آيا امامان همه چيز را مىدانند ، دو پاسخ مخالف از رافضيان نقل كرده است .\r\n( 2 ) - « العكبريه » ، پرسش 20 .\r\n( 3 ) - الفصول ، ص 80 .\r\n","page_name":" 147 ","page_number":163},
  {"content":"\r\n\r\nتصديق كردن گفته‌هاى ايشان بر ما واجب است به ما رسيده كه امامان آل محمّد ( ص ) اين چيزها را مىدانسته‌اند ، كه اگر صحّت آنها ثابت شود يقين كردن به آنها واجب مىشود ، و مرا در اين باره نظرى است و خدا توفيق دهندهء به صواب است .\r\nو نوبختيان - رحمهم اللّه - با اين نظر مخالفند و علم امام را به عقل و قياس واجب مىدانند و همهء مفوّضه و غلات با نظر ايشان موافقند » « 1 » .\r\nدر اين مورد نيز هنگامى كه مفيد ميان يك معتزلى يا يك سنّى كه منكر علم امام است ، و يك شيعهء غالى قرار مىگيرد كه مىگويد اثبات علم امام با عقل ممكن است ، وضع متوسّطى اختيار مىكند . وضع نامشخّص نوبختيان دربارهء اين مسأله محتملا بيشتر مبتنى بر نظر خوشبينانهء ايشان نسبت به قدرت عقل بدون ياور است تا بر توجّه ايشان به شيعيان افراطى .\r\nمفيد مىگويد كه عقلا امكان آن هست كه امامان و حتّى مردان برجستهء ديگرى از پيروان ايشان قابليّت آن پيدا كنند كه بانگ ملائكه را بشنوند ، البتّه بىآنكه بتوانند آنان را ببينند . گفتهء وى چنين است :\r\n« گفتار دربارهء آنكه ائمّه مىتوانند سخن فرشتگان بزرگوار ( كرام ) را بشنوند هر چند خود فرشتگان را نمىتوانند ببينند . من آن را از لحاظ عقلى جايز مىدانم ، و براى صدّيقان از شيعه كه از گمراهى نگاه داشته شده‌اند نيز ممتنع نيست .\r\nو در صحّت اين مطلب دربارهء امامان و كسانى از شيعهء نيكوكار و صالح ، اخبار با حجّت روشن و برهان آشكار آمده است . و آن مذهب فقها و اصحاب حديث اماميّه است . نوبختيان مخالف اين نظرند ، و نيز گروهى از اماميّه كه آشنايى به اخبار ندارند و نيروى نظر كردن و پژوهش به آنان اعطا نشده\r\n\r\n\r\n","description":"","footnote":"\r\n( 1 ) - اوائل ص 38 - 37 .\r\n","page_name":" 148 ","page_number":164},
  {"content":"\r\n\r\nو نمىتوانند از راه راست پيروى كنند . همچون نوبختيان رأى مخالف دارند » « 1 » .\r\nدر اينجا نيز بار ديگر مفيد رواياتى را مىپذيرد كه ، به گفتهء خود وى ، مخالفتى با عقل ندارند . البتّه وى نمىگويد كه امامان يا پيروان برجستهء ايشان پيوسته بانگها و سخنان فرشتگان را مىشنوند . با پذيرفتن اين نظر كه ممكن است ديگران نيز كلام فرشتگان را بشنوند ، راه را براى تماس دائمى فرقهء شيعه با ماوراى طبيعت حتّى در زمان غيبت امام باز مىگذارد .\r\nشيخ مفيد منكر آن است كه به امام « وحى » يا همان گونه الهامى كه پيامبران دريافت مىكردند برسد . به اين مطلب اشاره كرده است كه خدا به مادر موسى كه پيغمبر نبود وحى كرد كه موسى را شير بدهد « 2 » . ولى ، اجماع مسلمانان به گفتهء مفيد بر آن است كه پس از حضرت محمّد ( ص ) رسيدن وحى متوقّف شده است « 3 » .\r\nرؤياهاى امامان و انبيا و رسل از خطا محفوظ مىماند . چيزى از رؤياى صلحاى شيعه گفته نشده . امامان در رؤيا با پيامبران و فرستادگان در يك تراز قرار گرفته‌اند .\r\nگفتهء مفيد چنين است :\r\n« من مىگويم كه رؤياهاى رسل و انبيا و ائمّه - عليهم السّلام - صادق است و دروغ نمىگويد ، و اينكه خداى تعالى آنان را از خوابهاى پريشان و باطل نگاه مىدارد . در اين خصوص اخبار فراوانى از ايشان رسيده و انتشار يافته\r\n\r\n\r\n","description":"","footnote":"\r\n( 1 ) - همان منبع ، ص 42 - 41 .\r\n( 2 ) - قرآن ، سورهء قصص ، آيهء 7 .\r\n( 3 ) - اوائل ، ص 39 . دربارهء روايت امامى مربوط به اشكال مختلفى كه وحى دريافت مىشود ، به پيش از اين ، ص 114 ، حاشيهء شمارهء 1 رجوع شود . نيز رجوع كنيد به ج .\r\nو نسينك ، مقالهء « وحى » در دايرة المعارف خلاصه‌شدهء اسلام ، ص 622 ، كه مىگويد اين كلمه اشاره است به « ارتباط بدان صورت كه به پيغمبران منتقل مىشود » / ، و رواياتى را مىآورد كه بنابر آنها معلوم مىشود وحى چگونه به حضرت محمد ( ص ) مىرسيده است .\r\n","page_name":" 149 ","page_number":165},
  {"content":"\r\n\r\nاست . فقها و اصحاب حديث اماميّه چنين مىانديشند ، و امّا از متكلّمان ايشان چيزى به نفى يا اثبات و يا به صورت پرسش و پاسخ نديده‌ام ، و همهء معتزله در اين خصوص با ما مخالفند » « 1 » .\r\n\r\nامتيازات ديگر\r\nآوردن معجزه براى امامان نيز امكان‌پذير است ، هرچند دليل عقلى بر آن وجود ندارد . مفيد مىگويد :\r\n« و امّا در مورد ظهور معجزات و آيات از امامان ، بايد گفت كه امكان آن هست ولى وجوب عقلى و نيز امتناع قياسى ندارد . اخبار آشكار و فراوانى در اين خصوص كه معجزاتى از امامان - عليهم السّلام - صادر شده ، به ما رسيده است . و من به آن از جهت وحى و اخبار صحيح معتقدم .\r\nو اكثريّت اماميان در اين خصوص نظر مرا دارند ، و نوبختيان با اين نظر مخالفند و آن را رد مىكنند . و بسيارى از پيروان اماميّه آن را عقلا همان گونه واجب مىدانند كه بر پيامبران واجب مىدانند . و همهء معتزله مخالف ما نظر دارند جز ابن اخشيد و پيروان وى كه معجزه را بر امامان روا مىدانند . و همهء اصحاب حديث معجزه را براى هر شخص صالح از اهل تقوى و ايمان روا مىدارند » « 2 » .\r\nدر اينجا نيز يك بار ديگر مفيد خود را در حدّ وسط معتدل قرار داده است .\r\nعقل نه مستلزم آن است كه امام قدرت معجزه كردن داشته باشد ، و نه آن را محال و ممتنع مىداند :\r\n\r\n\r\n","description":"","footnote":"\r\n( 1 ) - اوائل ، ص 42 . دربارهء دفاع مفيد از نظر اماميه نسبت به رؤيا ، رجوع كنيد به الفصول ، ص 93 - 92 .\r\n( 2 ) - اوائل ، ص 41 - 40 .\r\n","page_name":" 150 ","page_number":166},
  {"content":"\r\n\r\nامامان از جهت طبيعى با ديگر مردمان تفاوتى ندارند . گفتهء مفيد در اين خصوص چنين است :\r\n« من مىگويم كه فرستادگان خداى تعالى و پيامبرانش و امامان جانشين ايشان محدث و ساخته شده‌اند ، و گرفتار دردها مىشوند ، و خوشىها را احساس مىكنند ؛ با خوراك خوردن بدنهاى ايشان رشد مىكند ، و با مرور زمان كاهش مىيابد و مرگ بديشان مىرسد و از دنيا مىروند . بر اين گفته اهل توحيد اجماع دارند ، و پيوستگان به مذهب تفويض و طبقات غلات با ما مخالفند » « 1 » .\r\nاگر چه امامان و پيامبران در آن هنگام كه در اين دنيا هستند اجساد طبيعى دارند ، حالت آنان پس از مرگ روى هم رفته خارج از متعارف است . مفيد در اينجا از معتقدات شيعه نسبت به شفاعت امامان از گناهكاران و زيارت قبور ايشان چنين سخن مىگويد :\r\n« و امّا دربارهء احوال ايشان پس از وفات بايد گفت كه آنان پس از وفات از زير خاك انتقال مىيابند و با جسم و روح خود در فردوس برين جايگزين مىشوند ، و در آن تا روز شمار زنده و متنعّم مىمانند ، و از ديدار كسانى از صالحان امّت و شيعهء خود كه به ايشان مىپيوندند شادمان و با بزرگوارى آنان را پذيره مىشوند و چشم به راه رسيدن كسانى مىمانند كه در تقوى همسنگ دينداران پيشين هستند . بر رسول اللّه ( ص ) و امامان از عترت او مخصوصا هيچ چيز از احوال شيعه ايشان در دنيا پوشيده نيست ، و خداى تعالى پيوسته اخبار شيعيان را به ايشان مىرساند . و سخنان كسانى را كه در مشاهد مشرّفهء ايشان با آنان سخن مىگويند و به راز و نياز مىپردازند مىشنوند ، و اين لطيفه‌اى از لطايف خداى تعالى است كه آنان را از اعمال جمهور بندگان آگاه مىسازد و راز و نيازها را به ايشان مىرساند ، چنان كه در روايات آمده است . اين مذهب همهء فقها و محدّثان اماميّه است . و از متكلّمان گذشتهء\r\n\r\n\r\n","description":"","footnote":"\r\n( 1 ) - همان كتاب ، ص 45 .\r\n","page_name":" 151 ","page_number":167},
  {"content":"\r\n\r\nايشان در اين خصوص گفتارى به من نرسيده است ، و خبرى كه به من رسيده آن است كه نظر بنو نوبخت بر خلاف اين است ، و نيز گروهى از اماميان را كه معرفت ناقص دارند ديده‌ام كه آنان نيز نظر مخالف دارند » « 1 » .\r\nاعتقاد به اينكه اجساد پيامبران و امامان پس از مرگ در قبرها نمىماند ، البتّه بسيار از آنچه معتزله بتوانند بپذيرند دور است . بدون شك اين نظر رايج اغلب اماميّه بوده است ، ولى اين نكته جالب توجّه است كه شيخ مفيد نتوانسته است هيچ يك از متكلّمان سابق امامى را كه از آن دفاع كرده باشند نام ببرد . گفته است كه نوبختيان و بعضى از معاصران وى با اين نظر مخالف بوده‌اند . به تمايلات عقلىگرانهء نوبختيان پيش از اين اشاره كرديم . مفيد در اينجا بدون احساس شرمسارى هوادار متديّنان عادى و اصحاب روايت است . وى در دنبالهء بحث خود به دو آيهء قرآن « 2 » و يك حديث نبوى استناد مىكند كه آن حديث چنين است : « هر كس كه در كنار قبرم به من سلام كند سخن او را مىشنوم ، و هر كس كه از دور بر من سلام كند سلام او به من مىرسد » « 3 » . مفيد همچنين گفته است كه از اين نظر در جاى ديگر دفاع كرده است . در يكى از اين فقرات كه موجود است ، از احترام و توقير و طلب رحمتى كه در كنار قبرهاى تهى امامان مىشود ، با مقايسهء اين اعمال با طواف بر گرد كعبه دفاع مىكند . « مردمان عبوديّت نسبت به خدا را با زيارت بيت اللّه الحرام و طواف كردن در پيرامون آن اظهار مىدارند .\r\nاز هر سرزمين و شهر به حجّ خانهء خدا مىآيند ؛ خدا اينجا را خانه‌اى ويژهء خود و محلّى مقدّس قرار داده است ، در صورتى كه خدا محصور در يك محل و به يك جا نزديكتر از جاى ديگر نيست » « 4 » .\r\n\r\n\r\n","description":"","footnote":"\r\n( 1 ) - همان جا .\r\n( 2 ) - قرآن ، آل عمران ، 71 - 70 ؛ يس ، 27 - 26 ؛ اوائل ، ص 46 - 45 .\r\n( 3 ) - همان جا .\r\n( 4 ) - « العكبريه » ، پرسش 24 .\r\n","page_name":" 152 ","page_number":168},
  {"content":"\r\n\r\n\r\nغلوهاى طرد شده\r\nديديم كه ، به گفتهء مفيد ، امامان از همهء آفريدگان جز حضرت محمّد ( ص ) افضلند . ولى فاصلهء ميان خدا و آفريدگانش بايد بدين طريق محفوظ بماند كه بگوييم از دانستن غيب ، جز آنكه گاهگاه خدا به لطف خويش بر ايشان آشكار مىسازد ، محرومند .\r\nاينكه بدنهاى ايشان پس از مرگ به بهشت منتقل مىشود ، امتيازى براى ائمّه است ، ولى اين نيز تنها چيزى است كه در قرآن به عنوان پاداش به هر مؤمن وعده داده شده است .\r\nپس اين امتياز به هيچ وجه امامان را در وضعى ما فوق ديگران قرار نمىدهد ، و نيز بالضّروره امام را هم مرتبهء با حضرت محمّد ( ص ) نمىكند .\r\nمفيد در شرحى كه بر عقائد صدوق نوشته ، به توضيح معانى كلمات « غلوّ » و « تفويض » پرداخته ، و دربارهء غلوّ چنين گفته است :\r\n« غلات متظاهر به اسلام ، امير المؤمنين و امامان از نسل او - عليهم السّلام - را به خدا بودن و پيغمبر بودن منسوب كرده و چندان در برترى آنان در دين و دنيا سخن گفته‌اند كه از حدّ تجاوز كرده است . چنين كسان كافر و گمراهند و امير المؤمنين ( ع ) به كشتن و سوزاندن ايشان به آتش فرمان داده ، و امامان نيز به كافر بودن و خروج از اسلام ايشان حكم كرده‌اند » « 1 » .\r\nتفويض كه در ميان شيعيان معنايى متفاوت با معناى آن در علم كلام سنّى دارد ، گونه‌اى از غلوّ است . معتقدان به آن براى امامان جنبهء الوهيّت قائل نيستند ، بلكه ايشان را محدث مىدانند با وجود اين « مدّعى آنند كه خدا ايشان را يگانه و ويژه آفريده\r\n\r\n\r\n","description":"","footnote":"\r\n( 1 ) - تصحيح ، ص 63 . براى اطلاع يافتن از اخبارى كه ريشهء اين اعتقاد را از عبد اللّه بن سبأ دانسته و از محكوميت او ياد كرده‌اند ، رجوع كنيد به كشى ، رجال الكشى ، چاپ احمد الحسينى ( نجف : الآداب ، بىتاريخ ) ، ص 101 - 98 . نيز رجوع كنيد به هوجسن  ( M . Hodgson )  ، مقالهء « غلاة » در چاپ دوم دايرة المعارف اسلام ، 95 - 1093 .\r\n","page_name":" 153 ","page_number":169},
  {"content":"\r\n\r\nو آفرينش جهان را با هر چه در آن است و با همهء افعال به ايشان تفويض كرده است » « 1 » .\r\nيك ناظر سنّى ممكن است نيازى به تمايز گذاشتن ميان اين دو درجهء از مبالغه و غلوّ احساس نكند . ولى ظاهرا تهمتهاى غلوّ و تقصير در ميان مكتبهاى مختلف شيعه با يكديگر مبادله شده بود ، چه بلافاصله پس از اين فقره ، مفيد از خود در مقابل اتّهام يك متكلّم قمّى دفاع مىكند ، زيرا كه نخستين گام در غلوّ نپذيرفتن امكان گرفتار شدن به سهو در پيامبران و امامان است . و مفيد به نوبهء خود مخالف خويش را به تقصير متّهم كرده است « 2 »\r\nدربارهء اين كه آيا امامت يك تفضّل الهى يا شايستگى فردى است . مفيد آن را فضلى الهى مىداند ، ولى خداى تعالى آن را به كسانى موهبت مىكند كه بتوانند به آسانى از عهدهء وظايف امامت برآيند ، و نيز خدا بداند كه چنين شخصى همهء صفات استثنايى لازم براى عهده‌دار شدن اين منصب را واجد است . آنچه گفتيم از مطالبى به دست مىآيد كه مفيد دربارهء وظيفهء نبوّت نيز آورده است . دربارهء امامت مفيد چنين مىگويد :\r\n« من مىگويم كه مكلّف ساختن به تكليف امامت ، به معنى ارزانى داشتن آن به امام ، همچون تكليف پيغمبرى است كه پيشتر دربارهء آن سخن گفته شد .\r\nو بزرگداشت واجب و احترام و فرمانبردارى كه ديگران بايد نسبت به او مراعات كنند ، نتيجهء عزم و استقامتى است كه در قيام كردن به اعمالى كه مكلّف به انجام دادن آنها بوده نشان داده است ، و نيز نتيجهء اعمالى است كه زمانى پس از زمان ديگر از وى به وقوع مىپيوندد .\r\n\r\n\r\n","description":"","footnote":"\r\n( 1 ) - تصحيح ، ص 65 . در مورد مذهب تفويض رجوع كنيد به النوبختى ، ص 71 و سعد بن عبد اللّه ، كتاب المقالات و الفرق ، ويرايش محمد جواد مشكور ( تهران :\r\nعطائى ، 1963 ) ، ص 91 ، كه در آن گفته شده كه پيروان محمد بن بشير چنين اعتقادى داشتند . نيز رجوع شود به اقبال ، ص 65 - 264 .\r\n( 2 ) - رجوع شود به پس از اين ، پايان فصل چهاردهم .\r\n","page_name":" 154 ","page_number":170},
  {"content":"\r\n\r\nاين مذهب جمهور اماميّه است بنابر آنچه در نبوّت از آن ياد كردم ، و در ميان ايشان كسانى كه ذكرشان پيشتر گذشت با اين نظر مخالفند . جمهور معتزله و همچنين همهء اصحاب حديث اعتقاد مرا دارند » « 1 » .\r\nوى اشاره به مطلبى مىكند كه بلافاصله پيش از آن دربارهء نبوّت گفته و آن را تفضّل الهى دانسته بود ، ولى پيغمبر از آن جهت شايستهء اين تفضّل مىشود كه خدا از پيش مىداند كه او به تكاليف نبوّت به وجه احسن عمل خواهد كرد « 2 » . اين آموزه را ممكن است همچون بحث دربارهء مسأله‌اى دانست كه معتزله دربارهء آن با يكديگر اختلاف كلمه پيدا كرده بودند ، يعنى اينكه : آيا نبوّت پاداش است يا نه ؟ « 3 » ولى در زمينهء نظام تعليمى مفيد . دليل عمدهء پيدا شدن اين سؤال مبارزهء با شيعيان افراطى معتقد به « تناسخ » است .\r\nوى مطرح كنندگان و مخالفان نظر خود را مبتنى بر اينكه وظيفهء نبوّت و امامت اساسا تفضّل الهى است معرّفى مىكند :\r\n« اين مذهب اكثريّت اماميّه و همهء فقيهان و راويان اخبار ما است . مخالف با آن تنها اصحاب تناسخند كه از اماميّه و ديگران ريشه گرفته‌اند . و در اين مخالفت با ايشان شريكند بنو نوبخت از ميان متكلّمان اماميّه ، و همهء كسانى كه پس از ايشان در علم كلام وارد شدند . و جمهور معتزله بر آنند كه امامت تفضّل است و همهء محدّثان نيز چنين مىگويند » « 4 »\r\nانديشه‌اى كه مفيد در اينجا با آن مخالفت مىكند ، اين است كه شخصا ممكن است در نتيجهء اعمال نيكى كه در يك زندگى سابق داشته شايستهء مقام امامت شود . شيخ مفيد\r\n\r\n\r\n","description":"","footnote":"\r\n( 1 ) - اوائل ، ص 35 - 34 .\r\n( 2 ) - همان جا .\r\n( 3 ) - الاشعرى ، مقالات ، ص 227 .\r\n( 4 ) - اوائل ، ص 33 .\r\n","page_name":" 155 ","page_number":171},
  {"content":"\r\n\r\nسخت با اعتقاد به تناسخ مخالف است كه گاه به گاه در ميان غلات شيعهء قديم رواج پيدا مىكرده است « 1 » . مفيد حتّى معلّم خود ابن بابويه را مورد حمله قرار داده است كه چرا به احاديثى باور كرده يا به تفسير لفظى آنها پرداخته كه بنابر آنها ارواح پيش از اجساد وجود دارند ، و دوام و بقاى ارواح از خود آنها است . به گفتهء مفيد ، اين تعليمات راه را براى طرفداران مذهب تناسخ هموار مىكند « 2 » .\r\n\r\nصفات امام : نظر عبد الجبّار\r\nعبد الجبّار البتّه منكر بهره‌مند بودن امام از علم خاص در دورهء زندگى و وضع ويژهء پس از مرگ است كه شيخ مفيد اين هر دو را از مختصّات امامان مىداند . در خصوص اين مسأله كه جامعهء امّت به امامى معصوم از گناه و خطا نيازمند است ، عبد الجبّار برهان شيعه را نقل مىكند به اينكه اگر امام در معرض گناه باشد ، شايستهء مجازات حدّ شرعى مىشود . در آن صورت ، هم او و هم امّتش به امام ديگرى براى اجراى حد نياز دارند - امامى كه خود ممكن است گرفتار همين دشوارى شود ، و قس على هذا الى غير النّهاية « 3 » عبد الجبّار ، پس از جواب گفتن به اين اعتراض مىگويد كه عصمت « تنها براى رسول اللّه ضرورت دارد ، زيرا كه حجّت براى وحيى است كه مىآورد نه به دليلى كه شما ادّعا مىكنيد » « 4 » . بنابراين عصمت تنها امتياز مخصوص پيغمبر مىشود نه كس ديگر . سپس عبد الجبّار به بيان نظر خود دربارهء امامت و صفات كسى كه مىتواند عهده‌دار اين وظيفه شود ، بدين صورت ادامه مىدهد :\r\n\r\n\r\n","description":"","footnote":"\r\n( 1 ) - رجوع كنيد به النوبختى ، ص 31 ، 35 ، 71 ؛ عبد القاهر بغدادى ، الفرق بين الفرق ، چاپ م . الكوثرى ( قاهره : الثقافة الاسلامية ، 1948 ) ، ص 145 .\r\n( 2 ) - تصحيح ، ص 36 - 32 ، نقل‌شدهء پس از اين ، نيمهء فصل شانزدهم .\r\n( 3 ) - المغنى ، بيستم ، بخش اول ، 84 .\r\n( 4 ) - همان منبع ، ص 85 .\r\n","page_name":" 156 ","page_number":172},
  {"content":"\r\n\r\n« دربارهء امام ضرورتى نيست كه وى از لحاظ تقوى و دانش نسبت به پيروانش ممتاز باشد . هيچ چيز مانع آن نيست كه ديگران در اين گونه صفات با وى سهيم باشند . تنها اين امر ضرورت دارد كه او داراى صفاتى باشد و در وضعى قرار گرفته باشد كه عملا به امامت برسد - و اين درست همان چيزى است كه براى قاضى و امير در اوضاع و احوال خودشان لازم است . و اگر معلوم شود كه امام بد است ، آن وقت امامت او فاسد و باطل مىشود و بايد در فكر تعيين امام ديگرى برآيند - همان گونه كه پس از مرگ امام نيز بايد چنين كنند .\r\nو چون امام بودن مانع از مردن نيست ، مانع آنچه دربارهء آن سخن گفتيم نيز نخواهد بود » « 1 » .\r\nدر برابر اصرار شيعه دربارهء اين مطلب كه امام بايستى محفوظ و مصون از كار بد باشد تا مايهء گمراهى امّت خود نشود ، اين اصرار عبد الجبّار قرار دارد كه امام مىتواند فاسد باشد ، و چون چنين شود بايد او را عزل كنند . در نظر اماميّه ، امام قاضى امّت است و خدا ضامن امام . از ديدگاه معتزله ، امّت قاضى و داور امام است و خدا داور امّت .\r\nكمى پيشتر در همين بخش ، عبد الجبّار بر ضدّ مفهوم عصمت اماميّه و اينكه آن را مخصوص امامان مىدانند بحث كرده است . به گفتهء وى ، عصمت مىتواند به يكى از اين دو معنى باشد :\r\n« ممكن است بدان معنى باشد كه خدا به او مدد كرده است تا از بدى خوددارى كند ، و بدين ترتيب او به سبب آنچه خدا در حقّ او روا داشته معصوم است ولى هر شخص مكلّف به فرمانبردارى از دستور خدا از اين لحاظ با او برابر است و به همين جهت اين نمىتواند چيزى باشد كه آنان در نظر دارند .\r\n\r\n\r\n","description":"","footnote":"\r\n( 1 ) - همان جا .\r\n","page_name":" 157 ","page_number":173},
  {"content":"\r\n\r\nهمچنين مىتواند اشاره به مردى باشد كه حالت وى چنان است كه نمىخواهد شر را انتخاب كند و در انجام دادن وظيفهء خويش قصور ورزد . خدا او را بدان معنى مصون كرده كه او را در وضعى قرار داده است كه مقتضى آن انجام وظيفه است و خوددارى از بدى . ولى مىدانيم كه هيچ مانعى نيست كه چنين چيزى دربارهء گروهى از مردم در هر زمان گفته شود ، نه اينكه تنها به امام اختصاص داشته باشد . و اين باطل بودن دليل ايشان را آشكار مىسازد » « 1 » .\r\nنخستين معنايى كه عبد الجبّار براى عصمت پيشنهاد كرده ، يك مدد مؤثّر ضرورى خدايى نيست . از ديدگاه معتزليان ، همهء مردمان به اندازهء كافى مدد مىشوند تا از بدى بپرهيزند ، و بدين جهت همه از اين لحاظ با يكديگر برابرند . ولى همهء مردمان اين مدد را نمىپذيرند ، و بنابراين انتخاب خود ايشان عامل مؤثّر است . و اين نمىتواند همان مفهوم مفيد از عصمت باشد ، چه وى گفته است كه خدا حمايت خود را تنها مخصوص كسانى قرار مىدهد كه مىداند آن را قبول مىكنند « 2 » . و چون ، بنابر نظر مفيد ، پذيرش حمايت پيشنهاد شده به جوهر عصمت تعلّق دارد ، كسانى كه وى آنان را حمايت شده و معصوم مىنامد « همهء مؤمنان از فرشتگان و پيامبران و امامان هستند » « 3 » .\r\nدليل اينكه چرا مفيد عصمت را دور تر از دايرهء فرشتگان كرام و پيامبران و امامان گسترش نمىدهد ، آن است كه تصوّر وى از عصمت مشتمل بر چيزى بيش از تصوّر عبد الجبّار است . نه تنها گناهان كبيره را فرا مىگيرد ، بلكه گناهان صغيره و حتّى سهو و غفلت را نيز شامل مىشود . تجربه نمونه‌هايى از مردانى را نشان نمىدهد كه مصون از اين خطاهاى كوچك باشند ، و به همين جهت عصمت بدين معنى را بايد امتياز خاصّ پيامبران و امامان و فرشتگان مؤمن دانست .\r\n\r\n\r\n","description":"","footnote":"\r\n( 1 ) - همان منبع ، ص 86 .\r\n( 2 ) - تصحيح ، ص 61 ؛ رجوع كنيد به پيش از اين ، ص 110 .\r\n( 3 ) - اوايل ، ص 111 .\r\n","page_name":" 158 ","page_number":174},
  {"content":"\r\n\r\nعبد الجبّار ، در دنبالهء بحث خود دربارهء انواع ممكن صيانت الهى ، از يك گونهء ديگر نام مىبرد و آن را طرد مىكند كه مفيد نيز آن را طرد كرده است :\r\n« و نيز نمىتوانند بگويند كه او از آن جهت معصوم است كه از كار بد كردن ممنوع است . زيرا اگر چنين باشد ، تكليف و مسئوليّت اخلاقى بىحاصل مىشود و چنين شخصى را نمىتوان ستود .\r\nما آشكار كرديم كه عصمت امام نمىتواند معنايى جز آنكه بدان اشاره كرديم داشته باشد ، و اگر امامان معصوم باشند ، حال آنان مطمئن‌تر از حال آن كسان [ يعنى مردان عادل و نيكوكار امّت 
  ] نخواهد بود » « 1 » .\r\nاز ديدگاه عبد الجبّار ، امامان مىتوانند مرتكب اعمال بد شوند ، حتّى آن اندازه بد كه سبب عزل آنان شود . تصوّر وى از عصمت به صورتى است كه بر هر فرد ديگر از افراد امّت قابل انطباق است . مانعى براى تطبيق عصمت در مورد اين يا آن امام نيست ، ولى به هيچ وجه ضرورت ندارد . بنابراين امام نيازمند به آن نيست كه بهترين فرد امّت باشد . عبد الجبّار بحثى دربارهء علم خاصّ امام ندارد ، و در انديشهء آن نيست كه امام را با پيامبران و فرشتگان مقايسه كند . از لحاظ صفات شخصى ، امام همانند هر انسان ديگر است .\r\nعبد الجبّار همچنين منكر آن است كه امامان بتوانند معجزاتى انجام دهند . هنگامى كه وى مىگويد پيش از معجزه بايد ادّعاى پيغمبرى صورت گرفته باشد ، معجزه را به معنى انحصارى در نظر گرفته است . تنها پيغمبر مىتواند معجزه كند . به پيروى از أبو هاشم جبّائى و با نقل از وى ، گفته است كه پيغمبران بايد يك علامت مميّزه داشته باشند كه بدان وسيله از ديگران تميز داده شوند ، و اين علامت همان معجزه است « 2 »\r\n\r\n\r\n","description":"","footnote":"\r\n( 1 ) - المغنى ، بيستم ، بخش اول ، 86 .\r\n( 2 ) - همان منبع ، پانزدهم ، 217 و بعد .\r\n","page_name":" 159 ","page_number":175},
  {"content":"\r\n\r\nاز طرف ديگر ، به نظر مفيد ، نه تنها امامان بلكه نمايندگان برگزيدهء ايشان نيز قدرت معجزه دارند . گفتهء وى چنين است :\r\n« گفتار در ظهور معجزات توسّط عاملان و سفيران و نوّاب خاصّ ( ابواب ) ائمّه . من مىگويم كه چنين امرى جايز است و عقل و روايت و قرآن مانع آن نيست . و آن مذهب جماعتى از مشايخ اماميّه است . و ابن اخشيد از معتزله و اصحاب حديث در مورد صالحان و ابرار چنين نظرى دارند . نوبختيان منكر آنند و در مخالفت با ما در اين مسأله بر راه معتزله مىروند . زيديّه و خوارج منحرف‌شدهء از اسلام نيز در مخالفت با ما شريك ايشانند » « 1 » .\r\nدر نظام مفيد تعليم قطعى و جازم با حضرت محمّد ( ص ) تمام نمىشود ، و به همين جهت براى جانشينانش امامان و حتّى براى كسان ديگرى كه معيّن شده‌اند تا از طرف ايشان سخن گويند ، نيز امكان بهره‌بردارى از اعتبار معجزه وجود دارد .\r\n\r\nضرورت وجود امام\r\nشيخ مفيد از اين آموزهء مركزى اماميّه دفاع مىكند :\r\n« اماميّه بر اين امر اتّفاق كلمه دارند كه واجب است در هر زمان امامى به عنوان حجّت خداى عزّ و جلّ بر بندگان مكلّفش وجود داشته باشد ، تا با وجود وى مصلحت در دين صورت اتمام پيدا كند .\r\nمعتزله بر خلاف اين اجماع كرده‌اند و روا مىدانند كه زمانهاى فراوانى از وجود امام تهى باشد . در اين مخالفت با اماميّه ، خوارج و زيديّه و مرجئه و عموم منتسبان به حديث با معتزله شريكند » « 2 » .\r\n\r\n\r\n","description":"","footnote":"\r\n( 1 ) - اوائل ، ص 41 . طبقاتى كه مفيد نام برده بدين صورت است : المنصوبون من الخاصة و السفراء و الابواب . دربارهء عنوان اخير رجوع شود به ب . لوئيس  ( B . Lewis )  مقالهء « باب » در چاپ دوم دايرة المعارف اسلام ، اول ، 832 .\r\n( 2 ) - اوائل ، ص 8 .\r\n","page_name":" 160 ","page_number":176},
  {"content":"\r\n\r\nمفيد ، در آغاز كتاب الافصاح فى امامة امير المؤمنين خود كه آن را براى دفاع از جانشينى بلافصل حضرت على ( ع ) به جاى پيغمبر ( ص ) نوشته ، استدلال مختصرى مبتنى بر چهار دليل قرآن و حديث و اجماع و عقل و تجربه بر ضرورت وجود امام بدين صورت كرده است :\r\n« و امّا در قرآن آمده است كه :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  - اى كسانى كه ايمان آورده‌ايد ، از خدا و رسول و اولياى امور خودتان فرمانبردارى كنيد » [ سورهء نساء ، آيهء 59 
  ] . پس خدا معرفت ائمّه را از آن جهت واجب كرد كه فرمانبردارى ايشان را واجب ساخت ، همان گونه كه شناختن خود و شناختن پيامبرش را ( ص ) ، چنان كه گفتيم ، در نتيجهء وجوب فرمانبردارى واجب كرده است . و ديگر اين گفتهء خداى تعالى است :  « يَوْمَ نَدْعُوا كُلَّ أُناسٍ بِإِمامِهِمْ ، فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا  - روزى كه بخوانيم هر دسته از مردم را به امام ايشان ، پس كسانى كه نامهء آنان به دست راستشان داده شود ، نامهء خود را بخوانند و به اندازهء تار ميان هستهء خرما بر ايشان ستم نخواهد شد » [ سورهء بنى اسرائيل ، آيهء 71 
  ] . و اين درست نيست كه كسى به چيزى خوانده شود كه دانستن و شناختن آن بر وى واجب نباشد » « 1 » .\r\nو به دنبال آن شيخ مفيد در خصوص دليل دوم چنين مىگويد :\r\n« و امّا از جهت خبر بايد بگوييم كه اين حديث از پيغمبر ( ص ) به تواتر به ما رسيده است كه گفت : « هر كس بميرد و امام زمان خود را نشناسد ، همچون كسى است كه بر جاهليّت مرده باشد » . اين حديث صراحت دارد بر اينكه\r\n\r\n\r\n","description":"","footnote":"\r\n( 1 ) - الافصاح فى امامة امير المؤمنين على بن ابى طالب ( چاپ دوم ؛ نجف : الحيدريه 1950 ) ، ص 3 .\r\n","page_name":" 161 ","page_number":177},
  {"content":"\r\n\r\nجاهل بودن نسبت به امام سبب بيرون رفتن از اسلام است » « 1 » .\r\nو در مورد دليل سوم شيخ مفيد چنين گفته است :\r\n« و اما در مورد اجماع ، بايد بگوييم كه اختلافى ميان اهل اسلام در اين مسأله نيست كه شناختن ائمّهء مسلمانان بر همگان واجب است همچون واجب بودن بيشتر فرايض دينى » « 2 » .\r\nو اين يك استناد جدلى به اجماع كسانى است كه مسلمان خوانده شده‌اند . مفيد استدلال را بر پايهء اجماع عامّ همهء اهل اسلام قرار داده است ، حتّى كسانى كه در استدلال قبل آنان را خارج‌شدهء از دين معرّفى كرده بود : كسانى كه نمىدانند امام بر حقّ زمان ايشان چه كسى است « 3 » .\r\nدر مورد چهارمين دليل سخن مفيد چنين است :\r\n« و امّا از جهت عقل و تجربه ( النّظر و الاعتبار ) ، ما دريافته‌ايم كه مردمان در امور شرعى وابسته به ائمّه‌اند ، و اين وابستگى مقتضى آن است كه به تحقيق امامان خود را بشناسند . اگر چنين نباشد ، آنچه بدان مكلّف شده‌اند ، همچون تسليم در برابر ايشان در گرفتن حقوق از ايشان ، و مطالعه كردن آنچه مخصوص ايشان است براى ايشان ، و بردن مرافعه به نزد ايشان در آن هنگام كه اختلاف پيش مىآيد ، و مراجعهء به ايشان در هنگام ضرورت ، و نيازمندى به وجود ايشان براى برپا داشتن واجبات همچون نمازها و زكاتها و حجّ و جهاد ، تكليفى بيش از اندازهء توانايى مىشود ، و چون اين گونه مكلّف كردن بر حكيم\r\n\r\n\r\n","description":"","footnote":"\r\n( 1 ) - همان كتاب ، ص 4 - 3 .\r\n( 2 ) - همان كتاب ، ص 4 .\r\n( 3 ) - براى اطلاع يافتن از مفهوم دقيق اجماع در نزد مفيد ، كه در اينجا به كار نرفته ، به پس از اين ، عنوان « اجماع » در فصل يازدهم مراجعه كنيد .\r\n","page_name":" 162 ","page_number":178},
  {"content":"\r\n\r\nرحيم سبحانه مستحيل است ، معلوم مىشود كه خداى تعالى شناختن ائمّه ( ع ) را بر ما واجب ساخته و راه رسيدن به اشخاص ايشان را بدون شكّ و شبهه به ما نموده است » « 1 » .\r\nحاصل اين دليل آن است كه اگر خدا به چيزى فرمان دهد كه محال باشد ، ستم كرده است . اين مقدّمه كه برهان اماميّه بر آن بنا شده ، اصل اساسى معتزليان نيز هست « 2 » .\r\nولى خود معتزله از اين اصل چنين نتيجه‌اى را استنباط نمىكنند . عبد الجبّار منكر آن است كه ضرورت وجود امام از طريق استدلال عقلى قابل اثبات باشد .\r\nبه گفتهء وى ، مىتوان از يكى از دو طريق به ضرورت امامت توجّه پيدا كرد : يا بدان جهت كه شخص بتواند تكاليف خود را به انجام برساند ، و يا براى آنكه امام تكاليف شخص را براى او بيان كند « 3 » . ولى به دليل اوّل نيازى به امامت نيست ، چه آدمى مىتواند بدون امام تكاليفى را كه براى او معيّن شده به انجام برساند . و نيز وجود امام براى توضيح دادن تكاليف آدمى ضرورت ندارد ، زيرا آنچه از جانب عقل به عنوان تكليف تحميل شده با استفادهء از عقل قابل توضيح است ، و تكاليف علاوهء بر اين تكاليف عقلى به اندازهء كافى توسّط پيغمبرى كه با وحى تكليف را آورده ، بيان شده است . و نيز ما به تماسّ مستقيم با پيغمبر نياز نداريم ، زيرا به حدّ وفور احاديثى از او در دسترس ما است « 4 » .\r\nعبد الجبّار ، پس از اثبات اينكه ضرورت وجود امام را نمىتوان از طريق عقل و نظر ثابت كرد ، به بيان برهان خويش در اين خصوص مىپردازد كه بنابر وحى لازم است\r\n\r\n\r\n","description":"","footnote":"\r\n( 1 ) - الافصاح ، ص 4 .\r\n( 2 ) - به استفادهء از اصول اعتزال به عنوان پايه‌اى براى برهانهاى اماميه ، در گولد تسيهر ، شريعت ، ص 189 ، اشاره شده است .\r\n( 3 ) - المغنى ، بيستم ، بخش اول ، ص 17 .\r\n( 4 ) - همان منبع ، ص 20 - 18 .\r\n","page_name":" 163 ","page_number":179},
  {"content":"\r\n\r\nكه در هر زمان امامى وجود داشته باشد . امام مورد نياز است تا حدودى كه در قرآن معيّن شده توسّط او اجرا شود « 1 » ، و نيز بدان جهت كه اجماع اصحاب پيغمبر بر احتياج به وجود امام بوده است « 2 » .\r\nبرهان اوّل عبد الجبّار « بر مبناى وحى » به برهان شيخ مفيد « بر مبناى نظر و اعتبار » شباهت دارد . برهان مفيد عملا بر روى دو پايه بنا شده بود : يكى اصل وحى شده در اين خصوص كه آدمى بايد قانون و شريعت را بداند و از آن اطاعت كند ، و مقدّمهء ديگر مبتنى بر عقل و تجربه بر اينكه قانون و شريعت را نمىتوان بدون حضور امام شناخت و از آن اطاعت كرد .\r\nولى در مورد نوع ضرورتى كه براى وجود امام تصوّر مىشود ، اختلافى واقعى ميان عبد الجبّار و اماميّه وجود دارد . در نظر اماميّه ، ضرورت وجود امام در هر عصر ضرورتى مطلق است ، در صورتى كه در نظر عبد الجبّار چنين نيست . عبد الجبّار اين مطلب را كه در بعضى از روايات اماميّه آمده قبول ندارد كه : اگر زمين خالى از حجّت خدا شود ، ساكنان خود را فرو خواهد برد « 3 » .\r\nبا وجود اين شيخ مفيد و معتزله هر دو در وضع آشفتهء مشابهى از آن جهت قرار داشتند كه نمىتوانستند به امامى كه در عصر او مىزيستند اشاره كنند . مفيد همين مطلب را همچون برهانى براى كوبيدن معتزله به كار برده است . وى مىگويد :\r\n« جالب توجّه است كه ما و معتزله هر دو به ضرورت امامت و نياز به وجود يك امام در هر عصر معترفيم ، و هر دو كسى را كه منكر نياز به وجود امام پس از پيغمبر باشد بر خطا مىدانيم . با وجود اين ، آنان هميشه به جهت اعتقاد ما به غيبت امام و اينكه زمان گذشته و هنوز امام ظهور نكرده ، به ما ناسزا\r\n\r\n\r\n","description":"","footnote":"\r\n( 1 ) - همان منبع ، ص 41 .\r\n( 2 ) - همان منبع ، ص 47 .\r\n( 3 ) - كلينى ، اول ، 179 ، شمارهء 13 - 10 .\r\n","page_name":" 164 ","page_number":180},
  {"content":"\r\n\r\nمىگويند ، در صورتى كه خودشان اين مطلب را قبول دارند كه از زمان امير المؤمنين ( ع ) تا زمان حاضر امامى نداشته‌اند ، و نيز اميدوارى به آن ندارند كه در آيندهء نزديك امامى استقرار پيدا كند . به هر صورت ، عذر ما براى اعتقاد به غيبت مقبولتر است و ، چون به چشم انصاف مقايسه شود ، بيش از ايشان شايستگى آن داريم كه پاسخگوى نياز به يك امام در هر زمان باشيم » « 1 » .\r\nشيخ مفيد ، پس از بيان اينكه اماميّه بيش از معتزله تكليف خود را در خصوص امامت انجام داده‌اند ، راه چنين اعتراضى را از طرف معتزله بر اماميّه از آن جهت كه امام ايشان غايب شده است ، مىبندد و مىگويد :\r\n« بنابراين آن قوم چنين گفته‌اند : « با اينكه آنان [ يعنى اماميّه 
  ] به نيازمندى به وجود امام معتقدند ، بخت بد ايشان را آشكارا مىتوان ديد ، چه حدود شرعى اكنون به جهت آنكه امامى براى اجرا كردن آنها وجود ندارد ، موقوف مانده است . شما مىگوييد كه امامتان تا زمان غيبت آشكار بود . اكنون عذر شما براى موقوف ماندن حدود و اجراى احكام چيست ؟ »\r\nو من در جواب گفتم : « اين مردم [ يعنى اهل سنّت 
  ] ، با آنكه همچون ما در معرض اين اتّهام نيستند كه اجراى حدود و اقامهء احكام را پس از آنكه امامى كه مأمور آنها بود به غيبت رفت مهمل گذاشته باشند ، بر اين اعتقادند كه در هر زمان گروهى از اهل حلّ و عقد وجود دارد كه قدرت اجراى حدود و اقامهء احكام به عهدهء آنان محوّل است . پس آنان چه عذرى براى قصور در تعيين امام دارند ، در صورتى كه مىبينند اهل حلّ و عقد وجود دارد و مورد اعتراف است ؟ چون اين گونه كسان در هر عصر وجود دارند و آشكارا ديده مىشوند ، لازم است امامى تعيين كرده باشند كه حدود و احكام الهى را اجرا كند . ولى اين همه وقت را از دست داده‌اند بدون اينكه به چنين كارى\r\n\r\n\r\n","description":"","footnote":"\r\n( 1 ) - شيخ مفيد ، خمس رسائل فى اثبات الحجة ، نامهء سوم ، ص 4 .\r\n","page_name":" 165 ","page_number":181},
  {"content":"\r\n\r\nبپردازند ، و از روى نافرمانى از راه هدايت منحرف شده‌اند . و اين است حجّت ما بر ضدّ ايشان » « 1 » .\r\nمفيد در دنبالهء اين بحث مىگويد كه اگر مخالفان عذرى براى عدم تعيين امام داشته باشند ، عذر شيعيان براى نشان ندادن امام خود پسنديده‌تر است . چه اين مطلب به خوبى دانسته است كه بسيارى از اخلاف حضرت على ( ع ) كشته يا تبعيد شده‌اند ، و مابقى آنان هميشه گرفتار ترس و بدگمانى دستگاه حاكم نسبت به ايشان مىزيسته‌اند .\r\nاز سوى ديگر ، معتزله كه به بانگ بلند مدّعى آنند كه « امر به معروف و نهى از منكر مىكنند » ، و مىگويند كه مىتوانند از اطاعت يك حكومت بد خوددارى ورزند ، در عمل از آزار ديدن اجتناب كرده و با فرمانروايان سر كار راه آمده‌اند « 2 » .\r\nعبد الجبّار ، هنگام سخن گفتن از جانشين بلافصل حضرت على ( ع ) ، تصديق مىكند كه حضرت حسن ( ع ) امام واقعى بود ، و بنابراين استعفاى او به سود معاويه تحت فشار صورت گرفته و استعفاى قلبى نبوده است . حتّى اگر اين استعفا ارادى هم صورت گرفته بود ، رسميّت و اعتبار نداشت ، چه امام بر حق نمىتواند از سمت خود استعفا كند « 3 » . امامان راستين ديگر عبارت بوده‌اند از امام حسين ( ع ) و زيد بن على و محمّد بن عبد اللّه ( النّفس الزّكيّه ) و ابراهيم و يزيد بن وليد و عمر بن عبد العزيز . معاويه و مروانيان قطعا امامان راستين نبوده‌اند « 4 » .\r\n\r\n\r\n","description":"","footnote":"\r\n( 1 ) - همان منبع ، ص 5 - 4 .\r\n( 2 ) - همان منبع ، ص 6 - 5 .\r\n( 3 ) - المغنى ، بيستم ، بخش دوم ، 49 - 147 .\r\n( 4 ) - همان منبع ، ص 150 - 149 . براى اطلاع يافتن از ايستار معتزله نسبت به اين امور و نسبت به خلفاى عباسى ، رجوع كنيد به و . مادلونگ ، امام قاسم بن ابراهيم و اصول عقايد زيديه ( برلن : دگرويتر ، 1965 ) ، ص 43 - 36 .\r\n W . Madelung , Der Imam al - Qasim ibn Ibrahlm und die Glaubenslehre der Zaiditen ( « Studien zur sprache . Geschichte und Kultur des Islamischen Orients » , Neueo Folge , Vol . I ; Berlin : De Gruyter ) . \r\n","page_name":" 166 ","page_number":182},
  {"content":"\r\n\r\nعبد الجبّار به صراحت نگفته كه دربارهء خلفاى عبّاسى چگونه مىانديشيده است .\r\nبا اين همه چنين اعتراض كرده است : چگونه مىتواند كسى معترف به ضرورت وجود يك امام در هر دوره باشد ، در صورتى كه مىبيند در دورهء حاضر چنين امامى وجود ندارد ؟ پاسخ وى چنين است :\r\n« قصد ما از « تكليف » داشتن فعلى يك امام نيست . قصد ما تنها آن است كه با وجود بعضى از شرايط بر عهدهء مردم است كه يك امام داشته باشند :\r\nاين كه عملا امكان اين داشتن موجود باشد ، و اينكه شخص شايسته‌اى براى احراز مقام امامت در دسترس باشد ، و اينكه امام واجب يا وارثى وجود نداشته باشد . هنگامى كه اين شرايط كامل شود ، بر امّت واجب است كه امامى را تعيين كند . اگر چنين كنند ، وظيفهء خويش را به انجام رسانيده‌اند ؛ در غير اين صورت در انجام وظيفه قصور كرده‌اند » « 1 » .\r\nجواب عبد الجبّار به اين اعتراض كه چرا امامى در زمان حاضر وجود ندارد ، صورت ملايم‌شده‌اى از ضرورت نيازمندى به وجود امام است . و اين با نظام وى بسيار سازگار است كه در آن تكليف و ضرورت داشتن يك امام از وحى نتيجه مىشود نه از استدلال عقلى . چون مردمان مىتوانند معقولانه بدون امام راه خود را طى كنند ، ضرورت داشتن امام در همهء زمانها ، در نزد معتزله آن اندازه فشارى را كه در نظام شيعه دارد نخواهد داشت .\r\nمفيد نيز مجبور بود به همين اعتراض كه معتزله در برابر او قرار داده بودند ، پاسخ دهد : چرا امام غايب شما خود را بر شما آشكار نمىسازد ؟ وى جواب اين سؤال را با توسّل به اصلح و مصلحت مىدهد . امام مىداند كه مفيد و كسان ديگر مانند او در ايّام غيبت وى دچار ترديد و تزلزل نمىشوند . مفيد چنين ادامه مىدهد :\r\n\r\n\r\n","description":"","footnote":"\r\n( 1 ) - المغنى ، بيستم ، بخش اول ، 50 .\r\n","page_name":" 167 ","page_number":183},
  {"content":"\r\n\r\n« و او مىداند كه اين اعتقاد ما كه مبتنى بر استدلال است بىآنكه خود وى در برابر چشمان ما حاضر باشد ، بيشتر به سود ما است و پاداش ما را مىافزايد و افعال ما را ستوده‌تر مىسازد . چه كارى كه با دشوارى فراوان صورت گيرد اجرى بيشتر از كارى دارد كه به آسانى و آرامى انجام شود . چون اين مطلب را دربارهء ما مىداند ، بر او - عليه السّلام - واجب است كه خود را از ما پنهان نگاه دارد ، تا چنان شود كه ما ناگزير از راهى وى را بشناسيم و فرمان او بريم كه پاداشى بيشتر از آن دارد كه اگر او را مىديديم و مىشناختيم و عدم يقينهايى كه از غيبت حاصل مىشود در ميان نبود ، به آن پاداش مىرسيديم » « 1 » .\r\nسپس اعتراض را متوجّه طرف صحبت معتزلى خود مىكند ، و اين اعتقاد را به او نسبت مىدهد كه خدا بايد مطابق بهترين مصلحت اكثريّت مردمان عمل كند . مفيد مىگويد :\r\n« آموزهء اساسى شما دربارهء لطف خدا مؤيّد همان چيزى است كه ما مىگوييم و آن را منطقا ضرورى مىكند ، حتّى اگر دانسته شود كه مقدارى بىايمانى از غيبت امام حاصل مىشود و ايمان بايد نتيجهء آشكار بودن امام باشد .\r\nزيرا شما مىگوييد : « خدا اگر بداند كه بنده‌اش بدون مدد لطف او عمل شريف‌ترى از گونهء فرمانبردارى انجام خواهد داد ، نبايد لطف خود را به او ارزانى دارد » . بنابراين هنگامى كه امام مىداند كه فرمانبردارى نسبت به او در ايّام غيبتش شريفتر از زمانى است كه آشكار باشد ، و نيز بداند كه تودهء مردم در هر دو حال ايمان خود را نسبت به او از دست نخواهند داد ، از آشكار شدن ممنوع است » « 2 » .\r\nولى پيشتر ديديم كه مكتب اعتزال بصره بر آن نيست كه خدا ناگزير بايد بر وفق\r\n\r\n\r\n","description":"","footnote":"\r\n( 1 ) - الفصول ، ص 80 .\r\n( 2 ) - همان منبع ، ص 81 - 80 .\r\n","page_name":" 168 ","page_number":184},
  {"content":"\r\n\r\nآنچه براى بندگانش شايسته‌تر است عمل كند ، در صورتى كه معتزليان بغداد و مفيد مىگويند كه خدا بايد چنين كند « 1 » . پس اين اعتراض ممكن است بر ضدّ معتزليان بغداد نيز اقامه شود .\r\nشاگرد مفيد ، سيّد مرتضى ، دربارهء امكان اينكه ممكن است چنين اعتراضى بر ضدّ خود او بشود از وى چنين پرسيد : اگر مطابق مصلحت امّت آن است كه امام غايب باشد ، آيا در آن هنگام كه وى ظاهر شود ، به زيان امّت نيست ؟ مفيد در جواب او چنين گفته است :\r\n« شك نيست كه در آن هنگام كه خدا از روى رفتار پيروان امام پيش‌بينى كند كه اگر غيبت امام بيش از آنچه طول كشيده است ادامه يابد و امام ظاهر نشود ، اين پيروان به گناهكارى خواهند پرداخت و شايستهء كيفرى خواهند شد كه چندين بار بيش از پاداشى است كه با انتظار به دست مىآورند و اين پاداش جبران آن كيفر را نمىكند ، امام را از پردهء غيب بيرون خواهد آورد .\r\nو دور كردن كيفر از ايشان سودمندتر و ممتازتر از پاداشى است كه ممكن بود در وضع پيشتر بهرهء آنان شود » « 2 » .\r\nبه عبارت ديگر ، هنگامى كه امام غايب است ، پيروان وى فرصت آن دارند كه با وفادار و مؤمن ماندن در اوضاع و احوال دشوار ، از پاداش بيشترى برخوردار شوند . ولى زمانى خواهد آمد كه خدا ، با در نظر گرفتن ضعف اخلاقى آنان ، خواهد دانست كه دشوارى خارج از حدّ تحمّل ايشان است ، و اگر امام فورى ظاهر نشود ، آنان ايمان خود را از دست خواهند داد . در اين هنگام مصلحت آنان مقتضى است كه امام ظاهر شود . پاداشى كه از اين پس نصيب ايشان مىشود كمتر است ، ولى اطمينان بيشترى براى دريافت آن دارند .\r\n\r\n\r\n","description":"","footnote":"\r\n( 1 ) - رجوع كنيد به پيش از اين ص 112 .\r\n( 2 ) - الفصول ، ص 82 .\r\n","page_name":" 169 ","page_number":185},
  {"content":"\r\n\r\nدر برهان ديگرى مبتنى بر اصل اصلح ، مفيد از امكان عمل كردن به مصلحت بيشتر ، حتّى براى دشمنان امام ، بحث مىكند . سخن وى چنين است :\r\n« ملاحظهء ديگر اين است كه كاملا امكان آن براى خدا هست كه اين امر را دربارهء حالت [ عقلى و ذهنى 
  ] بسيارى از دشمنان امام بداند : اينكه اگر امام [ در زمان معيّن 
  ] ظهور كند آنان ايمان آورند و حقيقت را در هنگام ديدن او قبول كنند و به فرمان او گردن نهند ؛ و از طرف ديگر ، اگر در آن زمان ظهور نكند ، آنان در كفر خود باقى بمانند و ، با افزايش شبهه براى ايشان طغيان بيشترى نشان دهند . چون چنين شود ، بر خدا است كه به حكمت خود امام را براى خير عامّه آشكار كند . اگر از آن پس خدا ادامهء غيبت امام را روا دارد ، خير [ كلّى 
  ] را محدود كرده و از بسيارى كسان لطفى را كه براى ترك كفر و بىايمانى به آن نياز داشته‌اند دريغ داشته است . ولى بنابر مذهب اصلح ما براى خدا ممكن نيست كه خير [ كلّى 
  ] را محدود كند .\r\nو نيز ممكن نيست كه خدا به عنوان تفضّلى نسبت به يكى از آفريدگانش ، سودى را كه وى دارد افزايش دهد ، در صورتى كه با همين عمل از اظهار لطف نسبت به جمع كثيرى دريغ ورزد - لطفى كه آنان بدان نياز دارند كه شرّ و بدى را طرد كنند و از كفر ورزيدن نسبت به خدا و پايمال كردن حقوق اوليائش - عليهم السّلام - دست بردارند .\r\nچه نكتهء مهم رهانيدن مردمان از مهلكه‌ها و بازداشتن ايشان از كارهاى زشت است ، نه افزودن بر منافع ايشان . شايسته‌تر [ براى خدا 
  ] آن است كه به يارى يك شخص برخيزد تا وى خود را از آنچه ممكن است مايهء عذاب ابدى او شود جدا كند ، تا اينكه [ به شخص ديگرى 
  ] تفضّلى عنايت كند كه تنها سبب افزايش پاداش و ثواب او مىشود . چه درست همان گونه كه خدا نبايد\r\n\r\n","description":"","footnote":"","page_name":" 170 ","page_number":186},
  {"content":"\r\n\r\nبراى يك نفر كارى كند كه به او سودى برسد و در عين حال مانع رسيدن او به سودى چند برابر شود ، همين گونه هم نبايد در حقّ يك نفر تفضّلى كند كه مانع رسيدن شخص ديگرى به سودى شود كه ارزش آن چند برابر آن تفضّل و لطف خدا است . و هنگامى كه خدا فضل خود را از شخص اوّل دريغ دارد ، او را به وسوسهء كار بد كردن نينداخته است » « 1 » .\r\nمذهب اصلح مفيد سبب ايجاد تعادلى در مصالح گوناگون شده است : فرد در مقابل امّت ، و افزايش پاداش بعضى در برابر رهانيدن ديگران از عذاب ابدى . شيخ مفيد ، با پذيرفتن اين اصل معتزلى بغدادى اصلح ، اساسى براى استدلال در خصوص ادامهء غيبت هر اندازه طول بكشد و براى رساندن آن به نهايت در آن هنگام كه غيبت پايان پذيرفته ، به دست آورده است .\r\n\r\nاعتراض به غيبت\r\nدر نسل معاصر مفيد ، آموزهء امامت شيعهء دوازده امامى در اطراف حقّانيّت و توضيح و دفاع از غيبت آخرين امام متمركز شده بود . البتّه در آن زمان هنوز برهانها و بحثهاى تاريخى در اين باره كه كدام يك از اصحاب پيغمبر ( ص ) جانشين بر حقّ بلاواسطه او بوده ، جريان داشت . ولى در آن هنگام كه سلسلهء امامان و عوامل و نوّاب ايشان از ميان رفته بودند ، اين سؤال برجاى مانده بود : چه اختلاف عملى موجود ميان مذهب تشيّع امامى و مذهب تسنّن وجود دارد ؟\r\nمفيد اين سؤال را بىپرده در هفتمين فصل از كتابش « ده فصل دربارهء غيبت » بيان كرده است : اگر امام شخصا حاضر نيست تا حدود را اجرا كند و احكام الهى را برپا دارد و به جهاد فرمان دهد ، آن وقت چنين به نظر مىرسد كه وجود فرضى وى در اين جهان تفاوتى با نبودن او ندارد و از آن بهتر نيست .\r\n\r\n\r\n","description":"","footnote":"\r\n( 1 ) - همان منبع ، ص 83 - 82 .\r\n","page_name":" 171 ","page_number":187},
  {"content":"\r\n\r\nمفيد دو پاسخ براى اين اعتراض آورده است . نخست اينكه غيبت امام به نياز اجتماع به او به عنوان محافظ شرع و حجّت خدا بر روى زمين پايان نمىدهد . ولى امام به آن نيازمند نيست كه شخصا وظايف خويش را اجرا كند . ممكن است نايبى از جانب خود برگزيند ، همان گونه كه پيامبران نيز به ميانجيگرى نايبان و عمّال خود هنگامى كه حيات داشتند عمل مىكردند . ولى ، هنگامى كه ببيند حزب او از سنّتهايى كه براى آنان برجاى گذاشته منحرف شده‌اند ، آنگاه لازم است كه ظاهر شود و خود شخصا زمام امور را به دست گيرد « 1 » . برهان دوم ناظر به دشمنان پيروان جامعهء شيعه است : اگر شرّ و فساد به سبب غيبت امام در زمين پيدا شود ، ملامت متوجّه خدا نيست كه او را پنهان نگاه داشته است ، بلكه متوجّه مردمان بدى است كه غيبت او را ضرورى كرده‌اند .\r\nاگر خدا به ميل خود امام را بىسببى دور كرده بود ، آن وقت خدا مسئول شرّى مىشد كه در پى بىآن بروز مىكرد . ولى چنين نبوده است « 2 » .\r\nدر روايتى از اماميّه چنين آمده است : « آن كس كه بميرد و امام زمان خود را نشناخته باشد ، همچون كسى است كه در دوران جاهليّت مرده باشد » . شيخ مفيد اين روايت را صحيح دانسته است . پس چگونه بايد غيبت امام را از پيروان خود با وجود اين حديث توجيه كرد ؟ مفيد در جواب مىگويد كه شناختن امام غايب دشوارى ندارد .\r\nفرد شيعه مىداند كه امام در جهان حضور دارد و همين براى او كافى است . بسيار چيزها را مىشناسيم كه آنها را نمىبينيم ، كه از آن جمله است اشخاص و رويدادهاى گذشته و آينده « 3 » .\r\nدر اينجا مخاطب مفيد از او مىپرسد كه فايدهء شناختن امام در صورتى كه آدمى نتواند او را ببيند چيست ؟ مفيد در جواب مىگويد كه شناخت حقيقى ما از وجود امام و امامت و\r\n\r\n\r\n","description":"","footnote":"\r\n( 1 ) - خمس رسائل ، نامهء اول ، « الفصول العشرة فى اثبات الحجة » ، فصل هفتم ، ص 25 - 24 .\r\n( 2 ) - همان كتاب ، ص 25 .\r\n( 3 ) - همان كتاب ، نامهء دوم ، ص 3 - 2 .\r\n","page_name":" 172 ","page_number":188},
  {"content":"\r\n\r\nعصمت و كمال او سزاوار پاداش است . انتظار براى ظهور امام خود يك عمل عبادتى است كه كيفر را دور مىكند و خود به انجام رساندن تكليفى است كه خدا براى ما معيّن كرده است « 1 » . در اينجا مفيد از اعتقاد به غيبت امام نه از طريق استدلالى و عقلى محض ، بلكه با توسّل به فرمان و امر مثبت الهى دفاع مىكند .\r\nدر برابر اين سؤال كه امامان اجداد امام دوازدهم ، با وجود آزارى كه مىديدند پنهان نشدند ، چگونه مىتوان غيبت امام دوازدهم را توجيه كرد ، مفيد جواب مىدهد كه ميان امام دوازدهم و پدران او يك اختلاف مهم وجود دارد . اينان پيروان خود را به آن دعوت نكردند كه شمشير به دست گيرند و شورش كنند ، و بنابراين فرمانروايان زمان ايشان به صورت نسبى آنان را به حال خود وامىگذاشتند . ولى مهدى ، عليه السلام ، هنگامى كه ظهور كند ، علم طغيان را برخواهد افراشت ، و به همين جهت وى بايستى كاملا دقّت كند كه پيش از آنكه نيروهاى كافى در اختيار داشته باشد ، خود را در معرض فرمانروايان صاحب قدرت قرار ندهد كه طبعا در برابر او مقاومت خواهند كرد « 2 » .\r\nيكى از معارضان حديثى از امام جعفر صادق ( ع ) را نقل مىكند كه بنابر آن هر وقت سيصد و سيزده نفر آماده باشد - كه شمارهء رزمندگان همراه با حضرت رسول ( ص ) در غزوهء بدر است - امام بايد ظهور كند و به نبرد بپردازد . بارها اتّفاق افتاده كه چنين شماره‌اى از مردان جنگى در ميان شيعيان وجود داشته است . پس چرا امام ظهور نكرده است ؟ مفيد چنين جواب مىدهد كه مردانى كه اكنون موجودند ، از لحاظ دليرى و بردبارى و سرسختى و وفادارى و انحصار هدف و پاكى و سلامت عقل همسنگ مبارزان بدر نيستند . اگر شمارهء لازم چنان مردانى فراهم شود ، امام بلافاصله ظاهر خواهد شد .\r\nاعتراض‌كننده مىپرسد كه مفيد چگونه نيازمندى به اين خصوصيّات را كه در متن\r\n\r\n\r\n","description":"","footnote":"\r\n( 1 ) - همان جا ، ص 5 - 4 .\r\n( 2 ) - همان كتاب ، نامهء چهارم ، ص 4 - 2 .\r\n","page_name":" 173 ","page_number":189},
  {"content":"\r\n\r\nحديث نيامده ثابت مىكند . وى در جواب به مقايسه‌اى با رفتار پيغمبر ( ص ) در جنگ حديبيّه متوسّل مىشود كه آن حضرت با آنكه چند برابر رزمندگان بدر مبارزانى با خود همراه داشت ، به نبرد نپرداخت . اين مردان از گونه‌اى ديگر بودند « 1 » .\r\nمعترض ديگرى دربارهء معجزه نظرى همانند عبد الجبّار ابراز داشته و آن را نشانه‌اى از حقّانيّت مقام رسالت دانسته است . به گفتهء وى ، اگر امام غايب روزى ظهور كند ، بر وى لازم است كه هويّت خود را به ثبوت برساند ، چه همهء مردمان از نسلى كه ممكن بوده است او را پيش از غيبت بشناسند ، از دنيا رفته‌اند . او نمىتواند هويّت خويش را با معجزه كردن به ثبوت برساند ، بدان جهت كه وى پيغمبر نيست .\r\nمفيد در جواب مىگويد كه معجزه لزوما پيامبرى را ثابت نمىكند ، بلكه راستگويى آن كس كه معجزه مىكند چنين است ، ادّعاى او هر چه مىخواهد باشد . و داستان حضرت مريم را نقل مىكند كه زكريّا معجزآسا خوراكى را در كنار او آماده ديد « 2 » .\r\nدر كنار افعال خود مهدى عليه السلام ، يك دسته نشانه‌هاى ديگر با ظهور او همراه است همچون آمدن سفيانى و دجّال و كشتن اخلاف حسن ، بدان صورت كه در روايات آمده است « 3 » .\r\nبه اين اعتراض كه غير ممكن است كسى در سالهاى دور به دنيا آمده ، و هنوز در اين\r\n\r\n\r\n","description":"","footnote":"\r\n( 1 ) - همان كتاب ، نامهء سوم ، ص 3 - 2 .\r\n( 2 ) - اشاره است به قرآن ، سورهء آل عمران ، آيهء 37 .\r\n( 3 ) - خمس رسائل ، نامهء اول ، فصل دهم ، ص 31 - 29 . براى آگاه شدن از اين علايم و علامتهاى ديگر ظهور حضرت مهدى ( ع ) رجوع كنيد به مفيد ، الارشاد ( نجف :\r\nالحيدريه ، 1962 ) ، ص 61 - 356 . نيز رجوع شود به ه . لامنس ، « سفيانى ، قهرمان ملى اعراب سورى » در نشريهء انستيتوى فرانسوى باستانشناسى خاورى قاهره ، 21 ( 1922 ) 144 - 131 ، مخصوصا ص 36 - 134 .\r\n H . Lammens , « Le Sofianl , heros national des Arabes syriens » , Bulletin de l'Institut francais d'archeologie arientale du Caire . \r\n","page_name":" 174 ","page_number":190},
  {"content":"\r\n\r\nزمان كه سال 411 است زنده باشد ، شيخ مفيد از اشخاص ديرزيسته‌اى نام مىبرد كه نامهاى ايشان در تورات و روايات آمده است « 1 » .\r\nروايات گواه بر وجود امام غايب ، به گفتهء مفيد چندان مستحكم است كه اگر كسى منكر آنها شود بايد همهء روايات مربوط به شريعت اسلامى را انكار كند . از لحاظ عقلى غير ممكن نيست كه خدا امام غايب را به آسمان برده باشد ، ولى چون رواياتى داريم حاكى از آنكه زمين نبايد خالى از حجّت باشد ، مىگوييم كه هنوز بر روى زمين است « 2 » .\r\nمعتزلى از آن تعجب مىكند كه تمايلات هواخواه اعتزال شيخ مفيد ، هرجا كه وى بخواهد متوقّف مىشود . آن معترض چنين گفته است :\r\n« چگونه براى تو كه طرفدار عدل و توحيد هستى ، امكان پذيرفتن امامت كسى فراهم مىشود كه ولادت او قطعى نيست ، تا چه رسد به امامت او ؛ و در وجود او شك است تا چه رسد به غيبت او ؟ و اكنون چندان سال گذشته است كه كسانى از شما كه به او باور دارند ، مىگويند صد و چهل و پنج سال از عمرش گذشته است ! آيا چنين چيزى به عقل يا به وحى درست مىنمايد ؟ » « 3 » .\r\nمفيد در جواب مىگويد كه استدلال وى مبتنى بر اين حديث است كه زمين هرگز از حجّت يعنى برهان الهى خالى نخواهد بود . و چنين ادامه مىدهد :\r\n« حجّت صفاتى چند دارد . هر كس كه داراى اين صفات نباشد حجّت نيست .\r\nو من در اولاد عبّاس و در اولاد على - عليهم السّلام - و در قريش كسى را با اين صفات نيافته‌ام . بنابراين به استدلال عقلى مىدانم كه حجّت بايد شخص ديگر باشد ، هر چند ظاهر و پيدا نيست . چه حجّت تنها شخصى مىتواند باشد\r\n\r\n\r\n","description":"","footnote":"\r\n( 1 ) - خمس رسائل ، نامهء اول ، فصل ششم ، ص 21 - 19 .\r\n( 2 ) - همان منبع ، نامهء پنجم ، ص 3 .\r\n( 3 ) - همان منبع ، ص 4 - 3 .\r\n","page_name":" 175 ","page_number":191},
  {"content":"\r\n\r\nكه از گناه و خطا معصوم است . و چون اين امر مسلّم شد ، لازم مىآيد كه حجّت غايب باشد » « 1 » .\r\nاساس برهان شيخ مفيد در اينجا روايت اماميّه است .\r\n\r\nتعيين امام\r\nچون امامان ، در نظر مفيد ، براى تعليم و هدايت نوع بشر جاى پيامبران را مىگيرند و حجّت خدا بر روى زمين هستند ، بنابراين امّت قدرت انتخاب كردن و تعيين كردن امام را ندارد . امام يا با اظهار معجزه استقرار پيدا مىكند ، يا با تعيين شخصى ( نصّ ) يا با تقرير رسمى ( توقيف ) امام پيش از خود . شيخ مفيد مىگويد :\r\n« اماميّه بر اين مطلب اتّفاق دارند كه امامت ، با نبودن معجزه ، بر صاحب آن جز به نصّ بر خود شخص و توقيف ثابت نمىشود .\r\nمعتزله و خوارج و زيديّه و مرجئه و كسانى كه خود را به نام اصحاب حديث مىخوانند ، با اين نظر مخالفند و امامت را براى كسى كه معجزى ندارد و نصّى و توقيفى در حقّ او نيست جايز شمرده‌اند » « 2 » .\r\nهمهء ائمّه به نصّ توسّط امامان پيش از خود معيّن شده بودند . حضرت رسول ( ص ) و حضرت على ( ع ) هر دو حسن و حسين ( ع ) را تعيين كردند ؛ و پيامبر ( ص ) و على ( ع ) و حسين ( ع ) همه علىّ بن الحسين ( ع ) را به امامت برگزيدند « 3 » .\r\nعبد الجبّار منكر آن است كه تعيين شخصى ، چه بنا بر عقل « 4 » و چه بنا بر وحى « 5 » ، براى امام ضرورى باشد . شرايط بايد در نظر گرفته شود ، و يافتن كسى كه واجد صفات\r\n\r\n\r\n","description":"","footnote":"\r\n( 1 ) - همان منبع ، ص 4 .\r\n( 2 ) - اوائل ، ص 9 .\r\n( 3 ) - همان منبع ، ص 10 .\r\n( 4 ) - المغنى ، بيستم ، بخش اول ، 99 .\r\n( 5 ) - همان منبع ، ص 112 .\r\n","page_name":" 176 ","page_number":192},
  {"content":"\r\n\r\nلازم براى منصب امامت است موضوعى مربوط به كوشش شخصى و اجتهاد است « 1 » .\r\nولى لازم نيست كه شخص برگزيده شده بهترين بوده باشد « 2 » .\r\nبه گفتهء مفيد ، اماميّه آمادهء آنند كه از سلسلهء دوازده امام خود به وسيلهء « قياس عقلى و وحى و حديث پسنديده و برهان آشكارى كه تمسّك به آن سبب رسيدن به يقين است » « 3 » دفاع كنند . منازعات تاريخى كه مفيد بسيارى از وقت و هنر و مركّب خود را به آنها مصروف داشته ، همچون اينكه كدام يك از ياران پيغمبر ( ص ) بهتر بود ، يا اينكه حضرت رسول ( ص ) حضرت على ( ع ) و خاندان او را به جانشينى برگزيد ، همه بيرون از چشم‌انداز بحث حاضر قرار دارد كه بيش از پيشامدهاى تاريخى كه اساس تلاش كلامى او را تشكيل مىدهد ، دربارهء خود علم كلام شيخ مفيد بحث مىكند .\r\n\r\nنتيجه\r\nشيخ مفيد نگرشى از امامت را عرضه مىدارد كه معتدل است ولى به صورت قطعى شيعى دوازده امامى است . استدلال وى بر ضرورت وجود امام مبتنى بر حكمت و عنايت و لطف الهى است . در دفاع از غيبت امام دوازدهم از آموزهء اصلح معتزله بهره‌بردارى مىكند . و اين بدان معنى است كه آميخته شدن كلام معتزلى و شيعى با يكديگر توسّط مفيد ، چيزى بيش از پذيرفتن اصول عدل و توحيد الهى بوده است . ولى هنگامى كه مفيد در معرض آن قرار مىگيرد كه دليل يقين خويش را نسبت به وجود امامى كه هيچ كس او را نديده و نسبت به فايدهء داشتن امامى كه هيچ كس نمىتواند با او مشورت كند ، اظهار بدارد ، به اين روايت شيعى متّكى مىشود كه زمين هرگز نبايد خالى از حجّت باشد .\r\n\r\n\r\n","description":"","footnote":"\r\n( 1 ) - همان منبع ، ص 101 - 99 .\r\n( 2 ) - اوائل ، ص 217 .\r\n( 3 ) - اوائل ، ص 10 .\r\n","page_name":" 177 ","page_number":193},
  {"content":"\r\n . \r\n","description":"","footnote":"","page_name":" 178 ","page_number":194},
  {"content":"\r\n\r\n\r\nفصل ششم صفات خدا\r\nمفيد بحث خود را در خصوص توحيد با اعترافاتى ايمانى بدين صورت آغاز مىكند :\r\n« من مىگويم كه خداى عزّ و جلّ در الاهيّت و ازليّت يگانه است . هيچ چيز به او شبيه نيست و نمىتوان چيزى را همانند او دانست . تنها او شايستهء پرستش است ، و از اين لحاظ به هيچ وجه و به هيچ مناسبت دومى ندارد » « 1 » .\r\nولى به تدريج كه آموزهء يگانگى خدا در علم كلام اسلامى توسعه و تكامل پيدا كرد با اين مسأله روبرو شد كه چگونه لغت و زبان بايد در مورد خدا به كار برده شود .\r\nچيزهاى مختلفى كه دربارهء خدا گفته مىشود به چه چيز از او بازمىگردد ؟ قرآن عدّه‌اى از صفات را براى خدا آورده است . از يك سو چنان نمىنمايد كه همهء آنها داراى معنى واحدى باشند ، و از سوى ديگر نبايد اشاره به چيزهايى در خدا كنند كه مستلزم مركّب بودن خدا و آسيب رسيدن به وحدت او باشد .\r\nمفيد به صورت كلّى راه حلّ اشعرى را براى اين قياس دشوار رد مىكند .\r\nمىگويد كه همهء مؤمنان به يگانگى خدا موافق با اعتقادى هستند كه در بالا نقل شده جز :\r\n« گروه اندكى از مشبّهه كه الفاظ ايمان را ادا مىكنند ولى در معانى آن مخالفت مىورزند . و مردى از بصره ، به نام اشعرى ، در اين خصوص گفتارى دارد مخالف با الفاظ همهء يكتاپرستان و معانى آنها بدان صورت كه وصف كرديم .\r\nوى گفته است كه خداى عزّ و جلّ صفاتى قديم دارد و هميشه بنابر معانيى كه\r\n\r\n\r\n","description":"","footnote":"\r\n( 1 ) - اوائل ، ص 17 .\r\n","page_name":" 179 ","page_number":195},
  {"content":"\r\n\r\nنه او است و نه غير او ، شايستهء آن است كه به دانا ( عالم ) و زنده ( حىّ ) و شنوا ( سميع ) و بينا ( بصير ) و گوينده ( متكلم ) و خواهنده ( مريد ) بودن وصف شود . و نيز اشعرى مدّعى آن بود كه خداى عزّ و جلّ سيماى ( وجه ) قديم و شنوايى ( سمع ) قديم و بينايى ( بصر ) قديم و دو دست ( يدين ) قديمى دارد .\r\nو همهء اينها ازلى و قديمى است ، و اين سخنى است كه گذشته از اهل اسلام ، هيچ يك از معتقدان به يگانگى خدا در گفتن آن بر او پيشى نداشته است » « 1 » .\r\n\r\n\r\n","description":"","footnote":"\r\n( 1 ) - همان جا . معناى كلمهء « معنى » را تثبيت كردن دشوار است . ا . پرتسل ، علم صفات در صدر اسلام ( مونيخ ، فرهنگستان علوم بايرى ، 1940 ) ، ص 37 و بعد ،\r\n O . Pretzl , Die Fruhislamishe Attributenlehre ( Munich : Bayerischen Akademie der / / jssenschafien ) . \r\nثابت كرده است كه در آغاز پيدايش علم كلام اين كلمه غالبا به معنى « عرض » بوده است .\r\nر . فرانك ، در « المعنى : تفكراتى دربارهء معانى فنى اين اصطلاح در كلام و موارد استعمال آن در علم فيزيك معمر » ، مندرج در مجلهء انجمن آسيايى ، هشتاد و هفتم ( 1967 ) ، 252 ،\r\n R . Frank , « Al - ma'na : Some Reflections on the Technical Meanings of the Term in Kalam and its Use idn Physics of Mu'ammar » , F . O . A . S . \r\nگفته است كه اين اصطلاح « تقريبا هميشه ، به جهتى يا جهت ديگر ، به معنى علت درونى و تعيين‌كننده سيمايى واقعى از وجود شخص فاعل است » .\r\nس . فان دن برگ  ( S . van den Bergh )  در ترجمهء تهافت التهافت ابن رشد ( لندن : لوزاگ ، 1954 ) ، دوم ، 4 ، گفته است كه معان متناظر است با اصطلاح رواقى يونانى « لكتا » كه عبارت است از « معانى ( از لحاظى كما بيش عينى ) » . وى به اين كلمه كلمهء « شىء » را نيز وابسته مىداند كه در مقابل اصطلاح رواقى « تى » يا « هر چيز كه از آن چيزى مىتوان گفت » است . براى شرح اين مطلب و ارجاعات بيشتر رجوع كنيد به ى . فان اس ، « ساخت منطقى علم كلام اسلامى » ، درگ . فون گرونباوم ( ويرانيده ) ، منطق در فرهنگ اسلامى قديم ( ويسبادن : هاراسوويتز ، 1970 ) ، ص 33 .\r\n J . Van Ess « The Logical Structure of Islamic Theology » in G . von Grunebaum ( ed ) , Logic in classical Islamic Cugture . \r\n","page_name":" 180 ","page_number":196},
  {"content":"\r\n\r\nاين بود خرده‌گيرى شيخ مفيد بر طرز سخن گفتن اشعرى دربارهء خدا . هدف اشعرى آن بوده است كه يك معناى واقعى براى صفاتى كه در قرآن جهت خدا آمده تثبيت كند . اين كار را از طريق تشبيهاتى با افراد انسانى داراى اين گونه صفات انجام داده و به همين جهت راه را براى متّهم ساختن خويش به مذهب تشبيه هموار كرده است .\r\nدر همهء اينها ، همان گونه كه آلار توجّه كرده ، « مركز علاقهء وى زبان و لغت نيست كه نمايندهء صفات است ، بلكه خود صفات است كه به وسيلهء لغت و زبان مورد توجّه واقع مىشود » « 1 » . متكلّمانى كه با مسئلهء لغت و زبان سر و كار داشتند ، معتزله بودند و همراه با ايشان شيخ مفيد .\r\n\r\nتوصيف و مرجع آن\r\nشيخ مفيد مقصود خود را از صفات بدين صورت بيان كرده است :\r\n« من مىگويم كه صفت در حقيقت چيزى است كه از معنى مستفادى مخصوص موصوف و آنچه با آن شريك است خبر مىدهد . و چنين نخواهد شد مگر آنگاه كه گفتن يا نوشتنى در كار باشد كه بر انديشه دلالت كند و جانشين آن شود . اين مذهب اهل توحيد است ، و گروهى از اهل تشبيه با آن مخالفت كرده‌اند » « 2 » .\r\n\r\n\r\n","description":"","footnote":"\r\n« معنى » در نزد اشعرى قطعا گونه‌اى از واقعيت خارج منطقى دارد . ما به پيروى از آلار ، مسئلهء صفات الهى در نزد اشعرى و اولين شاگردان بزرگ او ، ص 341 ، در ترجمهء به انگليسى مقابل اصطلاح « معنى » كلمهء  « entity »  يعنى شىء موجود و كائن را آورده‌ايم .\r\nبراى آگاهى يافتن از اعتقاد اشعرى دربارهء اينكه خدا حيات و قدرت و علم دارد ، رجوع كنيد به « اللمع » ، ص 14 ، شمارهء 25 - 24 . براى اين اعتقاد وى كه خدا دو دست و دو چشم و يك چهره دارد ، رجوع كنيد به مقالات ، ص 290 .\r\n( 1 ) - آلار ، ص 229 .\r\n( 2 ) - اوائل ، ص 22 .\r\n","page_name":" 181 ","page_number":197},
  {"content":"\r\n\r\nدقّتى كه مفيد براى افزودن ملاحظه‌اى در خصوص محدث بودن زبان و لغت نشان مىدهد ، از توجّه وى به اينكه نقطهء ضعفى براى اعتقاد به قديم بودن قرآن پيدا كند برخاسته است . عبد الجبّار نيز همين توجّه را با گفتن اين مطلب كرده است كه پيش از آنكه خدا بتواند با آدم ابو البشر سخن گويد و « همهء نامها را به او بياموزد » « 1 » ، مىبايستى آدم و فرشتگان زبانى را اختراع كرده باشند « 2 » .\r\nشيخ مفيد مرجع و محلّ اشارهء صفت را انديشه‌اى مىداند كه ذهن و عقل از شىء دارد . اشياء ديگر نيز ممكن است با اين انديشه سازگارى داشته باشند ، و بنابراين همان صفت را مىتوان در مورد آنها نيز به كار برد . مثلا چون خدا و زيد در يك انديشه شريكند كه با صفت « زنده » بيان مىشود ، اين صفت محمول هر دوى آنها واقع مىشود .\r\nتوصيف كردن وظيفهء كلام يا نوشتن است ، و گفتن و نوشتن از وظايف عقلند كه آنها را اختراع مىكند يا به كار مىبرد . به همين جهت است كه پيش از آنكه سخن گفتن وجود پيدا كرده باشد ، صفت و وصف كردن وجود ندارد .\r\nنگرش اشعرى نسبت به توصيف متفاوت است . ابن الباقلّانى گفته است :\r\n« مذهب پيروان حقيقت آن است كه نام ( اسلام ) درست همان چيز ناميده شده ( مسمّى ) يا صفتى وابستهء به آن است ؛ چيزى جز عمل دادن يك نام ( تسميه ) است » « 3 » .\r\nوى در نظريّهء خود راجع به اسماء و صفات ، يك واقعيگرى ساده را بيان مىكند .\r\nهدف او آن است كه هر چه محكمتر واقعيّت تحت اللفظى صفاتى را كه در قرآن به خدا نسبت داده شده ، در او تأكيد كند . زبان و لغت ، در نظر باقلانى ، توسّط عقل از طريق تجريد انديشه‌ها از شىء و به كار بردن كلمات براى بيان كردن آنها نيست . بلكه\r\n\r\n\r\n","description":"","footnote":"\r\n( 1 ) - قرآن ، بقره ، آيهء 31 .\r\n( 2 ) - المغنى ، پنجم ، 166 .\r\n( 3 ) - باقلانى ، كتاب التمهيد ، ويرايش ر . مكارتى ( بيروت : كتابخانهء شرقى ، 1957 ) ، ص 227 .\r\n R . McCarthy ( Beirut : Librairie Orientale ) . \r\n","page_name":" 182 ","page_number":198},
  {"content":"\r\n\r\nلغت و زبان با شىء ارتباط مستقيم دارد « 1 » . صفات خدا به صورت الهى در قرآن غير مخلوق آمده است . قرآن مستقيما دربارهء خدا سخن مىگويد ، و آنچه قرآن از خدا مىگويد بايد به طريقى در خدا بوده باشد .\r\nاز سوى ديگر ، عبد الجبّار مىگويد كه كلمات بنابر قرارداد داراى معنى هستند « 2 » ، و اينكه زبان توسّط آفريدگان اختراع شده است . ارتباط طبيعى و مستقيم ميان نام و چيز ناميده شده يا ميان اسم و مسمّى وجود ندارد . ارتباط آنها نتيجهء قصد كسى است كه نامگذارى كرده است « 3 » . مفيد نيز صريحا منكر ارتباط مستقيمى است كه ابن الباقلّانى دربارهء آن تأكيد كرده است . گفتهء مفيد چنين است :\r\n« من مىگويم كه اسم غير از مسمّى است ، همان گونه كه پيشتر بيان كردم كه صفت در حقيقت جز موصوف است .\r\nاين مذهبى است كه شيعه و معتزله در آن شريكند ، و عامّه [ يعنى اهل تسنّن 
  ] و مجبّرهء معتقد به تشبيه با ايشان مخالفند » « 4 » .\r\nبدين ترتيب معلوم مىشود كه هم شيخ مفيد و هم معتزله واقعيگرى سادهء نظريّهء اشعرى را دربارهء توصيف صفات رد كرده‌اند .\r\nبا وجود اين ، در آنجا كه سخن از آن به ميان مىآيد كه صفت واقعا به چه چيز - در ذهن يا در شىء - اشاره مىكند ، اختلافى ميان شيخ مفيد و عبد الجبّار مشاهده مىشود . مفيد مىگويد :\r\n« من مىگويم كه وصف كردن بارى تعالى به اينكه زنده و توانا و دانا است ، معانى معقولى را مىرساند كه نه ذات است و نه چيزهايى كه به ذات قوام دارند\r\n\r\n\r\n","description":"","footnote":"\r\n( 1 ) - رجوع كنيد به آلار ، ص 304 .\r\n( 2 ) - المغنى ، پنجم ، 160 .\r\n( 3 ) - همان جا .\r\n( 4 ) - اوائل ، ص 98 - 97 .\r\n","page_name":" 183 ","page_number":199},
  {"content":"\r\n\r\nو اعتقاد همهء اصحاب صفات چنان است ، و نه احوال مختلف عارض‌شوندهء بر ذات است كه ابو هاشم جبّائى را اعتقاد چنان است و در اين اعتقاد مخالف با همهء موحّدان است . و مقصود من از « معنى » آن چيزى است كه در گفت و شنيد مفهوم مىشود نه خود چيزهاى موجود .\r\nو اين مذهب همهء موحّدان است و مشبّهه و ابو هاشم - چنان كه ديديم - با آن مخالفند » « 1 » .\r\nسؤالى كه پيش مىآيد اين است : چگونه خدا شايستهء صفاتى است كه به او داده شده ؟ عبد الجبّار تاريخ اين سؤال را چنين خلاصه كرده است :\r\n« سخن در استحقاق خداى تعالى براى اين صفات . و اصل در آن اين است كه اين مسأله ميان اهل قبله مورد اختلاف است : به اعتقاد شيخ ما ابو على ، خداى تعالى شايستهء اين چهار صفت قادر و عالم و حىّ و موجود بودن بنا بر ذات خويش است ( يستحقّها لذاته ) .\r\nو به اعتقاد شيخ ما ابو هاشم شايستگى خدا از جهت چيزى است كه در ذات خود بر آن است ( يستحقّها لما هو عليه فى ذاته ) .\r\nو ابو الهذيل گفته است : « خدا دانا است به علمى كه عين او است » ، و مقصود وى همان است كه شيخ ابو على گفته ، چيزى كه هست عبارت را خلاصه نكرده است . آيا نمىبينى كه آن كس كه مىگويد « خداى تعالى عالم علمى است » ، نمىگويد « اين علم عين ذات او تعالى است » .\r\nو امّا از ديدگاه سليمان بن جرير و كسان ديگرى جز او از صفاتيّه ، خداى تعالى به معانيى مستحقّ اين صفات است كه به وجود يا عدم و به حدوث يا قدم توصيف نمىشوند .\r\n\r\n\r\n","description":"","footnote":"\r\n( 1 ) - اوائل ، ص 23 - 22 .\r\n","page_name":" 184 ","page_number":200},
  {"content":"\r\n\r\nو به اعتقاد هشام بن حكم خدا عالم به علمى است كه در زمان پديد مىآيد يعنى محدث است .\r\nو به اعتقاد كلّابيّه ، خداى تعالى به سبب معانى ازلى شايستهء اين صفات است و مقصود وى از ازلى قديم است ، ولى چون ديده است كه مسلمانان در اين امر اتّفاق كلمه دارند كه همراه با خداى تعالى قديم ديگرى نيست ، جرأت نكرده است كلمهء قديم را به كار برد .\r\nسپس اشعرى پيدا شد ، و به سبب وقاحت و بىپروايى نسبت به اسلام و مسلمانان به صورت مطلق گفت كه خداى تعالى به سبب معانى قديم مستحق اين صفات است » « 1 » .\r\nعبارتى كه با آن مذهب ابو هاشم بيان شده ، يعنى لما هو عليه فى ذاته ، اشاره است به نظريّهء احوال . در نظر ابو على ، صفات خدا به معنى ذات او است .\r\nعبد الجبّار گفتار خود را ادامه مىدهد و مىخواهد ثابت كند كه نظر ابو على آن است كه خدا به ذات خود عالم است :\r\n« و بيان دليل در آنچه گفتيم بدين صورت است : اگر خداى تعالى به علمى عالم باشد ، از دو حال خارج نيست : يا آن علم معلوم است ، يا معلوم نيست .\r\nاگر معلوم نباشد ، اثبات آن جايز نيست ، چه اثبات چيزى كه دانسته نيست در را به روى همهء چيزهاى [ بيهوده 
  ] باز مىكند . و اگر معلوم باشد ، يا قديم\r\n\r\n\r\n","description":"","footnote":"\r\n( 1 ) - شرح ، ص 83 - 182 . اشعرى ، مقالات ، ص 547 ، مىگويد : « سليمان بن جرير گفت : علم خدا سبحانه نه او است و نه جز او . وجه او است . علم او يك چيز است و قدرت او يك چيز و من نمىگويم كه صفات او اشياء است » . و اگر كسى « معنى » را يك چيز بنامد و بگويد كه اين چيزها خود قابل توصيف نيستند ، اين گفته با گزارش عبد الجبار سازگار مىشود .\r\nولى شايد سليمان در اينجا با هشام بن حكم اشتباه شده است كه به صراحت گفته بود كه صفات را نمىتوان توصيف كرد . رجوع كنيد به مقالات ، ص 37 .\r\n","page_name":" 185 ","page_number":201},
  {"content":"\r\n\r\nاست و يا محدث . و همهء اين اقسام باطل است ، پس چيزى جز آن باقى نمىماند كه ، چنان كه گفتيم ، خدا به ذات خويش عالم باشد » « 1 » .\r\nدر اينجا عبد الجبّار بيشتر به آن تمايل دارد كه از آموزهء ابو على بيش از آموزهء ابو هاشم تقويت كند . ولى اين امر سبب پيدا شدن اعتراضى از ديدگاه اصحاب صفات مىشود :\r\n« پس اگر گفته شود : « شما منكر آن نشديد كه اين معانى صفات است ، و صفات به وجود و عدم ، و به حدوث و قدم توصيف نمىشود » در جواب مىگوييم :\r\n« در اين گفته چند تناقض آشكار ديده مىشود : اوّل اينكه آنها را معانى نام گذارديد و نام علم و قدرت و حيات به آنها داديد ؛ دوم اينكه آنها را به وصف صفات توصيف كرديد ؛ و سوم اينكه آنها را به « توصيف نمىشود » وصف كرديد ، و از اين جهت در سخن خود گرفتار تناقض شديد » « 2 » .\r\nجواب عبد الجبّار در اينجا حملهء ساده‌اى به ديدگاه اصحاب صفات است . ولى اعتراض‌كننده با ردّى به جواب عبد الجبّار بازمىگردد حاكى از آنكه عبد الجبّار بايد به اصلاحاتى كه ابو هاشم در آموزهء پدر خود وارد كرده بود ، يعنى به نظريّهء « احوال » وفادار بماند . معترض چنين گفته است :\r\n« اين معانى در نزد ما همچون احوال [ در نسخه اصول بود و به احوال اصلاح شد 
  ] در نزد شما است ، پس همان گونه كه چنين تقسيمى [ يعنى معلوم و غير معلوم و موجود و معدوم 
  ] در نزد شما نيست ، در نزد ما در اين معانى نيز نيست » « 3 » .\r\nاكنون بر عبد الجبّار است كه اختلاف ميان نظام ابو هاشم را با نظامى كه وى\r\n\r\n\r\n","description":"","footnote":"\r\n( 1 ) - شرح ، ص 183 .\r\n( 2 ) - همان منبع ، ص 184 .\r\n( 3 ) - همان جا .\r\n","page_name":" 186 ","page_number":202},
  {"content":"\r\n\r\nبه سليمان بن جرير نسبت داده ، نشان دهد . گفتهء وى چنين است :\r\n« اين معانى در نزد شما معلوم است ، پس تقسيم كردن آنها همچون تقسيم كردن معلومها درست است ، ولى « احوال » چنين نيست ، چه آنها در نزد ما به خودى خود دانسته نيست ، و تنها ذات مشتمل بر آنها دانسته است ، و بنابراين ميان آن دو تفاوت است .\r\nو آنچه دليل بر آن است كه احوال دانسته نيست اين است : اگر دانسته و معلوم باشد ، از جز خود با احوالى ديگر تمايز پيدا مىكند ، و سخن دربارهء اين احوال چنان است كه دربارهء احوال پيشين ، كه بدين ترتيب سلسلهء احوال تا بىنهايت امتداد پيدا مىكند و اين محال است . و اگر مقصود شما از « معانى » همان چيزى است كه ما از « احوال » در نظر داريم ، پس آفرين بر اين توافق ! » « 1 » .\r\nمعناى آموزهء ابو على ظاهرا بايد چنين باشد : وى مىخواست از هرگونه زبان و لغت پرهيز كند كه هدف آن ظاهرا جنبهء شيئيّت بخشيدن به چيزى در خدا باشد كه اين صفات به آن نسبت داده مىشود . بنابراين تنها اين كافى نيست كه ، چنان كه سليمان گفته است ، معتقد به آن باشيم كه علم معنايى در خدا است ، حتّى با در نظر گرفتن اين محدوديّت كه اين معانى صفاتى از خود ندارند كه بنابر آن بتوان آنها را موجود يا معدوم و قديم يا محدث خواند . به اعتقاد ابو على ، مجاز شمردن اين معانى در خدا به يگانگى كامل او آسيب مىرساند . بنابراين بهتر آن است كه بگوييم خدا به ذات خود مىداند ، و به ذات خود زنده و توانا است .\r\nتغيير و تحوّلى كه پسرش ابو هاشم به اين آموزه داد ، محتملا براى پاسخگويى به اين اعتراض بود كه اگر خدا به خود عالم و قادر باشد ، آنگاه لازم مىآيد كه صفت « عالم »\r\n\r\n\r\n","description":"","footnote":"\r\n( 1 ) - همان جا .\r\n","page_name":" 187 ","page_number":203},
  {"content":"\r\n\r\nهمان معنى را داشته باشد كه صفت « قادر » ، چه اين هر دو تنها به ذات الهى بازمىگردد .\r\nچگونه بايد صفاتى را كه به خدا داده شده است تشخيص داد ؟ جواب ابو هاشم آن نيست كه منكر علم خدا به وسيلهء خود او شود . بلكه اين سخن را تلطيف مىكند و مىگويد كه خدا با آنچه در ذات خود آن است عالم است . به عبارت ديگر صفت « عالم » ما ، چون در مورد خدا گفته شود ، به معنى وجود علمى در خدا نيست ، بلكه معرّف خدا در حال دانستن است ؛ « قادر » كه به خدا گفته شود اشاره به قدرتى در خدا نيست ، بلكه اشاره است به خدا در حال قدرت داشتن ، و قس على هذا . به اعتقاد ابو هاشم ، ممكن است گفته شود كه خدا به وسيلهء ذات خود دانا است ، يا اينكه به جهت چيزى ( حالى ) كه در آن است به ذات خود دانا است . صفت معرّف علمى در خدا نيست ، بلكه خدا را همچون عالم معرّفى مىكند . حالتى از علم را در خدا معرّفى نمىكند ، بلكه معرّف خدا در حالتى از علم است .\r\nنظر مفيد دربارهء صفات طرد نكته‌سنجى و تلطيف ابو هاشم و بازگشت به وضع قديمتر جبّائى است كه بلخى نيز از آن پيروى مىكرد « 1 » . سخن مفيد چنين است :\r\n« من مىگويم كه خدا به خود زنده است ( حىّ لنفسه ) ، نه به سبب زندگى ؛ و به خود توانا است و به خود دانا است ، نه به يك معنى ، چنان كه مشبّهه از اصحاب صفات بدان معتقدند ، و نه با احوال بدعت شده‌اى كه ابو هاشم جبّائى آن را پديد آورد و به همين جهت خود را از ديگر اهل توحيد جدا كرد و سبب پيدا شدن گفتارى زشتتر از گفتار اهل صفات شد .\r\nاين مذهب همهء اماميّه و معتزله است جز كسانى كه نام برديم ، و بيشتر مرجئه و جمهور زيديّه و گروهى از اصحاب حديث و خوارج [ در اصل اصحاب الحديث و الحكمة بود كه در آن و الحكمة را به و المحكّمة اصلاح كرديم 
  ] « 2 » » .\r\n\r\n\r\n","description":"","footnote":"\r\n( 1 ) - م . هورتن ، مسئلهء فلسفى پژوهش كلامى در اسلام ، ص 124 ، در ضمن شرح ابن المرتضى .\r\n( 2 ) - اوائل ، ص 18 .\r\n","page_name":" 188 ","page_number":204},
  {"content":"\r\n\r\nمفيد « حال » را به معنى شيئيّت يافته تلقّى مىكند ، در صورتى كه ابو هاشم اين اصطلاح را براى فرار از تصوّر هرگونه جنبهء هيولانى و مادّى در ذات خدا وضع كرده بود . مفيد در الفصول المختارة گفته كه سه چيز غير قابل تعقّل است : يكى « اتّحاد » ( اقنومى ) مسيحيان ، ديگر « كسب » پيروان نجّار ، و سوم « احوال » مكتب ابو هاشم .\r\nمفيد مىگويد كه كلمهء « حال » توسّط ابو هاشم به معنايى به كار رفت كه با معناى متعارفى آن تفاوت داشت . و سپس مفيد در ادامهء بحث چنين مىگويد :\r\n« مايهء شگفتى است كه آن كس كه با اعتقاد به تشبيه نبرد مىكند - حاكى از اينكه خدا علمى دارد كه با آن عالم است و قدرتى كه با آن قادر - و هر كس را كه داراى چنين عقيده‌اى باشد مشرك مىخواند ، خود مدّعى آن شود كه خدا داراى يك « حال » است كه به وسيلهء آن عالم است و به وسيلهء آن با كسى كه عالم نيست تفاوت دارد ؛ و « حالى » دارد كه به آن قادر است و به آن با كسى كه قدرت ندارد تفاوت پيدا مىكند ؛ و همچنين است براى « حىّ » و « سميع » و « بصير » . و با اين همه مدّعى آن باشد كه معتقد به يگانگى خدا است ! چگونه است كه از تناقضگوئى خود خبر ندارد ؟ » « 1 » .\r\nمفيد نمىخواهد تصديق كند كه اختلافى ميان احوال ابو هاشم و معانيى كه ديگران وضع كرده‌اند وجود دارد . سپس به بيان دليل نظريّه مىپردازد :\r\n« معتقد به اين نظر ادّعا مىكند كه اين احوال گونه‌گونند ، و اگر گوناگونى آنها نبود ، صفات با يكديگر تفاوتى پيدا نمىكردند و معانى معقول متباين نمىداشتند .\r\nو اگر از او بپرسيد كه « آيا اين احوال خدا است يا جز خدا ؟ » ، جواب خواهد داد كه « من نمىدانم كه او هستند يا جز او ، چه گفتن هر يك از اين دو غير ممكن است » . با اين همه معتزله و مجبّره را در نظرى كه ابراز مىدارند و\r\n\r\n\r\n","description":"","footnote":"\r\n( 1 ) - الفصول ، ص 80 - 279 .\r\n","page_name":" 189 ","page_number":205},
  {"content":"\r\n\r\nمىگويند صفات خدا نه خدا است نه جز خدا ، متّهم به نادانى مىكند و آنان را ديوانه و ياوه‌گو مىخواند » « 1 » .\r\nشيخ مفيد براى وضع شدن احوال توسط ابو هاشم دليلى آورده است : گوناگونى معانى صفات . وى جواب ابو هاشم را به مسأله ، بدون آوردن پاسخى از خود رد مىكند .\r\nمفيد در ادامهء حمله كردن به نظريّهء احوال از ديدگاه خود كه جنبهء شيئيّت بخشيدن به آنها است ، چنين مىگويد :\r\n« سپس ، وى آنها را اشياء نمىنامد . تضادّ و عدم انسجام اين مطلب از توجّه هر كس كه با استدلال و جدل آشنايى داشته باشد ، پوشيده نمىماند . گمان مىكنم كه آنچه وى را بر آن داشته است تا با آنچه متكلّمان به اثبات رسانيده و بر آن توافق كرده‌اند [ به جاى « من » بايد « هو » خوانده شود 
  ] به معارضه برخيزد ، اين واقعيّت است كه يك شىء بايد يا موجود باشد يا معدوم .\r\nبه همين جهت وى از آن بيزار بود كه حكم به شىء بودن يك حال كند ، چه در آن صورت بايستى يا موجود باشد يا معدوم . اگر موجود بود ، بنابر اصول او و اصول ما ، لزوما مىبايستى يا قديم باشد يا محدث . ولى نمىتواند آن را قديم بنامد ، چه در اين صورت از اعتقاد به وحدت خدا انحراف حاصل كرده و خود را در وضعى بدتر از وضع اصحاب صفات قرار داده است . و نيز نمىتواند آن را محدث بخواند ، چه مىداند كه اگر چنين كند ، يگانهء قديم پيوسته مستحقّ صفات خواهد بود ، و اين با تناقض همراه است . و اگر آن را شىء معدوم بخواند ، خود را در معرض تناقضى قرار داده است همچون آن تناقض كه پيشتر بدان اشاره كرديم . بنابراين وى منكر آن است كه حال يك شىء باشد » « 2 » .\r\n\r\n\r\n","description":"","footnote":"\r\n( 1 ) - همان منبع ، ص 280 .\r\n( 2 ) - همان منبع ، ص 281 .\r\n","page_name":" 190 ","page_number":206},
  {"content":"\r\n\r\nپس صفات ، بنابر اعتقاد خود مفيد ، به چه چيز ارجاع و اشاره مىكند ؟ وى گفته بود كه يك صفت اطّلاعى دربارهء يك انديشهء مخصوص به شىء توصيف شده مىدهد « 1 » . ولى اين را نيز رد كرده بود كه به انديشه‌اى در خدا معتقد باشد . علاوه بر اين گفته است : « غرض من از انديشه چيزى است كه در سخن گفتن مفهوم مىشود ، نه خود چيزهاى موجود » « 2 » . بدين ترتيب مفيد خود را از لحاظ صفات خدا از پيروان مذهب تصوّريگرى « 3 » مىداند . چه اگر ، چنان كه وى مىگويد ، آنچه صفات بدان معنى است يك انديشه است ، آن انديشه نه در شيئى كه از آن سخن گفته مىشود ، كه ذات خدا است بلكه در ذهن شخص سخنگو وجود دارد . همهء انديشه‌ها به ذات خدا و تنها به ذات او اشاره دارد . هر اختلافى ميان آنها ذهنى محض و از شخص گوينده است و تضمينى از جانب شيئى كه دربارهء آن سخن گفته شده ندارد . ابو هاشم براى فرار از همين دشوارى نظريّهء احوال خود را تأسيس كرد . نظريّهء احوال مىتوانست پاسخ موفّقيّت‌آميزى به دشوارى بوده باشد يا نبوده باشد . ولى مفيد اين نظريّه را بدون پيشنهاد كردن نظريّهء ديگرى از طرف خود رد كرده است .\r\nعلاوه بر مسئلهء اختلاف داشتن صفات با يكديگر در ميان خود ، مسئلهء تفاوت داشتن صفت واحد بر حسب آنكه به خالق نسبت داده شود يا به مخلوق ، نيز وجود داشت .\r\nاين مسأله با نظريّه‌اى كه ابو على وضع كرد ، آسانتر از مسئلهء نخستين گشوده شد .\r\nهر يك از ما به وسيلهء علمى در خود « عالم » است كه سبب دانا بودن او است ، در صورتى كه خدا به ذات خود « عالم » است ، يا به گفتهء مفيد ، به خود عالم است .\r\n\r\n\r\n","description":"","footnote":"\r\n( 1 ) - رجوع شود به پيش از اين ص 84 - 83 .\r\n( 2 ) - همان جا .\r\n( 3 ) - تصوريگرى  ( Conceptualism )  ، آموزه‌اى حد وسط ميان اسميگرى  ( Nominalism )  و واقعيگرى  ( Realism )  ، كه در آن كليات يا خصوصيات مجرد ، نه نام تنها هستند و نه واقعيت مستقل دارند ، بلكه تنها همچون انديشه‌هايى در ذهن يا خصوصياتى تجسم‌يافتهء در اشياء جزئى موجودند [ مترجم 
  ] .\r\n","page_name":" 191 ","page_number":207},
  {"content":"\r\n\r\n\r\nصفات ذات و صفات افعال\r\nمعتزله عموما ميان صفات ذاتى خدا كه به صورت ازلى دربارهء او صدق مىكند ، و صفات افعالى كه به معنى فعل و عمل او در زمان است ، تمايز قائل بودند . اين صفات گاه محمول خدا واقع مىشوند و گاه نه . هدف از اين تمايز تأكيد تغييرناپذيرى خدا و فعل محدث و زمانى او در اين جهان بوده است .\r\nمفيد از سه صفت نام مىبرد كه به صورت ازلى دربارهء خدا صدق مىكند و متضادّ آنها هرگز محمول خدا واقع نمىشود . اينها از صفات افعالى او متمايزند . وى مىگويد :\r\n« صفات خداى تعالى بر دو گونه است : يكى منسوب به ذات است كه آن را صفات ذات مىگويند ، دومى منسوب به افعال است و صفات افعال ناميده مىشود .\r\nمعنى اصطلاح « صفات الذّات » ما اين است كه ذات شايستهء معناى اين صفات است - و نه معنايى جز اينها - به شايستگى و استحقاقى ضرورى . و معنى « صفات الافعال » آن است كه اين صفات به وجود فعل تحقّق پيدا مىكند و پيش از وجود فعل چنين نيست .\r\nصفات ذات خداى تعالى توصيف كردن او است به اينكه زنده و توانا و دانا است .\r\nآيا نمىبينى كه او پيوسته شايستهء اين صفات بوده و خواهد بود . و توصيف كردن خداى تعالى به صفات افعال همچون اين گفتهء ما است كه خدا روزى دهنده و زندگىبخش و ميراننده و آغازكننده و بازگرداننده است . آيا نمىبينى كه پيش از آنكه آفريدگان را بيافريند ، درست نيست كه او را خالق توصيف كنيم ، و پيش از زنده كردنش مردگان را نمىتوان او را كننده خواند .\r\nو چنين است سخن در هر چه برشمرديم .\r\nو فرق ميان صفات ذات و صفات افعال آن است كه در صفات ذات نمىتوان\r\n\r\n","description":"","footnote":"","page_name":" 192 ","page_number":208},
  {"content":"\r\n\r\nصاحب آنها را به ضدّ آنها توصيف كرد و نه او را از داشتن خود آن صفات خالى شمرد ، در صورتى كه در صفات افعال وصف كردن كسانى كه شايستهء آنها هستند به ضدّ آنها يا تهى بودن آنها از خود آن صفات درست است . آيا نمىبينى كه خدا را نمىتوان بدان وصف كرد كه ميرنده و ناتوان و نادان است ، و نيز وصف كردن او به اينكه از زنده و دانا و توانا بودن بيرون است درست نيست ؟ ولى او را مىتوان بدين گونه وصف كرد كه امروز آفريننده و روزى دهندهء به زيد و ميرانندهء عمرو و آغاز كنندهء فلان چيز خاص يا بازگردانندهء آن به زندگى نيست . و او را عزّ و جلّ مىتوان بدان وصف كرد كه روزى دهنده و بازدارنده و كننده و ميراننده و آغازكننده و بازگرداننده و هستىبخش و نابودكننده است » « 1 » .\r\nعبد الجبّار معمولا از چهار صفت اصلى نام مىبرد : خدا قادر و دانا و زنده و موجود « 2 » است . به گفتهء وى ، با آن كه لفظ موجود به همين صورت براى خدا كه در قرآن نيامده ، خدا به صورت كائن و ثابت آمده كه به همان معنى موجود است « 3 » . صفات ديگر ، همچون « ازلى » ، نيز از صفات اصلى هستند « 4 » .\r\n\r\nخدا به عنوان عالم\r\nمفيد گفته است كه خدا از همهء حوادث آينده و ممكن آگاه است ، چه آنها كه اتّفاق خواهد افتاد و چه آنها كه چنين نخواهد شد . به گفتهء وى ، هشام بن الحكم به خطا توسط معتزله به انكار اين مطلب متّهم شده بود « 5 » .\r\n\r\n\r\n","description":"","footnote":"\r\n( 1 ) - تصحيح ، ص 11 - 10 .\r\n( 2 ) - مثلا رجوع كنيد به شرح ، ص 182 ، 196 .\r\n( 3 ) - المغنى ، پنجم ، 232 .\r\n( 4 ) - همان منبع ، ص 233 .\r\n( 5 ) - اوائل ، ص 22 - 21 : « من مىگويم كه خدا از هر چيز كه پيش خواهد آمد ،\r\n","page_name":" 193 ","page_number":209},
  {"content":"\r\n\r\nعبد الجبّار تعريف دقيقى از « علم » به وسيلهء نتايج ممكن آن آورده است . وى مىگويد كه ناميدن كسى به نام « دانا » بدان معنى است كه وى شايستهء به وجود آوردن كارهاى هدفدار و محكم است ، بدان شرط كه قدرت عمل كردن داشته باشد . عبد الجبّار گفته است كه اين شرط بدان جهت است كه امكان دارد يكى از ما قابليّت آن را نداشته باشد كه آنچه را مىداند عمل كند « 1 » . به عبارت ديگر ، اگر دربارهء علم عامل خاصّى ترديد داريد ، از محكم بودن افعال او سراغ بگيريد . چون كلمهء « عالم » يا « دانا » محمول\r\n\r\n\r\n","description":"","footnote":"\r\nقبل از آنكه پيش بيايد ، آگاه است ، و هيچ حادثه‌اى نيست كه پيش از حدوث از آن باخبر نباشد . هيچ دانسته يا قابل دانسته شدنى نيست كه خدا به حقيقت آن عالم نباشد » .\r\n« دلايل عقلى و كتاب آسمانى و اخبار متواتر از آل رسول ( ص ) همه بر اين دلالت دارد ، و اين مذهب همهء اماميه است » .\r\n« و ما از آنچه معتزله در مخالفت هشام بن حكم با اين مذهب گفته‌اند چيزى نمىدانيم .\r\nبه گمان ما اين سخن را بر ضد او ساخته‌اند ، و از اين طريق گروهى از شيعيان به غلط در اين اظهار نظر از معتزله تقليد كرده‌اند . از وى نوشته‌اى يا گزارش قابل اعتمادى در اين خصوص در دست نيست . سخن او دربارهء اصول امامت و مسائل امتحان و آزمايش دلالت بر ضد چيزى دارد كه دشمنان به او نسبت داده‌اند .\r\n« و در اين خصوص همهء منتسبين به توحيد با نظر ما موافقند ، جز جهم بن صفوان از مجبره و هشام بن عمرو فوطى از معتزله كه چنان مىپنداشتند كه علم به معدوم تعلق نمىگيرد و تنها بر موجود قرار مىگيرد ، و اينكه اگر خداى تعالى از چيزها پيش از وقوع آنها آگاهى داشت ، امتحان كردن و آزمودن از جانب او كار درستى نمىبود » .\r\nبراى اعتقاد فوطى رجوع كنيد به مقالات ، ص 158 . در مورد جهم به همان كتاب ، ص 95 - 494 رجوع شود . براى گزارشى درباره اعتقاد هشام بن حكم نيز همان كتاب ، ص 494 ، و الخياط ، ص 09 - 108 ، 115 را ببينيد .\r\n( 1 ) - المغنى ، پنجم ، 219 .\r\n","page_name":" 194 ","page_number":210},
  {"content":"\r\n\r\nخدا واقع شود ، بدين معنى است « كه او داراى حالت خاصّى است كه در نتيجهء آن افعال محكم از او صادر مىشود « 1 » » .\r\nبنابراين در نظر عبد الجبّار علم با قابليّت براى طرح نقشه و برنامه پيوستگى دارد .\r\nدليل طرح اين مطلب در عنوان بعد هنگام بحث از ادراك خواهد آمد . خواهيم ديد كه در صورتى كه مفيد ادراك را با علم مربوط مىسازد ، عبد الجبّار چنين نمىكند . در نظر عبد الجبّار ، ادراك با حيات پيوستگى دارد .\r\n\r\nشنوا و بينا\r\nمفيد سميع ( شنوا ) و بصير ( بينا ) بودن خدا را كه در قرآن آمده مىپذيرد ، ولى ملاك اين پذيرش براى وى وحى است نه عقل . در خدا معنايى جز اين ندارد كه او مىداند . مفيد مىگويد :\r\n« گفتار در وصف بارى تعالى به اينكه سميع و بصير ورائى ( نگرنده ) و مدرك است . من مىگويم كه شايستگى « قديم » به اين صفات همه از جهت سمع ( وحى ) است نه قياس و استدلال عقلى . و معنى در همهء اينها تنها علم است نه چيزى بيشتر . آنچه در اين تعبيرات علاوه بر علم مىفهميم ، احساس است ، و آن در حقّ « قديم » غير ممكن است . و لفظ « مدرك » كه خداى تعالى بدان وصف شود ، بدين معنى است كه هيچ چيز از او پوشيده و پنهان نيست . و روا نيست كه از ادراك در مورد خدا ادراك با چشم و حواسّ ديگر فهميده شود كه چنان كه گفتيم احساس است [ و بر خدا روا نيست 
  ] .\r\nاز متكلّمان شيعه كسى را نمىشناسم كه با اين نظر مخالف باشد ، و آن مذهب معتزله بغداد و گروهى از مرجئه و عدّه‌اى از زيديّه است ، و مشبّهه و\r\n\r\n\r\n","description":"","footnote":"\r\n( 1 ) - همان جا .\r\n","page_name":" 195 ","page_number":211},
  {"content":"\r\n\r\nهمانندان ايشان از اصحاب صفات و معتزلهء بصرى با اين نظر مخالفند » « 1 » .\r\nعبد القاهر بغدادى اين آموزه را به ابو القاسم بلخى نسبت داده و گفته كه وى از نظّام پيروى مىكرده است كه بنا به اعتقاد وى خدا به معناى حرفى كلمهء ديدن هيچ چيز را نمىبيند . عبد القاهر در دنبالهء سخن خود چنين آورده است :\r\n« معتزلهء بصره و اصحاب ما مىگويند كه خدا سخن و اصوات را به حقيقت مىشنود نه بدان معنى كه عالم به آن است . ولى كعبى و معتزليان بغداد بر آنند كه خدا چيزى را به معنى ادراك موسوم به شنيدن نمىشنود ، و وصف سميع و بصير را بدين معنى تأويل كرده‌اند كه بر شنيدنيهايى كه ديگران مىشنوند و بر ديدنيهايى كه ديگران مىبينند عالم و آگاه است « 2 » » .\r\nولى چنان كه عبد الجبّار وضع بصريان را بيان كرده ، اين وضع به آن اندازه كه عبد القاهر در نظر داشته ، به وضع اشعريان نزديك نيست . عدم توافق در اين است كه آيا « ادراك » در حقيقت يك صفت جداگانه است يا چنين نيست . عبد الجبّار شنيدن و ديدن را به ادراك بازمىگرداند كه آن را از زنده بودن مشتق مىكند . گفتهء وى چنين است :\r\n« بدان كه خدا [ به حق 
  ] سميع و بصير وصف شده است . اين بدان معنى است كه وى در حالتى است كه خصوصيّت دريافت شنيدنى و ديدنى را ، در صورتى كه وجود داشته باشد ، به او مىدهد . پيش از اين بيان كرديم كه اين حال تنها به زنده بودن او بازمىگردد ، و شنوا بودن به عنوان صفتى بيشتر و برتر از آن بدين نام خوانده نمىشود « 3 » » .\r\n\r\n\r\n","description":"","footnote":"\r\n( 1 ) - اوائل ، ص 21 - 20 .\r\n( 2 ) - عبد القاهرين طاهر البغدادى ، الفرق بين الفرق ، ويرايش محمد الكوثرى ( قاهره :\r\nالثقافة الاسلامية ، 1948 ) ص 109 . عبد الجبار نيز به انكار بغداديان نسبت به ادراك خدا ، در المغنى ، اول ، 138 ، اشاره كرده است .\r\n( 3 ) - المغنى ، پنجم ، 241 .\r\n","page_name":" 196 ","page_number":212},
  {"content":"\r\n\r\nبنابراين نظر عبد الجبّار تنها آن نيست كه « مدرك » را معادل « حىّ » بداند ، چه خدا در آن هنگام نيز كه در معرض دريافت كردن نيست زنده است . در فصل پيش از فصلى كه ذكر آن گذشت ، چنين تمايزى را از لحاظ يك انسان زنده قائل شده است .\r\nبه گفتهء وى :\r\n« توصيف ما از انسان زنده به عنوان « حس‌كننده » و « دريافت‌كننده » همان نيست كه بگوييم او « زنده » است . زنده بودن تنها بدين معنى است كه اين معنى [ يعنى مدرك بودن و حسّاس بودن 
  ] براى او ممكن است .\r\nولى اين درست است كه بعضى از متكلّمان - نه كسانى كه اهل لغت هستند - ، انسان زنده را به عنوان مدرك توصيف مىكنند . اگر مقصودشان از مدرك كسى است كه مىتواند ادراك كند ، اين گونه وصف كردن درست است . و اگر مقصودشان چيزى است كه معنى آشكار اين كلمه مستلزم آن است ، پيش از اين توضيح داديم كه خدا را نمىتوان همچون كسى كه احساس مىكند توصيف كرد ، و بنابراين تكيه كردن به آن همچون تعريفى از « زنده » صحيح نيست » « 1 » .\r\nعبد الجبّار پس از آن مىگويد كه « زنده » به معنى امكان مدرك بودن است نه فعليّت آن .\r\nو امّا براى توضيح معنى « زنده » ، عبد الجبّار اين را مىپذيرد كه بهترين كارى كه مىتواند بكند آن است كه امكاناتى را كه در پى اين صفت مىآيد نام ببرد ، چه كلمهء « زنده » خود واضح‌تر از هر تعريفى است كه از آن بشود « 2 » .\r\nنتيجهء ديگرى از ارتباط تصوّرى عبد الجبّار ميان ادراك و زندگى به جاى ميان ادراك و علم ، در فصل پس از آن مىآيد . در آنجا ديده مىشود كه ، بنابر نظريّهء عبد الجبّار ، يك آفريدهء زنده ، در صورتى كه تنها حواسّ وى آن نظم شايسته داشته و در حضور شيئى\r\n\r\n\r\n","description":"","footnote":"\r\n( 1 ) - همان كتاب ، 231 .\r\n( 2 ) - همان منبع ، ص 20 - 219 .\r\n","page_name":" 197 ","page_number":213},
  {"content":"\r\n\r\nقابل ادراك قرار گرفته باشد ، بالضروره آن چيز را ادراك مىكند . و امّا خدا ، كه به خود زنده است نه به زندگى ، براى ادراك و دريافت به آلات احساس و دريافت نيازى ندارد .\r\nدر نظر عبد الجبّار خدا زنده است و بنابراين اشياء قابل ادراك را در صورتى كه وجود داشته باشند ادراك مىكند . از ديدگاه شيخ مفيد ، گفتن اينكه خدا مدرك است ، بدين معنى است كه نسبت به چيزهاى قابل ادراك « عالم » است . براى عبد الجبّار ، « علم » همراه با تدبير و برنامه‌ريزى و وابستهء به آن است ، نه همراه با ادراك .\r\n\r\nاراده\r\nاختلاف سخن دربارهء « اراده » بدان صورت كه دربارهء خدا از آن بحث مىشد ، بيشتر بود . نظر مجبّره آن بود كه ارادهء خدا قديم است . پيروان نجّار مىگفتند كه ارادهء خدا از ذات او است ، و اشعريان بر آن بودند كه خدا مريد به اراده‌اى قديم است « 1 » .\r\nمعتزله عموما مىگفتند كه اراده صفتى از فعل است نه از ذات ، ولى در اينكه چه گونه فعلى است اختلاف داشتند « 2 » . اغلب بغداديان و همراه با ايشان شيخ مفيد ، ارادهء خدا را به فعل يا به امر او ارجاع مىكردند . گفتهء مفيد چنين است :\r\n« من مىگويم كه خدا از جهت سمع ( وحى ) و پيروى از قرآن و تسليم به چيزهايى كه در آن آمده مريد است ، و اين را به استدلال عقلى واجب نمىدانم .\r\nمن مىگويم كه ارادهء خداى تعالى براى افعالش خود آن افعال است ، و اراده‌اش براى افعال آفريدگانش ، فرمان دادن او به اين افعال است ، و از امامان راهنما از آل محمّد ( ص ) اخبارى در اين باره رسيده است . اين مذهب جمهور معتزلهء بغدادى و بالخاصّه ابو القاسم بلخى و نيز مذهب گروهى از مرجئه\r\n\r\n\r\n","description":"","footnote":"\r\n( 1 ) - اين گزارش از عبد الجبار ، شرح ، ص 440 است .\r\n( 2 ) - اين گزارش از المغنى ، ششم ، بخش دوم ، 2 ، 3 است . در اينجا عبد الجبار نيز بشر بن المعتمر را استثنا مىكند كه بنا بر نظر وى اراده صفتى هم از ذات است و هم از فعل .\r\n","page_name":" 198 ","page_number":214},
  {"content":"\r\n\r\nاست . معتزله بصره با آن مخالفند و در اين مخالفت مشبّهه و اصحاب صفات با ايشان شريكند » « 1 » .\r\nاز سوى ديگر ، عبد الجبّار بر آن است كه خدا به همان معنى مريد است كه يكى از ما چنين است . وى ، در درجهء اوّل ، با كوششهايى مخالف است كه براى يكى دانستن ارادهء خدا با صفات قديمى علم و قدرت او به كار مىرود . عبد الجبّار گفته است :\r\n« هنگامى كه مىگوييم خدا مريد است ، منظور ما آن نيست كه وى دانا يا توانا است . چه ممكن است گاه چيزى را اراده كند كه قادر بر آن نباشد ، يا گاه بر چيزى توانا باشد كه مريد و خواهان آن نيست . و نيز چنين است در علم .\r\nمراد ما آن است كه اراده در خدا به همان گونه حاصل مىشود كه در يكى از ما در آن هنگام كه مريد هستيم حاصل مىشود » « 2 » .\r\nعبد الجبّار توضيح نمىدهد كه چگونه ممكن است خدا چيزى را اراده كند كه تواناى بر انجام دادن آن نباشد . اين جمله بدون شك لغزش قلمى است : خواه از خود او ، يا از مانكديم ، يا از استنساخ كننده‌اى ديگر « 3 » . به هر صورت ، واضح است كه عبد الجبّار مخالف آن است كه مريد بودن را به علم يا به قدرت بازگرداند .\r\nكسانى كه چنين مىكردند مجبّره بودند كه ، براى تمسّك به نظر خود در اينكه خدا هرچه را كه پيش آيد و اتّفاق افتد اراده مىكند ، ارادهء خدا را همدامنهء با علم او مىدانستند و علاوه بر اين ميان آن با تصويب و موافقت خدا تمايز قائل بودند . پس خدا\r\n\r\n\r\n","description":"","footnote":"\r\n( 1 ) - اوائل ، ص 19 .\r\n( 2 ) - شرح ، ص 434 .\r\n( 3 ) - هنگام بحث در همين موضوع در المغنى ، ششم ، بخش دوم ، 188 ، عبد الجبار مىگويد كه خدا قادر است بسيار كارها را انجام دهد كه خواستار آنها نيست ، و يك انسان ممكن است چيزهايى را بخواهد كه بر روى آنها هيچ قدرتى ندارد .\r\n","page_name":" 199 ","page_number":215},
  {"content":"\r\n\r\nهمه چيز را كه اتّفاق بيفتد اراده مىكند ، ولى تنها آنچه را خوب است تصويب مىكند « 1 » .\r\nعبد الجبّار در ادامهء سخن خود از كسانى سخن مىگويد كه با نظر وى در خصوص اينكه خدا به معنى حرفى كلمه مريد است مخالفند :\r\n« در اين خصوص ابو القاسم بلخى و نظّام با ما مخالفند . آنان گفته‌اند : « هنگامى كه مىگوييم خدا فعل خود را اراده مىكند ، مقصود ما اين است كه فعل را بر سبيل سهو و غفلت انجام نمىدهد ، و هنگامى كه مىگوييم فعل غير از خود را اراده مىكند ، منظور ما اين است كه به آن كار فرمان مىدهد و خلاف آن را نهى مىكند » . پس البته معنى اين صفت را در قديم تعالى تثبيت نكرده‌اند » « 2 » .\r\nعبد الجبّار در جريان استدلال براى اثبات نظر خويش ، يك اعتراض جدّى را مورد ملاحظه قرار مىدهد :\r\n« يكى از مطالبى كه آنان اظهار مىدارند اين است : « اگر خداى تعالى مريد باشد - و معلوم است كه وى به صورت دائمى چنين نيست ، بلكه اين صفت پس از آنكه مريد نبوده براى وى حاصل مىشود - ، آنگاه لازم مىآيد كه خدا تغيّرپذير باشد . ولى تغير در خدا ممكن نيست . پس لازم مىشود كه خدا اصلا مريد نباشد » .\r\nپاسخ ما چنين است : « مقصود شما از تغيّر چيست ؟ اگر منظور شما اين است كه خدا پس از مريد نبودن مريد شد ، اين همان چيزى است كه ما مىگوييم .\r\nاگر مقصودتان اين است كه خدا چيزى جز آنچه بود مىشود ، به چه دليل چنين مىگوييد ؟ پس راهى به آنچه خواستار آنند نمىيابند » « 3 » .\r\n\r\n\r\n","description":"","footnote":"\r\n( 1 ) - ابن بابويه بر اين اعتقاد است . براى اطلاع يافتن از برهان شيخ مفيد بر ضد آن ، به اوايل فصل چهاردهم كتاب حاضر مراجعه كنيد .\r\n( 2 ) - شرح ، 434 .\r\n( 3 ) - شرح ، ص 40 - 439 .\r\n","page_name":" 200 ","page_number":216},
  {"content":"\r\n\r\nجهت دوم اختلاف عبد الجبّار بر وى ضرورى مىسازد كه بگويد چگونه خدا مىتواند به اراده كردن آغاز كند بىآن كه تغييرى در وى حاصل شود . به اين منظور ، عبد الجبّار اين نظريّه را پيشنهاد مىكند كه خدا با اراده‌اى مريد است كه در جايگاهى نيست ( لا فى محلّ ) « 1 » . اين توضيحى است براى آنكه چگونه اراده مىتواند براى خدا يك صفت افعالى باشد .\r\nيك اعتراض بر نظريهء عبد الجبّار مبتنى بر آن كه ارادهء خدا مىتواند محدث باشد ، اين است : اگر اراده محدث باشد ، آنگاه به يك ارادهء سابقى نياز است كه اين يك را بوجود آورد ، و ارادهء اسبقى براى آن سابق ، و همچنين تا بىنهايت . عبد الجبّار چنين\r\n\r\n\r\n","description":"","footnote":"\r\n( 1 ) - براى اطلاع از تفصيل كامل اين نظريه رجوع كنيد به المغنى ، ششم ، بخش دوم ، 174 - 111 .\r\nاراده ممكن است يا به معنى قوتى از مريد باشد يا به معنى فعل اراده كردن او .\r\nهنگامى كه عبد الجبار مىگويد كه خدا با يك اراده مريد مىشود ، از يك فعل اراده سخن مىگويد نه از يك قوت . و اين از دو اظهار نظرى كه وى دربارهء ارادهء خدا كرده است آشكار مىشود : تنها يك هدف دارد ، و شبيه با ارادهء آدمى است كه عرضى است و مىآيد و مىرود .\r\nنخست ، بر ضد اعتقاد اشعرى كه خدا با يك ارادهء قديم اراده مىكند ، عبد الجبار در شرح ، ص 447 چنين مىگويد : « سپس ، آن ارادهء قديم همچون ارادهء محدث خواهد بود ، از آن لحاظ كه جز به يك موضوع و متعلق واحد تعلق پيدا نمىكند . پس بر خدا واجب است كه جز يك مراد ( اراده شده ) در نظر نداشته باشد » . يك فعل اراده تنها يك موضوع و متعلق دارد ، در صورتى كه يك قوت و ملكه مىتواند هر اندازه موضوع و متعلق داشته باشد .\r\nدوم اينكه ، ارادهء خدا كه عبد الجبار آن را محدث و نه در محل مىداند ، متناظر و متباين با ارادهء انسان جلوه‌گر مىشود . به گفتهء عبد الجبار انسان با يك عرض ( معنى ) اراده مىكند كه مىآيد و مىرود . رجوع كنيد به المغنى ، ششم ، بخش دوم ، 2 ، 24 . در صفحهء بعد مىگويد كه اين عرض ارادهء او است . در مورد انسان ، اراده يك فعل است نه يك قوت ، چه قوت و ملكه جزئى از ساخت انسان است ، خواه چنان اتفاق افتد كه آن را به كار برد يا به كار نبرد . به همين ترتيب ، ارادهء خدا يك فعل اراده است .\r\n","page_name":" 201 ","page_number":217},
  {"content":"\r\n\r\nپاسخ مىدهد كه اراده از « جنس فعل » است و بنابراين به اراده‌اى براى خود نياز ندارد .\r\nو اين با تجربه ثابت شده است ، چه اراده نيازى به آن ندارد كه همچون چيزى كه خود آن خواسته شده حاصل آيد ، بلكه همچون نتيجه‌اى از موضوع خواسته شده است . هنگامى كه ، مثلا ، خورنده خوراك خود را مىخواهد ، ارادهء او مطلوب نيست ، بلكه مطلوب خوراك است ، و اراده در پى بىآن مىآيد « 1 » . اين راه حلّ خود عبد الجبّار براى مسأله است .\r\nولى از راه حلّ بغداديان نيز ياد كرده و چنين گفته است :\r\n« ولى يكى از ياران بغدادى ما اراده كردن اراده را [ بخوانيد احال ارادة الارادة به جاى احال الارادة 
  ] محال دانسته و گفته است كه آن مانند قديم و گذشته است كه نمىتوان آن را اراده كرد .\r\nولى ما ، اگر هم ارادهء اراده را ممكن بدانيم ، آن را ضرورى نمىخوانيم ، و از ممكن و جايز بودن همان نتيجه حاصل نمىشود كه از ضرورى بودن » « 2 » .\r\nاستدلال عبد الجبّار در اين مورد يك درجه ظريف‌تر از استدلال بغدادى است . اهميّت اين به خودى خود زياد نيست . تنها بدان جهت در اينجا به ذكر آن پرداختيم تا توضيحى دربارهء اين ادّعاى مفيد بياوريم كه معتزلهء بغداد را در جانب خود دانسته ، و اين ادّعا را در محلّ حقيقى خود قرار دهيم . گفتهء وى چنين است :\r\n« من مىگويم كه اراده به اراده‌اى نياز ندارد . زيرا اگر نيازمند باشد ، از آن جهت كه محتاج به يك سلسلهء نامتناهى از اراده‌ها مىشود كه آشكارا محال است ، هرگز به وجود نخواهد آمد . و نيز اين درست نيست كه اراده به خودى خود مطلوب باشد ، چه خاصيّت اراده آن است كه بر آنچه اراده شده مقدّم باشد ، پس اگر روا يا واجب باشد كه اراده خود به خود مطلوب باشد ، روا يا واجب مىشود كه اراده پيش از خود وجود پيدا كند كه اين نيز محال است .\r\n\r\n\r\n","description":"","footnote":"\r\n( 1 ) - شرح ، 453 .\r\n( 2 ) - همان منبع ، ص 54 - 453 .\r\n","page_name":" 202 ","page_number":218},
  {"content":"\r\n\r\nو يكى از ياران اهل نظر ما گفته است كه اراده خود مقصود است ، و غرض وى افعالى است كه از خداى تعالى و به اختراع و ايجاد او صادر مىشود ، چه اينها خود افعال ارادهء خدا هستند . و با هيچ فعل ارادهء ديگرى از جانب او جز خود آن افعال اتفاق نمىافتند . ولى اين به معناى حرفى درست نيست ، بلكه مجاز و استعاره است . نظر درست همان است كه بيان كرديم .\r\nو اين مذهب ابو القاسم بلخى و بسيارى از بغداديان پيش از وى و جماعتى از شيعه است . و گروههايى با اين نظر مخالفند ، از جمله بصريان و همهء مجبّره » « 1 » .\r\nبار ديگر مىبينيم كه مفيد وضعى همچون وضع بغداديان گرفته است . آنچه مفيد و هر دو مكتب معتزله در مخالفت با آن اتّفاق نظر دارند ، مذهب مجبّره است در ازلى و قديم بودن ارادهء خدا « 2 » .\r\n\r\nخدا به عنوان متكلّم\r\nيكى ديگر از صفات خدا كه اشعرى آن را قديم « 3 » خوانده ، و مفيد و معتزله محدث دانسته‌اند ، تكلّم و كلام او است . پيشتر ديديم كه شيخ مفيد كلام را همچون عرض توصيف كرد « 4 » ، و اعراض در نظام وى ابديّت و بقا ندارد . با وجود اين به جايگاهى براى وجود پيدا كردن در آن نيازمندند . خدا كلام خود را براى موسى در بوتهء درخت يا در هواى مماسّ با آن پديد آورد . و متكلّم معنايى بيش از « سازندهء كلام » ندارد « 5 » .\r\n\r\n\r\n","description":"","footnote":"\r\n( 1 ) - اوائل ، ص 93 .\r\n( 2 ) - رجوع كنيد به اشعرى ، « اللمع » ، ص 18 ، شمارهء 36 .\r\n( 3 ) - همان منبع ، ص 15 ، شمارهء 27 .\r\n( 4 ) - رجوع شود به پيش از اين ، ص 121 .\r\n( 5 ) - « العكبريه » ، پرسش 11 . براى آگاهى از نظر عبد الجبار كه همان نظر مفيد است ، رجوع كنيد به المغنى ، هفتم ، 61 - 48 .\r\n","page_name":" 203 ","page_number":219},
  {"content":"\r\n\r\n\r\nسرچشمهء صفات\r\nيكى ديگر از نقاط مورد نزاع ميان معتزليان بغداد و بصره مجوّزى است كه براى نسبت دادن نامها به خدا لازم است . به اعتقاد بصريان ، خدا را مىتوان به نامهايى خواند كه در قرآن و حديث نيامده است ، ولى اين نامها بايد مترادف با نامهاى موجود يا استقراريافتهء به وسيلهء عقل باشد « 1 » . اشعرى گفته است :\r\n« بغداديان با آن مخالفت كرده و گفته‌اند روا نيست خداى عزّ و جلّ را به نامى بخوانيم كه عقل بر درستى معناى آن دلالت مىكند ولى خدا خود را به آن نام نخوانده است . به گفتهء ايشان ، با آن كه معنى « عالم » همان معنى « عارف » است ، خدا را بدان جهت عالم مىناميم كه خود را بدين نام خوانده است ، ولى او را به نام عارف نمىخوانيم « 2 » .\r\nشيخ مفيد نظر بغداديان را همچون نظر خود عرضه مىكند ، و بر آن حجّيّتى را كه امامان براى نام نهادن بر خدا دارند مىافزايد . گفتهء وى چنين است :\r\n« من مىگويم كه ناميدن بارى تعالى جز به آنچه خود بدان نام خويشتن را در كتابش يا بر زبان پيامبرش ( ص ) خوانده ، يا حجّتهاى او از جانشينان پيامبرش ناميده‌اند ، جايز نيست . و نيز چنين است در صفات .\r\nو اخبار آل محمّد ( ص ) بر اين دلالت دارد ، و آن مذهب جماعتى از اماميّه است و بسيارى از زيديّه و همهء معتزلهء بغدادى و جمهور مرجئه و اصحاب حديث ، جز آن كه اين گروهها اجماع را جانشين امام حجّت مىكنند » « 3 » .\r\nتمايل در به كار بردن صفاتى براى خدا كه از قياس عقلى به دست مىآيد و ريشه‌اى در وحى ندارد ، يكى ديگر از نمونه‌هاى نگرش خوشبينانهء قدرت عقل در نزد بصريان است .\r\n\r\n\r\n","description":"","footnote":"\r\n( 1 ) - المغنى ، پنجم ، 179 .\r\n( 2 ) - مقالات ، ص 525 .\r\n( 3 ) - اوائل ، ص 20 - 19 .\r\n","page_name":" 204 ","page_number":220},
  {"content":"\r\n\r\nاز طرفى ديگر ، در ميان تعبيراتى كه از وحى به دست مىآيد ، هر دو مكتب معتزله براى تعيين اينكه كدام اصطلاح بايد به معناى حقيقى و كدام يك به معناى مجازى و استعارى در نظر گرفته شود ، از ملاك عقلى استفاده مىكردند . مثلا ، هر دو مكتب منكر آن بودند كه خدا دست داشته باشد . و در اين فرايند ايجاد محدوديّت عقلى در داخل قلمرو وحى ، بغداديان و شيخ مفيد دور تر مىرفتند . مثلا بصريان بر اين عقيده بودند كه خدا به معنى لفظى كلمه « مريد » و « مدرك » است ، در صورتى كه بغداديان و مفيد چنين نبودند .\r\n\r\nنتيجه\r\nمسئلهء اساسى كه در اينجا پيش مىآيد اين است كه بگوييم صفات اصلى خدا به چه چيز اشاره مىكند ، بىآنكه به اعتقاد به يگانگى خدا آسيبى برسد يا منكر تفاوت معنى در صفات گوناگون شويم . راه حلّ اشعرى راه حلّ سادهء عقلىگرانه است : « عالم » چون محمول خدا واقع شود ، بدان معنى است كه خدا علم قديم دارد . پاسخ ابو على ، كه بلخى و مفيد نيز با آن موافقند ، اين است كه خدا به ذات خود عالم است . مفيد در اين باره چنين توضيح مىدهد كه چون « عالم » محمول خدا واقع شود ، مرجع آن انديشهء خاصّى است كه گوينده از ذات خدا دارد . نظريهء ابو هاشم تلطيفى از نظر ابو على است و در آن مىكوشد تا پيوندى ميان انديشهء گوينده و ذات خدا برقرار كند . چون « عالم » محمول خدا واقع شود ، اشاره است به خدا در حال دانا بودن او . عبد الجبّار از ابو هاشم پيروى كرده است .\r\nهفت صفت اصلى خدا كه بيشتر توجّه به آنها معطوف شده و مورد اختلاف كلمه قرار گرفته ، اينها بوده است : قادر ( توانا ) ، حىّ ( زنده ) ، عالم ( دانا ) ، سميع ( شنوا ) ، بصير ( بينا ) ، مريد ( خواهنده ) و متكلم ( گوينده ) . عبد الجبّار و مفيد در اين توافق دارند كه سه صفت نخستين صفات ذات است . شنوايى و بينايى را مفيد از دانايى متفرّع مىداند ، و عبد الجبّار از زنده بودن . عبد الجبّار مىگويد كه خدا همان گونه اراده مىكند كه انسان .\r\n\r\n","description":"","footnote":"","page_name":" 205 ","page_number":221},
  {"content":"\r\n\r\nمفيد منكر اين نظر است ، و ارادهء خدا را براى افعالش به خود افعال بازمىگرداند ، و ارادهء او را براى آنچه ديگران بايد بكنند ، اوامر او مىداند . عبد الجبّار و مفيد بر اين توافق دارند كه « تكلّم » صفت فعل است ، و اينكه كلام خدا قديم نيست . و بالاخره بايد بگوييم كه شيخ مفيد روا نمىدانست كه براى ناميدن خدا نامهايى جز آنچه در قرآن يا حديث آمده است به كار برده شود ، در صورتى كه عبد الجبّار محمول قرار دادن نامهاى مترادف با آن نامها و صفات ديگرى را كه عقل مجاز بداند ، براى خدا روا مىدانست .\r\nدر همهء اين موارد ، عبد الجبّار وضع بصريان را داشت ، و شيخ مفيد با معتزلهء بغداد موافق بود .\r\n\r\n","description":"","footnote":"","page_name":" 206 ","page_number":222},
  {"content":"\r\n\r\n\r\nفصل هفتم عدل\r\nنخستين نكتهء استقراريافتهء در طرح عدل در نزد معتزله ، اين است كه خدا خود عادل است . از اين اصل نتيجه مىشود كه آدمى بايستى براى انتخاب افعال خويش آزاد بوده باشد . اگر چنين نباشد ، خدا محكوم به اين ستمگرى مىشود كه مردمانى را كه جز بر نافرمانى از او چاره‌اى نداشته‌اند ، كيفر دهد . مسئلهء سوم ، كه از قضيّهء آزادى انسان براى انتخاب اعمال خويش نتيجه مىشود ، اين است كه مسئوليّت آدمى در مقابل نتايج اعمالش تا كجا امتداد پيدا مىكند . اين مسأله مسئلهء افعال متولّد است . در جانب خدا ، مسئلهء ديگرى كه پيدا مىشود ، تكليف وى براى جبران كردن رنجهاى ناروا است .\r\n\r\nعدل الهى\r\nشيخ مفيد بر آن است كه خدا عادل است . ولى سؤال ديگرى كه پيش مىآيد اين است كه چرا افعال خدا مستلزم صفت قادر بودن او است . وى بر آن است كه خدا مىتواند به ستم عمل كند ، ولى چنين نمىكند . گفتهء وى چنين است :\r\n« من مىگويم كه خداى جلّ جلاله بر خلاف عدل توانا است ، به همان گونه كه بر عدل توانا است ، ولى او ستم و ظلم و كار بد نمىكند .\r\nگروه اماميّه و همهء معتزله جز نظّام و جماعتى از مرجئه و زيديّه و اصحاب حديث و خوارج بر اين اعتقادند . همهء مجبّره و نظّام و كسانى كه در جهت خلاف\r\n\r\n","description":"","footnote":"","page_name":" 207 ","page_number":223},
  {"content":"\r\n\r\nعدل و توحيد موافق ايشانند ، در اين اعتقاد مخالف ما هستند » « 1 » .\r\nمخالفان اين اعتقاد از دو اردوى مخالف برخاسته‌اند . گروه اوّل مجبّره‌اند كه در نظر ايشان ملاكى براى حقّ و باطل جز ارادهء حاكم خدا وجود ندارد . به گفتهء ايشان ، خدا نمىتواند ستم كند ، و دليلشان اين است كه آنچه خدا مىكند ، تنها بدان جهت كه او كرده ، حقّ و عدل است « 2 » . گروه دوم از مخالفان بعضى از معتزليانند . اشعرى گفته است كه نظّام و على اسوارى و جاحظ و ديگران بر آنند كه خدا به توانا بودن بر ستم كردن و دروغ گفتن و ترك افعال شايسته‌تر توصيف نمىشود « 3 » . اين وضع اخير حدّى براى آزادى خدا به وجود مىآورد كه اغلب معتزله و شيخ مفيد آن را قبول نداشتند « 4 » .\r\nمفيد در دنبالهء سخن خود به شدّت از اينكه خدا خلاف عدل عمل مىكند به دفاع مىپردازد و آن را به صورت اعتقادى كلّى در اين موضوع بيان مىكند :\r\n« من مىگويم كه خداى عزّ و جلّ عادل و كريم است . آفريدگان را براى عبادت خود آفريده و آنان را به اطاعت از خود فرمان داده و از نافرمانى منع كرده است . همه را مشمول راهنمايى خود قرار داده و به خواست خود نعمت به ايشان ارزانى داشته و در حقّشان نيكى كرده است . هيچ كس را به بيش از توانايى وى مكلّف نساخته ، و جز به چيزى كه توانايى بر انجام دادن آن دارد فرمان نداده است . در آنچه ساخته هيچ چيز بيهوده ، و در آفرينش او هيچ چيز برون\r\n\r\n\r\n","description":"","footnote":"\r\n( 1 ) - اوائل ، ص 23 .\r\n( 2 ) - رجوع شود به پيش از اين ، ص 87 .\r\n( 3 ) - مقالات ، ص 555 .\r\n( 4 ) - محدوديت ديگرى در قدرت خدا نيز به نظام منسوب است كه مفيد در اوائل ، ص 23 ، آن را رد كرده است : « و من مىگويم كه خدا بر آوردن آنچه مىداند كه اتفاق نخواهد افتاد قادر است ، البته از آنچه مستحيل نباشد ، همچون جمع شدن اضداد با يكديگر و محالهاى ديگرى از اين گونه . اجماع اهل توحيد ، جز نظام و گروههاى دور از متعارف كسانى كه افعال آدمى را آفريدهء خدا مىدانند ( اصحاب المخلوق ) ، چنين است » .\r\n","page_name":" 208 ","page_number":224},
  {"content":"\r\n\r\nاز اندازه نيست ، و در فصل او هيچ ناشايستگى و زشتى وجود ندارد . از مشاركت با بندگانش در افعال به دور است ، و از مجبور كردن آنان به كارهايى كه مىكنند منزّه است .\r\nهيچ كس را جز بر گناهى كه مرتكب شده كيفر نمىدهد ، و هيچ بنده‌اى را جز بر كار بدى كه كرده سرزنش نمىكند .  « لا يَظْلِمُ مِثْقالَ ذَرَّةٍ ؛ وَ إِنْ تَكُ حَسَنَةً يُضاعِفْها وَ يُؤْتِ مِنْ لَدُنْهُ أَجْراً عَظِيماً  - به سنگينى ذره‌اى ستم نمىكند ؛ اگر كار نيكى باشد دو برابرش كند و از نزد خودش پاداشى بزرگ دهد » [ قرآن ، سورهء نساء ، آيهء 40 
  ] .\r\nاكثر اماميان بر اين اعتقادند ، و آثار متواتر در اين خصوص از آل محمّد ( ص ) رسيده است . همهء معتزله ، جز ضرار و پيروان او ، همين مذهب دارند كه مذهب گروه كثيرى از مرجئه و جماعتى از زيديّه و محكّمه ( خوارج ) و معدودى از اصحاب حديث نيز هست .\r\nمخالف آنند جمهور عامّه ( اهل تسنّن ) و بازمانده‌هايى از گروههايى كه برشمرديم .\r\nاينان مدّعى آنند كه خدا اغلب آفريده‌هاى خويش را براى نافرمانى و معصيت آفريده ، و بعضى را به پرستش خود مخصوص گردانيده [ خصّ به جاى حضّ كه در نسخهء چاپى آمده 
  ] است . نعمت خود را شامل همهء آنان قرار نداده ، و بيشترين ايشان را به تكليفى بيش از آنچه توانايى دارند مكلّف ساخته است .\r\nافعال همهء آفريدگانش را خود آفريده است . گناهكاران را به معصيتى كه خود ايشان را به آن واداشته عذاب مىكند . به چيزى كه نمىخواهد فرمان مىدهد ، و از چيزى كه مىخواهد نهى مىكند . به ستمكارى بندگانش فرمان داده است . دوستار فساد است ، و راه يافتن بيشتر بندگانش را به صلاح ناخوش دارد .\r\nتعالى اللّه عمّا يقول الظّالمون علوّا كبيرا » « 1 » .\r\n\r\n\r\n","description":"","footnote":"\r\n( 1 ) - همان كتاب ، ص 25 - 24 .\r\n","page_name":" 209 ","page_number":225},
  {"content":"\r\n\r\nشيخ مفيد ، براى دور كردن شبههء بىعدالتى و ستمگرى از خدا ، دربارهء اين نكته تأكيد مىكند كه خدا مردمان را تنها براى گناهان و كارهاى بدى كه انجام داده‌اند مجازات مىكند . گفتهء وى چنين است :\r\n« من مىگويم كه خدا - جلّ جلاله - عدل و كريم است . هيچ كس را جز بر گناهى كه كسب كرده يا جرمى كه مرتكب شده يا كار زشتى كه او را از آن بازداشته و وى به آن پرداخته ، كيفر نمىدهد .\r\nاين مذهب همهء اهل توحيد است جز جهم بن صفوان و عبد السّلام بن محمّد - بن عبد الوهاب جبّائى [ يعنى ابو هاشم 
  ] .\r\nو امّا جهم بن صفوان مدّعى آن بود كه خدا كسى را كه خود او را به معصيت ناگزير كرده و قدرتى به وى بر انتخاب عمل كردن يا عمل نكردن نداده است ، مجازات مىكند .\r\nو امّا عبد السّلام جبّائى گفته كه ممكن است كسى از كار نيك و بد هر دو تهى و از فعل و ترك فعل هر دو بيرون باشد ، و با وجود اين خداى سبحانه او را بدان عذاب كند كه وظيفهء خود را عمل نكرده ، هر چند اگر با ترك واجب هيچ كار ديگرى نكرده يا كار ديگرى در حقّ وى صورت نگرفته باشد .\r\nاين گفته‌اى است كه هيچ يك از اهل توحيد پيش از آن چنين نگفته بوده است .\r\nدر زشتى همچون مذهب جهم و از بعضى جهات از آن هم بدتر است » « 1 » .\r\nاساس اتّهامى كه مفيد بر جهم وارد مىكند آشكار است . اتّهام وى بر ضدّ ابو هاشم جبّائى به قضيّه‌اى مربوط مىشود كه ابو هاشم در مورد آن با پدرش ابو على اختلاف داشته ، و اين نيازمند اندكى توضيح است .\r\nسخن در آن است كه آيا خدا انسان را تنها براى فعل معصيت مجازات مىكند ،\r\n\r\n\r\n","description":"","footnote":"\r\n( 1 ) - اوائل ، ص 29 ، 28 .\r\n","page_name":" 210 ","page_number":226},
  {"content":"\r\n\r\nيا آنكه بىعملى يعنى عدم انجام دادن تكليف نيز سبب مجازات مىشود . ابو على بر آن بود كه خدا تنها آدمى را در مقابل يك فعل كيفر مىدهد . در مورد كسى كه كارى را كه مىتوانسته است انجام بدهد و انجام نداده چه ؟ ابو على اين خوددارى از انجام تكليف را نيز يك فعل مىدانست : فعل يا عمل ترك . پسرش ابو هاشم با اين نظر مخالف بود و عبد الجبّار از اين يك پيروى مىكرد . عبد الجبّار اختلاف را چنين بيان كرده است :\r\n« پيش از اين يادآور شديم كه ستايش و نكوهش و پاداش و كيفر به فرمانبردارى ( طاعت ) و نافرمانى ( معصيت ) تعلّق مىگيرد . آنچه در اينجا مىخواهيم بگوييم اين است كه ستايش و پاداش ، همان گونه كه شايستهء طاعت است ، شايستهء كار بد نكردن نيز هست ، و نكوهش و كيفر ، همانگونه كه شايستهء معصيت است ، شايستهء دست كشيدن از تكاليف و واجبات نيز هست . و اين مسأله‌اى است كه ميان شيخ ، ابو على و ابو هاشم در آن اختلاف است .\r\nبه گفتهء ابو على ، شايستگى براى ثواب و عقاب جز در مقابل فعل فراهم نمىشود .\r\n- نه براى نكردن كارى . و اين بدان جهت است كه [ بخوانيد « فلا ، لانّنا » به جاى « فلأننا » 
  ] ، براى كسى كه قادر به قدرت است [ يعنى در مقابل خدا كه قادر به خود است 
  ] ، حدّ وسطى ميان فعل و ترك وجود ندارد .\r\nو امّا به اعتقاد ابو هاشم ، عمل نكردن درست همچون عمل كردن ، دليلى براى شايستهء پاداش يا كيفر شدن است . اعتقاد صحيح همين است » « 1 » .\r\nدر عمل ، هر دو شيخ بر اين توافق داشتند كه ، مثلا ، كسى كه امانتى به او سپرده شده ، مكلّف است آن را در صورت درخواست مالك امانت به وى پس دهد . و گرنه چنين شخصى مستحقّ نكوهش و كيفر مىشود . ولى چرا ؟ بدان سبب كه ، به گفتهء ابو على ، وى انجام دادن تكليفى را ترك كرده است ؛ و بدان سبب كه ، به گفتهء ابو هاشم ، وى وظيفهء خود را به انجام نرسانده است .\r\n\r\n\r\n","description":"","footnote":"\r\n( 1 ) - شرح ، ص 638 .\r\n","page_name":" 211 ","page_number":227},
  {"content":"\r\n\r\nاين اختلاف به خودى خود اهميّت چندان نداشت ، ولى به سبب برهانى كه از آن الهام گرفته ، جالب توجه است . عبد الجبّار از اعتراضى از جانب ابو على ياد كرده است كه در آن نظر ابو هاشم به صورتى نامساعد به مجبّريگرى جهم تشبيه شده است .\r\nاعتراض‌كننده مىگويد :\r\n« مذهب شما به مذهب جهم شباهت دارد كه روا داشته است بنده به آنچه اصلا به او تعلّق ندارد مجازات شود ، بلكه حال شما بدتر از حال او است . زيرا بيشترين چيزى كه او روا مىدانست اين بود كه بنده بدانچه به او تعلّق ندارد مجازات شود ، و اما اينكه اصلا فعلى نباشد كه او را شايستهء نكوهش و عقاب كند و بازهم مجازات شود ، ديگر نظر او نبود . ولى شما روا دانسته‌ايد كه شخص مورد نكوهش و كيفر واقع شود ، هر چند انجام كارى يا خوددارى از آن ، و پرداختن به چيزى يا ترك كردن آن ، و گناه كبيره يا صغيره‌اى در كار نباشد .\r\nنادانى اين گفتار بيش از نادانى گفتار جهم است ! » « 1 » .\r\nعبد الجبّار به اين اعتراض چنين جواب مىدهد كه ابو هاشم روا نمىداشت كه آن كس كه شايستهء ملامت نيست مورد نكوهش و ملامت واقع شود ، و نكتهء مورد توجّه وى آن بود كه هر كس در انجام تكليف كوتاهى كند شايستهء ملامت است . البتّه خدا بايد پيش از آنكه كسى را براى انجام ندادن وظيفه‌اش ملامت كند . قدرت انجام آن وظيفه را به او بخشيده باشد « 2 » .\r\nاين اختلاف نظر همچنين در تعريفهايى كه دو جبّائى براى « تكليف » به دست داده‌اند ، مشهود است . بنابر ديد ابو على ، تكليف چيزى است كه ترك آن بد و قبيح\r\n\r\n\r\n","description":"","footnote":"\r\n( 1 ) - شرح ، ص 640 .\r\n( 2 ) - همان جا .\r\n","page_name":" 212 ","page_number":228},
  {"content":"\r\n\r\nاست . بنابر ديد ابو هاشم و عبد الجبّار ، تكليف چنين تعريف شده است : « فعلى كه انجام ندادن آن از جهتى شايستهء نكوهش است » « 1 » .\r\n\r\nترك و نيّت\r\nشيخ مفيد ، هنگام بحث دربارهء « ترك » گفته است كه توجّه كردن و به خاطر آوردن در آن شرط نيست . به عبارت ديگر ، كسى كه پس از گذشت مهلت معيّن بازگرداندن امانتى را به مالك آن ترك مىكند ، مستحقّ مجازات است . ظاهرا شرط مفهوم آن است كه شخص امانتدار مىبايستى بداند كه مهلت بازپس دادن آن چه وقت خواهد بود . گفتهء مفيد چنين است :\r\n« گفتار دربارهء كسى كه ترك چيزى مىكند كه به خاطرش خطور نكرده است .\r\nمن مىگويم كه اين روا است ، همان گونه كه بر وى روا است كه اقدام به كارى كند كه بر خاطر او خطور نكرده است . اگر ترك كردن چيزى جز بعد از خطور كردن آن به قلب درست نمىبود ، پرداختن به آن چيز نيز جز بعد از اين جايز نبود . فعل ، براى آنكه فعل باشد ، نيازى به وابستگى به علم يا به توجّه و خطور به قلب ندارد » « 2 » .\r\nاز سوى ديگر ، به گفتهء مفيد در دنبالهء بحث خود ، كسى نمىتواند در زمان حاضر نسبت به ترك فعلى كه نبايد اكنون صورت بگيرد ، بلكه فرصت انجام يافتن آن در آينده است ، گناهكار قلمداد شود . مفيد مىگويد :\r\n\r\n\r\n","description":"","footnote":"\r\n( 1 ) - عبد الجبار ، المغنى : چهاردهم ، 185 . براى آگاهى از نظر ابو هاشم دربارهء « ترك » به عنوان اصطلاحى فنى و مستلزم چهار شرط ، رجوع كنيد به همان كتاب ، ص 179 و بعد .\r\n( 2 ) - اوائل ، ص 109 .\r\n","page_name":" 213 ","page_number":229},
  {"content":"\r\n\r\n« گفتار دربارهء ترك بودن در مكان دهم است در آن حال كه شخص در مكان اوّل است .\r\nمن مىگويم كه اين محال است بدان سبب كه براى وى غير ممكن است در آن هنگام كه در مكان اوّل است در مكان دهم باشد . اگر ترك كردن فعلى كه انجام دادن آن در زمان حاضر ممكن نيست امكان‌پذير بود ، آنگاه اين امكان نيز وجود مىداشت كه در يك وقت بر چيزى قادر باشد كه ضدّ آن در قدرت او نبوده است . و اين به اجماع اهل عدل باطل است .\r\nو در آنچه گفتيم ، ميان ما و جمهور كسانى كه نام برديم [ يعنى « اهل عدل » يا غير مجبّره 
  ] اخلاقى نيست ، هر چند بعضى از كسان كه از حدود متعارف خارجند ، با آنچه گفتيم مخالفند » « 1 » .\r\nاين راهى است كه مفيد از آن راه به سؤال نظرى در مورد اينكه آيا كسى در زمان حاضر مىتواند شايستهء براى ترك تكليفى باشد پاسخ مىدهد . در مقابل آن است اين سؤال كه آيا يك شخص براى نخستين مرحلهء يك واجبى كه به انجام دادن آن آغاز كرده و در آن ثبات نورزيده و آن را به پايان نرسانيده ، مستحقّ پاداش هست يا چنين نيست . اشعرى مىگويد كه اغلب متكلّمان بر آنند كه تكليف نيمه كاره انجام شده ، همچون نماز يا روزهء بريده ، فرمانبردارى از خدا و شايستهء پاداش است « 2 » .\r\nشيخ مفيد به اين مسأله پاسخ كاملا مخالفى مىدهد كه آن را موافق نظر هشام فوطى معتزلى بصرى و دو فقيه امامى مىداند . مفيد دربارهء نيّتى كه با آن شخص افعال شرعى خود را انجام مىدهد ، به دو گونه نيّت معتقد است : يكى آنكه در سراسر فعل دوام نمىكند و در\r\n\r\n\r\n","description":"","footnote":"\r\n( 1 ) - همان جا . مثلا ، در روز اول ماه رمضان ، شخصى هنوز قدرت روزه گرفتن در روز دهم ماه را ندارد . بنابراين نمىتوانيم در روز اول رمضان او را مسئول ترك احتمالى روزهء روز دهم بدانيم كه خدا مىداند كه چنين تركى صورت خواهد گرفت .\r\n( 2 ) - مقالات ، ص 450 .\r\n","page_name":" 214 ","page_number":230},
  {"content":"\r\n\r\nاثناى آن سست مىشود و عمل ناتمام مىماند ، و ديگرى آن گونه نيّت كه به قصد قربت انجام مىگيرد و سستى در آن راه ندارد . به گفتهء مفيد ، اوّلى ارزشى ندارد و اصلا مستوجب پاداش نيست . وى مىگويد :\r\n« گفتار در پيوسته ( موصول ) و گسسته ( مقطوع ) .\r\nمن مىگويم كه براى هر عمل كه مشتمل بر پاره‌هايى از فعل باشد كه خداى تعالى به انجام دادن كامل آنها فرمان داده و آن را واجب ساخته ، و سنّتى مستوجب پاداش همچون نماز و روزه و زكات و طاعتهاى همانند اينها قرار داده ، پاداشى مقرّر است . سپس [ در بعضى حالات 
  ] خدا مىداند كه شخص ممكن است به اختيار خود پيش از تمام شدن آن عمل به اختيار آن را قطع يا تباه كند . چنين عملى براى قصد قربت يعنى نزديكى به خدا صورت نگرفته است .\r\nو در آن هنگام كه عملى به قصد قربت به خداى تعالى آغاز شود ، فاعل آن هرگز به اختيار آن را قطع نمىكند و با ترك كردن اتمام آن از روى عمد سبب تباهى آن نمىشود . چنين عملى را ناگزير به پايان مىرساند و مطابق نظم و ترتيب استقرار يافته ، بنابر اختيار خود ، آن را تمام مىكند .\r\nو اين باب از لحاظ معنى به باب احوال مرگ ( موافات ) مربوط مىشود . و آن مذهب هشام بن الفوطى معتزلى و زرارة بن اعين و محمّد بن طيّار و عدّهء كثيرى از متكلّمان اماميّه است . مخالف با آنند جمهور معتزله و همهء زيديّه و و بيشتر اهل تشبيه و گروه‌هائى از مرجئه » « 1 » .\r\nآنچه مفيد در اينجا مىخواهد بگويد اين است كه چون كسى به انجام دادن يك تكليف شرعى همچون نماز خواندن يا به حجّ خانهء خدا رفتن يا روزه داشتن در روز رمضان آغاز مىكند ، و سپس دنبالهء آن را قطع مىكند ، اين بدان معنى است كه قصد و نيّت وى ، كه خدا از آغاز بر آن آگاه است ، هرگز آن نبوده است كه به پاداشى برسد ، حتّى در مقابل\r\n\r\n\r\n","description":"","footnote":"\r\n( 1 ) - اوائل ، ص 69 .\r\n","page_name":" 215 ","page_number":231},
  {"content":"\r\n\r\nآن پاره از تكليف كه به انجام رسانيده بوده است . اعتقاد هشام فوطى در اين موضوع در جاى ديگر گزارش نشده ، ولى ابن حزم نظر وى را دربارهء احوال مرگ گزارش كرده است . هشام بر آن است كه اگر كسى در سراسر عمر مؤمن باشد و سپس تغيير عقيده دهد و مرتدّ و كافر از دنيا رود ، اين نشانهء آن است كه خدا هميشه ، حتّى در دوران مؤمن بودن وى ، از او ناراضى بوده است « 1 » . به عبارت ديگر ، هيچ يك از كارهاى نيكى كه آن شخص در ايّام مؤمن بودن كرده بوده ، شايستهء پاداش نيست . به همين ترتيب ، ظاهرا ، بنابر نظر هشام دربارهء اعمال پيوسته ( موصول ) و گسسته ( مقطوع ) ، نخستين بخش تكليفى كه شخص به انجام دادن آن برمىخيزد و سپس با اختيار آن را ناتمام مىگذارد ، شايستهء دريافت هيچ گونه پاداش از جانب خدا نيست . از اين لحاظ ، قصد و نيّت شخص در آغاز كار تعيين كنندهء آن است كه وى عمل خود را به پايان مىرساند يا در وسط راه آن را ناتمام رها مىكند .\r\n\r\nقدرت اختيار شخص\r\nمعتزله ، از نظر خويش دربارهء عدل خدا ، اين نتيجهء مستقيم را استخراج كردند كه انسان مىبايستى قدرت انتخاب ميان يك فعل و فعل متقابل آن را داشته باشد . مجبّره در پاسخ ايشان مىگفتند كه اگر چنين باشد ، آدمى بايستى يك آفريننده باشد ، چه افعال وى ساختهء خود او است نه آفريدهء خدا . معتزلهء بصره آشكارا چنان اظهار عقيده مىكردند كه آدمى خالق افعال خويش است . ولى مفيد مىگويد :\r\n« من مىگويم كه آفريده‌ها به كار برمىخيزند و اختراع مىكنند و مىسازند و كسب مىكنند ، ولى بر آنچه به انجام مىرسانند به صورت مطلق لفظ آفريدن را اطلاق نمىكنم . من اين كلمه را از آن حدّ كه خداى تعالى به كار برده است تجاوز نمىدهم ، و آن را در خارج جاهايى كه در قرآن به كار رفته است استعمال نمىكنم .\r\n\r\n\r\n","description":"","footnote":"\r\n( 1 ) - ابن حزم ، كتاب الفصل فى الملل و الاهواء ( قاهره : الادبية ، 20 - 1317 ه ق ) ، چهارم ، 58 . در اين باره به وسط فصل نهم كتاب حاضر مراجعه كنيد .\r\n","page_name":" 216 ","page_number":232},
  {"content":"\r\n\r\nاين گفته اجماع اماميّه است و زيديّه و معتزلهء بغداد و بيشتر مرجئه و اصحاب حديث . معتزليان بصرى با آن مخالفند ، و براى بندگان اصطلاح آفرينندگان را به كار برده‌اند و به همين جهت از اجماع مسلمانان بيرون رفته‌اند » « 1 » .\r\nاين نمونهء ديگر از مخالفت و مقاومت شيخ مفيد است در مقابل اينكه مورد استعمال اصطلاحات قرآنى را از آنچه در قرآن آمده تجاوز دهد . عبد الجبّار نيز چنان ترجيح مىدهد كه بگويد انسان خود افعال خويش را پديد مىآورد « 2 » . ولى در جاى ديگر ، هنگام پاسخ گفتن به يك اعتراض ، مىگويد كه اگر كسى به معناى لغوى متمسّك شود « خالق » نيز كلمهء كاملا خوبى براى به كار رفتن در مورد انسان است ؛ امّا چون يك اصطلاح فنّى است كه در قرآن به كار رفته ، به اين امر تسليم مىشود كه تنها بايد محمول خدا قرار گيرد « 3 » .\r\nمفيد گفته است كه اختيار همان اراده است ، با دلالت ضمنى به در نظر داشتن يكى از دو چيز بدون وجود اجبار و فشار . گفتهء وى چنين است :\r\n« گفتار در اختيار يك شىء و اينكه آيا همان اراده كردن آن است .\r\nمن مىگويم كه خواستن و اراده كردن يك چيز همان اختيار و برگزيدن آن است ، و گزينش آن خواستن آن است و مزيّت نهادن بر آن . و اين كلمه ممكن است بيان كنندهء انديشهء قصد كردن يكى از دو چيز باشد . و نيز بيان كنندهء وقوع فعل است كه در پى علم بدان و بدون اجبار حاصل مىشود .\r\nكلمهء گزيننده يا مختار منحصرا بر كسى اطلاق مىشود كه قادر است . و مقصود اين است كه وى مىتواند فلان كار يا ضدّ آن را انجام دهد ، بىآنكه چيزى در بارهء قصد و عزم خود بيان كند .\r\n\r\n\r\n","description":"","footnote":"\r\n( 1 ) - اوائل ، ص 25 .\r\n( 2 ) - شرح ، ص 323 .\r\n( 3 ) - همان منبع ، ص 380 .\r\n","page_name":" 217 ","page_number":233},
  {"content":"\r\n\r\nاين مذهب جماعتى از معتزلهء بغداد و گروه كثيرى از شيعه است . معتزلهء بصره و اهل جبر عموما با آن مخالفند » « 1 » .\r\nاعتقاد عبد الجبّار از اين لحاظ با اعتقاد مفيد مخالف است كه وى امكان اين امر را كه خدا چنان كند تا شخص چيزى را بخواهد ، روا مىدارد . در اين حالت ، آن شخص اراده كنندهء فعلى مىشود كه در پى بىآن مىآيد ، هر چند وى پرداختن به آن فعل را خود انتخاب نمىكند . خواستن ( اراده ) بعلاوهء ترجيح نهادن ( ايثار ) سبب اختيار مىشود . گفتهء عبد الجبّار چنين است :\r\n« و امّا اختيار همان اراده است ، هر چند تنها وقتى بدين نام خوانده مىشود كه فعلى بر فعل ديگر ترجيح داده شود ، اگر چنان بود كه خدا سبب پيدا شدن ارادهء چيزى در ما مىشد و ما را به آن مجبور مىكرد ، ديگر به آن نام اختيار داده نمىشد . چه انديشهء ايثار در آنجا وجود نداشت . تنها وقتى صورت تحقّق پيدا مىكند كه فاعل آن را [ يعنى اراده را 
  ] به همان دليل عملى كند كه هدف اراده [ يعنى فعل 
  ] را عملى مىكند » « 2 » .\r\nعبد الجبّار استدلال را ادامه مىدهد و به آنجا مىرساند كه اختيار حتّى گاه سازگار با اجبار است . مردى كه با جانور درنده روبه‌رو شود ، مىگريزد . ترس وى را به گريختن مجبور مىكند . ولى حتّى در فرار از روى شتابزدگى ، آدمى راهى را بر راه ديگر ترجيح مىنهد و آن را برمىگزيند « 3 » .\r\nاعتقاد عمومى معتزلهء بصره آن بود كه خدا مىتواند سبب پيدا شدن خواست و\r\n\r\n\r\n","description":"","footnote":"\r\n( 1 ) - اوائل ، ص 93 .\r\n( 2 ) - المغنى : ششم ، بخش دوم ، 56 .\r\n( 3 ) - همان منبع ، ص 57 - 56 . عبد الجبار اشاره كرده است كه ابو على منكر اين امر بوده و مىگفته است كه اختيار با اجبار سازگار نيست .\r\n","page_name":" 218 ","page_number":234},
  {"content":"\r\n\r\nو اراده‌اى در آدمى شود . ابو رشيد نيشابورى براى اثبات اين امر دليلى در مقابل بلخى كه منكر آن بود اقامه كرده است « 1 » . به گفتهء ابو رشيد ، دليل انكار بلخى اين است كه وى بر آن بود كه خواهندهء يك فعل بايد پديدآورندهء خواست و اراده براى آن فعل باشد « 2 » . اين مذهبى است كه مفيد نيز از آن پيروى مىكند . نظريّهء بصرى مورد استعمالى در جهان ديگر پيدا مىكند ، و از روى آن دليلى به دست مىآيد كه چرا اهل بهشت گناه نمىكنند « 3 » . بصريان يقينا به اين نينديشيده‌اند كه خدا انسان را مسئول فعلى كه به اكراه انجام داده است مىداند .\r\n\r\nاراده و مراد\r\nابو الهذيل نظريّه‌اى طرح كرده بود كه بنا بر آن مىگفت در هر فعل اختيارى دو هنگام وجود دارد . هنگام اوّل زمان فرايند آغازى ( يفعل ) است ، و هنگام دوم زمان اجرا ( فعل ) . هنگام اوّل سيماى درونى فعل است : بيشتر تصميم فاعل بر انجام كار است تا خود انجام كار ، هنگام دوم حركت فيزيكى فاعل است كه كار را به انجام مىرساند . اشعرى اين نظريّه را چنين بيان كرده است :\r\n« ابو الهذيل گفت : انسان قادر است كه در [ هنگام 
  ] اوّل به فعل برخيزد و در [ هنگام 
  ] اوّل به فعل برمىخيزد . و فعل در [ هنگام 
  ] دوم واقع مىشود ، از آن جهت كه وقت اوّل وقت يفعل است و وقت دوم وقت فعل « 4 » .\r\n\r\n\r\n","description":"","footnote":"\r\n( 1 ) - ابو رشيد سعيد بن محمد بن سعيد نيشابورى ، « كتاب المسائل فى الخلاف بين البصريين و البغداديين » ، برلن : كتابخانهء دولتى ، نسخهء خطى 220 ، آلوارت 12 ، برگ آ 198 .\r\n( 2 ) - همان جا ، برگ آ 197 تا آ 198 .\r\n( 3 ) - در اين خصوص رجوع كنيد به پس از اين ، اواخر فصل هفدهم كتاب حاضر .\r\n( 4 ) - مقالات ، ص 233 ؛ نيز رجوع كنيد به همان كتاب ، ص 443 . و . م . وات ، ارادهء آزاد و تقدير در صدر اسلام ( لندن : لوزاك ، 1948 ) ، ص 70 .\r\n W . M . Watt , Free Will and Predestination in Early Islam . \r\n","page_name":" 219 ","page_number":235},
  {"content":"\r\n\r\nنظّام اين نظريّه را اندكى تغيير داد و به صورتى درآورد كه در آن فعل خاص در نخستين هنگام آغاز نمىشود بلكه محدود به هنگام دوم است . اين تغيير تأكيدى دربارهء اين نكته است كه فعل اصلى فعل خارجى است : فعل اعضاء و جوارح نه فعل اراده « 1 » .\r\nبنابراين ، در نظر كسانى كه به پيروى از نظريّهء ابو الهذيل و نظّام بر آن بودند كه هر فعل ارادى داراى دو هنگام يا دو مرحله است ، نخستين هنگام ، يعنى فعل اراده ، براى هنگام دوم يعنى خود فعل ضرورت داشت . آموزه‌اى كه بعضى از معتزلهء بغداد پيرو آن بودند چنين بود ، ولى همهء آنان چنين نمىانديشيدند « 2 » . مفيد با اين نظريّه موافق بوده و چنين گفته است :\r\n« من مىگويم كه اراده كه همان قصد به وجود آوردن يكى از دو ضدّ است كه بر خاطر شخص مريد گذشته ، سبب به وجود آمدن مراد [ يعنى فعل 
  ] است .\r\nو محال است كه اراده بدون فعل اراده شده كه بلافاصله پس از آن مىآيد ، وجود داشته باشد ، مگر اينكه فعلى از شخص ديگرى جز شخص اراده‌كننده مانع آن شود .\r\nاين مذهب جعفر بن حرب و گروهى از معتزلهء بغداد است . آموزهء بلخى نيز چنين است . مخالف با آن است آموزهء جبائى و پسرش و معتزليان بصرى و اصحاب حديث نادان ( حشويّه ) و اهل الاجبار ( مجبّره ) » « 3 » .\r\nبعضى از بصريان نظريّهء ابو الهذيل را نپذيرفتند ، اينان بيشتر بر اين اعتقاد بودند كه فعل اراده و فعل اعضا و جوارح دو فعل جداگانه‌اند . فعل اراده ممكن است - ولى ضرورت ندارد - سبب به وجود آمدن فعلى در جوارح شود . و نيز چنان نيست كه فعل اراده هميشه بر فعل خواسته‌شدهء اندامها مقدّم باشد .\r\n\r\n\r\n","description":"","footnote":"\r\n( 1 ) - مقالات ، ص 234 ؛ نيز رجوع كنيد به وات ، ص 71 .\r\n( 2 ) - براى آگاهى از نام موافقان و مخالفان اين نظر ، رجوع كنيد به مقالات ، ص 415 . در هر دو طرف از معتزلهء بصره و بغداد وجود داشته است .\r\n( 3 ) - اوائل ، ص 85 .\r\n","page_name":" 220 ","page_number":236},
  {"content":"\r\n\r\nدر ميان دلايلى كه عبد الجبّار براى انكار اين مطلب مىآورد كه اراده براى فعل خارجى ضرورت دارد ، يكى اين است كه شخص مىتواند خواستار فعل شخص ديگر و نيز فعل خود شود ، ولى وى يقينا نمىتواند براى فعل شخص ديگر ضرورت داشته باشد « 1 » . علاوه بر اين ، اگر چنين مىبود ، لازم مىآمد كه اندامها در فرمان اراده باشند ، حتّى اگر قدرت لازم را براى اين فرمانبردارى نمىداشتند . ديگر اينكه لازم مىشد فاعل اراده تأثيرى بر روى شخص ديگر كه خواهان فعل او است داشته باشد ، بىآنكه با او تماس پيدا كند « 2 » .\r\nو امّا در مورد مسئلهء دوم ، يعنى اينكه آيا اراده مىبايستى هميشه مقدّم بر فعل باشد ، عبد الجبّار از سه رأى نام برده است : نخست ، اينكه اراده مىتواند مقدّم و همراه با فعل باشد ؛ دوم ، اينكه تنها مىتواند همراه با فعل باشد . مجبّره بر اين اعتقادند و مىگويند كه اراده ضرورت دارد . رأى سوم كه اعتقاد بغداديان است ، اين است كه اراده بايد مقدّم بر فعل باشد و براى فعل ضرورت دارد « 3 » . عبد الجبّار به رأى اوّل معتقد است و در دفاع از آن مىگويد كه فعل ارادى براى وجود پيدا كردن نه تنها وابستهء به اين است كه فاعل آن قابليّت قبلى براى انجام دادن اين فعل و ضدّ آن را داشته باشد ، بلكه نيز براى تعيّن خود وابستگى به آن دارد كه فاعل فعل اكنون خود فعل را بيش از فعل متقابل آن اراده كند .\r\nارادهء فاعل در لحظهء انجام گرفتن فعل آن را چيزى مىسازد كه هست . ولى اراده ممكن است مقدّم بر فعل باشد و اغلب اوقات چنين است « 4 » .\r\nبنا بر نظر مفيد دربارهء ارادهء مقدّم و لازم براى فعل ، حالتى كه اراده‌كننده در آن هنوز تصميم خود را نگرفته است ، يك ارادهء به معنى حقيقى كلمه نيست ، بلكه تنها نزديك شدنى ( تقرّب ) است . ارزشيابى اخلاقى چنين شبه اراده‌اى بسته است به اينكه چه گونه‌اى\r\n\r\n\r\n","description":"","footnote":"\r\n( 1 ) - المغنى ، ششم ، بخش دوم ، 86 . عبد الجبار از آن جهت مىتواند چنين استدلال كند كه اراده هم به معنى قصد كردن است و هم به معنى خواستن .\r\n( 2 ) - همان جا ، ص 87 .\r\n( 3 ) - المحيط ، اول ، 297 .\r\n( 4 ) - المغنى ، ششم ، بخش دوم ، 90 - 89 .\r\n","page_name":" 221 ","page_number":237},
  {"content":"\r\n\r\nاز فعل در نظر است و شخص چه اندازه به تصميم گرفتن نزديك است . شيخ مفيد مىگويد :\r\n« گفتار در اراده‌اى كه تنها نزديك شدن ( تقرّب ) است .\r\nمن مىگويم كه ارادهء تقرّبى همچون هر ارادهء ديگر مقدّم بر افعال است . و جمع كردن آن با فعل درست نيست ، چه اين فعل هنوز به وجود نيامده و چيزى جز تقرّب نيست .\r\nو تعلّق گرفتن ارادهء [ تقرّبى 
  ] به [ فعل 
  ] موجود يا به ارادهء معيّن آن بنابراين فرض كه خود فعل نيز تقرّبى است و به همين گونه وجود پيدا كرده ، محال است .\r\nارادهء [ بدين گونه تقرّبى 
  ] از آن جهت تقرّب است كه مراد آن نيز تقرّب است . و حكم اراده در حسن و قبح و قرب و بعد حكم مراد است .\r\nاين مذهب اكثريت اهل عدل است . معتزليان بصرى و نيز اهل اجبار با آن مخالفند » « 1 » .\r\nاين تفاوت قائل شدن ميان ارادهء تمام عيار و تقرّب محض اراده ، نتيجهء اين حكم است كه ارادهء تمام عيار براى فعل ضرورت دارد ؛ و حكم اخير خود نتيجه‌اى است از اين نظريّه كه فعل ارادى عبارت از دو هنگام است . مفيد اين هر سه مطلب را تأييد كرده است .\r\nعبد الجبّار ، با انكار دو حكم اوّل ، اشاره‌اى به تقرّب نكرده است .\r\n\r\nاستطاعت همچون حالت يا عرض\r\nآيا استطاعت براى انجام دادن يك فعل نتيجهء سادهء سلامت و صحّت است ، يا عرض مخصوصى است كه مىبايستى بيش از فعل به فاعل آن پيوستگى پيدا كند ؟ شيخ مفيد نظر نخستين را پذيرفته است كه همان نظر مكتب بغداد است . وى مىگويد :\r\n« استطاعت در حقيقت همان صحّت و سلامت است . هر تندرست قدرتمند و\r\n\r\n\r\n","description":"","footnote":"\r\n( 1 ) - اوائل ، ص 93 . اين مسأله به اختصار در اشعرى ، مقالات ، ص 419 ، آمده است .\r\n","page_name":" 222 ","page_number":238},
  {"content":"\r\n\r\nمستطيع است ، و چون تندرستى او از ميان برود ، استطاعت او نيز از ميان خواهد رفت . ممكن است كسى تواناى ( مستطيع ) بر انجام دادن فعل باشد ، ولى آلت آن را نيابد ، يا در عين استطاعت كسى مانع آن شود كه وى فعل مورد نظر خود را به انجام برساند . منع استطاعت را از ميان نمىبرد ، بلكه فعل را از ميان مىبرد . به همين جهت مردى ممكن است استطاعت ازدواج داشته باشد ، ولى زنى را براى همسرى نيابد . خدا گفته است :  « وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ  و آن كس از شما كه استطاعت مالى ندارد كه زنان آزاد مؤمن را كابين كند » [ قرآن ، سورهء نساء ، آيهء 25 
  ] كه بنا بر آن معلوم مىشود كه شخص ممكن است براى ازدواج استطاعت داشته باشد و ازدواج نكند .\r\nو نيز امكان آن است كه شخص پيش از گزاردن حجّ خانهء خدا مستطيع براى حج و پيش از بيرون رفتن از شهر خود براى جهاد مستطيع براى جهاد بوده باشد » « 1 » .\r\nطرف ديگر اين نزاع توسّط عبد الجبّار بيان شده است . وى مىگويد توانايى ( استطاعت ، قدرت ، يا طاقت ) « 2 » مىبايستى پيش از فعل بيايد . به گفتهء وى ، دو گونه فعل مقدور وجود دارد : يكى آنكه مستقيم ( مبتدأ ) صورت گيرد ، همچون اراده ، و ديگرى آنكه با واسطه ( متولّد ) صورت گيرد ، همچون صورت كه با يك حركت طبيعى توليد مىشود . فعل متولّد نيز بر دو گونه است : يكى آنكه از علّت خود فاصله دارد ، همچون اصابت كردن تير به هدف نسبت به پرتاب كردن آن ، و ديگرى آنكه از علّت خود فاصله ندارد ، همچون مجاورتى كه از كنار هم نهادن دو چيز حاصل مىشود . اين گونهء اخير تفاوتى\r\n\r\n\r\n","description":"","footnote":"\r\n( 1 ) - تصحيح ، ص 24 . بايد توجه داشت كه شيخ مفيد در اينجا از نظر ابو القاسم بلخى از معتزلهء بغداد كه غالبا از آن پيروى مىكرده ، متابعت نكرده است . ابو القاسم بر آن بود كه استطاعت يك عرض است و از لحظه‌اى تا لحظهء ديگر درنگ نمىكند . رجوع كنيد به اشعرى ، مقالات ، ص 358 ، 230 .\r\n( 2 ) - شرح ، ص 393 .\r\n","page_name":" 223 ","page_number":239},
  {"content":"\r\n\r\nبا تأثير مستقيم ندارد ، از آن جهت كه استطاعت بايد بلافاصله مقدّم بر فعل باشد . ولى ، تأثير با واسطه كه از علّت آن جدا است ، با فاصله‌اى از زمان پس از استطاعت مىآيد « 1 » .\r\nتوجّه عمدهء عبد الجبّار در همهء اين مطالب مخالفت با اشعرى و مجبّره است كه مىگويند استطاعت مىتواند همزمان با فعل باشد « 2 » . به همين جهت مىكوشد تا وجود استطاعتى را اثبات كند كه متمايز از فعل و فاعل هر دو هست . سه دليل مىآورد . نخست ، يكى از ما ممكن است استطاعت انجام فعلى را داشته باشد يا نداشته باشد . بايد دليلى بر اين اختلاف وجود داشته باشد كه عبارت از بودن يك معنى در فاعل است كه همان قدرت و استطاعت است .\r\nدوم ، يكى از دو اندام ممكن است به صورت ابتدائى قادر به انجام دادن فعل باشد و اندام ديگر چنين نباشد . لا بد يكى از دو اندام بايد مزيّتى بر ديگرى داشته باشد و اين مزيت همان قدرت است . سوم ، يكى از دو نفر ممكن است توانايى بيشترى بر انجام دادن فعل داشته باشد ، كه در اينجا نيز اين اختلاف نتيجهء مزيّتى است كه يكى بر ديگرى دارد و آن افزونى قدرت و استطاعت او است « 3 » .\r\nعبد الجبّار مىگويد كه بغداديان از آن جهت مخالف اين نظرند كه مفهوم قدرت در نظر ايشان با مفهوم آن در نظر بصريان يا اشاعره متفاوت است . آنان مىگويند كه يك شخص از آن جهت قادر است كه تندرست است « 4 » . عبد الجبّار در پاسخ مىگويد كه تندرستى عبارت از تعادل اخلاط و نبودن بيمارى است . هيچ فعلى از اين حاصل نمىشود ، زيرا فعل از تمام وجود شخص حصول پيدا مىكند نه تنها از يك زمينه ( كه محتملا تندرستى به آن تعلّق دارد ) .\r\n\r\n\r\n","description":"","footnote":"\r\n( 1 ) - همان كتاب ، ص 391 .\r\n( 2 ) - رجوع كنيد به الاشعرى ، « اللمع » ، ص 54 ، شمارهء 123 .\r\n( 3 ) - شرح ، ص 391 .\r\n( 4 ) - الاشعرى ، مقالات ، ص 229 ، دو بغدادى ، بشر بن معتمر و ثمامة بن اشرس را معتقد به اين عقيده مىداند . براى آگاهى از ديد مخالف بلخى به پيش از اين ، ص 223 ، حاشيهء شمارهء 1 ، مراجعه كنيد .\r\n","page_name":" 224 ","page_number":240},
  {"content":"\r\n\r\nبغداديان در پاسخ مىگويند كه فعل از يك بدن سالم حاصل مىشود ، و اگر بدن سالم نباشد ، فعلى وجود نخواهد داشت . عبد الجبّار در پاسخ مىگويد كه اين فقط دلالت بر آن دارد كه شخص قادر براى انجام دادن فعل به تندرستى نيازمند است ، نه اينكه فعل او از تندرستى او حاصل مىشود . و گرنه يك نفر مىتواند منطقا بگويد كه فعل او مستند به زنده بودن او است « 1 » .\r\nاين نزاع ميان مكتبهاى بغداد و بصره چندان مهم نبود . هدف هر دو مكتب مبارزهء با مجبّره بود كه مىگفتند استطاعت يا قدرت با فعل همزمان است . راه معارضهء بصريان با مجبّره آن بود كه دربارهء تمايز استطاعت از فاعل اصرار ورزند ، و آن را عرضى بدانند كه بر فاعل در زمان انتخاب ، مقدّم بر فعل ، عارض مىشود . راه مبارزهء بصريان با مجبّره در واقع انكار اين مطلب بود كه چيز خاصّى در مورد استطاعت وجود داشته باشد . آن را چيزى جز تندرستى عادى كه شخص را شايستهء انجام دادن فعل مىكند نمىدانستند . استطاعت كه به معنى قدرت بر انتخاب و نيز قدرت بدنى و فيزيكى است ، پيش از فعل و در حين انجام يافتن فعل با شخص است ، چه آن چيزى جز حالت تندرستى او نيست .\r\n\r\nآثار غير مستقيم يا تولّد\r\nنتايج غير مستقيم يك فعل ارادى ، كه در بخش گذشته اندكى از گفته‌هاى عبد الجبّار را در خصوص آن نقل كرديم ، موضوع اختلاف كلمه‌اى طولانى در ميان متكلّمان بوده است . سؤال اين بوده است : مسئوليّت و تكليف شخص نسبت به نتايج فعلى كه انجام مىدهد ، حتّى آن نتايج كه غير قابل پيش‌بينى است ، تا چه اندازه است ؟ متكلّمان براى پاسخ گفتن به اين پرسش مربوط به تكليف ناگزير از آن شدند كه وضع خاصّى براى خود در مسئلهء نفوذ و دامنهء گسترش علّيّت فيزيكى در جهان اختيار كنند .\r\n\r\n\r\n","description":"","footnote":"\r\n( 1 ) - شرح ، ص 392 .\r\n","page_name":" 225 ","page_number":241},
  {"content":"\r\n\r\nاصطلاح « تولّد » يا پيدايش آثار غير مستقيم ، محتملا توسّط بشر بن معتمر بانى مكتب بغداد وضع شد . ولى كسان ديگر نيز در مسئلهء تولّد موضعگيريهايى كردند كه شيخ مفيد خلاصه‌اى از آنها را آورده است :\r\n« مردمان دربارهء ارتباط ميان فعل و فاعل آن به آراء متفاوت معتقد شده‌اند .\r\nيكى مىگويد : آدمى هيچ فعلى جز اراده ندارد كه در باطن قلب او است .\r\nو شايد ديگرى انديشه‌اى بر آن افزوده باشد . آنان چيزى را كه در دست و پا و جاهاى ديگر آدمى صورت مىگيرد - يعنى حركات و چيزهاى مشابه آن - فعل او نمىدانستند . اين گونه سخن از جاحظ و ثمامة گزارش شده است .\r\nاز اين پس اختلاف پيدا مىشد : ثمامه مىگفت كه هر چيز جز اراده بدون پديدآورنده پديد مىآمد ، و جاحظ بر آن بود كه همه چيز به طبع صورت مىگيرد و تنها اراده به اختيار است .\r\nديگرى مىگفت : هر چه در آن سوى فضاى اشغال‌شدهء توسّط انسان مىگذرد ، مخلوق خدا است ، به ضرورت آفرينش - بدان معنى كه طبيعت اجسام آن است كه چون مجبورند بنابر همين اجبار حركت كنند . اين نظر را از نظّام گزارش كرده‌اند .\r\nو اما معمّر گفته است : همهء آثار غير مستقيم و نيز همهء اعراض عمل اجسام بيجان است بنابر طبايع آنها . تنها عمل خدا [ ساختن 
  ] خود زمينه و مادّهء اصلى است ، و آدمى در آن عملى جز اراده ندارد .\r\nو بعضى بر آنند كه آنچه در داخل فضاى اشغال‌شدهء توسّط انسان صورت مىگيرد ، فعل او است ، ولى نه آنچه در آن سوى آن مىگذرد و در فضاى شخص ديگر اتّفاق مىافتد . آنان هرچه را در خارج صورت مىگرفت ، منحصرا فعل خدا مىدانستند . اين مذهب مجبّره است كه در اصل « كسب » خويش بيان كرده‌اند . و چيزى همانند آن از صالح قبّه گزارش شده است .\r\n\r\n","description":"","footnote":"","page_name":" 226 ","page_number":242},
  {"content":"\r\n\r\nديگران مىگويند : هر چه مقارن با يك فعل ، صورت مىگيرد ، كردهء ما است .\r\nآنان حتّى رنگ و مزه و ادراك و علم و غيره را ، بنا بر نظريهء بغداديان ، از فعل ما مىدانستند .\r\nاين بود مذاهب و آموزه‌هاى مختلف دربارهء افعال متولّد . نظر ما آن است كه هر چيز كه علّت آن به صورتى از يك انسان باشد كه فعل ديگرى با آن و متناسب با آن صورت بگيرد ، در صورتى كه اوضاع و احوال آن همان كه بود باقى بماند ، فعل انسان است . آنچه همانند اين نباشد ، نه توسّط انسان به وجود آمده و نه از راه فعل با او ارتباط دارد . ولى نمىتواند بدون پديدارنده‌اى پديد شود » « 1 » .\r\nنظريّهء بغدادى تضادّ مفرطى با مذاهبى داشت كه مىگفتند همهء افعال بيرون از تفكّر و ارادهء آدمى يا به وسيلهء خدا صورت مىگيرد ، يا به وسيلهء طبيعت . گفته‌اند كه بشر بن معتمر چندان دور رفته بود كه مىگفت اگر شخصى كس ديگر را بزند ، و آن شخص ديگر در نتيجهء ضربه گونه‌اى از علم پيدا كند ، شخص اوّل به وچودآورندهء علم در دومى است ؛ اگر شخصى پلك چشم شخص ديگر را بلند كند ، ديدنى كه از آن نتيجه مىشود فعل شخص اوّل است ؛ سازندهء پالوده علّت شيرينى و خوشبويى آن است . مذهب عبد الجبّار و بصريان ديگر تغيير شكلى از اين وضع بغدادى است . ولى بصريان و بغداديان ، از اصل مسئوليّت آدمى ( تكليف ) دربارهء افعالش و لا اقل بعضى از نتايج آنها ، بر ضدّ مجبّره دفاع مىكردند كه اعتقادشان آن بود كه انسان تنها براى بعضى از افعالى كه به وسيلهء خدا صورت گرفته كسب مسئوليّت مىكند ، بصريان و بغداديان همچنين با نظريّه‌هاى جاحظ و ثمامه و نظّام و معمّر مخالفت مىكردند كه هرچند فاعليّت آدمى را در افعال درونى او\r\n\r\n\r\n","description":"","footnote":"\r\n( 1 ) - المحيط ، اول ، 81 - 380 . عبد الجبار گزارش مفصلترى از همهء اينها در المغنى ، نهم ، 14 - 11 ، آورده است . نيز رجوع كنيد به الاشعرى ، مقالات ، ص 08 - 400 .\r\n","page_name":" 227 ","page_number":243},
  {"content":"\r\n\r\nقبول داشتند ، فاعليّت افعال بيرونى را به خدا يا طبيعت نسبت مىدادند « 1 » .\r\nمفيد نظريّهء طبيعت ( طبع ) را كه جاحظ طرح كرده بود رد كرده و در ردّ آن چنين گفته است :\r\n« من مىگويم كه آنچه به وسيلهء طبع تولّد پيدا مىكند ، به كسى تعلّق دارد كه با عمل كردن در چيزى كه طبع دارد ( مطبوع ) ، سبب پيدايش آن شده است .\r\nاين مذهب ابو القاسم كعبى است ، و آن مخالف با مذهب معتزله در طباع و نيز مخالف با فلاسفهء ملحد است در نظرى كه نسبت به افعال طباع دارند . جبّائى و پسرش مخالف با آنند [ يعنى با مذهب كعبى 
  ] ، و نيز اصحاب حديث سطحى ( اهل الحشو ) و هواداران مخلوق خدا بودن افعال ( اصحاب المخلوق ) و مجبّره در اين مخالفت با جبّائى شريكند » « 2 » .\r\nخواهيم ديد كه جبّائى و پسرش تولّد آثار را به اندازهء ابو القاسم و مفيد دور نبردند .\r\nمفيد افعال متولّد آن افعال را مىداند كه بىواسطه و به صورت ابتدائى حادث شده باشد . وى چنين مىگويد :\r\n« من مىگويم كه بعضى از افعال شخص قادر آنها هستند كه از سببهايى متولّد مىشوند كه وى آنها را آغاز مىكند ، بىآنكه خود آنها را توليد كرده باشد . مثالهاى آن :\r\nچون شخصى ديگرى را بزند ، ضربه از نيرو و حركت شخص زننده تولّد پيدا مىكند ، و دردى كه شخص مضروب احساس مىكند به وسيلهء ضربه متولّد مىشود ؛ و نيز چنين است در مورد كماندارى كه تير را به هدف يا جز آن پرتاب مىكند ؛ كسى كه زبانش را به سقف دهان تكيه مىدهد و از آن آواها و كلمات پديد مىآورد ؛ و نظاير اينها . افعال ابتدايى ( مبتدأ ) متولّد نيستند ؛ و آنچه به سبب افعال\r\n\r\n\r\n","description":"","footnote":"\r\n( 1 ) - براى دانستن اينكه جاحظ در اين زمينه از « طبيعت » چه منظورى داشته ، رجوع كنيد به فان اس ، شناخت‌شناسى . . . ، ص 37 - 134 .\r\n( 2 ) - اوائل ، ص 83 .\r\n","page_name":" 228 ","page_number":244},
  {"content":"\r\n\r\nابتدائى تولّد پيدا مىكند ، همچون آنها كه اشاره كرديم ، از فعل صاحب سبب متولّد مىشود .\r\nاين مذهب اهل عدل است ، جز نظّام ، و كسانى از اهل قدر و اجبار كه در انكار تولّد با او موافقند » « 1 » .\r\nعبد الجبّار با اين نظر موافق است ، ولى مفيد به دنبال بحث خود گفته است كه آثار يك سبب مولّد ، همچون آثار اراده ، به ضرورت در پى بىآن مىآيد . گفتهء وى چنين است :\r\n« و من مىگويم كه هر اثر متولّد اثرى ضرورى است ، ولى هر ضرورى متولّد نيست . و فرق ميان آن دو چنين است : هر ضرورى كه متولّد نباشد ، آن است كه در پى اراده مىآيد ، بدون آنكه ميان آنها چيزى از فعل شخص اراده‌كننده فاصله شود ؛ و ضرورى متولّد آن است كه در پى فعلى كه پس از اراده صورت مىگيرد مىآيد . اين مذهبى است كه آن را به اختصار براى بيان نظر دربارهء پديدارندهء فعل آورده‌ام كه فيلسوفان آن را نفس مىنامند . و اصل آن مذهب بلخى و آن دسته از متكلّمان بغدادى است كه نيروى ضرورى اراده را با تولّد جمع كرده‌اند » « 2 » .\r\nعبد الجبّار با اين مطلب موافق نيست كه فعل بالضّروره در پى اراده شدن آن نمىآيد . چون مفيد بر آن است كه انسان بالذّات همان نفس است ، مسئلهء تأثير علّيّتى انديشه و اراده بر روى جسم او و از طريق جسم بر روى جهان خارجى ، براى مفيد بسيار پيچيده‌تر است تا براى عبد الجبّار . اكثريت معتزله و همراه با ايشان عبد الجبّار بر آنند كه انسان يك تركيب مادّى است « 3 » .\r\n\r\n\r\n","description":"","footnote":"\r\n( 1 ) - اوائل ، ص 85 .\r\n( 2 ) - همان جا .\r\n( 3 ) - رجوع شود به پس از اين ، مبحث انسان ، فصل هشتم كتاب حاضر .\r\n","page_name":" 229 ","page_number":245},
  {"content":"\r\n\r\nشيخ مفيد در دنبالهء بحث خود ، نظر بغداديان را دربارهء طولانى بودن سلسلهء علّيّت بيان مىكند و مىگويد :\r\n« من مىگويم كه فشارها و حركتها و تماسها و جدايها و استدلال و اعتقاد و علوم و خوشيها و ناخوشيها همه مانندها و مخالفهاى خود را توليد مىكنند . هيچ يك از آنچه ياد كرديم به توليد بيش از ديگران اختصاص ندارد .\r\nو مىگويم كه فاعل گاه علم به چيزهايى را در شخص ديگر توليد مىكند ، و اين در صورتى است كه در وى كارى انجام دهد كه سبب آن علم است . مثلا ، آن كس كه بر ديگرى كه غافل است بانگ مىزند و آژير مىدهد ، با اين بانگ و آژير علمى در وى به وجود مىآورد . و دليل آن اين است كه شخص شنوندهء بانگ پس از شنيدن آن ، نمىتواند از دانستن امتناع كند . مثال ديگر مثال شخصى است كه ديگرى را مىزند : با اين زدن در وى توليد درد مىكند ، و با درد و ضربه علم در او به وجود مىآورد ، چه غير ممكن است كه در حال ضربه خوردن و درد كشيدن علم به درد پيدا نكند . و گاه انسان در ديگرى ، با ايجاد فعلى در او كه ناگزير به اندوه و شادى و بىتابى و ترس مىانجامد ، در او اندوه و شادى و بىتابى پديد مىآورد . مثالهاى ديگر نيز هست ، ولى گزارش كردن آنها وقت درازى مىگيرد .\r\nاين مذهب گروه كثيرى از معتزلهء بغداد است . ابو القاسم بلخى نيز همين مذهب را دارد . جبّائى و پسرش با بيشتر آن مخالفند ، ولى نظّام و مجبّره با همهء آن مخالفند » « 1 » .\r\nعبد الجبّار گفته است كه ابو على و ابو هاشم منكر آن بودند كه كسى بتواند سبب ايجاد رنگ يا مزه يا بو ، به صورت مستقيم يا غير مستقيم ، شود ، يا اينكه بتواند علم و اعتقاد و ادراك در شخص ديگر توليد كند « 2 » .\r\n\r\n\r\n","description":"","footnote":"\r\n( 1 ) - اوائل ، ص 86 - 85 .\r\n( 2 ) - المغنى ، نهم ، 14 - 13 .\r\n","page_name":" 230 ","page_number":246},
  {"content":"\r\n\r\nتفاوت ديگر ميان بصريان و مفيد آن است كه مفيد از آن ابا مىكند كه اصطلاح تولّد را دربارهء افعال خدا به كار برد ، چه اين كلمه در منابع وحى نيامده است . ولى اين را مىپذيرد كه معنى كلمه در مورد افعال خدا قابل به كار بردن است . عبد الجبّار چنين وسواسى ندارد و مىگويد كه تفاوت اساسى ميان آثار غير مستقيم انسان و خدا وجود ندارد ، جز اينكه خدا قادر است آثارى را به صورت مستقيم به وجود آورد كه از انسان تنها به صورت غير مستقيم ساخته است « 1 » . مفيد چنين گفته است :\r\n« من مىگويم كه بسيارى از افعال خدا معلول ( مسبّب ) هستند ، و از اطلاق لفظ « متولّد » براى توصيف آنها خوددارى مىكنم ، هرچند در معنى چنين است . چه هنگام سخن گفتن دربارهء صفات خدا و صفات افعال او ، از دستور شرع پيروى مىكنم ، و از پيش خود چيزى نمىسازم . مسلمانان در مورد بسيارى از افعال خداى تعالى گفته‌اند كه آنها سبب و مسبّب هستند ، و نديده‌ام كه بر آنها لفظ متولّد را اطلاق كرده باشند . و هر كس چنين كند از حجّتى در گفتار خود پيروى نكرده ، و به كتاب و سنّت و اجماع توسّل نجسته است .\r\nبه همين دلائل من از اين مذهب پيروى مىكنم ، و نيز به دلايل ديگرى كه جاى ذكر آنها اينجا نيست . و امّا گفتار من دربارهء اسباب ، مذهب جماعتى از بغداديان و مذهب ابو القاسم و ابو على است . تنها كسى از اهل عدل كه با آن مخالفت كرده ، ابو هاشم پسر ابو على است » « 2 » .\r\nدليل اينكه چرا ابو على از آن ابا داشت كه بگويد خدا با توليد آثار و معلولهاى غير مستقيم عمل مىكند ، اين است كه خدا ، براى به وجود آوردن خواسته‌هاى خود ، نيازى به علّتهاى ميانجى ندارد ، همان گونه كه به كار كردن با آلات نياز ندارد . و ابو على نيز گفته است كه\r\n\r\n\r\n","description":"","footnote":"\r\n( 1 ) - المحط ، اول ، 401 - 398 .\r\n( 2 ) - اوائل ، ص 87 - 86 .\r\n","page_name":" 231 ","page_number":247},
  {"content":"\r\n\r\nخدا همهء افعال خود را مستقيم و بدون واسطه پديد مىآورد « 1 » . انكار بلخى در مورد به كار بردن اصطلاح توليد افعال به وسيلهء خدا به همان دليلى است كه مفيد از استعمال اين اصطلاح ابا داشت . هر دو نمىخواستند صفاتى را به خدا نسبت دهند كه در وحى بدان اشاره نشده بود .\r\nمفيد بر آن بود كه شخص مىتواند علم و ادراك در شخص ديگر توليد كند . ولى منكر آن بود كه خدا نقش بىواسطه‌اى در ايجاد حسّ آدمى داشته باشد . گفتهء وى چنين است :\r\n« گفتار دربارهء آنچه به حواس دريافت مىشود ، و در اينكه آيا علم از فعل خداى تعالى است يا فعل بندگان .\r\nمن مىگويم كه علم حاصل‌شدهء از راه حواس بر سه گونه است : گونه‌اى از فعل خداى تعالى است ، و گونه‌اى از فعل شخص حس‌كننده [ بخوانيد « الحاس » به جاى « الحواس » 
  ] ، و گونه‌اى از فعل شخص ديگر از بندگان خدا .\r\nو امّا فعل خداى تعالى آن است كه براى شخص داننده در نتيجهء سببى از خداى تعالى حاصل مىشود ، همچون علم پيدا كردن او به بانگ رعد و رنگ برق و وجود گرما و سرما و آواى باد و آنچه بدينها ماند . اين گونه چيزها براى شخص حس‌كننده بدون اينكه خود قصد حس كردن آنها را داشته باشد ، آشكار مىشود ، به سببى از خداى سبحانه ، كه بندگان را در آن اختيارى نيست .\r\nو امّا فعل شخص حس‌كننده چيزى است كه در پى گشودن چشم يا گوش فرا دادن يا يكى ديگر از حواس را به كار انداختن يا به پديد آوردن سببى كه موجب احساس محسوس و علم پيدا كردن به آن است ، حاصل مىشود .\r\nو امّا آنكه از فعل شخص حس كنندهء ديگر حاصل مىشود ، چيزى است كه براى شخص حس‌كننده به سببى از بعضى بندگان فراهم مىشود ، همچون آنكه بر ديگرى بانگ زند كه آن ديگرى هيچ عملى براى شنيدن اين بانگ انجام\r\n\r\n\r\n","description":"","footnote":"\r\n( 1 ) - اين مطلب را عبد الجبار در المغنى ، نهم ، 94 ، گزارش كرده است .\r\n","page_name":" 232 ","page_number":248},
  {"content":"\r\n\r\nنداده است ، يا شخص كه ديگرى را با زدن به درد آورد ، و اين ديگر ناگزير در آن هنگام كه مبتلاى به درد مىشود نمىتواند از وقوف يافتن نسبت به درد اجتناب كند و علم به آن براى او حاصل مىآيد - و نظاير اينها .\r\nاين اعتقاد اكثريّت متكلّمان بغداد است . و كسانى كه از ايشان نام برديم ، با آن مخالفند » « 1 » .\r\nعبد الجبّار و مكتب بصره با دانش گونهء سوم مفيد ، يعنى اينكه كسى مىتواند در ديگرى ايجاد حس كند ، مخالفند .\r\nمعتزله بغداد مذهبى داشتند كه مفيد ، با آنان شريك بود ، و آن اينكه خدا نمىتواند مستقيما در بدنها ايجاد فعل كند ، بلكه به آن نيازمند است كه به ميانجيگرى علّتهاى مادّى به فعل بپردازد « 2 » . مفيد اين قول را دربارهء مسئلهء اينكه آيا خدا مىتواند احساسى در عقل و ذهن آدمى ايجاد كند ، به كار برده است . آيا خدا مىتواند به يك مرد كور علم شناخت رنگ ارزانى دارد ؟ مفيد مىگويد :\r\n« من مىگويم كه آن محال و نادرست است ، همان گونه كه تهى بودن يك انسان عاقل از علم نسبت به جسم موجود كه شعاع ديد وى بىمانعى به آن مىرسد محال است ؛ و همان گونه كه وجود علم به نتايج فرعى عقلى ( مستنبطات ) در قلب كسى كه به علّت نبودن دلايل امكان استنباط براى او نيست درست نيست ، همان گونه هم پيدا شدن علم به رنگها براى كسى كه حس واسطهء ميان شخص عاقل و شناخته شدن رنگها به وسيلهء او را فاقد است ، مستحيل است .\r\nاين مذهب ابو القاسم و گروه كثيرى از اهل توحيد است . جماعتى از معتزله و همهء مشبّهه با آن مخالفند » « 3 » .\r\n\r\n\r\n","description":"","footnote":"\r\n( 1 ) - اوائل ، 67 - 66 .\r\n( 2 ) - به پس از اين ، فصل هشتم كتاب حاضر ، بحث درباره عليت مستقيم خدا رجوع كنيد .\r\n( 3 ) - اوائل ، ص 110 .\r\n","page_name":" 233 ","page_number":249},
  {"content":"\r\n\r\nمفيد در اينجا مىخواهد بگويد كه هر كس چشمانش خوب كار كند ، بالضّروره چيزى را كه بلافاصله در برابر او قرار گرفته است مىبيند . براى اينكه آدمى چيزى را ببيند فعلى از خدا ضرورت ندارد . عبد الجبّار از نظريّهء كاملا مخالفى سخن مىگويد كه ابو الهذيل و ابو على جبّائى بر آن بودند ، و بنابر آن فعل خدا براى ايجاد حس در شخص ، با وجود فراهم بودن شرايط بالا ، لازم است . ولى ابو الهذيل و ابو على در نتيجه‌گيرى نسبت به اين امر كه آيا خدا مىتواند تصوّر رنگ را در ذهن شخص كور به وجود آورد ، با يكديگر اختلاف داشتند . عبد الجبّار مىگفت :\r\n« و امّا ابو الهذيل مىگفت كه ادراك فعل اختراعى خداست ( فعل اللّه . . . على جهة الاختراع ) . و اين شبيه است به گفتهء شيخ ما ابو على . ولى او [ يعنى ابو الهذيل 
  ] مىگفت كه براى انسانى كه چشم او خوب كار مىكند ، اين امكان هست كه شيئى را كه مستقيما در حضور او است [ بخوانيد بحضوره به جاى يحصونه 
  ] نتواند ادراك كند ، تنها بدان سبب كه خدا ادراك را در او نيافريده باشد . و نيز اين را كه خدا علم به رنگها را در قلب يك شخص كورى كه هرگز رنگ را نديده است ايجاد كند ، ممكن مىدانست .\r\nشيخ ما ابو على منكر اين بود . چه به گفتهء او ، هنگامى كه يك بيننده مىتواند ببيند از آن جهت ادراك مىكند كه يك زمينه لازم است يك چيز يا مخالف آن را - در صورت وجود مخالف - دارا باشد » « 1 » .\r\nبنابراين ، به گفتهء ابو على ، مردى با چشم سالم كه در برابر شيئى ايستاده باشد ، از اين راه نه بيننده است و نه كور . بلكه در چنين وضعى خدا بايد در وى عرض بينايى يا كورى پديد آورد ،\r\n\r\n\r\n","description":"","footnote":"\r\n( 1 ) - المغنى ، نهم ، 12 . استدلال ابو على دربارهء مخالفها در همين كتاب ، چهارم ، 55 روشنتر مىشود ، كه در آن عبد الجبار او را معتقد به اين امر معرفى مىكند كه ادراك عرض است و ، با صحت چشم و حضور شىء ، « خدا است كه آن يا ضد آن را پديد مىآورد ، كه آن [ نيز 
  ] عرض است . چه زمينه نمىتواند فاقد شىء و ضد آن هر دو باشد .\r\n","page_name":" 234 ","page_number":250},
  {"content":"\r\n\r\nو اگر خدا بخواهد ادراك رنگ را در شخص كور ايجاد كند ، آن شخص ديگر كور نخواهد بود .\r\nعبد الجبّار به شدّت با اين اعتقاد كه ادراك عرضى است كه خدا آن را در شخص ادراك‌كننده پديد مىآورد ، به مبارزه برخاسته است . به گفتهء وى ، هر موجود زنده در صورتى كه تنها حواسّ سالم داشته باشد و مانعى او را از احساس شىء مورد نظر بازندارد ، بالضّروره مدرك است « 1 » . اگر بنا بود خدا در ما ادراك ايجاد كند ، يا او تصوير شىء را در حسّ بينايى ما پديد آورد ، آنگاه هرگز مطمئن نبوديم كه آنچه را در برابر ما قرار گرفته است ادراك مىكنيم « 2 » .\r\nنظر عبد الجبّار به اينكه ادراك در پى زندگى مىآيد ، هم در مورد خدا تطبيق مىشود و هم در مورد انسان « 3 » . البته اين تفاوت هست كه ، آدمى به حيات خود زنده است و خدا به ذات خويش ، و بنابراين ، در صورتى كه آدمى ناگزير بايد از اندامهاى حسّ خود به عنوان آلات بهره‌بردارى كند ، خدا به آنها نياز ندارد . خدا بدون عاملى به نام « زندگى » زنده است ، و بدون اندامهاى حس مدرك « 4 » .\r\nگفتهء عبد الجبّار حاكى از اينكه انسان زنده و داراى حواسّ سالم و مرتّب ، چون در حضور شيئى قابل ادراك قرار گيرد بايد آن را ادراك كند ، با آنچه شيخ مفيد گفته است اختلافى ندارد . عبد الجبّار نيز اشاره كرده است كه حتّى ابو على سرانجام از نظريّهء خود كه پيشتر ذكر آن گذشت دست كشيد ، و براى اين مطلب كه آدمى بالضّروره با فعل خود مىبيند نه با فعل خدا برهان آورد « 5 » .\r\n\r\n\r\n","description":"","footnote":"\r\n( 1 ) - شرح ، ص 254 . براى آگاهى از تفصيلى كه عبد الجبار دربارهء نظريهء احساس خود آورد ، به همين منبع ، ص 61 - 254 ، و نيز المغنى ، چهارم ، 82 - 33 ، رجوع كنيد . اين مقدمه‌اى است براى انكار وى نسبت به قابل رؤيت بودن خدا .\r\n( 2 ) - شرح ، ص 255 .\r\n( 3 ) - رجوع كنيد به پيش از اين ، ص 7 - 195 .\r\n( 4 ) - رجوع كنيد به المغنى ، چهارم ، 36 .\r\n( 5 ) - همان منبع ، ص 56 - 55 .\r\n","page_name":" 235 ","page_number":251},
  {"content":"\r\n\r\nپس نظريّهء آثار متولّد غير مستقيم ، هم در شكل اصلى بغدادى آن كه مفيد پيرو آن بود ، و هم در شكل تغييريافتهء آن كه عبد الجبّار در آن پيروى مىكرد ، جوابى بود كه اكثريّت معتزله به كسانى از گروه خود همچون جاحظ و معمّر مىدادند كه فعاليّت آدمى را منحصر در ارادهء او مىدانستند و مىگفتند كه هر چيز جز آن ، خواه مستقيم و خواه به ميانجيگرى طبيعت ، توسّط خدا صورت مىگيرد . نشانه‌اى از اين طرز تصوّر اخير همچنين در نظريّهء قديمتر احساس ابو على قابل مشاهده است .\r\n\r\nشهوت\r\nبه گفتهء مفيد ، يكى از راههاى فعل خدا در هر جانور ، به ميانجيگرى شهوات طبيعى است . مسئول شهوت كلّى خدا است . ولى جانور نقشى در هدايت كردن جريان كلّى شهوت به طرف هدف خاص دارد ، و به همين جهت آن را مىتوان فعل جانور دانست . شيخ مفيد از گفتن اين مطلب پرهيز مىكند كه هدايت شهوتهاى طبيعى توسّط آدمى به طرف هدفهاى خاص تا چه حد ارادى است . وى مىگويد :\r\n« من مىگويم كه شهوت عبارت از دو معنى است . يكى از آن دو طبع مختصّ به جانور است كه او را به طرف چيزى كه سازگار با آن است مىخواند .\r\nمعنى ديگر ميل طبع است به دستهء خاصّى از مجموعهء خوشيها . اوّلى ، بدون هيچ شكّ و شبهه ، از فعل خداى سبحانه و تعالى است ، چه جانور مالك آن نيست و در آن اختيارى ندارد . امّا دومى فعل جانور است به دلايلى كه شرح آن در اينجا به درازا مىكشد .\r\nاين مذهب اكثر بغداديان است » « 1 » .\r\nعبد الجبّار يك رشته از تفاوتها ميان شهوت و اراده ترسيم كرده است . وى مىگويد كه\r\n\r\n\r\n","description":"","footnote":"\r\n( 1 ) - اوائل ، ص 87 . لااقل يك سطر از نسخه پس از اينجا افتاده است كه در آن محتملا از مخالفان اين نظر نام برده بوده است .\r\n","page_name":" 236 ","page_number":252},
  {"content":"\r\n\r\nخدا اراده مىكند ، ولى شهوت ندارد « 1 » ، عبد الجبّار چيزى در مخالفت با نظر شيخ مفيد نگفته است .\r\n\r\nاوامر\r\nدر قلمرو علّيّت اخلاقى ، مسئوليّت خدا در مقابل نتايج اوامرش به آنچه انسان براى اطاعت از آنها مىكند گسترش مىيابد . مفيد مىگويد :\r\n« من مىگويم كه فرمان دادن به علّت فرمان دادن به معلول است ، بدان شرط كه امر از مسبّب جلوگيرى نكند يا بداند كه صاحب سبب از مسبّب و معلول جلوگيرى خواهد كرد . و اما امر كردن به سبب ناگزير مقتضى امر كردن به مسبّب نيز هست . اگر هم امر به لفظ نباشد امر به معنى است .\r\nاز كسانى كه اعتقاد به تولّد دارند ، كسى را نمىشناسم كه مخالف با اين نظر بوده باشد » « 2 » .\r\n\r\nبدل\r\nمجبّره دربارهء قدرت يا استطاعت دو نظر دارند . نخست ، آنان همچون معتزله بر اين اعتقادند كه قدرت و استطاعت پيش از فعل وجود ندارد ، بلكه همزمان با آن است « 3 » . دوم ، آنان گفته‌اند كه استطاعت مجبور به انجام دادن يكى از دو متضاد است و ، بر خلاف آنچه معتزله گفته‌اند ، هم به فعل مربوط مىشود و هم به ضدّ آن « 4 » . مثلا اشعرى بر آن است كه هم خدا بر كافر تكليف معيّن كرده است ، و هم كافر قدرت و استطاعت ايمان آوردن ندارد « 5 » .\r\n\r\n\r\n","description":"","footnote":"\r\n( 1 ) - المغنى ، ششم ، بخش دوم ، 37 - 35 .\r\n( 2 ) - اوائل ، ص 86 .\r\n( 3 ) - الاشعرى ، « اللمع » ، ص 54 ، شمارهء 123 ؛ رجوع كنيد به پيش از اين ، ص 224 .\r\n( 4 ) - الاشعرى ، « اللمع » ، ص 56 - 55 ، شمارهء 28 - 126 .\r\n( 5 ) - همان منبع ، 59 - 58 ، شمارهء 135 .\r\n","page_name":" 237 ","page_number":253},
  {"content":"\r\n\r\nبه اين گفته چنين اعتراض كرده‌اند كه بنابراين معلوم مىشود كه خدا تكليف را بر كسى قرار داده كه كاملا عاجز است . اشعرى اين را نمىپذيرد . وى ميان كسى كه كاملا عاجز است و كسى كه تنها استطاعت انجام دادن يك فعل را ندارد ، تمايز قائل است . شخص كاملا عاجز ، نه استطاعت انجام دادن يك فعل را دارد و نه استطاعت انجام دادن ضدّ آن را ، در صورتى كه آن كس كه استطاعت براى انجام دادن يك كار را دارد ، در آن هنگام كه مشغول اجراى آن فعل است ، بدان جهت كه مشغول است ، استطاعت براى انجام كار ضدّ آن ندارد « 1 » . مثلا مرد بىپا كاملا عاجز از راه رفتن است ، چه نه مىتواند راه برود و نه از راه رفتن بازايستد ؛ كسى كه پول ندارد ، از لحاظ صدقه دادن كاملا عاجز است ، چه نه مىتواند صدقه بدهد و نه مىتواند مانع پرداختن آن بشود .\r\nاشعرى بر آن است كه بر خدا روا نيست كه به مرد بىپا فرمان راه رفتن يا به مرد بىپول فرمان صدقه دادن بدهد « 2 » . ولى كافر كاملا عاجز نيست . وى يكى از دو ضد را انجام مىدهد . چون قدرت و استطاعت ، همزمان با فعل و تنها تعيين‌شدهء براى آن فعل است ، مىگويند كه كافر استطاعت كفر دارد ولى ، در همان هنگام ، استطاعت ضدّ كفر يعنى ايمان را ندارد .\r\nمجبّره كه به تمايز ميان اين حالت و عجز كامل قائل شده‌اند ، بر اين عقيده‌اند كه از جهتى « امكان » آن هست كه ايمان در جان و قلب كافر به جاى بىايمانى او حاضر باشد .\r\nچگونه ؟ به اين شرط ( غير واقعى ) كه ، به جاى وجود كفر در آن ، ايمان وجود پيدا كند . عبد الجبّار برهان را بدين صورت بيان كرده است :\r\n« وجه پيوستگى اين با آنچه پيش از آن گذشت [ يعنى تصوّر استطاعتى كه تنها مجبور به انجام دادن يك فعل باشد 
  ] آن است كه در آن هنگام كه ما مجبّره\r\n\r\n\r\n","description":"","footnote":"\r\n( 1 ) - همان منبع . باقلانى به همين تمايز قائل بوده است ، التمهيد ، ويرايش مكارتى ، ص 194 .\r\n( 2 ) - الاشعرى ، « اللمع » ، ص 60 - 59 ، شماره 38 - 137 .\r\n","page_name":" 238 ","page_number":254},
  {"content":"\r\n\r\nرا بر نتيجهء گفتارشان دربارهء قدرت تعيين‌كننده ( القدرة الموجبة ) ملزم كرديم ، كه تكليف معيّن كردن براى كافر همچون تعيين تكليف براى عاجز است ، آنان گفتند : از كافر ايمان امكان دارد ، به شرط آن كه كفر در او نيامده و به جاى آن ايمان آمده باشد . و اين با حالت كسى كه كاملا عاجز است تفاوت دارد .\r\nبدين ترتيب آنان امكان بدل كردن موجود را پذيرفته‌اند و اين در نظر ما درست نيست » « 1 » .\r\nبرهان معتزله آن بود كه هنگامى كه فعلى وجود دارد ، آن فعل وجود دارد ، و گفتن اينكه ممكن است در زمان حاضر به صورتى ديگر باشد بىمعنى است . و اين بدان جا انجاميد كه سخت در خصوص زبانى كه به كار مىبردند گرفتار محدوديّت شدند . بنا به گفتهء اشعرى ، تنها اسكافى و جعفر بن حرب در ميان معتزليان روا مىداشتند كه در بحث ، از فرض مخالف وضع موجود استفاده شود . تنها اين دو نفر مجاز مىدانستند كه كسى بگويد : « اگر كافران در حال كفر خود به جاى كفر واقعى ايمان مىآورند به خير ايشان مىبود » ، و به صراحت بر اين گفته مىافزودند كه مقصودشان اين نيست كه در حال كفرشان جايز است كه به وجهى از وجوه ايمان آوردند . معتزليان ديگر حتّى اين را هم جايز نمىدانستند « 2 » .\r\nتصوّر معتزليان دربارهء قدرت و استطاعت آن است كه اين قدرت پيش از فعل وجود دارد و امكان به كار بردن آن در فعل يا ضدّ آن هست . بدن ترتيب آنان روا مىداشتند كه كسى از امكان جانشين ( بدل ) در آينده سخن گويد ، ولى نه در زمان حاضر .\r\nبا اين ديد ، گفتن اينكه اكنون براى كافر امكان آن هست كه مؤمن شود ، بىمعنى است .\r\nتنها از امكان آينده و مؤمن شدن وى پس از اين مىتوان سخن گفت .\r\nگفتار مفيد دربارهء بدل وضع متعارفى معتزله را نشان مىدهد . گفتهء وى چنين است :\r\n\r\n\r\n","description":"","footnote":"\r\n( 1 ) - شرح ، ص 18 - 417 .\r\n( 2 ) - مقالات ، ص 254 .\r\n","page_name":" 239 ","page_number":255},
  {"content":"\r\n\r\n« من مىگويم كه ممكن است كفر در هنگام ايمان به جاى ( بدل ) آن وجود مىداشته باشد ، و اينكه ايمان ممكن است در هنگام كفر بدل از آن مىبوده باشد . ولى نمىگويم كه در حال ايمان ممكن است كفر بدل آن باشد ، يا در حال كفر جايز است كه ايمان بدل آن باشد . و اين بدان سبب است كه جايز بودن چيزى صحيح دانستن آن و قبول امكان آن ، و انكار محال بودن آن است . كفر مضادّ ايمان است . وجود يك ضد امكان وجود ضدّ ديگر را محال مىسازد ، همانگونه كه وجود فعلى آن را محال مىكند . بنابراين اگر گوينده‌اى بگويد : ايمان به جاى كفر از يك كافر ممكن است ، به صورت ضمنى اجتماع ضدّين را جايز شمرده است ولى اگر بگويد : « ممكن بوده است » و امكان را در گذشته قرار دهد ، ديگر گفتهء وى متضمّن تضادّى نيست . و امّا گفتن اينكه : بر كافر روا است كه در آينده به جاى [ بخوانيد « بدلا من » به جاى « اوقات » 
  ] كفر ايمان پيدا كند ، ديگر بر اين گفته اعتراضى نيست ، چه تضادّ و محال بودن از آن بر طرف شده است . ميان ما و مجبّره در اين گفتهء اخير اختلافى نيست و اختلاف در گفتهء اوّل است .\r\nاهل عدل بر اين نظرند و اهل اجبار عموما بر خلاف آنند » « 1 » .\r\nمفيد ، بر خلاف اعتقاد مجبّره ، مىگويد كه در آن هنگام كه امرى وجود دارد ، ضدّ آن را نمىتوان گفت كه فعلا موجود است . امكان بدل قرار گرفتن يكى به جاى ديگرى در آينده مورد اختلاف است . چه ، بنابر رأى مجبّره ، خدا ممكن است در آينده به همين انسان قدرت ايمان ارزانى دارد ، و در آن هنگام وى بالضّروره مؤمن خواهد شد ؛ به گفتهء معتزله و شيخ مفيد ، انسان اكنون استطاعت مؤمن شدن يا كافر شدن در آينده هر دو را دارد .\r\n\r\n\r\n","description":"","footnote":"\r\n( 1 ) - اوائل ، 88 - 87 .\r\n","page_name":" 240 ","page_number":256},
  {"content":"\r\n\r\n\r\nطبع و ختم\r\nدر ارتباط با آزادى انسان در تغيير كردن از كفر به ايمان ، شيخ مفيد بايد بعضى از آيات و تعبيرات قرآنى را كه مجبّره معمولا در تأييد نظر خود مىآوردند ، به صورتى مخالف با مجبّرى تفسير كند . در اين آيات آمده است كه بر دلهاى كافران مهر و موم ( طبع و ختم ) نهاده است « 1 » . توضيح مفيد چنين است :\r\n« گفتار در طبع و ختم . من مىگويم كه نهادن طبع ( مهر ) از طرف خداى بر قلوب و ختم به يك معنى است ، و آن گواهى بر آن است كه اين دلها به عمد توجّهى به ذكر و پيام الهى ندارند ، و به اختيار خود و بدون اكراه از راه راست پيروى نمىكنند . و اين معنى در زبان و گفتگو شناخته است . آيا نشنيده‌اى كه مىگويند « ختمت على فلان بأنّه لا يفلح - بر فلانى مهر نهادم كه رستگار نشود » ؟ و آنچه در اين گفته در نظر دارند اين است كه « من اين مطلب را دربارهء وى به تأكيد و در برابر همگان مىگويم » .\r\nو مهر بر چيزى نشانه‌اى است از كسى كه مهر نهاده است . و چون گواهى خدا بر چيزى نشانه‌اى براى بندگان او است ، روا است كه ختم و طبع ( مهر و موم ) خوانده شود .\r\nو اين سازگار است با اصول اهل عدل ، و مذاهب مجبّره بر خلاف آن است » « 2 » .\r\n\r\nالم و عوض\r\nتوزيع عملى درد و رنج ( الم ) در جهان پرسشهايى از لحاظ عدل الهى پيش مىآورد كه معتزله و كسانى كه موافق با ايشان هستند بايد به آن پاسخ گويند . آنان منكر اين\r\n\r\n\r\n","description":"","footnote":"\r\n( 1 ) - رجوع كنيد ، مثلا ، به قرآن ، بقره ، 7 ؛ انعام ، 46 ؛ جاثيه ، 23 ؛ منافقون ، 3 ؛ و الاشعرى ، الابانة ، ص 58 - 57 .\r\n( 2 ) - اوائل ، ص 95 . براى آگاهى يافتن از نظر عبد الجبار دربارهء ختم و طبع رجوع كنيد به متشابه القرآن ، ويرايش عدنان م . زر زور ( قاهره : دار التراث ، 1969 ) ، اول ، 54 - 51 .\r\n","page_name":" 241 ","page_number":257},
  {"content":"\r\n\r\nبودند كه حيثيّت و مقام فاعل تعيين كنندهء آن است كه فعل او عادلانه است يا نه « 1 » . به جاى آن ، عبد الجبّار گفته است كه عدل و ظلم وابستهء به خود فعل و نتايج آن و شايستگيهاى شخصى است كه فعل بر او واقع شده است . بىعدالتى و ظلم عبارت از « هر چيز مضرّى است كه مستلزم نفع بزرگتر نباشد يا از مضرّت بزرگتر جلوگيرى نكند يا چنين تصوّر نشود ، و مستحقّ و شايسته نباشد يا تصوّر نشود كه چنين است » « 2 » .\r\nرنج و الم گاه خوب ( حسن ) است و گاه بد ( قبيح ) . به گفتهء عبد الجبّار ، تنها وقتى خوب است كه « در آن نفعى باشد يا دفع ضررى بزرگتر از رنجى كه مىرسد بكند ، يا شخص استحقاق و شايستگى آن را داشته باشد » « 3 » . ولى از خدا شايسته نيست كه تنها به احتمال و فرض كسى را گرفتار درد و رنج كند ، چه او بر همه چيز دانا است . و نيز روا نيست كه خدا رنجى را براى جلوگيرى از زيانى بزرگتر تحميل كند ، چه او هميشه مىتواند راه ديگرى براى جلوگيرى از شر پيدا كند « 4 » . پس خدا بايد زمانى يك نفر را گرفتار رنج كند كه يا اين رنج سبب آن شود كه آن شخص به نفع بزرگتر برسد ، و يا اينكه آن شخص استحقاق آن رنج را داشته باشد .\r\nدر بيان همهء منافعى كه از رسيدن رنج عايد بنده مىشود ، از همه مهمتر درس عبرتى ( اعتبار ) است كه گرفته مىشود . رنجهاى ناروا ممكن است هم به كسانى كه مكلّفند به عنوان درس عبرتى به خود ايشان و ديگران برسد ، و هم به كسان ديگرى - همچون كودكان - كه مكلّف نيستند داده شود تا وسيلهء اعتبار ديگران شود . به اين هر دو گروه آسيب ديدگان بايد عوض داده شود . عبد الجبّار مىگويد :\r\n\r\n\r\n","description":"","footnote":"\r\n( 1 ) - رجوع شود به عبد الجبار ، شرح ، ص 483 . آنچه در اينجا طرد شده نظرى است شبيه نظر اشعرى حاكى از اينكه هيچ كارى كه خدا بكند ستمگرانه نيست بدان جهت كه خدا سبحان و متعالى است . رجوع كنيد به « اللمع » ، ص 71 ، شمارهء 170 .\r\n( 2 ) - المغنى ، سيزدهم ، 298 .\r\n( 3 ) - شرح ، ص 484 .\r\n( 4 ) - المغنى ، سيزدهم ، 369 ؛ شرح ، ص 486 .\r\n","page_name":" 242 ","page_number":258},
  {"content":"\r\n\r\n« همهء آلامى كه خدا سبب آنها است ، يا به اشخاصى مىرسد كه مكلّف هستند و يا به كسانى كه چنين نيستند . اگر به كسانى برسد كه مكلّف نيستند ، بايد عوض و جبران بيشتر از آن در مقابل به ايشان داده شود - و اين سبب مىشود كه ديگر آن درد و الم عنوان ستم پيدا نكند . و نيز بايد مشتمل بر درس عبرتى براى كسانى باشد كه مكلّفند - و اين سبب آن مىشود كه الم از گزاف و بىهدف بودن برهد .\r\nاگر خدا كسى را كه مكلّف است به رنجى مبتلا كند ، بايد هم مستلزم عوض باشد و هم درس عبرت . در اين صورت ممكن است مخصوص خود شخص بلا كشيده باشد ، يا مخصوص ديگران ، و يا هم خود او و هم ديگران .\r\nولى قاضى القضاة بعيد دانسته است كه اين اعتبار منحصرا مخصوص ديگران باشد و به خود او اختصاص نداشته باشد ، در صورتى كه خود وى بيشتر به آن وابستگى دارد » « 1 » .\r\nمانكديم تدوين كنندهء شرح الاصول در آخرين جمله اعتقاد شخص عبد الجبّار را به صراحت بيان كرده است .\r\nعبد الجبّار در اينجا اشاره كرده است كه دليل قانع كننده‌اى بايد براى خدا باشد كه بنده‌اى را مبتلاى رنج كند ، و مقام و اهميّت اين دليل برتر و والاتر از وجود اين اطمينان است كه خدا در جهان ديگر به شخص مبتلاى به رنج عوض خواهد داد . دليل قانع‌كننده نفعى است كه بر آن رنج بچربد . آيا ممكن است اين نفع از راه ديگرى جز درد و رنج برسد ؟ عبد الجبّار مىگويد كه در پاره‌اى از موارد الم ممكن است تنها راه ممكن باشد ، ولى نمىخواهد چندان دور برود و چنين اظهار عقيده كند كه در همهء مواردى كه خدا رنجى را براى نفع آينده‌اى به بنده‌اش مىرساند بايد چنين باشد . به جاى آن وى\r\n\r\n\r\n","description":"","footnote":"\r\n( 1 ) - شرح ، ص 485 .\r\n","page_name":" 243 ","page_number":259},
  {"content":"\r\n\r\nاز عدل الهى دفاع مىكند و مىگويد خدا مىتواند يا نفع را از طريق رنج به بنده برساند ، يا براى رساندن اين نفع راهها و وسايل ديگر را به كار برد « 1 » .\r\nشيخ مفيد بر آن است كه برتر و بالاتر از تنها اطمينانى كه براى عوض و جبران رنج داده مىشود ، بايستى دليل قانع كننده‌اى براى آن بوده باشد ولى محتملا بدان سبب كه وى همچون بغداديان معتقد بدان است كه خدا به بهترين مصلحت بندگانش عمل مىكند ، در اين مورد نظرش آن است كه هنگامى كه خدا بنده‌اش را گرفتار رنج و درد مىكند ، بدان جهت است كه براى رسيدن به نفعى كه مىخواهد به آن بنده برسد ، راهى جز مبتلا شدن به اين رنج نيست . گفتهء مفيد چنين است :\r\n« گفتار در الم و لذّت ، و آيا اينكه در لطف و مصلحت بودن با يكديگر برابرند يا نه .\r\nمن مىگويم كه اگر رنج و شادى در لطف كردن نسبت به مكلّفان و مراعات مصالح آنها فايدهء يكسان مىداشتند ، از خداى حكيم سبحانه و تعالى شايسته نبود كه به جاى ايجاد خوشى براى بندگان آنان را گرفتار رنج كند . چه در آن صورت خدا دليلى براى دادن آن [ يعنى رنج 
  ] جز عوضى كه در برابر آن مىداد نداشت . ولى خداى قديم سبحانه و تعالى قادر است بر اينكه از راه تفضّل مثل\r\n\r\n\r\n","description":"","footnote":"\r\n( 1 ) - رجوع كنيد به المغنى ، سيزدهم ، 96 - 395 . به اين اعتراض كه خدا مىتواند منظور خود را از طريق ديگر عملى كند ، عبد الجبار چنين جواب داده است : « معلوم نيست كه چيز ديگرى جز درد و رنج بتواند نفعى برابر با آن داشته باشد و درس عبرتى همچون درس عبرت آن بدهد . كاملا احتمال آن هست كه چيز ديگرى نتواند جايگزين آن شود » .\r\nچون اين جواب اعتراض‌كننده را قانع نكرده و او گفته است كه خدا مىتواند وسايل ديگر جز الم و رنج را به كار برد ، عبد الجبار چنين پاسخ داده است : « پيش از اين در فصل « لطف » توضيح داديم كه غير ممكن نيست چيز ديگرى بتواند جايگزين آن شود . ولى به اين دليل رنج نمىتواند از خوب بودن خارج شود . خدا مىتواند ميان درد بخشيدن يا فعل ديگرى انجام دادن يكى را انتخاب كند ، چه هر دو را مىتوان لطف دانست » .\r\n","page_name":" 244 ","page_number":260},
  {"content":"\r\n\r\nآن عوض ببخشد . علاوه بر اين ، شايسته‌تر براى بخشندگى وجود [ بخوانيد « جوده » به جاى « وجوده » 
  ] و رحمت وى آن است كه به جاى درد خوشى ارزانى دارد كه شريفتر از آن است ، نه اينكه دردى بخشد كه چيزى شريفتر از آن سودى برابر با آن دارد .\r\nاين مذهب عدّهء زيادى از اهل عدل است . گروهى از ايشان و نيز همهء مجبّره با اين مذهب مخالفند » « 1 » .\r\nاين مخالفت با بعضى از « اهل عدل » مربوط به نكتهء كوچكى از راههاى انتخاب خدا مىشود كه از نظرهاى مختلف دربارهء تكليف خدا براى رعايت مصلحت انسان حاصل مىآيد . نكتهء مهم آن است كه همهء گروهها با مجبّره مخالفند كه مىگويند خدا نيازى به آن ندارد كه براى منظور و هدفى به فعل توجّه كند ، و براى آنچه مىكند مكلّف به اداى جبران و عوضى نيست .\r\nمفيد پس از آن عقيدهء شخصى خويش را بيان مىكند و مىگويد كه ممكن است در بعضى از موارد خدا كسى را مبتلاى به رنج سازد بىآنكه لازم باشد عوض و جبرانى در برابر آن بدهد . سخن وى چنين است :\r\n« گفتار در رنج بنابر مصلحت و بدون عوض .\r\nو من مىگويم كه عوض دادن بر رنجى كه به كسى رسد و به مصلحت شخصى ديگر باشد ، شايستهء عدل الهى است ، ولى تنها به جود خدا [ بخوانيد « جوده » به جاى « وجوده » 
  ] اين عوض دادن در صورتى كه شخص رنج‌ديده مؤمن باشد ، بر او واجب مىشود . و امّا در آن هنگام كه غير مؤمنى از رنج ديدن مؤمن سود مىبرد و به مصلحت او تمام مىشود ، بر خدا واجب است كه به شخص رنج‌ديده عوض دهد ، و اگر چنين نكند ستم كرده است .\r\nبنابراين من مىگويم كه در آن هنگام كه مبتلاى به الم كافر باشد ، آن كافر\r\n\r\n\r\n","description":"","footnote":"\r\n( 1 ) - اوائل ، ص 90 - 89 .\r\n","page_name":" 245 ","page_number":261},
  {"content":"\r\n\r\nمستحقّ عوضى نخواهد بود ، چه رنجى كه به وى رسيده براى كيفر دادن به او و به صلاح او بوده است ، هر چند روا است كه ديگرى از رنج ديدن او عبرت گيرد و اين كار به صلاح و مصلحت او تمام شود .\r\nاين مذهب كسانى از اهل عدل و ارجاء است كه منكر آن هستند كه نيكى و بدى يكديگر را خنثى يا احباط مىكنند . معتزلهء بغداد و بصره و همهء مجبّره با آن مخالفند .\r\nو من در اين باره تركيبى از اصول فراهم آورده‌ام كه تنها مخصوص خود من است و طرفداران ديگر عدل و ارجاء در آنچه بر من آشكار شده موافقت ندارند . ولى حقّانيّت آن بر من از طريق نظر و استدلال ثابت شده است .\r\nاز مخالفت كسانى ديگر با آن وحشت ندارم . از آن جهت كه حجّت من تمام است و از پيروى از حق هيچ گونه وحشت ندارم ؛ و سپاس خداى را » « 1 » !\r\nدو نكته در اينجا هست كه عبد الجبّار آنها را انكار مىكند . نخست اين فرض شيخ مفيد است كه خدا رنج را تنها از آن جهت به شخص بالغ مىدهد كه خير شخص ديگرى در آن است « 2 » . بايد به خاطر داشت كه مفيد چنان مىانديشيد كه خدا ناگزير است به بهترين مصلحت بنده‌اش عمل كند ، و اينكه براى بيان كردن علّت بعضى از شرّها و بديها در جهان شيخ مفيد ناچار بوده است بگويد كه آن « انسان » كه بهترين مصلحت او مورد توجّه است ، بايد همچون مجموعه و امّت در نظر گرفته شود . عبد الجبّار اين راه حل را نادرست دانسته و آن را رد كرده است « 3 » .\r\nنكتهء دومى كه عبد الجبّار با آن توافق ندارد ، اين گفتهء شيخ مفيد است كه رنجى\r\n\r\n\r\n","description":"","footnote":"\r\n( 1 ) - همان منبع ، ص 90 .\r\n( 2 ) - اين مطلب از تفسير مانكديم دربارهء فقره‌اى كه پيش از اين ، در صفحهء 243 گذشت آشكار است .\r\n( 3 ) - رجوع شود به پيش از اين ، ص 230 حاشيهء شمارهء 2 .\r\n","page_name":" 246 ","page_number":262},
  {"content":"\r\n\r\nكه به كافر تحميل شده شايستهء هيچ عوضى نيست ، چه عنوان كيفرى نسبت به كفر او دارد و حتّى ممكن است به او در شناختن گمراهى و خطايش كمك كند . عبد الجبّار گفته است كه بنابر نظر ابو على جبّائى خدا درد و رنج را به كافران و مرتكبان گناههاى كبيره هم به عنوان كيفر و هم به عنوان آزمايش سودمند ( محنة ) تحميل مىكند . ولى عبد الجبّار ، به پيروى از ابو هاشم ، با اين نظر مخالف است ، و محنت را كه سودمند است و بنابراين بايد با بردبارى تحمّل شود ، از كيفر و عقاب كه بايد از آن اجتناب شود و مايهء تأسف باشد ، متمايز مىداند « 1 » . عبد الجبّار بر آن است كه زندگى اين جهانى عرضهء آزمايش و محنت است ، در صورتى كه آخرت زمان بخشيدن چيزى در خور است ، خواه به صورت پاداش باشد و خواه به صورت كيفر « 2 » . رنجى كه در اين دنيا به آدمى مىرسد ، شايستهء عوض است ، خواه اين رنج سودمند باشد يا نباشد « 3 » .\r\nشيخ مفيد نظر خود را در اين باره با انكار مذهب معتزله دربارهء خنثى شدن خير و شرّ با يكديگر ( احباط ) همراه كرده است . در برابر آن ، اعتقادى است بدين صورت كه گناهان آدمى ، اگر سنگين‌تر از كارهاى نيك او باشد ، هر پاداشى را كه شايستهء آن بوده است از ميان مىبرد ، چه دشوار مىنمايد كه اين آخرى سازگار با اين اعتقاد باشد كه خدا عوض هر رنجى را كه شخص بر روى زمين ديده است به او خواهد داد . ولى عبد الجبّار مىگويد كه جبران و عوض دادن با كيفر دادن سازگار است ، در صورتى كه پاداش چنين نيست . و اين بدان جهت است كه مجازات و كيفر مستلزم نكوهش است و پاداش مستلزم ستايش ، ولى جبران و عوض دادن تنها موجب سودى است بىآنكه مستلزم ستايشى باشد . چيزى جز اداى دين نيست . علاوه بر اين ، عوض از لحاظ دوام محدود است ، و به همين جهت در جهان ديگر ممكن است به شكل يك تخفيف موقّتى عذاب براى كسى درآيد كه جاودانه بايد در آتش بماند . ولى عبد الجبّار نوشته است كه ،\r\n\r\n\r\n","description":"","footnote":"\r\n( 1 ) - المغنى ، سيزدهم ، 431 .\r\n( 2 ) - همان كتاب ، ص 433 .\r\n( 3 ) - همان كتاب ، ص 435 .\r\n","page_name":" 247 ","page_number":263},
  {"content":"\r\n\r\nبه اعتقاد ابو على ، كيفر سبب احباط عوض مىشود « 1 » . ولى تصوّر ابو على از بدل به گونه‌اى ديگر بود . وى آن را از لحاظ دوام نامحدود مىدانست « 2 » . و همچنين تعبير و تصوّر وى از احباط اندكى با تعبير و تصوّر ابو هاشم و عبد الجبّار تفاوت داشت « 3 » .\r\n\r\nعوض دادن به بهايم\r\nشيخ مفيد بر اين اعتقاد است كه خدا به كرم خويش ، و نه به عدلش ، بايد به جانوران براى رنجهايى كه ديده‌اند عوض دهد . و اين امر مبتنى بر اين اعتقاد است كه خدا به خير آفريدگان خويش عمل مىكند ، كه اين عقيده نيز به نوبهء خود متّكى بر اين اصل است كه خدا به هيچ چيز نيازمند نيست . در اينجا شيخ مفيد آشكارا ميان عدم استحقاق جانوران براى پاداش يا كيفر و حقّ ( يا شبه حق ، چه اين به كرم خدا مربوط مىشود ) آنان براى عوض تمايز قائل مىشود . گفتهء شيخ مفيد چنين است :\r\n« گفتار در عوض دادن به بهايم و قصاص كردن بعضى از آنها از بعضى ديگر .\r\nمن مىگويم كه بر جود و كرم خداى تعالى عوض دادن به بهايم در برابر رنجهايى كه در دار دنيا به آنها رسيده واجب است ، خواه اين رنج از فعل خدا جلّ اسمه باشد يا از فعل ديگرى . زيرا خدا آنها را براى خير آنها آفريده است .\r\nولى اگر بنا باشد كه از عوض گرفتن از رنجهايى كه ديده‌اند محروم بمانند ، بدان معنى مىشود كه خدا آنها را براى زيان ديدن آنها آفريده است . و خدا بزرگتر از آن است كه چيزى را براى زيان رسيدن به آن و آزردن آن بدون اينكه نفعى به آن برسد آفريده باشد ! چه اين كار جز از ابله ستمكارى صورت نمىگيرد ، و خداى سبحانه عدل و كريم و حكيم و عالم است .\r\nو امّا قصاص كردن جانوران روا نيست ، چه آنها مكلّف و مأمور و داناى\r\n\r\n\r\n","description":"","footnote":"\r\n( 1 ) - همان كتاب ، ص 524 .\r\n( 2 ) - همان كتاب ، ص 508 .\r\n( 3 ) - رجوع شود به عبد الجبار ، شرح ، ص 28 - 627 .\r\n","page_name":" 248 ","page_number":264},
  {"content":"\r\n\r\nبه بدى چيزهاى بد نيستند . و قصاص كردن گونه‌اى از عقوبت و كيفر است ، و آن كس كه غير مكلّف يا نهى نشدهء از كار زشت را كيفر دهد حكيم [ بخوانيد « بحكيم » به جاى « به حكم » 
  ] نيست . اگر جايز مىبود كه بعضى از آنها را در مقابل آزارى كه به بعضى ديگر رسانده‌اند قصاص كنند ، به سبب كارهاى نيكى كه نسبت به يكديگر كرده‌اند نيز پاداش لازم مىآمد ، و اين همه محال است .\r\nاين مذهب اكثريت اهل عدل است . بعضى از آنان و جمعى از جز ايشان با آن مخالفند » « 1 » .\r\nعبد الجبّار به سادگى گفته است كه خدا بايد ، بنابر عدل خود ، به جانورانى كه كشتن آنها را فرمان داده يا مباح شمرده ، عوض دهد « 2 » .\r\n\r\nخلاصه\r\nمفيد كاملا با معتزله در اين امر موافقت دارد كه خدا عادل است و ستم نمىكند ، هرچند اگر مىخواست مىتوانست چنين باشد . انسان در گزينش افعال خويش و عملى كردن آنها آزاد است .\r\nمفيد مىگويد كه اراده براى فعل خارجى ضرورت دارد و بايد مقدّم بر آن باشد ، در صورتى كه عبد الجبّار اين دو نظر را انكار مىكند . براى مفيد قدرت و استطاعت چيزى جز حالت تندرستى شخص فاعل فعل نيست ، در صورتى كه عبد الجبّار مىگويد كه قدرت ، برتر و بالاتر از تندرستى ، يك عرض است .\r\nهر دو متكلّم در اين امر متّفقند كه يك دليل وجود رنج و درد در اين جهان آن است كه بعضى از هدفهاى سودمند خدا بدون آن نمىتواند صورت تحقّق پيدا كند . عبد الجبّار نمىخواهد چندان دور رود كه بگويد خدا نمىتواند منظورهاى خويش را بدون رنج\r\n\r\n\r\n","description":"","footnote":"\r\n( 1 ) - اوائل ص 91 .\r\n( 2 ) - المغنى ، سيزدهم ، 452 .\r\n","page_name":" 249 ","page_number":265},
  {"content":"\r\n\r\nبه انجام برساند ، ولى با اين امر موافق است كه رنجى كه خدا سبب آن بوده بايد با سود بزرگترى در جهان ديگر جبران شود . هر دو بر آنند كه آن كس كه قربانى رنج و بلاى بىدليل شده بايد عوض آن را بگيرد ، ولى شيخ مفيد الزام خدا را به اين عوض دادن به بخشندگى و كرم او ارتباط مىدهد ، در صورتى كه عبد الجبّار اين عوض دادن را نتيجهء عدل خدا مىداند . مفيد مىگويد كه نفع و خيرى كه خدا از طريق رنج و درد انجام دادن آن را در نظر دارد ، ممكن است مستقيما متوجّه شخص ديگرى جز شخص بلا كشيده باشد ، در صورتى كه عبد الجبّار منكر اين طرز تصوّر است . عبد الجبّار بر آن است كه بر خدا واجب است كه حتّى رنجى را كه بر شخص كافر در اين جهان تحميل كرده ، در جهان ديگر جبران كند ، و اينكه عوضى كه بايد به وى داده شود با كيفرى كه بنا است ببيند ، احباط پيدا نمىكند . شيخ مفيد منكر اين هر دو نظر است .\r\nدر همهء اين موارد شيخ مفيد آشكارا بنابر اصول معتزليان بغدادى استدلال كرده است .\r\n\r\n","description":"","footnote":"","page_name":" 250 ","page_number":266},
  {"content":"\r\n\r\n\r\nفصل هشتم فلسفهء طبيعى\r\nهمهء معتزله ، به استثناى نظّام و پيروان وى ، به گونه‌اى از ذرّيگرى معتقد بودند .\r\nمنشأ اين ذرّيگرى ، يا لااقل روش دقيق و اندازه‌اى كه عناصر و اصول آن از فلسفهء يونانى و هندى گرفته شده ، هنوز مورد بحث است « 1 » . هدف ما در اينجا بحث از زمينهء ذرّيگرى علم كلام نيست ، بلكه مىخواهيم بدانيم كه شيخ مفيد در اعتقاد به ذرّه يا جزء لايتجزّى و مسائل وابستهء به حقيقت انسان چه اندازه به مكتبهاى بصره و بغداد نزديك بوده است .\r\nمتكلّمان مسلمان از علم فيزيك با ديدى نسبت به موارد استعمال آن در اثبات اين امر كه جهان محدث است سخن مىگفتند . و اين به نوبهء خود مقدّمه‌اى براى اثبات وجود خدا به توسّط ايشان بود . ولى آثار موجود مفيد مشتمل بر چيزى در اثبات وجود خدا\r\n\r\n\r\n","description":"","footnote":"\r\n( 1 ) - م . هورتن ، فلسفهء ابو رشيد ( بون : هانشتاين 1910 ) ص چهار و پنج ، بصره و بغداد را نقاط تلاقى فرهنگهاى يونانى و هندى و نيز مقدارى نفوذ و تأثير ايرانى دانسته است .\r\n M . Horten Die Philosophie des abu Rashid . \r\nا . پرتسل چنان مىانديشد كه نفوذ عمده از گنوسيگرى يا عرفان يونانى بوده است :\r\n« ذره‌شناسى صدر اسلام » در « مجله اسلام » ، نوزدهم ( 1391 ) ، 130 .\r\n O . Pretsel , « Die fruhislamische Atomenlehre » , Der Islam . \r\nز . پينز نفوذ هندى را قبول دارد ، ولى چنان نتيجه مىگيرد كه طرفداران آن نظريه هنوز نظر خود را به اثبات نرسانده‌اند : تحقيقى در ذريگرى اسلامى ( گرفنهاينيشن : ا . هاينه ، 1936 ) ص 122 .\r\n S . Pines , Beifrage zur islamischen Atomennlehre . \r\n","page_name":" 251 ","page_number":267},
  {"content":"\r\n\r\nنيست ، و مىتوان تصوّر كرد كه طرز استدلالى همچون عبد الجبّار داشته و توجّه وى به مسائل فيزيكى به همان منظور بوده است .\r\n\r\nمنابع\r\nبحث مفيد دربارهء فلسفهء طبيعى ( فيزيك ) در قسمت متأخّرى از اوائل المقالات وى زير عنوان « گفتار در آنچه لطيف است از علم كلام » ( القول فى اللطيف من الكلام ) آمده است كه امكان دارد در اصل رساله‌اى جداگانه مىبوده باشد . در بسيارى از موارد به توافق نظر خود با ابو القاسم بلخى ، كه به نام كعبى نيز شناخته مىشود ، اشاره كرده است . بعضى از نظرهاى كعبى توسّط نويسنده‌اى كه با او دشمنى داشته ، يعنى ابو رشيد نيشابورى به ما رسيده است « 1 » . ابو رشيد يك معتزلى بود كه نخست به مكتب بغداد تعلّق داشت و سپس به عبد الجبّار پيوست « 2 » . رسالهء وى چيزى بيش از يك بيان اختلاف ساده است و صورت محاجّه و مناظره‌اى بر ضدّ نظر بغداديان درباره ذرّات و عرضها دارد ، و اغلب اوقات به سود مذهب ابو هاشم جبّائى استدلال كرده است . موضع بغداديان در خصوص ذرّه منحصرا توسّط ابو القاسم بلخى معرّفى شده است .\r\nمنبع اطّلاع ديگرى دربارهء عقايد بلخى ، آن بخش از كتاب « البحر الزّخّار » ابن المرتضى است كه هورتن آن را ترجمه كرده است « 3 » .\r\n\r\n\r\n","description":"","footnote":"\r\n( 1 ) - « كتاب المسائل فى الخلاف بين البصريين و البغداديين » ، نسخهء خطى برلن ، گلازر 23 ، آلوارت 5125 ، هجده پرسش نخستين اين كتاب توسط ا . بيرام زير عنوان ماده‌شناسى ذره‌اى ( ليدن : بريل 1902 ) به چاپ رسيده است .\r\n A . Biram , Die atomistische Substanzenlehre . \r\nترجمهء خلاصه‌شده‌اى از باقيماندهء آن توسط م . هورتن ، زير عنوان فلسفهء ابو رشيد انتشار يافته است .\r\n( 2 ) - ابن المرتضى ، طبقات ، ص 116 .\r\n( 3 ) - م . هورتن ، علم كلام اسلامى به عنوان مسأله‌اى فلسفى ( بون : هانشتاين ، 1910 ) . اين كتاب به صورت عمده عبارت از فقراتى است كه از « البحر الزخار » تأليف ابن المرتضى ترجمه شده است .\r\n","page_name":" 252 ","page_number":268},
  {"content":"\r\n\r\nبحث خود عبد الجبّار در فلسفهء طبيعى پراكندهء در آثارى از او است كه به چاپ رسيده است . در شرح الاصول الخمسة « 1 » و المحيط بالتكليف « 2 » ، در ضمن آوردن دليل براى وجود خدا ، وى از آموزهء محدث بودن اجسام و اعراض سخن گفته است . در المغنى بخش كوچكى راجع به انسان آمده است « 3 » .\r\n\r\nجواهر [ فرد 
  ] ( اتمها يا ذرّات )\r\nمفيد مىگويد كه « جواهر [ فرد 
  ] اجزائى هستند كه اجسام از آنها فراهم مىشود و هر يك از آنها قسمت‌پذير نيست . همهء اهل توحيد بر اين نظرند جز گروهى از اهل اعتزال . مخالف آنند ملحدان ، و از ميان معتقدان به يگانگى خدا ، ابراهيم بن سيّار نظّام » « 4 » . كلمهء جوهر در ابتدا ، از لحاظ غير فنى ، به معنى مادّه بوده است « 5 » . بعدها مترادف با « جزء » و اصطلاح كلامى براى معرّفى اتم يا جزء لايتجزّى شد ، كه مفيد آن را به همين صورت در عبارتى كه نقل كرديم تعريف كرده است . در سنّت فلسفى ، جوهر كلمهء متعارفى در مقابل مفهوم ارسطويى مادّه بود . شايد شيخ مفيد در آنجا كه گفته است ملحدان با اين نظر مخالفند ، فلاسفه را در خاطر داشته است . نظّام بر آن بوده كه جزء به صورتى نامحدود تقسيم‌پذير است و بنابراين چيزى به نام ذرّه يا جزء لايتجزّا ( اتم ) وجود ندارد « 6 » .\r\nبه گفتهء شيخ مفيد : « ذرّات ( الجواهر ) همه متجانسند و تنها در اعراض با يكديگر\r\n\r\n\r\n","description":"","footnote":"\r\n( 1 ) - شرح ، 115 - 92 .\r\n( 2 ) - المحيط ، اول ، 103 - 36 .\r\n( 3 ) - المغنى ، يازدهم ، 67 - 309 .\r\n( 4 ) - اوائل ، ص 73 - 72 .\r\n( 5 ) - پينز ، ص 4 - 3 . نيز رجوع كنيد به فان دن برگ ، « جواهر » ، چاپ دوم دايرة المعارف اسلام ، دوم ، 4 - 493 .\r\n( 6 ) - الاشعرى ، مقالات ، ص 318 .\r\n","page_name":" 253 ","page_number":269},
  {"content":"\r\n\r\nتفاوت دارند . نظر جمهور موحّدان همين است » « 1 » . مفيد از آن جهت گفته است اكثر معتزليان - و نه همهء آنان - بر اين امر اتّفاق دارند كه نظّام به آن معتقد نبود « 2 » ، و بلخى چنان مىانديشيد كه ممكن است اتمها ( ذرّات ، جواهر ، اجزاء ) با يكديگر متفاوت باشند « 3 » ابن المرتضى گزارش كرده است كه به گفتهء بلخى ذرّات به صورت جزئى متفاوتند « 4 » .\r\nشيخ مفيد در دنبالهء بحث خود بزرگى ذرّات را چنين مورد بحث قرار داده است :\r\n« گفتار در اينكه آيا جوهر ( ذرّه ) در نفس خود بزرگى ( مساحت ) و اندازه ( اقدار ) دارد يا نه .\r\nمن مىگويم كه ذرّه در نفس خود اندازه ( قدر ) و گنج ( حجم ) دارد و در نتيجهء آن داراى مكان و جايگاهى ( حيّز ) است كه به وسيلهء آن از هرچه ذرّه نيست متمايز مىشود . و بيشتر اهل توحيد بر اين قولند » « 5 » .\r\nمقصود مفيد از اين سخن ، همچون معتزليان بصره ، گفتن اين مطلب است كه ذرّه‌ها تنها نقاطى نيستند كه چيزى جز وضع نداشته باشند . هر يك پيش از تركيب با ذرّات ديگر و مستقلّ از آن گسترشى در فضا دارد .\r\nابو رشيد گفته است كه بنابر نظر بصريان ، هر ذرّه مقدارى گسترش ( مساحت ) دارد ، و مساحت را به صورت « صفتى خاص تعريف مىكند كه به سبب آن ذرّات با\r\n\r\n\r\n","description":"","footnote":"\r\n( 1 ) - اوائل ، ص 73 .\r\n( 2 ) - الاشعرى ، مقالات ، ص 309 .\r\n( 3 ) - بيرام ، متن ، ص 2 ؛ نيز رجوع كنيد به شرح ، ص 18 .\r\n( 4 ) - هورتن ، علم كلام . . . ، ص 222 ، به نقل از ابن المرتضى ، « البحر الزخار الجامع لمذاهب علماء الامصار » ، برلن ، نسخه‌هاى خطى كتابخانهء دولتى . گلازر 230 ، آلوارت 4894 ، برگ 27 .\r\n( 5 ) - اوائل ، ص 74 .\r\n","page_name":" 254 ","page_number":270},
  {"content":"\r\n\r\nپيوستن به يكديگر افزايش بزرگى پيدا مىكنند » « 1 » . و اين درست همان تعريفى است كه در جاى ديگر براى « حيّز » مىآورد « 2 » . ابو رشيد اشاره كرده كه بلخى منكر اين نظر است و به گفتهء او مساحت هنگامى به ذرّات مىپيوندد كه آنها با يكديگر تركيب شده باشند « 3 » . بنابراين مساحت ذرّات نظرى است كه شيخ مفيد در خصوص آن پيروى بلخى نكرده است ، هرچند اشاره‌اى به آن ندارد كه در اين موضوع نظرش با او يكى نيست .\r\nمفيد در دنبالهء بحث خود راجع به جوهر ( ذرّه ) چنين آورده است :\r\n« گفتار در حيّز ذرّات ( جواهر ) و اشكال هستى ( اكوان ) .\r\nمن مىگويم كه هر جوهر حيّزى در وجود دارد ، و هرگز خالى از عرضى نيست كه به سبب آن در بعضى از جهتها ( بعض المحاذيات ) قرار دارد يا چنين وضعى را براى آن فراهم مىآورد . و بعضى از متكلّمان اين عرض را كون مىنامند » « 4 » .\r\nمفيد در اينجا به صفاتى اساسى ( كون ، جمع آن اكوان ) اشاره مىكند كه با آنها ذرّه در سكون يا در حركت قرار دارد ، و به ديگر ذرّات پيوسته يا از آنها جدا است .\r\nعبد الجبّار توضيح مىدهد كه از آن لحظه كه ذرّه‌اى به وجود داشتن آغاز مىكند ، به آن صفت بودن ( كون ) به معنى مطلق اين كلمه داده مىشود . ولى در لحظهء بعد ، بر حسب آن كه در همان وضع ( جهة ) باشد كه در لحظهء پيشين بوده است يا نباشد ، مىگويند كه ساكن است يا متحرّك . و بر حسب اينكه با ذرّه‌هاى ديگر پيوسته يا از آنها جدا باشد ، اتّصال يا فاصله دارى به آن نسبت داده مىشود « 5 » . مساحت داشتن در فضا\r\n\r\n\r\n","description":"","footnote":"\r\n( 1 ) - بيرام ، ص 39 .\r\n( 2 ) - همان كتاب ، ص 42 .\r\n( 3 ) - همان كتاب ، ص 38 .\r\n( 4 ) - اوائل ، ص 74 .\r\n( 5 ) - المحيط ، اول ، 41 .\r\n","page_name":" 255 ","page_number":271},
  {"content":"\r\n\r\nدليل آن است كه به ذرّه‌اى گفته شود ساكن يا متحرّك ، و متّصل يا منفصل است . بنابراين صفت كائن تنها به آن جوهر ( ذرّه ، اتم ) داده مىشود كه فضايى را اشغال كرده است « 1 » .\r\n\r\nمكان\r\nبلخى كه مفيد از وى پيروى كرده ، تصوّرى دربارهء مكان دارد كه با تصوّر بصريان متفاوت است ، و ريشهء اين اختلاف در عدم توافق ايشان دربارهء وجود خلأ است .\r\nمفيد مىگويد :\r\n« گفتار در جواهر كه آيا به مكان احتياج دارند يا نه .\r\nمن مىگويم كه ذرّات ( جواهر ) ، از آن جهت كه ذرّاتند ، به مكان نياز ندارند ، مگر اينكه متحرّك يا ساكن شوند كه در حركت و سكون ناگزير محتاج مكان هستند . همهء موحّدان ذرّات را بىنياز از مكان مىدانند ، و اكثريّت آنان ذرّات را هنگام حركت و سكون نيازمند به مكان مىدانند . جبّائى و پسرش عبد السلام مخالف اين نظرند » « 2 » .\r\nابو رشيد ، بلخى را منكر نظر بصريان مبتنى بر اينكه جسمى مىتواند بدون بودن در مكان حركت كند ، معرّفى كرده است « 3 » .\r\nهر يك از دو طرف در اين نزاع تعريفى مخصوص به خود براى مكان دارد .\r\nمفيد آن را چنين تعريف كرده است :\r\n« من مىگويم كه مكان چيزى است كه شىء را از هر طرف آن فرا مىگيرد ، و اينكه ذرّه‌ها نمىتوانند جز در مكانها حركت كنند .\r\nاين مذهب ابو القاسم و بغداديان ديگر و گروهى از متكلّمان قديمى است .\r\n\r\n\r\n","description":"","footnote":"\r\n( 1 ) - شرح ، ص 176 .\r\n( 2 ) - اوائل ، ص 77 - 76 .\r\n( 3 ) - هورتن ، علم كلام . . . ، ص 139 ، در نقل برگ آ 94 .\r\n","page_name":" 256 ","page_number":272},
  {"content":"\r\n\r\nمخالف با اين مذهبند جبّائى و پسرش و نوبختيان و متكلّمان وابستهء به جبر و تشبيه » « 1 » .\r\nدر برابر اين تعريف مكان به عنوان سطح فراگيرنده ، ابو رشيد گفته است كه بصريان مكان را « چيزى مىدانند كه جسم سنگين وزن خود را بر آن مىنهد و نگاهدارى اين مكان مانع فرو افتادن جسم مىشود » « 2 » . ابو رشيد در دنبال بحث خود مىگويد كه فضاى احاطه كنندهء جسم را نمىتوان مكان دانست ، از آن جهت كه ثابت و پايدار نيست . ولى اگر تنها يك جسم سنگين وجود مىداشت ، چون آن جسم جايى براى آرام گرفتن بر آن و بنابراين بودن در مكان نمىداشت ، آن وقت افتادن ديگر بىمعنى بود .\r\nاساس اين اختلاف در آن است كه بصريان معتقد به وجود خلأ بودند ، در صورتى كه بلخى منكر آن بود . اگر چيزى به عنوان خلأ نباشد ، آنگاه يك جسم هميشه مماسّ با سطح اجسام ديگر محيط بر آن خواهد بود . اگر خلأ وجود داشته باشد ، آنگاه جسم به آن نيازمند نيست كه از همه جانب مماسّ با چيزهاى ديگر باشد ، و بهترين چيزى كه در پاسخ سؤال « آن كجا است ؟ » مىتوان گفت ، اگر در حال سكون باشد ، نشان دادن چيزى است كه بر آن آرام گرفته است .\r\nآموزهء خلأ در كلام متأخّر انتشار فراوان داشت ، و پينز معتقد است كه رواج اعتقاد به خلأ در نتيجهء نفوذ افكار محمّد بن زكريّاى رازى بوده است « 3 » . شيخ مفيد خود را مخالف با وجود خلأ معرّفى كرده است :\r\n« من مىگويم كه جهان پر از جواهر ( ذرّات ) است و هيچ خلأ در آن نيست .\r\nاگر در آن خلأ وجود مىداشت ، ديگر تفاوت گذاشتن ميان جواهر و اجسام پيوسته و پراكنده درست نبود .\r\nاين مذهب مخصوص ابو القاسم از بغداديان و مذهب اكثر متكلّمان قديم است\r\n\r\n\r\n","description":"","footnote":"\r\n( 1 ) - اوائل ، ص 82 .\r\n( 2 ) - هورتن ، علم كلام اسلامى ، ص 138 ، هنگام نقل برگ ب 92 .\r\n( 3 ) - پينز ، ص 79 .\r\n","page_name":" 257 ","page_number":273},
  {"content":"\r\n\r\nمخالف با آنند جبّائى و پسرش و گروهى از متكلّمان نادان اصحاب حديث ( الحشويّة ) و اهل جبر و تشبيه » « 1 » .\r\nدليلى كه مفيد براى محال نبودن خلأ مىآورد ( كه ديگر تفاوت گذاشتن ميان جواهر و اجسام پيوسته ( مجتمع ) و پراكنده ( متفرّق ) درست نيست ) ، در نخستين نظر معمّايى مىنمايد .\r\nناشر كتاب وى عبارت نسخه را مغشوش دانسته و نوشته است كه مفيد ظاهرا مىخواسته است وجود خلأ را اثبات كند ، چه نتيجه‌اى كه مىگيرد اين نظر را تأييد مىكند « 2 » .\r\nبا اين همه يقينى است كه قصد مفيد انكار وجود خلأ بوده است ، چه خود گفته است كه از بلخى پيروى مىكند ، و ما مىدانيم كه بلخى در مقابل جبّائى و پسرش كه معتقد به وجود خلأ بوده‌اند ، به يقين منكر وجود خلأ بوده است « 3 » . دليلى كه مفيد اقامه كرده ، ممكن است مربوط به مسائلى باشد كه در نتيجهء اعتراضات نقل‌شدهء توسط ابو رشيد پيش آمده ، و نيز به جوابهايى مربوط باشد كه بر ضدّ نظر بصريان دربارهء وجود خلأ داده شده بوده است . نخستين اعتراض مىگويد كه اگر ذرّه سومى ميان دو ذرّهء جدا از يكديگر نباشد ، آنگاه نمىتوان گفت كه اين دو ذرّه نسبت به يكديگر دور تر يا نزديكتر از هيچ دو ذرّهء ديگر جدا از يكديگرند . دليل آن اين است كه ميان آن دو چيزى وجود ندارد كه به وسيلهء آن بتوان فاصله را اندازه گرفت « 4 » . اعتراض دوم بدين صورت است كه اگر\r\n\r\n\r\n","description":"","footnote":"\r\n( 1 ) - اوائل ، ص 81 .\r\n( 2 ) - همان جا ، حاشيهء شمارهء 1 .\r\n( 3 ) - بيرام ، ص 24 . دربارهء ابو هاشم رجوع كنيد به همان كتاب ، ص 29 . در بارهء بلخى رجوع كنيد به هورتن ، علم كلام اسلامى ، ص 105 ، در ضمن نقل برگ آ 28 .\r\n( 4 ) - بيرام ، ص 30 . ترجمهء عين عبارت چنين است : « اگر دو ذره ، بدون وجود ذرهء سومى ميان آن دو ، از يكديگر جدا باشند ، ديگر چيزى مانع آن نيست كه شخص بتواند بگويد كه فضا يا مسافت اين جفت ذره كمتر از آن است كه ميان جفتى ديگر ، يا بيشتر از آن است ، يا برابر با آن . آنچه مىتوان گفت بيشتر يا كمتر يا مساوى نسبت به چيز ديگر است ، بايد چيز موجودى باشد . دليل اين آن است كه شخصى مىتواند بگويد كه فاصلهء ميان دو ذره يك ذراع يا يك بالا درازا دارد . و آنچه با يك ذراع يا يك بالا اندازه گرفته مىشود ، بايستى يك جسم موجود يا يك ذرهء موجود باشد » .\r\n","page_name":" 258 ","page_number":274},
  {"content":"\r\n\r\nفاصله‌اى را ميان دو جسم مشاهده كنيم ، آن فاصله بايد چيزى موجود باشد ، چه تنها چيز موجود قابل مشاهده است . بنابراين ، به جاى خلأ ، بايستى در آنجا يك ذرّهء سوم يا يك جسمى در ميان دو ذرّه قرار گرفته و سبب جدايى آنها از هم شده باشد « 1 » . در اين هر دو برهان خلأ به عنوان عدم ساده فرض شده است . اگر در استدلالها گفته شود كه اصلا چيزى ( يعنى خلأ ) ميان دو ذرّه نيست ، آن وقت لازم است كه دو ذرّه به يكديگر متّصل باشد . و ظاهرا همين رشتهء استدلال مفيد را به آنجا رساند كه بگويد اگر در آنجا خلأ مىبود ، ديگر تفاوتى ميان ذرّه‌ها و اجسام پيوسته و ناپيوسته وجود نمىداشت .\r\n\r\nبقاء ذرّه‌ها\r\nشيخ مفيد منكر آن است كه خدا به صورت پيوسته جهان و اجسام را در هر آن تجديد آفرينش مىكند . گفتهء وى چنين است :\r\n« من مىگويم كه جواهر از چيزهايى است كه بقاء و دوام بر آنها صدق مىكند و در زمانهاى بسيار موجود مىمانند . تنها با برداشته شدن بقا از آنها از جهان فانى مىشوند .\r\nبيشتر موحّدان بر اين اعتقادند . ابو القاسم بلخى نيز چنين است . جبّائى و پسرش و بنو نوبخت از اماميّه و كسانى كه بر روش ايشان مىروند ، از لحاظ دليل فانى شدن آنها با ما مخالفند . ابراهيم نظّام با همه مخالف است و چنان مىپندارد كه خدا آن به آن آفرينش را تجديد مىكند » « 2 » .\r\n\r\n\r\n","description":"","footnote":"\r\n( 1 ) - همان منبع ، ص 31 . ترجمهء عين عبارت چنين است : « هنگامى كه دو ذرهء جدا از يكديگر را مشاهده مىكنيم ، مىبايستى جدايى آنها را ادراك كنيم . و اين تنها از مشاهده كردن فضايى ميان آنها حاصل مىشود . و چيز غير موجود يا معدوم را نمىتوان ادراك كرد . و مشاهده كردن دو ذرهء جدا از هم بدون مشاهده كردن فضاى ميان آنها قابل تصور نيست . پس فضا بايد با ذرهء سومى ميان آن دو ذره اشغال شده باشد . بنابراين معلوم شد كه نمىتوان گفت خلاء وجود دارد » .\r\n( 2 ) - اوائل ، 76 - 75 .\r\n","page_name":" 259 ","page_number":275},
  {"content":"\r\n\r\nابو رشيد مىگويد كه نظر ابو القاسم بر آن است كه « يك جسم و مادّه در نتيجهء بقائى كه در وى به وديعت نهاده شده ، به وجود داشتن خود ادامه مىدهد » « 1 » . و در مقابل اين نظر قرار مىدهد مذهب بصريان را مبنى بر اينكه بقاء همان پيوستگى در وجود است كه براى آن نيازى به صفتى اضافى همچون « بقاء » نيست « 2 » . به استثناى نظّام ، همهء معتزلهء بغداد و بصره بر اين امر اتّفاق كلمه دارند كه ذرّات هستى دائم و باقى دارند . تنها اختلافشان در اين است كه آيا ذرّات صفتى به نام « بقاء » دارند يا نه .\r\n\r\nمعدوم\r\nمتقابل با مسئلهء بقا مسئلهء معدوم است . آيا معدوم هم چيزى است ؟ شيخ مفيد گفته است :\r\n« گفتار در معدوم . من مىگويم كه معدوم چيزى است كه ماهيّت فردى ( عين ) آن نفى شده و صفت موجود در مورد او صدق نمىكند . و من نمىگويم كه آن در حقيقت جسم يا جوهر يا عرض يا شىء است . و اگر آن را به يكى از اين نامها بخوانى ، به مجاز آن را چنين ناميده‌اى .\r\nو اين مذهب جماعتى از معتزلهء بغداد است و هواخواهان نظريهء مخلوق خدا بودن افعال آدمى ( اصحاب المخلوق ) . بلخى آن را شىء مىداند ، و به نام جسم يا جوهر يا عرض نمىخواند . و جبّائى و پسرش بر آنند كه معدوم شىء و جوهر و عرض است ، و خيّاط آن را شىء و عرض و جسم مىداند » « 3 » .\r\nمفيد در تأييد نظر خود تنها از متكلّمان اشعرى و گروهى از معتزلهء بغدادى نام برده است .\r\nوضع عمومى معتزله در زمان مفيد آن بود كه معدوم را مىتوان شىء ناميد .\r\n\r\n\r\n","description":"","footnote":"\r\n( 1 ) - بيرام ، ص 59 .\r\n( 2 ) - همان كتاب ، الاشعرى ، مقالات ، ص 367 ، نيز همين گونه گفته است .\r\n( 3 ) - اوائل ، ص 79 .\r\n","page_name":" 260 ","page_number":276},
  {"content":"\r\n\r\nمنشأ اين مسأله پرسشى دربارهء علم خدا بوده است « 1 » . علم خدا دربارهء آفريدگانش پيش از اينكه آنها را بيافريند چگونه بوده است ؟ ظاهرا با استدلال بنابر دو مقدّمه :\r\nاينكه هرچه خدا آن را مىداند ، بايد يك شىء باشد نه يك هيچ ، و اينكه خدا بايد عالم به چيزى باشد كه مىتواند يا مىخواهد آن را بيافريند ، يكى از معتزلهء بصره ، ابو يعقوب يوسف بن عبد اللّه بن اسحاق الشّحّام - شاگرد ابو الهذيل و به نوبهء خود استاد ابو على جبّائى نخستين كسى بود كه چنين استنتاج كرد كه معدود را مىتوان شىء ناميد « 2 » . ابو على نظر استاد خويش را همچون اغلب معتزليان ديگر بغدادى و بصرى پس از شحّام پذيرفت .\r\nحتّى اشعرى در هنگام اعتزال خود بر اين اعتقاد بود و رساله‌اى در تأييد آن نوشت « 3 » . پس از آنكه از مذهب اعتزال دست كشيد ، رسالهء خود را رد كرد و محتملا وضع تازهء خويش را بر ترجمهء تحت اللّفظى بعضى از آيات قرآن همچون  « وَ قَدْ خَلَقْتُكَ مِنْ قَبْلُ وَ لَمْ تَكُ شَيْئاً  - همانا ترا پيش از اين آفريدم و « چيزى » نبودى » « 4 » ، قرار داد ، و همين راه را براى متكلّمان سنّى پس از وى هموار كرد . باقلانى نظرى به اين صورت دارد كه : « معدوم نه معيّن ( مثبت ) است و نه يك شىء » « 5 » . « شىء » در اعتقاد اشاعره مترادف با « موجود » است .\r\nبا آنكه نظر شحّام پس از وى مذهب عمومى معتزله شد ، در زمان حيات خود وى با معارضه‌اى روبه‌رو بود . معاصر مسنتر و همشاگردى ابو الهذيل ، هشام فوطى ،\r\n\r\n\r\n","description":"","footnote":"\r\n( 1 ) - ولى پينز ، ص 117 ، چنان مىانديشد كه محتوى و صورت‌بندى اين مسأله از رواقيان گرفته شده است .\r\n( 2 ) - رجوع كنيد به شهرستانى ، نهاية الاقدام فى علم الكلام ، ويرايش ا . گيوم ( چاپ مجدد ؛ بغداد : المثنى ، بىتاريخ ) ، ص 151 . براى آگاهى از بحثى دربارهء اين مسأله رجوع كنيد به فان اس ، شناخت‌شناسى ، 200 - 191 .\r\n( 3 ) - مكارتى ، ص 22 - 221 ، شمارهء 49 در فهرست كتابهاى اشعرى .\r\n( 4 ) - سورهء مريم ، آيهء 9 .\r\n( 5 ) - التمهيد ، ويرايش الخضيرى ، ص 40 .\r\n","page_name":" 261 ","page_number":277},
  {"content":"\r\n\r\nبر آن بود كه آنچه خدا به آن عالم است بايد چيزى باشد ، ولى وى مقدّمهء دوم ديگرى بدين صورت داشت : اينكه « چيزى » به معنى « موجود » است . و اين سبب شد كه وى به چنين نتيجه‌اى برسد كه خدا جاودانه بر خود عالم است ، ولى نه بر چيزهاى ديگر .\r\nبه گفتهء اشعرى :\r\n« پس هشام بن الفوطى گفت : « خدا پيوسته دانا و توانا است » ، و چون به او گفته شد : « آيا پيوسته خدا داناى به چيزها است ؟ » ، او گفت : « من نمىگويم كه پيوسته داناى به چيزها است . مىگويم كه او پيوسته مىداند كه يگانه است و دومى ندارد . پس هنگامى كه مىگويم پيوسته داناى به چيزها است ، آن چيزها را پيوسته با خداى عزّ و جل تثبيت مىكنم » .\r\nو چون از او پرسيدند : « آيا مىگويى كه خدا پيوسته دانا است كه اشياء خواهد بود ؟ » ، در جواب گفت : « هنگامى كه مىگويم آنها خواهند بود ، اين اشاره‌اى به آنها است . ولى تنها به موجود مىتوان اشاره كرد » . وى چيزى را كه خدا هنوز نيافريده و وجود ندارد ، « شىء » نمىخواند . ولى آنچه را كه آفريده و نابود كرده بود « شىء » مىخواند ، حتّى در آن زمان كه وجود نداشت و معدوم بود » « 1 » .\r\nدر قسمتهاى ابتداى كتاب اوائل ، شيخ مفيد به سختى در اين باره تأييد كرده است كه خدا از هر چيز كه پيش خواهد آمد ، قبل از آن كه پيش بيايد ، آگاه است ، و هيچ حادثه‌اى نيست كه خدا پيش از حدوث از آن باخبر نباشد . هيچ دانسته يا قابل دانسته شدنى نيست كه خدا به حقيقت آن عالم نباشد « 2 » . پس در دنبالهء آن چنين آورده است :\r\n« و در اين خصوص همهء منتسبين به توحيد با نظر ما موافقند ، جز جهم بن صفوان از مجبّره و هشام بن عمرو الفوطى از معتزله كه چنان مىپنداشتند كه علم\r\n\r\n\r\n","description":"","footnote":"\r\n( 1 ) - مقالات ، ص 158 در همين كتاب ، ص 488 نيز همين مطلب آمده است .\r\n( 2 ) - اوائل ، ص 22 - 21 ، نقل شده پيش از اين ، ص 193 حاشيه شمارهء 5 .\r\n","page_name":" 262 ","page_number":278},
  {"content":"\r\n\r\nبه معدوم تعلّق نمىگيرد و تنها بر موجود قرار مىگيرد ، و اينكه اگر خداى تعالى از چيزها پيش از وقوع آنها آگاهى داشت ، امتحان كردن و آزمودن از جانب او كار درستى نمىبود » « 1 » .\r\nمفيد از يك سو با فوطى در اين امر موافقت داشت كه آنچه هنوز وجود ندارد يك شىء نيست ، و از سوى ديگر استنتاج او را داير بر اينكه خدا نسبت به آينده نادان است رد مىكرد . شايد مقصود مفيد آن بوده باشد كه در عين آن كه معدوم نه جسم است و نه مادّه و نه عرض و نه شىء ، گونه‌اى از وجود مجازى لااقل همچون يك شىء معلوم و مقدور خدا دارد .\r\nاين ممكن است مربوط به اشاره‌اى از مفيد باشد دربارهء حديثى مشكوك كه بنابر آن خدا ارواح انسانها را دو هزار سال پيش از آفرينش جهان خلق كرده بوده است .\r\nشيخ مفيد پس از رد كردن اين حديث به عنوان عدم صحّت ، يك تفسير ممكن از آن به دست مىدهد كه قابل قبول است : خدا ارواح را در علم خود پيش از آفريدن بدنها تقدير كرد « 2 » . ولى وى به تأكيد منكر اين امكان است كه ارواح پيش از آن كه اجساد براى آنها آفريده شوند ، واقعا وجود داشته‌اند .\r\nآيا آن معتزليان بغدادى كه شيخ مفيد آنان را موافق خود قلمداد مىكرده ، چه كسان بوده‌اند ؟ ابو الحسين محمّد بن مسلم صالحى با اشاعره - و نيز با مفيد - در اين خصوص\r\n\r\n\r\n","description":"","footnote":"\r\n( 1 ) - همان كتاب ، ص 22 ، دليلى كه در جملهء اخير آمده تنها از فوطى معتزلى است .\r\nجهم كه از مجبره بود ، به اين توجهى نداشت كه محنت و آزمايش خدا نسبت به بندگانش عادلانه بوده باشد . مفيد از اشاره به اين نكته غفلت ورزيده است كه متكلم امامى قديمى ، هشام بن حكم ، نتيجه‌اى همچون نتيجهء فوطى استنباط كرده بود . نيز رجوع كنيد به الاشعرى ، مقالات ، ص ، 494 .\r\n( 2 ) - « السرويّة » ، ص 50 . در متن آمده است « قدر الارواح فى عمله » ، ولى ظاهرا بايد براى درست شدن مطلب به جاى « عمله » بخوانيم « عمله » . درباره اين فقره نيز رجوع كنيد به پس از اين ، پايان فصل شانزدهم كتاب حاضر .\r\n","page_name":" 263 ","page_number":279},
  {"content":"\r\n\r\nتوافق داشت كه معدوم شىء نيست « 1 » . ولى راه حلّ وى براى مسئلهء علم خدا دربارهء آنچه خواهد آفريد ، عبارت از پيوند دادن موجودهاى آينده با زمانى است كه وجود دارند يا وجود خواهند داشت . خدا از آينده بدان صورت كه در زمان خود خواهد بود آگاه است . به گفتهء اشعرى :\r\nابو الحسين الصّالحى گفت خدا هميشه به اشياء در زمان آنها عالم است و هميشه مىداند كه در زمان خود خواهند بود . و هميشه نسبت به اجسام در زمان خود آنها و نسبت به آفريدگان در زمانهاى مخصوص آنها آگاهى دارد . و گفت :\r\nجز موجود چيزى معلوم و دانسته نيست . معدومها معلوم خوانده نمىشوند ، و نيز چنين است آنچه مقدور [ يعنى موضوع قدرت خدا 
  ] نباشد . اشياء هنگامى اشياء ناميده مىشوند كه موجود باشند ، و چون معدوم شدند ديگر به نام اشياء خوانده نمىشوند » « 2 » .\r\nضعف اين راه حل در آن است كه خدا را نسبت به آنچه فقط ممكن است نادان مىداند :\r\nآنچه مىتواند باشد ولى عملا هرگز وجود پيدا نخواهد كرد . اختلاف مفيد در اينجا با صالحى در آن است كه مفيد آشكارا مىگويد كه خدا همه چيز را مىداند ، حتّى آنچه را كه مىتواند باشد ولى هرگز نخواهد بود .\r\nراه حلّ مفيد روا مىداشت كه معدوم ، مجازا ، شىء ناميده شود . يكى از معتزليان\r\n\r\n\r\n","description":"","footnote":"\r\n( 1 ) - عبد القاهر البغدادى ، الفرق بين الفرق ، ص 108 . صالحى يكى از مردم بصره بود كه به بغداد رفت و با خياط مناظره كرد و حلقه‌اى از شاگردان برگرد او فراهم شد ، رجوع كنيد به ابن المرتضى ، ص 72 ؛ صفدى ، فرهنگ زندگينامه‌اى صلاح الدين خليل بن ايبك صفدى پنجم ، ويرايش س . د درينگ ( « كتابخانه اسلامى » ، شمارهء 6 ؛ و يسبادن : شتاينر 1970 ) ، ص 27 ، شمارهء 1993 .\r\n Das Bibiographische Lexicon des Salahaddin Ibn Aibak as - Safadi , V . ed . S . Dedering . \r\n( 2 ) - مقالات ، ص 158 .\r\n","page_name":" 264 ","page_number":280},
  {"content":"\r\n\r\nبصرى معاصر مفيد ، ابو اسحاق نصيبينى ( يا نصيبى ) نيز عملا همين وضع را داشت : اينكه لفظ « شىء » بر آنچه موجود است حقيقتا و بر آنچه معدوم است مجازا قابل اطلاق است « 1 » . و اين نظر بعد از آن ابو الحسين بصرى نيز كه يك نسل پس از شيخ مفيد مىزيست ، پيوسته شد . اختلاف اساسى با نظر اشعرى ندارد « 2 » . اينكه گروهى از معتزليان كه مفيد آنان را موافق خود مىدانسته چه كسان بوده‌اند ، هنوز راز ناگشوده‌اى است .\r\n\r\nاعراض\r\nمكمّل ذرّه يا جوهر ، عرض است . مفيد مىگويد :\r\n« من مىگويم كه در آمدن و حلول هر عرض در جوهر درست است ، و جوهر حامل وجود آن عرض است . و جوهر خالى از آن عرض يا عرض ديگرى كه جاى آن را بگيرد نيست .\r\nاين مذهب ابو القاسم بلخى و ابو على جبّائى و بسيارى از متكلّمان ديگر پيش از ايشان است . مخالف با آن است عبد السّلام بن محمّد جبّائى . وى بر آن بود كه جواهر ممكن است خالى از رنگها و مزه‌ها و بوها و اعراض ديگر همانند اينها باشند » « 3 » .\r\nابو رشيد در اين عقيده كه هر ذرّه مىتواند بدون هر يك از اعراض خود جز عرض كون وجود داشته باشد ، بر ضدّ نظر ابو على و بلخى به تأييد ابو هاشم جبّائى برخاسته است « 4 » .\r\n\r\n\r\n","description":"","footnote":"\r\n( 1 ) - جرجانى ، شرح المواقف للعلامة عضد الدين عبد الرحمن بن احمد الايجى ( استانبول : دار الطباعة العامرة ، 1292 ه ق ) ، اول ، 232 . نصيبينى يكى از شاگردان ابو عبد اللّه بصرى ( متوفى در 367 / 8 - 977 ) بوده است رجوع كنيد به ابن المرتضى ، ص 114 .\r\n( 2 ) - جوينى ، الشامل فى اصول الدين ( قاهره : دار العرب ، بىتاريخ ) ، اول ، 42 ، به اين مطلب اعتراف كرده است .\r\n( 3 ) - اوائل ، ص 75 - 74 .\r\n( 4 ) - بيرام ، ص 44 . بيرام در شرح خود ، ص 55 ، توضيح داده است كه « كون » در اينجا به معنى شالوده چهار اكوان است : حركت ، سكون ، اتصال ، و انفصال .\r\n","page_name":" 265 ","page_number":281},
  {"content":"\r\n\r\nابو رشيد بر آن است كه مفهوم ذرّه ( يعنى جوهر ) چيزى جز مفهوم رنگ است ، و جوهرهاى بدون رنگ وجود دارد ، همچون هوا و آب ، و همان گونه كه جوهرهايى كه گاه عرض صوت دارند ممكن است در زمان ديگر فاقد آن صوت باشند ، در مورد عرض رنگ نيز چنين است « 1 » .\r\nشيخ مفيد تغيير را از طريق عدم بقاى اعراض توجيه مىكند . گفتهء وى چنين است :\r\n« من مىگويم كه عرضها معانيى هستند كه براى وجود خود به زمينه‌ها و محلهايى نياز دارند . و هيچ يك از آنها بقاء ندارد .\r\nاين مذهب اكثر بغداديان است . بصريان و جز ايشان از اصحاب نحله‌ها و انديشه‌ها با ايشان مخالفند » « 2 » .\r\nابو رشيد بر اعتقادى است كه آن را به ابو هاشم نسبت مىدهد : و آن اينكه رنگها « 3 » و اعراض اساسى حركت و سكون ، و پيوستگى و جدايى ( يعنى اكوان ) تا زمانى كه اضداد آنها جايشان را نگرفته‌اند ، باقى هستند . ابو رشيد استدلال بغداديان را نقل نمىكند ، و تنها اعتراض بلخى را بر ضدّ ايشان آورده است « 4 » . ولى اشعرى اين برهان را آورده است :\r\n« مردمان در بقا يا عدم بقاى اعراض با يكديگر اختلاف كرده‌اند . گروهى گفته‌اند . همهء اعراض در دو وقت باقى نمىمانند ، بدان جهت كه آنچه باقى است يا به خود باقى است يا به بقايى كه در آن نهاده شده است . ولى آنها نمىتوانند به خود باقى باشند ، زيرا كه اين امر مستلزم بقاى آنها است در حال\r\n\r\n\r\n","description":"","footnote":"\r\n( 1 ) - همان كتاب ، ص 45 - 44 . در ص 43 گفته است : « شيخ ما ابو القاسم منكر آن است كه جوهر بتواند بدون رنگ و مزه و بو و گرمى سردى و ترى و خشكى بوده باشد » .\r\n( 2 ) - اوائل ، ص 78 دربارهء معنى كلمه « معنى » ، رجوع كنيد به پيش از اين ص 180 ، حاشيهء شمارهء 1 .\r\n( 3 ) - بيرام ، ص 50 .\r\n( 4 ) - هورتن ، علم كلام اسلامى ، ص 88 - 87 ، ضمن نقل برگ آ 52 تا آ 53 .\r\n","page_name":" 266 ","page_number":282},
  {"content":"\r\n\r\nحدوثشان . و نيز نمىتوانند به سبب بقائى كه در آنها حادث شده باقى بمانند ، چه نمىتوانند متحمّل اعراض شوند .\r\nگويندهء اين گفتار احمد بن على شطوى و ابو القاسم بلخى و محمّد بن عبد اللّه بن مملّك اصفهانى بوده‌اند » « 1 » .\r\nبرهان بر اصل موضوع رايج ميان متكلّمان متّكى است كه اعراض نمىتوانند اعراضى مخصوص به خود داشته باشند « 2 » . اين نظريّهء بغدادى كه اعراض دو هنگام باقى نمىمانند ، تمايز آشكارى در وجود ميان جواهر و اعراض پديد آورد ، با اين تفاوت در ميان آنها كه يكى از آن دو بقائى از خود ندارند و پيوسته بايد تجديد شود .\r\nاين نظر چون با نظرهاى ديگر بغداديان تركيب شد معنى بر اينكه جوهر براى وجود پيدا كردن به اعراض نياز دارد ، و اينكه جوهر از آن جهت كه داراى بقاء است - كه اين بقا خود بايد يك عرض باشد - در موجود بودن دوام مىكند ، همهء مواد لازم براى مذهب اشعرى را در خصوص تجديد آفرينش پيوستهء همهء موجودات فراهم آورد .\r\nمفيد نيز همهء اين نظرها را پذيرفت ، ولى او و بغداديان تجديد آفرينش دائمى را از اين نظرها استنتاج نكردند . چون بصريان نظر اوّل و نظر سوم را منكر بودند ، مذهب تجديد آفرينش دائمى مطلقا ارتباط با وضع آنان ندارد « 3 » .\r\nچون اعراض دوام ندارد ، محلّى براى مذهب تغيير و بازگشت اعراض در طرز تصوّر بغدادى وجود ندارد . مفيد بحث خود را چنين ادامه مىدهد :\r\n« گفتار در تغيير اعراض و بازگشت آنها .\r\n\r\n\r\n","description":"","footnote":"\r\n( 1 ) - مقالات ، 358 .\r\n( 2 ) - به گفتهء پينز ، ( ص 24 ، 114 ) ، اين اصل موضوع از فلسفهء يونانى نيست .\r\nدر واقع نقطهء اختلاف اساسى ميان فلسفهء الهام گرفتهء از يونان و متكلمان است . اين اصل موضوع ريشهء هندى دارد .\r\n( 3 ) - البته اين گزارش نظام بصرى را شامل نمىبود كه دشمن ذريگرى بود و با وجود اين اعتقاد داشت كه جوهرها در هر لحظه توسط خدا تجديد آفرينش پيدا مىكنند .\r\n","page_name":" 267 ","page_number":283},
  {"content":"\r\n\r\nمن مىگويم كه اين محال است و به دلايلى كه جاى ذكر آنها اينجا نيست نادرست است .\r\nو آن مذهب ابو القاسم است و همهء كسانى از موحّدان كه منكر بقاى عرضها هستند » « 1 » .\r\nبصريان ، بدان جهت كه معتقد بودند كه اعراض همچون اجسام داراى بقا هستند ، در خصوص بازگشت جواهر و اعراض در ارتباط با رستاخيز پرسش مىكردند « 2 » .\r\nعبد الجبّار نخست به آن استناد مىكند كه در قدرت خدا هست كه همان گونه كه جوهر را نابود مىكند ، آن را بازگرداند . سپس در دنبالهء بحث خود مىگويد كه عرضهاى اصلى ( الاكوان ) نيز قابل بازگشت است . واضح است كه فرض پايهء استدلال در اينجا با مسأله‌اى كه مفيد در خاطر داشته متفاوت است ، چه مفيد بر آن بود كه اعراض آن شخص كه بايد به او در جهان ديگر پاداش يا كيفر داده شود ، هرگز از لحظه‌اى تا لحظه‌اى ديگر در زندگى دنيايى وى همان كه بود باقى نمىماند ، و به همين جهت امكان اينكه همان عوارض پس از نوسازى بدنش در روز رستاخيز اعاده شود ، وجود ندارد .\r\n\r\nزمان\r\nمفيد دربارهء زمان به اختصار سخن گفته و آن را نه جوهر دانسته است و نه عرض و نه داراى وجودى از خود ، و تعيين كنندهء آن را عقل دانسته است . گفتهء وى چنين است :\r\n« من مىگويم كه زمان خاص ( وقت ) چيزى است كه نگاه دارندهء وقت ( موقّت ) آن را زمان چيزى قرار داده است . حادث خاص نيست . و زمان عام ( زمان ) نامى است كه به حركت فلك داده مىشود . به همين جهت فلك براى وجود خود به وقت و زمان نياز ندارد .\r\n\r\n\r\n","description":"","footnote":"\r\n( 1 ) - اوائل ، ص 78 .\r\n( 2 ) - عبد الجبار ، المغنى ، يازدهم ، 81 - 451 .\r\n","page_name":" 268 ","page_number":284},
  {"content":"\r\n\r\nو اين اعتقاد همهء موحّدان است » « 1 » .\r\nاينكه « وقت » حادث خاص نيست بدان معنى است كه وجودى از خود ندارد .\r\nتنها هر حادثه‌اى است كه شخص براى تثبيت حادثه‌اى ديگر بر روى يك مقياس برگزيده است . گفتن اينكه فلك نيازى به وقت و زمان ندارد ، بدين معنى است كه در عين حال كه حركت افلاك وسيلهء اندازه‌گيرى ديگر چيزها است ، اين حركت افلاك با هيچ چيز كلّىتر از آن قابل اندازه‌گيرى نيست .\r\nو اين مطابق است با دومين تصوّر از سه تصوّر ذكرشدهء توسط اشعرى ، كه آن را به ابو على جبّائى نسبت داده است . اشعرى مىگويد :\r\nدربارهء وقت اختلاف كرده‌اند . بعضى مىگويند : وقت فرق ميان كارها و فاصلهء ميان كارى تا كار ديگر است ، و اينكه با هر وقتى فعلى حادث مىشود .\r\nاين گفتهء ابو الهذيل است .\r\nو ديگران گفته‌اند : وقت عبارت از چيزى است كه وقت چيز ديگر قرار مىدهى .\r\nهنگامى كه مىگويى : « پس از رسيدن زيد پيش تو خواهم آمد » ، رسيدن زيد را وقت آمدن خود قرار مىدهى . آنان مدّعى آنند كه اوقات حركات فلك است بدان جهت كه خداى عزّ و جلّ آنها را وقت چيزها قرار داده است .\r\nاين گفتهء جبّائى است .\r\nو ديگران گفته‌اند : وقت عرض است و ما نمىگوييم كه آن چيست و از حقيقت آن آگاهى نداريم » « 2 » .\r\nآنچه شيخ مفيد زمان ناميده ، اشعرى هنگام گزارش نظريّهء جبّائى به آن نام وقت داده است . ولى واضح است كه اين هر دو لفظ نمايندهء وضع و حالت كلّى حركات\r\n\r\n\r\n","description":"","footnote":"\r\n( 1 ) - اوائل ، ص 82 .\r\n( 2 ) - مقالات ، ص 443 .\r\n","page_name":" 269 ","page_number":285},
  {"content":"\r\n\r\nافلاك است به عنوان وسيلهء اندازه‌گيرى حوادث ديگر .\r\nتعريف عبد الجبّار از زمان نظر تعريف جبّائى است . عبد الجبّار مىگويد : « وقت عبارت از هر حادث يا چيزى معادل حادث است كه به ميانجيگرى آن مخاطب از حدوث حادثهء ديگر همراه با آن آگاه مىشود » « 1 » و توضيح مىدهد كه « حادث » در مقابل « باقى » است . كسى نمىتواند بگويد « هنگامى نزد تو خواهم آمد كه آسمانها » يا « هنگامى كه زمين » ، چه آسمانها و زمين باقى و پايدارند . معادل يك حادثه بيشتر صورت قطع يك حادثه دارد .\r\nمثلا ممكن است كسى بگويد « چون باران بايستد پيش تو خواهم آمد » . اين گونه تصوّر زمان همان تصوّر مفيد نسبت به زمان است . هنگامى كه مفيد مىگويد كه « وقت حادث خاص نيست » ، بنابر قراين متن نظر وى آن است كه آن يك حادثهء متعارفى است كه توسّط شخص به عنوان نقطه‌اى بر روى يك مقياس انتخاب مىشود كه با حادثه‌اى كه مقصود تعيين وقت آن است منطبق بر يكديگرند .\r\nولى در عمل ، هم مفيد و هم عبد الجبّار وقت را براى تعيين لحظهء خاص يا واحد دوام انتخاب مىكنند نه همچون يك نقطه . به همين جهت است كه مفيد مىگويد كه جوهر بقا دارد ، بدين معنى كه در وقتهاى زياد ( اوقات كثيرة ) « 2 » دوام مىكند . و عبد الجبّار مىگويد كه امر بايستى با مقدارى طول زمان مقدّم بر فعل باشد كه وى نيز آن را وقتهاى زياد خوانده است « 3 » .\r\nاين دو تصوّر زمان در دو پاسخى كه شيخ مفيد به اعتراض فيلسوف داده آشكار مىشود . فيلسوف گفته بود كه اگر آفرينش آغازى داشته و خدا چيزها را يكى پس از ديگرى آفريده ، آنگاه شريكى به نام زمان با خدا وجود داشته است . هدف فيلسوف البتّه اثبات اين امر نبوده است كه موجودى به نام زمان با خدا وجود داشته است ، بلكه\r\n\r\n\r\n","description":"","footnote":"\r\n( 1 ) - شرح ، ص 781 .\r\n( 2 ) - اوائل ، ص 75 .\r\n( 3 ) - المغنى ، يازدهم ، 3 - 304000 .\r\n","page_name":" 270 ","page_number":286},
  {"content":"\r\n\r\nمقصود حمله كردن به اعتقاد متكلّمان بوده است در اينكه جهان آغازى داشته كه پيش از آن خدا تنها بوده است .\r\nپاسخ اوّل مفيد آن است كه مفهوم زمان تنها اختراعى از نگاهدارندهء زمان است :\r\nنامى است كه به حركت فلك يا وسيلهء اندازه‌گيرى ديگرى داده مىشود . بنابراين پيش از آنكه آفريده‌اى باشد زمانى وجود نداشته است . مفيد مىگويد :\r\n« خدا هميشه يگانه بوده و چيزى با او نبوده است . و او دومى ندارد آنچه پديد آورد در زمان پديد نياورد ( فى غير زمان ) . و نيز ضرورت ندارد كه چون چيزهايى پس از چيز اوّلى آفريد [ گفته شود 
  ] كه آنها را در زمان آفريد . و حتى اگر زمانى براى آنها قرار داده ، ازليّت زمان منطقا از آن نتيجه نمىشود ، چه زمان حركات افلاك آسمانى يا آنچه جانشين آنها است بنابر اندازهء آنها در تثبيت زمان ( توقيت ) است . بنابراين چگونه ، به گفتهء اين فيلسوف ، از اين واقعيّت كه چيزها همه يك جا با هم به عرصهء وجود نيامده‌اند ، مىتوان چنين نتيجه گرفت كه زمان ازلى است - مگر اينكه بگوييم او معنى زمان را نفهميده است » ؟ « 1 »\r\nولى مفيد در دومين پاسخش به همين اعتراض ، زمان را مركّب از واحدهاى مشخّص دوام مىداند . مىگويد براى خدا امكان آن هست كه ميان اين واحدها ايجاد فعل كند .\r\nاين چنين فعلها در زمان صورت نمىگيرد . اگر فيلسوف نخواهد فواصل بىزمان را در ميان لحظه‌ها قبول كند ، مفيد او را در وضعى قرار مىدهد كه بگويد همهء چيزها بايد همزمان باشد . گفتهء مفيد چنين است :\r\n« بايد به كسى كه فرض مىكند افعال بايد تنها در زمان صورت بگيرد ، گفته شود : در خصوص دو زمان پيوسته ( زمانين متّصلين ) چه مىگويى ؟ آيا زمان است يا زمان نيست ؟ اگر بگويد « زمان است » ، بىمناسبت و از جدايى [ بخوانند « فصلا » به جاى « فضلا » 
  ] ميان دو چيز سخن گفته است در صورتى كه سخن\r\n\r\n\r\n","description":"","footnote":"\r\n( 1 ) - « العكبرية » ، پرسش 17 .\r\n","page_name":" 271 ","page_number":287},
  {"content":"\r\n\r\nاز چيزى ديگر بوده است [ يعنى « متّصل » مخالف با « فصل » 
  ] .\r\nو اگر بگويد « زمانى ميان آنها نيست » امكان صورت گرفتن فعلى نه در زمان را پذيرفته است . و اگر مدّعى آن شوند كه زمان يك چيز است كه هيچ جزء آن مقدّم بر جزء ديگر نيست ، چنان فرض كرده است كه آنچه در سال 400 هجرى وجود داشته در سال اوّل هجرى نيز موجود بوده است ؛ و آنچه در عصر آدم ابو البشر وجود داشته ، آغاز عصر پيامبر خاتم است ؛ و اينكه زمان آدم همان زمان محمّد ( ص ) است . و اين آشكارا سفيهانه است » « 1 » .\r\nهنگامى كه نظر مفيد دربارهء حركت پس از اين مورد بحث قرار خواهد گرفت ، معلوم خواهد شد كه اين واحدهاى مجزّاى دوام صورت ذرّه‌اى دارند .\r\n\r\nاجسام\r\nاز پيوستن ذرّه‌ها به يكديگر اجسام به وجود مىآيد . مفيد در اين خصوص چنين مىگويد :\r\n« گفتار در اجسام . من مىگويم كه اجسام ذرّات ( جواهر ) با يكديگر تركيب‌شدهء در درازا و پهنا و ژرفا هستند . كمترين شماره‌اى از ذرّات كه با آن جسم ساخته مىشود ، هشت است : دوتاى آنها يكى بر روى ديگرى براى طول ، دوتا در چپ و راست آن دوتاى نخستين براى عرض ، و چهار تا پيوستهء به اين چهارتا براى عمق .\r\nگروهى از متكلّمان بر اين اعتقادند . ولى بعضى تصوّر كرده‌اند كه جسم از شش ذرّه فراهم مىشود ؛ بعضى ديگر آن را مركب از چهار جزء ( ذرّه ) دانسته‌اند .\r\nو بعضى گفته‌اند كه حقيقت جسم آن است كه تركيبى باشد و اين تركيب از دو جزء ميسّر است . پس اجسام از گونه‌اى هستند كه باقى مىماند . و در اين باره\r\n\r\n\r\n","description":"","footnote":"\r\n( 1 ) - همان جا .\r\n","page_name":" 272 ","page_number":288},
  {"content":"\r\n\r\nهنگام بحث از ذرّات ( الجواهر المنفرده ) سخن گفته . و در نظر من تركيب و ديگر اعراض باقى نيستند .\r\nاين مذهب ابو القاسم بلخى و عدّه‌اى از بغداديان پيش از او است . هيچ يك از اهل توحيد ، جز نظّام ، با بقاى اجسام مخالفت نكرده است ، و او مدّعى است كه اجسام پياپى تجديد مىشوند » « 1 » .\r\nمسأله بقاء اجسام مربوط است به آنچه هنگام بحث از بقاء اعراض ديديم . مفيد بر آن بود كه هيچ عرضى باقى نيست . ولى بصريان را اعتقاد آن بود كه اعراض اساسى ، كه يكى از آنها تركيب است ، باقى هستند و تا زمانى كه ضدّ آنها جايگزين آنها نشده بر حال خود مىمانند . بنابراين از ديدگاه بصريان ذرّاتى كه يك جسم را مىسازند پيوسته متصل مىمانند .\r\nاگر هشت ذرّه براى ساختن يك جسم سه بعدى لازم باشد ، خود ذرّات داراى سه بعد نيستند . ابو رشيد وارد اين مطلب نشده است كه از چند ذرّه يك جسم ساخته مىشود ، و شايد به اين دليل چنين نكرده است كه چون خود متعلق به مكتب بصره بود ، براى ذرّات به وجود نوعى امتداد قائل بود « 2 » . ابو رشيد از بلخى به عنوان مخالفى با نظر ابو هاشم مبنى بر اينكه هر ذرّه داراى مقدارى امتداد است ، نام برده است « 3 » . بنابراين بايد متوقّع بود كه بلخى در خصوص كمترين شماره‌هائى از ذرّات سخن گفته باشد كه با آنها يك جسم سه بعدى فراهم مىشود . و در واقع بلخى اين شماره را چهار دانسته : سه ذرّه در يك سطح و يكى بر روى\r\n\r\n\r\n","description":"","footnote":"\r\n( 1 ) - اوائل ، ص 77 .\r\n( 2 ) - پينز ، ص 6 ، اشاره كرده است كه همين محتملا دليل آن بوده است كه چرا بصريان به اين مسأله توجهى نمىكردند ولى در اين امر شك دارد كه قصور ذره تنها به صورت يك نقطه هنوز در ميان متكلمانى رواج داشته باشد كه به اندازه فيلسوفان با يونانيان آشنايى نداشته‌اند .\r\n( 3 ) - بيرام ، ص 38 .\r\n","page_name":" 273 ","page_number":289},
  {"content":"\r\n\r\nآنها « 1 » . ولى شيخ مفيد ، با آنكه ذرّه‌هاى تنها را داراى مساحت دانسته « 2 » . در اينجا به بحث دربارهء كمترين عدد لازم ذرّه براى ساخته شدن يك جسم سه بعدى پرداخته است .\r\nشيخ مفيد در اينجا گرفتار تناقضى شده كه سرنوشت هر نظام التقاطى است . اگر مانند بلخى بر اين اعتقاد بود كه ذرّات تنها وقتى داراى امتداد مىشوند كه در يك جسم با يكديگر تركيب و تأليف شوند ، آن وقت مىتوانست به حق همچون بلخى در اين باره بحث كند كه كمترين شمارهء ذرّات براى پديد آمدن يك جسم چه اندازه است .\r\n\r\nحركت ( تحرك )\r\nتوافق اصل مفيد با بصريان در اينكه ذرّات داراى بعدند ، ممكن است دليلى براى اين نظر وى باشد كه تمام جسم با حركت كردن يك ذرّه يا يك جزء آن به حركت درنمىآيد . بنابر ديد وى ، هر ذرّه امتداد مخصوص به خود دارد ؛ بنابراين هر پارهء امتداديافتهء يك جسم قابل آن است كه بر امتداد مخصوص به خود حركت كند بىآنكه تمام جسم در حركت باشد . از سوى ديگر ، اگر كسى بگويد كه امتداد خاصيّتى تنها مختصّ به جسم است نه به يك ذرّهء منفرد ، آنگاه حركت يك پاره به معنى حركت كل خواهد بود . مفيد مىگويد :\r\n« گفتار در اجسام و اينكه آيا درست است گفته شود كه همهء آنها با حركت پاره‌اى از آنها متحرّك مىشود .\r\nمن مىگويم كه اين درست نيست ، همان گونه كه اگر پاره‌اى از جسم سياه شود ، درست نيست بگوييم كه تمام آن سياه شده است ، و سفيد نمىشود ، و پيوسته نمىشود ، و پراكنده نمىشود . و نيز بدان جهت كه متحرّك آن است كه از دو مكان عبور كند ، و محال است كه آنكه ايستاده عبور كند .\r\n\r\n\r\n","description":"","footnote":"\r\n( 1 ) - هورتن ، مسأله . . . ، ص 221 ، ضمن نقل برگ 27 .\r\n( 2 ) - اوائل ، 74 .\r\n","page_name":" 274 ","page_number":290},
  {"content":"\r\n\r\nو اين مذهب گروه كثيرى از اهل نظر و استدلال است . و گروه كثيرى از ايشان با آن مخالفند . و آن مذهب ابو القاسم بلخى و جز او از پيشينيان است » « 1 » .\r\nمفيد دو دليل براى نظر خود آورده كه هر دو را از نامگذارى محاوره‌اى روزانه گرفته است : كسى به چيزى كه پاره‌اى از آن سياه شده سياه نمىگويد ، و محال است كه چيزى در آن واحد هم متحرّك باشد و هم ساكن .\r\nمفيد علاوه بر اين گفته است كه در اين مورد با بلخى توافق دارد . ولى ابن المرتضى نوشته كه مذهب بلخى چنين نبوده است . گفتهء وى چنين است :\r\n« هنگامى كه جسمى حركت مىكند ، حركت در تمام جوهر آن ( ذرّات آن ) نفوذ مىكند . ولى علّاف و كعبى گفته‌اند كه « كل . . . با حركت يك پارهء آن به حركت درمىآيد » .\r\nتعليم اغلب فلاسفه چنين است : « اگر جسمى در حركت باشد ، جزء درونى و جزء بيرونى آن هر دو در حركت است » . كعبى بر خلاف اين چنين گفته است : « نه ! تنها سطح بيرونى متحرّك است - نه درونى ، چه جاى آن را نمىدانيم » « 2 » .\r\nتصوّر بلخى نسبت به مكان كه آن را سطح خارجى جسم مىداند ، تعيين كنندهء نظرى است كه وى دربارهء حركت دارد . بر خلاف ديد بصريان كه مكان را محلّى مىدانستند كه جسم بر آن آرام مىگيرد ، وى بر آن بود كه مكان سطح فراگير پيرامون است « 3 » . مفيد از اين لحاظ با وى موافقت دارد « 4 » . بلخى « 5 » و مفيد « 6 » هر دو مىگويند كه بودن در مكان يك\r\n\r\n\r\n","description":"","footnote":"\r\n( 1 ) - اوائل ، 107 .\r\n( 2 ) - هورتن ، مسأله . . . ، ص 139 ضمن نقل برگ ب 28 .\r\n( 3 ) - هورتن ، فلسفه ابو رشيد ، ص 138 ضمن نقل برگ ب 92 .\r\n( 4 ) - اوائل ، ص 82 ، نقل شده پيش از اين ، ص 256 .\r\n( 5 ) - هورتن ، فلسفه ابو رشيد ، ص 139 ، در نقل برگ آ 94 .\r\n( 6 ) - اوائل ، ص 76 .\r\n","page_name":" 275 ","page_number":291},
  {"content":"\r\n\r\nشرط لازم براى حركت است . و مفيد جسم متحرّك را چيزى مىداند كه « از دو مكان عبور مىكند » « 1 » . بلخى به اين سؤال كه آيا تمام جسم حركت مىكند يا تنها سطح خارجى آن ، به صورتى سخت سازگار با اين مقدّمات پاسخ مىدهد . وى با در نظر گرفتن اينكه حركت تغييرى در مكان است ، و اينكه مكان عبارت از محيط بلافاصله دربرگيرندهء جسم است ، چنين نتيجه مىگيرد كه تنها سطح بيرونى جسم متحرك حركت مىكند .\r\nسطح فراگيرندهء درون جسم سطح بيرونى است كه در سراسر حركت جسم براى آن همان كه بود باقى مىماند . و بنابراين لازم نيست كه همهء پاره‌هاى يك جسم متحرّك حركت كند .\r\nبلخى با مقدّمات خود در نظام خويش هماهنگ است . مفيد چنين نيست و براى يافتن دليل به عرفيّات متوسّل مىشود . ريشهء اختلاف در توافقى ميان مفيد و بصريان بر ضدّ اين نظر بلخى است ( بر خلاف ادّعاى مفيد به موافقت بلخى ) كه هر ذرّه در يك جسم امتداد مخصوص به خود دارد . يك جسم كه در آن هر پاره امتداد مخصوص به خود دارد ، يك مجموعه است و تنها وقتى مىتوان گفت متحرّك است كه همهء پاره‌هاى آن حركت كند . بنابراين على رغم همهء آنچه مفيد به موافقت با بلخى دربارهء تعريف مكان و معنى حركت گفته ، مىبايستى بار ديگر به سود مكتب بصره از همكارى با معتزلهء بغداد دست بكشد و به اين نظر معتقد شود كه هنگامى كه يك جسم حركت مىكند همهء پاره‌هاى آن بايد در حركت باشد .\r\nدربارهء مسئلهء ديگر كه آيا ممكن است در آن واحد دو حركت براى ذرّهء واحد وجود داشته باشد ، شيخ مفيد بر ضدّ بصريان به موافقت با بلخى برخاسته است . وى چنين مىگويد :\r\n« گفتار در جزء ( ذرّهء ) واحد كه آيا امكان آن هست كه در وقت واحد داراى دو حركت باشد .\r\nمن مىگويم كه اين غير ممكن است ، به اين دليل كه حركت واحد موجب بيرون آمدن جسم از مكان خود به مكان مجاور آن است ، و اگر در آن دو حركت\r\n\r\n\r\n","description":"","footnote":"\r\n( 1 ) - همان كتاب ، ص 107 .\r\n","page_name":" 276 ","page_number":292},
  {"content":"\r\n\r\nباشد ، يا اين است كه بايد در يك زمان ( حالت ) در دو مكان باشد كه اين غير ممكن است - يا اينكه با يكى از دو حركت به مكانى رود و حركت ديگر بىتاثير باشد ، كه اين نيز فاسد و محال است . و گفتهء كسى كه بگويد تأثير آميختهء دو حركت سرعتى است كه با آن حركت مىكند ، بىمعنى است ، چه سرعت در عبور كردن متوالى مكانها است نه در يك عبور كردن از مكان واحد .\r\nاين اعتقاد ابو القاسم و عدّهء كثيرى از اهل نظر است . گروهى از معتزله و جماعتى از اصحاب نادانيها به مخالفت با آن برخاسته‌اند » « 1 » .\r\nدر اينجا ادّعاى شيخ مفيد كه بلخى را در جانب خود مىداند درست است . ابو رشيد اختلاف بلخى را با ابو هاشم در اين خصوص چنين نقل كرده است :\r\n« كعبى در كتاب خود گفته است : « چون دو فاعل ذرّه‌اى را در يك جهت به حركت درآورند ، يك محرّك تشكيل مىدهند . زيرا كه دو محرّك نمىتوانند جداگانه در يك محل عمل كنند » .\r\nبه گفتهء ابو هاشم ، هر يك از آنها حركت خود را توليد مىكند . اختلاف تنها نزاعى لفظى است . هر محرّك ، كه تنها در نظر گرفته شود ، شىء را به حركت درنمىآورد . بنابراين حركت توليد شده حركت واحد است » « 2 » .\r\nمسأله به خودى خود چندان اهمّيّت ندارد ، بلكه اهمّيّت آن بيشتر بدين جهت است كه شيخ مفيد را وادار كرده است تا دربارهء مذهب خويش نسبت به حركت و ارتباط آن با زمان سخن بگويد . مفيد نتيجه‌اى از نظر پيشين خود را بدين صورت آورده است :\r\n\r\n\r\n","description":"","footnote":"\r\n( 1 ) - همان منبع ، ص 108 . اينكه شيخ مفيد در عنوان اين بحث كلمهء « وقت » و در متن آن كلمهء « حالت » را به همان معنى به كار برده ، نشان مىدهد كه اين دو كلمه در ذهن وى مترادف بوده است .\r\n( 2 ) - هورتن ، فلسفه . . . ، ص 143 ، ضمن نقل برگ آ 105 . هورتن نوشته كه ابو رشيد آن را اعتراض بيجاى لفظى خوانده و چنان است كه نمىتوان پذيرفت كه وى با كعبى بر ضد بصريان بوده است .\r\n","page_name":" 277 ","page_number":293},
  {"content":"\r\n\r\nگفتار در حركتها و اينكه آيا بعضى از آنها سبكتر ( اخفّ ) از بعضى ديگر است .\r\nمن مىگويم كه اين محال است ، به دليل آنچه پيشتر دربارهء محال بودن دو حركت در يك جزء ( ذرّه ) و در يك لحظه ( حال ) بيان كرديم . ولى اين درست است كه متحرّكى سبكتر ( كندتر ) يا سريعتر از متحرّك ديگر باشد . و اين در اجسام محال نيست . و اين نيز مذهب ابو القاسم و بيشتر اهل نظر است ، و گروهى از دهريّه و ديگران با آن مخالفند » « 1 » .\r\nبه عبارت ديگر ، علّت اينكه چرا سرعت حركت تغيير نمىكند ، آن است كه براى يك شىء متحرّك امكان آن نيست كه در يك لحظه از دو محل عبور كند .\r\nو اين مستلزم آن فرض است كه نه تنها ذرّاتى در فضا وجود دارد ، بلكه زمان نيز مركّب از ذره‌هاى ناپيوستهء غير قابل تقسيمى از دوام است . يك جسم فقط مىتواند يك ذرّهء فضايى را در يك ذرّهء زمانى طى كند ، چه هر دوى آنها تقسيم‌ناپذيرند . اگر حركت يك جسم سريعتر از حركت جسم ديگر باشد ، بدان‌سان كه جسم اوّلى در يك ذرّهء زمانى دو ذرهء فضايى ( مكانى ) را بپوشاند ، اين به معنى دونيم كردن ذرّهء زمانى است كه محال است . از طرف ديگر ، اگر جسم كندتر تنها يك ذرّهء فضايى را دو ذرّهء زمانى طى كند ، اين به معنى آن است كه ذرّهء مكانى به دونيم شود كه آن نيز محال است . در اين شك نيست كه بعضى از اجسام كندتر از بعضى ديگر حركت مىكنند . ولى توضيح اين امر با حركات منفرد نيست بلكه با فواصل ميان حركات منفرد است . چه به گفتهء مفيد : « سرعت در توالى پيمودن مكانها است نه در پيمودن مفرد مكان واحد » « 2 » .\r\nاين تصوّر زمان ناپيوستهء مربوط به اين نظر كه تنها يك حركت ممكن است در يك\r\n\r\n\r\n","description":"","footnote":"\r\n( 1 ) - اوائل ، ص 109 .\r\n( 2 ) - همان كتاب ، ص 108 .\r\n","page_name":" 278 ","page_number":294},
  {"content":"\r\n\r\nجزء بوده باشد ، از زمان ابو الهذيل در محافل كلامى شايع بود . اشعرى دربارهء او چنين گفته است :\r\n« ابو الهذيل مدّعى آن بود كه اعراض به وسيلهء مكان يا زمان يا فاعلها تقسيم مىشوند . به همين جهت چنان مىپنداشت كه حركت يك جسم به شمارهء اجزاء آن تقسيم مىشود ، و چنين است رنگ آن . پس حركتى كه در اين جزء از جسم حلول كرده ، غير از حركتى است كه در جزء ديگر حلول كرده است .\r\nو مىگفت كه حركت با زمان تقسيم مىشود ، بدان سان كه حركتى كه در اين جزء از زمان وجود دارد ، غير از حركت در جزء ديگر زمان است » « 1 » .\r\nو اشعرى ابو على جبّائى را مخالف اين هر دو نظر دانسته و گفته است :\r\n« و جبّائى و كسان ديگرى از اهل نظر منكر آنند كه حركت واحد تقسيم شود يا تجزّى پيدا كند ( ذرّه‌اى شود ) ، يا حركت يا رنگ يا قوّتى در يك شىء باشد .\r\nو گفت كه چون جسم متحرّك شود ، در آن به اندازهء ذرّات متحرّك حركت وجود دارد : يك حركت در هر جزء ، و چنين است نظر او درباره رنگ و عرضهاى ديگر » « 2 » .\r\nولى ابو هاشم معتقد به نظريهء حركت ناپيوسته بود ، و مخالفان او را منجّمان دانسته‌اند نه كسى از متكلّمان . ابن المرتضى چنين گفته است :\r\n« بنابر مكتب ابو هاشم ، هيچ حركتى نمىتواند تندتر از حركت ديگر باشد .\r\nهنگامى كه يك حركت در نظر ما كند مىنمايد ، آن حركت عبارت است از مجموعى از حركات مفرد كه با حالات سكون بريده شده‌اند . و اين مخالف با تعليمات بعضى از منجّمان است » « 3 » .\r\n\r\n\r\n","description":"","footnote":"\r\n( 1 ) - مقالات ، ص 319 .\r\n( 2 ) - همان كتاب ، ص 20 - 319 .\r\n( 3 ) - هورتن ، مسأله . . . ، ص 91 ، در ضمن نقل برگ ب 31 .\r\n","page_name":" 279 ","page_number":295},
  {"content":"\r\n\r\nپس زمان ناپيوستهء ذرّه‌اى ، لااقل با ابو هاشم ، عنوان مذهب متعارفى معتزله پيدا كرده بوده است .\r\n\r\nعلّت بودن مستقيم خدا\r\nزمان ذرّه‌اى توسّط معتزله بدان صورت كه بعدها توسّط اشاعره مورد استناد قرار مىگرفت ، براى آن به كار نرفت كه بر قدرت كامله و هدايت منحصر الهى بيفزايد .\r\nميان معتزلهء بغداد و بصره نزاعى در اين خصوص جريان داشت كه بغداديان و مفيد در جبههء ايشان منكر آن بودند كه قدرت خدا بتواند بر خلاف خاصيّت سنگينى ذاتى اشياء عمل كند . گفتهء مفيد چنين است :\r\nگفتار دربارهء [ چيز 
  ] سنگين : آيا ممكن است در هواى تنك بدون اينكه آويخته شده يا بر تكيه‌گاهى قرار گرفته بايستد .\r\nمن مىگويم كه اين محال و نادرست است و قابل اثبات نيست . آن را ممكن خواندن مستلزم جمع شدن اضداد با يكديگر است .\r\nاين مذهب ابو القاسم بلخى و گروهى از معتزله و بيشتر فيلسوفان ( الاوائل ) است . معتزلهء بصره با آن مخالفند . و به قولى معتزليان مخالف با آن تنها عبارتند از جبّائى و پسرش و پيروان ايشان » « 1 » .\r\nچون از ديدگاه بصريان نظر شود ، نزاع بر سر قدرت خدا است در اينكه آيا مىتواند بر روى اجسام سنگين بدون ميانجيگرى آلات مستقيما كار كند . ابو رشيد گفته كه اين ممكن است و بلخى آن را انكار كرده است « 2 » . مسأله عبارت از اين است كه آيا خدا مىتواند قوانين علّيّت مكانيكى را از كار بيندازد ، و مفيد و بلخى به صورت ضمنى منكر آنند كه خدا در اين مورد قدرت دخالت مستقيم داشته باشد . مفيد مىگويد :\r\n\r\n\r\n","description":"","footnote":"\r\n( 1 ) - اوائل ، ص 108 .\r\n( 2 ) - هورتن ، فلسفه . . . ، ص 145 ، ضمن نقل برگ آ 97 .\r\n","page_name":" 280 ","page_number":296},
  {"content":"\r\n\r\n« گفتار در جسم : آيا مىتواند بدون آنكه چيزى آن را براند حركت كند .\r\nمن مىگويم كه اگر ، چنان كه مخالف مىپندارد ، وجود حركت بدون علّت ( اختراعا ) درست باشد ، آنگاه اين درست خواهد بود كه كوه ابو قبيس بدون اينكه آويخته يا بر پايه‌اى قرار گرفته باشد ، در هوا بايستد و اين در نتيجهء اختراع سكونى در آن باشد . و اگر اين ممكن باشد ، آنگاه امكان آن هست كه سنگ سخت سنگين بر شيشهء تنك قرار گيرد و با وجود تغيير حالت ندادن آن دو ، شيشه نشكند . و آتش اجزاء پنبه را در ميان گيرد و - با وجود به حال خود ماندن اين هر دو - آن را نسوزاند . و همهء اينها خود به نادانى زدن است و به محال و فاسد مىانجامد .\r\nابو القاسم و گروهى از فلاسفه ( اوائل ) و عدّهء زيادى از معتزله بر اين نظر بودند . ابو على جبّائى و پسرش ابو هاشم و پيروان ايشان با اين نظر مخالف بودند » « 1 » .\r\nيك بار ديگر ، هر چند مفيد خود چنين نگفته ، مسئلهء مورد بحث قدرت خدا براى دخالت كردن در جريان طبيعى علّيّت فيزيكى است . ابو رشيد مسأله را چنين بيان كرده است :\r\nما بر اين اعتقاديم كه خدا يك جسم سنگين را ، بدون آنكه جسم ديگرى آن را بكشد يا براند ، به حركت درمىآورد . و ابو القاسم در كتاب عيون المسائل گفته كه اين غير ممكن است . به گفتهء وى ، براى خدا اين امكان وجود ندارد كه حركتى از جهت مادّى بىعلت ( مخترع ) ايجاد كند ، يعنى حركتى كه از يك علت واسطه ( سبب ) تولّد نيافته باشد » « 2 » .\r\nابو رشيد در جاى ديگر براى اين نظر خود برهان مىآورد كه نيروى واردشدهء توسّط\r\n\r\n\r\n","description":"","footnote":"\r\n( 1 ) - اوائل ، ص 108 .\r\n( 2 ) - ابو رشيد ، « المسائل » ، برگ ب 97 ؛ نيز رجوع كنيد به هورتن ، فلسفه . . . ، ص 140 .\r\n","page_name":" 281 ","page_number":297},
  {"content":"\r\n\r\nيك دانهء خردل مىتواند با نيروى واردشدهء توسّط يك فيل برابرى كند ، و بالعكس .\r\nوى اشاره مىكند كه وضوح مخالف آن تنها جنبهء تجربى دارد نه ضرورى . به دنبال آن چنين مىگويند :\r\n« بنابراين بعضى از متكلّمان توانسته‌اند به اين نظر معتقد شوند كه اين اختراعات خود به خودى ( مبتدئات ) است ، نه آنكه بالضّروره توسط نيرويى در يك جسم به وجود آمده باشد . به همين جهت شيخ ما ابو على حتّى روا مىداشت كه حركت بادهاى شديد خود به خود باشد نه اينكه از علّتى به وجود آمده باشد » « 1 » .\r\nنتيجه‌اى كه از اين همه بايد گرفت ، اين است كه بغداديان و مفيد ، بيش از بصريان دربارهء جريان علّيّت مكانيكى طبيعى سختگير بودند ، در صورتى كه بصريان چنين اظهار نظر مىكردند كه خدا مىتواند مستقيما بر روى اجسام و بدون آلات مادّى عمل كند ، و گاه اين بصريان به نظريهء حركت خود به خودى در اجسام معتقد بودند .\r\n\r\nزمين و عالم\r\nانديشهء مفيد دربارهء زمين و جهان به پيروى از بلخى است ، و نظر اين هر دو نتيجه‌اى است از تعريفى كه دربارهء مكان به دست داده‌اند . مفيد ، هنگام بحث دربارهء اينكه مقصودش از « عالم » چيست ، چنين گفته است :\r\n« من مىگويم كه عالم عبارت است از آسمان و زمين و آنچه ميان آنها است ، و جواهر و اعراضى كه در آنها وجود دارد . در ميان اهل توحيد كسى را نمىشناسم كه مخالف اين نظر بوده باشد » « 2 » .\r\n\r\n\r\n","description":"","footnote":"\r\n( 1 ) - همان كتاب ، ص 148 ، ضمن شرح برگ ب 125 .\r\n( 2 ) - اوائل ، ص 80 .\r\n","page_name":" 282 ","page_number":298},
  {"content":"\r\n\r\nسپس به ساختن تصويرى از جهان و اوضاع اجزاء آن مىپردازد :\r\n« من مىگويم كه فلك بر زمين محيط است و بر گرد آن مىچرخد . خورشيد و ماه و ستارگان در آنند ، و زمين همچون نقطه‌اى در وسط دايره جاى دارد .\r\nاين مذهب ابو القاسم بلخى و جماعت كثيرى از اهل توحيد و مذهب بيشتر پيشينيان و منجّمان است . جماعتى از معتزلهء بصره و جز ايشان از اهل نحله‌ها با آن مخالفند » « 1 » .\r\nمنابع در دسترس هيچ يك از بصريان را منكر اين نظر نشان نمىدهند . ابو رشيد بابلخى از لحاظ اعتقادش به نقاط متقاطر مخالف است « 2 » ، ولى به اين بخش از تقدير جهان در نظر مفيد اشاره‌اى نشده است . مفيد به دنبال بحث خود حركت فلك را چنين بيان مىكند :\r\n« من مىگويم كه آن بخش از فلك كه از جهت امكان متحرّك است ، آن قسمت از آن است كه به مكان اختصاص دارد ؛ و آن بخش كه از جهت وجوب و ضرورت متحرّك است ، آن است كه با هوا مماسّ است و با حركت خود از مكان عبور مىكند . و امّا آنچه مماسّ با سطح برين آن است ، نه متحرك است و نه ساكن ، بدان جهت كه در غير مكان است . و من مىگويم كه قسمت متحرّك آن فقط حركت دورانى دارد . . .\r\nاين مذهب بلخى و گروهى از پيشينيان و عدّه كثيرى از اهل توحيد است » « 3 » .\r\nآن سوى لايهء خارجى فلك را هيچ چيز احاطه نكرده و به همين جهت ، بنابر تعريف مكان كه پيش از آن مفيد و بلخى به دست داده بودند ، اين قسمت در مكان جاى ندارد .\r\nو چون حركت و سكون مستلزم بودن در مكان است ، اين قسمت خارجى نه متحرّك است نه ساكن .\r\n\r\n\r\n","description":"","footnote":"\r\n( 1 ) - همان جا .\r\n( 2 ) - هورتن ، فلسفه . . . ، ص 139 ، ضمن نقل برگ آ 95 .\r\n( 3 ) - اوائل ، ص 80 .\r\n","page_name":" 283 ","page_number":299},
  {"content":"\r\n\r\nاشعرى از نزاعى درباره اينكه عالم در مكان است يا نه سخن گفته ، ولى معلوم نكرده است كه شركت كنندگان در اين نزاع چه كسان بوده‌اند « 1 » . از روى منابعى كه در دسترس داريم ، معلوم نمىشود كه بصريان به صراحت معتقد به بودن عالم در مكان بوده يا چنين نبوده‌اند . ولى چون تعريف بصرى مكان به صورت تكيه‌گاه است نه به صورت محيط فراگير ، مىتوان چنين نتيجه گرفت كه به نظر ايشان لايهء خارجى فلك در مكان جاى دارد ، به دليل آنكه بر روى لايه‌هاى درونى قرار گرفته است . ولى ، بنابر نظريّهء بصريان ، مكان شرط لازم براى حركت نيست « 2 » ، و بنابراين لايهء خارجى فلك مىتواند متحرّك باشد .\r\nمكان به عنوان چيزى لازم براى حركت ، مقدّمهء جواب مفيد است به يك سؤال فرضى . مفيد چنين مىگويد :\r\n« گفتار دربارهء كسى كه به ماوراى عالم نگاه كند يا دستش را از آن بيرون آورد .\r\nمن مىگويم كه ممكن نيست كه دست يا چيز ديگر را از عالم بيرون آورد ، زيرا آنچه بيرون مىرود تنها با حركت مىتواند چنين شود . ولى شىء متحرّك تنها در مكان مىتواند حركت كند ، و بيرون عالم چيزى نيست تا مكان باشد يا چيزى ديگر » « 3 » .\r\nابن المرتضى همين اعتقاد را به بلخى نسبت مىدهد و با آن مخالفت مىكند « 4 » . يك بار ديگر مفيد خود را همراه بغداديان و مخالف با بصريان نشان داده است .\r\nمفيد دربارهء زمين و شكل آن و اينكه متحرّك است يا ساكن ، چنين سخن گفته است :\r\n\r\n\r\n","description":"","footnote":"\r\n( 1 ) - مقالات ، ص 31 - 430 .\r\n( 2 ) - هورتن ، فلسفه . . . ، ص 139 ، ضمن نقل برگ آ 94 .\r\n( 3 ) - اوائل ، ص 110 .\r\n( 4 ) - هورتن ، مسأله . . . ، ص 105 ، ضمن نقل برگ آ 43 .\r\n","page_name":" 284 ","page_number":300},
  {"content":"\r\n\r\n« من مىگويم كه زمين به شكل كره‌اى در وسط فلك قرار دارد . ساكن است و متحرّك نيست . علّت سكون آن اين است كه در مركز قرار گرفته است .\r\nو اين مذهب ابو القاسم و بيشتر پيشينيان و منجّمان است . جبّائى و پسرش و جماعتى جز ايشان از اهل آراء و مذاهب از مقلّدان و متكلّمان مخالف اين نظرند « 1 » . »\r\nابو رشيد نوشته است كه به اعتقاد ابو على زمين مسطّح است . پسرش ابو القاسم در اين نظر مردّد بود و به آن تمايل داشت كه زمين را كروى بداند . ابو على دليل ساكن بودن زمين را اين مىدانست كه در هر لحظه خدا آن را چنين مىكند . ابو هاشم مىگفت كه ممكن است دليل همين باشد ، يا اينكه چون نيروهايى كه از بالا و پائين بر آن اثر مىكنند با يكديگر برابرند چنين مىشود « 2 » . اين دليل اخير موافق است با دليلى كه بلخى و مفيد اقامه كرده‌اند .\r\n\r\nطباع\r\nمفيد بر آن است كه اشياء طبعهايى دارند كه آنها را آمادهء ايجاد فعل در جهت معين مىكند گفتهء وى چنين است :\r\nمن مىگويم كه طبعها ( طباع ، طبيعتها ) صفات و معانيى هستند كه در جواهر حلول مىكنند و آنها را آمادهء فعل و انفعال مىسازند . همچون چشم و طبيعتى كه در آن است و آن را آمادهء حلول حس در آن و ادراك مىكند . و نيز چنين است گوش و بينى سالم و كام . و چنين است وجود طبع يا طبيعتى در آتش كه آتش به سبب آن مىسوزاند ، و وجود طبعى در چيز ديگر كه به آن قابل سوختن مىشود . اينها و نظاير اينها كاملا آشكار است .\r\n« فصل . من مىگويم كه آنچه به طبع تولّد پيدا مىكند ، فعل فاعلى است كه\r\n\r\n\r\n","description":"","footnote":"\r\n( 1 ) - اوائل ، ص 81 .\r\n( 2 ) - « المسائل » ، برگ آ 44 .\r\n","page_name":" 285 ","page_number":301},
  {"content":"\r\n\r\nبا عمل كردن بر روى چيزى كه صاحب طبع است تولّد يافته است . در واقع فعل طبع نيست .\r\nاين مذهب ابو القاسم كعبى است . و آن خلاف مذهب معتزله است در طباع ، و نيز خلاف فلاسفهء ملحد است در نظرى كه راجع به طباع دارند . جبّائى و پسرش و نادانان از اصحاب حديث ( حشويّه ) و طرفداران اعتقاد خلق افعال آدمى به توسّط خدا ( اصحاب المخلوق ) و مجبّره منكر آن بوده‌اند » « 1 » .\r\nنظر بلخى دربارهء طباع مورد مخالفت مكتب بصره قرار گرفت . ابو رشيد گفته است كه اين نظر نامعقول است و خدا قادر است كه از دانهء گندم جو بروياند و نطفهء آدمى را به صورت هر جانورى كه بخواهد درآورد « 2 » . آموزهء افراطى دربارهء طبيعت كه مفيد و بلخى آن را رد كرده‌اند ، و عبارت از آن است كه همهء علّيّت را در مزاج و تمايل طبيعى چيزها قرار دهد و تنها اراده را از آن آدمى بداند ، آموزهء جاحظ است .\r\nپيش از اين ديديم كه نظر مفيد و بغداديان آن است كه خدا نمىتواند مستقيما در جريان اشياء دخالت كند و چيزهاى سنگين را بىوسيله در هوا ساكن نگاه دارد . چنان مىنمايد كه تمايلات طبيعى و جرياناتى وجود دارد كه چيزها بر وفق آنها علّيّت خود را عملى مىسازند .\r\nمكتب بصره اين هر دو نظر را منكر است ، و خدا را صاحب تصرّف مستقيم در جريان طبيعت مىداند . در اين مورد بصريان خود را كاملا نزديك به اشاعره نشان مىدهند .\r\n\r\nعناصر چهارگانه\r\nمفيد نيز به نظريّه چهار عنصر معتقد است . گفتهء وى چنين است :\r\n« گفتار در تركيب اجسام از طبائع و تجزيهء آنها به عناصر و اسطقسّات .\r\nبسيارى از موحّدان بر آنند كه همهء اجسام از چهار طبع ( الطبائع الاربع ) مركّب\r\n\r\n\r\n","description":"","footnote":"\r\n( 1 ) - اوائل ، ص 83 - 82 .\r\n( 2 ) - هورتن ، فلسفه . . . ، ص 01 - 100 در ضمن نقل برگ ب 57 .\r\n","page_name":" 286 ","page_number":302},
  {"content":"\r\n\r\nشده‌اند كه عبارت است از گرمى و سردى و ترى و خشكى . دليلشان بر اين امر آن است كه هر عبارت هر جسمى به اين چهار تجزيه مىشود ، و اينكه تغيير شكل دادن آنها را به يكديگر مشاهده مىكنند ، همچون تبديل آب به بخار ، و بخار به آب ، و بيجان به جاندار ، و جاندار به بيجان ، و ديگر وجود طبعهاى آتش و آبى و هوايى و خاكى در هر جسم بدون استثنا . نظر مخالف اين نظر معقول نيست ، و اجسام به چيزى جز اينها تجزيه نمىشود . اين امر واضح و آشكار است .\r\nهيچ برهان قابل اعتمادى بر ضدّ آن نمىيابم ، و آن را مايهء تباهى [ بخوانيد « مفسدا « به جاى « مسندا » 
  ] توحيد و عدل و وعد و وعيد و نبوّتها و شرايع نمىبينم تا آن را طرد كنم . بلكه مؤيّد دين است و دلايل پروردگارى خداى تعالى و حكمت و توحيد او را مؤكّد مىكند .\r\nو آن كس از رؤساى متكلّمان كه بر اين اعتقاد بوده نظام است ، و بلخى و پيروان او نيز چنين بوده‌اند » « 1 » .\r\nابو رشيد نظر بلخى را دربارهء چهار عنصر نقل كرده و آن را متقابل با مذهب بصريان دانسته است . به نقل وى ، بلخى گفته است كه « انسانها و همهء اجسامى كه به وجود مىآيند و از ميان مىروند ، از چهار عنصر ساخته شده‌اند و به همين جهت مىتوانند به يكديگر تبديل شوند » « 2 » . بلخى ، در مورد جهيدن آتش از ميان دو سنگى كه به هم زده شوند ، و آبى كه در\r\n\r\n\r\n","description":"","footnote":"\r\n( 1 ) - اوائل ، ص 84 - 83 رجوع كنيد به پاول كراوز ، « جابر بن حيان » ، يادداشتهاى انستيتوى مصر ، چهل و پنجم ( 1942 ) ، 165 ، حاشيه شمارهء 7 ، دربارهء سابقه‌هاى اين اصطلاحات در نزد يونانيان و موارد استعمال آنها در يونانىمآبان عرب . كراوز اشاره كرده است كه با وجود آنكه ارسطو گاه كلمهء فوسيس ( طبيعت ) را با صفاتى همچون گرم و سرد و تر و خشك آتشى و خاكى و هوايى به كار برده ، هرگز اين كلمه را براى معرفى خود عناصر استعمال نكرده است . ارسطو معمولا عناصر را با كلمهء دوناسئيس و لااقل يك بار با كلمهء ستويخيا ( اسطقس ) كه كلمه‌اى از آمپدوكلس است ناميده است . ولى بطلميوس كلمهء فوسئيس را همچون پويتوتس و دوناسئيس براى عناصر به كار برده است .\r\n( 2 ) - هورتن ، فلسفه . . . ، ص 100 ، در ضمن نقل برگ ب 57 .\r\n","page_name":" 287 ","page_number":303},
  {"content":"\r\n\r\nزير سرپوش ديگ جوشان جمع مىشود ، گفته است كه در مورد اوّلى عنصر خاكى به عنصر آتشى تبديل شده ، و در مورد دوم هوا به آب تغيير شكل يافته است . ابو رشيد نظر بصريان را مخالف نظر خود مىبيند و منكر تغيير كيفى است . وى مىگويد كه ذرّات ( اتمهاى ) آتش پيش از آن به حالت كمون در سنگ وجود داشته ، و اتمهاى آب در هوا « 1 » .\r\nگزارش مفيد حاكى از اينكه اعتقاد نظّام نيز چنين است ، شگفت‌انگيز مىنمايد ، زيرا به شهادت اشعرى ، در آن صورت كه اصحاب طبائع بر آن بودند كه چهار گونه جوهر وجود دارد ، و ديگران نفس را بر آن مىافزودند و شماره را به پنج مىرساندند ، نظّام مىگفت كه شمارهء آنها بسيار زياد است : سفيدى ، سياهى ، زردى ، سبزى ، گرما ، سرما ، شيرينى ، و غيره « 2 » .\r\n\r\nادراك و احساس\r\nدربارهء ادراك شيخ مفيد چنين گفته است :\r\n« گفتار در اجسام : آيا خود آنها ادراك مىشوند يا عرضهاى آنها يا اين هر دو با هم .\r\nمن مىگويم كه ادراك بر خود اجسام و خود رنگها و اعراض ( اكوان ) واقع مىشود . و اين به سبب علمى است كه نفس از طريق حواس نسبت به آنچه در جهات گسترده مىشود ، حاصل مىكند . ولى اعراض نمىتوانند در جهات گسترش پيدا كنند . و نيز شىء بدان صورت كه توصيف كرديم ادراك مىشود ، بدين معنى كه چيزى از آن ادراك مىشود كه سبب قبض و بسط چشم است ؛ و چيزى را ادراك مىكنيم كه در جاى خود است و به نسبت آن از اين مكان خارج مىشود [ ظاهرا متن آشفتگى دارد ؛ شايد مقصود بيان رؤيت است از طريق گرداندن نظر براى يك شيء گسترده 
  ] .\r\n\r\n\r\n","description":"","footnote":"\r\n( 1 ) - بيرام ، ص 38 - 36 .\r\n( 2 ) - مقالات ، ص 309 .\r\n","page_name":" 288 ","page_number":304},
  {"content":"\r\n\r\nميان كسى كه تصوّر مىكند ادراك تنها به رنگها و كونها اختصاص دارد نه به جواهر و اجسام ، و آنكه به عكس تصوّر مىكند و آن را مخصوص اجسام مىداند ، اختلافى نيست . در واقع گفتار اين دستهء دوم به حقيقت نزديكتر است ، زيرا كه گروه بسيارى از خردمندان در وجود اعراض شك كرده‌اند در صورتى كه يكى از آنان در وجود اجسام شك نكرده است ، هر چند بعضى مدّعى شده‌اند كه اجسام از اعراض تركيب و تأليف شده‌اند .\r\nاين مذهب مجهور اهل نظر است و گروهى از آنان با اين نظر مخالفند » « 1 » .\r\nدو مسأله در اينجا مورد بحث قرار گرفته است . نخست ، فاعل ادراك چيست ؟ آيا ادراك‌كننده اندام حسّ است يا ذهن و عقل شخصى كه داده‌هاى به دست آمدهء از طريق اندامهاى حسّ را با هم جمع مىكند و مىفهمد ؟ مفيد شخص را عامل دريافت و ادراك مىداند . از اين لحاظ پيرو نظريّهء بلخى و ابو على است « 2 » .\r\nمسئلهء دوم به موضوع حسّ و احساس مربوط مىشود : آيا تنها اعراض است يا\r\n\r\n\r\n","description":"","footnote":"\r\n( 1 ) - اوائل ، ص 107 .\r\n( 2 ) - شهرستانى ، كتاب نهاية الاقدام فى علم الكلام ، ويرايش ا . گيوم ( آكسفورد :\r\nانتشارات دانشگاه آكسفورد ، 1934 ) ، ص 343 ، مىگويد : « و اما كعبى گفته بود كه ادراك انسان نسبت به آنچه مىبيند و مىشنود در قلب و عقل او است . بينايى او چيز ديده شده را احساس نمىكند ؛ بلكه بيننده احساس مىكند ؛ و شنونده است كه احساس مىكند نه گوش . اين علم حقيقى است ؛ و چون انسان از راه بينايى به آن مىرسد ، آن را حس گفته‌اند ولى شخص داننده است كه ادراك مىكند ، و ادراك او چيزى اضافى نسبت به علم او نيست » .\r\nاشعرى ، مقالات ، ص 343 ، مىگويد : « مردمان در اين اختلاف كرده‌اند كه آيا بوييدن و چشيدن و بساويدن ادراك بوييده و چشيده و بساويده است يا چنين نيست . گروهى گفته‌اند كه همين ادراك بساويده و چشيده و بوييده است . و ديگران گفته‌اند كه اين ادراك بساويده و چشيده و بوييده نيست ، و ادراك بساويده و چشيده و بوييده غير از بساويدن و چشيدن و بوييدن است . جبايى و ديگران از اين گروهند » . همان جا ، ص 386 ، از آراء مختلف دربارهء محل ادراك نام مىبرد ، بىآنكه بگويد چه كسان به اين آراء معتقد بوده‌اند .\r\n","page_name":" 289 ","page_number":305},
  {"content":"\r\n\r\nنيز محلّ و زمينهء آنها ، لااقل در مجموعه‌اى كه جسم است . مفيد مىگويد كه آنچه ما ادراك مىكنيم رنگ تنها يا وضع يا حالت تنها نيست ، بلكه مجموعه‌اى از اينها و عوارض ديگر واردشدهء بر جسم است همراه با خود جسم . به عبارت ديگر ، ذهن و عقل با كنار هم نهادن داده‌هاى حواسّ گوناگون ، يك جسم رنگين را احساس مىكند ، نه تنها جسم را يا رنگ را ؛ جسمى در حال حركت را ادراك مىكند ، نه فقط حركت يا سكون را . مخالفان كه منكر اعراض بودند ، و مفيد به آنان اشاره كرده است ، نظّام و پيروان او بوده‌اند « 1 » .\r\nدربارهء مسئلهء روانشناختى ضبط شدن تأثّرات حسّى در عقل شخص ادراك‌كننده ، شيخ مفيد چيزى نگفته است . اشاره‌هاى وى دربارهء طرز عمل مكانيكى خود احساس منحصر است به ارتباط ميان شىء و اندام حس . با اصرار دربارهء اينكه مىبايستى نوعى تماسّ و ارتباط برقرار باشد ، چنين گفته است :\r\nگفتار در احساس حواس .\r\nمن مىگويم كه هر حسّى نتيجهء تماسّ اندام حسّ است با محسوس ، و پيوستن به آن است يا به چيزى كه پيوسته به آن است يا به چيزى كه از آن برمىخيزد ، يا پيوستن به چيزى كه به آنچه از آن برخاسته پيوسته است . بينايى مثالى براى آن است .\r\nشعاع چشم ناگزير بايد به آنچه ديدنى است يا به آنچه از آن جدا مىشود يا به آنچه به جداشدهء از آن پيوسته است ، اتّصال و پيوستگى پيدا كند . اگر بنا بود بدون اين اتّصالها حس صورت بگيرد ، حايل و مانع و تاريكى زيانى به بينايى نمىرساند ، و حضور و عدم اين گونه چيزها تفاوتى در رسيدن به علم به وجود نمىآورد .\r\nاگر كسى بپرسد : « آيا شعاع بصر به مشترى و زحل با آن همه دورى كه دارند اتّصال پيدا مىكند » ، جواب آن است كه « نه ، ولى به شعاع جدا شده و برخاستهء\r\n\r\n\r\n","description":"","footnote":"\r\n( 1 ) - همان كتاب ، ص 347 .\r\n","page_name":" 290 ","page_number":306},
  {"content":"\r\n\r\nاز آنها مىرسد و به سبب همجنسى دو شعاع همچون يك شىء مىشود » « 1 » .\r\nبا اصرار مفيد كه حتما بايد با شىء ديدنى از طريق اشعّه اتّصالى برقرار شود ، تنها انديشهء « طفرهء » نظّام براى بيان چگونگى پيوستن بينايى با موضوع آن به مخالفت برخاسته است « 2 » .\r\nعبد الجبّار با مفيد در اين توضيح موافق است كه بيننده به ميانجيگرى شعاعهايى كه از چشم او خارج مىشود مىبيند « 3 » ، و اينكه ستارگان از آن جهت ديده مىشوند كه شعاعهاى برخاسته و صادرشدهء از آنها بر شعاعهايى كه از چشم بيرون مىآيد ، افزوده مىشود « 4 » .\r\nشيخ مفيد در دنبالهء آن از تماسّ و اتصال در مورد صوت چنين سخن مىگويد :\r\n« و امّا صوت ، چون در هواى نزديك به اجسام به هم برخورده حادث شود ، سپس به هواى پس از آن مىرود و همين گونه پيش مىرود تا به گوش شنونده برسد .\r\nدليل بر اين است آنكه چون گازر لباس را كه براى شستن بر سنگ نهاده با چوب مىكوبد ، نخست برخورد چوب با لباس ديده مىشود و پس از آن صداى كوبيدن چوب به گوش مىرسد . و اين دليل است بر آنچه گفتيم : صوت در طبقات هوا يكى پس از ديگرى توليد مىشود تا سرانجام به هواى نزديك پردهء گوش برسد » « 5 » .\r\nعبد الجبّار منكر اين نظريّهء موجى صوت است ، شايد بدان جهت كه چون بصرى است معتقد به وجود خلأ است . به گفتهء وى ، دليل آن هر چه باشد « ما مىتوانيم اصوات شنيدنى\r\n\r\n\r\n","description":"","footnote":"\r\n( 1 ) - اوائل ، ص 15 - 114 .\r\n( 2 ) - الاشعرى ، مقالات ، ص 384 .\r\n( 3 ) - المغنى ، چهارم ، 109 .\r\n( 4 ) - همان كتاب ، ص 53 .\r\n( 5 ) - اوائل ، ص 115 .\r\n","page_name":" 291 ","page_number":307},
  {"content":"\r\n\r\nرا بدون نياز به اتّصال شعاعهاى هوا بشنويم . چنين است كه يكى از ما صدايى را در محلّ خود مىشنود » « 1 » . نكته‌ى كه عبد الجبّار از اين استدلال به آن مىرسد اين است كه چون ما مىتوانيم آنچه را به خود شنيدنى باشد بشنويم ، اگر خدا شنيدنى مىبود مىبايستى اكنون بتوانيم او را بشنويم .\r\nبه گزارش ابو رشيد ، بلخى گفته است كه صوت بايد از دو جسم كه به هم كوفته مىشوند بيايد ، ولى اين كه ابو هاشم منكر اين خصوصيّت شده و گفته است كه صوت به خودى خود به يك محل نيازمند است ، و دليل اينكه انسان نمىتواند جز با كوفتن چيزها به يكديگر صوت توليد كند ، آن است كه انسان خود محدود است و به آن نياز دارد كه در اعماق خود ابزار به كار برد « 2 » . اين طرز تصوّر صوت به وضوح شبيه طرز تصور عبد الجبّار است ، چه هر دو از وجود صوت در محلّ خود سخن مىگويند و نه همچون مفيد از آغاز شدن در برخورد اجسام و سپس پيش رفتن آن به صورت موجى در هوا . تصوّر بصرى صوت نيازى به يك ميانجى براى انتقال ندارد .\r\nمفيد سپس به توضيح فيزيكى بو و مزه پرداخته و چنين گفته است :\r\n« و امّا در مورد بو بايد گفت كه از جسم بودار پاره‌هاى لطيفى جدا و در هوا پراكنده مىشود . بخشى از اين پاره‌ها كه وارد بينى مىشود ، سبب ادراك بو خواهد شد . و امّا در مورد چشيدن ، بايد گفت كه آن در نتيجهء حل شدن قسمتى از جسم چشيدنى و آميختن آن با ترى زبان و كام حاصل مىشود . و به همين جهت است كه آنچه حل نشود ، همچون ياقوت و شيشه و مانندهاى اينها ، مزه‌اى ندارد .\r\nدريافت مزه‌ها و بوها تنها از طريق تماس صورت مىگيرد و اختلافى در اين نيست » « 3 » .\r\nذرّات چيزهاى بوييدنى و چشيدنى از آنها صادر مىشوند و با اندامهاى حس تماس پيدا\r\n\r\n\r\n","description":"","footnote":"\r\n( 1 ) - المغنى ، چهارم ، 136 .\r\n( 2 ) - هورتن ، فلسفه . . . ، ص 121 ، ضمن نقل برگ آ 69 .\r\n( 3 ) - اوائل ، ص 115 .\r\n","page_name":" 292 ","page_number":308},
  {"content":"\r\n\r\nمىكنند . مفيد از ماهيّت شعاعهايى كه از اشياء ديدنى صادر مىشود چيزى نگفته است ، ولى احتمالا آنها را نيز ذرّات تصوّر مىكرده است .\r\nمفيد به دنبال بحث خود از حسّ بساوايى چنين سخن گفته است : « و لمس در حقيقت جستجوى چيزى براى آزمودن و احساس كردن است . و حقيقت آن همين آزمودن و احساس كردن است » « 1 » . بنابراين هر پنج حس با تماسّ و اتصال كار مىكند .\r\nمفيد دربارهء اين نظريّهء كلّى احساس از طريق تماسّ چنين مىگويد : « ابو القاسم و اغلب اهل عدل همهء اينها را قبول دارند . ابو هاشم با بعضى از جاهاى آن مخالف است » « 2 » .\r\nتنها نقطه‌اى كه در خصوص آن يكى از اصحاب ذرّهء بصرى نظرى مخالف با نظر مفيد دربارهء فيزيك احساس ابراز داشته ، در حسّ شنوايى بوده است . در آنجا احتمال آن هست كه عبد الجبّار ، همچون در بسيارى از موارد ديگر ، از ابو هاشم پيروى كرده باشد ، ولى در هيچ يك از منابع موجود به اين مطلب اشاره‌اى نشده است .\r\nشيخ مفيد ، در توافق با اين مذهب بغدادى كه اشياء بايد بنابر طبع خود عمل كنند و نه از طريق ديگر ، همراه با بلخى بر آن است كه خدا نمىتواند رنگ را مستقيما در دل مردى كه فاقد حسّ بينايى است پديد آورد « 3 » . همين مقدّمه او را منكر اين مطلب مىسازد كه خدا بتواند در مرده علم و الم ايجاد كند . گفتهء وى چنين است :\r\n« گفتار در دانش ( علم ) و رنج ( الم ) : آيا حلول آنها در مرده ممكن است يا نه .\r\nمن مىگويم كه اين محال و ناروا است ، و علم به محال نبودن آن از بديهيّات عقلى است . اگر براى يك جسد مرده امكان عالم شدن و احساس درد كردن وجود مىداشت ، چنين مرده‌اى مىبايستى بتواند به فعل برخيزد و احساس خوشى كند و به گزينش بپردازد . و اگر اين درست مىبود ، ديگر اختلافى ميان مرده\r\n\r\n\r\n","description":"","footnote":"\r\n( 1 ) - همان جا .\r\n( 2 ) - همان جا .\r\n( 3 ) - همان كتاب ، ص 110 ، نقل‌شدهء پيش از اين ، ص 233 .\r\n","page_name":" 293 ","page_number":309},
  {"content":"\r\n\r\nو زنده وجود نمىداشت و وجود متحرّك ساكن است و سياه و سفيد و زندهء مرده محال نمىبود ، در صورتى كه اين همه محال و تباهى آنها آشكار است .\r\nاهل نظر با وجود اختلاف مذاهب ، بر اين اعتقاد اجماع دارند . اشخاص نادرى بمخالفت با آن برخاسته‌اند و خروج از اجماع ايشان مبتنى بر سفسطه و تجاهل است » « 1 » .\r\n\r\nانسان\r\nمسأله‌اى كه از بحث دربارهء حديثى راجع به عذاب قبر پيش آمده بود ، فرصتى براى مفيد فراهم آورد تا تصوّر خويش را دربارهء انسان بيان كند . « معنى انسان مكلّف در نزد من عبارت است از : چيزى حادث‌شدهء در زمان و قائم به صفات خود و خارج از مقوله‌هاى جوهر و اعراض » « 2 » . نكتهء عمده در اين تعريف آن است كه ماهيّت انسان غير مادّى است . بنابراين مىخواهد نتيجه بگيرد كه خدا مىتواند در قبر يك انسان با جسدى تازه پديد آورد كه همان انسان در اين بدن بتواند براى كارهايى كه در بدن قديمى كرده بود پاداش يا كيفر ببيند . اين تصوّر نسبت به انسان همچون چيزى مستقلّ از مادّه ، شيخ مفيد را در سنّتى از علم كلام قرار مىدهد كه با سنّت اغلب معتزله متفاوت است .\r\nاز شيخ مفيد در « المسائل السّرويّه » سؤال شده است كه « اعتقاد او دربارهء انسان چيست ؟ آيا همان شخصى است كه ديده و ادراك مىشود كه پيروان ابو هاشم مىگويند يا ذرّه‌اى است كه در قلب جاى گرفته و احساس و ادراك مىكند كه گفته‌اند اعتقاد ابو بكر بن اخشيد چنين بوده است ؟ » « 3 » . اين هر دو طرز تصوّر بنابر سنّت مادّيگرانهء كلام است .\r\nعقيده‌اى كه به ابو هاشم نسبت داده شده همان است كه از ابو الهذيل نيز گزارش شده است « 4 » .\r\n\r\n\r\n","description":"","footnote":"\r\n( 1 ) - همان كتاب ، ص 901 .\r\n( 2 ) - همان كتاب ، ص 50 .\r\n( 3 ) - « السرويّة » ، ص 51 . « قرائت ابن الاخشيد به جاى ابن الاخشاد » .\r\n( 4 ) - الاشعرى ، مقالات ، ص 329 : « ابو الهذيل گفت : انسان همين شخص ظاهرى و ديدنى داراى دو دست و دو پا است » .\r\n","page_name":" 294 ","page_number":310},
  {"content":"\r\n\r\nوضعى كه به ابن اخشيد نسبت داده شده ، شبيه است به وضعى كه به ابن راوندى منسوب است : « آن قلب است و روح [ يعنى نفس 
  ] نيست ؛ روح در اين بدن بىحركت است « 1 » » . آنچه ميان اين دو عقيده مشترك است - يعنى اينكه انسان به سادگى همان شخصى است كه ديده مىشود ، يا ذرّه‌اى است كه در قلب جاى دارد - اين نظر است كه انسان كاملا مادّى است .\r\nمفيد به اين پرسش بنابر اعتقاد خود كه با هيچ يك از پيشنهادها موافقت ندارد ، پاسخ مىدهد . گفتهء وى چنين است :\r\n« انسان چنان است كه نوبختيان گفته‌اند ؛ و از هشام بن الحكم نيز چنين روايت شده است . احاديثى از امامان ما نشان دهندهء مذهب ما است .\r\nانسان قائم به نفس است و حجم و بعد ندارد ؛ نه تركيب به آن راه دارد و نه حركت و سكون و نه اتّصال و انفصال . چيزى است كه حكماى پيشين آن را جوهر بسيط ناميده‌اند و به همين گونه هر فاعل زندهء محدث يك جوهر بسيط است » « 2 » .\r\nنكتهء عمده در اين تعريف آن است كه انسان از لحاظ ذات و ماهيّت غير مادّى و بنابراين تقسيم‌ناپذير است و هيچ يك از اعراضى را كه اصحاب ذرّه به جوهرهاى مادّى مىدهند دارا نيست . پس آشكار است كه « جوهر بسيط » توسط شيخ مفيد در اينجا داراى آن معنى مادّى نيست كه « جوهر » تا كنون در اين فصل داشته است . مفيد به بحث خود چنين ادامه مىدهد :\r\n« و او [ يعنى انسان 
  ] ، چنان كه جبّائى و پسرش و پيروان ايشان گفته‌اند ، يك مجموعهء تركيب شده ( جملة مؤلّفة ) نيست . و نيز ، چنان كه ابن اخشيد گفته ،\r\n\r\n\r\n","description":"","footnote":"\r\n( 1 ) - همان كتاب ، ص 332 .\r\n( 2 ) - « السرويّة » ، ص 51 .\r\n","page_name":" 295 ","page_number":311},
  {"content":"\r\n\r\nجسمى قرار گرفتهء در يك جملهء آشكار نيست . و همچنين ، چنان كه ابن راوندى گفته ، جزئى لايتجزّى نيست » « 1 » .\r\nبه دنبال آن در ضمن نام بردن سوابق مذهب خويش ، مفيد چنين نوشته است :\r\n« نظر من دربارهء او [ يعنى انسان 
  ] ، چنان كه گفتم ، همان نظر معمّر در ميان معتزله و نظر نوبختيان در ميان شيعه است . او چيزى است با قابليّت براى تمام شدن ، شايستگى براى عمل آزاد و زندگى و اراده و مهر و كين قائم به نفس بودن ، و نيازمند به وسايل مادّى در كارهاى خويش . توصيف كردن او به زنده بودن معادل با آن است كه بگوييم عالم و قادر است . نسبت دادن زندگى به او همچون نسبت دادن زندگى به اجساد نيست كه پيشتر از آن سخن گفتيم » « 2 » .\r\nافعال انسان به ذات انسان و آن « جوهر بسيط » نسبت داده مىشود كه بدن را همچون افزارى به كار مىبرد . و اين اشاره‌اى است به آنكه بدنها ، لااقل از همان لحاظ كه « انسان » زنده است ، زنده نيستند . مفيد بحث خود را با گستردن مفهوم قائم بودن به نفس چنين ادامه مىدهد :\r\n« و او به نام « روح » ناميده مىشود . رواياتى رسيده است كه ، بنابر آنها ، هنگامى كه روح از بدن جدا مىشود ، به آسايش يا به عذاب مىرسد . آنچه مقصود است انسان است ، كه همان جوهر بسيط به نام روح است . ثواب و عقاب به او مىرسد ؛ مخاطب در امر و نهى و وعد و وعيد او است » « 3 » .\r\n\r\n\r\n","description":"","footnote":"\r\n( 1 ) - همان جا . قرائت « ابن الراوندى » به جاى « الائوادى » كه در متن آمده اين اصلاح مأخوذ از نسخه بدلى است كه در قسمت منقول از سرويه در اوائل ، صفحهء 52 ، حاشيهء * * آمده است .\r\n( 2 ) - « السرويّة » ، ص 52 - 51 ، با اصلاح « حيرة » در نسخه در آخرين جمله به « حيوة » از روى حاشيهء * * ص 52 از اوائل .\r\n( 3 ) - « السرويّة » ، ص 52 .\r\n","page_name":" 296 ","page_number":312},
  {"content":"\r\n\r\nسپس مفيد سه آيه از قرآن را در تأييد نظر خويش در اينكه « انسان » واقعى همان روح است كه پس از مرگ قائم به نفس باقى مىماند ، آورده است . از آيهء    « يا أَيُّهَا الْإِنْسانُ ، ما غَرَّكَ بِرَبِّكَ الْكَرِيمِ ، الَّذِي خَلَقَكَ فَسَوَّاكَ فَعَدَلَكَ ؛ فِي أَيِّ صُورَةٍ ما شاءَ رَكَّبَكَ    - اى انسان ، چه چيز ترا به پروردگار بزرگوارت مغرور كرد : آنكه ترا آفريد و راست و معتدلت ساخت ؛ به هر صورتى كه خواست ترا تركيب كرد » « 1 » چنين نتيجه مىگيرد كه انسان « صورتى » نيست ( كه در اينجا صورت به معنى جسد گرفته شده ) كه آدمى به آن صورت در آمده است . از شگفتى كسى كه به او گفته‌اند به بهشت داخل شود : «   قِيلَ ادْخُلِ الْجَنَّةَ ، قالَ : يا لَيْتَ قَوْمِي يَعْلَمُونَ ، بِما غَفَرَ لِي رَبِّي وَ جَعَلَنِي مِنَ الْمُكْرَمِينَ   - گفته شد كه به بهشت درآى ، گفت : كاش قوم من مىدانستند كه پروردگارم مرا آمرزيد و از گرامىداشتگانم كرد ! » « 2 » ، چنين نتيجه گرفته است كه شخصى كه كشته و تن او به خاك سپرده شده ، هنوز مىتواند سخن بگويد و به بهشت داخل شود . و از آيهء  « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً ، بَلْ أَحْياءٌ عِنْدَ رَبِّهِمْ يُرْزَقُونَ  - و مپنداريد كه آن كسان كه در راه خدا كشته شدند مردگانند ، بلكه زندگانند نزد پروردگار خويش روزى داده مىشوند » « 3 » نتيجهء مشابهى گرفته است .\r\nدر جواب پرسش خاصّى مربوط به ارواح ، مفيد در اين باره تأكيد مىكند كه با وجود قائم به نفس بودن ارواح ، براى آنكه باقى بمانند به آن نياز دارند كه خدا آنها را در وجود باقى بدارد . وى همچنين به گونه‌اى از زندگى جانورى اشاره مىكند كه مخصوص بدنها است . مىگويد :\r\n« به اعتقاد ما ، ارواح عرضند و بقا ندارند و خدا پايان آنها را لحظه به لحظه به تأخير مىاندازد [ بخوانيد « بعد » به جاى « عبد » 
  ] . و اگر ادامهء حيات توسّط\r\n\r\n\r\n","description":"","footnote":"\r\n( 1 ) - قرآن ، سورهء انفطار ، آيه‌هاى 8 - 6 .\r\n( 2 ) - قرآن ، سورهء يس ، آيات 27 - 26 .\r\n( 3 ) - قرآن ، سورهء آل عمران ، آيهء 169 .\r\n","page_name":" 297 ","page_number":313},
  {"content":"\r\n\r\nبخشندهء زندگى قطع شود ، مرگ كه ضدّ زندگى است به آن مىرسد و ديگر روح وجود نخواهد داشت . بنابراين چون خدا حيات مىبخشد ، زندگى در آنها آغاز مىشود . و آن زندگى كه در ذات فعّال است ، به معنى علم و قدرت است .\r\nهمان چيزى است كه عالم بودن به آن نيازمند است . و آن از نوع آن زندگى كه در اجساد است نيست » « 1 » .\r\nغرض مفيد آن نيست كه روح حقيقتا يك عرض است ، بلكه در صفت وجود دائم و باقى نداشتن با اعراض شريك است . اشارهء به اينكه گونهء ديگرى از زندگى در بدنها هست ، بيش از اين گسترده نشده . ممكن است اشاره به گونه‌اى نفس جانورى در بدنها باشد ، يا اينكه درست به اين معنى باشد كه آنچه در نظر شخصى ناظر به صورت زندگى در بدن جلوه‌گر مىشود ، تنها چيزى است كه بدن از روح ساكن در آن به عاريت مىگيرد .\r\nاين اعتقاد اخير هماهنگ با اعتقاد هشام بن حكم است .\r\nمذهب هشام را دربارهء انسان ، اشعرى بدين صورت بيان كرده است :\r\n« زرقان از گفتهء هشام بن الحكم چنين روايت كرده است كه گفت : « انسان نامى است براى دو معنى ، يكى بدن و ديگرى روح . بدن بيجان ( موات ) است و روح - نه بدن - فاعل است و حس‌كننده و ادراك‌كننده . و آن نورى از انوار است » « 2 » .\r\nاينكه چنين اشارهء قديمى به ثنويّت در انسان از هشام بن حكم باشد ، جالب توجّه است ، چه نبودن تصوّرات و الفاظ فنّى و فلسفى در نزد وى او را بر آن داشت كه از خدا با اصطلاحات مادّى سخن بگويد ، كه متكلّمان پس از وى به همين جهت او را نكوهش كرده‌اند . « 3 » با وجود اين ، اشعرى نوشته است كه يكى از تصاويرى كه وى در مورد خدا\r\n\r\n\r\n","description":"","footnote":"\r\n( 1 ) - « السرويّة » ، ص 51 . متن اين فقره مخدوش مىنمايد .\r\n( 2 ) - مقالات ، ص 331 . همين مطلب در ص 61 - 60 همان كتاب نيز آمده است .\r\n( 3 ) - همان كتاب ، ص 33 - 31 ؛ الخياط ، ص 108 .\r\n","page_name":" 298 ","page_number":314},
  {"content":"\r\n\r\nبه كار مىبرد روشنى فروزان ( نور ساطع ) است . پرتسل در اين طرز تعبير اثرى از ثنويّت عرفانى ايران از برديصان نزديك به مذهب ديصانيّه ديده است « 1 » .\r\nمعمّر از اصحاب ذرّه بوده ، و گزارش اشعرى از تعريف وى دربارهء انسان با زبان مادّيگرى مبتنى بر قبول جزء لايتجزّى آغاز مىشود ، ولى از باقى تعريف وى آشكار است كه ذرّه‌اى كه وى از آن سخن مىگويد ، هيچ يك از عرضهاى ذرّهء مادى را ندارد .\r\nچنان به نظر مىرسد كه مقصود وى از ناميدن آن به نام جزء لايتجزّى ، فقط اين بوده است كه تقسيم نمىشود نه چيزى ديگر . و نيز ممكن است كه كلمهء « جزء » كه در گزارش اشعرى آمده ، از او نبوده باشد . گزارش اشعرى چنين است :\r\n« معمّر گفت : انسان [ ذرّه‌اى ( جزئى ) است 
  ] تجزيه‌ناپذير ، مدبّر در جهان است ، و تن آشكار آلتى براى آن است . او در حقيقت در مكان نيست ؛ با چيزى تماس ندارد و چيزى با آن در تماس نيست . بر وى حركت و سكون و رنگها و مزه روا نيست ، ولى شايستگى علم و قدرت و حيات و اراده و بيزارى دارد . اين بدن را به ارادهء خود به حركت درمىآورد و بدون تماسّ با آن در آن تصرّف مىكند » « 2 » .\r\n\r\n\r\n","description":"","footnote":"\r\n( 1 ) - الاشعرى ، مقالات ، ص 32 . پرتسل ، علم صفات ، ص 26 ، 48 ؛ « ذره‌شناسى » ، ص 127 . پينز ، ص 02 - 101 ، امكان نفوذ ثنويت بر هشام را تأييد مىكند ، ولى چنان نمىانديشد كه پرتسل ثابت كرده باشد كه اين نفوذ به ميانجيگرى نظام و معمر بوده است .\r\n( 2 ) - مقالات ، 32 - 331 . قلابها در متن از نسخهء اصلى عربى است . مقايسه كنيد با همين كتاب ، ص 318 : « و معمر گفت كه انسان جزئى است تجزيه‌ناپذير ؛ و روا داشت كه علم و قدرت و حيات و اراده و كراهت در آن حلول كند ، و حلول كردن تماس و تباين و حركت و سكون و رنگ و مزه و بو را در آن جايز ندانست » .\r\nشهرستانى ، الملل و النحل ، ص 47 ، مىگويد : « انسان ، به گفتهء وى يك معنى يا جوهر است نه يك بدن . دانا و توانا و مختار و حكيم است . نه حركت مىكند و نه ساكن است ؛ رنگ ندارد و در مكان نيست و ديده و بساويده نمىشود ؛ به حس درنمىآيد يا\r\n","page_name":" 299 ","page_number":315},
  {"content":"\r\n\r\nعبد لجبّار كه خواهيم ديد تصوّرى مادّيگرانه دربارهء انسان داشته ، از مفهوم انسان در نزد معمّر بدون آوردن لفظ « جزء » چنين ياد كرده است :\r\n« معمّر گفته كه او عينى از اعيان است كه تقسيم‌پذير نيست ، و اينكه نه جزء دارد و نه كل . حركت و سكون در او راه ندارد . و چنين است ديگر صفات بدن .\r\nبه مكانى كه در آن جايگزين شود نياز ندارد . و او تصرّف كنندهء ناديدنى در تن است و آن را به حركت درمىآورد و يا از حركت بازمىدارد » « 1 » .\r\nامكان آن هست كه عبد الجبّار بهتر از اشعرى اعتقاد معمّر را دربارهء انسان فهميده باشد ، و به همين جهت نگفته است كه انسان يك ذرّه است . اگر چنين باشد ، آنگاه نظر پرتسل كه معمّر از منابع ثنوى الهام گرفته بود ، محتملتر از چيزى مىشود كه پينز بر ضدّ آن گفته است « 2 » .\r\n\r\n\r\n","description":"","footnote":"\r\nآزموده نمىشود ، و در موضع خاص حلول نمىكند . مكان او را فرا نمىگيرد و زمان آن را احاطه نمىكند . ولى او مدبر بدن است ، و ارتباط او با بدن ارتباط فرماندهى و مديريت است .\r\n« وى اين نظر را از فيلسوفان اقتباس كرد كه وجود نفس بشرى را به عنوان يك شىء و يك جوهر قائم به خود و بدون امتداد و بدون محل قبول كرده بودند . و نيز آنان معتقد به موجودات عاقلى از اين گونه شبيه به عقول مفارق بودند . سپس چون معمر متمايل به مذهب فلاسفه شد ، ميان افعال نفس كه آن را « انسان » مىناميد ، و صورت ( قالب ) خارجى كه تن او است تمايز قائل شد . وى گفت كه فعل نفس اراده است و محاسبه ، و نفس يك انسان است . بنابراين فعل انسان اراده است . و حركات و قطع شدن حركات و تحريكها افعال تن است » .\r\nالخياط ، ص 54 ، گفته است كه ابن راوندى در گزارش نظريهء معمر دربارهء انسان دروغ گفته است . وى مىگويد كه ابن راوندى و معمر واقعا عقيدهء واحدى داشته‌اند . چنان مىنمايد كه خياط در اينجا با بد تعبير كردن معمر در صدد دفاع از او برآمده است .\r\n( 1 ) - المغنى ، يازدهم ، 311 .\r\n( 2 ) - پينز ، ص 02 - 101 . رجوع شود به پيش از اين ، ص 299 ، حاشيهء شمارهء 1 .\r\n","page_name":" 300 ","page_number":316},
  {"content":"\r\n\r\nسرچشمهء نظريّهء معمّر هر چه بوده ، بايد گفت كه شباهت ميان نگرش او و شيخ مفيد توسّط فخر الدّين رازى مورد تأييد قرار گرفته است . رازى ، در تفسير آيهء «  وَ يَسْئَلُونَكَ عَنِ الرُّوحِ ، قُلِ : الرُّوحُ مِنْ أَمْرِ رَبِّي  - و از تو دربارهء روح مىپرسند ، بگو : روح از امر پروردگار من است » « 1 » از سه گونه رأى دربارهء انسان سخن مىگويد . به گفتهء وى ، اغلب متكلّمان بر آنند كه « انسان » تعبيرى است براى بدن حسّاسى كه به صورتى خاص ساخته شده است « 2 » . رأى دوم ماهيّت انسان را در عرضى حلول كردهء در تن مىداند . رازى در زير اين عنوان ، هم نظريّهء اغلب اطبّا و ابو الحسين بصرى معتزلى را قرار مىدهد كه بنابر آن انسان نتيجهء تركيب خاصّى از چهار عنصر است ، و هم نظريّهء اكثريّت معتزله را مبنى بر اينكه انسان بدنى است كه داراى عرضهاى زندگى و علم و قدرت است « 3 » .\r\nرأى سوم كه رازى آن را ترجيح مىنهد ، اين است كه انسان « موجودى است كه جسم نيست و جسميّت ندارد » « 4 » . به گفتهء وى اين اعتقاد اغلب فيلسوفان خداپرست است كه معتقد به بقاى نفس پس از مرگند ، و براى نفس است كه به رستاخيز روحانى و ثواب و عقاب روحانى قائلند . و نيز گفته است كه اعتقاد بسيارى از مسلمانان دانشمند همچون غزالى و معمّر و شيخ مفيد و گروهى از كرّاميّه چنين است « 5 » . سپس طرفداران اين نظر را\r\n\r\n\r\n","description":"","footnote":"\r\n( 1 ) - قرآن ، سورهء بنى اسرائيل ، آيهء 85 .\r\n( 2 ) - فخر الدين الرازى ، التفسير الكبير ( قاهره : النهضة المصرية ، 62 - 1934 ) ، بيست و يكم ، 40 . نيز رجوع كنيد به د . ب . مكدونالد ، « گسترش انديشهء روح در اسلام در مجلهء « جهان اسلام » ، بيست و دوم ( 1932 ) ، 61 - 158 .\r\n D . B . Macdonald , « The Development of the Idea of Spirit in Islam , » Moslim World . \r\n( 3 ) - رازى ، تفسير ، بيست و يكم ، 44 .\r\n( 4 ) - همان منبع ، ص 45 . ولى رازى در « معالم اصول الدين » خود كه در حاشيهء محصل او ، ص 117 به بعد چاپ شده ، به صورت قطعى رأى فلاسفه را كه نفس جوهرى غير جسمانى است ، رد كرده است .\r\n( 5 ) - رازى ، تفسير ، بيست و يكم ، 45 .\r\n","page_name":" 301 ","page_number":317},
  {"content":"\r\n\r\nبه دو طبقه تقسيم مىكند . گروه اوّل كه وى آنها را ترجيح مىنهد ، مىگويند كه نفس نه در جهان است و نه در خارج آن ، و با بدن تنها به عنوان فرمانروا و مدبّر آن ارتباط دارد ، به همان گونه كه خدا مدبّر جهان است . رأى ديگر آن است كه نفس در زندگى با بدن چنان متّحد است كه به صورت بدن در آمده و پس از مرگ از آن جدا مىشود . و چون شيخ مفيد گفته است كه روح قابل اتّصال و انتقال نيست . بايد گفت كه وى آشكارا به دستهء اوّل تعلّق داشته است .\r\nمفهوم انسان در نزد جبّائى كه شيخ مفيد آن را با دقّت خاص به صورت مجموعهء تركيبى ( جملة مؤلّفة ) معرّفى كرده ، توسّط عبد الجبّار توصيف شده . و عبد الجبّار آن را اعتقاد خود دانسته است :\r\n« نظر شيوخ ما در اين فصل آن است كه فاعل زنده و توانا اين شخص ساخته‌شدهء با اين ساختمان خاصّ است كه به وسيلهء آن با همهء جانوران ديگر تفاوت دارد .\r\nهمان است كه امر و نهى و ستايش و نكوهش متوجه او مىشود . با آنكه زنده است و تنها از طريق اعراضى كه در آن است مىتواند به فعل بپردازد ، اين وارد تعريف نمىشود » « 1 » .\r\nعبد الجبّار به دنبال آن مىگويد كه چگونه تصوّر « زنده » تنها آن جزء از انسان را شامل شود كه حيات دارد ، نه چيزى بيش از آن . و به همين جهت است كه ابو على استخوان و مو را مشمول تصوّر انسان ندانسته است . ابو هاشم بر آن بود كه بعضى از استخوانها حيات دارند ، چه شخص مىتواند درد را در دندانها و بندهاى خود احساس كند . بنابراين اصل قبول حسّاسيّت به عنوان ملاكى براى زندگى ، روح يا دم زنده نيست « 2 » . از همين ملاك بعدها براى رد كردن اين نظريّه استفاده شده است كه « فاعل يعنى آن كه قابل انجام دادن\r\n\r\n\r\n","description":"","footnote":"\r\n( 1 ) - المغنى ، يازدهم ، 311 .\r\n( 2 ) - همان كتاب ، ص 312 .\r\n","page_name":" 302 ","page_number":318},
  {"content":"\r\n\r\nفعل است ، و ادراك كنندهء ، روح است نه تن ، چه بدن مرده است » « 1 » . عبد الجبّار در پاسخ مىگويد كه هر محلّى كه در آن گرمى و سردى و درد احساس مىكنيم ، مىبايستى داراى حيات باشد . بدن چنين محلّى است ، در صورتى كه روح چنين نيست . پس بدن زنده است و روح بيجان .\r\nپس مىتوان چنين نتيجه گرفت كه شيخ مفيد از لحاظ تصوّرى كه راجع انسان دارد ، متعلّق به سنّتى است كه لااقل يك معتزلى پيرو آن بوده است ، هر چند مبدأ آن ممكن است از هشام بن حكم شيعى يا پيش از وى از ثنويّت ايرانى بوده باشد . به هر صورت ، اين مسأله يقينا مسئلهء معتزلى محض نبوده و در تقسيم معتزله به بغدادى و بصرى چندان تأثير نداشته است .\r\n\r\nخلاصه\r\nعمليترين راه براى به دست دادن يك نظر كلّى نهايى از اين فصل غامض و پيچيده ، ساختن جدولى از نظريات مفيد و بلخى و بصريان است . ميان كسانى كه اتفاق رأى دارند ، علامت - قرار مىدهيم ، و علامت (  CS  ) را ميان نظرهاى مخالف مىگذاريم . معنى لفظ « بصريان » در ستون سوم جدول مكتب متأخّر است كه ابو هاشم و عبد الجبّار و ابو رشيد از برجستگان آنند . در صورتى كه به شكل ديگر اشاره شده باشد ، نظر بصريان از ابو رشيد گرفته شده است . هنگامى كه از نظر بلخى يا بصريان دربارهء نظرى از شيخ مفيد اظهار نظر صريحى نيافته باشيم ، جاى آن سفيد خواهد ماند ، ولى اگر توافق يا عدم توافق را بتوان از اظهارات ديگر به دست آورد ، علامت - يا (  CS  ) را به كار مىبريم .\r\nهنگامى كه يك عقيدهء بصرى با مفيد موافق باشد و با بلخى چنين نباشد ، در كنار آن علامت ( ا ) قرار مىدهيم . آنجا كه منبع نظر بصرى جز ابو رشيد باشد ، در صورتى كه اين منبع ديگر مقالات اشعرى باشد ، كنار آن علامت ( ب ) ، و در صورتى كه ابن المرتضى باشد علامت ( ج ) ، و در صورتى كه عبد الجبّار باشد علامت ( د ) در كنار آن مىگذاريم .\r\nمحلّ دقيق را در اينجا نشان نخواهيم داد ، چه در اين فصل به آن اشاره شده است ( رجوع كنيد به جدول پس از اين ) .\r\n\r\n\r\n","description":"","footnote":"\r\n( 1 ) - همان كتاب ، ص 334 .\r\n","page_name":" 303 ","page_number":319},
  {"content":"\r\n\r\n(  CS  )\r\n\r\n","description":"","footnote":"","page_name":" 304 ","page_number":320},
  {"content":"\r\n\r\n(  CS  )\r\n\r\n","description":"","footnote":"","page_name":" 305 ","page_number":321},
  {"content":"\r\n\r\n\r\nنتايج\r\nشيخ مفيد عموما از بلخى تبعيّت مىكند . ولى يك مورد هست كه مفيد در آن مدّعى پيروى از بلخى شده ولى حقيقتا معتقد به اعتقاد بصريان است ، و آن اينكه : تمام يك جسم با حركت يك پارهء آن به حركت درنمىآيد . اين رأى كه ذرّه‌هاى منفرد داراى امتدادند ، اهمّيت اساسى دارد . در اعتقاد به اين نظر ، مفيد با بلخى اختلاف پيدا مىكند ، و همين امر هنگامى كه وى پس از آن جانب بلخى را در مسئلهء جسم و حركت مىگيرد او را به مقدارى تناقضگويى وامىدارد .\r\nمسئلهء اساسى كه در آن بلخى با بصريان مخالف است ، انكار وجود خلأ است . همين امر سبب پيدا شدن اختلافات ديگرى دربارهء مكان و امواج صوتى شده است .\r\nهمهء مكتبها بر آنند كه زمان هر حادثه‌اى است كه شخص ناظر براى نشانه‌گذارى « هنگام » حادثهء ديگر برگزيده است . ولى شيخ مفيد نيز يك مفهوم ذرّه‌اى فراهم آمدهء از واحدهاى ناپيوستهء دوام به كار برده است .\r\nاز يك لحاظ بلخى و مفيد به تصوّر اشاعره از جهان نزديكترند ، و از لحاظى ديگر بصريان نزديكترند . نظر بغداديان ، بر ضدّ بصريان چنين است : جوهر براى وجود پيدا كردن به انواع عرض نيازمند است ، اعراض بقاى در وجود ندارد ، و جوهر به خود دوام نمىكند ، بلكه به ميانجيگرى صفت بقاء چنين است . اين سه نظر ، روى هم رفته ، عنوان مقدّمه‌اى دارند براى اين نظريّهء اشعرى كه خدا پيوسته همهء جواهر و اعراض عالم را تجديد آفرينش مىكند .\r\nاز سوى ديگر ، مفيد و بغداديان بر آنند كه جريانى طبيعى از علّت و معلول وجود دارد كه در آن خدا دخالت نمىكند ، چه اگر چنين كند متناقض با خود مىشود . خدا نمىتواند بدون آنكه عامل راندنى مادّى اجسام را براند ، آنها را به حركت در آورد ، يا بدون تكيه‌گاه مادّى آنها را در هوا نگاه دارد . بصريان مىگويند كه مىتواند . بنا بر اعتقاد مفيد\r\n\r\n","description":"","footnote":"","page_name":" 306 ","page_number":322},
  {"content":"\r\n\r\nو بلخى ، تمايلاتى طبيعى در اشياء وجود دارد ، ولى بصريان مىگويند كه تمايلات طبيعى نامعقول است ، و خدا مىتواند ، مثلا ، از دانهء گندم جو بروياند . در اينجا بصريان به نظريّهء اشاعره نزديكترند كه جريان طبيعت كاملا وابستهء به خدا است ، در صورتى كه بغداديان بر ضدّ اين مىگويند .\r\nو بالاخره ، شيخ مفيد در تعريفى كه از انسان به صورت روح مىكند ، نظرى مخالف با مادّيگرى اغلب معتزليان بغدادى و بصرى ابراز مىكند .\r\n\r\n","description":"","footnote":"","page_name":" 307 ","page_number":323},
  {"content":"\r\n . \r\n","description":"","footnote":"","page_name":" 308 ","page_number":324},
  {"content":"\r\n\r\n\r\nفصل نهم اسماء و احكام\r\nسخن از آن است كه مرتكبان گناهان كبيره را چگونه بايد در ميان امّت طبقه‌بندى كرد . عبد الجبّار مىگويد كه دليل آنكه اصل « اسماء و احكام » را به لقب مقامى ميان دو مقام ( « المنزلة بين المنزلتين » ) ناميده‌اند آن است كه مرتكب گناه كبيره نامى دارد ميان دو نام و حكمى ميان دو حكم : نه اسم كافر دارد و نه اسم مؤمن ، بلكه فاسق خوانده مىشود ؛ و نيز حكمى كه در حقّ وى شود نه حكم كافر است و نه حكم مؤمن ، بلكه حكم سومى است ، و به سبب همين حكم اين مسأله به عنوان منزلتى ميان دو منزلت شناخته شده ، چه صاحب گناه كبيره نه منزلت كافر دارد كه بدون شك شايستهء دوزخ و خلود در آن باشد ، و نه منزلت مؤمن كه وارد بهشت شود ، بلكه جايگاهى ميان اين دو جايگاه دارد ( 1 ) .\r\n\r\nخوارج و معتزله\r\nدر نخستين صورت‌بندى اين مسأله ، دشوارى بيش از آنكه به جهان ديگر مربوط باشد به اين جهان ارتباط پيدا مىكرد . خوارج ميان « ايمان » و « اسلام » تفاوتى قائل نبودند . در نظر ايشان ، مرتكب گناه كبيره منكر ايمان خود شده و بنابراين مسلمان نيست .\r\nپس در ميان امّت هم نبايد با او معامله مسلمان شود .\r\nمعتزليان نيز ميان ايمان و اسلام تفاوتى قائل نبودند ، ولى ميان مؤمن و مرتكب گناه كبيره و كافر تفاوت مىگذاشتند . مىگفتند كه مرتكب گناه كبيره را نبايد مؤمن\r\n\r\n","description":"","footnote":"","page_name":" 309 ","page_number":325},
  {"content":"\r\n\r\nخواند ، ولى كافر هم نيست . آنان چنين استدلال مىكرد كه چون اصحاب پيغمبر و تابعان منكر حقوق عضويّت در جامعهء اسلامى ( ارث بردن و زناشويى و تدفين ) براى مرتكب گناه كبيره نبودند ، چنين شخصى مشمول حكمى فقهى ميان مؤمنان و كافران است « 1 » .\r\nايمان ، بنا بر نظر ابو على و ابو هاشم ، عبارت از عمل كردن به واجبات دينى - و نه مستحبّات و نوافل - و اجتناب ورزيدن از كارهاى زشت و بد است . ابو الهذيل و عبد الجبّار انجام دادن نوافل را نيز شرط ايمان مىدانند ، ولى بر اين اعتقاد نيستند كه هر كس آنها را ترك كند نقصى در ايمان دارد يا از اسلام خارج شده است « 2 » . بنابراين اختلاف دربارهء نوافل چندان زياد نيست . آنچه آشكار است اينكه هر چهار نفر معتزلى ياد شده ، اعمال دينى را در تعريف ايمان ذكر كرده‌اند . و در تعريفهاى ايمان كه اشعرى در مقالات خود آنها را برشمرده ، دربارهء طاعت و عبادت تأكيد شده است « 3 » .\r\n\r\nمرجئة\r\nپيش از آنكه معتزله وارد صحنه شوند ، مرجئه با خوارج و شيعه به مخالفت برخاسته و گفته بودند كه مسئلهء اينكه حق با چه كسى است - على يا مخالفان او - بهتر است كه به داورى خدا واگذاشته شود . و بدين ترتيب معلوم مىشود كه مذهب مرجئه ريشهء سياسى داشته و پيروان آن مىكوشيدند تا از پيدا شدن تفرّق در صفوف مسلمانان جلوگيرى كنند و به جاى آن وحدت برقرار سازند « 4 » .\r\nخوارج مىگفتند كه مرتكبان گناهان زشت و آشكار مسلمان نيستند و بايد با\r\n\r\n\r\n","description":"","footnote":"\r\n( 1 ) - همان كتاب ، 713 .\r\n( 2 ) - همان كتاب ، 707 .\r\n( 3 ) - مقالات ، ص 70 - 266 .\r\n( 4 ) - دربارهء منشأ و سرگذشت قديم اين نهضت ، رجوع كنيد به مادلونگ ، امام القاسم ، ص 41 - 228 .\r\n Madelung , Der Imam al - Qasim . \r\n","page_name":" 310 ","page_number":326},
  {"content":"\r\n\r\nآنان همچون كفّار بجنگند . در اين مورد نيز مرجئه ، براى استقرار صلح و آرامش در جهان اسلام ، بر آن بودند كه حتّى با مرتكبان گناهان كبيره بايد معامله‌اى همچون معاملهء با مؤمنان شود . نيازمندى به آنكه مبناى تحقيقى براى اين ايستار سياسى پيدا شود ، مرجئه را بر آن داشت كه از توجّه به اعمال و افعال آدمى همچون برترين اعمال انصراف حاصل كنند و به تكامل بخشيدن به مفهوم ايمان به عنوان معرفت و اقرار خارجى بپردازند .\r\nاشعرى در مقالات خود ، « معرفت » و « اقرار » را تقريبا مشترك ميان هر دوازده فرقهء مرجئه ذكر كرده است « 1 » . اختلاف ميان دوازده فرقه به صورت عمده ، چنان كه ونسينك اشاره كرده ، در وارد كردن يا وارد نكردن كيفيّاتى ديگر همچون قهر و بيم و فرمانبردارى در تعريف ايمان است « 2 » . مرتكب گناه كبيره از مسلمان بودن خارج نمىشود مگر اينكه از ايمان خود كه معرفت و اقرار به اصول اسلام است دست بردارد . ولى نخستين مرجئه به تمايز صريحى ميان ايمان و اسلام قائل نبودند .\r\nدر اصول عقايد حنفى - ماتريدى قرن چهارم كه ونسينك آن را « فقه اكبر دوم » ناميده ، تمايزى آشكار است . به گفتهء او ، « ايمان عبارت از اقرار كردن و معتقد شدن » است ، و « اسلام پذيرفتن او امر خدا و فرمان بردن از آنها » « 3 » . هدف اين متن نشان دادن اختلافهاى ايمان و اسلام با يكديگر نيست ، بلكه در اين باره تأكيد مىكند كه آن دو مكمّل يكديگر است : اعتراف درونى از ايمان و فرمانبردارى از اسلام . به گفتهء ونسينك :\r\n« در لغت ميان ايمان و اسلام تفاوت است . با اين همه ايمان بدون اسلام نيست ،\r\n\r\n\r\n","description":"","footnote":"\r\n( 1 ) - مقالات ، ص 41 - 132 . معرفت و اقرار را معادل با ايمان دانستن ، در كتاب مرجئى نيز آمده است : ابو مقاتل سمرقندى ، العالم و المتعلم ، رواية ابى مقاتل عن ابى حنيفة چاپ م . الكوثرى ( قاهره : الانوار ، 1368 ه ق ) ، ص 13 .\r\n( 2 ) - ونسينك ، اصول عقايد اسلامى ( كيمبريج : انتشارات دانشگاه كيمبريج ، 1932 ) ص 132 .\r\n( 3 ) - همان منبع ، ص 194 .\r\n","page_name":" 311 ","page_number":327},
  {"content":"\r\n\r\nو اسلام بدون ايمان يافته نمىشود . اين دو لازم و ملزوم يكديگرند . دين اسما است كه ايمان و اسلام و همهء اوامر شرع را فرا مىگيرد » « 1 » .\r\nدر آن اعتقادنامه پس از آن آمده است كه ايمان و اسلام متمايز و مكمّل يكديگرند .\r\n\r\nاشاعره\r\nاشعرى در كتابهاى اصول عقايد خود ، الابانة و مقالات آشكارا گفته است كه ميان ايمان و اسلام تفاوت است . در پايان بخشى از مقالات كه در آن گفته است كه ايمان به معنى معتقد بودن به خدا و فرشتگان و كتابها و فرستادگان و تقديرهاى او ، و اسلام عبارت از اداى شهادتين است ، مىگويد : « و اسلام ، در نظر آنان ، چيزى جز ايمان است » « 2 » .\r\nدر ابانه چنين آمده است : « ما بر آنيم كه اسلام وسعت و گسترشى بيش از ايمان دارد ، و اينكه تمام اسلام ايمان نيست » « 3 » .\r\nدر هر دو اصول عقايد آمده است كه : « ايمان هم گفتار است و هم كردار ، و اينكه افزايش و كاهش پيدا مىكند » « 4 » . ولى اشعرى در « كتاب اللمع » كه بر ضدّ معتزليان استدلال مىكند كه مرتكب گناه كبيره از اهل قبله مؤمن است ، مىگويد كه معنى ايمان عمل تصديق به خدا است . بنابراين استدلال ، گناهكار تا زمانى كه عملا كافر شود ، هنوز مؤمن و البتّه مسلمان است « 5 » . ولى در اينجا اشعرى ايمان را به تصديق بازگردانده و آن را از قلمرو عمل خارج كرده است .\r\nآيا از اين لحاظ كه اشعرى ميان ايمان و اسلام قائل به تمايز بود ، اعتقاد وى دربارهء\r\n\r\n\r\n","description":"","footnote":"\r\n( 1 ) - همان جا .\r\n( 2 ) - مكارتى ، علم كلام اشعرى ، ص 243 ، شمارهء 25 .\r\n( 3 ) - همان جا ، « ابانه » ، شمارهء 26 .\r\n( 4 ) - همان كتاب ، ص 45 - 244 .\r\n( 5 ) - همان جا ، « اللمع » ، ص 75 ، شمارهء 181 .\r\n","page_name":" 312 ","page_number":328},
  {"content":"\r\n\r\nارتباط آن دو چگونه بوده است ؟ چنان نمىنمايد كه در اين خصوص جواب روشنى داشته يا آن را اظهار كرده باشد . گارده گفته است كه در بيانات وى بذر راه حلّ اشعريان متأخر وجود دارد كه بنا بر آن تصديق قلبى علامت رسمى ايمان است ، و انجام دادن اوامر شرع و بالاتر از همه شهادتين نشانهء اسلام . بنابراين ، به اعتقاد اشعرى ، امكان آن هست كه ايمان باطنى بدون اسلام وجود داشته باشد ، و به اسلام بدون ايمان عمل شود « 1 » .\r\nپس عنصر رسمى و صورى در مفهوم اشعرى ايمان تصديق است . عنصر صورى مرجئه معرفت است . معتزله ، البتّه بدون كنار گذاشتن معرفت ، دربارهء عمل تأكيد مىكردند .\r\n\r\nشيخ مفيد\r\nدر برابر معتزله و خوارج كه ايمان و اسلام را يكى مىدانستند ، شيخ مفيد بر آن بود كه اين دو از يكديگر متمايزند . گفتهء وى چنين است :\r\n« گفتار در اسلام و ايمان .\r\nاماميّه دربارهء اين مطلب اتّفاق كلمه دارند كه اسلام غير از ايمان است ، و اينكه هر مؤمنى مسلمان است ، ولى هر مسلمانى مؤمن نيست . ميان اين دو معنى ، همان گونه كه در لغت تفاوت است در دين نيز اختلاف است .\r\nمرجئه و اصحاب حديث در اين گفتار با ايشان شريكند . معتزله و بسيارى از خوارج و زيديّه نظر مخالف دارند و بر آنند كه هر مسلمانى مؤمن است و در دين ميان اسلام و ايمان فرقى نيست » « 2 » .\r\n\r\n\r\n","description":"","footnote":"\r\n( 1 ) - لوئى گارده ، خدا و سرنوشت انسان ( « مطالعات اسلامى » ، جلد نهم ؛ پاريس :\r\nورن ، 1967 ) ، ص 371 .\r\n L . Gardet Dieu te la destinee de l'homme ( « Etudes musulmanes , » Vol . IX ) . \r\n( 2 ) - اوائل ، ص 15 .\r\n","page_name":" 313 ","page_number":329},
  {"content":"\r\n\r\nاين مطلب كه هر مؤمنى مسلم است ولى هر مسلمى مؤمن نيست ، در قسمتى از اوائل آمده كه در آن از اختلاف عمدهء ميان اماميّه و معتزله سخن رفته است . پاسخ به سؤال مربوط به ارتباط ميان ايمان و اسلام از مطالب گوناگونى به دست مىآيد كه شيخ مفيد در خصوص ايمان و كفر بيان كرده است .\r\nمسئلهء مرتكب گناه كبيره در قسمت متأخّرترى از اوائل آمده . شيخ مفيد در اين باره چنين گفته است :\r\n« گفتار در اسماء و احكام .\r\nمن مىگويم كه مرتكبان گناهان كبيره از اهل معرفت و اقرار ، به سبب ايمان داشتن به خدا و فرستاده‌اش و به آنچه از نزد وى آمده ، مؤمنند ؛ و به سبب گناهان بزرگى كه مرتكب شده‌اند فاسقند . ولى من آنان را به صورت مطلق نه به نام فسق مىخوانم و نه به نام ايمان ، بلكه به صورت مقيّد چنين مىخوانم .\r\nاز آن خوددارى مىكنم كه به صورت مطلق آنان را مؤمن يا فاسق بخوانم ، بلكه به صورت مطلق مسلمانشان مىنامم .\r\nاين اعتقاد اماميّه جز نوبختيان است . اينان فاسقان را به نام مؤمن مىخوانند » « 1 » .\r\nاصطلاحى كه شيخ مفيد در اينجا به صورت اهل المعرفة و الاقرار آورده ، رنگ مرجئى دارد ، چه مرجئه پيوسته در تعريف خود از ايمان اين دو لفظ معرفت و اقرار را به كار مىبردند . ولى مفيد آن را نه براى توصيف ايمان بلكه براى توصيف اسلام به كار برده\r\n\r\n\r\n","description":"","footnote":"\r\n( 1 ) - اوائل ، ص 60 ؛ نيز رجوع كنيد به ص 15 از همين كتاب : « اماميه بر آن متفقند كه مرتكب گناهان بزرگ از اهل معرفت و اقرار به اين عمل خود از اسلام بيرون نمىرود ، و او مسلمان است هر چند به سبب گناهانى كه كرده فاسق است .\r\n« همهء مرجئه و همهء اصحاب حديث و عده‌اى از زيديه در اين اعتقاد با ايشان موافقند .\r\nمعتزله و عدهء كثيرى از خوارج بر خلاف اين نظر دارند ، و چنان مىپندارند كه مرتكبان كبائر كه از آنان نام برديم فاسقند ، نه مؤمنند و نه مسلم ، و هر اندازه هم كه ترك طاعت بر فسق ايشان بيفزايد باز چنين است » .\r\n","page_name":" 314 ","page_number":330},
  {"content":"\r\n\r\nاست . هنگام بحث دربارهء ايمان از خدا و رسول و پيامى كه رسول اللّه آورده سخن گفته است . به صورت صريح به حقوق اهل بيت رسول اللّه اشاره نكرده است . همهء سنّيان اين چيزها را به عنوان موضوع ايمان قبول دارند ، و به همين جهت ظاهرا شيخ مفيد آنان را مؤمن مىدانسته است . ولى از بيانات ديگر مفيد دربارهء بىايمانى چنان معلوم مىشود كه نظر وى بدين گونه نبوده است .\r\nدربارهء اين مسأله كه مرتكب گناه كبيره را بايد به چه نام بخوانند ، شيخ مفيد نه با نظر معتزله موافق است كه چنين كسى را نه مسلم بايد خواند و نه مؤمن ، و نه با نظر مرجئه كه او را هم مسلم و هم مؤمن به تمام معنى كلمه مىدانند . به گفتهء وى مرتكب گناه بزرگ مسلمان به تمام معنى كلمه است ولى مؤمن به تمام معنى كلمه نيست . او يك مؤمن گناهكار است .\r\n\r\nاحكام\r\nداورى كردن دربارهء يك شخص ، يا وضعى كه در برابر خدا دارد ، يا به صورت دوست است يا به صورت دشمن . اشعرى گزارشى دربارهء ولايت ( دوستى ) و عداوت ( دشمن ) خدا آورده و نوشته است كه معتزله بر آنند كه اينها از صفات افعال است ، در برابر كسانى كه آنها را از صفات ذات خدا مىدانستند « 1 » . نكته آن است كه صفات ذات خدا به صورتى تغييرناپذير از اوّل تعيين شده است . شيخ مفيد بحث مفصّلترى دربارهء ولايت و عداوت دارد و آنها را در صورتى كه در مورد انسان به كار رود با آن صورت كه در مورد خدا به كار مىرود متمايز ساخته است . گفتهء وى چنين است :\r\n« گفتار در ولايت و عداوت .\r\nمن مىگويم كه دوستى ( ولايت ) بنده نسبت به خدا ، بر خلاف ولايت خداى تعالى نسبت به بنده است ، و چنين است در مورد دشمنى ( عداوت ) بنده نسبت\r\n\r\n\r\n","description":"","footnote":"\r\n( 1 ) - مقالات ، ص 66 - 265 ؛ 582 .\r\n","page_name":" 315 ","page_number":331},
  {"content":"\r\n\r\nبه خدا در مقايسهء با دشمنى خدا نسبت به بنده . امّا دوستى بنده نسبت به خداى عزّ و جل مستلزم فرمانبردارى از خدا و اعتقاد به واجب بودن سپاسگزارى و ترك نافرمانى او است . و من بر آنم كه اين دوستى حاصل نمىآيد مگر پس از آنكه بنده نسبت به خدا معرفت پيدا كند .\r\nو امّا دوستى خدا نسبت به بنده برانگيختن او است براى رسيدن به پاداشى و خرسند بودن از كارهاى او .\r\nو امّا دشمنى بنده نسبت به خداى تعالى ، كفر ورزيدن و منكر شدن نعمتها و نيكويىهاى او و مرتكب شدن گناهان با سركشى از فرمان او [ بخوانيد « عناد » به جاى « عباد » 
  ] و بىاعتنايى به نواهى او است ، و هيچ يك از اين چيزها جز در نتيجهء نادانى نسبت به خدا حاصل نمىشود . و امّا دشمنى خدا نسبت به بنده برانگيختن بنده است به كارى كه كيفر او را پيوسته سازد و شايستگى رسيدن به پاداش را براى كار نيكى كه كرده است از او سلب كند ، و او را محكوم به لعنت قرار دهد ، و از او و كارهايش تبرّى كند » « 1 » .\r\nمفيد ، بر خلاف نظر مجبّره ، مىگويد كه دوستى و دشمنى خدا مشروط به اعمال آدمى است ، و اينكه اساس ضرورى همهء اعمالى كه مايهء دوستى خدا مىشود ، ايمان ، يا به گفتهء خود وى معرفت خدا است . و اساس معصيت و نافرمانى كه شخص را دشمن خدا مىسازد ، نادانى است . وى در شرح خود بر اصول عقائد ابن بابويه ، كفر را برابر با جهل نسبت به خدا و فرستادگانش دانسته است « 2 » .\r\nاز سخن مفيد ضمنا اين مطلب معلوم مىشود كه اعمال انسان هميشه لازمهء واكنش خدا از دوستى يا دشمنى نيست ، بلكه تنها ايمان و كفر آدمى چنين است . در اينجا مفيد از معتزله و خوارج كه اعمال را وارد ايمان مىكنند دور و به مذهب مرجئه نزديك مىشود كه ايمان\r\n\r\n\r\n","description":"","footnote":"\r\n( 1 ) - اوائل ، ص 96 - 95 .\r\n( 2 ) - تصحيح ، ص 55 .\r\n","page_name":" 316 ","page_number":332},
  {"content":"\r\n\r\nرا معرفت و اقرار مىدانند . گفتهء وى چنين است :\r\n« و من مىگويم كه با وجود اين دوستى خداى تعالى نسبت به مؤمن در حال ايمان او ، و دشمنى او نسبت به كافر در حال كفر و گمراهى او است .\r\nو اين مذهب است كه با اصول اهل عدل و ارجاء ( يعنى مذهب مرجئه ) سازگار است ، چه معتزله به قسمتى از آن معتقدند و مرجئه ( بخوانيد « مرجئه » به جاى « مجبّره » در متن چاپى ) با پاره‌اى از آن موافقند . و تمام آن مذهب كسانى است كه جمع ميان دو قول مىكنند كه يكى قول عدل است و ديگرى مذهب اصحاب موافات از مرجئه . و اما از اين گفته كه خداى تعالى ممكن است دشمن كسى باشد كه بعدها دوست او شود ، ولى اينكه دوست كسى شود كه بعدها ممكن است دشمن او باشد درست نيست ، پيش از اين در باب احوال شخص در حال مرگ ( موافات ) سخن گفتيم » « 1 » .\r\nهدف مهمّ مفيد در اينجا ايجاد سازگارى ميان معتزله و مرجئه دربارهء وضع مرتكبان گناهان كبيره است . شيخ مفيد سخن خود را با همان حكمى آغاز مىكند كه هر معتزلى با آن موافق است : دوستى و دشمنى خداى تعالى مشروط به اعمال آدمى است ، و پايهء اعمال شايستهء انسان شناخت خدا يا ايمان است . ولى بلافاصله پس از آن تصريح مىكند كه خدا دوستى خود را به آدمى به خاطر ايمان او ، يا به گفتهء مفيد « در لحظهء ( حال ) ايمان او » ارزانى مىدارد . اين گفته را البتّه مىتوان چنان تفسير كرد كه با نظر معتزليان سازگار باشد ، بدين معنى كه تعبير آن را چنين بدانيم كه ايمان آدمى بنا به تعريف شامل كارهاى نيك او است ، يا اينكه دوستى خدا نسبت به انسان در هنگامى آغاز مىشود كه او به ايمان آوردن آغاز كرده ، و تا زمانى ادامه پيدا مىكند كه وى مرتكب گناه كبيره‌اى شود . ولى با چنين تفسيرى ، آنچه به دنبال آن مىآيد معنايى ندارد . چه شيخ مفيد بلافاصله پس از آن گفته است كه خدا ، در عين آنكه ممكن است دشمن كسى باشد كه بعدها دوست او شود ،\r\n\r\n\r\n","description":"","footnote":"\r\n( 1 ) - اوائل ، ص 96 .\r\n","page_name":" 317 ","page_number":333},
  {"content":"\r\n\r\nامكان ندارد دوست كسى شود كه بعدها دشمن او خواهد شد . به عبارت ديگر ، خداى يگانه دوستى خود را ارزانى مىدارد ، ولى آن را پس نمىگيرد . هيچ معتزلى اين نظر را نمىپذيرد .\r\nدر فصل مربوط به حالات مرگ ( موافات ) كه مفيد به آن اشاره كرده ، چنين آمده است :\r\n« گفتار در موافات .\r\nمن مىگويم كه آن كس كه خداى تعالى را زمانى در زندگى خود شناخته و لحظه‌اى از ايّام عمر خود به او ايمان آورده ، جز با ايمان به خدا از دنيا نخواهد رفت .\r\nو آن كسى كه با كفر به خداى تعالى از دنيا برود ، در هيچ زمانى به او ايمان نياورده بوده است .\r\nدر اين باره احاديثى از ائمّهء راستين ( ع ) در دست است ، و بسيارى از فقهاى امامى و راويان حديث به آن اعتقاد دارند . مذهب گروه كثيرى از متكلّمان مرجئى است ، و بنو نوبخت - رحمهم اللّه - مخالف آنند و بر مذهب مخالفان آن از اهل اعتزالند » « 1 » .\r\nشيخ مفيد گفته است كه نظر وى دربارهء دوستى و دشمنى خدا تركيبى از عدل و موافات است . به صورت جزئى با هر دو موافق است . همراه با معتزله به آن معتقد است كه خدا ممكن است دشمنى خود را نسبت به يك نفر به دوستى مبدّل كند ؛ همراه با طرفداران نظريّهء موافات بر آن كه امكان ندارد خدا دوستى خود را نسبت به يك نفر به دشمنى تبديل كند . ابن حزم گزارشى از نظريّهء قديمى موافات به دست داده است . وى گفته است كه نظر هشام فوطى معتزلى و همهء اشاعره آن است كه اگر كسى در سراسر عمر مؤمن باشد و فرمان شرع را اطاعت كند ، و هنگام مرگ همچون مرتدّ و بىايمان از دنيا برود ، اين بدان معنى است كه خدا هميشه ، و حتّى در آن زمان كه ايمان داشته ، از او ناراضى بوده است .\r\n\r\n\r\n","description":"","footnote":"\r\n( 1 ) - همان كتاب ، ص 58 .\r\n","page_name":" 318 ","page_number":334},
  {"content":"\r\n\r\nو گناهكار بىايمانى كه در پايان عمر ايمان بياورد ، هميشه مورد لطف و رضاى خدا بوده است ، چه خدا انديشهء خود را عوض نمىكند « 1 » . به عبارت ديگر دوستى و دشمنى خدا به ذات تغيرناپذير او تعلّق دارد .\r\nاشعرى نوشته است كه فرقه‌اى از خوارج به نام مكرميّه به نظريّهء موافات معتقد بودند ، كه معنى آن چنين است : « خداى تعالى بندگانش را بنا بر حالتى كه به جانب آن روانند ، و نه بر اعمالى كه اكنون به آن اشتغال دارند ، دوست يا دشمن مىدارد » « 2 » . فرقهء ديگرى از خوارج به نام خازميّه نيز به گفتهء اشعرى بر اين اعتقاد بودند « 3 » .\r\nوضع شيخ مفيد در درجهء اوّل غير جبرى است . همچون معتزله به تأكيد اظهار داشته است كه دوستى و دشمنى خدا نسبت به انسان مبتنى بر انتخاب قبلى خدا نيست . ولى با اعتقاد به اين عقيده كه اگر آدمى يك بار مؤمن شود ، هرگز آن ايمان را از كف نخواهد داد ، از معتزله جدا مىشود . علّت اين جدايى آن است كه تصوّر شيخ مفيد از ايمان ، همچون تصوّر مرجئه ، جنبهء بسيار عقلانى دارد . در واقع ايمان چنان شناخت روشن و استوارى از خدا است كه چون يك بار حاصل شود ، پس از آن انكار اين شناخت ممكن نيست . و اين با تصوّر معتزليان از ايمان كه آن را مركّب از شناخت و اطاعت هر دو مىدانستند ، كاملا تفاوت داشت .\r\nخصوصيّت عقلى و بنابراين محو ناشدنى ايمان در نظام شيخ مفيد ، در فقره‌اى از كتاب الفصول المختارة آمده است . در اين فقره با يك معتزلى كه نام او را ذكر نكرده در حال مناظره است . سؤال معتزلى اين است كه چرا اكنون كه اين همه پيروان امام دوازدهم منتظر ظهور و آماده يارى كردن به او هستند ، ظهور نمىكند . مفيد در جواب مىگويد كه بسيارى از افراد فرقهء اماميّه قابل اعتماد نيستند ، چه ممكن است اگر آن حضرت\r\n\r\n\r\n","description":"","footnote":"\r\n( 1 ) - ابن حزم ، چهارم ، 58 .\r\n( 2 ) - مقالات ، ص 100 .\r\n( 3 ) - همان كتاب ، ص 96 .\r\n","page_name":" 319 ","page_number":335},
  {"content":"\r\n\r\nپديدار شود به او خيانت كنند . ولى مفيد از اين امر آگاه است كه ايمان خود وى هرگز متزلزل نخواهد شد ، از آن جهت كه بر پايهء معرفت قرار گرفته است . سخن وى چنين است :\r\n« من مىدانم كه خداى عزّ و جلّ و فرستاده‌اش صلى اللّه عليه و آله و سلّم و همهء امامان را عليهم السلام خوب مىشناسيم ، و اين شناخت مرا از گرفتار شدن به كفر ناآمرزيدنى و كوشيدن در ريختن خون امام عليه السّلام بازمىدارد . من مىدانم كه حتّى ترساندن امام هم كفر ناآمرزيدنى است . من يقين دارم كه بنا بر آنچه در موافات به آن معتقدم ، از آن ( يعنى كفر ) محفوظ خواهم ماند » « 1 » .\r\nمفيد مىگويد كه ايمان واقعى چنان شناخت و معرفت روشنى است كه هر كس داراى آن باشد ، نمىتواند پس از آن كافر شود . چون اطاعت از قانون شرع جزئى از ماهيّت آن نيست ، گناهان بعدى سبب آن نخواهد بود كه شخص از جرگهء مؤمنان خارج شود . اگر فردى از افراد فرقهء اماميّه عمل كفرى همچون خيانت ورزيدن به امام خود مرتكب شود ، توضيح آن اين است كه فرد مورد نظر هرگز واقعا مؤمن نبوده است .\r\n\r\nدرجهء كفر :\r\n\r\n( 1 ) مجبّره\r\nاحكام نظرى مفيد دربارهء ايمان ، در صورتى كه به شكل منفى دربارهء كسانى كه اين احكام بر آنها قابل تطبيق نيست در نظر گرفته شود ، آسانتر قابل فهم خواهد شد .\r\nهمهء مجبّره ، پيروان كورى ( مقلّدان ) كه لازم است بهتر بشناسند ، اصحاب بدعتها و دشمنان على همه از شمار مؤمنان بيرونند .\r\nهمهء اعضاى فرقهء اماميّه كه مفيد به آن تعلّق دارد . ايمانى همتراز با ايمان او ندارند .\r\nاين موضوع در « المسائل السّرويّه » مطرح شده است :\r\n\r\n\r\n","description":"","footnote":"\r\n( 1 ) - الفصول ، ص 78 .\r\n","page_name":" 320 ","page_number":336},
  {"content":"\r\n\r\nپرسش هفتم\r\n« نظر وى دربارهء مجبّران موجود در ميان اماميّه چيست كه به جبر اعتقاد دارند و مىگويند كه خدا خواستار معصيت و كفر است ، و رؤيت خدا را روا مىدانند ؟ آيا اين اعتقاد ايشان به كفر مىانجامد ؟ صدقه دادن به كودكان ايشان جايز است يا جايز نيست ؟\r\nجواب : مجبّره كافرند . آنان خدا را نمىشناسند . و آن كس كه خدا را نشناسد از ايمان خارج است و به اهل كفر و ظلم تعلّق دارد . اعمالى كه براى تقرّب به خدا انجام مىدهند سودى بر ايشان ندارد ، و شناختن پيامبران و امامان براى ايشان امكانپذير نيست . هر يك از ايشان كه به اهل حق تعلّق داشته باشد ، از آن جهت چنين مىكند كه از هوس كور و نافرمانى بيرون آمده است ، نه از معرفت و دريافت حقيقت . دادن صدقه به چنين كسانى جايز نيست . هر كس صدقه را به آنان بدهد در جاى نادرست مصرف كرده و بايد بار ديگر آن را قضا كند و به كسى كه شايستگى دارد بدهد ، يعنى به يكى از اهل معرفت و ولايت » « 1 » .\r\nبنابراين ، ايمان و عضويّت در امّت اسلامى مقتضى معتقد بودن به عدم جسمانيّت خداى تعالى و عدالت او به معنى معتزلى آن است . حتّى كسانى كه به فرقهء اماميّه تعلّق دارند و منتظر ظهور امام دوازدهم هستند ، از آن معاف نيستند كه اگر منكر اين امر شوند بر چسب كفر به آنان زده شود .\r\n\r\n( 2 ) مقلّدان\r\nمفيد ، در ادامهء بحث خود با حريف معتزلى ، توضيح مىدهد كه چرا بعضى از افراد فرقهء اماميّه قابل اعتماد نيستند . گفتهء وى چنين است :\r\n\r\n\r\n","description":"","footnote":"\r\n( 1 ) - « السرويّة » ، ص 55 .\r\n","page_name":" 321 ","page_number":337},
  {"content":"\r\n\r\n« عدّه‌اى از معتقدان شيعه ، به گمان من ، معرفت به معناى درست كلمه را ندارند .\r\nتنها از طريق تقليد كوركورانه و عادت به انجام تكاليف دينى مىپردازند ، نه اين كه از راه برهان و استدلال چنين شده باشند . هيچ كس در چنين وضعى شايستهء پاداش ابدى براى معرفتى نمىشود كه روشنى و وضوح آن مانع اين است كه كسى كه به چنين معرفتى دست يافته در كفر سقوط كند . بنابراين او [ يعنى مقلّد كور 
  ] شايستهء خلود در آتش است . در اين نيك بينديش » « 1 » .\r\nحريف معتزلى مفيد كه منفذى در جواب گستردهء وى در خصوص تقليد مىبيند ، بار ديگر سخنى با مفيد مىگويد كه از روى آن مىتوان اطلاعاتى دربارهء جامعهء شيعهء دوازده امامى زمان شيخ مفيد و وضع وى در آن به دست آورد . وى مىگويد :\r\n« اگر چنان كه مىگويى باشد ، ديگر در بهشت از شيعهء اماميّه كسى جز تو نخواهد بود . چه در ميان ايشان كسى را كه اهل استدلال باشد جز تو نمىبينم .\r\nو اگر هم كسان ديگرى در آنجا باشند ، شايد شمارهء آنان از بيست نفر تجاوز نكند . اين چيزى است كه به نظر من چنان فكر مىكنى . و اگر بگويى كه آنان كافر نيستند بلكه در ظاهر و باطن به مذهب شيعه معتقدند ، پس آنان همانند تو هستند ، اين همهء آنچه را كه گفتى باطل مىكند » « 2 » .\r\nمفيد كه مجبور مىشود بيان خود را دربارهء تقليد كوركورانه توضيح دهد ، آنان را كه شايستگى براى نفوذ كردن به زير ظواهر ندارند معذور مىدارد و چنين مىگويد :\r\n« من نمىگويم كه همهء مقلّدان كافرند ، چه در ميان ايشان كسانى هستند كه به علّت كمى عقلشان از حدّى كه براى نظر كردن در دلايل لازم است ، تكليفى ندارند . ولى به اعتقاد من اينان نيز مكلّف به گفتار و كردار هستند . اعتقاد من دربارهء مردم بيرون شهر يا ( سواد ) و نواحى دور افتاده و بيابان‌نشينهاى\r\n\r\n\r\n","description":"","footnote":"\r\n( 1 ) - الفصول ، 78 .\r\n( 2 ) - همان جا .\r\n","page_name":" 322 ","page_number":338},
  {"content":"\r\n\r\nعرب و عجم و عوام النّاس چنين است . اينان اگر تكاليف را به زبان و اندامها به انجام برسانند ، پاداش ايشان همچون پاداش كودكان و بهايم و ديوانگان است .\r\nو هر معصيت و نافرمانى كه از ايشان صادر شود ، در برابر آن مستحقّ كيفر در اين جهان و در جهان ديگر خواهند بود ، چه در روز حساب و چه مدّتهاى دراز در آتش دوزخ . سپس از آتش بيرون مىآيند و به قرارگاه پاداش و ثواب مىروند » « 1 » .\r\nقرارگاه پاداش ( محل الثّواب ) عملا بهشت است . در فصل پس از آن آمده است كه كودكان و ديوانگان و بهايم در بهشت جاى دارند ، و اين نه بنا بر عدل الهى بلكه بنا بر جود و تفضّل او است « 2 » . بنابراين عوام النّاس مورد نظر ، ناگزير از آنند كه كلمات شهادت را بر زبان برانند و اعمالى را كه در شرع آمده است به انجام برسانند ، حتّى اگر نتوانستند معانى آنها را بفهمند .\r\nديديم كه اسلام مشتمل بر ايمان ولى از آن گسترده‌تر است . داخل در محوّطهء اسلام ، ولى بيرون از ايمان به معنى خاصّ كلمه ، كسانى جاى دارند كه ، بدون خطايى از جانب خود ايشان ، دربارهء ايمان خويش به استدلال نپرداخته‌اند . دربارهء كسانى كه مىتوانند عقل و استدلال خود را به كار اندازند ولى چنين نمىكنند ، مفيد گفته است :\r\n« و گروهى از مقلّدان به نظر من كافرند ، چه نيروى استدلال هست تا به وسيلهء آن به دانستنيها و شناختها دست يابند . پس چون از نظر كردن در راههاى رسيدن به معرفت صرف نظر كرده‌اند ، شايستهء آنند كه جاودانه در آتش بمانند » « 3 » .\r\n\r\n\r\n","description":"","footnote":"\r\n( 1 ) - همان كتاب ، ص 79 .\r\n( 2 ) - رجوع كنيد به اوائل ، ص 91 ، و پس از اين در كتاب حاضر ، فصل دهم ، زير عنوان « تفضل يا پاداش » .\r\n( 3 ) - الفصول ، ص 79 .\r\n","page_name":" 323 ","page_number":339},
  {"content":"\r\n\r\nبه كار برده شدن اين كلمات سخت از طرف يك شيعهء امامى دربارهء افراد فرقهء خود ، نشانهء آن است كه استفادهء از عقل و استدلال رايج ميان معتزله و محتملا اشاعره چه اندازه همگانى بوده است « 1 » .\r\nولى مفيد براى ملايمتر ساختن و روشن كردن اين اعتقاد ، مفهوم معرفت را كه وى لازم مىداند ، با ممتاز ساختن آن از شايستگى براى بحث و مجادله ، گسترده‌تر مىكند .\r\nدر ادامهء پاسخ به حريف معتزلى چنين مىگويد :\r\n« و امّا اينكه مىگويى در ميان شيعيان دنيا شمارهء كسانى كه حقّ نظر داشته باشند حدود بيست نفر بيشتر نيست ، حتّى اگر در اين گفته راستگو باشى ، باز اين امر مانع آن نيست كه شيعيان شناسا ( عارف ) باشند ، چه وسايل شناخت در دسترس است و هر كس كه عقل خود را به كار اندازد به آن مىرسد ، هر چند نتواند آنچه را به آن رسيده است بيان كند ، و جدل و مناظره بر وى آسان نباشد و از اهل تحقيق و نظر به شمار نيايد . ماهر نبودن در هنر جدل و از حدود آن آگاهى نداشتن و عدم آشنايى به نكات پيچيدهء علم كلام دليل نادان بودن نسبت به خداى عزّ و جل و نشناختن او نيست » « 2 » .\r\n\r\n\r\n","description":"","footnote":"\r\n( 1 ) - يك استثنا در ميان معتزله ابو القاسم بلخى است كه معتقد بود تقليد مىتواند يكى از راههاى رسيدن به معرفت باشد . رجوع كنيد به هورتن ، مسأله . . . ، ص 256 ، و فان اس ، شناخت‌شناسى . . . ، ص 46 .\r\nمكتب اشاعره توسط ابن حزم و ماتريديان به داشتن اين اعتقاد متهم شده بود كه هر كس از دلايل عقلى بىخبر باشد كافر است . فان اس گفته است كه در اين اتهام مسامحه‌اى خصمانه و شايد سوء فهم ساده‌اى وجود داشته باشد . دربارهء تمام مسأله تكفير العامه رجوع كنيد به شناخت‌شناسى . . . ، ص 54 - 49 . براى بحثى ديگر رجوع كنيد به ايزوتسو ، تصور ايمان در كلام اسلامى ( توكيو : انستيتوى كيو ، 1965 ) ، ص 119 و بعد .\r\n T . Izutsu , The Concept of Belief in Islamic Theology ( Tokio Keio Institut ) . \r\n( 2 ) - الفصول ، ص 24 - 123 .\r\n","page_name":" 324 ","page_number":340},
  {"content":"\r\n\r\nمفيد نمىخواهد بگويد كه اكثريّت شيعيان شناسا و عارفند ، بلكه مىخواهد بگويد كه اين اكثريّت مىتواند عارف باشد ، بيش از اين خود را به مخاطره نمىاندازد « 1 » .\r\nمردمان معمولى كه استدلال و نظر نمىكنند از لحاظ ظاهر مسلمانند ، و اگر ناتوانى آنها در استدلال قصورى از خود ايشان نباشد ، واقعا مسلمانند . علاوه بر اين ، تمايز گذاشتن ميان كسى كه به تقصير از به كار بردن عقل خود غفلت مىورزد و كسى كه استدلال مىكند ولى قدرت آن را ندارد نظر خود را چنان كه بايد اظهار بدارد ، غالبا در حالتهاى فردى غير ممكن است . بنابراين در منظورهاى عملى به عامّهء مردم به چشم مسلمان نظر مىشود .\r\n\r\nبدعتگذاران ( اصحاب البدع )\r\nطبقهء ديگرى از مردم كه مفيد آنان را كافر مىداند ، صاحبان بدعتها و بددينانند .\r\nوى اينان را به صورت كلّى از امّت اسلامى بيرون مىدارد . گفتهء وى چنين است :\r\n« اماميّه بر اين امر اتفاق دارند كه اصحاب بدعتها همه كافرند ، و بر امام است كه اگر بر آنان دست يافت ، پس از دعوت به راه راست و استدلال كردن براى ايشان ، آنان را به توبه كردن دعوت كند . اگر از بدعتهاى خود توبه كردند و به راه راست بازگشتند [ كارى به ايشان ندارد 
  ] ، و گرنه بايد آنان را به قتل برساند ، بدان جهت كه از دين مرتدّ شده‌اند . و اگر يكى از آنان بر آن بدعت از دنيا برود از اهل دوزخ خواهد بود .\r\nمعتزله بر خلاف اين نظر اجماع كرده و گفته‌اند كه بيشتر اهل بدعت فاسقند نه كافر ، و حتّى در مورد بعضى از آنان چنان است كه با بدعت خود فاسق نيز خوانده نمىشوند و از اسلام نيز بيرون نمىروند ، همچون مرجئه از پيروان\r\n\r\n\r\n","description":"","footnote":"\r\n( 1 ) - عبد الجبار نيز چنين تمايزى ميان معرفت كلى خواسته شده از مؤمن متعارفى و كاردانى تفصيلى كه از دانشمند توقع آن مىرود ، قائل است ، شرح ، ص 24 - 123 .\r\n","page_name":" 325 ","page_number":341},
  {"content":"\r\n\r\nابن شبيب و فرقهء بتريّه از زيديان كه در اصول با آنان موافقند ولى در صفات امام اختلاف دارند » « 1 » .\r\nآيا مفيد چه كس را اصحاب بدعت مىدانسته است ؟ به صراحت در اين باره چيزى نگفته ، ولى دلايل عملى براى احتياط در سخن گفتن و كتمان او وجود داشته است . وى در ميان جامعهء نيرومندى از پيروان مذهب تسنّن در بغداد مىزيست . شك نيست كه وى هر گروهى را كه منكر دوازده امام بوده اهل بدعت و بنابراين كافر مىدانسته است . در جاى ديگر از درستى اين حديث دفاع كرده است : « هر كس بميرد و امام زمان خود را نشناسد ، همچون كسى است كه در جاهليّت مرده باشد » . وى گفته است كه شناسايى رو به روى امام غايب لازم نيست ، بلكه بايد نسبت به وجود او در جهان معرفت داشته باشيم « 2 » . تنها اماميّه واجد اين شرط هستند .\r\n\r\nكسانى كه بر ضدّ على ( ع ) جنگيدند\r\nداورى شيخ مفيد دربارهء مخالفان حضرت على ( ع ) بدان صورت است كه از يك پيرو مذهب تشيّع انتظار مىرود . وى گفته است .\r\n« اماميّه و زيديّه و خوارج بر اين نكته توافق دارند كه ناكثان و قاسطان از مردم بصره و شام همگى به سبب جنگيدن با امير المؤمنين ( ع ) كافر و گمراه و ملعونند ، و به همين جهت جاودانه در دوزخ خواهند بود .\r\nو اماميّه و زيديّه و گروهى از اصحاب حديث بر آن متّفقند كه كسانى كه بر ضدّ امير المؤمنين ( ع ) خروج كردند ( خوارج ) و از دين برگشتند ( مارقين ) ،\r\n\r\n\r\n","description":"","footnote":"\r\n( 1 ) - اوائل ، ص 16 - 15 . دربارهء محمد بن شبيب رجوع كنيد به ابن المرتضى ، طبقات ، ص 71 . در خصوص بتريه رجوع شود به فان آرندونك آغازهاى امامت زيديان در يمن ، ص 82 حاشيه 8 .\r\n C . Van Arendonck Les Debuts de l'Imamat Zaidite an rencn . \r\n( 2 ) - رجوع شود به پيش از اين ص 161 .\r\n","page_name":" 326 ","page_number":342},
  {"content":"\r\n\r\nبه سبب خروجشان بر او كافرند و به همين جهت در آتش مخلّد خواهند بود » « 1 » .\r\nچون مردم بصره و شام هرگز خلافت حضرت على ( ع ) را به رسميّت نشناخته بودند ، سازگار كردن اين نظريّه با مسئلهء موافات دشوارى ندارد . آنان هرگز حقيقتا مؤمن نبودند .\r\nيك دشوارى در مورد مفاهيم « ايمان » و « اسلام » و « كفر » در آن است كه كفر لزوما همچون ضدّ ايمان و اسلام هر دو به كار رفته است ، در صورتى كه مفيد به صراحت گفته است كه دو مفهوم اخير داراى وسعت برابر نيستند . در كتاب الجمل ، كه دربارهء جنگ جمل بحث مىكند ، شيخ مفيد دشمنان على ( ع ) را به كفر محكوم مىسازد . ولى با اين كار اصطلاح كفر را چنان مىآرايد كه از آن دو گونه كفر ظاهر مىشود : يكى كفر ردّه كه ضدّ اسلام است ، و ديگرى كفر ملّة ( بىايمانى ) كه ضدّ ايمان است . گفتهء وى چنين است :\r\n« شيعه در اين امر اتّفاق دارند كه كسانى را كافر بدانند كه بر ضدّ امير المؤمنين به جنگ برخاستند . ولى آنان را از دين اسلام بيرون نمىدانند ، چه كفر ايشان كفر ملّت بود نه كفر ردّه . زيرا كه آنان به قانون شرع گردن نهاده و شهادتين را بر زبان رانده بودند . بدين ترتيب از كفر ردّه كه شخص را از مسلمانى خارج مىكند دورى جستند . ولى با كفر خود خويشتن را از ايمان بيرون بردند و مستحق لعنت و عذاب دوزخ جاودانى شدند . هر معتزلى كه معتقد به آن باشد كه جنگ با امير مؤمنان گمراهى است ، آنان را فاسق و مخلّد در آتش مىداند . ولى آنان را كافر نمىخواند و چنين وضعى براى ايشان قائل نيست .\r\nخوارج ، مردم بصره و دمشق را به سبب كفرشان كافر مىخوانند و از ملّت ( دين ) اسلام بيرونشان مىدانند . بعضى از اين هم دور تر مىروند و علاوه بر كافر آنان را مشرك نيز مىخوانند » « 2 » .\r\n\r\n\r\n","description":"","footnote":"\r\n( 1 ) - اوائل ، ص 11 - 10 .\r\n( 2 ) - المفيد ، كتاب الجمل ( نجف : الحيدريه ، 1963 ) ، ص 30 - 29 .\r\n","page_name":" 327 ","page_number":343},
  {"content":"\r\n\r\nشيخ مفيد گفته است كه اسلام گسترده‌تر از ايمان است . وى اصطلاح « مؤمن » را محدود كرده و از استعمال آن در مورد بعضى از گروههايى كه عملا دين اسلام دارند و قوانين شرع را مراعات مىكنند ، خوددارى ورزيده است : مجبّره ، كسانى كه معتقد به آنند كه اوليا و صدّيقان در جهان ديگر خدا را خواهند ديد ، مقلّدان بىبصيرتى كه مىتوانند عقل خود را به كار بيندازند ، اصحاب بدعت و دشمنان على ( ع ) . در مورد كسانى كه منزلت متوسّطى ميان ايمان و خروج از اسلام دارند ، اصطلاح كفر ملّة يعنى كفر در داخل جامعهء دينى را مىتوان به كار برد .\r\nدر فقره‌اى كه اندكى پيش از كتاب الجمل نقل كرديم ، شيخ مفيد نگرش خويش را از نگرشهاى خوارج و معتزله متمايز ساخته است . دشمنان على را در وضعى ميان ايمان و گونه‌اى از كفر قرار داده است كه فرد مسلمان را از اسلام خارج مىكند . اين گونه كسان ، همچون مرتكبان گناهان كبيره ، در آتش مخلّدند . با وجود اين درست نيست كه وضع مفيد را دربارهء اسماء و احكام فقط شكل تغيير قيافه داده‌اى از نظر معتزله بدانيم كه در آن اصطلاح « كفر ملّة » جايگزين « فسق » شده است ، چه تعريف وى از ايمان عبارت از شناخت خدا بود و اعمال را شامل نمىشد ، در صورتى كه در تعريف معتزله اعمال طاعتى و عبادتى مورد تأكيد قرار مىگرفت . اختلاف قطعى ميان نظام مفيد و نظام معتزله در فصل آينده كه از « وعد و وعيد » سخن خواهيم گفت ، آشكار خواهد شد . در نظر شيخ مفيد ، مؤمنى كه مرتكب گناه كبيره شود - كه وى او را مؤمن فاسق خوانده - در آتش دوزخ جاودانه نخواهد ماند .\r\n\r\nيك اعتراض\r\nآنچه درست پيش از اين مورد توضيح قرار گرفت ، طرح انتخاب‌شدهء توسّط مفيد و اصطلاحاتى بود كه وى براى داورى كردن دربارهء دشمنان حضرت على ( ع ) و نامگذارى آنان به كار مىبرد . ولى در فرصتى ديگر يك معترض با عنوان كردن آيه‌اى از قرآن ، شيخ مفيد را ناگزير از آن كرد كه موضوع را به صورتى ديگر مورد بحث\r\n\r\n","description":"","footnote":"","page_name":" 328 ","page_number":344},
  {"content":"\r\n\r\nقرار دهد . سؤال‌كننده اين آيه از قرآن را بر مفيد خواند :  « إِنَّ اللَّهَ لا يَغْفِرُ أَنْ يُشْرَكَ بِهِ ، وَ يَغْفِرُ ما دُونَ ذلِكَ لِمَنْ يَشاءُ  - خدا نمىآمرزد كه كسى به او شرك ورزد ، و جز اين را براى هر كه بخواهد مىآمرزد » « 1 » . سپس از مفيد پرسيد كه آيا گناه قتل عمد و گناه شوريدن بر ضدّ امامان ، با در نظر گرفتن اين امر كه مرتكبان آن جرايم اصول دين را قبول دارند ، بخشيدنى هست يا چنين نيست .\r\nمفيد خود را ناگزير از آن ديد كه دشمنان امامان را مشرك بداند ، چه اگر چنين نمىكرد مجبور بود بنا بر آيهء قرآن تصديق كند كه چنين شخصى آمرزيده خواهد شد . وى پاسخ خود را با معنى كردن گسترده‌اى از كلمهء شرك آغاز كرده و چنين گفته است .\r\n« هر نافرمانى خدا كه سبب كفر شود ، در نظر شرع و دين شرك است . هر كافر ، در اصطلاح دينى و نه در زبان عرفى ، مشرك است . و هر مشرك ، چه در زبان دين و چه در زبان متعارفى ، كافر است .\r\nو اگر موضوع چنان باشد كه بيان كرديم ، بايد گفت كه وعيد خدا همهء كافران از گونه‌هاى مختلف كفر را شامل مىشود ، زيرا ، چنان كه گفتيم ، آنان مستحقّ آنند كه به حكم دين مشرك خوانده شوند » « 2 » .\r\nمفيد اين اصل را در مورد دشمنان على ( ع ) و جانشينان وى ، بدان شرط كه هر عملى را كه مىكنند مشروع بدانند ، قابل تطبيق دانسته است . مىگويد :\r\n« و كسانى كه بر ضدّ امام عادل سر به شورش برداشتند ، اگر جنگ و دشمنى با وى و كشتن هواخواهان مؤمن او را مشروع بدانند ، مشمول وعيد خدا مىشوند كه گفته است :  « إِنَّ اللَّهَ لا يَغْفِرُ أَنْ يُشْرَكَ بِهِ ، وَ يَغْفِرُ ما دُونَ ذلِكَ لِمَنْ يَشاءُ »  « 3 » .\r\n\r\n\r\n","description":"","footnote":"\r\n( 1 ) - سوره نساء ، آيات 48 و 116 .\r\n( 2 ) - « العكبريه » ، سؤال 28 ، بخوانيد « انواعها » به جاى اقوابها » بنا بر نسخه نجف مكتبة آية اللّه الحكيم العامة ، شماره 436 .\r\n( 3 ) - همان جا .\r\n","page_name":" 329 ","page_number":345},
  {"content":"\r\n\r\nشيخ مفيد در جاى ديگر گفته است كه عائشه و طلحه و زبير و كسانى ديگر از گروه ايشان ، عصيان خود را نه تنها مشروع مىدانستند ، بلكه آن را عملى دينى مىشمردند « 1 » . اين خود كليدى است . مفيد در دنبالهء بحث خود از همين كليد استفاده كرده و دو نوع قتل عمد تشخيص داده است كه تنها يكى از آنها آمرزيده نمىشود . گفتهء وى چنين است :\r\n« و امّا قتلى كه از پيش نقشهء آن كشيده شده ، بر دو گونه است . در يك گونه ، عامل قتل آن را مشروع تصوّر مىكند ؛ گونهء ديگر آن است كه با عين وقوف به نامشروع بودن صورت گرفته است .\r\nهر كس كه ريختن خون مؤمنى را روا بداند و او را بكشد ، كافر است و مستحقّ وعيدى كه در اين آيه آمده است :  « إِنَّ اللَّهَ لا يَغْفِرُ أَنْ يُشْرَكَ بِهِ »  و در آيه‌هاى مشابهى كه كفّار در آنها بيم داده شده‌اند .\r\nآن كس كه مؤمنى را بكشد و عمل خود را نامشروع بداند ، و از كيفر آن بيم داشته باشد ، و معتقد به توبه باشد ، با اين گفتهء خدا مستثنى شده است :\r\n « وَ يَغْفِرُ ما دُونَ ذلِكَ لِمَنْ يَشاءُ »  . با اين همه ما با اطمينان نمىگوييم كه وى كيفر مىبيند ، و نيز به يقين اظهار نمىداريم كه او بدون توبه بخشيده مىشود . اگر توبه كند يقينا مورد عفو و مغفرت واقع خواهد شد « 2 » .\r\nريشهء اختلاف در آن است كه قاتلى كه در حين كشتن معترف است كه كار بدى مىكند ، هنوز مؤمن است . كسى كه كشتن يك مؤمن يا يك امام را مشروع مىداند ، با همين طرز تفكّر نشان مىدهد كه به شريعت يا مصونيّت امام ايمان ندارد . عمل اين هر دو يكسان است ، ولى تنها آنكه كافر است آمرزيده نمىشود . داورى تاريخى مفيد آن است\r\n\r\n\r\n","description":"","footnote":"\r\n( 1 ) - كتاب الجمل ، ص 20 - 19 .\r\n( 2 ) - « العكبريه » ، سؤال 28 .\r\n","page_name":" 330 ","page_number":346},
  {"content":"\r\n\r\nكه دشمنان على ( ع ) عملا شورش خود را نامشروع مىدانستند . بنا بر راه حلّ مفيد در اين مورد ، ايمان هنوز كلا عقلى و متمايز از عمل است .\r\nاز سرنوشت قاتل با ايمانى كه مجال توبه كردن پيش از مرگ پيدا نكند ، در فصل آينده سخن خواهيم گفت . در آنجا خواهيم ديد كه مسأله در اين نيست كه آيا او آمرزيده خواهد شد يا نه ، بلكه در اين است كه آيا يكباره بخشيده خواهد شد يا اينكه مدّتى عذاب مىبيند و سپس مورد عفو قرار مىگيرد .\r\n\r\nنتيجه\r\nدر اين فصل ديديم كه وضع شيخ مفيد در مسئلهء « اسماء و احكام » مشتركات فراوانى با اعتقاد مرجئه داشت : تأكيد بر معرفت در ايمان ، تمايز ميان اسلام و ايمان ، و انكار اين امر ( كه در فصل بعد به آن خواهيم پرداخت ) كه مؤمن مرتكب گناه كبيره در آتش مخلّد خواهد شد . ولى اتّحاد شيعى - مرجئى محتمل به نظر نمىرسد ، چه شيعيان از آغاز نسبت به مرجئه از آن جهت كه حاضر نبودند على ( ع ) را برتر از دشمنان بدانند ، نفرت داشتند « 1 » . و نيز نمىتوان گفت كه شيخ مفيد در اين خصوص از متكلّمان معروف قدرى - مرجئى الهام گرفته بوده است ، چه اين قدريان همچون معتزله آمادهء آن بودند\r\n\r\n\r\n","description":"","footnote":"\r\n( 1 ) - براى دشمنى شيعه نسبت به مرجئه ، مثلا ، رجوع كنيد به گ . فان‌فلوتن ، « ارجاء » ، مجلهء آلمانى تاريخ شرق ، چهل و پنجم ( 1891 ) ، 166 و بعد ؛\r\n G . Van Vloten « Ibdja » , Z . D . M . G . \r\nو م . باربيه دو مينار ، « سيد حميرى » ، مجله آسيايى دوره هفتم ، چهارم ( 1874 ) ، 220 .\r\n M . Barbier de Meynard , « Le Seid Himyarite , » yournal Asiatique . \r\n","page_name":" 331 ","page_number":347},
  {"content":"\r\n\r\nكه گناهكار مؤمن را مخلّد در آتش بدانند « 1 » . با قبول نفوذ توأم كلام معتزله و مرجئه در انديشهء شيخ مفيد ، دليل واقعى براى موضعى كه وى اختيار كرده بود ، ظاهرا آن بوده است كه بنا بر اعتقاد وى گناهكار مؤمن سرانجام به بهشت خواهد رفت . و دليل اين طرز تفكّر وى همان اعتقاد مهمّ و اساسى پيروان مذهب تشيّع به شفاعت امام بود كه از آن در فصل آينده سخن خواهيم گفت .\r\n\r\n\r\n","description":"","footnote":"\r\n( 1 ) - الاشعرى ، مقالات ، ص 150 . رجوع كنيد به مادلونگ ، امام القاسم ، ص 239 .\r\n","page_name":" 332 ","page_number":348},
  {"content":"\r\n\r\n\r\nفصل دهم وعد و وعيد\r\nاين فصل داراى سه بخش خواهد بود . در بخش اوّل شيخ مفيد اين مسأله را مورد بحث قرار مىدهد كه وعيد و تهديد به مخلّد بودن در آتش تنها به كفّار اختصاص دارد .\r\nبخش دوم مربوط است به توبه و امور وابستهء به آن . در بخش سوم از بعضى از احاديث مربوط به معاد و تفسير و تعبيرى كه شيخ مفيد و معتزله از آنها مىكرده‌اند ، سخن خواهيم گفت .\r\n\r\nوعيد\r\nدر فصل گذشته ديديم كه شيخ مفيد بعضى از مردمان را مخلّد در آتش مىدانست :\r\nمجبّره ، مشبّهه ، مقلّدانى كه مىدانستند خرد خود را براى تحقيق در موضوعات دينى به كار اندازند و چنين نكردند ، اصحاب بدعتها يا بد دينان ، يعنى همهء كسانى كه جزو فرقهء اماميّه نبودند ، و دشمنان على ( ع ) .\r\nمفيد مىگويد كه بنا بر نظر اماميّه تنها كافران در معرض مخلّد بودن در آتش واقعند . گفتهء وى چنين است :\r\n« گفتار در وعيد .\r\nاماميّه بر آنند كه وعيد و بيم دادن به جاودانه در آتش ماندن ، مخصوصا متوجّه به كافران است نه گناهكاران اهل معرفت خداى تعالى و معترف به واجبات او از اهل نماز .\r\n\r\n","description":"","footnote":"","page_name":" 333 ","page_number":349},
  {"content":"\r\n\r\nهمهء مرجئه ، جز محمد بن شبيب ، و همهء اصحاب حديث بدون استثنا موافق با اين اعتقادند . همهء معتزليان مخالف اين اعتقادند ، و مىگويند كه وعيد به خلود در آتش هم كفّار را شامل مىشود و هم فاسقان اهل نماز را .\r\nو اماميّه بر اين امر متّفقند كه هر كس از اهل اقرار و معرفت و نماز به سبب گناهش كيفر بيند ، در عذاب مخلّد نمىماند ، و از دوزخ بيرون مىآيد و به بهشت داخل مىشود و پيوسته از نعيم آن برخوردار خواهد بود .\r\nكسانى كه بر شمرديم با اين نظر ايشان موافقند ، و معتزله بر خلاف اين اعتقاد اجتماع كرده و گفته‌اند كه آن كس كه براى عذاب ديدن وارد دوزخ شود ، از آن بيرون نخواهد آمد » « 1 » .\r\nبا آنكه مرجئه و اصحاب حديث اهل تسنّن در اعتقاد كلّى ، چنان كه مفيد اظهار داشته است ، با وى موافقند ، البتّه در خصوص اينكه « اهل اقرار و معرفت » چه كسانند ، با مفيد اتّفاق كلمه ندارند .\r\nاين گروه ، به گفتهء مفيد ، عبارت از مؤمنان دوازده امامى است . دربارهء آنان و وضعى كه ميان زمان مرگ و رستاخيز دارند ، چنين گفته است .\r\n« گفتار در احوال مكلّفان از رعاياى ائمّه ( ع ) پس از وفات .\r\nمن مىگويم كه آنان چهار طبقه‌اند : [ الف 
  ] يك طبقه را خدا زنده مىكند و با اولياى ايشان در بهشت جاى مىدهد ؛ [ ب 
  ] طبقهء ديگر را زنده مىكند ، و آنان را با پيشوايانشان در جايگاه پستى و خوارى قرار مىدهد ؛ [ ج 
  ] دربارهء طبقهء ديگر ترديد دارم ، و زنده شدن و به حال مرده باقى ماندن آنان هر دو را روا مىدانم ؛ و [ د 
  ] طبقهء ديگر پس از مرگ زنده نمىشوند و تا روز رستاخيز به همان حال مرده باقى مىمانند .\r\n[ الف 
  ] و امّا طبقهء به نعمت رسيده كسانى هستند كه در معارف بصيرت دارند\r\n\r\n\r\n","description":"","footnote":"\r\n( 1 ) - اوائل ، ص 14 .\r\n","page_name":" 334 ","page_number":350},
  {"content":"\r\n\r\nو از دستورهاى خدا به خوبى فرمانبردارى كرده‌اند .\r\n[ ب 
  ] طبقهء شكنجه‌شوندگان كسانى هستند كه بر ضدّ حق لجاج و ستيزه كرده و در ارتكاب كارهاى زشت از اندازه در گذشته‌اند .\r\n[ ج 
  ] و امّا كسانى كه دربارهء زنده شدن يا باقى ماندن آنان در ميان مردگان شكّ و ترديد دارم ، فاسقان از اهل معرفت و نمازند كه ، با وجود ممنوع بودن از كارهاى بد به ارتكاب آنها پرداخته‌اند ، و اين نافرمانى ايشان نه از لجاج و عناد و حلال شمردن محرّمات بلكه بنا بر پيروى از شهوت و هوس بوده است ، و توبه كردن را به تأخير انداخته و بىتوبه از دنيا رفته‌اند . در مورد اين چنين كسان روا است كه خداى عزّ و جلّ اسمه مرگ را از ايشان بردارد تا در برزخ براى گناهانى كه مرتكب شده‌اند عذابشان دهد و پيش از حشر آنان را پاك كند ، تا در روز قيامت از آتش دوزخ در امان باشند و به سبب طاعت خود به بهشت درآيند . و نيز ممكن است كه خدا زنده كردن آنان را تا روز بازپسين به تأخير اندازد ، و در آن روز به هر صورت كه خواهد عذابشان كند يا از گناهانشان درگذرد . اينكه هر كس به كدام يكى از اين دو گروه تعلّق خواهد داشت ، بر بندگان پوشيده است .\r\n[ د 
  ] و امّا طبقهء چهارم طبقهء تقصيركاران در دست يافتن به معرفت است بدون عناد و لجاج ، و مستضعفانى از ديگر مردم .\r\nو اين قول بدان صورت كه شرح آن آمد ، مذهب محدّثان اماميّه است . و راه رسيدن به آن در دست داشتن احاديث صحيح است و استماع كردن آنها . متكلّمان امامى پيشين در اين خصوص مذهبى نداشته‌اند كه از آن ياد شده باشد » « 1 » .\r\n\r\n\r\n","description":"","footnote":"\r\n( 1 ) - همان كتاب ، ص 49 - 48 . دربارهء « برزخ » رجوع كنيد به كارادووو  ( Carra de Vaux )  در دايرة المعارف اسلام ، چاپ دوم ، جلد اول ، 1071 ، و ر . اكلوند ، زندگى ميان مرگ و رستاخيز بنا بر اسلام ( اوپسالا : آلمكوئيست و ويكسلس ، 1941 ) ، چند جا .\r\n R . Eklund , Life between Death and Resurrection according to Islam ( Upsala : Almpuist and Wiksells ) . \r\n","page_name":" 335 ","page_number":351},
  {"content":"\r\n\r\nگروه دومى كه از آن نام برده شده ، ممكن است آن دسته از اماميّه بوده باشد كه مفيد آنان را مؤمن حقيقى نمىدانسته است : مجبّره ، مشبّهه ، و مقلّدانى كه ممكن بوده است عقل خود را به كار اندازند . و نيز از روى توصيفى كه در جاى ديگر هنگام بحث از كسانى كه بر ضدّ على ( ع ) جنگيدند آورده و آنان را كسانى كه « بر ضدّ حقّ جنگيدند و در بد كارى از اندازه گذشته » خوانده است ، ممكن است كه جنگندگان با حضرت على ( ع ) هم از اين گروه بوده باشند .\r\nاز فقره‌اى كه درست پيش از اين از اوائل نقل كرديم ، معلوم مىشود كه شيخ مفيد برزخ را محلّ كيفرى موقّتى و جدا از دوزخ مىدانسته است كه مؤمنان گناهكار پيش از روز رستاخيز در آن جاى دارند . از تصوّر عبد الجبّار از برزخ ، كه كاملا به صورتى ديگر است ، پس از اين در همين فصل سخن خواهيم گفت .\r\nچون ماهيّت انسان همان نفس است ، به عقيدهء مفيد خدا مىتواند براى نفس بدنى موقّتى فراهم آورد كه در آن ميان زمان مرگ و زمان رستاخيز پاداش يا كيفر و الم يا لذّت ببيند . در اين طرح لازم است كه بهشت پيش از روز رستاخيز وجود داشته باشد . مفيد به استناد روايات بر آن است كه بهشت و دوزخ فعلا وجود دارند . بيشتر معتزله بر آنند كه چنين چيزى ممكن است ، ولى از احاديث ضرورت قبول كردن اين مطالب به دست نمىآيد ، در صورتى كه ابو هاشم جبّائى مىگويد كه وجود داشتن كنونى بهشت و دوزخ غير ممكن است « 1 » . در نظام معتزلى واقعا دليلى بر آن وجود ندارد كه بهشت و دوزخ هم اكنون وجود داشته باشد ، چه هيچ كس در آن نيست .\r\n\r\nشفاعت\r\nاساس بحث مفيد در مسئلهء وعد و وعيد آموزهء شفاعت است ، و او در اينجا خود را مستقيما در معارضهء با مفهوم عدل معتزله مىبيند . چه « اهل عدل » كه معتزليان\r\n\r\n\r\n","description":"","footnote":"\r\n( 1 ) - اوائل ، ص 03 - 102 .\r\n","page_name":" 336 ","page_number":352},
  {"content":"\r\n\r\nخود را بدان مىخواندند ، بر آن بودند كه مرتكب گناه كبيره‌اى كه بدون توبه بميرد ، سخت در معرض حساب قرار مىگيرد . مفيد مىگويد :\r\n« گفتار در شفاعت .\r\nاماميّه بر آن متّفقند كه رسول اللّه ( ص ) در روز بازپسين از گروهى از مرتكبان كبائر امّت خود شفاعت مىكند ؛ و امير المؤمنين ( ع ) شفيع گناهكاران شيعهء خود مىشود ؛ و امامان آل محمد ( ص ) نيز به همين گونه شفاعت مىكنند ، و خدا به شفاعت ايشان بسيارى از گناهكاران را مىبخشد .\r\nدر شفاعت پيامبر ( ص ) مرجئه ، جز ابن شبيب ، و گروهى از اصحاب حديث با اماميّه موافقت دارند . معتزله بر ضدّ ايشان اجماع كرده‌اند . به اعتقاد ايشان شفاعت رسول اللّه ( ص ) مخصوص مطيعان است نه عاصيان ، و اينكه آن حضرت از هيچ آفريده‌اى كه مستحقّ عذاب باشد شفاعت نمىكند « 1 » .\r\nدر فقرهء ديگرى مربوط به شفاعت ، مفيد حتّى از اين هم دور تر رفته . و به پيروى از احاديث شيعه گفته است كه نيكان از اماميّه نيز مىتوانند براى برادران دينى خود شفاعت كنند . از مقايسهء با فقره‌اى كه در بالا نقل شد ، معلوم مىشود كه كسانى كه از شفاعت على ( ع ) بهره‌مند مىشوند مرتكبان گناهان كبيره هستند . وى چنين مىگويد :\r\n« گفتار در شفاعت :\r\nمن مىگويم كه رسول اللّه ( ص ) در روز قيامت از گناهكاران امّت خود شفاعت مىكنند ، مخصوصا از گناهكاران شيعه ، و خدا شفاعت او را مىپذيرد . و امير المؤمنين ( ع ) از نافرمانان شيعهء خود شفاعت مىكند و خدا شفاعت او را مىپذيرد . و امامان نيز به همين گونه از شيعهء خود شفاعت مىكنند و خدا شفاعت ايشان را مىپذيرد . و مؤمن نيكو كار بىگناه به شفاعت برادر مؤمن\r\n\r\n\r\n","description":"","footnote":"\r\n( 1 ) - همان كتاب ، ص 15 - 14 . ابن شبيب قدرى بود . با اينكه قدريان ، بنا بر تعريفى كه از ايمان كرده‌اند در جزو مرجئه به شمار مىروند ، در مسئلهء عدل به معتزله نزديكتر بودند . براى كسب اطلاع دربارهء ابن شبيب رجوع كنيد به ابن المرتضى ، طبقات ، ص 71 .\r\n","page_name":" 337 ","page_number":353},
  {"content":"\r\n\r\nگناهكار خويش برمىخيزد و خدا شفاعت او را قبول مىكند .\r\nهمهء اماميان چنين اعتقاد دارند ، جز اندكى از ايشان ، و قرآن از آن سخن گفته و اخبار از آن حكايت كرده است . خداى تعالى دربارهء كفّار هنگام ياد كردن از حسرتهاى ايشان بر آنچه از دست داده‌اند و براى اهل ايمان فراهم آمده ، چنين گفته است :   « فَما لَنا مِنْ شافِعِينَ ، وَ لا صَدِيقٍ حَمِيمٍ »   پس نه شفاعت‌كنندگانى داريم و نه دوستى مهربان [ سورهء شعراء ، آيه 01 - 100 
  ] . و رسول اللّه ( ص ) گفته است : « من روز قيامت شفاعت مىكنم و شفاعت من پذيرفته مىشود ؛ و على ( ع ) شفاعت مىكند و پذيرفته مىشود ؛ و پستترين مؤمنان براى چهل نفر از برادرانش شفاعت مىكند و شفاعت او مورد قبول واقع مىشود » « 1 » .\r\nو اين جوابى است بر سؤالى كه با خوددارى شيخ مفيد از ناميدن مؤمن گناهكار به نام قطعى مؤمن يا فاسق پيدا شده است « 2 » . نتيجهء شفاعت اين است كه آن كس كه جزء\r\n\r\n\r\n","description":"","footnote":"\r\n( 1 ) - اوائل ، ص 53 - 52 . براى فقره‌اى مشابه آن رجوع كنيد به مفيد ، الفصول ، ص 47 .\r\nبراى حديث شفاعت كردن پستترين مؤمن از چهل نفر از برادران دينى خود ، رجوع كنيد به ابن بابويه ، اصول عقايد شيعه ، ترجمهء فيضى ( آكسفورد : انتشارات دانشگاه آكسفورد ، 1942 ) ، ص 68 ، كه بنا بر آن حقيرترين مؤمن براى 000 ، 30 مؤمن شفاعت خواهد كرد .\r\n Fyzee , A Shi'it Creed . \r\nوى در حاشيهء همين صفحه گفته است كه در حديث اهل تسنن به جاى اين رقم 000 ، 70 آمده است ، و آن را به ونسينك ، كتاب راهنما دربارهء آغاز علم حديث اسلامى ( ليدن : بريل ، 1960 ) ، ص 112 ارجاع داده است .\r\n J . Wensinck , A Handbook of Early Muhammadan Tradition . \r\nولى احاديثى كه در آنجا به آنها ارجاع شده ، تنها اين را گفته است كه شخص بزرگى در امت از 000 ، 70 نفر شفاعت خواهد كرد ، و ديگران به صورت عام از شفاعت مؤمنان در حق برادران خود سخن گفته‌اند .\r\n( 2 ) - اوائل ، ص 60 ؛ نيز رجوع شود به پيش از اين ، ص 314 .\r\n","page_name":" 338 ","page_number":354},
  {"content":"\r\n\r\nدستهء مؤمنان است ، حتّى اگر مؤمن فاسق باشد ، پس از حساب روز جزا از بهشت بيرون نخواهد ماند .\r\nعبد الجبّار نظر معتزله را در خصوص شفاعت در كتاب شرح الاصول الخمسة آورده است . به گفتهء وى در ميان امّت خلاف نيست كه پيامبر صلى اللّه عليه و آله براى امّت شفاعت مىكند ، ولى اختلاف در اين است كه از چه كسانى چنين مىكند . معتزله آن را مخصوص مؤمنانى مىدانند كه توبه كرده‌اند ، و مرجئه آن را ويژهء فاسقان از اهل نماز مىدانند . به گفتهء وى ، شفاعت به معنى درخواست لطف و تفضّل براى ديگرى يا درخواست رفع زيان و آسيب از او است . در حقّ مرتكب گناه كبيره‌اى كه توبه نكرده باشد ، هيچ شفاعتى سبب آمرزش نمىشود ، همان گونه كه پدرى چون شخصى فرزندش را كشته و اكنون در كمين نشسته باشد تا فرزند ديگرى از او را بكشد ، هرگز او را نخواهد بخشيد « 1 » .\r\nعلاوه بر اين ، به گفتهء عبد الجبّار ، پيغمبر ( ص ) هرگز از مرتكب گناه كبيره شفاعت نخواهد كرد ، چه اين عمل از كرامت او مىكاهد . سپس ، بنا بر اصول مورد قبول عبد الجبّار ، پاداش دادن به كسى كه شايستهء آن نيست ، قبيح است . و بالاخره آياتى از قرآن را براى تأييد نظر خود ذكر مىكند « 2 » .\r\nعبد الجبّار اين را مىپذيرد كه پيغمبر ( ص ) براى امّت شفاعت مىكند ، ولى مىگويد كه هدف اين شفاعت خواستن نفع و پاداش براى مسلمانان نيك است ، نه دفع زيان از بدان . مرجئه ( كه در اين قسمت از متن به جاى غير معتزله آمده ) حديثى را نقل مىكنند كه بنا بر آن حضرت محمّد گفته است : « شفاعت من براى مرتكبان گناهان بزرگ امّت است » . عبد الجبّار مىگويد كه حتى اگر اين حديث صحيح باشد ، تنها به حالت خاصّى ارتباط پيدا مىكند نه به همهء گناهكاران امّت ، و آن حالت خاص مربوط\r\n\r\n\r\n","description":"","footnote":"\r\n( 1 ) - شرح ، ص 688 .\r\n( 2 ) - همان كتاب ، ص 689 .\r\n","page_name":" 339 ","page_number":355},
  {"content":"\r\n\r\nبه گناهكارى است كه توبه كرده باشد . مرجئه در جواب مىگويند كه : اگر توبه كرده باشد ، پس فايدهء شفاعت چيست ؟ عبد الجبّار در جواب مىگويد كه آن شخص با گناه كردن همهء پاداشهايى را كه مستحقّ آنها بوده از دست داده است ، و فايدهء شفاعت اين است كه همهء پاداشهايى كه در برابر كارهاى نيك شايستگى دريافت آنها را داشته ، به او بازپس داده مىشود « 1 » .\r\nاين توضيح بر پايهء مذهب احباط معتزله است كه بنا بر آن كارهاى بدى كه شخص مىكند با كار خوب او از ميان مىرود ، و بالعكس در صورتى كه سنگينى بدى بيش از خوبى باشد . استدلال مفيد بر ضد اعتقاد به احباط در زير خواهد آمد .\r\nعبد الجبّار ، در ضمن بيان نظر ابو الهذيل مبنى بر اينكه شفاعت مخصوص مرتكبان گناهان صغيره است ، اين نظر را رد مىكند و مىگويد كه طاعتها گناهان كوچك را پاك مىكند و اين گونه گناهان نيازى به شفاعت ندارد « 2 » .\r\n\r\nگناهان كبيره و صغيره\r\nعبد الجبّار تفاوت ميان گناهان بزرگ و كوچك را از طريق پيامدهاى آنها بيان مىكند . گفتهء وى چنين است :\r\n« كبيره در عرف شرع آن است كه عقاب آن بيش از ثواب آن باشد ، خواه بالفعل و خواه بالقوّه . . . و امّا صغيره آن است كه ثواب فاعل آن بيش از عقابش باشد ، خواه بالفعل و خواه بالقوّه » « 3 » .\r\n\r\n\r\n","description":"","footnote":"\r\n( 1 ) - همان كتاب ، 90 - 689 . در مورد حديث نقل شده رجوع كنيد به صحيح الترمذى ( قاهره : الصاوى ، 1934 ) ، نهم ، 267 ، و مراجع ديگر در ج . ونسينك ، كتاب راهنما ، ص 111 .\r\n( 2 ) - شرح ، ص 691 .\r\n( 3 ) - همان كتاب ، 632 .\r\n","page_name":" 340 ","page_number":356},
  {"content":"\r\n\r\nعبد الجبّار پس از آن توضيح مىدهد كه قيد « خواه بالفعل و خواه بالقوّه » براى كنار گذاشتن كسى است كه هيچ كار نيكى در دفتر اعمال خود ندارد . چنين شخصى اصلا مستحقّ ثواب و پاداش نيست .\r\nنكته در آن است كه مؤمن مستحقّ پاداشى متناسب با فرمانبردارى از قوانين شرع است . هنگامى كه مرتكب گناه كوچك ( صغيره ) مىشود ، پاداشى كه پيش از آن به سبب كارهاى نيكو شايستهء آن شده بود ، جبران كيفرى را كه با اين گناه استحقاق آن را پيدا كرده ، خواهد كرد .\r\nاز طرف ديگر ، هنگامى كه يك مؤمن مرتكب گناهى بزرگ ( كبيره ) مىشود ، همهء پاداشهايى كه پيش از آن به سبب طاعت و عبادت شايستهء آن شده بود ، از ميان مىرود ، و مستحقّ چيزى جز عذاب و كيفر نمىماند . در نظام عبد الجبّار اختلاف فاحشى ميان گناهان صغيره و كبيره وجود دارد . همهء پاداشهايى كه حتّى بهترين كسان شايستهء آن شده‌اند هر اندازه هم كه بزرگ باشد ، با ارتكاب يك گناه كبيره از ميان مىرود . اساس استدلال عبد الجبّار قياسى است با حدود و مجازاتهايى كه در شرع براى بعضى از جرايم معيّن شده است و بايد بدون توجّه به شايستگيهاى پيشين مجرم در حق او اجرا شود .\r\nگفتهء وى چنين است :\r\n« آيا ممكن است ثواب طاعتهاى ما ، با اندازه‌اى از طول عمر كه مىتوانيم داشته باشيم ، به حدى برسد كه عقاب و كيفر كبيره را بتواند جبران كند ؟ و اصل در آن اين است كه به اين حد نمىرسد ، چه اگر يكى از ما در اطاعت از خدا و عبادت به هر مقامى رسيده باشد ، و سپس ده درهم بدزدد ، پس از آنكه همهء شرايط لازم تحقّق يافت ، امام به بريدن دست او به عنوان كيفر و عبرت گرفتن ديگران فرمان مىدهد ، در صورتى كه اگر بنا بود كارهاى خوب گذشته او كه پاداشى بسيار بيش از اين مجازات دارد در نظر گرفته شود ، هرگز بريدن دست او جايز نمىبود » « 1 » .\r\n\r\n\r\n","description":"","footnote":"\r\n( 1 ) - همان كتاب ، ص 800 .\r\n","page_name":" 341 ","page_number":357},
  {"content":"\r\n\r\nبه عبارت ديگر از تمام كارهاى نيك مدت عمر يك انسان خوب كه در اين مسأله راجع به آن بحث شده ، كارى در برابر يك گناه كبيره بر نمىآيد . مجازات كردن او ، بدون توجّه به شايستگيهاى پيشين وى ، ضرورت دارد . بنابراين ، به گفتهء عبد الجبّار ، تفاوت مطلقى ميان گناه صغيره و گناه كبيره موجود است « 1 » .\r\nنظر مفيد دربارهء گناهان صغيره و كبيره اين است كه اختلاف آنها نسبى است .\r\nوى چنين مىگويد :\r\n« من مىگويم كه هيچ گناهى در نفس خود صغيره نيست ، بلكه نسبت به گناهى ديگر چنين است . اين مذهب اهل امامت و ارجاء است ، و بنو نوبخت رحمهم اللّه با آن مخالفند و بر مذهب خلاف آن يعنى مذهب اهل وعيد و اعتزالند » « 2 » .\r\nدر نظام عبد الجبّار ، گناهان كبيره پاداشها را نابود مىكند ، ولى گناهان صغيره چنين نيست . بنابراين نسبتى واقعى ميان كبيره و صغيره وجود ندارد . در نظام شيخ مفيد ، مفهوم احباط مشاهده نمىشود ، و به همين جهت تفاوت مطلقى كه ميان صغيره و كبيره در نزد معتزليان موجود است ، در اينجا وجود ندارد .\r\nاشاره كرديم كه اعتقاد مفيد به شفاعت اساس معارضهء او با نظريّهء وعيد معتزله است . ولى اين بدان معنى نيست كه شفاعت دليل عمده او است . بيشتر دليل اساسى آن است كه در اينجا موضعى همچون مرجئهء اختيار كرده و به آوردن براهين جدلى بر ضدّ\r\n\r\n\r\n","description":"","footnote":"\r\n( 1 ) - ولى عبد الجبار اين مطلب را اضافه مىكند كه خداى تعالى بر ما معلوم نمىكند كه چه گناهى صغيره است و چه گناهى كبيره . اگر چنين مىكرد ، در حقيقت سبب وادار كردن مردمان به ارتكاب كارهاى زشت بود ؛ چه اگر آدمى بداند كه كدام گناهان را مىتواند انجام دهد كه اثر آنها با كارهاى نيكش پاك خواهد شد ، ديگر در ارتكاب اين گونه گناهان دچار ترديد نمىشود . رجوع كنيد به شرح ، ص 635 .\r\n( 2 ) - اوائل ، ص 59 .\r\n","page_name":" 342 ","page_number":358},
  {"content":"\r\n\r\nمعتزله پرداخته است . از دو نكته‌اى كه وى بايد روشن كند ، يكى آن است كه خدا بايد به عدل خود براى هر كار نيكى كه كسى كرده پاداشى به او بدهد ، و اين مخالف نظر معتزليان است كه مىگويند كارهاى خوب و بد يكديگر را احباط مىكنند ؛ نكتهء دوم آنكه بر خدا نمىتوان ايراد گرفت كه چرا پس از آنكه مرتكب گناه كبيره را به عذاب ابدى تهديد كرد ، سخن خود را پس گرفته و او را مورد عفو قرار داده است .\r\n\r\nاطاعت مستوجب پاداش است\r\nشيخ مفيد بر آن است كه اعمال نيك بايد پاداش داده شود :\r\n« قول معتزله در وعيد ، متّهم كردن خداى تعالى است به جور و ستم كردن و دروغ شمردن اخبار او . چه آنان چنان مىپندارند كه اگر كسى مدّت هزار سال اطاعت خداى عزّ و جلّ كند و سپس به ارتكاب حرام گناه كند و توبه را به تأخير اندازد و در اين حال بميرد ، خدا براى هيچ يك از طاعتهاى وى به او پاداشى نمىدهد و همهء اعمال او را باطل مىكند و با گناهى كه كرده او را تا ابد در آتش دوزخ نگاه مىدارد و به رحمت خود يا به شفاعت آفريده‌اى او را از آن بيرون نمىآورد . و از ميان ايشان مخصوصا ابو هاشم مىگويد كه خداى تعالى كسى را در عذاب مخلّد مىدارد كه هيچ طاعتى را فروگذار نكرده و به كارى بر خلاف فرمان او نپرداخته ؛ و مرتكب هيچ كار زشتى نشده ، تنها بدان سبب كه به زعم او در زمانى آنچه را بر او واجب بوده انجام نداده است . . .\r\nبا اين همه خداى تعالى مىگويد :  « إِنَّا لا نُضِيعُ أَجْرَ مَنْ أَحْسَنَ عَمَلًا  - ما پاداش كسى را كه كار نيك كرده باشد ضايع نمىكنيم » [ قرآن ، رعد ، 30 
  ] ، و  « فَمَنْ يَعْمَلْ مِثْقالَ ذَرَّةٍ خَيْراً يَرَهُ  - پس هر كس به سنگينى ذرّه‌اى نيكى كند آن را مىبيند » [ قرآن ، زلزله ، 7 
  ] ، و  « مَنْ جاءَ بِالْحَسَنَةِ فَلَهُ عَشْرُ أَمْثالِها ، وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها  - هر كه نيكى كند ده برابر آن به او مىرسد ،\r\n\r\n","description":"","footnote":"","page_name":" 343 ","page_number":359},
  {"content":"\r\n\r\nو هر كه بدى كند جز همچند آن جزا نمىبيند » [ قرآن ، انعام ، 165 
  ] ، و  « إِنَّ الْحَسَناتِ يُذْهِبْنَ السَّيِّئاتِ ، ذلِكَ ذِكْرى لِلذَّاكِرِينَ  - نيكيها بديها را از ميان مىبرند ، اين يادآورى است براى يادآورندگان » [ قرآن ، هود ، 114 
  ] « 1 » .\r\nغرض عمدهء مفيد بيان اين مطلب است كه پاداش هر عمل نيك بايد داده شود . در جاى ديگرى هنگام بيان همين برهان وى خدا و انسان را با ادّعاهاى معارض با يكديگر مىبيند . گفتهء وى چنين است :\r\n« از عدالت به دور است كه انسانى اطاعت و معصيت كند و به سبب معصيت جاودانه در آتش بماند ولى هيچ پاداشى در مقابل اطاعت به او داده نشود .\r\nچه آن كس كه از قبول ادّعايى كه بر ضدّ خود او است مضايقه مىكند و در عين حال سخت خواستار آن است كه ادّعاى بر له او پذيرفته شود ، از عدالت به دور و ستمگر است . و خداى سبحانه و تعالى از اين منزّه است » « 2 » .\r\nدرست به همان گونه كه نافرمانى كسى از خدا سبب پيدا شدن ادّعايى براى خدا عليه او است ، به همان گونه هم فرمانبردارى وى ، به گفتهء مفيد ، ايجاد حقى براى او در مقابل خدا مىكند . از ماهيّت اين حقّ و ادّعا در زير سخن خواهيم گفت .\r\nبرهان مفيد بر روى اين مقدّمه بنا شده است كه مقدار فراوانى شر سبب احباط مقدار كوچكى از خير نمىشود . وى مىگويد :\r\n« گفتار در باطل كردن اعمال يكديگر را ( تحابط الاعمال ) .\r\nمن مىگويم كه ميان معاصى و طاعات ، و همچنين ميان ثواب و عقاب ، تحابط وجود ندارد . اين مذهب جماعتى از اماميّه و مرجئه است .\r\n\r\n\r\n","description":"","footnote":"\r\n( 1 ) - الفصول ، 83 - 282 . نيز رجوع كنيد به پيش از اين ، ص 11 - 209 .\r\n( 2 ) - « السرويّة » ، ص 64 .\r\n","page_name":" 344 ","page_number":360},
  {"content":"\r\n\r\nولى نوبختيان در آنچه گفتيم به تحابط و يكديگر را نسخ و باطل كردن اعمال معتقدند و با مذهب اعتزال موافقت دارند » « 1 » .\r\nاگر كارهاى نيكى كه يك مؤمن در سراسر زندگى خود كرده ، بتواند با مقدار بيشترى كار بد كه به وسيلهء او انجام گرفته باطل شود ، آنگاه خدا هيچ تكليفى براى آن ندارد كه جهت كارهاى خوب وى در بهشت به او پاداش دهد . و اين درست همان موضوع بحث معتزله است .\r\nعبد الجبّار مىگويد كه حتّى اگر فرض كنيم كه ثواب و عقابى كه شخص بايد به آن برسد هر دو دائمى باشد ، واقعيّت اين است كه وى نمىتواند به هر دو در يك زمان برسد ؛ تنها به يكى يا ديگرى مىتواند برسد . بنابراين از ثواب يا عقاب هر كدام كمتر است بايد با آنچه بيشتر است احباط پيدا كند « 2 » .\r\nدر سراسر اين بحث بايد به خاطر داشته باشيم كه ايمان در نظر مفيد اهميّت برتر دارد ، و استدلال وى بر اينكه هر كار نيكى شايستهء پاداشى دائمى است ماهيّت جدلى محض دارد . وى بر زمينهء تصوّر خود معتزليان با ايشان بحث مىكند تا نظر ايشان را دربارهء اختصاص دادن اهميّت بيشتر به عمل و كردار و نه به ايمان رو كند . با اين طرز استدلال مفيد مىخواهد ثابت كند كه مسأله در اين نيست كه اعمال را ، چنان كه معتزله مىگويند ، از لحاظ ارزش پاداش در برابر يكديگر وزن كنند ، بلكه بايد اعمال را در مقابل ايمان توزين كنند . و مفيد مىگويد كه هميشه غلبه با ايمان است . مؤمنى كه با گناه توبه ناشده از دنيا مىرود ، خواه آن گناه صغيره باشد يا كبيره ، از خلود در آتش رهايى خواهد يافت . ولى آن مؤمن به شفاعت پيامبر و امامان نجات پيدا مىكند . در نظام مفيد ، ولايت امامان يكى از عناصر مهمّ تشكيل دهنده ايمان است . مسلمانانى كه منكر حقوق خاندان پيامبرند ، كافر در نظر گرفته مىشوند . و نيز غير ممكن است كه شخص دوست واقعى ائمّه باشد و با وجود اين ايمان او\r\n\r\n\r\n","description":"","footnote":"\r\n( 1 ) - اوائل ، ص 57 .\r\n( 2 ) - شرح ، ص 625 .\r\n","page_name":" 345 ","page_number":361},
  {"content":"\r\n\r\nنسبت به نكات اساسى ديگر ناقص باشد . بنابراين مجبّره از فرقهء اماميّه را نيز شيخ مفيد كافر مىداند .\r\nدر نخستين نظر ، آموزهء احباط معتزله ظاهرا اين تهمت مفيد را نسبت به اعتزال كه اگر شخصى هزار سال كار نيك كرده باشد با يك گناه كبيره كه از آن توبه نكرده باشد محكوم به دوزخ است ، از آنان دور مىكند . ولى واقعا چنين نيست ، چه در طرح معتزله اختلاف مطلقى ميان كبيره و صغير وجود دارد ، و يك كبيره هميشه همهء پاداشهايى را كه شخص پيش از آن مستحقّ آنها بوده است از ميان مىبرد بنابراين پاداش سراسر يك عمر طاعت در پايان عمر با انجام دادن يك گناه كبيره زايل مىشود . و شيخ مفيد همين را خلاف عدل و ظالمانه مىداند .\r\nابو هاشم و عبد الجبّار ، مخالف با ابو على ، ميان ثواب ( پاداش ) كه محو و باطل مىشود ، و « عوض » كه شخص در مقابل رنجهايى كه در سراسر عمر ديده و نتيجهء كار بد او نبوده مستحقّ آن مىشود ، تفاوت قائلند . اگر بنا است كسى به صورت ابدى كيفر ببيند ، بر خدا است كه عوضى را كه به او مديون است در اين جهان يا در روز رستاخيز بدهد ، يا عقاب دائمى او را سبكتر كند « 1 » .\r\nچون استدلال مفيد مستلزم آن است كه هر عمل شايسته كه مؤمنى انجام مىدهد پاداشى ابدى داشته باشد ، مفهوم « عوض » او محدود به مؤمنانى مىشود كه خدا به آنان براى استفادهء ديگران سختى داده است . مفيد مىگويد كه كفّار مستحقّ هيچ عوضى نيستند ، چه هر رنجى كه آنان متحمّل آن مىشوند به عنوان جزئى از عقاب خود مستوجب آن هستند « 2 » .\r\nدر اين جهان ممكن است به مؤمنى جزئى از پاداش او و جزء يا همهء كيفرى كه شايستهء آن است داده شود . ولى هرگز نمىتواند همهء پاداشى را كه مستحقّ آن است\r\n\r\n\r\n","description":"","footnote":"\r\n( 1 ) - همان كتاب ، ص 27 - 626 . رجوع كنيد به پيش از اين ، ص 247 .\r\n( 2 ) - اوائل ، ص 90 . نيز رجوع كنيد به پيش از اين ، ص 245 .\r\n","page_name":" 346 ","page_number":362},
  {"content":"\r\n\r\nدر اين جهان دريافت كند ، چه پاداش كامل مؤمن مقتضى خلود در بهشت است « 1 » .\r\nچون مفيد مىگويد كه هر فعل طاعت شايستهء ثواب و پاداش ابدى ، بايد براى آنچه وى به نام طاعت مىخواند حدودى معيّن كند . وى همهء كفار را از امكان انجام دادن اعمالى كه سبب استحقاق در آمدن به بهشت مىشود ، خارج مىكند . گفتهء وى چنين است :\r\n« گفتار در كفّار : آيا در ايشان كسى هست كه خدا را بشناسد و بتواند از او اطاعت كند . من مىگويم كه هيچ كافر به خداى عزّ و جل نيست كه او را بشناسد ، و هيچ منكر نعمت او نيست كه اطاعت او كند .\r\nاين مذهب جمهور اماميّه و بيشتر مرجئه است . بنو نوبخت در اين باب مخالفند و چنان گمان دارند كه بسيارى از كافران به خداى عزّ و جل عارف به او هستند و در بسيارى از كارهاى خود فرمان او مىبرند ، و در مقابل آن در دنيا به پاداش و ثواب خود مىرسند . معتزله در پاره‌اى از اين گفتار با ايشان موافقند ، مرجئه در پاره‌اى ديگر » « 2 » .\r\n\r\n\r\n","description":"","footnote":"\r\n( 1 ) - المفيد ، اوائل ، ص 57 : « دربارهء وعيد همان چيز را مىگويم كه بيشتر ذكر آن دربارهء اجماع اماميه گذشت . و سپس مىگويم كه هر كس براى خدا عملى كند و به او تقرب جويد ، در برابر آن به نعمت دائمى در بهشتهاى جاودانى خواهد رسيد .\r\n« نوبختيان رحمهم اللّه بر آنند كه بسيارى از فرمانبران خدا سبحانه و تعالى در اين جهان به پاداش خود مىرسند و در سراى ديگر نصيبى ندارند . مرجئه و جماعتى از اماميه در اين قول با من شريكند » .\r\nهمان كتاب ، ص 92 . « خدا بعضى از مردمان را به طاعاتى كه كرده‌اند ، قسمتى از پاداشى را كه مستحق آنند در همين جهان مىدهد . ولى نمىتواند همهء پاداش ايشان را در اين جهان عطا كند ، چه لازم است كه جزاى مطيعان جاودانه دوام كند . و نيز ممكن است بعضى از بندگان را به سبب معصيتهايى كه كرده‌اند ، با قسمتى يا تمام كيفرى كه شايسته‌اند در همين جهان مجازات كند ، چه هر معصيتى مستحق عذاب ابدى نيست » .\r\n( 2 ) - همان كتاب ، ص 58 . وى همين عقيده را در الفصول ، ص 39 ، ابراز داشته است : -\r\n","page_name":" 347 ","page_number":363},
  {"content":"\r\n\r\nعبد الجبّار اين مطلب را كه مىتوان گفت كافرى اطاعت خدا مىكند ، نه تأييد كرده است و نه تكذيب . آنچه وى هنگام بيان و توضيح « عوض » و پاداش موقّتى براى رنج تحمل‌شدهء توسّط كسى گفته است كه بايد در دوزخ عذاب شود « 1 » ، ممكن است مربوط به كفّار بوده باشد ، و نيز امكان دارد به مؤمنى مربوط باشد كه مرتكب گناه كبيره شده است .\r\n\r\nآمرزش و عفو خدا\r\nشيخ مفيد به عنوان بخشى از برهان خود دربارهء اينكه وعيد تنها مخصوص كفّار است ، بايد ثابت كند كه در آن هنگام كه مرتكب گناه كبيره‌اى را كه مرده است مورد عفو قرار مىدهد ، نسبت به وعيد قبلى خود كه عذاب ابدى خواهد داد ، دچار انحراف و خطا نشده است . در ضمن استدلال بر ضدّ ابو القاسم بلخى چنين مىگويد :\r\n« عرب و عجم و هر انسان عاقلى عفو را پس از بيم دادن و وعيد نيكو مىشمارد و عفوكننده را نكوهش نمىكند . پس اين گفته باطل است كه عفو و بخشايش از جانب خدا با وجود وعيد او قبيح است . چه اگر چنين عملى از جانب خدا قبيح مىبود در صورتى كه در نظر هر عاقلى پسنديده است ، همچنين لازم مىآمد كه هر عملى را كه از خدا پسنديده باشد ، مرد عاقل قبيح بداند . ولى اين متناقض با عدل است و به گفتهء كسانى بازمىگردد كه به خدا نسبت اجبار و جبرى مىدهد .\r\nعلاوه بر اين ، اگر عفو حتّى با وجود همراه بودن با خلف وعد پسنديده است ،\r\n\r\n\r\n","description":"","footnote":"\r\n- « و اما دربارهء مذهب من در ارجاء ، بايد بگويم كه طاعت با كفر جمع نمىشود ، چه كافر پروردگار خود را نمىشناسد ، و چون او را نمىشناسد طاعت از او ممكن نيست . چه يك فعل تنها هنگامى طاعت است كه شخص فاعل آن را مخصوص براى كسى كه از او اطاعت مىكند به انجام رسانيده باشد . و چون نسبت به آنكه بايد فرمان او را ببرد جاهل است ، نمىتواند فعل را براى اطاعت او انجام دهد » .\r\n( 1 ) - شرح ، ص 626 .\r\n","page_name":" 348 ","page_number":364},
  {"content":"\r\n\r\nدر صورتى كه خلف نباشد به طريق اولى پسنديده خواهد بود . هنگامى كه مىگويم كه او خداى سبحانه و تعالى با وجود بيم دادن و وعيد عفو خواهد كرد ، اين را مىگوييم او با شرطى وعيد مىكند كه او را از خلف كردن در وعيدش بيرون مىآورد ، چه او حكيم است و كار بيهوده نمىكند » « 1 » .\r\nشرطى كه شيخ مفيد ، بدون نام بردن ، از آن سخن مىگويد ، اين است كه وعيد تنها در حق كفّار صورت عمل پيدا مىكند . خدا مرتكبان گناهان كبيره را به خلود در آتش تهديد مىكند - تا زمانى كه ايمان نياورده باشند .\r\n\r\nتفضّل يا ثواب\r\nعبد الجبّار نوشته است كه نزاعى در ميان معتزلهء بغداد و بصره در اين خصوص وجود داشت كه آيا مجازاتى كه خدا دربارهء گناهكاران اعمال مىكند ، حقّ او است يا وظيفه و تكليف او . بغداديان ، با استدلال بر اينكه مجازات شدن گناهكار از طرف خدا لطفى از جانب خدا است - لطف از آن جهت كه ديگران را از گناه كردن بازمىدارد - مىگفتند كه خدا مكلّف به مجازات كردن گناهكاران است . بصريان مجازات گناهكار را حقّى براى خدا مىدانستند كه اگر بخواهد مىتواند آن را ببخشد . ولى بصريان مىگفتند كه حقيقت امر اين است كه خدا آگاهى داده است كه با گناهكاران چنان كه شايستهء آنند معامله خواهد كرد . عبد الجبّار بغداديان را بدان جهت مورد انتقاد قرار داده است كه ضرورت نتيجه شدن مجازات و عقاب را براى اعمال آدمى بيش از ضرورت ثواب و پاداش مىدانستند ، چه بغداديان بر آن بودند كه خدا با جود و كرم و نه با عدل خويش مكلف به پاداش دادن مطيعان است « 2 » .\r\nشيخ مفيد ، براى جواب دادن به اين سؤال كه نعيم بهشت تفضّلى از خدا يا پاداش\r\n\r\n\r\n","description":"","footnote":"\r\n( 1 ) - الفصول ، ص 40 .\r\n( 2 ) - شرح ، ص 644 .\r\n","page_name":" 349 ","page_number":365},
  {"content":"\r\n\r\nعمل است ، ميان دو گروه مردمى كه به بهشت وارد مىشوند تمايز قائل مىشود . به گفتهء او ، يك طبقه مشتمل بر بهائم و ديوانگان و كودكان است كه در ايّام زندگى خويش مكلّف به تكليفى نبودند . اينان تنها به تفضّل الهى ساكن بهشت شده‌اند . طبقهء ديگر كسانى هستند كه مكلّف بوده‌اند ، و به همين سبب بهشت براى ايشان از جهتى پاداش عمل است و از جهتى ديگر تفضّل . گفتهء وى چنين است :\r\n« از آن جهت براى ايشان تفضّل است كه اگر آن را از آنان بازمىداشتند ستمى در حقّ ايشان نشده بود . چه نعمت و فضل و احسانى كه بيشتر خدا به آنان بخشيده بود ، بر ايشان واجب مىداشت كه شكر او كنند و فرمان او برند و نافرمانى او نكنند . بنابراين اگر پس از عمل پاداشى هم به آنان نمىداد و نعمتى نمىبخشيد ، ستمى در حقّ ايشان نكرده بود . و چون چنين است ، ثوابى كه به آنان داده تفضّل است .\r\nو اما ثواب و پاداش بودن آن بدين جهت است كه اعمال نيك ايشان بر جود [ بخوانيد « جود » به جاى « وجود » در متن چاپى 
  ] و كرم خداى تعالى نعمت بخشيدن به آنان را لازم ساخت كه نتيجه و ثوابى از كارهاى نيك ايشان است .\r\nاز اين لحاظ ثواب است ، هر چند از لحاظى ديگر كه بدان اشاره كرديم تفضّل است .\r\nاين مذهب عدّه زيادى از اهل عدل از معتزله و شيعه است ، و معتزليان بصره و جهميان و مجبّرهء پيروان ايشان با آن مخالفند » « 1 » .\r\nنكته در آن است كه به اعتقاد شيخ مفيد و معتزلهء بغداد خدا به جود و كرم و نه به عدل خود مكلّف است كه به فرمانبرداران از اوامرش در بهشت پاداش دهد . بصريان مىگويند كه خدا به عدل خود مكلّف است . در عمل اختلافى وجود ندارد ، چه خدا بنا بر هر دو نظر مكلّف است . اختلاف در طرز تصوّر وضع انسان در برابر خدا است . در طرح\r\n\r\n\r\n","description":"","footnote":"\r\n( 1 ) - اوائل ، ص 92 - 91 .\r\n","page_name":" 350 ","page_number":366},
  {"content":"\r\n\r\nبغدادى انسان حقّ مؤكّدى براى دريافت پاداش در برابر طاعت ندارد . در طرح بصرى داراى چنين حقّى است . هر دو طرف با مجبّره مخالفند كه مىگويند خدا اصلا مكلّف نيست .\r\n\r\nتوبه\r\nتوبه عقاب و كيفر وابستهء به گناه را از ميان مىبرد ، ولى در اين كه چگونه چنين مىشود ، اختلاف نظر است . شيخ مفيد مىگويد :\r\n« اماميّه بر اين امر اتّفاق كلمه دارند كه پذيرفته شدن توبه به فضل خداى عزّ و جل است . واجب عقلى نيست كه توبه شايستگى براى عقاب كارهاى گذشته را اسقاط كند . و اگر به وحى معلوم نشده بود كه توبه در حقيقت استحقاق عذاب را از ميان مىبرد ، عقلا امكان اين تصوّر وجود داشت كه توبه‌كنندگان بر شرط استحقاق عذاب باقى بمانند .\r\nاصحاب حديث با اين نظر موافقند . معتزله مخالف آنند كه توبه لزوما كيفرى را كه پيش از آن شخص توبه‌كننده مستحقّ آن بوده است از ميان مىبرد » « 1 » .\r\nمعتزله عملا در اين امر توافق نداشتند كه آيا توبه مستقيما سبب از بين رفتن كيفر مىشود .\r\nيا اين كيفيّت در نتيجهء تفضّل خدا صورت مىگيرد . اعتقاد شيخ مفيد همان اعتقاد بغداديان است كه مىگفتند خدا با تفضّل خود مجازات گناهكار را هنگام توبه كردن او محو مىكند .\r\nبصريان ، به گفتهء عبد الجبّار ، چنان معتقد بودند كه خود توبه سبب اسقاط عقاب است « 2 » .\r\nبه هر صورت ، اعتقاد مفيد آن بوده كه خدا هميشه توبهء شخص را تا زمان احتضار و مأيوس شدن شخص از زندگى مىپذيرد . توبهء در بستر مرگ ، به گفتهء او ، بنا بر آنچه در قرآن آمده مردود است ، و در اين خصوص ميان اهل علم اختلافى نيست « 3 » . آيات\r\n\r\n\r\n","description":"","footnote":"\r\n( 1 ) - اوائل ، ص 15 .\r\n( 2 ) - شرح ، 790 ؛ المغنى ، چهاردهم ، 312 .\r\n( 3 ) - اوائل ، ص 60 المفيد آياتى از قرآن را در كتاب خود نقل كرده است : سورهء نساء ، 18 ؛ سورهء مؤمنون ، 100 - 99 .\r\n","page_name":" 351 ","page_number":367},
  {"content":"\r\n\r\nقرآنى در اين موضوع روشن است ، و عبد الجبّار نظرى همچون نظر مفيد ابراز داشته است « 1 » .\r\nتعريف شيخ مفيد از حقيقت توبه چنين است :\r\n« من مىگويم كه حقيقت توبه پشيمانى از گذشته است به صورت بازگشت به خداى عزّ و جلّ . و شرط آن مصمّم شدن بر ترك بازگشت به همان گونه گناه در تمام زندگى است . پس هر كس كه در توبهء خود از گناه آنچه را كه گفتيم فراهم نكند ، تائب نيست ، حتّى اگر عملا امثال آن معاصى گذشته را تكرار نكند .\r\nاين مذهب جمهور اهل عدل است . چيزى از اماميّه در اين خصوص نمىدانم كه آن را نقل كنم . عبد السّلام جبّائى و پيروان او با اين عقيده مخالفند » « 2 » .\r\nعبد الجبّار گفته است كه پشيمانى بر گذشته ريشهء توبه است ، و تصميم دربارهء آينده شرط آن « 3 » . چون عبد الجبّار معمولا از ابو هاشم جبّائى ( كه مفيد او را به لقب عبد السّلام خوانده ) پيروى مىكند ، چنان به نظر نمىرسد كه مخالفت ابو هاشم در اين نكته بوده باشد ، كه ويراستار اوائل در حاشيهء بر فقره‌اى كه نقل شد به آن اشاره كرده است « 4 » . بلكه بايد گفت كه عدم توافق ابو هاشم در تأكيد وى بر اين امر است كه توبه بايد جنبهء عامّ و كلّى داشته باشد . وى مىگويد كه شخص بايد تنها به دليل خاص توبه نكند ، بلكه بايد بدان جهت توبه كند كه كارى كه كرده قبيح بوده است « 5 » . بنابراين كسى كه واقعا توبه مىكند ، بايد\r\n\r\n\r\n","description":"","footnote":"\r\n( 1 ) - عبد الجبار ، تنزيه القرآن عن المطاعن ( قاهره : الجمالية ، 1329 ه ق ) ، ص 81 .\r\n( 2 ) - اوائل ، ص 61 .\r\n( 3 ) - شرح ، ص 792 .\r\n( 4 ) - اوائل ، ص 61 ، حاشيهء 1 .\r\n( 5 ) - البغدادى ، الفرق بين الفرق ، ص 114 . عبد الجبار ، شرح ، ص 791 نيز همين عقيده را بدون ذكرى از ابو هاشم اظهار كرده است .\r\n","page_name":" 352 ","page_number":368},
  {"content":"\r\n\r\nعزم جزم كند كه نه تنها از آن گونهء خاصّ گناه اجتناب ورزد ، بلكه نسبت به همهء گناهان چنين باشد ، چه همهء آنها قبيح است « 1 » .\r\nشيخ مفيد در دنبالهء بحث خود در حقيقت توبه و اينكه آن عبارت از پشيمانى بر گناه يا عمل قبيح است ، چنين مىگويد :\r\nگفتار در توبهء از يك قبيح با وجود پافشارى در قبيحى همانند آن .\r\n« من مىگويم كه چنين توبه‌اى درست است ، حتّى اگر توبه‌كننده معتقد باشد كه آنچه بر آن باقى مانده و آن را ترك نمىكند قبيح است ، به شرط آنكه انگيزه‌ها براى آنچه از آن دست كشيده و آنچه در آينده بايد دربارهء آن تصميم بگيرد ، متفاوت باشد . ولى اگر انگيزه‌ها يكسان باشد ، آن وقت توبهء او درست نيست .\r\nاين مذهب همهء اهل توحيد است جز ابو هاشم جبّائى . وى بر آن است كه توبهء از قبيح ، در صورت ادامه دادن به امرى كه به اعتقاد توبه‌كننده قبيح است ، درست نيست ، حتّى اگر آنچه قبيح تصوّر شده در واقع پسنديده بوده باشد » « 2 » .\r\nعبد الجبّار ، بدون ذكر نام ابو هاشم ، مذهبى را كه مفيد مخالف مذهب خود خوانده ، مورد توضيح قرار داده و آن را از آن خود دانسته است « 3 » . اعتقاد و باور شخصى كه توبه مىكند ، اهميّت فراوان دارد . اگر به انجام دادن كارى كه قبيح است ادامه مىدهد ، در صورتى كه به اعتقاد وى آن كار خوب است ، آنگاه توبهء او بنا بر رأى عبد الجبّار درست است « 4 » .\r\n\r\n\r\n","description":"","footnote":"\r\n( 1 ) - رجوع كنيد به همان كتاب ، ص 794 ، كه در آن آمده است كه ابو هاشم ، بر ضد ابو على ، معتقد به ضرورت توبه براى همهء گناهان بوده است .\r\n( 2 ) - اوائل ، ص 62 .\r\n( 3 ) - المغنى ، چهاردهم ، 376 .\r\n( 4 ) - همان جا ، و شرح ، ص 794 .\r\n","page_name":" 353 ","page_number":369},
  {"content":"\r\n\r\nتوبه كردن براى يك نتيجه ، پيش از آنكه تحقّق پيدا كرده باشد ، به گفتهء شيخ مفيد ، درست نيست . اگر كسى علّت ضرورى آسيبى را به راه اندازد و بلافاصله از اينكه چنين كرده است پشيمان شود ، از كيفر هر دو عمل يعنى هم علّت و هم معلول پرهيز كرده است . ولى هنگامى كه معلول ضرورى تحقّق پيدا كند ، لازم است كه از آن نيز توبه كند « 1 » .\r\nهمه بر اين توافق دارند كه اگر در كار قبيحى كه شخص مرتكب شده ، كسى ديگر آسيب‌ديده است ، براى آنكه توبه درست باشد لازم است شخص هر كار را كه براى جبران خسارت آن كس ديگر لازم است انجام دهد « 2 » . هنگامى كه كسى يك مؤمن را بكشد ، جبران آن مستلزم اين است كه قاتل خود را به خانوادهء مقتول تسليم كند تا اگر بخواهند او را قصاص كنند يا ديه بگيرند يا از او درگذرند « 3 » . روشى كه مفيد بنا بر آن با يك حالت خاص روبرو مىشود ، نمايندهء ارتباط ميان عقل و وحى در كلام او است .\r\nچنين مىگويد :\r\n« و امّا در مورد كسى كه ريختن خون مؤمنان را مباح دانسته و به همين بهانه خون مؤمنى را ريخته است ، عقل مانعى براى پذيرفته شدن توبهء او نمىبيند .\r\nولى بنا بر رواياتى كه از امامان راهنما ( ع ) رسيده ، كسى كه چنين كند هرگز توفيق توبه پيدا نخواهد كرد ، و هرگز به صورتى توبه نمىكند كه كيفر از او ساقط شود : و اين با انتخاب خودى و نه به صورت مجبور شده و ناگزيرى است - چنان كه در خبر از ايشان ( ع ) روايت شده است كه حرامزاده هرگز رفتار نجيبانه پيدا نمىكند و هنگام بلوغ مؤمن واقعى نمىشود . و اگر اظهار ايمان كند ، با شكّ نسبت به آن و نفاق همراه است ، بىآنكه اعتقاد و اطاعت\r\n\r\n\r\n","description":"","footnote":"\r\n( 1 ) - اوائل ، ص 07 - 106 . دربارهء تولد رجوع كنيد به پيش از اين ، ص 231 - 225 .\r\n( 2 ) - المفيد ، اوائل ، ص 62 ؛ عبد الجبار ، المغنى ، چهاردهم ، 332 .\r\n( 3 ) - اوائل ، ص 63 .\r\n","page_name":" 354 ","page_number":370},
  {"content":"\r\n\r\nبا آن همراه باشد . و در خبر است كه خداى تعالى دربارهء گروهى از آفريدگان خود گفته است كه بازگشت ايشان به آتش است و به او ايمان نمىآورند و دست از كفر و سركشى بر نمىدارند .\r\nاجماع فقهاى اماميّه و راويان حديث ايشان چنين است ، و از متكلّمان ايشان گفتارى در اين باره نديده‌ام تا آن را نقل كنم » « 1 » .\r\nنكتهء جالب توجّه در اينجا گفتهء مفيد است به اينكه بعضى از طبقات مردم مىتوانند توبه كنند يا ايمان بياورند ، ولى قطعا موفّق به توبه نمىشوند . و اين قطعيّت مستخرج از وحى است .\r\nو اين مثال خوبى براى ارتباط شيخ مفيد با طرز تصوّر معتزلى است . وى مىتواند به صورت نظرى اين مطلب را بپذيرد ، ولى ، بنا بر وحى ، آن را انكار مىكند . و در ضمن بيان اين نظر كمال توجّه را به گفتن اين مطلب دارد كه اشخاص مورد نظر هنوز هم با انتخاب آزاد خويش عمل مىكنند . يك معتزلى هرگز روا نمىدارد كه آنچه عقلا ممكن است با روايت اين اندازه محدوديّت پيدا كند .\r\n\r\nاحاديث مربوط به آخرت و رجعت\r\nاحاديث ديگرى كه از امامان نقل شده ، جزئى از اعتقادات شيعه را دربارهء مرگ و روز قيامت و فاصلهء ميان اين دو تشكيل مىدهد . يكى از اين اعتقادات رجعت يعنى بازگشت مردگان به حيات است . مفيد مىگويد :\r\n« اماميّه بر اين امر اتّفاق دارند كه عدّهء كثيرى از مردگان پيش از روز قيامت به دنيا بازمىگردند ، هر چند ميان آنان در معنى رجعت اختلاف است .\r\n. . . . . . . . . . . . . . . . . . . . . . . .\r\nمعتزله و خوارج و زيديّه و مرجئه و اصحاب حديث در همهء آنچه گفتيم با اماميّه مخالفند » « 2 » .\r\n\r\n\r\n","description":"","footnote":"\r\n( 1 ) - همان جا ، و اين در مورد حالتى كه پيش از اين ، ص 30 - 328 ، ذكر شد قابل تطبيق است .\r\n( 2 ) - اوائل ، ص 13 .\r\n","page_name":" 355 ","page_number":371},
  {"content":"\r\n\r\nمفيد در جاى ديگر كتابش پس از آن توضيح مىدهد كه مقصود وى و اكثريّت عظيم اماميّه از رجعت چيست . اين است كه پيش از روز رستاخيز ، در زمان حضرت مهدى ( ع ) خدا دو گروه از مردگان را به زندگى و به اين جهان بازمىگرداند : هم از خوبانى كه از گناهان كبيره دورى جسته بودند ، و هم از مردمان بسيار بد . خدا دستهء اوّل را بر دستهء دوم پيروز مىكند كه از آنان انتقام مىگيرند ، و سپس هر دو دسته مىميرند و منتظر روز رستاخيز و ثواب يا عقاب ابدى خويش مىمانند « 1 » .\r\nيك معتزلى هنگام مناظرهء با مفيد به اشكالى كه در اين نظريّه وجود دارد اشاره مىكند . مىگويد كه امكان آن هست تا بدترين دشمنان شيعه همچون يزيد و شمر و ابن ملجم در صورتى كه فرصت بازگشت به روى زمين و زندگى به دست آورند ، توبه كنند و از خلود در آتش خلاص شوند . مفيد مىگويد كه در اينجا دو جواب وجود دارد : يكى اينكه ، با وجود مخالف نبودن عقل با چنين پيشامدى ، احاديث محكمى در دست است كه بنا بر آنها معلوم مىشود كه اين اشخاص بدون شك در آتش مخلّد خواهند بود . جواب دوم آن است كه خدا توبهء اين كافران را نمىپذيرد ، همان گونه كه توبهء فرعون را هم قبول نخواهد كرد . حكمت او مقتضى عدم قبول توبهء آنان است « 2 » .\r\nسپس معتزلى در جواب شيخ مفيد مىگويد كه اين عمل بدان معنى است كه خدا آنان را به كار بد كردن اغوا مىكند ، چه مىدانند كه اگر هم بخواهند راه خود را عوض كنند ، توبهء آنان پذيرفته نخواهد شد . و مفيد در پاسخ چنين گفت : چنان نيست كه گمان مىكنيد ، چه كيفرى كه پس از مرگ ديده‌اند آنان را از كار بد كردن بازمىدارد و هرگز چنان نخواهند خواست كه هنگامى كه به زندگى بازگشته‌اند كارى كنند كه بر كيفر ايشان افزوده شود « 3 » .\r\n\r\n\r\n","description":"","footnote":"\r\n( 1 ) - همان كتاب ، ص 50 .\r\n( 2 ) - مفيد ، الفصول ، ص 16 - 115 .\r\n( 3 ) - همان كتاب ، ص 117 .\r\n","page_name":" 356 ","page_number":372},
  {"content":"\r\n\r\nبار ديگر معتزلى مىپرسد كه چگونه مىتوان تصوّر كرد كسانى كه به زندگى بازمىگردند به مخالفت خود با خدا ادامه دهند ، در صورتى كه پيش از آن عذاب قبر را آزموده‌اند و مىدانند چه پيامدهاى بدى در صورت پرداختن به كارهاى بد منتظر ايشان است . و شيخ مفيد در جواب او مىگويد كه يادآورى از عذاب گذشته مانع آن نيست كه دربارهء آينده دچار ترديد شوند . آنان چنان مىانديشند كه از آن جهت از گور برخاسته‌اند كه بر دنيا حكومت كنند ، و اين رجعت را همچون بزرگداشتى براى خود تصوّر مىكنند ، و همچون در زندگى گذشته به كارهاى بد خود ادامه خواهند داد « 1 » .\r\n\r\nعذاب قبر\r\nاشعرى گفته كه دربارهء عذاب قبر اختلاف است ، و در اين باره از سه نظر ياد كرده است :\r\n« بعضى منكر آن شده‌اند ، و اينان معتزله و خوارجند . بعضى ديگر كه اكثريّت اهل اسلام را تشكيل مىدهند آن را قبول دارند . و بعضى ديگر بر آنند كه خدا ارواح را به رنج يا راحت مىرساند ، ولى بدنهايى كه در گورها قرار دارد در معرض اين رنج و راحت قرار نمىگيرد » « 2 » .\r\nمنابع اعتقاد به عذاب قبر اخبار و احاديث و تفسيرهايى از بعضى از آيات قران بر وفق همان احاديث است . دريافتى كه يك متكلّم از حقيقت انسان دارد ، در تفسير و تعبيرى كه از آن احاديث مىكند تأثير مىگذارد . شيخ مفيد ، بنا بر تصوّرى كه از ذات انسان دارد و آن را روح مىداند ، با دستهء سوم تقسيمات اشعرى سازگارى ندارد . وى مؤيّد امتحانى است كه از مرده در قبر به عمل مىآيد ، ولى مىگويد كه ثواب و عقاب در آنجا داده نمىشود . گفتهء وى چنين است :\r\n\r\n\r\n","description":"","footnote":"\r\n( 1 ) - همان كتاب ، ص 118 .\r\n( 2 ) - مقالات ، ص 430 .\r\n","page_name":" 357 ","page_number":373},
  {"content":"\r\n\r\n« گفتار در نعمت دادن يا عذاب دادن به اهل قبور : ثواب و عقاب براى ايشان از چه قرار است ، و از چه راه به ايشان مىرسد ، و شكل آن در اين احوال چگونه است .\r\nمن مىگويم كه خداى تعالى براى ايشان بدنهايى همچون بدنهايى كه در دنيا دارند مىسازد كه در آن بدنها به مؤمن ايشان نعمت ارزانى مىشود و كفّار و فاسقان عذاب مىبينند - و اين بدنها غير از بدنهاى ايشان در گورها است كه ديده مىشود و به مرور ايّام مىپوسد و از ميان مىرود .\r\nو اين [ نعمت يا رنج 
  ] در جاهايى جز گورها به ايشان مىرسد ، و بنا بر مذهب ما دربارهء نفس ادامه پيدا مىكند . و معنى انسان مكلّف در نزد من « شىء محدث قائم به نفس بيرون از صفات جواهر و اعراض است » .\r\nمرا در اين باره رواياتى از راستگويان آل محمّد ( ص ) در دست است ، و از متكلّمان امامى پيشين در اين باره چيزى نمىدانم تا آن را نقل كنم ، و ميان خود و فقهاى اماميّه و اصحاب در اين خصوص اختلافى نمىبينم « 1 » .\r\nدر روايت اهل تسنّن مربوط به آزمايش قبر نام دو فرشته به نام منكر و نكير آمده است « 2 » . روايت شيعى مفيد گسترده‌تر است . وى مىگويد :\r\n« گفتار در فرود آمدن دو فرشته بر اصحاب قبور و پرسش كردن از ايشان دربارهء اعتقاد .\r\nمن مىگويم كه اين درست است و شيعه و اصحاب حديث بر آن اجماع دارند .\r\nتوضيح كلّى آن اين است كه خدا بر كسى كه مىخواهد پس از مرگ به او نعمت ارزانى دارد ، دو فرشته به نامهاى مبشّر و بشير فرو مىفرستد . اين فرشتگان\r\n\r\n\r\n","description":"","footnote":"\r\n( 1 ) - اوائل ، ص 50 - 49 .\r\n( 2 ) - ج . ونسينك و ا . تريتن  ( A . Tritton )  ، « عذاب القبر » ، چاپ دوم دايرة المعارف اسلام ، اول ، 87 - 186 .\r\n","page_name":" 358 ","page_number":374},
  {"content":"\r\n\r\nاز او دربارهء خدايش و پيامبرانش و وليّش پرسش مىكنند ، و با همان اعتقاد راستينى كه با آن از دنيا رفته بود به آنان پاسخ مىدهد . هدف از پرسيدن فرشتگان يافتن نشانه‌اى است كه با آن شايستهء نعيم شود ، و اين نشانه را در پاسخ وى مىيابند .\r\nو خداى جلّ جلاله بر هر كس كه مىخواهد او را در برزخ عذاب كند ، دو فرشته به نامهاى ناكر و نكير فرو مىفرستد و آنها را موكّل عذاب او قرار مىدهد ، و مقصود از پرسشهاى اين دو فرشته بيرون آوردن نشانه‌هاى مستحقّ عذاب بودن او است از جوابى كه مىدهد و لكنت زبانى كه در بيان حقّ و حقيقت پيدا مىكند و اطّلاعاتى كه از بدى ايمان او خبر مىدهد ، و درماندگى و تردّدى كه در جواب گفتن نشان مىدهد .\r\nدو فرشته جز بر آنان كه از اصحاب قبور ياد كرديم فرود نمىآيند . و سؤال آنان تنها متوجّه كسانى است كه پس از مردن بدان صورت كه ياد كرديم زنده شده‌اند .\r\nو اين مذهب حاملان اخبار اماميّه است ، و در اين باب آثارى از ايشان در دست است . از متكلّمين پيش از ما در اين باب گفتارى به نظر من نرسيده است تا آن را نقل كنم » « 1 » .\r\nشيخ مفيد همين مطلب را در « المسائل السّرويّه » به صورتى اندك متفاوت نقل كرده و در آنجا نگفته است كه سرنوشت مؤمن مرتكب گناه كبيره چه خواهد بود . بنا بر اخبار و روايات ، شيخ مفيد مىگويد : « همهء مردگان در قبر عذاب نمىبينند ، بلكه آنكه كافر محض بوده چنين مىشود ؛ هر مرده به نعيم نمىرسد ، بلكه مؤمن محض چنين مىشود .\r\nديگران طرف توجّه نيستند » « 2 » .\r\nخدا نعمت دادن يا عذاب كردن در قبر را با قرار دادن روح در قالبى شبيه بدنى\r\n\r\n\r\n","description":"","footnote":"\r\n( 1 ) - اوائل ، ص 49 .\r\n( 2 ) - « السرويّة » ، ص 53 .\r\n","page_name":" 359 ","page_number":375},
  {"content":"\r\n\r\nكه شخص مرده در دنيا داشت انجام مىدهد ، و آن شخص تا زمانى كه صور اسرافيل در روز قيامت دميده شود ، در بهشت يا در جايگاه عذاب خواهد ماند « 1 » .\r\nعبد الجبّار مىگويد كه اين تهمت كه معتزله عذاب قبر را منكرند ، از سعايتى است كه ابن راوندى در حقّ آنان كرده و تنها مؤيّدش براى اين ادّعا چيزى بوده كه از ضرار بن عمر و نقل شده است كه نخست از معتزله بود و سپس به مجبّره پيوست « 2 » . ولى به علّت طرز تصوّرى كه عبد الجبّار نسبت به ماهيّت و ذات انسان داشته ، از زمان اين عذاب به يقين آگاه نبوده و آن را ميان دو نفخهء صور در روز جزا مىدانسته است « 3 » . خدا بايد براى عذاب دادن يك انسان او را زنده كند ، و مقصود عبد الجبّار از « انسان » همان تن او است . بالاخره ، در صورتى كه عبد الجبّار با قرار دادن عذاب قبر در روز قيامت از احاديث مفيد دور تر است ، در اينكه عذاب در خود قبر واقع مىشود نزديكتر است ، طرز تصور مفيد از انسان او را بر آن داشت كه عذاب قبر را در برزخ بداند . در نظر عبد الجبّار برزخ يك مكان نيست ، بلكه يك « شىء بزرگ و خوفناك » و مترادف با خود « عذاب » است « 4 » . عبد الجبّار از دو فرشتهء به نام مبشّر و بشير و وظيفهء خوب آنان نسبت به مؤمنان چيزى نگفته است .\r\n\r\nرؤيت پيامبر ( ص ) و فرشتگان در هنگام مرگ\r\nمفيد احاديث مشعر بر اين را كه محتضر محمّد ( ص ) و على ( ع ) را مىبيند ، به شناخت عقلى توجيه كرده‌اند و معنى رؤيت بصرى به آن نداده است . آنچه او به صورت عقلانى مىبيند « ثمرهء ولايت و دوست داشتن يا مشكوك بودن نسبت به ايشان است » « 5 » .\r\n\r\n\r\n","description":"","footnote":"\r\n( 1 ) - همان جا .\r\n( 2 ) - شرح ، ص 730 .\r\n( 3 ) - همان كتاب ، ص 732 .\r\n( 4 ) - همان جا .\r\n( 5 ) - اوائل ، ص 47 .\r\n","page_name":" 360 ","page_number":376},
  {"content":"\r\n\r\nو در توضيح احاديث مىگويد كه « اهل نظر و استدلال اماميّه » با آن موافقند .\r\nدربارهء رؤيت فرشتگان هنگام احتضار ، مفيد نظر خود را همان نظرى مىداند كه در مورد ديدار حضرت محمّد ( ص ) و حضرت على ( ع ) بيان كرده است . ولى از امكان ديگرى نيز سخن مىگويد كه با آن ديدن فرشتگان ميسّر مىشود و ديدار حضرت محمّد ( ص ) و حضرت على ( ع ) صورت‌پذير نيست . وى چنين مىگويد :\r\n« گفتار در اينكه شخص محتضر فرشتگان را مىبيند .\r\nگفتار من در اين خصوص همانند آن است كه دربارهء رؤيت رسول اللّه ( ص ) و امير المؤمنين ( ع ) ذكر كردم . و نيز ممكن است كه بتواند آنان را با چشم خود ببيند . بدين طريق كه خدا بر شعاع چشم او چيزى بيفزايد كه با آن ديدن بدنهاى تنك و شفّاف فرشتگان ميسّر شود ، و چنين چيزى در مورد رؤيت رسول اللّه ( ص ) و امير المؤمنين ( ع ) جايز نيست ، چه تركيب بدنهاى ايشان با بدنهاى فرشتگان اختلاف دارد .\r\nاين مذهب گروهى از متكلّمان اماميّه و بلخى از معتزله و عده‌اى از بغداديان است » « 1 » .\r\nمفيد نگفته است كه در بدن فرشتگان چه تفاوتى است كه به يارى خدا قابل رؤيت مىشوند ، و چرا خدا چنان نمىكند كه شخص محتضر بتواند حضرت محمّد ( ص ) و حضرت على ( ع ) را نيز رؤيت كند . شايد بدان سبب باشد كه تنهاى پيامبر و امامان در بهشت است « 2 » . و بنابراين در برابر شخص محتضر حضور ندارد .\r\n\r\n\r\n","description":"","footnote":"\r\n( 1 ) - همان كتاب ، ص 48 .\r\n( 2 ) - همان كتاب ، ص 45 ؛ نيز رجوع كنيد به پيش از اين ، ص 151 .\r\n","page_name":" 361 ","page_number":377},
  {"content":"\r\n\r\n\r\nروز حساب\r\nقرآن از روز شمار و توزين كردن اعمال آدميان سخن مىگويد مفيد در اين باره چنين توضيح مىدهد :\r\n« من مىگويم كه حساب موافقت بنده است با آنچه در دار دنيا به آن مأمور بوده است و به گناهكاران از اهل ايمان اختصاص دارد . و امّا كفّار را همان جزايى است كه شايستهء آنند ، و مؤمنان صالح بدون حساب پاداش خود را دريافت مىدارند . و من مىگويم كه كسانى كه مأمور حسابى هستند كه از آن ياد كردم ، عبارتند از رسول اللّه ( ص ) و امير المؤمنين ( ع ) و امامان از فرزندان ايشان عليهم السّلام به فرمانى كه از خداى تعالى به ايشان رسيده و اين را بزرگداشت و تجليل و تعظيمى براى ايشان نسبت به ساير بندگان قرار داده است .\r\nو در اين باره اخبار فراوانى به ميانجيگرى امامان راستگو ( ع ) از خداى تعالى رسيده . و خداى تعالى گفته است :  « وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  - و بگو عمل كنيد كه خدا عمل شما را مىبيند و پيامبرش و مؤمنان » [ سورهء توبه ، آيهء 105 
  ] ، كه در آن مقصود از مؤمنان ، بنا بر تفسيرى كه هيچ شكّ و شبهه‌اى در درستى آن نيست ، امامان عليهم السّلام است . . .\r\nو امّا ترازو ( ميزان ) عبارت از برابر نهادن اعمال است و اندازه گرفتن آنچه بدان شايستگى دارند . كسانى كه در آن روز توزين مىكنند ، ائمّهء آل محمّدند ( ص ) كه مأموريّت حساب با ايشان است .\r\nهمهء ناقلان حديث امامى بر اين گفته اتّفاق كلمه دارند ، و امّا از متكلّمان پيشين اماميّه سخنى در اين باره نشنيده‌ام » « 1 » .\r\nارتباط با مسئلهء شفاعت در اينجا آشكار است . حساب عبارت از توزين كردن است ، و\r\n\r\n\r\n","description":"","footnote":"\r\n( 1 ) - اوائل ، ص 52 - 51 .\r\n","page_name":" 362 ","page_number":378},
  {"content":"\r\n\r\nمؤمنى كه عصيان كرده نيازمند يارى است . از خوشبختى مؤمن امامى ، امامان مأمور آنند كه اعمال او را در مقابل آنچه شايستگى دارد توزين كنند .\r\n« صراط پلى ميان بهشت و دوزخ است كه قدمهاى مؤمنان بر آن استوار است و قدمهاى كفّار بر آن مىلغزد و از همانجا به دوزخ فرو مىافتد » « 1 » . توضيحى كه مفيد در اينجا مىدهد لفظى است و دربارهء ايمان تأكيد مىكند و هيچ سخنى از كارهاى خوب و بد نمىگويد .\r\nعبد الجبّار بر آن است كه ميزان بايد به معنى لفظى و حقيقى آن گرفته شود نه به معنى مجازى . وى مىگويد كه خدا مىتواند نور را نشانه‌اى براى طاعت و ظلمت را نشانه‌اى براى معصيت قرار دهد ، و سپس نور را در يكى از دو كفهء ترازو و ظلمت را در كفهء ديگر بگذارد . . . يا مىتواند طاعات و معاصى را در اوراقى ثبت كند و اوراق طاعت را در يك كفه و اوراق معاصى را در كفهء ديگر قرار دهد « 2 » .\r\nعبد الجبّار گفته است كه رسيدن به حساب بنده از طرف خدا ، عبارت از آن است كه « در قلب او علمى ضرورى پديد مىآورد كه استحقاق فلان مقدار پاداش و فلان مقدار كيفر دارد » « 3 » . توجّه عمدهء عبد الجبّار در اينجا بيان اين مطلب است كه چنين حسابرسى ممكن است در ظرف مدّت يك آن صورت گيرد ، و اينكه خدا به گفتهء قرآن « سريع الحساب » است اثبات شود . توضيح عبد الجبّار در اينجا بدان منظور است كه روايات را از آنكه به صورت مجاز و استعاره مورد تفسير قرار گيرند برهاند . تفاوت آشكارى كه ميان توضيح او و توضيح شيعيان ديده مىشود ، آن است كه عبد الجبّار به مسئلهء شفاعت اشاره‌اى نكرده است .\r\nصراط نيز در نوشتهء عبد الجبّار به معناى لفظى آن گرفته شده است . با اين همه\r\n\r\n\r\n","description":"","footnote":"\r\n( 1 ) - همان كتاب ، ص 51 .\r\n( 2 ) - شرح ، ص 735 .\r\n( 3 ) - همان كتاب ، ص 736 .\r\n","page_name":" 363 ","page_number":379},
  {"content":"\r\n\r\nوى به دقّت منكر ريزه‌كاريهايى است كه اصحاب حديث در خصوص باريكى و برندگى اين راه و شكل گذشتن از آن نقل كرده و آن را وسيلهء آزمايش و تشخيص ميان مؤمن و كافر قرار داده‌اند « 1 » .\r\nقرآن نيز از سخن گفتن اندامها و گواهى دادن آنها در روز شمار سخن گفته است « 2 » .\r\nشيخ مفيد اين را به معناى لفظى نمىگيرد . گفتهء وى چنين است :\r\n« گفتار در سخن گفتن اندامها ( جوارح ) و گواهى دادن آنها .\r\nمن مىگويم كه آنچه در قرآن در اين خصوص آمده ، بنا بر استعاره است نه بنا بر حقيقت ، درست به همان گونه كه خدا گفت :  « ثُمَّ اسْتَوى إِلَى السَّماءِ وَ هِيَ دُخانٌ . فَقالَ لَها وَ لِلْأَرْضِ ائْتِيا طَوْعاً أَوْ كَرْهاً ، قالَتا أَتَيْنا طائِعِينَ  - سپس به آسمان پرداخت و آن دود بود . پس به آن و به زمين گفت خواه ناخواه بياييد ، گفتند فرمانبرداران آمديم » [ سورهء فصّلت ، آيهء 11 
  ] كه در حقيقت زمين و آسمان سخن نگفتند .\r\nو اين مذهت ابو القاسم بلخى و گروهى از اهل عدل است . بسيارى از معتزله و همهء مشبّهه و مجبّره با آن مخالفند » « 3 » .\r\nولى عبد الجبّار منكر آن است كه گواهى دادن اندامها استعاره باشد . وى در اين باره دو توضيح ممكن پيشنهاد كرده است : يكى آنكه خدا سخن گفتن را در جوارح مىآفريند ، و ديگر اينكه هر يك از اندامها را به صورت موجودى در مىآورد كه بر ضدّ او گواهى مىدهد . وى نوشته است كه ابو هاشم تفسير دومى را رد كرده و طرفدار تفسير اوّلى بوده است « 4 » .\r\nمفيد و عبد الجبّار هيچ يك اين حديث را كه مرده از گريستن كسانش معذّب\r\n\r\n\r\n","description":"","footnote":"\r\n( 1 ) - همان كتاب ، ص 737 .\r\n( 2 ) - قرآن سورهء نور ، 24 ؛ سورهء يس ، آيهء 65 .\r\n( 3 ) - اوائل ، ص 04 - 103 .\r\n( 4 ) - شرح ، ص 732 .\r\n","page_name":" 364 ","page_number":380},
  {"content":"\r\n\r\nمىشود ، به صورت لفظى تعبير و توضيح نكرده‌اند . شيخ مفيد چنين گفته است :\r\n« من مىگويم كه اين جور و ستم است و با عدل و حكمت خداى تعالى سازگار نيست . حديث مربوط به آن تنها بدين صورت است كه پيامبر ( ص ) بر يك يهودى مرده گذشت كه كسانش بر او مىگريستند . گفت : « آنان بر او مىگريند و او عذاب مىشود » ، و نگفت كه به سبب گريه كردن كسانش معذّب است .\r\nاين مذهب همهء اهل عدل است . اهل قدر و اجبار با آن مخالفند » « 1 » .\r\nعبد الجبّار بر آن است كه معنى اين روايت همان است كه مرده با گريستن كسانش معذّب مىشود . ولى آن را چنين تعبير مىكند كه اين عذاب ديدن در صورتى است كه وصيّت كرده باشد تا بر او نوحه‌سرايى و زارى كنند « 2 » .\r\nاز اين بخش معلوم مىشود كه عبد الجبّار ، كه در حقيقت نمايندهء مكتب بصره است ، بيش از شيخ مفيد معتقد به تفسير و تعبير لفظى احاديث مربوط به آخرت و معاد بوده است .\r\n\r\nخلاصه\r\nشيخ مفيد مىگويد كه تنها كافران در آتش مخلّدند . چون قسمت اساسى آدمى روح است ، ممكن است به مردگان بدنهايى موقّتى داده شود كه در آن در فاصلهء ميان مرگ و رستاخيز پاداش ببينند يا به كيفر رسند . مؤمنان امامى كه در ادّعاى خود صادق باشند ، ممكن است در برزخ تصفيه و پاك شوند ، يا به حالت مرگ تا روز رستاخيز باقى مانند .\r\nدر روز جزا حتّى گناهان كبيره مؤمنان به شفاعت پيغمبر و امامان و اماميانى كه\r\n\r\n\r\n","description":"","footnote":"\r\n( 1 ) - اوائل ، ص 104 .\r\n( 2 ) - شرح ، ص 732 .\r\n","page_name":" 365 ","page_number":381},
  {"content":"\r\n\r\nخود مرتكب گناهان كبيره نشده‌اند ، بخشيده مىشود . شيخ مفيد براى تأييد نظر خود كه هيچ مؤمنى جاودانه در آتش نخواهد ماند ، بر ضدّ معتزله چنين استدلال مىكند كه اعمال نيك و بد يكديگر را از ميان نمىبرند ، و خدا هنگامى كه بندگان را مىبخشد خلف وعده‌اى نمىكند .\r\nتوبهء گناهكاران ، به سبب جود و كرم خدا وسيلهء مورد عفو قرار گرفتن آنان مىشود ، نه آن گونه كه بصريان گفته‌اند مستقيما به سبب عدل الهى . توبه براى گناهى كه به انگيزهء خاص صورت گرفته پذيرفته مىشود ؛ دليل آن ، به گفتهء عبد الجبّار و ابو هاشم ، اين ملاحظهء كلّى نيست كه گناه قبيح است . شخصى كه مؤمنى را بكشد و عمل خود را حق بداند ، هرگز موفّق به توبه نخواهد شد . و اين مطلب از روى احاديثى كه از امامان رسيده معلوم مىشود نه به گواهى عقل و استدلال .\r\nدر زمان حضرت مهدى ( ع ) اشخاص بسيار خوب و بسيار بد به زندگى رجعت داده مىشوند تا بار ديگر با هم به مبارزهء نهايى برخيزند . لااقل بعضى از مردمى كه در قبر هستند ، پيش از رستاخيز در بدنهاى موقّتى به نعمت مىرسند يا گرفتار عذاب مىشوند .\r\nشيخ مفيد منكر آن است كه شخص مشرف به مرگ بتواند حضرت محمّد ( ص ) و حضرت على ( ع ) را ببيند . با وجود اين گفته است كه خدا مىتواند كارى كند كه اشخاص در حال مرگ بتوانند فرشتگان را ببينند . در روز حشر حضرت محمّد ( ص ) و حضرت على ( ع ) و امامان ديگر عليهم السلام ترازوها را به كار مىاندازند و سرنوشت مؤمنان گناهكار را معيّن مىكنند . صراط توسّط مفيد صورت لفظى تفسير شده ، ولى سخن گفتن اندامها و گواهى دادن آنها را مفيد استعاره دانسته است . عبد الجبّار ميزان و تكلّم جوارح هر دو را به معناى حرفى و حقيقى الفاظ تعبير كرده است نه به صورت استعاره و مجاز .\r\nكليد آموزهء شيخ مفيد دربارهء وعد و وعيد ، اعتقاد شيعه است به شفاعت پيامبر و امامان حتّى براى مؤمنانى كه مرتكب گناهان كبيره شده‌اند . وى در اين مورد مستقيما با اصل اساسى كلام معتزلى معارضه دارد .\r\n\r\n","description":"","footnote":"","page_name":" 366 ","page_number":382},
  {"content":"\r\n\r\n\r\nفصل يازدهم مسائل فقهى و شرعى\r\nعلوم كلام و فقه چنان نيستند كه در قسمتهايى از ميدان بحث خود يكديگر را بپوشانند ، بلكه در حاشيهء يكديگر قرار گرفته‌اند . و چون شيخ مفيد در آن واحد هم فقيه بوده و هم متكلّم ، تحقيقى در علم كلام وى شايسته است كه با توجّهى به ديدگاههاى فقهى او همراه باشد « 1 » .\r\nاين فصل مشتمل بر سه بخش خواهد بود . در بخش اوّل كه به بيان وضع فقهى اماميّه اختصاص دارد ، از مذهب شيخ مفيد دربارهء امر به معروف و نهى از منكر و تقيّه و حدود همكارى مجاز با فاسقان سخن خواهيم گفت . بخش دوم كه در آن از ريشه‌هاى فقه بحث خواهيم كرد ، به اعتقادات مفيد دربارهء معانى ظاهرى و باطنى و گفتارهاى مبهم و متشابه و اجماع و قياس و نقد حديث و نسخ احكام فقهى اختصاص دارد . در بخش سوم\r\n\r\n\r\n","description":"","footnote":"\r\n( 1 ) - براى اطلاع از نخستين پيدايش و گسترش علم فقه اماميه ، رجوع كنيد به ر .\r\nبرونشويگ ، « اصول الفقه امامى در مرحلهء قديم آن ( قرنهاى دهم و يازدهم ) » ، در تشيع امامى ، ص 13 - 201 ، مخصوصا ص 08 - 204 كه در آن از شيخ مفيد سخن رفته است .\r\n R . Brunschwig , Le Shi'isme Imamite . \r\nبراى تحقيق در فقه امامى در مراحل پيشرفته‌تر آن ، رجوع كنيد به محسن الامين ، اعيان الشيعة ( دمشق : مطبعة ابن زيدون ، 1944 و بعد ) ، اول ، بخش 2 ، 95 - 265 ؛ و ه . لوشنر ، مبادى اعتقادى فقه شيعى « تحقيقات قضائى ارلانگر » ، نهم ؛ كولونى : هيمانز ، 1971 ) .\r\n H . Loschner , Die dogmatischen Grundlagan des si'itischen Rechts ( « Erlanger Juristische Abhandlungen , » IX ; Cologne : Heymanns ) . \r\n","page_name":" 367 ","page_number":383},
  {"content":"\r\n\r\nنمونه‌اى از روش مفيد در نقد و خرده‌گيرى بر آثار دو فقيه امامى ، ابن بابويه و ابن جنيد اسكافى بحث خواهيم كرد .\r\n\r\nوضع فقهى اماميّه\r\nدر فصل « اسماء و احكام » ديديم كه شيخ مفيد به تمايز ميان ايمان و اسلام قائل شده و مفهوم اسلام را وسيعتر از مفهوم ايمان گرفته بود . و براى هر يك از اين دو مخالفى مخصوص به آن وجود دارد . مخالف اسلام « كفر ردّة » است به معناى بازگشت آشكار از شريعت اسلام . مخالف ايمان « كفر ملّة » است كه در آن شخص تابع قانون اسلام است هر چند ايمان به معنى واقعى كلمه ندارد . و چنان كه ديديم يكى از موضوعات اساسى ايمان پذيرفتن حقوق حضرت على ( ع ) و اخلاف وى در منصب امامت است .\r\nدربارهء احكام اراضى نظر شيخ مفيد بدين صورت بيان شده است :\r\n« گفتار در حكم سرزمين ( دار ) .\r\nمن مىگويم كه حكم دار وابسته به وضعى است كه در آن سرزمين غلبه با آن است . هر جا كه كفر در آن غالب باشد ، سرزمين كفر ( دار الكفر ) است ، و هر جا كه غلبه با ايمان است دار الايمان است ، و هر جا كه اسلام در آن غالب باشد نه ايمان ، دار اسلام . خداى تعالى در وصف بهشت گفته است :  « وَ لَنِعْمَ دارُ الْمُتَّقِينَ  - و چه نيكوست سراى پرهيزكاران » « 1 » ، هر چند در آن كودكان و ديوانگان نيز جاى دارند ؛ در وصف دوزخ گفته است :  « سَأُرِيكُمْ دارَ الْفاسِقِينَ  - به زودى سراى بدكاران و نافرمانان را به شما خواهم نمود » « 2 » ، هر چند در آن فرشتگان فرمانبر نيز وجود دارند ، كه در هر دو مورد به آنچه غلبه با آن بوده حكم كرده است . و من به همين جهت مىگويم كه هر بخش از بلاد\r\n\r\n\r\n","description":"","footnote":"\r\n( 1 ) - سورهء نحل ، آيهء 30 .\r\n( 2 ) - سورهء اعراف ، آيهء 145 .\r\n","page_name":" 368 ","page_number":384},
  {"content":"\r\n\r\nاسلام كه شرايع اسلام جز به امامت آل محمّد ( ص ) در آن روان باشد ، دار اسلام است نه دار ايمان ؛ و هر بخش از بلاد اسلام ، خواه با جمعيّت زياد و خواه با جمعيّت كم ، كه در آن شرايع اسلام همراه با اعتقاد به امامت آل محمّد ( ص ) وجود داشته باشد ، آنجا دار اسلام و دار ايمان هر دو است .\r\nبه اعتقاد من ممكن است سرزمينى ، در عين اينكه دار اسلام است ، دار كفر ملّت نيز باشد ، ولى ممكن نيست كه سرزمينى دار ايمان و دار كفر ملّت هر دو باشد .\r\nاين مذهب گروهى از ناقلان اخبار از شيعهء آل محمّد ( ص ) است . و بسيارى از معتزليان با مقدّمات و اصول آن كه ياد كردم موافقت دارند » « 1 » .\r\nاين توصيف مشتمل بر تناقضى اندك و شايد تعمّدى است كه نشان دهندهء تزلزل سياسى در روزگار شيخ مفيد بوده است . وى در بحث كلّى خود گفت كه حكم سرزمين وابستهء به امرى است كه در آن غلبه دارد . تشخيص تفاوت ميان سرزمين در زير حكم اسلام با سرزمين در زير حكم غير اسلام آسان است . ولى هنگامى كه مفيد به تمايز گذاشتن دقيقتر در داخل بلاد اسلامى ، يعنى ميان دار اسلام و دار ايمان پرداخت ، ملاك وى ديگر آنچه غلبه با آن است نبود ، بلكه ملاك ظواهر بود . مثلا ناحيه‌اى را كه در آن عدّهء قابل توجّهى شيعه باشند كه از فقه اماميّه تبعيّت مىكنند ، بايد ناحيهء ايمان محسوب داشت .\r\n\r\nامر به معروف و نهى از منكر\r\nمسأله‌اى بسيار عملى براى مؤمن امامى كه بعد از غيبت امام دوازدهم زندگى مىكند ، تكليف وى در روان كردن شريعت است . مذهب مفيد در اين باره ملايم بود و چندان با مذهب اهل تسنّن ( با كنار گذاشتن معتزله و خوارج ) اختلاف نداشت . نخست اين تكليف را وى تكليفى اجتماعى و واجب كفائى ( فرض على الكفاية ) مىداند . كسى در اجتماع\r\n\r\n\r\n","description":"","footnote":"\r\n( 1 ) - اوائل ، ص 71 - 70 .\r\n","page_name":" 369 ","page_number":385},
  {"content":"\r\n\r\nبايد با سخن به نيكى اندرز و فرمان دهد و از بدى جلوگيرى كند : در آن هنگام كه مرتكب كار بد از طريق ديگرى نتواند راه درست و راست را تشخيص دهد ، يا در آن هنگام كه به دلايل كافى مىتوان فرض كرد كه سخن گفتن در آن مورد مطابق مصلحت عامّه است .\r\nو امّا اقدام عملى براى مجبور كردن كسى به انجام وظيفه يا بازداشتن او از بىحرمتى نسبت به قانون شرع كارى است بر عهدهء سلطان و دستگاه ادارى و انتظامى كشور كه عملا قدرت را در دست دارد ، يا كسى كه دستگاه دولتى او را مخصوصا به اين سمت منصوب كرده است . مفيد چنين مىگويد :\r\n« گفتار در امر به معروف و نهى از منكر .\r\nمن مىگويم كه امر به معروف و نهى از منكر با زبان واجب كفايى است به شرط آنكه بدان نياز باشد ، و اين در صورتى است كه بر كسى كه علم بر خوبى و بدى كار ندارد و جز از اين راه نمىتواند به چنين علمى برسد ، حجّت تمام شود ، يا علم يا گمان غالب حاصل آيد كه چنين كارى مصلحت است .\r\nولى دست گشودن در اين كار [ و متوسّل به نيرو شدن 
  ] متعلّق به سلطان است كه اين حقّ خود را به كسى كه برمىگزيند و او را به استفادهء از نيرو مجاز مىسازد ، تفويض مىكند . و تغيير دادن اين شرطها روا نيست . و اين مذهبى است وابستهء به اعتقاد به عدل و امامت نه به چيزى ديگر » « 1 » .\r\nبا آنكه همهء مسلمانان ، حتّى مرجئه « 2 » ، به تكليف امر به معروف و نهى از منكر معتقد بودند ، در تفسير آن ميان ايشان اختلاف فراوان وجود داشت . مرجئه بر آن بودند كه بايد از كارهاى بد و منكر با زبان جلوگيرى كرد ، ولى فرد مسلمان را از اين منع\r\n\r\n\r\n","description":"","footnote":"\r\n( 1 ) - همان كتاب ، ص 98 .\r\n( 2 ) - اعتقاد نامهء مرجئه ، « فقه اكبر اول » ، اين اصل را در مادهء دوم خود آورده است .\r\nرجوع كنيد به ونسينك ، اعتقادنامه اسلامى ، ص 103 .\r\n","page_name":" 370 ","page_number":386},
  {"content":"\r\n\r\nمىكردند كه جز براى دفاع از جان در مقابل مسلمان ديگر شمشير به دست گيرد « 1 » . امّا معتزله بر آن بودند كه هر جا لازم و ممكن باشد ، بايد از زور استفاده شود . اشعرى چنين نوشته است : « معتزله ، جز الأصمّ ، بر وجوب امر به معروف و نهى از منكر با امكان و قدرت ، به زبان و دست و شمشير به هر صورت كه از عهده برآيند ، اجماع كرده‌اند » « 2 » .\r\nعبد الجبّار نوشته است كه اختلاف ميان ابو على و ابو هاشم تنها دربارهء منبع و منشأ اين تكليف شرعى است . ابو على اين منشأ را عقل مىدانست و ابو هاشم آن را به وحى وابسته مىشمرد . عبد الجبّار با ابو هاشم موافق است و ميان تكليف در امر به معروف و تكليف در نهى از منكر تمايزى قائل شده است . به گفتهء وى ، ما تنها موظّفيم كه به نيكى سفارش كنيم و فرمان دهيم ، ولى مجبور به استفادهء از قوّه براى اين منظور نيستيم . مثلا هيچ كس موظّف نيست كه شخصى را كه خود مايل نيست ، براى گذاردن نماز واجب به مسجد بكشاند .\r\nولى براى جلوگيرى از كار زشت وضع تفاوت پيدا مىكند . مثلا ، هنگامى كه بر يك شراب‌خوار تسلّط پيدا مىكنيم ، در صورتى كه نهى از منكر زبانى ما در او مؤثّر نيفتد ، مكلّفيم كه از زور استفاده كنيم . علاوه بر اين ، چنين وظيفه‌اى مخصوص افراد است نه جامعه و امّت « 3 » .\r\n\r\nتقيّه\r\nامر به معروف و نهى از منكر به اجبارى كردن اجراى دستوراتى مربوط مىشود كه همهء مسلمانان آنها را پذيرفته‌اند . اعتقادات خاصّ شيعهء اماميّه مسئلهء ديگرى است .\r\n\r\n\r\n","description":"","footnote":"\r\n( 1 ) - رجوع كنيد به شعر ثابت بن قطنة در كتاب الاغانى ، به نقل فان‌فلوتن  ( Van Vloten )  ص 163 - 162 .\r\n( 2 ) - مقالات ، ص 278 .\r\n( 3 ) - شرح ، 45 - 744 .\r\n","page_name":" 371 ","page_number":387},
  {"content":"\r\n\r\nفرد امامى ، علاوه بر اين كه موظّف نيست اين اعتقادات خاص را به افراد ديگرى كه از فرقهء او نيستند تحميل كند ، غالبا مجاز و حتّى گاه وظيفه‌دار است كه با پنهان داشتن و كتمان اين اعتقادات جان خود را حفظ كند .\r\nشيخ مفيد گفته است كه جواز يا وجوب كتمان اعتقاد بسته به اوضاع و احوال است . وى مىگويد :\r\n« گفتار در تقيّه .\r\nمن مىگويم كه هنگامى كه بيم از دست رفتن جان باشد ، تقيّه جايز است ، و نيز در حالت بيم داشتن بر مال يا گونه‌هاى ديگر از مصلحت‌انديشى نيز تقيّه جايز است . و من مىگويم كه گاه تقيّه عنوان تكليف و وظيفه پيدا مىكند و به صورت واجب شرعى درمىآيد ، و در پاره‌اى اوقات ديگر تنها جايز است و واجب نيست . گاه هست كه تقيّه كردن بهتر از ترك آن است ، و گاه ترك آن بهتر است ، هر چند فاعل آن معذور و بخشنده است و نكوهش نمىشود .\r\nفصل . و من مىگويم كه آن در گفته‌ها هنگام ضرورت ، جايز است ، و شايد به سبب گونه‌اى از لطف و مصلحت واجب شود . ولى نمىتوان در افعال آن را چندان گسترش داد كه به كشتن مسلمانان بيانجامد ، و چنين است در آنچه به يقين يا احتمال قوى مىدانيم كه مايهء تباهى مسلمانان مىشود .\r\nو اين مذهبى است كه از اصول اهل عدل و مخصوصا اهل امامت استخراج مىشود ، نه معتزله و زيديّه و خوارج يا اهل تسنّنى كه به نام اصحاب حديث خوانده مىشوند » « 1 » .\r\nتنها حدّ عملى كه شيخ مفيد براى تقيّه قرار مىدهد ، پرداختن به كارى است كه سبب كشتن يك مؤمن شود كه دين خود را پنهان كرده است .\r\n\r\n\r\n","description":"","footnote":"\r\n( 1 ) - اوائل ، ص 97 - 96 .\r\n","page_name":" 372 ","page_number":388},
  {"content":"\r\n\r\nمذهب تقيّه ارتباط نزديك با اعتقاد به غيبت امام دوازدهم دارد . در واقع خود غايب شدن امام سرمشقى براى مؤمن است كه بتواند اعتقاد قلبى خويش را كتمان كند ، شيخ مفيد در پاسخ به اعتراض معتزله و ديگران دربارهء نياز امام به غيبت ، به اين قاعدهء اماميّه دربارهء رفتار در ايّام غيبت اشاره كرده است . اعتراض آن است كه يازده امام نخستين با وجود آنكه در معرض هر گونه شكنجه‌هاى سخت بودند ، هرگز غيبت نكردند ، در صورتى كه اكنون كه اماميّه نيرومندتر و پرشمارترند امام غايب شده است ؛ بنابراين امام دوازدهم دليل شايسته‌اى براى پنهان زيستن ندارد « 1 » .\r\nجواب شيخ مفيد به اين اعتراض آن است كه وضع يازده امام نخستين با وضع امام دوازدهم كاملا متفاوت بوده است ، چه آنان آشكارا به تقيّه سفارش مىكردند و شورش بر ضدّ فرمانروايان زمان را مجاز نمىشمردند و كسى را كه به چنين اعمالى دست مىزد سرزنش مىكردند . بنابراين ، آنان و پيروانشان مىتوانستند در صلح و آرامش زندگى كنند . از طرف ديگر ، عموما اين مطلب دانسته است كه امام دوازدهم ، هنگامى كه ظهور كند ، بر ضدّ فرمانروايان نابكار زمان خود قيام خواهد كرد . چون مهدى ( ع ) بيايد ، ديگر تقيّه بر شيعيان روا نيست و همه كس اين را خواهد دانست و بنابراين مصلحت همهء كسانى كه اكنون حكومتها را به دست دارند در آن است كه اگر فرصت پيدا كنند امام دوازدهم را بكشند تا وضع و قدرت خود را نجات دهند . بنابراين واجب است كه امام دوازدهم در غيبت زندگى كند ، تا آن زمان كه صلاح در آن باشد كه به فرمان خدا با شمشير ظهور كند و بديها را از جهان براندازد « 2 » .\r\n\r\n\r\n","description":"","footnote":"\r\n( 1 ) - شيخ مفيد ، خمس رسائل ، نامهء چهارم ، ص 2 .\r\n( 2 ) - همان كتاب ، ص 3 - 2 . « هيچ يك از پدران وى مكلف به قيام با شمشير و برانداختن تقيه و گرد آوردن هواخواهان در پيرامون خويش نبودند . و همهء اينها كارهايى است كه امام زمان ما بايد به انجام برساند . پدران وى به شيعيان خود دستور مىدادند كه در برابر دشمنان خويش تقيه كنند ، و با ايشان روابط اجتماعى داشته باشند و در اجتماعات ايشان\r\n","page_name":" 373 ","page_number":389},
  {"content":"\r\n\r\nظهور مهدى ( ع ) با علايم غير قابل اشتباه آسمانى همچون توقّف خورشيد نيمروز و برخاستن عدّه‌اى از مردگان از گورها به اطلاع همگان خواهد رسيد . تا زمانى كه چنين حادثه‌اى اتّفاق نيفتد ، وظيفه شيعهء امامى آن است كه از فرمانروايان زمان خود فرمانبردارى كند .\r\n\r\nهمكارى با فاسقان و ظالمان\r\nدر زمان حاضر ، كه مؤمن در حال صلح و آرامش در زير فرمان حكومتى غير عادل زندگى مىكند ، سؤالى كه پيش مىآيد اين است كه تا چه حدودى مجاز به همكارى\r\n\r\n\r\n","description":"","footnote":"\r\nحاضر شوند . علنا شيعيان خود را از شمشير كشيدن بر روى دشمنان و از برانگيختن ديگران به چنين كارى منع مىكردند . به جاى آن ايشان را به امام منتظرى وعده مىدادند كه از اخلاف ائمه است و در آخر الزمان ظهور خواهد كرد . به دست او است از بدبختى نجات خواهد يافت و احيا و هدايت خواهد شد .\r\n« هنگامى كه وى ظهور كند ، ديگر تقيه مجاز نخواهد بود . فرشتگان در آسمانها ظهور او را به نام بر همگان به بانك بلند خبر خواهند داد ؛ جبرئيل و ميكائيل مردمان را به بيعت كردن با او مىخوانند . پيش از آنكه ظاهر شود ، علامات رستاخيز در زمين و آسمان آشكار خواهد شد . و چون او ظهور كند ، مردگان زنده خواهند شد . . .\r\n« چون بر سلاطين و اميران فرمانرواى در زمان نياكان وى آشكار بوده است كه امامان وظيفه‌اى به قيام مسلحانه ندارند ، و از هر آشوبى در ميان پيروان خود جلوگيرى مىكنند و دربارهء مذهب خود به آنان دستور پيروى از تقيه مىدهند و دست و زبان خود را نگاه مىدارند ، اين فرمانروايان ايمنى زندگى ايشان را تأمين كردند » .\r\nنيز رجوع كنيد به همان كتاب ، نامهء اول ، ص 13 . جواب به اين پرسش اصولا همان است كه ذكر شد ، ولى علايم ظهورى كه مؤمن با ديدن آنها بايد تقيه را كنار بگذارد ، گسترده‌تر است : « آنان بر اين عقيده‌اند كه قيام مسلح زمانى مجاز است كه خورشيد نيمروز در وسط آسمان متوقف شود ، و صدايى از آسمان بشنوند كه هر كس را به نام خودش مىخواند ، و زمين بيداء فرو رود و منخسف شود ، كه در اين هنگام آخرين امام با شمشير ظهور خواهد كرد » .\r\n","page_name":" 374 ","page_number":390},
  {"content":"\r\n\r\nبا ستمكاران است . مفيد در اين خصوص شش حالت متمايز تشخيص داده است :\r\n« گفتار در يارى كردن به ستمگران و نمايندگان و پيروان ايشان ، و سود بردن از ايشان و بهره‌مندى از اموالشان .\r\n[ ا 
  ] من مىگويم كه يارى كردن به ستمگران در راه حق و به انجام رسانيدن آنچه بر ايشان واجب است ، جايز است و گاه واجب مىشود .\r\n[ ب 
  ] و امّا مدد كردن به ايشان در ستمگرى و تعدّى ممنوع است و با اختيار پرداختن به آن روا نيست .\r\n[ ج 
  ] و امّا همكارى كردن با ايشان ، تنها براى كسى جايز است كه از امام زمان اجازه داشته باشد و بنابر شرايطى كه او معيّن كرده است عمل كند . و اين مخصوص به اماميّه است نه ديگران به دلايلى كه شرح آنها در اينجا به درازا مىكشد .\r\n[ د 
  ] و امّا پيروى از ايشان عيبى ندارد ، به شرط آنكه ظاهر آن مايهء زيان اهل ايمان نباشد و سبب معصيت نشود .\r\n[ ه 
  ] و امّا اكتساب و سود بردن از ايشان ، به شرايطى كه ذكر كرديم جايز است . و بهره‌مند شدن از اموال ايشان ، هر چند آلوده باشد ، مخصوصا بر كسانى از مؤمنان كه ياد كرديم جز ديگران ، حلال است .\r\n[ و 
  ] و امّا اموالى كه در دست ايشان است ، اگر درست معيّن باشد كه فلان مال از فلان كس است ، بر هيچ كس روا نيست كه به اختيار در چيزى از اين گونه مال تصرّف كند ، و اگر ناگزير شد همچون كسى است كه از روى اضطرار گوشت مرده يا خون مىخورد كه نبايد در آن ، چنان كه بيان كرديم ، زياده روى كند .\r\nاين مذهب مختصّ به اهل امامت است ، و من در ميان ايشان كسى را كه موافق با مخالفان اين مذهب باشد نيافته‌ام » « 1 » .\r\n\r\n\r\n","description":"","footnote":"\r\n( 1 ) - اوائل ، ص 99 .\r\n","page_name":" 375 ","page_number":391},
  {"content":"\r\n\r\nاين مسأله كه ثروتى كه از راه مشروع يا نامشروع كسب شده در خصوص برائت ذمّه يا عدم برائت ذمّه در پرداخت زكات به وسيلهء آن ، داراى نتايجى مهمّ است « 1 » .\r\nبه چنين شخصى كه بيشتر به وضع او اشاره شده ، گفته‌اند كه وى به اجازه و راهنمايى امام زمان خود نيازمند است . ولى دشوارى حقيقى ، كه شيخ مفيد در اينجا از آن اجتناب كرده ، اين است كه امام زمان در دسترس نيست . از وضع ديگرى كه شخص مؤمن بايد اختيار كند ، در بخش دوم زير عنوان اجتهاد سخن خواهيم گفت .\r\n\r\nريشه‌هاى فقه\r\nبه گفتهء شيخ مفيد ، منابع شريعت وحى سه است : قرآن ، سنّت ، و گفتار ائمّه . گفتهء وى چنين است :\r\n\r\n\r\n","description":"","footnote":"\r\n( 1 ) - همان كتاب ، ص 99 - 98 : « گفتار دربارهء اينكه اگر كسى با مال حرام كار واجبى را به انجام رسانيد ، آيا اين واجب از او ساقط مىشود يا نه ؟\r\n« من مىگويم كه واجبات خداى تعالى براى كسى كه در اجراى آنها تخلفى از اجراى اوامر او كرده است اجرا شده به حساب نمىآيد . چه مقصود فرمانبردارى به صورتى است كه شايستهء پاداش باشد ، پس چون مكلف از حد و رسم تجاوز كند و فعل واجب را به صورتى كه ممنوع شده به انجام رساند ، گناهكار و نافرمان و مستوجب كيفر و سرزنش خواهد بود ، و محال است كه واجبات خداى تعالى معاصى ، و تقرب جستن به او خلاف آن ، و آنچه مايهء پاداش است چيزى باشد كه مايهء كيفر است . پس معلوم شد كه واجبات الهى جز به فرمانبردارى از حدود و ترك مخالفت در برابر آنها و شروط آنها ميسر نخواهد شد . آنچه به صورت فرمانبردارى صورت گيرد و شرايط و حدود و اركان آن از مخالفت با خداى تعالى پاك باشد ، پذيرفته و داراى ثواب و پاداش است ، هر چند امكان آن هست كه با كارهاى قبيحى ارتباط داشته باشد كه در آنچه از حدود واجب و اركان آن گفتيم تأثيرى نمىكند .\r\n« و اين اصلى است كه به وسيلهء آن اعمال پذيرفته و پسنديده از اعمال‌ناپذيرفته و ناپسنديده و شبهه‌ناك بازشناخته مىشود . اين مذهب اكثريت اماميه و بسيارى از معتزله و جماعتى از اصحاب حديث است » .\r\n","page_name":" 376 ","page_number":392},
  {"content":"\r\n\r\n« بدان كه ريشه‌هاى احكام فقهى سه است : كتاب خدا ، سنّت پيامبرش ، و گفته‌هاى ائمهء طاهرين پس از وى . و راههاى رسيدن به معرفت آنچه در اين سه ريشه آمده ، سه است : يكى از آنها عقل است . و آن راه فهم برهانهاى قرآن و دلايل احاديث است . دوم زبان است . و آن وسيله و راه دريافت معنى سخن است . سومين آنها احاديث است . و آن راه تثبيت خود ريشه‌ها يعنى كتاب خدا و سنّت و اقوال ائمّه است . و احاديثى كه به وسيلهء آنها به معرفت آنچه بدان اشاره كرديم مىرسيم ، سه است : احاديث متواتر ، احاديث آحاد همراه با شواهدى دالّ بر صحّت آنها ، و حديث با سلسلهء سند غير كامل كه اهل حق در عمل به اجماع آن را پذيرفته‌اند » « 1 » .\r\nنقش عقل و علم زبان آن است كه محتويات سه منبع يا سه ريشه را مورد توضيح قرار دهد . كار علم نقد حديث تحقيق در صحّت و اعتبار دو منبع اخير است .\r\nريشه‌هاى فقه در مذهب تسنّن عبارت است از كتاب و سنّت پيامبر ( ص ) و اجماع و قياس . خواهيم ديد كه شيخ مفيد منكر حجّيّت قياس است ، و هر اجماعى را كه مشتمل بر ائمّه نباشد مردود مىشمارد .\r\n\r\nعامّ و خاصّ\r\nيكى از مسائل در تفسير و تعبير دستورهاى قرآن و سنّت كه ارتباط خاصّى با علم كلام دارد ، مسئلهء عامّ و خاصّ است . اين نظر معتزله كه مسلمان مرتكب گناه كبيره در معرض وعيد جاويدانه در آتش دوزخ ماندن است ، در تفسير قرآن نيز مورد بحث قرار مىگرفت : در اينكه آيا احكامى از قرآن همچون  « وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها وَ لَهُ عَذابٌ مُهِينٌ  - و هر كه نافرمانى خدا و رسول او\r\n\r\n\r\n","description":"","footnote":"\r\n( 1 ) - شيخ مفيد ، « اصول الفقه » ، در ابو الفتح محمد بن على الكراجكى ، كنز الفوائد ( مشهد : چاپ سنگى ، 1323 ه ق ) ، ص 87 - 186 .\r\n","page_name":" 377 ","page_number":393},
  {"content":"\r\n\r\nكند ، و از حدود او درگذرد ، [ خدا 
  ] او را به آتشى در مىآورد كه جاودانه در آن مىماند و براى او عذابى خواركننده است » « 1 » . چنان كه معتزله مىگويند ، منحصر به غير مسلمانان است ، يا عامّ و كلّى است .\r\nهمه در اين امر اتّفاق كلمه داشتند كه بعضى از عبارت‌ها و كلمات و احكام به خودى خود در نخستين نظر عامّ و كلّى مىنمايد و بعضى ديگر خاصّ . مسأله اين بود كه آيا هيچ شكل و صيغهء زبان‌شناختى هست كه بتواند بر شنونده يا خواننده معلوم كند كه چه وقت يك كلمه به معناى عامّ خود به كار رفته و همگان را شامل مىشود ، و چه وقت معنى آن خاص و جزئى است و تنها عدّهء معدودى را فرا مىگيرد . مفيد چنين گفته است :\r\n« گفتار در عموم و خصوص .\r\nمن مىگويم كه براى خصوصيترين خاصها در زبان صيغه‌اى وجود دارد ، ولى براى خاص‌ترين يا عامترين عام صيغه‌اى در لغت نيست . آنچه مقصود است به وسيلهء نشانه‌ها و مقارناتى كه با آن همراه است مفهوم مىشود .\r\nاين مذهب جمهور راجئه ( مرجئه ) و همهء متكلّمان اماميّه جز معدودى از ايشان است كه با معتزله موافقند » « 2 » .\r\nمطابق نظر مفيد ، بعضى از گفته‌ها بنابر شكل بيان آنها آشكارا جنبهء خصوصى و جزئى دارند . ولى پاره‌اى از اظهارات عام است كه معلوم نيست آيا غرض از آنها همهء افرادى است كه زير پوشش آن قرار مىگيرند يا تنها جمعى از ايشان را شامل مىشود . اينها بيانات عامّى هستند كه به صورت نسبى خاص ، يا چنان كه مىگويند ، اخصّ هستند . بنابراين آنچه مفيد مىگويد اين است كه راهى براى آن وجود ندارد كه از روى كلمات يك بيان\r\n\r\n\r\n","description":"","footnote":"\r\n( 1 ) - قرآن ، نساء ، 14 . براى حكمى دربارهء اين مسأله رجوع كنيد به اشعرى ، « اللمع » ، ص 80 - 73 ، شماره‌هاى 192 - 186 .\r\n( 2 ) - اوائل ، ص 59 ، با حذف كلمهء « الراجئة » از آخرين سطر . همين نظر در « اصول الفقه » شيخ مفيد ، ص 80 - 77 هم آمده است . نيز رجوع كنيد به برونشويگ ، ص 204 .\r\n","page_name":" 378 ","page_number":394},
  {"content":"\r\n\r\nعام بتوانيم معلوم كنيم كه آيا همه يا بعضى از افراد منظور آن است . مقصود آن را بايد از نشانه‌ها و دلايل ديگر به دست آورد .\r\nشيخ مفيد در « اصول الفقه » خود منكر آن است كه عامّى بتواند از طريق قياس يا اعتقاد شخصى ( رأى ) خاص شود ، و مىگويد : « عموم تنها به وسيلهء دليل عقلى و قرآن و سنّت نيك استوار شده ممكن است خصوص شود » « 1 » . به گفتهء وى ، شخص بايد به قرينه يا فطرت ديگر قرآن يا حديث يا دليل عقلى متوسّل شود .\r\nعبد الجبّار مىگويد كه صيغهء خاص ممكن است عام يا خاص باشد ، و تنها با قصد كسى كه آن را به كار مىبرد در يكى از اين دو مورد استدلال مىشود « 2 » . بنابراين بايد به پس و پيش مطلب و قرينه نظر كنند تا از روى آن نيّت گوينده يا نويسنده به دست آيد .\r\nبنابر نظر عبد الجبّار ، اگر مقصود خدا آن باشد كه حكمى عام به معناى خاص گرفته شود ، بايد نشانه‌اى بر آن بيفزايد تا از روى آن قصد وى شناخته شود « 3 » . اين نشانه قرينهء حكم است . ولى وى نيز گفته است كه دليلى عقلى بر آنچه خدا منظور داشته بهتر است ، چه آن را مىتوان همچون اشاره‌اى از منظور خدا پيش از بيان حكم مورد نظر دانست « 4 » .\r\nبنابراين مفيد و عبد الجبّار هر دو بر آنند كه يك صيغهء عام ممكن است در كاربرد خود عام يا خاص باشد ، و لازم است اشاره‌اى اضافى براى نشان دادن اينكه كدام صورت منظور است وجود داشته باشد . هر دو مىگويند كه اين نشانه و دليل ممكن است يك دليل عقلى باشد ، هر چند در اينكه به چه گونه از براهين تسليم مىشوند ، ميان آنان اختلاف است . نسبت به نشانه‌هاى ديگر معنى عبد الجبّار خواستار آن است كه اين نشانه‌ها در\r\n\r\n\r\n","description":"","footnote":"\r\n( 1 ) - « اصول الفقه » ، ص 190 .\r\n( 2 ) - المغنى ، هفدهم ، 15 - 14 .\r\n( 3 ) - همان كتاب ، ص 27 .\r\n( 4 ) - همان كتاب ، ص 28 .\r\n","page_name":" 379 ","page_number":395},
  {"content":"\r\n\r\nمجاورت مستقيم بيان مورد نظر قرار گرفته باشد ، در صورتى كه شيخ مفيد به اين اندازه سختگير نيست . وى تنها اين را مىگويد كه عام ممكن است با قرآن و سنّت خاص شود .\r\n\r\nاجماع\r\nدر ميان اهل تسنّن ، ريشهء سوم فقه ، در كنار كتاب و سنّت ، عبارت از اجماع است . شيخ مفيد هر اجماعى را كه شامل امامى نباشد طرد مىكند ، و مىگويد كه حجيّت يك امام بدون توافق باقى امّت سبب پيدا شدن يقين است . وى مىگويد :\r\n« گفتار در اجماع :\r\nو من مىگويم كه اجماع امّت از آن جهت حجّت است كه متضمّن قول حجّت ( يعنى امام ) است . و بنابراين اجماع شيعه بدون اجماع [ همهء مسلمانان 
  ] حجّت است .\r\nو اصل در اين باب اثبات حقّ است به گفتهء امامى كه جايگزين مقام پيامبر ( ص ) است . پس اگر امام چيزى بگويد كه هيچ يك از مردم بر آن با او موافقت نكند ، اين گفته برهان و حجّتى كافى است . و ما از آن جهت اجماع را حجّت دانستيم كه ممكن نيست بدون امام چنين اجماعى حاصل شود ، چه او در ميان امّت از همه بلندقدرتر است و در نيكيها و گفتارها و كردارهاى نيكو بر همه برترى دارد .\r\nاين مذهب خاصّ اهل امامت است . مخالف آنند معتزله و مرجئه و خوارج و اصحاب حديث از قدريّه و اهل اجبار » « 1 » .\r\nهمين طرد هر اجماع كه امام در داخل آن نباشد ، در جايى آمده كه محتملا\r\n\r\n\r\n","description":"","footnote":"\r\n( 1 ) - اوائل ، ص 100 - 99 . همين مطلب در « اصول الفقه » ، ص 193 نيز آمده است . رجوع كنيد به برونشويگ ، ص 205 .\r\n","page_name":" 380 ","page_number":396},
  {"content":"\r\n\r\nبه صورت مناظره‌اى ميان مفيد و عبد الجبّار بوده است . شيخ مفيد نوشته كه در انجمنى از مردان بزرگ حضور داشته است كه « شيخى از رى » از معتزليان برجسته ، هم از لحاظ حسب و نسب اجدادى و هم از لحاظ ارتباط با دستگاه و دولت ، حاضر بوده است « 1 » . آن شيخ در ضمن سخن نسبت به مخالفت مفيد با اجماع اعتراض كرد و شيخ مفيد به او گفت :\r\n« خدا شفايت دهد ، اجماع چه كسان را در نظر دارى ؟ » و آن شيخ در پاسخ گفت :\r\n« اجماع فقهايى كه به فتوى دادن در حلال و حرام معروفند و در شهرهاى بزرگ زندگى مىكنند » . در اينجا مفيد از او پرسيد كه : « آيا آل محمّد نيز در جمع اين فقيهان هستند يا آنان را از اجماع كنار مىگذارى ؟ » و آن شيخ گفت : « نه ، بلكه آنان را در صدر فقيهان جاى مىدهم » . آنگاه مفيد به او گفت كه فقيهان شهرهاى بزرگ دربارهء بسيارى از مسائل با على ( ع ) اختلاف دارند و مخالف با نظر جانشينان او بوده‌اند . آنان بر اين اعتقادند كه على ( ع ) معصوم از خطا نبوده و به رأى خود در مسائل فقهى اجتهاد مىكردن و با بسيارى از داوريهاى او مخالفند « 2 » .\r\nولى اين همه مانع آن نبوده است كه مفيد گاه به عنوان برهان تكميلى به اجماع متوسّل شود . وى در ضمن اعتراض به اعتقاد ابن بابويه دربارهء اينكه لذّت اهل بهشت لذّت حسّى نيست « 3 » ، و نيز در ضمن ردّ نظر معتزله مبنى بر اينكه فرد مسلمان ممكن است در آتش دوزخ مخلّد بماند « 4 » ، به اجماع استناد كرده است . مفيد گفته است كه به علّت « اجماع مسلمانان بر اينكه بعد از پيغمبر ما ديگر وحى نازل نخواهد شد » اين اصطلاح « وحى » را در مورد كلامى كه خدا به امامان القا مىكند و به آنان معرفت مىبخشد ، به كار نمىبرد « 5 » .\r\n\r\n\r\n","description":"","footnote":"\r\n( 1 ) - شيخ مفيد ، الفصول ، ص 97 .\r\n( 2 ) - همان كتاب ، ص 99 - 97 .\r\n( 3 ) - تصحيح ، ص 54 .\r\n( 4 ) - همان كتاب ، ص 55 .\r\n( 5 ) - همان كتاب ، ص 56 .\r\n","page_name":" 381 ","page_number":397},
  {"content":"\r\n\r\nو مىگويد كه اين اعتقاد ابن بابويه كه همهء قرآن در شب قدر نازل شده « بر خلاف مقتضاى ظاهر قرآن و اخبار متواتر و اجماع علما است » « 1 » . و بالاخره و از همه مهمتر اينكه اجماع براى اثبات صحّت خبر واحد كفايت مىكند « 2 » .\r\nدر المغنى ، عبد الجبّار اجماع را برهان معتبر ( حجّت ) مىشمارد و آن را بر دو گونه مىداند : يكى اجماع امّت به عنوان يك كل دربارهء چيزهاى كوچك ، و ديگر اجماع علما در موضوعاتى كه مردمان درس ناخوانده نمىتوانند به دنبال دلايل و براهين آنها بگردند ولى مىتوانند دربارهء نتايج توافق كنند « 3 » .\r\n\r\nقياس\r\nديديم كه در نظام مفيد احاديث ائمّه ضامن حفظ شريعت است ، و همان نقشى را دارد كه اجماع در نظام تسنّن دارا است . ولى مسئلهء ديگرى كه با آن روبرو بوده‌اند اين است : چگونه بايد دربارهء امور فقهى كه به صراحت از آنها در قرآن يا حديث\r\n\r\n\r\n","description":"","footnote":"\r\n( 1 ) - همان كتاب ، ص 58 .\r\n( 2 ) - رجوع كنيد به پس از اين در همين فصل ، زير عنوان « خبر واحد » .\r\n( 3 ) - المغنى ، هفدهم ، 243 . براى تحقيق بيشتر دربارهء مذهب عبد الجبار ، رجوع كنيد به م . بر نانده‌شان ، مقالهء « اجماع در نظر عبد الجبار و اعتراض نظام بر او » ، در مجلهء تحقيقات اسلامى ، 30 ( 1969 ) ، ص 38 - 27 ؛\r\n M . Bernand , Studia Islamica . \r\nو « ملاحظات تازه دربارهء اجماع بنابر نظر عبد الجبار » ، در عربنامه ( آرابيكا ) .  [ Arabica 
  ]  ؛ و اجماع به عنوان اساس احكام فقهى بنا بر نظر ابو الحسين بصرى ( « مجموعهء تحقيقات اسلامى » ، يازدهم ؛ پاريس : ورن ، 1970 ) .\r\n L'Aecord unanime de la communaute comme fondement des status legaux l'Islam d'apres Abu l - Husain al - Basri ( « Collection Etudes musulmanes , » ) XI ; Paris : Vrin . \r\n","page_name":" 382 ","page_number":398},
  {"content":"\r\n\r\nذكرى به ميان نيامده داورى كرد . شيخ مفيد مخالف استدلال قياسى ( قياس ) است و چنين گفته است :\r\n« گفتار در اجتهاد و قياس .\r\nمن مىگويم كه كوشش شخصى ( اجتهاد ) و قياس در حالتهاى جديد ( حوادث ) براى مجتهد و قياس‌كننده مجاز نيست . در خصوص هر حالت جديدى كه پيش بيايد ، نصّى از راستگويان - عليهم السّلام - موجود است كه بايد به آن حكم كند و حكم آن را به غير آن تجاوز ندهد .\r\nاخبار صحيح و آثار روشن از ايشان ( ع ) بدين گونه روايت شده است . و اين مذهب مخصوص اماميّه است كه جمهور متكلّمان و فقهاى شهرهاى بزرگ ( امصار ) با آن مخالفت كرده‌اند » « 1 » .\r\nشيخ مفيد آن آزادى را كه اهل سنّت در دورهء سازندگى فقه اسلامى قائل به آن بودند رد مىكند ، و نقش فقيهان را منحصر در به كار بستن قواعدى مىداند كه در احاديث براى حالتهاى مخصوص آمده است .\r\nو اين نكته‌اى است كه دربارهء آن بارها توسّط فقهاى سنّى به مبارزه طلبيده شده بود . در انجمنى كه عدّهء زيادى از فقها و متكلّمان در آن حضور داشتند ، از مفيد خواسته شد تا برهان خود را در ردّ قياس اقامه كند . مفيد در جواب گفت :\r\n« دليل اين است : من دريافته‌ام كه آن حكمى كه مخالفان من آن را اصلى مىدانند كه بر آن قياس مىشود ، و فرع را از آن استخراج مىكنند ، چنان است كه بر خداى سبحانه و تعالى روا مىدارد كه در حادثه‌اى كه از هر جهت همانند حادثهء مورد نظر است ، حكمى بر خلاف آن صادر كند . اگر قياس صحيح مىبود ، عقلا اين امكان [ براى خدا 
  ] وجود نمىداشت كه در موردى عينا مشابه حكمى مخالف بدهد ، مگر اينكه اختلاف حال و تغيير وصفى وجود داشته\r\n\r\n\r\n","description":"","footnote":"\r\n( 1 ) - اوائل ، ص 16 - 115 .\r\n","page_name":" 383 ","page_number":399},
  {"content":"\r\n\r\nباشد . و خود امكان چنين امرى كه بيان كرديم دليل بر ابطال قياس در شرعيّات است » « 1 » .\r\nدر دنبالهء گزارش آمده است كه حاضران متوجّه مطلب نشدند و طرف خطاب به بيان اعتراضاتى پرداخت كه ايجاد شبهه كند . شيخ مفيد از او پذيرفت كه مطلب را نفهميده است و گفته‌هاى خود را تكرار كرد و بازهم نتيجه‌اى حاصل نشد . به همين جهت به بيان مطلب به صورتى تازه پرداخت و چنين گفت :\r\n« پيامبر - صلى اللّه عليه و آله و سلم - بنابر نصّ ، فزونى در گندم را حرام شمرد .\r\nاين نصّ براى شما قياس كنندگان اصلى است كه بنابراين و به قياس با آن فزونى در دادوستد برنج را نيز حرام شمرديد و اين حكم را فرع آن حكم دانستيد .\r\nو بنابر عقل مىدانيم كه جواز آن بوده است كه خداى قديم سبحانه و تعالى افزونى دادوستد گندم را ، با محفوظ ماندن همهء صفات و خصوصيّات آن ، به جاى حرام بودن حلال اعلام كند پس اگر حكم به حرمت به خاطر علّتى در گندم يا صفتى در آن بوده است ، برداشتن حرمت از آن محال مىشود ، مگر اينكه آن علّت يا صفت از ميان رفته باشد . ولى ، چنان كه بيان كرديم ، همان گندم با همهء عوارض و صفات آن در عين حرام بودن حلال است ، و اين خود دليل بر بطلان قياس در اين مورد است » « 2 » .\r\n\r\n\r\n","description":"","footnote":"\r\n( 1 ) - الفصول ، ص 50 . نيز رجوع كنيد به برونشويگ ، ص 206 .\r\n( 2 ) - الفصول ، ص 50 . در حديث مربوط به حرمت ربا از شش كالا ياد شده كه افزون خواستن در آنها حرام است : طلا ، نقره ، گندم ، جو ، خرما ، و مويز . مكتب فقهى ظاهريه ، كه همچون شيخ مفيد مخالف صحت قياس است ، توسعه دادن اين حرمت را در مورد كالاهاى ديگر جايز نمىداند . رجوع كنيد به ا . گولد تسيهر ، مذهب ظاهريه . نظام تعليمى و تاريخ آن ( لايپزيگ : ا . شولتسه ، 1884 ) ، ص 43 - 41 ، مخصوصا ، ص 42 ، حاشيهء شمارهء 2 .\r\n I . Goldziher , Die Zahiriten . Ihr Lehrsystem und ihr Geschicht \r\n","page_name":" 384 ","page_number":400},
  {"content":"\r\n\r\nالبته مفيد در اينجا مسأله را آغاز كرده است . نكته‌اى كه وى نيازمند به اثبات آن است و معتزله آن را نمىپذيرند ، اين است كه خدا ممكن بوده است همان گونه كه افزون گرفتن در گندم را حرام كرده آن را نيز حلال كرده باشد .\r\nشيخ مفيد همين برهان را بر ضدّ قياس در مجلس مناظرهء ديگرى به كار برد ، و يك معتزلى كه نام او در متن نيامده ، به صورتى ملايم به او اعتراض كرد و چنين گفت :\r\n« چگونه به اين اعتراض جواب مىدهى كه : اين دليل تنها بر ضدّ كسى معتبر است كه شرعيّات را علل الزام‌آور ( علل موجبه ) و همچون علل عقليّات بداند ؟ ولى هيچ فقيهى چنين اعتقادى ندارد ، بلكه فقها بر آنند كه آنها تنها نشانه‌ها و علاماتى هستند كه دلالت بر حكم مىكنند و الزام و ضرورتى با آنها همراه نيست . و چون تنها نشانه و علامت هستند ، تصوّر كردن خلاف حكم بر حادثه با وجود بودن بر همان صفات غير ممكن نخواهد بود » « 1 » .\r\nشيخ مفيد در ضمن آوردن اين برهان ، به اين نكته اشاره مىكند كه ميان نيروى مجبور كنندهء برهان عقلى محض و علّت موجبهء شرعى تمايزى وجود دارد . علّت موجبهء شرعى روابط و نسبتهاى اصلى را نشان نمىدهد ، بلكه تنها به اين مطلب اشاره مىكند كه چون ، مثلا ، شارع فلان قاعده را حاكم بر مورد الف قرار داده ، مورد با كه با آن شبيه است حكمى مشابه آن در انديشهء او دارد .\r\nشيخ مفيد منكر آن است كه قصد پيروان قياس جز اين است ، و در اين باره تأكيد مىكند كه دستورهايى كه در قرآن و سنّت آمده خالى از ابهام است . گفتهء وى چنين است :\r\n« به او گفتم كه تناقض فقها كه به آن اشاره كردى ، برهانى بر ضدّ آنچه من بيان كرده‌ام نيست .\r\nثابت شد كه حقيقت قياس عبارت است از بار كردن چيزى بر همانند آن در\r\n\r\n\r\n","description":"","footnote":"\r\n( 1 ) - الفصول ، ص 51 .\r\n","page_name":" 385 ","page_number":401},
  {"content":"\r\n\r\nحكم به سبب علّت موجبه‌اى براى آن كه در آن همانند وجود دارد . بنابراين اگر آن مردم اين نشانه را بر غير حقيقت نهادند و خطا كردند ، اين خطا خللى به برهان من وارد نمىآورد ، در صورتى كه آنچه من پيش از اين بيان كرده‌ام خود اين اعتراض را باطل مىكند . و اين بدان جهت است كه چون نشانه و علامت بر حكمى از احكام دلالت كند ، ديگر وجود يافتن آن بدون چنين دلالتى محال است ، زيرا كه اين درست نيست كه دليل از حقيقت خود خارج شود و گاه دليل باشد و گاه نباشد . و چون به گفتهء شما علامت صفتى از صفات شىء مورد حكم قرار گرفتهء به حكمى است كه نصّى براى آن وارد شده است ، وضعى همچون وضع علّت پيدا مىكند كه محال است با نبودن مدلول آن وجود پيدا كند ، همان گونه كه وجود علّت با نبودن معلول آن محال است . ميان اين دو تفاوتى نيست . به همين جهت اين مرد آشكارا مغالطه و تخليط كرده است .\r\nسپس متوجه آن شد و گفت كه اين نشانه‌ها در نزد ما وابستهء به سمع ( وحى ) است و در هر حالت براى ما حاصل مىشود و از آنها به صورت عقلى و ناگزيرى اطّلاعى نداريم و تنها از طريق وحى يا به راهنمايى وحى به آن مىرسيم . با وجود اين نظر ما اين است كه علل سمعى و ادلّهء سمعى گاه از مدلول و معلول خود خارج مىشود ، و همچون اخبار عامّى است كه بر تمام افراد يك جنس به صورت مطلق دلالت دارد ، و سپس به سبب وجود قرينه‌ها حالت خاص پيدا مىكند ، و اين فرقى است كه ميان امور عقلى و سمعى وجود دارد .\r\nمن [ يعنى شيخ مفيد 
  ] گفتم : اگر اين نشانه‌ها سمعى و براى حادثه‌ها حالت تازگى دارد و از صفات لازم آنها نيست و معانى و اعراض نو آفريده است ، پس مىبايستى راه وصول به آن سمع باشد نه عقل و استنباط ، چه در اين صورت همچون اسامى خاص مىشود كه عاقل جز از طريق سمع مخصوص به آنها به حقايق آنها نمىرسد .\r\nو اگر سمعى دربارهء آنها وارد شده باشد ، قياس باطل مىشود ، چه در اين\r\n\r\n","description":"","footnote":"","page_name":" 386 ","page_number":402},
  {"content":"\r\n\r\nصورت نصّى براى حمل وجود دارد . همچون اين گفتهء گوينده كه : « دست زيد را ببريد ، چه از جاى محفوظ چيزى دزديده است » . آن كس بدين جهت سزاوار بريدن دست است كه از جاى در بسته چيزى دزديده است ، نه به سببى ديگر كه ضدّ اين فعل يا شبيه آن باشد . و اين نصّى است براى بريدن دست هر كسى كه از جاى محفوظ چيزى بدزدد ، زيرا چنان كه بيان كرديم چنين قيد و شرطى براى بريدن دست وجود داشته است . پس اگر در قياس معتقد به چيزى باشيد كه از آن ياد كرديم ، در آن صورت اختلاف ميان ما و شما تنها در نام است نه در معنى ، و آنچه شما براى بيان حكم در مورد هر حالت خاص به جستجوى آن هستيد ، به جاى قياس نصّى است كه وارد شده باشد « 1 » » .\r\nمرد معتزلى در پاسخ مىگويد كه ما نمىگوييم كه نص در اصول ، چنان كه ياد كردى ، وارد شده است . بلكه نشانه‌ها را با گونه‌اى استنباط و تأمل ادراك مىكنيم « 2 » .\r\nدر اين هنگام باقلانى كه او نيز در مجلس بحث شركت داشت ، رشتهء سخن را به دست گرفت و گفت : ما نمىگوييم كه اين علامات قطعى يا معلوم است تا روش استخراج آن را ذكر كنيم ، ولى آنچه مذهب من و مذهب اين شيخ است ، توجّه به غلبهء ظن در اين است كه هر چه در ظنّ من غالب باشد بر آن عمل مىكنم و آن را نشانه و علامت قرار مىدهم . ممكن است چيزى جز آن در ظنّ شخص ديگر غلبه كند كه اگر بر آن عمل كند خطا نكرده است . هر مجتهدى بر راه صواب است . شيخ مفيد از باقلانى خواست تا بگويد چرا يك جريان محتملتر از ديگرى به نظر مىرسد ، و او در جواب چند مثال از زندگى عملى آورد : مردى از اين راه مىرود نه از آن راه ، بدان جهت كه گمان مىكند اين راه راه راست است ؛ كسى به فلان سوداگرى مىپردازد نه به سوداگرى ديگر ،\r\n\r\n\r\n","description":"","footnote":"\r\n( 1 ) - همان كتاب ، 52 - 51 .\r\n( 2 ) - همان جا . نيز رجوع كنيد به برونشويگ ، ص 207 ، كه در آن گزارش اين برهان آمده است .\r\n","page_name":" 387 ","page_number":403},
  {"content":"\r\n\r\nبدان سبب كه تصوّر مىكند از آن يك سود بيشتر به دست خواهد آورد « 1 » .\r\nشيخ مفيد در پاسخ مىگويد كه زمينهء مشتركى ميان اين گونه مثالها از زندگى روزانه و حكم فقهى وجود ندارد . در زندگى روزانه ، تجربهء قبلى و عادات شخص عمل‌كننده تأثير دارد ، در صورتى كه قانون شرعى وحى الهى است « 2 » .\r\nدر جاى ديگر مفيد گفتهء ابو القاسم بلخى را بدين صورت نقل كرده است كه آن كسان كه بر ضدّ اجتهاد استدلال مىكنند ، خود در تلاشهاى خويش ناگزير به اجتهاد متوسل مىشوند . جواب مفيد مشتمل بر سه نكته است . نخست وى به مدد منطق مىخواهد مخالف خود را وادار به گفتن اين مطلب كند كه بنابر مقدّمهء اعتراض ، كه اجتهاد را براى استنباط در « فروع » شريعت لازم مىداند ، همهء شريعت از اصل و فرع مىبايستى از طريق اجتهاد استقرار پيدا كرده باشد . و اين بيش از چيزى است كه بلخى به آن معتقد بوده ، چه در آن صورت عقل آدمى به عنوان شالودهء شريعت جايگزين وحى خواهد شد . مفيد مىگويد :\r\n« در اين صورت به او مىگوييم : عقيدهء خود را دربارهء كسى به ما بگو كه اصول را در نزد تو بر پايهء اجتهاد تثبيت كرد و نص را در آن باطل دانست و به آن متّكى نشد ، و چنين گمان كرد كه راه رسيدن به علم آن همان اجتهاد است . آيا نظر و استدلال اصلى براى باطل كردن گفتار او هست ، يا براى رد كردن آن راهى جز از طريق تعليم ( توقيف ) در دست نيست [ در جملهء اخير يك « الّا » به متن چاپى افزوده‌ايم 
  ] ؟ اگر بگويد : « راهى براى رد كردن مذهب وى جز از طريق توقيف نيست » ، به او مىگوييم : بنابراين عقل بر مردمان روا مىدارد كه همهء شريعتها را از طريق اجتهاد وضع كنند ! ولى اين مخالف مذهب تو است و ما هيچ فقيه يا عالمى را سراغ نداريم كه چنين گفته باشد .\r\n\r\n\r\n","description":"","footnote":"\r\n( 1 ) - الفصول ، ص 53 .\r\n( 2 ) - همان كتاب ، ص 54 - 53 ؛ برونشويگ ، ص 08 - 207 .\r\n","page_name":" 388 ","page_number":404},
  {"content":"\r\n\r\nدرستى سمع ( وحى ) يا از طريق نظر و استدلال معلوم مىشود و يا از جهت خبر .\r\nاگر از راه خبر و حديث معلوم باشد ، حكم صحّت خبر همچون صحت سمع است كه بايد با خبرى ديگر به ثبوت برسد و اين رشته پايان ندارد . و اگر [ بگوييد كه 
  ] درستى سمع از طريق نظر ثابت مىشود ، ما به چيزى دست يافته‌ايم كه مىخواستيم ترا بر پذيرفتن آن وادار كنيم ! و براى گوينده‌اى كه از او ياد كرديم [ يعنى اهل نظر محض 
  ] ، اين امكان هست كه بر درستى گفتهء خويش همچون تو استدلال كند و بگويد : « من به اين نتيجه رسيده‌ام كه هر كس كه بر ضدّ اجتهاد استدلال كند ، ناگزير است در جريان استدلال خود اجتهاد را به كار گيرد .\r\nچه اگر آن را از آغاز مورد استفاده قرار دهد ، نياز وى به آن آشكار است ؛ و اگر نص را به كار گيرد و به اجماع متوسّل شود ، ما آنها را از طريق اجتهاد مورد تحقيق قرار مىدهيم . بنابراين در اساس آنچه بدان استناد جسته به اجتهاد نيازمند است » . واى ابو القاسم ، اين همانند است به آنچه هنگام مخالفت با اجتهاد در فروع بيان كردى ، در صورتى كه آن در نزد ايشان از اصول است و جاى اجتهاد در آن نيست . بنابراين ما مىگوييم كه براى هيچ يك از آنها محلّى براى اجتهاد وجود ندارد « 1 » » .\r\nسپس شيخ مفيد به بيان نكتهء دوم مىپردازد ، و از به كار بردن اجتهاد نه به عنوان روشى براى استقرار اصول و فروع شريعت ، بلكه تنها به عنوان وسيله‌اى براى متقاعد كردن حريف به خطايى كه مرتكب شده با سلاح خود او ، استفاده كرده است . گفتهء مفيد چنين است :\r\n« بايد به او گفته شود : خطاى تو بسيار آشكار است ! تو گمان مىكنى كه اجتهاد در احكام را حدّى است كه كسى را كه از اين راه مىرود ، از افتادن به گمراهى بازمىدارد . و آنان كه بر ضدّ اجتهاد استدلال مىكنند ، با گونه‌اى از نظر و\r\n\r\n\r\n","description":"","footnote":"\r\n( 1 ) - همان كتاب ، 73 - 72 .\r\n","page_name":" 389 ","page_number":405},
  {"content":"\r\n\r\nاستدلال به اثبات مىرسانند كه كسانى كه در اين راه مىروند گمراهند . بنابراين چگونه ممكن است كه اجتهادى كه قوم آن را باطل مىكنند . در ضمن استدلال كردن بر ضدّ آن سبب اثبات صحّت آن شده باشند . و آنچه صحّت آن را ثابت كرده‌اند همان چيزى باشد كه به فساد آن گواهى داده‌اند - مگر اينكه بگوييم غفلت تو از حق سبب چنين تصوّرى شده است « 1 » » .\r\nو بالاخره در مرحلهء سوم شيخ مفيد دست حريف خود را باز مىكند و او را به آن متّهم مىسازد كه اجتهاد حقيقى را به كار نبرده بلكه به حدس پرداخته است . سخن وى چنين است .\r\n« بدان ، خدا تو را بيامرزد ، كه آنچه اين مرد و كسانى كه شريك اويند در مخالفت با حكم ما دربارهء نص اظهار مىدارند . در حقيقت اجتهاد نيست بلكه حدس و سخن گفتن از روى نادانى و گمان فاسد است كه از آن يقين و علمى به دست نمىآيد . اگر به مجتهد بودن آنان اعتراف كنيم ، بر فعلشان آنان را ملامت نمىكنيم ، بلكه اعتقاد ما در حق ايشان آن است كه مفرط و سرگردان و گمراهند . و هر كس به صورت مطلق اهل اجتهاد در احكام را رد كند . اين مطلق شمردن و صفتى ذكر نكردن بدان جهت است كه اين قوم خود را به اين صفت مشهور كرده‌اند و چنان است كه همچون نشان خاصّى براى ايشان شده است « 2 » » .\r\nشيخ مفيد در اينجا به صورت ضمنى سخن از اجتهادى مشروع به ميان مىآورد كه استقلال قياسى نيست . ولى در اين فقره به درستى نمىگويد كه مقصود از آن چيست .\r\n\r\nاجتهاد صحيح\r\nطرد شدن قياس به توسّط شيخ مفيد ، مسأله‌اى براى او به وجود مىآورد . در ايّام\r\n\r\n\r\n","description":"","footnote":"\r\n( 1 ) - همان كتاب ، 73 .\r\n( 2 ) - همان جا .\r\n","page_name":" 390 ","page_number":406},
  {"content":"\r\n\r\nغيبت امام دوازدهم ، اگر وضعى براى شيعهء امامى پيش بيايد كه در قرآن يا حديث دستور صريح خاصّى براى آن نيامده ، تكليف او چه خواهد بود ؟ مفيد با اين پرسش در يكى از بحثهاى خود راجع به غيبت روبه‌رو شده بود . مخالف وى چنين گفته بود كه اگر در موضوعى ميان دو نفر اختلافى از اين قبيل پيدا شود ، در غيبت امام هيچ فتوايى در حق ايشان نمىتوان صادر كرد . جواب مفيد چنين است :\r\n« آن كس كه با موردى روبه‌رو شده و مىخواهد حكم شرعى را دربارهء آن بداند ، بايد به علماى شيعهء اماميّه رجوع كند تا آنان تحقيق كنند كه از راهنماييهاى ائمّهء پيشين چگونه بايد فتوى دهند . و اگر خداى ناخواسته چنين راهنمايى به دست نيايد و هيچ حكم وحى شده كه درست قابل انطباق بر حالت پيش آمده باشد در آن يافت نشود ، آن وقت معلوم مىشود كه عقل بايد در اين باره داورى كند . اگر خدا مىخواست كه از طريق سمع ( وحى ) حكمى در اين خصوص بوده باشد ، البتّه آن را بيان مىكرد . و اگر چنين كرده بود راه رسيدن به آن دشوارى نداشت .\r\nدر مورد اصحاب دعوى نيز چنين مىگوييم ، آنان اختلاف خود را بر كتاب خدا و سنّت پيامبرش عرضه مىكنند كه توسّط جانشينان پاك و راهنماى به حق از خاندانش به ما رسيده است . براى اين كار بايد بدان رضا دهند كه علما و فقهاى شيعه در كار ايشان نظر كنند . و اگر خداى ناخواسته از وحى چيزى به دست نيامد كه قابل انطباق بر آنچه مورد اختلاف و دعوى است باشد ، آنان خواهند دانست كه اين مورد از مواردى است كه حكم دربارهء آن به عقل واگذاشته است .\r\nمثلا ، مردى چيزى را به زور از ديگرى مىگيرد . مرد غاصب بايد عين آن را در صورت موجود بودن به مالك نخستين آن پس دهد . اگر آن چيز از ميان رفته باشد ، بايد با دادن مثل آن خطاى خود را جبران كند . اگر مثل آن را ندارد ، بايد طرف دعواى خود را با پرداخت چيزى كه زيان او را جبران كند راضى سازد . و اگر نتواند يا نخواهد چنين كند ، در روز بازپسين بايد جوابگوى آن باشد . هرگاه كسى جنايتى در حقّ ديگرى مرتكب شود كه نتواند آن را\r\n\r\n","description":"","footnote":"","page_name":" 391 ","page_number":407},
  {"content":"\r\n\r\nاصلاح كند ، در برابر آن مسئول است ، و آنكه زيان ديده است بايد شكيبايى نمايد تا خدا در روز شمار داد او را بستاند .\r\nبه آنچه گفتم ، شخص مسئول تنها هنگامى تمسّك مىجويد و از آن پيروى مىكند كه ضرورت [ حاصل‌شدهء 
  ] از غيبت امام راهنما وجود داشته باشد .\r\nاگر امام حضور مىداشت ، تنها جريان مشروع امر مراجعهء به شخص او و پيروى از حكمى بود كه او صادر كرده باشد .\r\nو آنچه مخالفان ما مىگويند ، چنين است : بر نسلهاى پس از پيامبر ( ص ) است كه براى فيصله دادن به دعاوى خويش ، آنجا كه نصّى قابل انطباق بر حالت مورد نظر موجود نباشد ، به اجتهاد عمل كنند . اجتهاد و توسّل به اعتقاد شخصى يا رأى با حضور پيامبر ( ص ) مجاز نيست » « 1 » .\r\nبنابراين نخستين گامى كه يك امامى در حلّ يك مشكل دينى برمىدارد ، عبارت از آن است كه به ميانجيگرى كارشناسان معلوم كند كه آيا براى رفع اشكال مورد نظر قاعده‌اى در قرآن يا حديث وجود دارد يا نه . اگر به اعتقاد كارشناسان چنين قاعده و قانونى موجود نباشد ، آنگاه مسأله به عقل ارتباط پيدا مىكند . هر چند شيخ مفيد صريحا اين شكل استفادهء از عقل را به نام اجتهاد نخوانده ، آشكارا آن را متناظر با چيزى دانسته است كه اهل سنّت به آن نام اجتهاد داده‌اند .\r\nولى تفاوت در اين است كه شيخ مفيد استدلال عقلى يعنى قياس را كه از زمان شافعى پايهء اجتهاد اهل سنّت بوده است مطرود مىداند . به هر صورت ، اين وظيفهء عقل نيست كه از طريق قياس بر شمارهء افعال حرام و ممنوع بيفزايد . از اين لحاظ شيخ مفيد موافق با ظاهريان است كه جستجوى علّت و دليلى براى هر امر حرام را طرد مىكنند و حرمت را از راه قياس بر چيزهاى ديگرى كه از جهتى با يك امر حرام در يك اصل شركت دارند قابل تطبيق نمىداند « 2 » .\r\nشيخ مفيد همچون معتزله بر آن است كه اعمالى همچون ستمگرى و هرزگى به خودى\r\n\r\n\r\n","description":"","footnote":"\r\n( 1 ) - خمس رسائل ، نامهء دوم ، ص 5 - 4 .\r\n( 2 ) - كولد تسيهر ، ظاهريه ، ص 43 - 42 .\r\n","page_name":" 392 ","page_number":408},
  {"content":"\r\n\r\nخود بدند و دستور شرع سبب آنها نشده است . و فهميدن بدى ذاتى اين گونه چيزهاى بد امرى است كه با عقل ميسّر مىشود . ولى در ضمن گفته است كه وحى شدن اوامر شرع در تشخيص دسته‌اى از كارها و چيزهاى بد جايگزين تشخيص عقلى شده است . قاعدهء عملى آن است كه هر چه بد است به صورت خاص به توسّط شريعت نهى و حرام شده است ، و آنچه شريعت آن را حرام نساخته حلال است . گفتهء وى چنين است :\r\n« اشياء در برابر حكم عقل بر دو گونه‌اند : يكى آنكه حرام بودن آن به حكم عقل معلوم است ، و آن چيزى است كه عقل آن را ناپسند و دورى از آن را لازم شمرده است ، همچون ستم كردن و حماقت كردن و به هرزگى و سبكسرى پرداختن .\r\nگروه ديگر آن است كه عقل در برابر آن ساكت مانده و دربارهء روا و ناروا يا حرام و حلال بودن آنها حكم نكرده و اين حكم به سمع ( وحى ) وابسته است . و آن چيزى است كه به جا آوردن آن ممكن است گاه براى مردمان سودمند باشد و گاه مايهء فساد شود . دربارهء اين گروه با دستورهايى تشريعى داورى مىشود كه امكان راه يافتن نسخ و تبديل به آنها وجود دارد .\r\nپس از استقرار شرايع ، قاعده آن است كه هر چه نصّى در خصوص حرمت آن وجود نداشته باشد ، انجام آن مانعى ندارد ، چه شريعتها حدود را مقرّر مىدارند و آنچه را كه حرام است با بيان كردن حرمت آن متمايز مىسازند .\r\nبنابراين حكم هر چه جز اين محرّمات باشد ، بر خلاف آنها است « 1 » » .\r\n\r\n\r\n","description":"","footnote":"\r\n( 1 ) - تصحيح ، ص 69 . رجوع كنيد به پيش از اين ، ص 91 - 85 ، براى اطلاع از نظر مفيد بر مبناى تكليف و مسئوليت اخلاقى نيز رجوع كنيد به « اصول الفقه » ، ص 93 - 192 كه در آن مفيد از وابستگى كامل عقل به وحى در اين خصوص پس از آنكه خدا شريعت و قانون خود را آشكار كرده ، سخن گفته است . گفتهء وى چنين است : « اعتقاد ما در خصوص حرام و حلال بودن چنين است : عقل آن قدرت را ندارد كه ممنوع بودن يا مباح بودن چيزهايى را معين كند كه منع يا اباحهء آنها بايستى از طريق وحى معين شود . ولى عقل هرگز در تعين حلال و حرام بدون سمع ( وحى ) نيست . اگر خدا تعقل كنندگان را فقط يك لحظه از وحى محروم كند [ بخوانيد « اخلى » به جاى « احكى » 
  ] ، آنان را به آن مجبور كرده است كه در استفادهء از عقل خود گرفتار شر شوند : يعنى به اين نتيجه برسند كه اصلا راهى براى شناختن مباح و ممنوع ندارند . و بنابراين گرفتار شبهه‌اى خواهند شد كه با حكمت خدا ناسازگار است » .\r\n","page_name":" 393 ","page_number":409},
  {"content":"\r\n\r\nاز طرف ديگر عبد الجبّار دستهء ديگرى از افعال را تشخيص داده است كه زير پوشش شريعت قرار نمىگيرند ولى عقل آنها را غير مجاز و نامشروع مىداند ، بدان جهت كه به فاعل آنها يا به اشخاص ديگر در اين دنيا يا در دنياى ديگر آسيب مىرسانند « 1 » .\r\nشيخ مفيد مطالب زيادترى دربارهء اهل خبره كه فرد امامى بايد به ايشان رجوع و با ايشان مشورت كند گفته است . به بعضى قواعد براى تفسير و تعبير احاديث اشاره كرده است .\r\n\r\nخبر واحد\r\nبه احاديثى كه روايت كنندهء آنها تنها يك نفر يا عدّهء معدودى بوده ، در نخستين مكاتب فقه سنّى با بدگمانى نظر مىشده است . شافعى فقيهى است كه به تفصيل براى صحّت خبر واحدى كه با يك ثقه به پيغمبر ( ص ) مىرسد استدلال كرده است . شاخت گفته است : « تنها وجه تمايز آن اين است كه خبر واحد ضعيفتر از سنّتى است كه بالاتّفاق مورد قبول است ، و سبب پيدايش علم مطلق نمىشود ، هر چند بايد به عنوان مبنايى براى عمل پذيرفته شود « 2 » » .\r\nشيخ مفيد براى خبر واحد چندان اهميّتى قائل نيست . گفتهء وى چنين است :\r\n« من مىگويم كه خبر واحد موجب علم و عملى نمىشود ، و هيچ كس مجاز نيست\r\n\r\n\r\n","description":"","footnote":"\r\n( 1 ) - عبد الجبار ، المغنى ، هفدهم ، 145 : « مذهب مشايخ ما در اين موضوع آن است كه هر فعل شخص مكلف كه هدفى سودمند يا چيزى همانند آن براى او دارد ، و در خارج محوطهء قوانين شرع قرار گرفته ، و به خود او يا به شخص ديگرى در اين دنيا يا در دنياى ديگر آسيب نمىرساند ، بايد از جملهء افعالى محسوب شود كه انجام دادن آنها بنا بر عقل مباح و روا است . و فقط در صورت وجود دليل از اين اصل مىتوان عدول كرد .\r\n« اين است معنى گفتهء ايشان كه « چيزها مباحند » ، چه مقصود آنان همهء چيزها نيست ، از آن جهت كه در ميان آنها چيزهايى است كه بنابر عقل قبيح بودن آنها معين است » .\r\nدربارهء تمام مسئلهء مجاز و ممنوع رجوع كنيد به شناخت ، مقالهء « اباحه » در چاپ دوم دايرة المعارف اسلام ، جلد سوم ، ص 62 - 660 .\r\n( 2 ) - شناخت ، مبادى حقوق اسلامى ( چاپ سوم ؛ آكسفورد : كلارندن ، 1959 ) .\r\nص 52 ، با ارجاع به الشافعى ، الرسالة ( قاهره : بولاق ، 1321 ه ق ) ، ص 82 .\r\n","page_name":" 394 ","page_number":410},
  {"content":"\r\n\r\nكه در دين به خبر واحد قطع حاصل كند ، مگر آنكه همراه با آن چيزى باشد كه آشكارا بر راستگويى راوى آن دلالت كند .\r\nاين مذهب جمهور شيعه و عدّهء زيادى از محكّمه ( خوارج ) و گروهى از مرجئه است . بر خلاف آن است مذهب فقهاى سنّى ( متفقّهة العامة ) و اصحاب رأى « 1 » » .\r\nاستثنايى كه به سود خبر واحد همراه « با چيزى آشكارا دليل بر راستگويى راوى آن » مىكند ، بدان معنى نيست كه شيخ مفيد حجّيّت خبر واحد را به اعتبار امام مىداند .\r\nخواهيم ديد كه مفيد چندين روايت امامى ابن بابويه را به اين استناد كه خبر واحدند ، رد كرده است . بلكه ضعف يك خبر واحد از آن جهت است كه به اندازهء كافى ثابت نشده است كه امامى آنچه را راوى واحد از او روايت كرده است ، واقعا گفته باشد . چيزى كه مفيد وجود آن را براى تأييد خبر واحد لازم مىداند ، يا عقل است ، يا قبول عامّ .\r\nبه گفته وى : « دليل ممكن است دليلى عقلى ( حجّة من العقل ) باشد ، يا گواهى عرفى ( شاهد من العرف ) يا اجماع بدون مخالف ( اجماع به غير خلف ) » « 2 » .\r\nعبد الجبّار گفته است كه خبر روايت‌شدهء توسّط كمتر از پنج راوى كه همه از علم و معرفت كافى برخوردار باشند ، موجب علم نمىشود « 3 » . و البته رسيدن به علم از طريق خبرى كه راوى آن فقط يك نفر باشد ، از اين هم كمتر است .\r\nبا قبول اينكه از خبر واحد علم واقعى حاصل نمىشود ، آيا مىتوان گفت كه اگر كسى به مقتضاى خبر واحد عمل كند اطاعت خدا كرده است ؟ عبد الجبّار مىگويد كه چنين چيزى ممكن است ، و عمل اصحاب پيغمبر ( ص ) را گواه بر صدق گفتار خود مىآورد « 4 » .\r\n\r\n\r\n","description":"","footnote":"\r\n( 1 ) - اوائل ، ص 100 .\r\n( 2 ) - « اصول الفقه » ، ص 193 .\r\n( 3 ) - المغنى ، پانزدهم ، 356 ، 361 .\r\n( 4 ) - همان كتاب ، هفدهم ، 382 . وى در « شرح الاصول الخمسة » ص 769 از اين هم دور تر رفته و گفته است : « آنچه دربارهء تعبد به خبر واحد مىتوان گفت اين است كه تعبد بر طريق ظن است و اين ثابت و جائز است . بلكه اگر گفته شود كه بيشتر عبادات شرعى بر گمان و ظن بنا مىشود ، گفته‌اى ممكن است » .\r\n","page_name":" 395 ","page_number":411},
  {"content":"\r\n\r\nدر اينجا عبد الجبّار خود را نسبت به خبر واحد مساعدتر از شيخ مفيد نشان مىدهد .\r\nسؤال ديگر اينكه : آيا جايز است در عمل از خبرى پيروى شود كه از آن علم يقينى حاصل نمىشود ؟ شيخ مفيد اين را جايز نمىداند . عبد الجبّار آن را مجاز مىشمارد . بنابر نگرش اهل سنّت تكليف است « 1 » .\r\n\r\nاحاديث متواتر\r\nشيخ مفيد هنگام بحث از احاديث معتبر به سبب زيادى شمارهء راويان آنها ، چنين گفته است :\r\n« گفتار در حدّ تواتر در اخبار .\r\nمن مىگويم كه آن تواتر كه صحّت آن در اخبار قطعيّت پيدا مىكند ، عبارت از روايت كردن گروهى از راويان است كه معمولا و بنابر عادت ممكن نيست بر ساختن خبرى تبانى كرده باشند و اين خبر پوشيده بماند و بر سر زبانها نيفتد .\r\nو اين امرى است كه به احوال مردمان و اختلافهاى موجود ميان انگيزه‌ها و سببهاى ايشان بازمىگردد . دانستن اين امر به مشاهدات در وجود و تجربه مربوط مىشود و با عبارت و كلام نمىتوان از آن تعبير كرد .\r\nاين مذهب اصحاب تواتر از بغداديان است كه بصريان با آن مخالفند ، و آن را چيزى تعريف مىكنند كه سبب رسيدن به علم ضرورى باشد « 2 » » .\r\nشيخ مفيد در موافقت با معتزلهء بغداد مىگويد كه يقينى كه براى شخص شنوندهء يك روايت متواتر حاصل مىشود ، با توجّه ساده به اين مقدّمه است كه گروهى از راويان نمىخواهند يا نمىتوانند به صورتى موفقيّت‌آميز در جعل يك خبر با يكديگر همكارى كنند . به گفتهء وى ، يقينى بودن اين مقدّمه نتيجه‌اى از تجربه است . وى از گفتن اين مطلب خوددارى كرده است كه يك روايت براى آنكه عنوان متواتر پيدا كند ، به چند راوى نيازمند است .\r\n\r\n\r\n","description":"","footnote":"\r\n( 1 ) - براى فهم نظر شافعى رجوع كنيد به پيش از اين ، ص 394 حاشيهء شمارهء 2 ؛ البغدادى ، اصول الدين ، ص 12 .\r\n( 2 ) - اوائل ، ص 66 - 65 . در « اصول الفقه » ، ص 193 ، نيز چنين گفته است .\r\n","page_name":" 396 ","page_number":412},
  {"content":"\r\n\r\nعبد الجبّار مىگويد كه گزارشهاى دربارهء سرزمينها و سلاطين بيگانه ، و رواياتى كه به ما مىگويند پيغمبر ( ص ) چگونه نمازهاى پنج‌گانه مىگزارد و زكات مىداد و به حج مىرفت ، متواتر و بنابراين بالضّروره معلوم است . براى آنكه حديثى عنوان متواتر پيدا كند ، لازم است لااقل پنج نفر كه علم لازم دربارهء آن دارا بوده‌اند ، آن را روايت كرده باشند « 1 » . و درجهء يقينى بودن روايت بر نسبت ازدياد شمارهء راويان آن نسبت به پنج افزايش پيدا نمىكند « 2 » .\r\nدلايل عبد الجبّار براى ضرورت علمى كه چنين حديثى در شنونده ايجاد مىكند اينها است : نخست اينكه عقل واقعا صفات و خصوصيّات ناقلان گوناگون را در نظر نمىگيرد و نيز انگيزه‌اى درونى براى آنكه چنين كند ندارد . دوم اينكه انسان عاقل ممكن است دربارهء برهانها و نتايجى كه از آنها به دست مىآيد موافق نباشد ، ولى يك توافق كلّى دربارهء اين گونه روايت وجود دارد . و سوم ، اگر علم از گونه‌اى مىبود كه كسب شده است ، ممكن بود كسانى نتوانند به آن دست يابند يا ، پس از اينكه آن را به دست آوردند ، آن را فراموش كنند . شنوندهء يك حديث متواتر راه ديگرى جز پذيرفتن محتوى آن به عنوان علم ندارد . بنابراين علم او به امورى همچون گزارده شدن نمازهاى پنج‌گانه به توسّط پيغمبر ( ص ) با علم از يگانگى و عدل الهى تفاوت دارد ، چه اين علم از طريق استدلال حاصل مىشود « 3 » .\r\nولى ابو الحسين بصرى ، بدون اشارهء به اين مطلب كه با استادش عبد الجبّار اختلاف نظر دارد ، پيرو نگرش بغداديان است كه علم حاصل از حديث متواتر را نه ضرورى بلكه اكتسابى مىدانند « 4 » .\r\n\r\n\r\n","description":"","footnote":"\r\n( 1 ) - شرح ، ص 768 ؛ المغنى ، پانزدهم ، 361 .\r\n( 2 ) - همان كتاب ، ص 372 .\r\n( 3 ) - همان كتاب ، ص 349 .\r\n( 4 ) - ابو الحسين محمد بن على بن الطيب البصرى ، كتاب المعتمد فى اصول الفقه ، ويرايش م . حميد اللّه و ديگران ( دمشق : انستيتوى فرانسوى دمشق ، 1964 ) ، دوم ،\r\n","page_name":" 397 ","page_number":413},
  {"content":"\r\n\r\n\r\nناسخ و منسوخ\r\nشيخ مفيد در خصوص ناسخ و منسوخ خود را مخالف معتزله دانسته و چنين گفته است :\r\n« گفتار در ناسخ و منسوخ قرآن .\r\nمن مىگويم كه در قرآن ناسخ و منسوخ است ، همان گونه كه در آن محكم و متشابه است ، بنابر آنچه خدا از مصالح بندگان مىدانسته است . خدا ، عزّ اسمه ، گفته است :  « ما نَنْسَخْ مِنْ آيَةٍ أَوْ نُنْسِها ، نَأْتِ بِخَيْرٍ مِنْها أَوْ مِثْلِها  - آيه‌اى را كه براندازيم يا از يادش بريم ، همانند آن يا بهتر از آن مىآوريم » « 1 » .\r\nو نسخ در قرآن ، به نظر من ، عبارت از نسخ و برانداختن احكام است نه برانداختن عين چيزى است كه از جانب او نازل شده و بسيارى از اهل خلاف چنان تصوّر مىكنند .\r\n\r\n\r\n","description":"","footnote":"\r\n552 : « ميان مردمان دربارهء علمى كه از حديث متواتر حاصل مىشود اختلاف است . شيوخ ما ، ابو على و ابو هاشم مىگويند كه اين علم ضرورى است نه كسبى . ابو القاسم بلخى آن را كسبى مىداند . . . ما مىگوييم كه اثبات و استدلال عبارت از تنظيم كردن چيزهاى دانسته است به صورتى كه از آن به دانستهء جديدى دست يابند . بنابراين هر چيز كه وجود آن مبتنى بر تنظيم چيزهاى دانسته باشد اثبات شده است . ولى اين در صورتى است كه علم و شناخت از تواتر به دست آمده باشد ، زيرا آنچه را به ما گفته‌اند تنها وقتى مىدانيم كه از اين امر آگاهى داشته باشيم كه گويندهء خبر نظر شخصى خويش را گزارش نمىكند ، بلكه چيزى را روايت مىكند كه در مورد آن خلط و اشتباهى وجود ندارد ، و اينكه خود او انگيزه‌اى براى دروغ گفتن نداشته باشد . از اين راه بر ما معلوم مىشود كه وى متكى بر اين آگاهى نادرست ما نيست كه او انگيزه‌اى براى دروغ گفتن ندارد » .\r\nبراى بحث دربارهء اين مسأله رجوع كنيد به فان اس ، شناخت‌شناسى ، ص 17 - 416 .\r\n( 1 ) - قرآن ، سورهء بقره ، آيهء 106 .\r\n","page_name":" 398 ","page_number":414},
  {"content":"\r\n\r\nو از منسوخ در قرآن است اين گفتهء خداى تعالى :  « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً ، وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ  - و كسانى از شما كه از دنيا مىروند و همسرانى از خود بر جاى مىگذارند ، وصيّت است براى همسرانشان بهره‌مندى تا يك سال بدون بيرون كردن » « 1 » ، كه بنابراين آيه عدّهء وفات براى زنان شوهر مرده يك سال بود ، و سپس اين گفتهء خداى تعالى آن را نسخ كرد :  « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً ، يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً  - و كسانى از شما كه از دنيا مىروند و همسرانى از خود بر جاى مىگذارند ، آن زنان بايد چهار ماه و ده روز به انتظار بگذرانند » « 2 » ، كه اين حكم با استقرار شريعت اسلام تثبيت و حكم اوّل منسوخ شد ؛ ولى آيهء اين حكم منسوخ ثابت و غير منسوخ است و آن نيز همچون ناسخ آن تلاوت مىشود بىهيچ اختلافى .\r\nاين مذهب شيعه است و جماعتى از اصحاب حديث و بيشتر خوارج و زيديّه .\r\nمعتزله و گروهى از مجبّره با آن مخالفند و چنان تصوّر مىكنند كه نسخ همان گونه كه در احكام واقع شده در خود آيه‌ها نيز صورت گرفته است . و گروه اندكى از وابستگان به اعتزال منكر آنند كه به هر صورت نسخ در قرآن صورت گرفته باشد . و از گروهى از آنان نقل كرده‌اند كه به طور كلّى منكر نسخ در شريعت اسلامند و منكر اينكه خدا چيزى از آن را از هر لحاظ يا به هر جهت نسخ كرده باشد « 3 » » .\r\nبحث عبد الجبّار دربارهء نسخ بيشتر به دفاع از مشروع بودن در مقابل مجادلات\r\n\r\n\r\n","description":"","footnote":"\r\n( 1 ) - سورهء بقره ، آيهء 240 .\r\n( 2 ) - همان سوره ، آيهء 234 .\r\n( 3 ) - اوائل ، ص 101 .\r\n","page_name":" 399 ","page_number":415},
  {"content":"\r\n\r\nجهودان « 4 » و متمايز ساختن از مفهوم شيعى قديمتر تغيير مشيّت خدا يا بداء « 1 » مربوط مىشود ، و كارى به مسئلهء اسقاط آياتى از قرآن ندارد . شاگرد وى ، ابو الحسين بصرى ، نظرى را كه عبد الجبّار با آن مخالف بوده ، چنين بيانى كرده است :\r\n« دربارهء نسخ تلاوت نه حكم ، و نسخ حكم نه تلاوت .\r\nدليل امكان آن اين است كه تلاوت و حكم دو فعل عبادتى هستند . و مثالهايى از هر دو ممكن است زيانبخش و بنابراين ممنوع باشد . و هر يك از آنها به تنهايى نيز مىتواند زيانبخش باشد ، بىآنكه ديگرى چنين باشد . در اين صورت يكى از آن دو ممنوع است و ديگرى چنين نيست « 2 » » .\r\nبه عنوان مثال از قرائتى كه نسخ شده در صورتى كه حكم مندرج آن باقى است ، آيهء سنگسار كردن را آورده است : « اگر مرد بالغ يا زن بالغى زنا كند ، آنان را به عنوان مجازات خدايى سنگسار كنند ، » كه عمر اين آيه را به عنوان اصيل پذيرفت . مثالى كه ابو الحسين از نسخ حكم و آيه هر دو آورده ، مأخوذ از حديثى به روايت عائشه است كه گفت به پيامبر ( ص ) وحى رسيد كه ده بار شير خوردن كودكى از پستان زنى سبب ايجاد خويشاوندى رضاعى مىشود . در دنبال اين حديث آمده است كه سپس اين ده بار شير به پنج بار تقليل پيدا كرد « 3 » . لازم به گفتن نيست كه اخبار غير مسند و زنى در ميان اماميّه ندارند .\r\nمسئلهء ديگر اين است كه آيا سنّت مىتواند ناسخ قرآن باشد . شيخ مفيد مىگويد :\r\n« گفتار در نسخ قرآن به سنّت .\r\nمن مىگويم كه بعضى از قرآن به بعض ديگر آن نسخ مىشود ، ولى هيچ جزئى\r\n\r\n\r\n","description":"","footnote":"\r\n( 4 ) - شرح ، ص 83 - 576 ؛ المغنى ، شانزدهم ، 142 - 97 .\r\n( 1 ) - شرح ، ص 85 - 583 ؛ المغنى ، شانزدهم ، 70 - 65 .\r\n( 2 ) - المعتمد ، اول ، 418 .\r\n( 3 ) - همان‌جا . دربارهء اصالت مورد شك اين حديث اخير رجوع كنيد به نولدكه ، تاريخ قرآن ، اول ، 54 - 253 ، كه گفته است اين حديث براى تأييد مذهبى وضع شده بوده است .\r\n","page_name":" 400 ","page_number":416},
  {"content":"\r\n\r\nاز آن با سنّت نسخ نمىشود . ولى سنّت به قرآن و نيز به سنّت نسخ مىشود .\r\nخداى عزّ و جلّ گفته است :  « ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  - آيه‌اى را كه براندازيم يا از يادش ببريم ، همانند آن يا بهتر از آن مىآوريم » « 1 » ، و درست نيست كه چيزى جز كتاب خدا همانند آن باشد ، و در سخن آفريدگان او هيچ سخن نمىتواند بهتر از سخن او باشد .\r\nو اينكه مخالفان گفته‌اند كه مقصود از « نأت بخير منها » آن است كه از لحاظ مصلحت بهتر باشد بىمعنى است ، چه چيزى نمىتواند از چيز ديگر به اين جهت بهتر باشد كه براى شخص ديگر شايسته‌تر و بيشتر مطابق مصلحت است . چنين چيزى در شرع مجاز نيست ، و نيز از لحاظ تحقيق لغوى درست نيست . اگر چنين مىبود ، عقاب بهتر از ثواب و ابليس نيكوتر از فرشتگان و پيامبران مىشد ، كه اين باطل و محال است .\r\nو اين نظر كه سنّت قرآن را نسخ نمىكند ، مذهب اكثر شيعه و جماعتى از فقها و محدّثان است ، و بيشتر فقها و متكلّمان با آن مخالفند » « 2 » .\r\nبه گفتهء ابو الحسين ، هر چه شافعى منكر آن بود كه سنّت بتواند چيزى از قرآن را نسخ كند ، پيروان ابو حنيفه آن را معقول تصوّر مىكردند ، و بعضى بر آن بودند كه واقعا چنين كارى صورت گرفته بوده است « 3 » . ابو الحسين در ضمن استدلال بر اينكه چنين امرى عقلا امكانپذير است ، ابو هاشم جبّائى را موافق اين نظر معرّفى كرده است « 4 » .\r\nدر قسمت دوم استدلال خود ، براى نشان دادن اينكه حكمى از قرآن واقعا به توسّط يك سنّت نسخ شده ، ابو الحسين آيهء سنگسار را ذكر كرده است « 5 » . اين همان آيه‌اى است كه\r\n\r\n\r\n","description":"","footnote":"\r\n( 1 ) - قرآن ، سورهء بقره ، آيهء 106 .\r\n( 2 ) - اوائل ، ص 102 . همين مطلب در « اصول الفقه » ، ص 193 نيز آمده .\r\n( 3 ) - المعتمد ، اول ، 424 ،\r\n( 4 ) - همان كتاب ، ص 428 .\r\n( 5 ) - همان كتاب ، ص 429 .\r\n","page_name":" 401 ","page_number":417},
  {"content":"\r\n\r\nوى آن را به عنوان جزء نسخ‌شدهء از خود قرآن نقل كرده است . به گفتهء وى ، اين آيه ديگر عنوان جزئى از قرآن ندارد بلكه عنوان سنّت پيدا كرده است .\r\nاين مسأله كه آيا ممكن است چيزى از قرآن به توسّط سنّت منسوخ شود ، در ميان اهل تسنّن مورد اختلاف بوده است . وضع مفيد كه به گفتهء خود وى همان وضع اكثريّت شيعه است ، چنان است كه حتّى خبر صحيح رسيدهء از امام هم نمىتواند چيزى از قرآن را نسخ كند . در جاى ديگر شيخ مفيد گفته است كه اقوال امامان نمىتواند ناسخ يكديگر باشد « 1 » .\r\n\r\nمتشابهات\r\nمفيد گفته است كه در قرآن آيات مبهم ( متشابه ) وجود دارد « 2 » . در اينجا راه براى احاديثى باز مىشود كه براى روشن كردن متشابهات قرآن روايت شده است .\r\nعبد الجبّار بر آن است كه فقرات متشابه عينى در قرآن وجود ندارد ، چه وظيفهء سخنگوى حكيم آن است كه به هر چه مىگويد معناى معيّنى بدهد . و اين كيفيّت به عاليترين شكل آن در مورد خدا صادق است « 3 » .\r\n\r\nشيخ مفيد به عنوان ناقد حديث\r\nپيش از اين ديديم كه شيخ مفيد اجماع امّت و استفادهء از قياس را به عنوان روشهاى قضائى و فقهى طرد كرده است . وى همچنين منكر قدرت اخبار آحاد است ، مگر اينكه از راستگويى راوى بنابر زمينه‌هاى ديگر آگاه باشيم . اين از لحاظ نظرى بوده ؛ آيا شيخ مفيد در عمل به عنوان فقيه چه مىكرده است ؟ در هشتمين پرسش از « المسائل السّرويّه » از او پرسيده‌اند :\r\n\r\n\r\n","description":"","footnote":"\r\n( 1 ) - « اصول الفقه » ، ص 194 .\r\n( 2 ) - اوائل ، ص 101 ؛ نقل‌شدهء پيش از اين ، ص 399 .\r\n( 3 ) - المغنى ، شانزدهم ، 55 - 347 ؛ 83 - 370 .\r\n","page_name":" 402 ","page_number":418},
  {"content":"\r\n\r\n« گفتهء او - كه خدا نعمتهايش را بر او پايدار كناد - دربارهء كسى كه راه دست يافتن به علم بر او بسته است و به كتابهاى تصنيف‌شدهء در فقه از امامان راهنما عليهم السّلام برمىخورد كه در آنها اختلاف آشكار در مسائل فقهى وجود دارد ، همچون اختلافى كه ميان آنچه ابو جعفر بن بابويه رحمه اللّه در كتابهاى خود از اخبار مستند به امامان عليهم السّلام آورده با آنچه شيخ [ ابو 
  ] علىّ بن جنيد رحمه اللّه در كتابهاى خود از مسائل فقهى بدون ذكر سندهاى آنها آورده ، چيست ؟ آيا روا است كه رأى او را بستاييم و بگوييم كه آنچه او گفته حق و صواب است ، يا آنكه تنها بر احاديث با سلسلهء سند ( مسند ) تكيه كنيم و از احاديثى كه چنين نيست ( يعنى مرسل ) چشم بپوشيم » ؟ « 1 »\r\nدومين مصنّفى كه نام او آمده ، ابو على محمّد بن احمد بن جنيد اسكافى ( متوفّى در 381 / 92 - 991 ) است . وى بيش از آنكه به محدّث بودن شهرت داشته باشد به فقاهت مشهور است ، و حتّى در اين زمينه هم ، چنان كه شيخ طوسى گفته است ، « وى قياس را درست مىدانست ، و به همين جهت كتابهاى وى متروك ماند و مورد اعتماد واقع نشد » « 2 » .\r\nشيخ مفيد در بخش اوّل پاسخ خود اين مطلب را روشن مىكند كه خوانندهء عادى نبايد خود دربارهء احاديث متناقض تصميم بگيرد . به جاى آن بايد به كسى كه در اين خصوص صاحب اطّلاع است مراجعه كند . گفتهء وى چنين است :\r\n« براى احدى از خلق روا نيست كه حكم به حقّانيّت كند . آنچه در كتاب يا سنّت يا مدلول يك دليل عقلى مورد اختلاف واقع شود ، تنها وقتى بايد به آن عمل شود كه شخص احاطهء علمى بر آن داشته باشد و بتواند چنان در آن نظر كند كه به علم و معرفت برسد . اگر نتواند از اين راه به علم برسد ، بايد به كسى كه مىداند مراجعه كند و چيزى از رأى و گمان خود نگويد . زيرا اگر\r\n\r\n\r\n","description":"","footnote":"\r\n( 1 ) - « السرويّة » ، ص 56 - 55 .\r\n( 2 ) - الطوسى ، الفهرست ، ص 16 .\r\n","page_name":" 403 ","page_number":419},
  {"content":"\r\n\r\nچنين كند و اتفاقا به راه درست هم رفته باشد ، پاداشى نخواهد داشت ؛ و اگر بر راه خطا رود مورد عفو قرار نخواهد گرفت » « 1 » .\r\nسپس شيخ مفيد نظر خود را دربارهء مورد اعتماد بودن ابن بابويه از لحاظ حديث چنين بيان مىكند :\r\n« آنچه ابو جعفر رحمه اللّه روايت كرده ، عمل كردن به همهء آن تا زمانى كه با روشهاى مورد اعتماد صحّت گفتارهاى منسوب به امامان عليهم السّلام ثابت نشده است ، واجب نيست . چه اينها اخبار آحاد است كه نه موجب علم مىشود و نه موجب عمل [ بخوانيد « عملا » به جاى « عمدا » در متن چاپى 
  ] . و روايت اين اخبار از كسانى است كه ممكن است غفلت يا اشتباه كرده باشند . ابو جعفر رحمه اللّه آنچه را شنيده روايت كرده و آنچه را حفظ داشته نقل كرده است ، بىآنكه صحّت آن را تضمين كرده باشد .\r\nاصحاب حديث لاغر و فربه [ الغثّ و السّمين 
  ] يعنى درست و نادرست را نقل كرده‌اند و تنها به آن نپرداخته‌اند كه دانسته‌هاى حقيقى خود را نقل كنند . آنان مردمان صاحب‌نظر و اهل بازرسى و انديشيدن و تميز گذاشتن ميان درست و نادرست در آنچه روايت مىكنند نيستند . به همين جهت اخبار ايشان مختلف و مخلوط است و بازشناختن درست آن از نادرست جز از طريق نظر كردن در اصول و متّكى شدن به نظر و استدلالى كه سبب رسيدن به علم بر درستى منقول است ميسّر نمىشود » « 2 » .\r\nخرده‌گيرى شيخ مفيد بر ابن بابويه و اصحاب حديث عموما مضاعف است .\r\nنخست ، به جاى وارسى منابع روايات خود ، آنان هر خبرى را كه از افراد واحد يا راويان غير قابل اعتماد بدستشان مىرسد ، نقل مىكنند . و دوم ، به جاى آنكه قدرت عقلى خود را دربارهء رسيدگى به محتوى احاديث به كار اندازند تا آنچه را كه عقل‌پسند است\r\n\r\n\r\n","description":"","footnote":"\r\n( 1 ) - « المسائل السرويّة » ، ص 56 .\r\n( 2 ) - همان جا .\r\n","page_name":" 404 ","page_number":420},
  {"content":"\r\n\r\nاز جز آن بازشناسند ، هر چه را كه بر سر راهشان قرار گيرد ، بدون هيچ كارى دربارهء آن روايت مىكنند .\r\nخطايى كه از ابن جنيد مىگيرد ، از گونه‌اى ديگر است . مىگويد :\r\n« و اما ابو على بن الجنيد كتابهاى خود را از احكامى آكنده است كه در آنها بر گمان عمل كرده ، و از مذهب مخالفان و از قياس پست بهره گرفته است .\r\nآنچه را كه از امامان عليهم السّلام منقول است با آنچه به رأى خود گفته [ بخوانيد « قاله » به جاى « قله » در متن چاپى 
  ] در هم آميخته است بىآنكه يكى را از ديگرى جدا كند . ولى حتّى اگر هم آنچه را كه منقول است از آنچه رأى خود او است متمايز مىساخت ، در آن حجّتى نبود ، چه در نقل اجبار به احاديث متواتر توجّه نكرده بلكه به اخبار آحاد تمسّك جسته است » « 1 » .\r\nابن جنيد ، علاوه بر استناد به احاديث ضعيف ، متمايل به طرف كاملا متقابل با ابن بابويه است و بىمحابا گزارشهاى خود را با احكام ظنّى و استدلال قياسى خلط مىكند كه ابن بابويه آنها را طرد مىكرد .\r\nشيخ مفيد ، پس از خرده‌گيرى بر ابن بابويه و ابن جنيد ، سخنانى دربارهء راهى كه پرسش‌كننده بايد بر آن برود گفته است . سخن مفيد چنين است :\r\n« شيعه اخبارى در شرايع دارند كه حزب حق دربارهء بعضى از آنها اتّفاق كلمه دارند ، و دربارهء بعضى ديگر اختلاف است . وظيفهء فرد خردمند صاحب تدبير آن است كه هر چه را مورد اتّفاق همگان است ، همان گونه كه امام صادق عليه السلام گفته است ، بپذيرد و دربارهء آنچه مورد اختلاف است ، تا زمانى كه برهانى قطعى براى يكى از دو طرف پيدا نكرده است ، درنگ كند . اين گونه\r\n\r\n\r\n","description":"","footnote":"\r\n( 1 ) - همان كتاب ، ص 57 - 56 . دنبالهء مطلب در متن چنين است : « ولى [ بخوانيد « و ان » به جاى « و اما » در متن چاپى 
  ] در تودهء اخبارى كه محدثان ديگر جز او نقل كرده‌اند چيزهايى وجود دارد كه [ صحت آنها 
  ] معلوم است ، هرچند [ در آنجا 
  ] از باقى احاديث متمايز [ نشده بوده 
  ] است . و اين بدان جهت است كه آنان از راه نظر و استدلال كردن در آنها عدول كرده و تنها به نقل آنچه از مردان شنيده بودند اكتفا كردند ، و به تقليد پرداختند و از نظر كردن و تأمل كردن خوددارى ورزيدند » .\r\n","page_name":" 405 ","page_number":421},
  {"content":"\r\n\r\nاحاديث را بايد به كسى كه از او داناتر است ارجاع كند ، ولى نبايد به قياسى از او كه مستند به دليل و برهان نباشد قانع شود . بدين ترتيب است كه ان شاء اللّه از خطاى در دين و گمراهى نجات خواهد يافت » « 1 » .\r\nدر قبول احاديثى كه اماميّه بر آنها اتّفاق كلمه دارند ، شخص جوينده پيرو گونه‌اى از « اجماع » شيعى است كه ، چون تنها به صحّت روايات ارتباط پيدا مىكند ، محدودتر از اجماع اهل تسنّن است . اخبار مشكوك بايد به كارشناسان ارجاع شود ، و اينان حق ندارند هنگام رسيدگى به آنها از روش قياس مبتنى بر روايات ديگر بهره‌گيرى كنند ، بلكه تنها بايد از دلايل عقلى مدد گيرند .\r\nشيخ مفيد در دنبالهء سخن خويش مىگويد كه خود چنين كارشناسى است :\r\n« من خود به بسيارى پرسشها كه دربارهء احاديث مورد اختلاف از شهرهاى نيشابور و موصل و فارس و مازندران از من شده بود پاسخ گفته‌ام . همهء آنها متضمّن مسائل گوناگونى بود كه در آنها اخبارى از امامان راستگو عليهم السلام وجود داشت .\r\nدربارهء انواع گوناگون احكام شرعى در ميان مردم اخبارى وجود دارد كه در ظاهر با يكديگر مختلف است . من در كتاب التمهيد جوابهايى در برابر پرسشهاى گوناگون آورده‌ام كه در ضمن آنها اخبارى از امامان راستين ( ع ) آمده است . در هر مورد فتواى خود را مستند به دلايلى كه ترديد در آنها راه ندارد بيان كرده‌ام .\r\nو معناى بسيارى از گفته‌هاى امامان را كه مردمان آنها را متناقض با يكديگر گمان مىكنند گرد آورده‌ام و نشان داده‌ام كه در معنى با هم توافق دارند . شبهه‌هاى كسانى را كه اين گونه اخبار را ضعيف مىپنداشتند از ميان برده‌ام . از اين گونه امور در كتاب مصابيح النور فى علامات اوايل الشهور ياد كرده‌ام . راهى نشان داده‌ام كه از آن راه مىتوان در آنجا كه ميان اصحاب ما از جهت اخبار اختلاف\r\n\r\n\r\n","description":"","footnote":"\r\n( 1 ) - همان كتاب ، ص 57 .\r\n","page_name":" 406 ","page_number":422},
  {"content":"\r\n\r\nوجود دارد ، به شناختن حق دست يافت » « 1 » .\r\nشيخ مفيد ، در نتيجهء كار دقيق غربال كردن و جدا كردن احاديث مشكوك و هماهنگ ساختن محتويات احاديث صحيح با يكديگر ، توانسته است دربارهء ابن جنيد چنين بنويسد :\r\n« و به پرسشهاى مربوط به مسائلى جواب دادم كه ابن جنيد آنها را گرد آورده و به مردم مصر نوشته و آن را به نام المسائل المصرية خوانده بود . وى در اين كتاب براى اخبار بابهايى قرار داده و چنان گمان كرده بود كه اين اخبار در معنى با يكديگر اختلاف دارند ، و اين را به رأى خود به امامان عليهم السّلام نسبت داده بود . و من گمان و پندار وى را در اين خصوص باطل كردم . معانى را چنان با يكديگر جمع آوردم كه ديگر اختلافى در ميان آنها مشاهده نمىشود .\r\nهر كس به اين جوابها دسترس پيدا كند و آنها را از روى انصاف بخواند و در آنها بيطرفانه بينديشد ، شناختن حق در همهء آنچه تصوّر اختلاف در آن مىكند بر وى آسان مىشود ، و دربارهء احاديث منسوب به امامان ما عليهم السّلام به يقين مىرسد » « 2 » .\r\nنجاشى در رجال خود از كتاب المسائل المصريه به عنوان تأليفى از ابن جنيد ياد نكرده است . ولى در ضمن برشمردن آثار شيخ مفيد اين كتابها را نام برده است : [ نقد 
  ] رسالة الجنيدى الى اهل مصر ، و النقض على ابن الجنيد فى اجتهاد الرأى « 3 » .\r\nشيخ مفيد در ضمن خلاصه كردن مسائلى كه در مورد اخبار ائمّه ( ع ) پيش مىآيد مىگويد دشوارى آنها نه تنها از جهت اين است كه مدلول عام يا خاص دارند ، و تكليفى كه معيّن مىكنند واجب است يا مستحب ، و معنى آنها اصطلاحى و فنّى است يا متعارفى ،\r\n\r\n\r\n","description":"","footnote":"\r\n( 1 ) - همان كتاب ، ص 58 - 57 .\r\n( 2 ) - همان كتاب ، ص 58 .\r\n( 3 ) - النجاشى ، كتاب الرجال ، ص 312 . رجوع كنيد به پيش از اين ، ص 47 ، شمارهء 72 ؛ ص 59 ، شمارهء 162 .\r\n","page_name":" 407 ","page_number":423},
  {"content":"\r\n\r\nبلكه از اين جهت نيز هست كه امامان ( ع ) از بيم شكنجه معانى باطنى را مكتوم نگاه مىداشتند . گفتهء وى چنين است :\r\n« خلاصه آنكه گفته‌هاى امامان عليهم السّلام معمولا ظاهرى داشته كه با باطن آن موافق بوده است ، جز در پاره‌اى نتايج آنها .\r\nو بعضى از گفته‌هاى ايشان ، براى تقيّه و اضطرار ، ظاهرى مخالف با باطن داشته است . ظاهر بعضى ديگر وجوب و الزام را مىرساند ، در صورتى كه در حقيقت حكايت از نافله بودن و استحباب دارد . ظاهر بعضى ديگر حكايت از استحباب دارد ، در صورتى كه باطن آن وجوب را مىرساند . بعضى عامّ است و خاص را مىرساند ، و بعضى ديگر خاص است و از عام حكايت مىكند . گاه ظاهر حديث مستعار است و از معناى حقيقى انحراف حاصل كرده و متضمّن تعريض است كه اين همه براى خير عامّه و ملايمت نشان دادن و جلوگيرى از ريختن خونها بوده است .\r\nو اين نه شگفت‌انگيز است و نه بدعتى به شمار مىرود . چه حتّى در قرآنى كه كلام خدا و در آن درسهاى آشكار و شفا دهنده [ بخوانيد « شفاء » به جاى « شقاء » در متن چاپى 
  ] آمده ، گاه ظواهر آيات با معانى آنها تفاوت دارد و مردمان در اين باره با يكديگر اختلاف كلمه پيدا كرده‌اند . در مورد سنّت استوار پيامبر صلى اللّه عليه و آله و سلّم نيز چنين است و دانشمندان در معانى كلمات او با يكديگر يك سخن نيستند » « 1 » .\r\nدر هيچ يك از اين نقدهاى بر محدّثان ، مفيد از اصل موضوعى به عنوان علم مكتوم\r\n\r\n\r\n","description":"","footnote":"\r\n( 1 ) - « السرويّة » ، ص 58 . شيخ مفيد نمىگويد كه يك تفسير و معناى باطنى براى قرآن وجود دارد . رجوع كنيد به « اصول الفقه » ، ص 187 ، كه در آنجا گفته است كه « ظاهر » عبارت از چيزى است كه هر كس عربى بداند آن را مىفهمد . براى « باطن » خواننده به اطلاعاتى اضافى نياز دارد ولى اين به معنى تفسير باطنى نيست . مثالهاى كه شيخ مفيد به دست مىدهد معانى اصطلاحى و فنى « صلات » و « زكات » است .\r\n","page_name":" 408 ","page_number":424},
  {"content":"\r\n\r\nموجود در كارشناس حديث سخن نمىگويد . بلكه اجتهاد شخص كارشناس ( هر چند مفيد كلمهء اجتهاد را به كار نبرده است ) عبارت از اين است كه احاديث را غربال كند و احاديث محكم را از آنها كه راويان ضعيف دارند جدا سازد ، و در مورد دستهء اوّل قواعد تفسير و تعبير را به كار اندازد كه اميد آن است تا از اين راه بتواند عام را از خاص ، امر واجب را از سفارش محض ، و معناى نهانى را كه امام به احتياط در زير الفاظ پنهان كرده بوده است بازشناسد .\r\nشيخ مفيد روش خود را در شش قاعده خلاصه كرده است . ملاكهاى وى عبارت است از : عمل شيعه ، وفور اعتبار و حجيّت راويان ، به كار بودن روايت در ايّام چند نسل ، توافق اغلب اصحاب امام ، و تناقض نداشتن با قرآن و عقل . گفتهء وى چنين است :\r\n« پس اگر ديديم كه يكى از دو حديث به اتّفاق مورد عمل است و ديگرى چنين نيست ، خواهيم دانست آنكه مورد اتّفاق است ، در ظاهر و باطن حقّ است ، و اينكه به ديگرى از آن جهت عمل نمىشود كه از روى تقيّه گفته شده بود ، يا اينكه دروغ به آن راه يافته است .\r\nهنگامى كه با حديثى مواجه شويم كه ده نفر از اصحاب امامان ( ع ) آن را روايت كرده‌اند ، و در لفظ و معنى مخالف با حديث ديگرى است كه دو يا سه نفر راوى آن بوده‌اند ، و اين دو حديث را نمىتوان با يكديگر جمع كرد ، به سود روايت ده نفره و به زيان آن روايت ديگر دو يا سه نفره رأى مىدهيم . و اين حديث دوم را بر تقيّه يا توهّم ناقل آن حمل مىكنيم .\r\nهنگامى كه با حديثى روبرو هستيم كه مورد عمل اصحاب خاصّ امامان ( ع ) در زمانهاى پياپى و زمان امامى بعد از زمان امام ديگر بوده ، به سود آن بر ضدّ حديث ديگرى حكم مىدهيم كه مخالف آن است و بدان صورت مورد عمل متوالى نبوده است .\r\nهنگامى كه روايتى را مىيابيم كه شيوخ فرقه روايت كرده و از مخالف آن سخنى نگفته‌اند ، آن را حديث ثابت و استوار مىشناسيم . و اگر كسان ديگرى جز\r\n\r\n","description":"","footnote":"","page_name":" 409 ","page_number":425},
  {"content":"\r\n\r\nايشان كه در شماره و در ارتباط با ائمّه ( ع ) همچون ايشان نيستند همان روايت را نقل كنند ، اين خود علامت درستى آن حديث است . و فرق ميان حقّ و باطل در معنى آن است ، و اينكه جايز نيست كه امام ( ع ) در حادثه‌اى بنابر تقيّه فتوا دهد ، و كارشناسان در علم دين از اصحاب امام آن را بشنوند و ندانند كه در چه موقعيّتى چنين فتوايى داده شده است . اگر يكى از ايشان از اين امر غافل بماند ، از ديگران پوشيده نخواهد ماند ، مخصوصا با توجّه به اين امر كه آنان در فتوا و تشخيص حلال از حرام و نقل واجبات و مستحبّات و احكام شهرت و معروفيّت دارند .\r\nهنگامى كه با حديثى مواجه شويم كه متناقض با كتاب باشد ، و ايجاد توافق ميان آنها ممكن نشود ، آن حديث را طرد مىكنيم ، زيرا كتاب خدا و اجماع امامان ( ع ) چنين حكم كرده است .\r\nو نيز اگر حديثى را مخالف حكم عقل يافتيم ، آن را طرد مىكنيم ، زيرا كه عقل به فساد آن حكم كرده است . و حكم كردن دربارهء اينكه آيا آن حديث درست است و به سبب تقيّه بدان صورت بيان شده ، يا اينكه به غلط به امامان نسبت داده شده ، كار پس از آن است » « 1 » .\r\nبنابراين عمل جامعهء شيعه عامل مهمّى در تشخيص صحّت و سقم حديثى توسّط كارشناس در حديث است .\r\n\r\nخلاصه\r\nاعتقاد به تقيّه مؤمن شيعه را از اينكه دست به انقلاب و شورش سياسى بزند بازمىداشته است . به او اندرز مىدادند كه در زير سلطهء حكومت ظالم آرامش خود را حفظ كند و منتظر ظهور مهدى ( ع ) باشد .\r\nعلى رغم اختلافات در تعبير ، فقه معتزلى در چارچوب چهار اصل استقراريافتهء\r\n\r\n\r\n","description":"","footnote":"\r\n( 1 ) - تصحيح ، ص 72 - 71 .\r\n","page_name":" 410 ","page_number":426},
  {"content":"\r\n\r\nتسنّن مىگنجد : قرآن ، سنّت ، اجماع ، و قياس . شيخ مفيد دو اصل اخير را طرد مىكند ، و به جاى اجماع حجيّت امام را قرار مىدهد كه از طريق روايات به دست مىآيد .\r\nو مسائلى كه دربارهء آنها در قرآن يا حديث در مورد آنها تصميمى گرفته نشده ، بايد به ميانجيگرى عقل حل شود - ولى نه با استدلال از طريق قياس با احكام ديگر .\r\nشيخ مفيد خبر واحد را قاعدهء مطمئنّى براى عمل نمىداند . ولى در حالات استثنايى مىتوان از صحّت خبر واحد به يكى از دو وسيله اطمينان حاصل كرد : يكى همراه بودن آن با دليلى عقلى ، و ديگرى اجماع همهء شيعه بر له آن . شيخ مفيد حدّ اقلّ عدد كسانى را كه روايت كردن آنها براى آنكه حديثى عنوان حديث متواتر پيدا كند لازم است ، معيّن نكرده است .\r\nيكى از وظايف مهمّ علماى شيعه آن است كه معنى مكتوم احاديث روايت‌شدهء از امامان ( ع ) را كه گاهگاه بر سبيل تقيّه سخن مىگفته‌اند ، روشن و آشكار سازند .\r\nشيخ مفيد بر ابن جنيد ، از آن جهت كه قياس و رأى شخصى را در احكام خود مورد عمل قرار داده ، و علاوه بر اين بعضى از فتاوى خود را مبتنى بر اخبار آحاد كرده ، خرده گرفته است . خرده‌گيرى وى بر ابن بابويه ، هم از آن جهت است كه به احاديث ضعيف استناد جسته ، و هم از آن جهت كه در تفسير و تعبير آنها عاقلانه قضاوت نكرده است .\r\n\r\n","description":"","footnote":"","page_name":" 411 ","page_number":427},
  {"content":"\r\n . \r\n","description":"","footnote":"","page_name":" 412 ","page_number":428},
  {"content":"\r\n\r\n\r\nبخش دوم ابن بابويه\r\n\r\n","description":"","footnote":"","page_name":" 413 ","page_number":429},
  {"content":"\r\n . \r\n","description":"","footnote":"","page_name":" 414 ","page_number":430},
  {"content":"\r\n\r\nابو جعفر محمّد بن على بن حسين بن موسى بن بابويه قمى ( متوفّى در 381 / 991 - 92 ) « 1 » ، محدّث شيعى ، يكى از استادان شيخ مفيد بود . هدف اين فصل مقايسه‌اى است ميان علم كلامى كه از او مىتوان شناخت با علم كلام شاگردش . پيش از اين از خرده‌گيريهاى مفيد نسبت به ابن بابويه به عنوان يك محدّث آگاه شديم .\r\nدر اينجا لازم نيست خلاصه‌اى از انديشهء ابن بابويه دربارهء همه نكات آورده شود ، چه خود وى اعتقاد نامه‌هايى در « رسالة الاعتقادات » « 2 » و در آغاز « الهداية » « 3 » و در امالى « 4 » خويش نوشته است . در دو اعتقاد نامهء اخير ، اصولى كه بايد به آنها اقرار كرد ، در مقدّمه گزارشهاى مفصّلتر از واجباتى كه بايد انجام داده شود قرار گرفته است . چون\r\n\r\n\r\n","description":"","footnote":"\r\n( 1 ) - دربارهء زندگينامهء وى رجوع كنيد به 1 . فيضى ، « ابن بابويه » ، در چاپ دوم دايرة المعارف اسلام ، جلد سوم ، 27 - 726 . در خصوص شكل تلفظ نام وى رجوع كنيد به فيضى ، يك اعتقاد نامهء شيعى ( « انجمن تحقيقات اسلامى » ، شمارهء 9 ؛ آكسفورد : انتشارات دانشگاه آكسفورد ، 1942 ) ، ص 8 ، حاشيهء 2 .\r\n A . Fyzee , A Shi'ite Creed ( « Islamic Research Association Series , » No 9 . ) \r\n( 2 ) - متن عربى « رسالة الاعتقادات » مندرج در مجموعه‌اى است كه از روى اسم نخستين رسالهء آن به نام الباب الحادى عشر ( تهران : مركز نشر كتاب ، 1375 ه ق ) ، ص 115 - 66 ، نامگذارى شده ، و آن چاپ مجددى از چاپ 1292 است . كتاب يك اعتقاد نامهء شيعى فيضى ترجمه‌اى از متن عربى « رسالة الاعتقادات » چاپ نجف و دهلى و با مقابلهء با چاپ 1270 ه ق تهران است . نقلهايى كه در اين فصل آمده از همين ترجمهء انگليسى گرفته شده .\r\nشماره صفحات ترجمهء فيضى پس از علامت ف آمده است .\r\n( 3 ) - « الهداية » ، ص 12 - 1 .\r\n( 4 ) - ابن بابويه ، امالى شيخ صدوق با ترجمهء فارسى ( تهران : اسلاميه ، 1380 ه ق ) ، ص 54 - 639 .\r\n","page_name":" 415 ","page_number":431},
  {"content":"\r\n\r\nخلاصه‌هاى خود ابن بابويه از مذهب ، ضرورت توصيف كامل را در اينجا از ميان مىبرد ، روش اين بخش گزينش و معرّفى نكاتى است كه وى در آنها با شاگردش مفيد اختلاف داشته است . دربارهء مسئلهء بزرگتر مصدر احاديثى كه در دسترس ابن بابويه بوده ، و انگيزه‌هاى وى براى برگزيدن رواياتى كه مورد استفاده قرار داده ، در اينجا بحثى به ميان نخواهد آمد .\r\n\r\n","description":"","footnote":"","page_name":" 416 ","page_number":432},
  {"content":"\r\n\r\n\r\nفصل دوازدهم به كار بردن عقل\r\nابن بابويه احاديثى از امام جعفر صادق عليه السّلام روايت مىكند كه در آنها از جدل دربارهء خدا نهى شده « 1 » . و متكلّمان ( اصحاب الكلام ) به هلاك تهديد شده‌اند « 2 » .\r\nهماهنگ با رواياتى كه نقل كرده ، ابن بابويه اختلاف و جدل را تنها به صورت نقل كردن و توضيح دادن كلمات خدا و پيامبر ( ص ) و ائمهء مجاز شمرده است . به گفتهء او : « استدلال كردن با مخالفان به وسيلهء كلمات خدا و امامان ، يا به ميانجيگرى انديشه‌هايى كه از گفته‌هاى ايشان منظور نظر بوده ، بدون محدوديّت براى كسى كه در علم كلام مهارت دارد مجاز است ، ولى براى كسى كه چنين نباشد مجاز نيست بلكه ممنوع و حرام است » « 3 » . حتّى در اينجا نيز ميدان بحث مجاز براى كارشناسان محدود به نقل و توضيح اخبار است . اين است تصوّر ابن بابويه دربارهء نقش شخص متخصّص در علم كلام .\r\nشيخ مفيد در جواب مىگويد كه دو نوع مناظره و جدل وجود دارد كه يكى حقّ و ديگرى باطل است . اوّلى مطلوب است و عملا به توسّط قرآن و عمل امامان به آن سفارش شده است كه نه تنها شخصا با مخالفان در دين به مناظره و جدال مىپرداختند ، بلكه شيوخ اصحاب ايشان « در هر دوره نظر و استدلال را به كار مىبردند و به حق جدال مىكردند\r\n\r\n\r\n","description":"","footnote":"\r\n( 1 ) - التوحيد ، ص 61 - 456 ؛ « الهداية » ، ص 3 ؛ « رسالة » ص 74 - 73 ، ف ، 44 - 43 .\r\n( 2 ) - همان كتاب ، ص 74 ، ف 43 .\r\n( 3 ) - همان كتاب ، ص 74 ، ف 43 .\r\n","page_name":" 417 ","page_number":433},
  {"content":"\r\n\r\nو باطل را با حجّت و برهان از ميان مىبردند و به همين جهت امامان ( ع ) از ايشان سپاسگزارى مىكردند و زبان به ستايش و ثناى ايشان مىگشودند » « 1 » . شيخ مفيد روايتهايى از كلينى در تأييد همين مطلب نقل كرده است . ممنوع شدن سخن گفتن دربارهء خدا را شيخ مفيد بدين صورت توجيه كرده است : « و امّا نهى از كلام دربارهء خداى عزّ و جلّ اختصاص دارد به نهى از كلام در شبيه شمردن او به آفريدگانش و ستمگر بودن در احكامش » « 2 » .\r\nسپس شيخ مفيد كسانى را كه مخالف به كار بردن عقل و نظر هستند مورد حمله قرار مىدهد و مىگويد كه آنان از اين طريق بىعقلى خود را نشان مىدهند . وى همچنين به اين مطلب اشاره مىكند كه به كار بردن نظر به معنى مجادله و مناظره نيست ، و در زمانهاى متأخّر امكان آن هست كه به سبب تقيّه يا سببهاى ديگر چنان ضرورت پيدا كند كه از پرداختن به مناظره خوددارى كنند . ولى دست كشيدن از عقل و استدلال به تقليد كوركورانه مىانجامد كه همه در طرد آن با يكديگر اتّفاق كلمه دارند « 3 » .\r\nابن بابويه آشكارا اظهار داشته است كه تقيّه بر همهء اماميان تا زمان ظهور امام دوازدهم واجب است « 4 » . در همهء موارد ، براى جلوگيرى از خونريزى بايد به تقيّه عمل شود » « 5 » .\r\n\r\n\r\n","description":"","footnote":"\r\n( 1 ) - تصحيح ، ص 27 - 26 .\r\n( 2 ) - همان كتاب ، ص 27 . شيخ مفيد خواننده را به سه تا از كتابهايش ارجاع داده كه اكنون در دست نيست : الاركان فى دعائم الدين و الكامل فى علوم الدين و عقود الدين ، كه در آنها احاديثى را كه ظاهرا بر ضد علم كلام عقلى بوده گرد آورده و مورد بحث قرار داده است . و اين نشان مىدهد كه شيخ مفيد براى اينكه علم كلام را در برابر محدثان زمان خود علمى مجاز جلوه دهد ، گرفتار زحمت بوده است .\r\n( 3 ) - تصحيح ، ص 28 .\r\n( 4 ) - « رسالة » ، ص 05 - 104 ، ف ، 12 - 110 .\r\n( 5 ) - « الهداية » ، ص 9 . از سوى ديگر ، ابن بابويه بر آن است كه امر به معروف و نهى از منكر واجب عينى است . ولى در موارد نامساعد ممكن است اين كار به صورت « قلبى » انجام شود . در ص 11 ( همان كتاب ) چنين مىگويد : « امر به معروف و نهى از منكر دو وظيفه است كه خدا بر حسب قابليت و استطاعت هر كس بر عهدهء او گذاشته است . و وظيفهء\r\n","page_name":" 418 ","page_number":434},
  {"content":"\r\n\r\nمفيد با اين نظر مخالف است و مىگويد كه تقيّه به صورت مثبت واجب نيست مگر آنكه يقين حاصل آيد كه اگر ايمان واقعى يك نفر آشكار شود سبب هلاك او خواهد شد « 1 » . عدم توافق دربارهء تقيّه انعكاس ديگرى از اختلاف نظرهاى ابن بابويه و شيخ مفيد دربارهء مناظره كردن در موضوعات دينى است . شيخ مفيد احاديث واردشدهء بر ضدّ جدل و مناظره را با تمايز قايل شدن ميان دانايان و نادانان چنين مورد توجيه قرار مىدهد :\r\n« امامان راستگو به عدّه‌اى از هواداران خود دستور داده‌اند كه از نمايش دادن حقيقت خوددارى ورزند و آن را از دشمنان دين پوشيده نگاه دارند و چيزى را بر ايشان آشكار سازند كه گمان آنان را بر مخالفت ايشان سست كند . اين به خير و صلاح با ايشان است . و به عدّه‌اى ديگر از هواداران خود دستور داده‌اند كه با مخالفان خود سخن گويند و آشكارا با دعوت كردن به حق با ايشان رو به رو شوند . چه مىدانند كه در اين كار آسيبى به ايشان نخواهد رسيد » « 2 » .\r\nمفيد آموزهء استاد خود را در خصوص تقيّه از اين جهت مورد خرده‌گيرى قرار داده بقيه حاشيه از صفحهء قبل\r\n\r\n\r\n","description":"","footnote":"\r\nهر شخص است كه شر و بدى را قلبا نهى كند . امام صادق ( ع ) گفته است : « امر به معروف و نهى از منكر چون در حق يك مؤمن صورت پذيرد براى آگاه كردن او است ، و در حق شخص نادان براى دانستن او ، و تنها در اين صورت واجب است . و اما در حق كسى كه تازيانه و شمشير به دست دارد ، نه » .\r\nبراى اطلاع يافتن از نظر شيخ مفيد مبنى بر اينكه امر به معروف و نهى از منكر وظيفهء اجتماع است ، به پيش از اين ، ص 71 - 369 ، مراجعه كنيد .\r\n( 1 ) - تصحيح ، ص 66 ؛ رجوع كنيد به پيش از اين ، ص 74 - 370 .\r\n( 2 ) - همان كتاب ، ص 66 .\r\n","page_name":" 419 ","page_number":435},
  {"content":"\r\n\r\nاست كه به صورت مطلق بيان شده و در آن تمايزى ميان تودهء مردم كه مكلّف به پنهان كردن اعتقاد خود هستند و علما و كارشناسان كه موظّفند براى دفاع از اعتقاد خويش دربارهء آن استدلال كنند ، مشاهده نمىشود . ابن بابويه كه از توجّه به اين تمايز غافل مانده ، خود رفتار خويش را محكوم كرده است . چه شيخ مفيد مىگويد :\r\n« وى اعتقاد شخصى خود را دربارهء حق در خطابه‌هاى خويش كه جنبهء عام داشته ، و نيز در كتابهايش كه به صورتى وسيع انتشار يافته ، بيان كرده است .\r\nاز تناقضى كه ميان گفتار و كردار او وجود دارد غافل مانده است . اگر آموزهء تقيّه را در جاى درست خود قرار مىداد [ يعنى آن را به صورت صحيح بيان مىكرد 
  ] و از سخن بىربط دربارهء آن گفتن پرهيز مىكرد ، از تناقضگويى رهايى مىيافت و حقّ مطلب براى كسانى كه خواستار هدايتند آشكار و در به روى آنان گشوده و معناى آن براى ايشان هويدا مىشد . ولى وى از روش اصحاب حديث پيروى كرد و تنها به سطح معانى پرداخت و از راههاى تفكّر دورى گزيد . اين نگرش به دين كسى كه پايبند آن است آسيب مىرساند ، و باقى ماندن بر آن مانع تحقيق عقلانى است » « 1 » .\r\nشيخ مفيد مىگويد كه ابن بابويه ، على رغم خودش ، يك جدلى بود . ولى عملا ، اختلاف اساسى ميان آن دو در اين نيست كه ابن بابويه نتوانست مرد عالم را از تودهء مردم تميز دهد - چه وى چنين كرد - بلكه در آن است كه حتّى وظيفهء شخص كارشناس ، در طرح وى ، محدود به توضيح و بيان كردن احاديث بوده است . ابن بابويه به آن تمايل نداشت كه از آن احاديث بسيار دور شود و چندان به تفسير و توجيه آنها بپردازد كه سازگارى و توافقى ميان اين احاديث و تحقيق و پژوهش استقلالى به وجود آورد . مفيد ، با آنكه مىگفت عقل در مقدّمات و نتيجه‌گيريهاى خود به يارى سمع ( وحى ) نيازمند است « 2 » ،\r\n\r\n\r\n","description":"","footnote":"\r\n( 1 ) - تصحيح ، ص 67 .\r\n( 2 ) - اوائل ، ص 12 - 11 .\r\n","page_name":" 420 ","page_number":436},
  {"content":"\r\n\r\nرساله‌هايى نوشت كه تنها مجموعهء احاديث نبود ، و مجموعه‌هايى از جوابهاى خودش به پرسشهايى كه از او شده بود فراهم آورد كه كارى به احاديث و بيان و تفسير آنها نداشت .\r\nو او عادتا ميان آنچه به وسيلهء عقل شناخته مىشود با آنچه وسيلهء شناختن آن وحى است .\r\nتمايز مىگذاشت .\r\nانديشهء خود ابن بابويه دربارهء ارتباط ميان عقل و سمع در مقدّمهء كتابش دربارهء امام غايب ، كتاب كمال الدين ، آمده است . مىگويد هر كس مدّعى آن شود كه حتّى يك ساعت دنيا مىتواند بدون امام بر سر پا بماند ، منطقا در نفى هر گونه رسالتى با برهمنان موافقت دارد . و اگر قرآن نگفته بود كه محمّد ( ص ) خاتم پيامبران است ، در هر عصرى لازم مىبود كه پيغمبرى وجود داشته باشد .\r\nابن بابويه با اين منع قرآنى روبرو بوده كه امامان را نمىتوان رسول يا نبى خواند ، و با وجود اين دربارهء ضرورت جانشين داشتن پيامبران چنين سخن گفته است :\r\n« و چون اين امر حقّ است [ يعنى نصّ قرآن كه محمّد ( ص ) خاتم پيامبران است 
  ] ، اين انديشه كه فرستاده‌اى پس از او باشد حذف مىشود ، ولى در ذهن صورت عقلانى خواهان جانشينى باقى مىماند ( بقيت الصّورة المستدعية للخلافة فى العقل ) . بدين معنى كه خدا هرگز به پذيرفتن آموزه‌اى دعوت نمىكند مگر اينكه حقّانيّت آن را در جانها مصوّر كرده باشد . هنگامى كه چنين نكرده باشد ، دعوت كردن به اين تعليم و آموزه درست نيست ، چه دليل و حجّت استقرار نيافته است . و اين بدان جهت است كه انديشه‌هاى دربارهء چيزها با يكديگر سازگارند و با متقابلهاى خود تعارض دارند . بدان سان كه اگر در ذهن انكار پيامبران وجود داشت ، خدا اصلا پيامبرى نمىفرستاد .\r\nو اين بدان مىماند كه پزشكى بيمار را با آنچه با طبيعت يا مزاج طبيعى او سازگارى دارد درمان كند . اگر با دارويى ناسازگار با مزاج بيمار او را معالجه كند ، سبب تباهى او خواهد شد .\r\n\r\n","description":"","footnote":"","page_name":" 421 ","page_number":437},
  {"content":"\r\n\r\nپس اين مطلب به اثبات رسيد كه خدا كه احكم الحاكمين است ، هرگز به چيزى دعوت نمىكند مگر اينكه صورت آن در نفس تثبيت شده باشد » « 1 » .\r\nدر اينجا اثرى از نظريّهء انديشه‌هاى فطرى و تحصيل علم و معرفت از طريق يادآورى گذشته مشهود است . در وراى آن اين فرض وجود دارد كه هر چيز ، حتّى فكر ، با تدبير و تنظيم خدا اتّفاق مىافتد . اگر عقل چيزى را معقول تشخيص دهد ، اين بدان جهت است كه خدا نفس آدمى را آمادهء پذيرفتن آن چيز قرار داده است . نه اينكه آن چيز را شايستهء دريافت شدن به توسّط نفس آدمى قرار داده باشد . بدين ترتيب نفس و عقل به توسّط خدا آمادگى آن را پيدا كرده است كه آموزهء جانشينان پيغمبر را كه در تعليمات شيعى از آن آگاهى پيدا مىكند ، بپذيرد .\r\nآنچه مفيد به آن نام برهان عقلانى خويش بر وجود يك امام مىدهد ، برخاستهء از اين اصل است كه خدا نمىتواند مردمان را به چيزى بيش از قدرت تحمّل آنان مكلّف سازد ، و اينكه آنان را موظّف به مراعات قوانين شريعت كرده است . مفيد بر اين دو برهان مقدّمه‌اى را اضافه مىكند حاكى از اينكه وجود امام حاضر براى تعيين آنچه شريعت مردمان را به آن مكلّف ساخته است ، ضرورت دارد « 2 » . ولى شيخ مفيد دربارهء ارتباط ميان عقل و سمع ( وحى ) اندك سخن مىگويد .\r\nدر ملاحظات ابن بابويه در خصوص حديثى كه مىگويد « خدا را به خدا مىشناسيم » .\r\nمقدارى ابهام وجود دارد . نخست چنان مىنمايد كه وى با توجيهى هر نياز به سمع را كنار مىگذارد . گفتهء وى چنين است :\r\n« بيان صحيح در اين باره آن است كه گفته شود : ما از اين جهت خدا را به خدا مىشناسيم كه اگر او را با عقل خود شناخته باشيم ، او عقل را به ما بخشيده است . و اگر او را به وسيلهء رسولان و پيامبران و حجّتهاى او [ يعنى امامان 
  ]\r\n\r\n\r\n","description":"","footnote":"\r\n( 1 ) - كتاب كمال الدين ( چاپ سنگى 1301 هجرى قمرى تهران ) ، ص 4 .\r\n( 2 ) - الافصاح ، ص 4 ، نقل‌شدهء پيش از اين در ص 3 - 162 .\r\n","page_name":" 422 ","page_number":438},
  {"content":"\r\n\r\nبشناسيم ، او آنان را فرستاده و براهين و حجّتهاى خويش قرار داده است . و اگر او را به وسيلهء جانهاى خود بشناسيم ، او آنها را پديد آورده است . بنابراين او را به وسيلهء خودش مىشناسيم » « 1 » .\r\nدر اينجا ابن بابويه بر عقل روا داشته است كه قابل به دست آوردن مقدارى معرفت و شناخت خدا شود . و در واقع چنان كه پس از اين خواهيم ديد ، از طريق محدث بودن جهان به اثبات وجود خدا پرداخته است . ولى نبايد كسى به جملهء « اگر او را با عقل خود شناخته باشيم » وى معنايى بيش از آنچه مىتواند تحمّل كند بدهد . ابن بابويه به صورت مثبت نمىگويد كه اين يك فرض واقعى است . مقصود وى آن است كه حتّى در چنين حالتى اعتبار شناخت از آن خدا است .\r\nبلافاصله پس از آن حديث ديگرى را تفسير مىكند مشعر بر اينكه ما براى شناختن خدا به كسى نيازمنديم كه او را فرستاده باشد . گفتهء وى چنين است :\r\n« امام صادق ( ع ) مىگويد : « اگر خدا نبود ، ما شناخته نمىشديم ، و اگر ما نبوديم خدا شناخته نمىشد » . معنى اين روايت چنين است : اگر حجّتها نبودند ، خدا با فهم درست شناخته نمىشد ؛ و اگر خدا نبود ، حجّتها شناخته نمىشدند .\r\nاز متكلّمى شنيدم كه مىگفت : « اگر كسى در بيابان بىآب و علفى به دنيا آيد .\r\nو كسى نباشد كه او را رهبرى و هدايت كند ، چون به سنّ بلوغ برسد و به آسمان و زمين بنگرد ، اين خود براى او ثابت مىكند كه آنها سازنده و پديدآورنده‌اى دارند » . من به او گفتم : چنين چيزى وجود پيدا نكرده است . افسانه‌اى است دربارهء چيزى كه هرگز نبوده ، و مىخواهد بگويد كه اگر چنين چيزى وجود مىداشت چنان نتيجه‌اى از آن حاصل مىباشد . و اگر چنين حادثه‌اى پيش مىآمد ، آن انسان تنها براى خودش دليل وجود خدا به شمار مىرفت ، چنان كه پيامبرى تنها براى خويش مبعوث مىشد ، و پيامبر ديگرى مأمور ابلاغ به قوم\r\n\r\n\r\n","description":"","footnote":"\r\n( 1 ) - التوحيد ، ص 290 .\r\n","page_name":" 423 ","page_number":439},
  {"content":"\r\n\r\nو فرزندان خود بود ، و ديگرى به مردمان قبيلهء خود اختصاص داشت ، و ديگرى به مردمان سرزمين خود ، و يكى براى ابلاغ رسالت به همگان مأموريّت داشت » « 1 » .\r\nاين بدان معنى است كه انسان به كسى نياز دارد كه خدا او را فرستاده و مأموريّت داده باشد تا او را به شناخت خدا رهبرى كند .\r\nاين درست نيست كه هر كس مىتواند برهان و حجّت خدا شود . بايد از خدا الهام گرفته باشد . ابن بابويه به دنبال آن چنين آورده است :\r\n« و امّا در مورد ابراهيم خليل كه به زهره و سپس به ماه و سپس به خورشيد نگريست ، و چون آنها غروب كردند گفت :  « يا قَوْمِ إِنِّي بَرِيءٌ مِمَّا تُشْرِكُونَ  - اى مردم ، من از آنچه به آن شرك مىورزيد بيزارم » [ قرآن ، انعام : 78 
  ] ، بايد گفت كه او پيغمبر بود و الهام گرفته و فرستاده شده ، و هر چه گفته به الهام و وحى الهى بوده است . و گفتهء خدا چنين است :  « وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ  - و آن حجّت ما است كه براى قومش به ابراهيم داديم » [ قرآن ، انعام : 83 
  ] . همه كس مانند ابراهيم نيست . اگر به سبب وجود معرفت عقلى نيازى به تعليم خدا و اينكه خود را بشناساند نبود ، خدا اين كلمات را فرو نمىفرستاد :  « فَاعْلَمْ أَنَّهُ لا إِلهَ إِلَّا اللَّهُ  - پس بدان كه خدايى جز اللّه نيست » [ قرآن ، محمّد : 19 
  ] » « 2 » .\r\nمقصود ابن بابويه آن است كه عقل بدون يارى سمع ( وحى ) نمىتواند به شناخت كامل خدا برسد . اين بدان معنى نيست كه نتايجى كه عقل به آنها مىرسد اعتبار و صحّت ندارد .\r\nوى دربارهء وضع فعلى رسيدن مردمان به شناخت خدا سخن مىگويد . در صدد پژوهش دربارهء قدرت عقل تنها ، خواه براى اثبات و خواه براى ردّ آن ، نيست . روى هم رفته ،\r\n\r\n\r\n","description":"","footnote":"\r\n( 1 ) - التوحيد ، ص 91 - 290 .\r\n( 2 ) - همان كتاب ، ص 292 .\r\n","page_name":" 424 ","page_number":440},
  {"content":"\r\n\r\nابن بابويه تمايزى ميان كار عقل و سمع قائل نمىشود ، و نيز در آنجا كه حديثى براى توضيح يك نكته در دسترس است ، به تحقيق و پژوهش شخصى خويش اعتماد نمىكند . دو اثر وى ، علل الشرايع و معانى الاخبار ، كه به بيان دلايل چيزها اختصاص دارد ، تقريبا به تمامى از احاديث فراهم آمده است .\r\nاز طرف ديگر ، مفيد به آن تمايل دارد كه ، حتّى با داشتن احاديثى در درست كه مىگويند با عقل به چيزها مىتوان دسترس پيدا كرد ، بر عقل تكيه و اعتماد كند . مثلا ، هنگامى كه از وى در خصوص سؤال در قبر پرسش مىشود ، مىگويد در عين آنكه وحى وسيلهء ما براى شناخت واقعيّت اين پرسش است ، از طريق عقل مىدانيم كه زندگى به فرد مرده بازمىگردد و چنان مىشود كه مىتواند در معرض اين پرسش و دادن پاسخ قرار گيرد .\r\nاحاديثى نيز هست كه بنابر آنها زندگى بازگردانده مىشود ، ولى ، به گفتهء وى ، اين احاديث ضرورت ندارد ، از آن جهت كه عقل بدون يارى آنها مىتواند به آن نتيجه برسد « 1 » .\r\nشيخ مفيد ، با بسط دادن حكم سادهء ابن بابويه بر اينكه هر چه به صورت خاص ممنوع نشده باشد مباح است « 2 » ، چنين توضيح مىدهد : در عين آنكه دربارهء بعضى از چيزها به وسيلهء عقل تنها مىتوان داورى كرد ، و دربارهء برخى از چيزهاى ديگر عقل دچار ترديد مىشود ، از زمان تأسيس شريعت هر چيزى كه ممنوع نشده باشد مجاز شناخته مىشود « 3 » . البته ميان يافتن دليل براى اوامر الهى و تثبيت حقّ و باطل به ميانجيگرى عقل و استدلال ، اختلافى وجود دارد . ابن بابويه با تأييد نظر فضل بن شاذان را نقل مىكند مبنى بر اينكه دلايل حكيمانه‌اى براى همهء اوامر خدا وجود دارد ، « 4 » و دلايلى را كه فضل براى بعضى از احكام شريعت آورده است بر مىشمارد « 5 » . بدين ترتيب معلوم مىشود كه\r\n\r\n\r\n","description":"","footnote":"\r\n( 1 ) - تصحيح ، ص 47 - 46 .\r\n( 2 ) - « رساله » ، ص 107 ، ف 116 .\r\n( 3 ) - تصحيح ، ص 69 ، نقل‌شدهء پيش از اين در ص 393 .\r\n( 4 ) - ابن بابويه ، علل الشرائع و الاحكام و الاسباب ( نجف حيدريه ، 1966 ) ، ص 52 - 251 .\r\n( 5 ) - همان كتاب ، ص 74 - 252 .\r\n","page_name":" 425 ","page_number":441},
  {"content":"\r\n\r\nابن بابويه منكر حقّ عقل و استدلال براى تحقيق و جستجو در موضوعات عقيده يا شريعت نيست ، و لو اينكه خود از اين حق استفاده نمىكند .\r\nپس از آن ابن بابويه ايستار محتاطانه‌اى نسبت به علم كلام عقلى اتّخاذ مىكند .\r\nاستعمال آن را محدود به توضيح و بيان معانى حديث مىداند ، و حتى با اين محدوديّت هم استفادهء از اين حق را منحصر به كارشناسانى مىداند كه احتمال آسيب ديدن ايشان از چنين فعّاليّت نمىرود . ابن بابويه همچنين دربارهء تكليف تقيّه تأكيد مىكند و با مناظره مخالف است . ولى از سوى ديگر وى خود ، همان گونه كه مفيد اشاره كرده است ، در اين گونه جدالها و مناظرات شركت مىجسته است . در عمل ابن بابويه سخت به معناى حرفى حديث متمسّك مىشود ، و به همين جهت تعيين عقيدهء شخصى او دشوار است . به نظريّه‌اى از معرفت اشاره مىكند كه مستلزم داشتن انديشه‌هاى فطرى براى توضيح دادن و بيان هماهنگى عقل و سمع است ، و خود بر آن است كه سمع براى آنكه شخص به شناخت خدا برسد ضرورت دارد . به صورت خلاصه ، شاگرد وى تا حدّى حق داشته است كه بر وى خرده گيرد و بگويد كه « وى از روش اصحاب حديث پيروى كرد و تنها به سطح معانى پرداخت و از راههاى تفكّر دورى گزيد » « 1 » . و از همين خرده‌گيرى مىتوان به انديشهء خود مفيد دربارهء وظيفهء شخص عالم به علم كلام پىبرد .\r\n\r\n\r\n","description":"","footnote":"\r\n( 1 ) - تصحيح ص 66 ؛ رجوع كنيد به پيش از اين ، ص 420 .\r\n","page_name":" 426 ","page_number":442},
  {"content":"\r\n\r\n\r\nفصل سيزدهم توحيد\r\nابن بابويه مشتاق آن بود كه تهمت ناسازگار بودن احاديث اماميّه را با توحيد و عدل خدا رد كند . در آغاز كتاب التوحيد خود چنين نوشته است : « آنچه مرا به تصنيف اين كتاب برانگيخت آن بود كه مىديدم بعضى از مخالفان كه در كتابهاى ما به احاديثى برخورده و نتوانسته‌اند به معانى درست آنها دست يابند ، فرقهء ما را معتقد به تشبيه و جبر تصوّر كرده‌اند » « 1 » . در دنبال آن مىگويد كه اين احاديث بايد با همان حسن نيّت در توجيه و توجّه به قراين كه در مورد تفسير آيات قرآن به كار مىرود ، در معرض رسيدگى و تأويل قرار گيرد . واضح است كه مقصود وى مخالفان از گروه معتزله است كه پيوسته آمادگى آن داشتند كه آيات تشبيهى قرآن را به صورتى جز آنچه از معناى لفظى آنها برمىآيد توجيه و تفسير كنند .\r\nتحقيق در آموزهء عدل الهى در فصل آينده نشان خواهد داد كه كتاب التوحيد در زمانى متأخّرتر از دوران فعّاليّت ابن بابويه در آن هنگام كه تماسّ نزديكترى با معتزليان داشت نوشته شده بوده است . آموزهء عدلى كه در اين كتاب بيان شده ، به صورتى آشكار با آنچه در « الهداية » و « رسالة » آمده اختلاف دارد . ولى دربارهء توحيد آموزهء ابن بابويه چنين اختلافى را نشان نمىدهد . « الهداية » و « رسالة » هر دو ردّ تشبيه است و هر دو منكر آن است كه خدا را بتوان ديد . ولى در كتاب التوحيد ابن بابويه غالبا احاديثى را كه روايت\r\n\r\n\r\n","description":"","footnote":"\r\n( 1 ) - التوحيد ، ص 17 .\r\n","page_name":" 427 ","page_number":443},
  {"content":"\r\n\r\nمىكند ، با ملاحظات توضيحى از خويش مورد تفسير قرار مىدهد ، و چنان است كه بعضى از اين توضيحات براى اثبات نظر ضدّ تشبيهى او است كه در آثار قديمتر فقط به بيان آن اكتفا كرده بود .\r\nيكى از اين گونه ملاحظات اثبات اين امر است كه خدا به آفريده‌هاى خود شباهت ندارد . ابن بابويه چنين مىگويد :\r\n« دليل اينكه خدا به هيچ يك از آفريدگانش از هيچ لحاظ شباهت ندارد ، اين است كه هيچ يك از ساخته‌هاى او [ يعنى آفريده‌ها 
  ] داراى جنبه‌اى نيست كه محدث نباشد و هيچ جنبهء محدث نيست كه نشان دهندهء قديم نبودن دارندهء آن نبوده باشد . پس اگر خدا شبيه يكى از آنان مىبود ، لازم مىآمد كه آن جنبه ، به همان گونه كه نشانه‌اى از حدوث دارندهء آن است ، نشانه‌اى از حدوث خدا نيز باشد . چه دو چيز كه در نزد نفس با يكديگر شباهت دارند ، بنابر جنبه‌اى كه از آن جنبه شبيه يكديگرند ، ناگزير در زير يك حكم واقع مىشوند . پيش از اين ثابت شد كه خدا قديم است . و غير ممكن است كه خدا از يك لحاظ قديم و از لحاظ ديگر محدث باشد » « 1 » .\r\nاستدلال به صورتى ناشيانه بيان شده است . ابن بابويه مىخواهد بگويد كه صفت حدوث در همهء جنبه‌هاى آفريدگان به آنها پيوستگى دارد . بنابراين هر چيز كه دربارهء آفريده‌ها بتوان انديشيد يا گفت منعكس كنندهء حدوث آنها است . ولى براى آنكه دو چيز شبيه يكديگر باشند ، لازم است جنبهء مشتركى داشته باشند . پس خدا را شبيه آفريده‌اى دانستن ، مستلزم آن است كه خدا يك صفت حادث داشته باشد .\r\nو چون اين استدلال مستلزم آن است كه قدمت خدا پيش از آن به اثبات رسيده باشد ، ابن بابويه بلافاصله پس از آن به آوردن دليلى براى اين قدمت مىپردازد و مىگويد :\r\n« يك دليل براى قديم بودن خدا اين است كه اگر او محدث مىبود ، لازم مىآمد\r\n\r\n\r\n","description":"","footnote":"\r\n( 1 ) - همان كتاب ، ص 81 - 80 . برهان مشابهى در اشعرى ، « اللمع » ، ص 7 ، شماره 7 ، آمده است .\r\n","page_name":" 428 ","page_number":444},
  {"content":"\r\n\r\nكه پديدآورنده‌اى داشته باشد ، چه فعل تنها از فاعل آن صادر مىشود . ولى همين مطلبى كه براى خدا گفتيم براى پديدآورندهء او نيز صدق مىكند ، و اين مستلزم آن است كه رشته‌اى از محدثها پديد آمده باشد كه هيچ آغازى ندارد ، و اين محال است . پس معلوم شد كه بايد يك صانع قديم وجود داشته باشد .\r\nو چون چنين است ، آنچه ابديّت و قدمت صانع را ضرورى و ثابت مىكند ، دليل اثبات قدمت صانع ما نيز هست » « 1 » .\r\nاين بيان به صورت مرموز همان برهان كلامى بر وجود موجود قديمى است كه از محال بودن رشتهء بدون آغازى كه از موجودات محدث تشكيل شده باشد استنتاج مىشود . اشاره و توجهى به مفهوم ارسطويى يك جهان قديم و ابدى ندارد .\r\nدر ملاحظهء ديگرى ابن بابويه استدلال كرده است كه اگر دو صانع وجود مىداشت ، يا هر يك از آنها ممكن بود بتواند ارادهء ديگرى را باطل كند يا چنين امكانى وجود نداشت . در هر دو صورت اين اشاره‌اى به حدوث بود . دليل ديگر آن است كه هر يك از آن دو مىتوانست چيزى را از ديگرى پنهان كند ، و اين خود نشانهء عدم قدمت است « 2 » .\r\n\r\n\r\n","description":"","footnote":"\r\n( 1 ) - التوحيد ، ص 81 .\r\n( 2 ) - همان كتاب ، ص 269 : « دليل اينكه صانع يگانه است و بيشتر از يكى نيست اين است كه اگر دو بودند ، وضع چنان مىشد كه هر يك از آن دو يا قدرت جلوگيرى از ديگرى براى انجام دادن كارى كه مىخواست بكند مىداشت ، يا داراى چنين قدرتى نبود ؛ در حالت اول كارهاى ايشان عقيم مىماند . و آنكه كارش بىحاصل و عقيم مىماند محدث است ، به همان گونه كه مصنوع محدث است . و اگر چنين قدرتى نداشته باشند به ضرورت ناتوان و ناقص هستند ، و اين خود نشان محدث بودن است . بنابراين ثابت شد كه قديم و ابدى يگانه است .\r\n« دليل ديگر : هر يك از آن دو بايد قادر باشد كه چيزى را از ديگرى پوشيده نگاه دارد ، و اگر چنين باشد ، آن يك كه چيزى را مىتوان از او پوشيده نگاه داشت محدث است . و اگر قادر نباشد ، ناتوان است ، و آنچه ناتوان باشد محدث ، چنان كه در جاى ديگر به اثبات رسانده‌ايم .\r\n« و اين برهان بر رد دو قديم است كه صفات هر يك از آن دو همان صفات قديمى باشد كه وجود او را اثبات كرديم » .\r\n","page_name":" 429 ","page_number":445},
  {"content":"\r\n\r\nدر اين هر دو استدلال قديم و ابدى يا قادر مطلق ، و محدث با محدود ، همسنگ فرض شده است .\r\nبلافاصله پس از آن ابن بابويه به مذاهب ثنوى اشاره كرده و چنين گفته است :\r\n« و امّا دربارهء مذهب مانى و ابن ديصان ، يعنى افسانه‌هاى ايشان دربارهء تركيب و سفاهتهاى مجوسان در خصوص اعتقاد به اهريمن ، بايد گفت كه اينها همان گونه مردود شده كه قدمت اجسام رد شده است . چون در اين مذهب مشترك سهيمند ، من به آن قناعت مىكنم كه اين مطلب را دربارهء هر دو بگويم ، و به ردّ جداگانهء هر يك و پاسخ گفتن به پرسشهايى كه ممكن است بشود نمىپردازم » « 1 » .\r\nنظريّهء قدمت اجسام به صورت صريح به توسّط ابن بابويه در فقره‌اى كه گذشت رد نشده است . به جاى آن از ممكن نبودن دو صانع قديم سخن گفته است . درست است كه اين دو نظر با يكديگر ارتباط نزديك دارد ، ولى اينكه وى اين دو را با هم اشتباه كرده نشانهء وجود نقصى در نظام فكرى او است .\r\nدر فقرهء متأخّرترى از كتاب التوحيد ، مصنّف آن برهان دراز و نامربوطى براى اثبات وجود خدا از طريق حادث بودن اجسام آورده است . گام اوّل براى اثبات قديم نبودن اجسام است . وى چنين مىگويد :\r\n« ما خود را و ديگر اجسام را جدايىناپذير از كاهش و افزايش ، در معرض ساخته شدن و اداره شدن ، و گرفتن اشكال و صورتهاى مختلف مىيابيم . و ناگزير مىدانيم كه نه خود ما و نه چيز ديگرى از جنس ما و در معرض همين حالت قرار گرفته [ يعنى تغييرات حجم و شكل 
  ] آنها را ساخته است . اين نه قابل انديشيدن و نه قابل تخيّل است كه آنچه هرگز بدون عوارض زمانى\r\n\r\n\r\n","description":"","footnote":"\r\n( 1 ) - همان جا .\r\n","page_name":" 430 ","page_number":446},
  {"content":"\r\n\r\nنبوده و بر آنها تقدّم نداشته ، بتواند قديم باشد » « 1 » .\r\nگام دوم برهان مدّعى آن است كه جهان ، به سبب نظم و هماهنگى و وابستگى طرفينى موجود در پيچيدگى عالم ، لازم است كه سازنده و مدبّرى داشته باشد . اگر كتاب بدون نويسنده و كشتى بدون سازنده و صورت بدون صورت‌ساز نتواند وجود پيدا كند ، به استدلال او به طريق اولى جهان نمىتواند بدون صانع و مدبّرى وجود پيدا كند « 2 » .\r\nدليل ديگر محدث بودن اجسام ، كه نخستين گام از استدلالى بود كه در بالا نقل كرديم به توسّط يك متكلّم به او گفته شده بود . وى مىگويد :\r\n« از يكى از اهل توحيد و معرفت دربارهء برهان حادث بودن اجسام پرسش كردم . وى گفت : « دليل حادث بودن اجسام اين است كه آنها در هستى خود از يك كون [ و هستى و معنى 
  ] كه وجود آن بستهء به وجود آنها است ، جدايىناپذيرند . اين كون عبارت از بودن در يك محلّ خاصّ است . و چون جسمى در يك وضع باشد و امكان بودن در وضع ديگر براى آن موجود باشد ، معلوم است كه اين وضع خاص را تنها به سبب يك عرض ( معنى ) اشغال كرده ، و آن عرض محدث است . بنابراين جسم محدث خواهد بود ، چه از چيزى محدث جدايىناپذير است و مقدّم بر آن نيست » « 3 » .\r\nاين برهان همانند برهان پيشين است جز اينكه در آن دو اصطلاح فنى كون و معنى به كار رفته و عرضى كه در آن مورد توجّه قرار گرفته ، بيش از آنكه اندازه و شكل باشد مكان است .\r\nدر صفحهء بعد ابن بابويه برهان ديگرى براى محدث بودن اجسام آورده است .\r\nوى مىگويد :\r\n\r\n\r\n","description":"","footnote":"\r\n( 1 ) - همان كتاب ، ص 99 - 298 .\r\n( 2 ) - همان كتاب ، ص 299 .\r\n( 3 ) - همان جا .\r\n","page_name":" 431 ","page_number":447},
  {"content":"\r\n\r\n« دليلى بر اين كه اجسام بايد محدث باشند اين است كه آنها بايد متّصل يا منفصل ، و متحرّك يا ساكن باشند . و اتّصال و انفصال و حركت و سكون حادث‌شدهء در زمانند و از اينجا معلوم مىشود كه اجسام محدثند ، از آن جهت كه آنچه نمىتوانند از آن جدا شوند محدث است » « 1 » .\r\nدر پى اين برهان چند اعتراض و پاسخهاى آنها آمده است . در دومين اعتراض پرسيده شده است كه چرا عرضهاى اتّصال و انفصال ممكن نيست با هم وجود داشته باشد . ترجمهء عبارت چنين است :\r\n« چون مىبينيم كه متّصل تنها بدان جهت متّصل است كه اتّصال حضور دارد ، و با حضور انفصال منفصل مىشود ، چرا منكر آن مىشويد كه با حضور هر دو ممكن است متّصل منفصل شود » ؟ « 2 » .\r\nبايد توجّه داشت كه در اينجا سؤال براى ابن بابويه مربوط به اجسام متّصل و منفصل است نه ذرّات و اتمهاى متّصل و منفصل . در نظر وى جهان ساخته‌شدهء از اجسام با اعراض زمانى آنها است ، در صورتى كه در نظر شيخ مفيد و ذرّيگران ديگر ، جهان از اتمها و اعراض آنها ساخته شده كه به يكديگر پيوسته و اجسام را تشكيل داده‌اند . بنابراين در پاسخ گفتن به اين پرسش ، ابن بابويه مىتواند به اين امر متمسّك شود كه دو تا از حوادث چهارگانه ( اتصال يا انفصال و حركت يا سكون ) هميشه بايد در يك جسم وجود داشته باشد ، ولى هرگز دو حادث متقابل با يكديگر نمىتواند با هم در جسم وجود پيدا كند . شيخ مفيد با نظام ذرّيگرى خود بر آن بود كه ضرورت ندارد كه كلّ با حركات اجزاء خود متحرّك شود « 3 » . در نظر شيخ مفيد ، همهء اتمهاى يك جسم متحرك لازم نيست متحرّك باشد .\r\nچون شيخ مفيد معتقد به دستگاهى از اتمها است كه ثبات و دوام دارند و اعراضى\r\n\r\n\r\n","description":"","footnote":"\r\n( 1 ) - همان كتاب ، ص 300 .\r\n( 2 ) - همان كتاب ، ص 301 .\r\n( 3 ) - اوائل ، ص 107 ، نقل‌شدهء پيش از اين ، ص 5 - 274 .\r\n","page_name":" 432 ","page_number":448},
  {"content":"\r\n\r\nكه چنين نيستند « 1 » ، بايد چنان فرض كرد كه در جايى از كتابهاى گمشدهء او اين مطلب به عنوان برهانى بر وجود خدا متّكى بر حدوث جهان آمده بوده باشد . همان گونه كه اندكى پيشتر ديديم ، ابن بابويه نيز چنين برهانى داشت ، ولى جهان وى ساده‌تر از جهان مفيد و نه ساخته‌شدهء از اتمهاى و اعراض و اجسام ، بلكه ساخته‌شدهء از اجسام و عرضهاى آنها بود .\r\n\r\nصفات خدا\r\nابن بابويه ، همچون شاگردش مفيد ، منكر آن بود كه صفات خدا وجودى از خود داشته باشند . برهانى كه وى براى اثبات اين نظر خود اقامه كرده ، بسيار موجز است . وى مىگويد :\r\n« برهان بر اينكه خدا دانا و زنده و تواناى به خود و نه از طريق دانايى و حيات و قدرتى سواى خودش است ، اين است كه اگر وى به دانايى دانا مىبود ، دانش وى يا قديم بود يا محدث . اگر محدث باشد ، پس خدا پيش از دانستن نادان مىشود و اين صفت نقص است . و هر چه ناقص باشد ، بنابر استدلالى كه پيشتر گذشت ، محدث است . ولى اگر قديم باشد ، لازم مىآيد كه قديمى ديگر در كنار خدا وجود پيدا كند . و بر اين توافق شده است كه چنين نظرى داشتن كفر است . و همين بيان در مورد برهان توانا و توانايى او و زنده و زندگى او صدق مىكند .\r\nو دليل اينكه خدا به صورت قديم و ابدى دانا و توانا و زنده است ، اين است كه ثابت شده است كه او به خود دانا و توانا و زنده است . بنابراين به صورت قديم داننده است از آن جهت كه ذات او كه دانش به آن تعلّق دارد قديم است .\r\nو به همين ترتيب ثابت مىشود كه او به صورت قديم توانا و زنده است » « 2 » .\r\n\r\n\r\n","description":"","footnote":"\r\n( 1 ) - اوائل ، ص 78 .\r\n( 2 ) - التوحيد ، ص 223 .\r\n","page_name":" 433 ","page_number":449},
  {"content":"\r\n\r\nمقدمهء بيان ناشده‌اى كه آن را بايد در آغاز اين استدلال گذاشت ، آن است كه خدا يا به خود دانا و توانا و زنده است ، يا به دانش و توانايى و زندگى كه جز خود او است .\r\nو با اين ، نتيجهء نخستين بند آن خواهد شد كه خدا به خود دانا و توانا و زنده است .\r\nمفيد نيز چنين اعتقادى دارد ولى آن را به صورت يك برهان بيان نكرده است .\r\nبه جاى آن به معارضهء با نظريّهء ديگرى دربارهء اينكه صفات خدا چگونه به او تعلّق دارد ، يعنى نظريّهء ابو هاشم دربارهء احوال پرداخته است « 1 » .\r\nابن بابويه ميان صفات ذات و صفات فعل خدا تمايز قائل است . وى مىگويد :\r\n« هنگامى كه خدا را با صفات ذاتش توصيف مىكنيم ، غرضمان از هر صفت تنها سلب و انكار مخالف آن در او است . مىگوييم كه خدا هميشه شنوا ( سميع ) و بينا ( بصير ) و دانا ( عليم ) و فرزانه ( حكيم ) و توانا ( قادر ) و بزرگ ( عزيز ) و زنده ( حىّ ) و پايدار ( قيّوم ) و يگانه ( واحد ) و كهن ( قديم ) است . چه اينها صفات ذات او است . نمىگوييم كه او هميشه آفريننده ( خالق ) و كننده ( فاعل ) و آهنگ كننده ( مريد ) و خواهنده ( شائى ) و تصويب‌كننده ( راضى ) و ردكننده ( ساخط ) و روزى دهنده ( رازق ) و نيكويىكننده ( وهاب ) و سخنگو ( متكلّم ) است ، چه اينها صفات افعال او است ، اينها در زمان پديد مىآيند و روا نيست گفته شود كه خدا پيوسته متّصف به آنها بوده است » « 2 » .\r\nشرحى كه مفيد بر اين تمايز نوشته ، چيزى بر آنچه ابن بابويه گفته است نمىافزايد « 3 » . هر دو بر آنند كه خدا هميشه داراى صفات ذات بوده و اينكه معنى آنها فقط اين است كه خدا را نمىتوان به متقابلهاى اين صفات توصيف كرد .\r\n\r\n\r\n","description":"","footnote":"\r\n( 1 ) - اوائل ، ص 18 ؛ الفصول ، ص 279 ، نقل‌شدهء پيش از اين ، ص 188 .\r\n( 2 ) - « رساله » ، ص 68 ، ف 31 - 30 . نيز رجوع كنيد به التوحيد ، ص 148 .\r\n( 3 ) - تصحيح ، ص 10 .\r\n","page_name":" 434 ","page_number":450},
  {"content":"\r\n\r\n\r\nبداء\r\nنظر ابن بابويه مبنى بر اينكه خدا به خود داناست و اينكه دانا بودن صفت قديم و ذاتى خدا است ، بر او لازم مىساخته است كه دربارهء آموزهء شيعى بداء بحث كند .\r\nكار خود را در اين باره با آوردن احاديثى دربارهء اهمّيّت اين آموزه آغاز كرده است .\r\nمثلا ، اينكه خدا به سبب هيچ چيز به اندازهء اقرار به بداء عظيم شمرده نمىشود « 1 » . و ، « اگر مردمان مىدانستند چه اندازه پاداش براى بحث كردن دربارهء بداء بهرهء ايشان مىشود ، هرگز از سخن گفتن در خصوص آن خسته نمىشدند » « 2 » .\r\nآموزهء بداء در حقيقت نشانهء تمايز مذهب تشيع دوازده امامى هم در نظر پيروان اين مذهب و هم در نظر خرده‌گيران بر ايشان بوده است . ولى در زمان ابن بابويه اين مسأله به صورت بحث و استدلالى دربارهء معنى اين كلمه درآمده بود .\r\nبداء مصدر فعل بدا ( واوى ) است ، و هنگامى كه پس از اين فعل ماضى جزء « لى » آورده شود ، بدان معنى است كه بر من آشكار شد يا به نظر من خوب آمد .\r\nاين كلمه با معناى نخستين در شش جاى قرآن آمده است « 3 » ، و آنكه موضوعى بر او آشكار مىشود در هيچ يك از اين موارد خدا نيست . چهار بار مفعول اين فعل و آنچه آشكار شده ، كس يا چيزى است كه در روز قيامت حكم محكوميّت آن صادر شده است ( مثلا  « وَ بَدا لَهُمْ سَيِّئاتُ ما عَمِلُوا  - و بديهاى آنچه مىكردند بر ايشان آشكار شد » ) [ قرآن ، جاثيه : 33 
  ] ) ، و دو بار مفعول آن آدم و حوّا هستند كه پس از خوردن ميوه‌اى كه از آن ممنوع شده بودند ، شرمگاه ايشان بر خودشان آشكار شد . معناى دوم تنها يك بار در قرآن هنگام اشاره به خداوندگاران مصرى يوسف آمده است :  « ثُمَّ بَدا لَهُمْ مِنْ بَعْدِ ما رَأَوُا الْآياتِ لَيَسْجُنُنَّهُ حَتَّى حِينٍ  - آنگاه پس از آنكه نشانه‌ها را ديدند ،\r\n\r\n\r\n","description":"","footnote":"\r\n( 1 ) - التوحيد ، ص 333 .\r\n( 2 ) - همان كتاب ، ص 334 .\r\n( 3 ) - قرآن جاثيه : 33 ؛ انعام : 28 ؛ زمر : 47 ؛ زمر : 48 ؛ اعراف : 22 ؛ طه : 121 .\r\n","page_name":" 435 ","page_number":451},
  {"content":"\r\n\r\nاين به نظر ايشان خوب آمد كه تا مدّتى او را زندانى كنند » [ قرآن ، يوسف : 35 
  ] .\r\nدست كم در دو مورد در تاريخ شيعه ، فعل بدا دربارهء خدا به كار رفته است ( بدا للّه ) . بدين ترتيب يك دشوارى ماندگار براى متكلّمان پيش آمد : اين كلمه در آن هنگام كه دربارهء خدا به كار مىرود چه معنى مىدهد ؟ شهرستانى نويسندهء سنّى امكانات را بدين صورت تلخيص كرده است :\r\n« بداء چند معنى دارد :\r\n[ ا 
  ] بداء در علم ، در آن هنگام كه مخالف آنچه خدا مىداند براى او حاصل مىآيد . من گمان نمىكنم كه هيچ آدم با شعورى چنين اعتقادى داشته باشد .\r\n[ ب 
  ] بداء در اراده ، هنگامى كه قاعده و روش راست و درستى به خاطر او خطور كند متقابل با آنچه آن را درست مىدانست و به همان حكم كرده بود .\r\n[ ج 
  ] بداء در امر . بدين معنى كه خدا فرمانى مىدهد و پس از آن متقابل آن فرمان نخستين را مقرّر مىدارد . هر كس كه معتقد به امكان « نسخ » باشد ، فرمانهاى مختلف را در زمانهاى متفاوت ناسخ و الغا كنندهء يكديگر مىداند » « 1 » .\r\nبغدادى « 2 » و شهرستانى « 3 » هر دو در انتساب اين مذهب و آموزه به مختار متّفقند كه در آن هنگام كه سپاهيان وى پس از آنكه به آنان گفته بود خدا وعدهء پيروزى در جنگ داده است ، در آن جنگ شكست خوردند ، اين نظريّه را براى توجيه شكست خود اختراع كرد يا به آن تمسّك جست . اين آشكارا وضعى است كه در آن بداء به اين معنى است كه خدا فكر يا ارادهء خود را تغيير داد و تنها سخن از دگر كردن امر و فرمان\r\n\r\n\r\n","description":"","footnote":"\r\n( 1 ) - شهرستانى ، الملل و النحل ، ص 110 . بدان صورت كه در متن آمده ، جملهء آخر چنين خوانده و ترجمه مىشود : « آن كس كه معتقد به اين امكان نباشد . . . » ولى اين با آنچه مقصود است درست نمىآيد . چنان مىنمايد كه لم در سطر 11 به آنجا تعلق ندارد .\r\n( 2 ) - الفرق بين الفرق ، ص 33 .\r\n( 3 ) - الملل و النحل ، ص 110 .\r\n","page_name":" 436 ","page_number":452},
  {"content":"\r\n\r\nنيست . ولى اماميّه هرگز مختار را از خود نمىدانستند . از آن جهت به نام وى در اين مورد اشاره شده كه او قديمترين شيعه‌اى است كه مذهب بداء به او نسبت داده شده است .\r\nموردى كه بدا للّه به صورت قطعى وارد احاديث شيعه شد ، وضع نابسامانى بود كه با مرگ زود رس اسماعيل پيش آمد . گزارش شده است كه امام جعفر صادق ( ع ) گفته بود : « براى خدا هرگز چنان وضعى پيش نيامد ( ما بدا للّه ) كه در مورد پسرم اسماعيل پيش آمد » « 1 » . هر توضيحى كه به توسط متكلّمان داراى تمايل عقلانى داده شود .\r\nاين حديث با صورتى كه دارد ، چيزى بيش از تغيير امر خدا است . جانشين امام صادق ( ع ) به نام تعيين شده بود نه اينكه امرى صادر شده باشد .\r\nمفهوم بداء كه به توسّط امام صادق ( ع ) براى بيرون آمدن از وضعى ناراحت‌كننده وارد اخبار شيعى شد ، سبب پيدايش خرده‌گيرى و مجادله و مناظره‌اى ميان اماميان و معتزليان مخالف ايشان بود كه دربارهء تغييرناپذيرى خدا به شدّت تأكيد مىكردند .\r\nجاحظ به اين كلمه در يك دسته از پرسشهاى گيج‌كننده كه در برابر يك شيعهء امامى طرح كرده بود ، اشاره كرده است « 2 » .\r\n\r\n\r\n","description":"","footnote":"\r\n( 1 ) - التوحيد ، ص 336 . نوبختى ، الفرق بين الفرق ، ص 56 - 55 ، نوشته است كه پس از مرگ اسماعيل گروهى كه در اعتقاد خود نسبت به معصوم نبودن امام جعفر ( ع ) دچار ترديد و نوميدى شده بودند ، جدايى گزيدند و پيرو سليمان بن جرير زيدى شدند . سليمان امام را از دو جهت متهم به نادرستى كرد : يكى تقيه و ديگرى بداء . وى گفت : « و اما بداء زمانى پيدا شد كه آنان ، براى دانستن گذشته و حال و آينده ، در ميان پيروان براى خود مدعى آن منزلتى شدند كه پيامبران در ميان قومهاى خود داشتند . به پيروان خود مىگفتند كه فردا يا روزهاى ديگر پس از آن چنين و چنان خواهد شد . اگر حوادث بدان صورت كه پيش‌بينى كرده بودند اتفاق مىافتاد ، مىگفتند : به شما نگفتيم كه چنين خواهد شد ؟ خدا به ما دانشى داده است كه جز پيامبران كسى بدان آگاه نيست ، و با خدا همان ارتباطى را داريم كه پيامبران داشتند و از آن راه دانش خود را به دست مىآورد . و اگر آنچه پيشگويى كرده بودند صورت وقوع پيدا نمىكرد ، مىگفتند خدا انديشهء خود را دربارهء آفريدن آن عوض كرد ( بدا للّه ) » .\r\n( 2 ) - جاحظ ، كتاب التربيع و التدوير ، چاپ ش . پلا  [ Ch . pellat 
  ]  ( دمشق ، انستيتوى فرانسوى دمشق . 1955 ) ، ص 42 .\r\n","page_name":" 437 ","page_number":453},
  {"content":"\r\n\r\nخيّاط مىگويد كه رافضيان « همه به بداء معتقدند . بدين معنى كه خدا اظهار مىكند كه چنين يا چنان خواهد كرد و سپس رأى خود را تغيير مىدهد ( ثم يبدوا له ) و چنين يا چنان نمىكند » « 1 » . ولى تغيير جهتى پيش از آن ، لااقل در ميان بعضى از اماميان .\r\nپيدا شده بود . خيّاط چنين گزارش مىدهد :\r\n« سپس مصنّف كتاب [ يعنى ابن راوندى 
  ] مىگويد : « و امّا دربارهء بداء .\r\nعاقلترين شيعيان در مورد نسخ همان اعتقاد را دارند كه معتزليان دارند . اختلاف ميان آنان لفظى است نه واقعى .\r\nو ما چنين جواب مىدهيم : رافضيان نمىدانند كه شما دربارهء چه چيز سخن مىگوييد . اين انديشه به تازگى به توسّط بعضى از اشخاص كه با معتزليان معاشرت داشته‌اند به ايشان القا شده است . همهء رافضيان در آنچه به وحى تعلّق مىگيرد معتقد به بداء هستند . مفهوم نسخ هيچ ارتباطى با بداء در وحى ندارد » « 2 » .\r\nاز اين مبادله دو پاره اطّلاع به دست مىآيد . نخست ، در نتيجهء جاذبهء معتزله يا خرده‌گيريهاى ايشان بعضى از اماميان ، ولى نه همهء آنان ، به آن آغاز كردند كه نظر خود را دربارهء بداء تغيير دهند . حتّى ابن راوندى هم متوجّه اختلافى بوده است كه ميان عقلاى حزب خودش و كسانى از اين حزب كه چنين نبودند وجود داشته است . دوم ، اماميان متمايل به عقلىگرى از حديث روايت‌شدهء به توسّط ايشان بدين ترتيب دفاع مىكردند كه بداء را تغييرى در امر مىدانستند ، و اين همان معنى سومى است كه شهرستانى براى اين كلمه بيان كرده است ؛ بنا به گفتهء شهرستانى ، مختار خود به چنين دفاعى برخاسته بوده است « 3 » .\r\n\r\n\r\n","description":"","footnote":"\r\n( 1 ) - الانتصار ، ص 6 .\r\n( 2 ) - همان كتاب ، ص 127 .\r\n( 3 ) - الملل و النحل ، ص 110 : « و او تفاوتى ميان نسخ و بداء نمىگذاشت . مىگفت :\r\nاگر نسخ در حكم قابل قبول باشد ، بداء نيز در وحى چنين است » . ولى اين بيش از آنكه به يك همانندى ساده شبيه باشد به يك مقايسه شباهت دارد .\r\n","page_name":" 438 ","page_number":454},
  {"content":"\r\n\r\nاز سوى ديگر ، ابن راوندى بداء را براى آن به كار برد كه در يك مناظرهء با حريفى معتزلى دربارهء مفهوم خداى تغييرناپذير به پيروزى برسد :\r\n« فاعلى كه براى او انديشه‌هاى تازه حاصل مىشود ( تعرض له البدوات ) و افعال براى او ناممكن نيست ، تواناتر و قابل توجّه‌تر از فاعلى است كه نمىتواند چيزى بر فعل خود بيفزايد يا از آن بكاهد ، و نمىتواند به پيش برود يا به پس بازگردد » « 1 » .\r\nابن راوندى مىبايستى در اينجا از كلمهء بداء چيزى بيش از تغييرات امر و حكم ( نسخ ) محض در نظر داشته باشد كه معتزليان در آن باره هيچ نزاعى نداشتند .\r\nاشعرى دربارهء اختلاف ميان پيروان مذهب تشيّع در معنى بداء چنين آورده است :\r\n« نخستين گروه از ايشان مىگويند كه خدا انديشه‌ها و آراء تازه پيدا مىكند ( تبدوا له البدوات ) و اينكه زمانى بر آن است كه كارى بكند ولى سپس به مناسبت انديشهء تازه‌اى كه براى او پيش مىآيد آن كار را انجام نمىدهد ( لما يحدث له من البداء ) . و اگر زمانى حكمى را مقرّر مىدارد و سپس آن را نسخ مىكند ، بدان جهت است كه دربارهء آن بهتر مىانديشد ( بدا له فيها ) . و اگر مىداند كه چيزى اتّفاق خواهد افتاد و به كسى چيزى در خصوص آن نگفته است ، هنوز تغيير رأى در اين باره ( البداء ) ممكن است ؛ ولى اگر به آفريده‌اى در خصوص آن چيزى گفته است ، تغيير انديشه و رأى ممكن نيست . گروه دوم بر آنند كه براى خدا در مورد آنچه مىداند كه پيش خواهد آمد ، تا زمانى كه هنوز پيش نيامده است ، تغيير نقشه و برنامه امكانپذير است . و آنان اين نظر را هم دربارهء چيزهايى كه خدا خبر پيش آمدن آنها را به آفريدگان خود نداده است مىپذيرد و هم دربارهء چيزهايى كه خبر وقوع آنها داده شده است .\r\nگروه سوم از ايشان را اعتقاد آن است كه براى خدا تغيير رأى ممكن نيست ( لا يجوز على اللّه . . . البداء ) ، و اين را از او نفى مىكند » « 2 » .\r\n\r\n\r\n","description":"","footnote":"\r\n( 1 ) - خياط ، ص 130 - 129 .\r\n( 2 ) - مقالات ، ص 39 .\r\n","page_name":" 439 ","page_number":455},
  {"content":"\r\n\r\nممكن است هشام بن الحكم كه بر آن بود كه خدا مىتواند فكر و رأى خود را تغيير دهد .\r\nبه گروه اوّل اشعرى تعلّق داشته باشد « 1 » . گروه سوم كه منكر آن بودند كه خدا انديشهء خود را تغيير دهد ، نشان دهندهء آن است كه همهء شيعيان در آن هنگام معتقد به همه گونه بداء نبوده‌اند . احتمالا مىخواسته‌اند اين كلمه را به معناى نسخ بگيرند . ولى گروه دوم است كه كاملا با مسئلهء مربوط به اظهار نظر امام جعفر صادق ( ع ) روبه‌رو مىشود .\r\nلااقل به تعبير ايشان ، خدا قصد جانشين كردن اسماعيل را براى امامت به امام صادق ( ع ) خبر داده بود ، و سپس جان او را گرفت . اين ديگر امر محض نبود بلكه هدايت و الهام بود . اگر يك امر و فرمان قابل بازگشت بود . عصمت امام صادق ( ع ) در معرض شكّ و ترديد قرار مىگرفت . وضع انديشهء اماميان دربارهء مسئلهء بداء پيش از ابن بابويه چنين بود .\r\nابن بابويه ، پس از نقل چند عبارت دربارهء اهميّت بداء ، به توضيحات خود پرداخته و چنين گفته است :\r\n« بداء ، بدان گونه كه مردم نادان مىپندارند ، بداء به جهت پشيمان شدن نيست . خدا از اين گونه چيزها منزّه است ! ولى بايد اين را بپذيريم كه براى خدا بداء بدين معنى حاصل مىآيد كه به آفريدن يكى از آفريدگان مىپردازد و آن را پيش از چيزى ديگر مىآفريند ، و سپس آن را منهدم مىكند و آفرينش چيزى ديگر را آغاز مىكند . يا اينكه امرى مىدهد و سپس آن را نهى مىكند .\r\nيا چيزى را ممنوع مىسازد و سپس به رفع ممنوعيّت آن فرمان مىدهد . نمونه‌هاى اين نسخ احكام است و تغيير قبله و طول مدّت عدّه نگاه داشتن زنان بيوه » « 2 » .\r\nاين بيان در واقع بداء را به نسخ بازمىگرداند ، و اين همان كارى است كه ابن راوندى مىخواست به انجام برساند . در دنبالهء سخن ابن بابويه نزديكى بيشترى با مذهب معتزليان نشان مىدهد :\r\n\r\n\r\n","description":"","footnote":"\r\n( 1 ) - همان كتاب ، ص 41 .\r\n( 2 ) - التوحيد ، ص 335 .\r\n","page_name":" 440 ","page_number":456},
  {"content":"\r\n\r\n« خدا هرگز فرمانى به آفريدگان خود نمىدهد مگر اينكه بداند مقتضى مصلحت ايشان است و زمان مناسب با صادر شدن چنين فرمانى است . و خدا مىداند كه متناسب با مصلحت ايشان در زمانى ديگر اين است كه آنچه را كه به انجام دادن آن فرمان داده بود نهى كند . و چون آن زمان برسد ، چيزى را فرمان مىدهد كه براى آنان نيكوتر است » « 1 » .\r\nبسيارى از معتزله با انتساب اين گونه نسخ احكام به خدا بنابر مصلحت آفريدگان از زمانى تا زمان ديگر ، مخالف بودند و دربارهء آن به مجادله مىپرداختند .\r\nابن بابويه در پى آنچه گذشت به اين مطلب اشاره مىكند كه بداء تنها بدين معنى است كه خدا در اعمال خود آزاد است . وى مىگويد :\r\n« بنابراين كسى كه معتقد به آن است كه خدا مىتواند هر چه را بخواهد بسازد و هر چه را بخواهد معدوم كند ، و به جاى آن هر چه را بخواهد ايجاد كند ، و چيزها را زودتر يا ديرتر به هر صورت كه خواهد پديد آورد ، و اينكه هر چه را بخواهد و به هر صورت كه بخواهد فرمان مىدهد ، چنين كس معتقد به بداء است . و تعظيم و تجليل خدا با هيچ چيز بيش از آن نيست كه اقرار كنند و بگويند : آفرينش و امر ، به وجود آوردن چيزى زودتر يا ديرتر ، به هستى آوردن آنچه نبود و هستى گرفتن از آنچه بود ، مختصّ به او است » « 2 » .\r\nبه گفتهء ابن بابويه ، نكتهء ديگر در تأييد اين مذهب سودمندى آن در مناظره و جدل است :\r\n« و بداء ردّى بر جهودان است ، چه آنان گفته بودند كه خدا كار تعيين احكام خود را به پايان رسانيده است ، در صورتى كه ما مىگوييم هر روز خدا در كار دادن و گرفتن جان و روزى دادن و به انجام رسانيدن كارهايى است كه اراده مىكند » « 3 » .\r\n\r\n\r\n","description":"","footnote":"\r\n( 1 ) - همان جا .\r\n( 2 ) - همان جا .\r\n( 3 ) - همان كتاب ، ص 36 - 335 . همين اشاره در « رسالة » ، ص 73 ، ف 41 ، آمده است .\r\n","page_name":" 441 ","page_number":457},
  {"content":"\r\n\r\nپس از آن ابن بابويه به اين مطلب اشاره مىكند كه فعل خدا مشروط به آزادى اخلاقى بندگان در رفتار و كردار است :\r\n« بداء پشيمان شدن نيست . بلكه آشكار شدن چيزى است . اعراب مىگويند « در راه كسى با من روبرو شد ( بدا لي ) » ، يعنى آشكار شد . و خدا گفته است :  « وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  - و از خدا چيزى بر ايشان آشكار شد كه حساب آن را نمىكردند » [ قرآن ، زمر ، 47 
  ] كه در آن « بدا لهم » به معنى « ظهر لهم » است . و هر وقت كه براى خدا ، عزّ اسمه ، از بنده‌اى صفت صلهء رحم آشكار شود ، بر عمر او مىافزايد . و اگر قطع رحم جايگزين صلهء رحم شود ، از عمر او مىكاهد . و چون زناى بنده‌اى بر خدا آشكار شود از روزى و زندگى او كم مىكند . و اگر عفّت و خوددارى از زنا مشهود افتد ، بر روزى و زندگى او مىافزايد » « 1 » .\r\nابن بابويه ، پس از اين توضيح و بيان بيش از اندازه دربارهء معنى بداء به عنوان نسخ يك حكم و عكس العمل نشان دادن خدا در برابر كارهاى نيك و بد بندگان ، به بحث دربارهء روايت منسوب به امام صادق ( ع ) مىپردازد و چنين مىگويد :\r\n« و اينك اظهار امام صادق ( ع ) . « براى خدا بدائى ( ما بدا للّه بداء ) همچون آن بدا كه در مورد پسرم اسماعيل پيش آمد ، پيش نيامد » . مىگويد : هيچ\r\n\r\n\r\n","description":"","footnote":"\r\n( 1 ) - التوحيد ، ص 336 . همين اشاره در « رسالة » ، ص 73 ، ف 42 آمده : « امام صادق ( ع ) گفت : خدا هيچ پيامبرى را نفرستاد مگر اينكه پيشتر او را متعهد ساخت كه بندگى او را بپذيرد و شركاى او را طرد كند . هر چه را بخواهد به تأخير مىاندازد و هر چه را بخواهد زودتر مىآورد ؛ يك نمونهء آن نسخ كردن شرايع و احكام پيشين با شريعت و احكام پيغمبر ما است . مثلا ، كتابهاى گذشته را با قرآن ممنوع كرد . و امام صادق ( ع ) گفت : از آن كس بيزارى مىجويم كه بگويد براى خدا در آنچه ديروز نمىدانست بداء حاصل شد ، و نيز از آن كس بيزارم كه بگويد براى خدا دربارهء چيزى پشيمانى حاصل مىشود .\r\n","page_name":" 442 ","page_number":458},
  {"content":"\r\n\r\nچيز بر خدا آشكار نشد ( ما ظهر للّه ) همچون آنچه بر وى در مورد پسرم اسماعيل آشكار شد . چه او را پيش از من از دنيا برد تا نشان دهد كه امام پس از من او نيست .\r\nو از طريق ابو الحسين اسدى رضى اللّه عنه مطلب عجيبى دربارهء اين روايت به من رسيده است . وى گفته است كه امام صادق ( ع ) گفت : « هيچ چيزى براى خدا چنان پيش نيامد كه در مورد پسر من اسماعيل [ يعنى ابى به جاى ابنى 
  ] پيش آمد ، چه خدا به پدرش فرمان داده بود كه او را ذبح كند ، و سپس او را با يك قربانى عظيم بازخريد » . من توضيحى براى هر يك از اين دو شكل روايت دارم ، ولى آنها را براى نشان دادن معنى بداء نقل كردم .\r\nو خدا راهنماى به حقيقت است » « 1 » .\r\nطبيعتا توضيح دادن صورت دوم روايت براى يك متكلّم آسانتر است ، چه خدا به ابراهيم فرمان داد بود كه فرزندش را قربانى كند ( و در قرآن نيامده است كه كدام فرزند ) و اين براى آزمودن ابراهيم بود ، و هنگامى كه ابراهيم از آزمايش روسفيد بيرون آمد ، خدا فرمان نخستين را ملغى كرد . در اينجا ديگر سخن از علم تازهء خدا يا تغييرى در اراده و مشيّت او نيست .\r\n\r\n\r\n","description":"","footnote":"\r\n( 1 ) - التوحيد ، ص 336 . اين روايت همچنين در « رسالة » ، ص 73 ، ف 42 چنين مورد بحث قرار گرفته است : « و اما دربارهء گفتهء امام صادق ( ع ) كه گفت : هيچ چيز بر خدا آشكار نشد همچون آنچه بر وى در مورد پسرم اسماعيل آشكار شد ، بايد گفت كه مقصود وى اين بوده است كه هرگز چيزى بر خدا چنان آشكار نشد كه در كار پسرم اسماعيل بر او آشكار شده بود ، چه او را پيش از من به سوى خود برد و معلوم كرد كه امام پس از من او نخواهد بود » . ترجمهء انگليسى فيضى به صورت « هيچ چيز ( خود را ) از ( ارادهء خدا ) آشكار نساخت » ، با آنچه در چاپ سنگى تهران 1292 هجرى قمرى آمده سازگار نيست .\r\nاحتمال آن نمىرود كه ابن بابويه كلمهء « لى » را با « من » عوض كرده باشد ، چه مفيد ، چنان كه پس از اين خواهيم ديد ، اين تغيير را بدون استناد آن به استادش صورت داده بوده است .\r\n","page_name":" 443 ","page_number":459},
  {"content":"\r\n\r\nولى هنوز جاى بحث در صورت اوّل روايت باقى است . چه اگر خدا بر امام صادق ( ع ) آشكار كرده بود كه امامت پس از وى با كه خواهد بود ، دشوارى با اين توضيح كه بداء به معنى نسخ يك حكم يا پاداش و كيفر دادن در برابر عمل اختيارى بنده است رفع نمىشود . مسأله‌اى كه در اين روايت پيش مىآيد مسئلهء علم خدا است نه يك ارادهء احتمالى . و چنين است كه پس از همهء توضيحات ابن بابويه ، بازهم دشوارى بر جاى خود باقى بود .\r\nبحث مفيد دربارهء بداء در اوائل المقالات آشكارا متمايل به جانب خرده‌گيران بر اين اصطلاح است . نخست وى بداء را منحصر به نسخ ساده مىكند :\r\n« دربارهء معنى بداء ، مىگويم كه همان چيزى است كه همهء مسلمانان دربارهء نسخ و مانند آن مىگويند ، همچون دادن درويشى پس از توانگرى ، بيمارى پس از تندرستى ، و مرگ پس از زندگى ، و نيز آنچه اهل عدل بالخاصّه در خصوص كاست و فزود زندگى و روزى بنابر اعمالى كه شخص انجام مىدهد ، مىگويند » « 1 » .\r\nمفيد دربارهء مايهء پريشانى بودن اين تعبير و دليل خودش براى به كار بردن آن ، بىپرده سخن مىگويد .\r\n« و امّا دربارهء به كار بردن اصطلاح بداء بايد بگويم كه من از طريق احاديثى كه به وسيلهء ميانجيهاى ميان خدا و بندگانش به ما رسيده است با اين كلمه آشنا شده‌ام . اگر در روايات كسانى كه به راستگويى آنان ايمان دارم نيامده بود ، من اين اصطلاح را براى به كار بردن مناسب نمىدانستم ، درست به همان گونه كه اگر در احاديث ديگر تعبيرهاى خشمگين و شادمان يا دوستدار و شگفت زده براى خدا نيامده بود من هرگز آنها را دربارهء او به كار نمىبردم . ولى چون اين احاديث پذيرفته شده است . اين كلمات را در معنايى استعمال مىكنيم\r\n\r\n\r\n","description":"","footnote":"\r\n( 1 ) - اوائل ، ص 53 .\r\n","page_name":" 444 ","page_number":460},
  {"content":"\r\n\r\nكه مايهء تنفّر عقل نباشد » « 1 » .\r\nيك معتزلى مذهب كه دربارهء اصطلاحات حاكى از تشبيه خدا به انسان موجود در قرآن سخن بگويد ، به همين گونه سخن خواهد گفت . تنها نزاعى كه با مفيد پيدا مىكند در اين است كه آيا روايتى كه از امام رسيده باشد شايستهء همين اندازه پاسدارى است . و ممكن است كسى از اين دچار شگفتى شود كه چرا مفيد براى عموم اماميان روزگار خود بدين گونه سخن گفته است . وى در دنبالهء سخن خود چنين مىگويد :\r\n« در اين خصوص ميان من و همهء مسلمانان اختلافى نيست ، و هر كس از آنان كه اختلافى پيدا كند اين اختلاف تنها لفظى است نه به صورتى ديگر . من دلايل خود را براى به كار بردن اين كلمه بيان كردم كه بايد به بحث و مشاجره پايان بخشد . اين نظر همهء اماميّه است . هر كس كه نظرى مخالف داشته باشد ، چنان كه گفتيم ، از اسم خوشش نمىآيد نه از انديشه‌اى كه با آن بيان مىشود » « 2 » .\r\nولى حتّى دفاع از بداء به عنوان اينكه شبيهى از تعبيرات حاكى از تشبيه در قرآن است ، كاملا دشوارى برخاستهء از روايت امام صادق ( ع ) را بر طرف نمىكند . مفيد در شرحى كه بر اعتقادات ابن بابويه نوشته ، بار ديگر به بحث در خصوص اين كلمه پرداخته است . وى نخست ، همچون ابن بابويه ، اشاره كرده است كه بدا به معنى ظهر ( آشكار شد ) است . سپس به متمّمى كه پس از آن در جمله مىآيد پرداخته و چنين گفته است :\r\n« اعراب مىگويند « كار خوبى براى فلانى پيش آمد ( بدا لفلان ) ، و كلام فصيحى براى او حاصل شد » ، درست به همان گونه كه مىگويند « از فلان چنين آشكار شد ( بدا من فلان ) » ، و « لام » را جانشين « من » مىكنند . بنابراين مقصود اماميان كه مىگويند ( بدا للّه فى كذا ) آن است كه ( ظهر له فيه ) يعنى براى خدا در آن آشكار شد . و معنى « در آن آشكار شد » ( ظهر منه ) يعنى\r\n\r\n\r\n","description":"","footnote":"\r\n( 1 ) - همان جا .\r\n( 2 ) - همان كتاب ، ص 54 - 53 .\r\n","page_name":" 445 ","page_number":461},
  {"content":"\r\n\r\n« از او آشكار شد » است . آنچه در اينجا مقصود است آن نيست كه تغييرى در رأى خدا حاصل شده ، يا چيزى كه پيشتر بر او پوشيده بود اكنون آشكار شده است . همهء افعال وى دربارهء آفريدگانش كه پس از نبودن آشكار مىشوند و هستى پيدا مىكنند ، از ازل بر او معلوم است » « 1 » .\r\nشيخ مفيد ، پس از آنكه با نوعى تردستى لغوى « له » را به « منه » بدل مىكند ، به بحث در اين باره مىپردازد كه چرا امام جعفر ( ع ) اين اصطلاح را نخستين بار به كار برده است :\r\n« تنها آن فعل به اصطلاح بداء توصيف مىشود كه پيدايش آن به حساب گرفته نمىشد و حصول آن محتمل به نظر نمىرسيد . اين كلمه در مورد آنچه دانسته است يا احتمال وقوع آن وجود دارد ، به كار نمىرود .\r\nو گفتهء ابو عبد اللّه ، عليه السّلام ، بدين صورت كه « خدا در هيچ چيز بدائى همچون بداء در مورد اسماعيل نداشت » بدان معنى است كه خدا كشته شدن را از او دفع كرد . چه مردمان از چنين چيزى بيمناك و چشم به راه وقوع آن بودند . خدا به او نظر لطف كرده و اسماعيل را از پدرش گرفت . روايتى از امام صادق ( ع ) در اين باره رسيده است . از او ، عليه السّلام ، روايت كرده‌اند كه گفت « دو بار كشته شدن براى اسماعيل نوشته شده بود . از خدا خواستم كه او را از آن نگاه دارد و او چنين كرد » . چيزى ممكن است به صورت مشروط « نوشته » شده باشد ، و اوضاع و احوال تغيير كند . . . و خدا در آنجا كه از اندرز حضرت نوح ( ع ) به قومش ياد كرده ، چنين گفته است :\r\n  « فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً . يُرْسِلِ السَّماءَ عَلَيْكُمْ مِدْراراً   - پس گفتم كه از پروردگار خويش آمرزش خواهيد كه او بسيار آمرزنده است .\r\nاز آسمان باران فراوان بر شما فرو خواهد ريخت » [ قرآن ، نوح : 11 - 10 
  ] .\r\nگسترش زندگى و وفور نعمت را براى ايشان مشروط به آن كرد كه از خدا\r\n\r\n\r\n","description":"","footnote":"\r\n( 1 ) - تصحيح ، ص 25 - 24 .\r\n","page_name":" 446 ","page_number":462},
  {"content":"\r\n\r\nآمرزش خواهند . چون چنين نكردند ، دورهء زندگى آنان را كوتاه كرد و آنان را به هلاك كيفر داد . بداء از جانب خدا آنچه را كه در تقدير مشروط باشد محتوم مىسازد ، و نه انتقال از يك عزم به عزم ديگر است و نه تغييرى در رأى و انديشه . و خدا برتر و منزّه از آن است كه دروغگويان در حقّ وى مىگويند » « 1 » .\r\nپس از آنكه معنى جزء متمّم « لى » به « من » تغيير پيدا كرد ، ظهور و آشكار شدنى كه در معنى بداء است ظهور در برابر انسانها مىشود نه در برابر خدا . و انديشه‌اى كه اكنون بيان مىكند به انديشهء موجود در آن آيات قرآنى مىماند « 2 » ، كه در آنها به دست خدا چيزهاى دور از انتظار براى آدمى آشكار مىشود . اين طرز تعبير فرصتى براى مفيد فراهم مىآورد كه از بداء همچون يك مجاز و استعاره سخن بگويد ، چنان كه در اوائل چنين كرده است « 3 » . ولى هنوز بر آن است كه آخرين راه حل نيز معقول است . وى مىگويد :\r\n« بعضى از همكاران ما گفته‌اند كه اصطلاح بداء يك معناى اساسى تغيير فكر و رأى و انتقال از يك تصميم به تصميم ديگر دارد ، و آن براى خدا تنها به صورت استعاره به كار رفته است ، درست بدان سان كه كسى بر سبيل استعاره ، و نه به معناى حرفى ، اصطلاحات خشم و لذّت را به كار برد .\r\nاين نگرش زيانى به مذهب نمىرساند ، چه سخن گفتن دربارهء خدا به طريق استعاره در مواردى صورت گرفته كه وحى آن را مجاز شمرده است ، و چنان كه ديديم بداء در وحى به كار رفته است .\r\nو اينكه ما بيان كرديم و پذيرفتيم كه بداء به معنى آشكار شدن است - و بالاتر به توضيح آن پرداختيم - به صورتى خاص در مورد حادثه‌اى ذكر شده كه پيش آمدن آن محتمل نبوده است . چه اگر در همهء چيزهايى كه از جانب خدا پيش\r\n\r\n\r\n","description":"","footnote":"\r\n( 1 ) - همان كتاب ، ص 25 .\r\n( 2 ) - رجوع كنيد به پيش از اين و ص 437 ، حاشيهء 1 .\r\n( 3 ) - اوائل ، ص 53 ، نقل‌شدهء پيش از اين ، ص 444 .\r\n","page_name":" 447 ","page_number":463},
  {"content":"\r\n\r\nمىآيد چنين مىبود ، مىبايستى بداء در همهء افعال خدا به او نسبت داده شود .\r\nولى همه بر اين موافقند كه چنين نيست » « 1 » .\r\nمذهب و آموزهء مفيد دربارهء بداء نمايندهء جهت‌گيرى تازه‌اى مخالف با جهت‌گيرى استادش ابن بابويه نيست . هر دو نفر چنان به تعبير و تفسير آموزه پرداختند كه آن را با صفت قديم علم نامحدود خدا سازگار كنند . تفاوت در اين است كه مفيد كمتر در بند آن بوده است كه به صورت لفظى روايت مورد بحث متمسّك شود ، و به همين جهت وى در هدفى كه هر دو در بند رسيدن به آن بودند ، موفّقيّت بيشتر پيدا كرده است .\r\n\r\nرؤيت خدا و تعبيرات تشبيهى\r\nابن بابويه منكر آن است كه انسان بتواند با چشم سر خدا را ببيند . رواياتى را كه در آنها از ديدار خدا سخن رفته است ، وى از جز معناى لفظى كلمات مورد توضيح قرار مىدهد . مىگويد :\r\n« معنى رؤيت خدا كه در روايات ذكر آن آمده ، معرفت است . اين جهان جهان شكها و عدم يقينها و اوهام و تخيّلات است . در روز بازپسين از آيات خدا و پاداش و كيفر او پرده برداشته مىشود و مردمان چنان آنها را مىبينند كه همهء شكهاى دربارهء خدا از ميان مىرود و حقيقت قدرت الهى بر آنان آشكار مىشود » « 2 » .\r\nهيچ معتزلى نمىتواند روشنتر و آشكارتر از اين سخن بگويد .\r\nبه شكل كلّى ، ابن بابويه كمال دقّت را به خرج مىدهد تا رواياتى را كه در آنها گفته مىشود خدا بدنى دارد يا مىتواند ببيند ، چنان توجيه كند كه رنگ تشبيهى نداشته باشد . و هنگامى كه مفيد در بعضى از نكات تعبيرى و تفسيرى با او مخالفت مىكند ، اين اختلاف اساسى نيست . مثلا شيخ مفيد تفسير ابن بابويه را براى تعبير « بيدىّ - به دو\r\n\r\n\r\n","description":"","footnote":"\r\n( 1 ) - تصحيح ، ص 26 - 25 .\r\n( 2 ) - التوحيد ، ص 120 .\r\n","page_name":" 448 ","page_number":464},
  {"content":"\r\n\r\nدستم » [ قرآن ، ص : 75 
  ] كه آن دو دست را قوت و قدرت دانسته ، بر اين اساس كه قوت و قدرت دو كلمهء مترادف هستند ، رد مىكند . مفيد به جاى آن در آيهء  « قالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ  - اى ابليس ، چه چيز ترا از آن بازداشت كه در برابر آنچه به دست خود آفريده‌ام سجده كنى ؟ » « 1 » ، دو دست را اشاره به دو لطف خدا در اين جهان و جهان ديگر دانست و به جاى حرف اضافهء « و » پيش از « يدى » حرف اضافهء « ل » قرار داد كه در اين صورت ترجمهء آن چنين مىشود : « . . . چه چيز ترا از آن بازداشت كه در برابر آنچه براى دو لطف خود آفريده‌ام سجده كنى ؟ » يا اينكه معنى دو دست ممكن است قدرت و لطف باشد « 2 » . به هر صورت ، اختلاف ميان ابن بابويه و مفيد اساسى نيست . هر دو نمىخواهند كلمه را به معنى تحت اللفظى آن تفسير كنند . بسيارى از حواشى مفيد بر « رسالهء » ابن بابويه اهمّيّتى بيش از مثالى كه هم اكنون ذكر كرديم ندارد « 3 » .\r\n\r\n\r\n","description":"","footnote":"\r\n( 1 ) - قرآن ، 38 : 75 .\r\n( 2 ) - تصحيح ، ص 6 - 5 ، ارجاع به « رسالة ، ص 65 ، ف 28 . الاشعرى ، مقالات ، ص 218 ، « دستهاى » خدا را به لطف تفسير مىكند كه نظرى معتزلى است ؛ و ابانة ، ص 40 - 39 ، به اينكه آنها را قدرت و دو لطف تفسير كند مخالفت مىنمايد . يك نكته در استدلال او اين است كه دليل قابل قبولى براى پذيرفتن اين جفت وجود ندارد . تفسير مفيد ممكن است كوششى براى روبه‌رو شدن با اين طرز تفكر مبتنى بر الفاظ بوده است .\r\n( 3 ) - مثلا نفس يا روح خدا كه در آيهء 29 از سورهء حجر آمده :  « فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ  - پس چون او را ساختم و از روح خود در او دميدم ، در مقابل او براى سجده به خاك افتيد » ، ابن بابويه مىداند كه خدا آن را آفريده و به عنوان مالك آن ابن نفخه را به خود نسبت داده است ؛ مفيد توضيح مىدهد ( تصحيح ، ص 4 و بعد ) كه « دميدن » خدا به معنى تكريم است . ابن بابويه مىگويد كه « استهزاى » خدا نسبت به گناهكاران استعاره است ؛ مفيد مىگويد كه همين عبارت براى فعل و پاداش به سبب ارتباط ميان آنها به كار رفته است ( همان كتاب ، ص 7 ) . ابن بابويه لوح و قلم را دو فرشته مىداند ؛ ولى مفيد بر آن است كه مقصود از لوح به معناى حرفى كتاب خدا است ، و قلم چيزى است كه با آن خدا ايجاد نوشتن بر روى آن كتاب مىكند ( همان كتاب ) ، ص 29 - 28 ) .\r\n","page_name":" 449 ","page_number":465},
  {"content":"\r\n . \r\n","description":"","footnote":"","page_name":" 450 ","page_number":466},
  {"content":"\r\n\r\n\r\nفصل چهاردهم عدل\r\nفكر ابن بابويه در روبه‌رو شدن با مسئلهء دخالت تقدير الهى در افعال آدمى تا حدّى گسترده و پرورده است . در « كتاب الهداية » مىخواهد از آن پرهيز كند كه خدا را مسئول نافرمانى آدمى بداند ، ولى در عين حال خواستار آن نيست كه معتقد به نظر مخالف تعيين كامل سرنوشت آدمى به دست خود او باشد . مىگويد :\r\n« بايد چنان اعتقاد داشت كه خدا در نافرمانى و عصيان آدمى نه كاملا قدرت را به او تفويض كرده و نه او را بر اين كار مجبور و ناگزير كرده است ، و ديگر اينكه خدا بندگانش را به آنچه بيرون از اندازهء طاقت و تحمّل ايشان باشد مكلّف نساخته است . چنان كه خدا گفته است :  « لا يُكَلِّفُ اللَّهُ نَفْساً إِلَّا وُسْعَها  - خدا هيچ كس را جز به اندازهء توانايى او مكلّف نساخته است » [ قرآن ، بقره ، 286 
  ] . و امام صادق ( ع ) گفت : « لا جبر و لا تفويض ، بل امر بين الامرين - نه آدمى بر آنچه مىكند مجبور و نه كار همه به او واگذارده است ، بلكه صورتى است ميان اين دو صورت » « 1 » .\r\nو اين نشان دهندهء تمايلى در ميان اماميّه ، دست كم از زمان امام جعفر ( ع ) است بر اين كه وضع متوسّطى ميان معتزليان و اصحاب حديث سنّى داشته باشند « 2 » .\r\n\r\n\r\n","description":"","footnote":"\r\n( 1 ) - « الهداية » ، ص 5 .\r\n( 2 ) - رجوع كنيد به و . مادلونگ ، « اماميه و علم كلام معتزلى » ، ص 18 و حاشيهء 1 .\r\n W . Madelung , « Imaism and Mu'tazilite Theology » . \r\n","page_name":" 451 ","page_number":467},
  {"content":"\r\n\r\nسپس ابن بابويه دو حديث روايت مىكند كه بنابر آنها سفارش مىشود كه از بحث دربارهء اين مسأله پرهيز كنند . وى مىگويد :\r\n« گفته‌اند كه زرارة گفت : به امام صادق ( ع ) گفتم : « فدايت شوم ! دربارهء قضا و قدر چه مىگوييد ؟ » او گفت : من مىگويم كه خدا در آن هنگام كه مردمان را براى روز رستاخيز جمع مىكند ، از آنان دربارهء آنچه بر عهده‌شان گذاشته است ( عهد اليهم ) مىپرسد ، نه از آنچه در قضاى وى براى ايشان فرمان رفته بود » « 1 » .\r\nاين گفته به صورت ضمنى حاكى از آن است كه يك سرنوشت تعيين شده براى آدمى وجود دارد ، هر چند نكتهء مورد نظر در اين روايت آن است كه انسان مسئول همه چيز واقع نخواهد شد . ابن بابويه براى تأكيد بيشتر دربارهء اينكه از همهء اين بحث خوددارى شود ، گفته‌اى از حضرت امير المؤمنين ( ع ) را دربارهء سرنوشت و تقدير نقل مىكند كه گفت : « درياى ژرفى است ؛ به آن داخل مشو . . . راه تاريكى است ؛ از آن مگذر . . .\r\nرازى خدايى است ؛ آن را آشفته مكن » « 2 » .\r\nولى ابن بابويه ، بلافاصله پس از آوردن اين كلام ، با كنار گذاشتن يك طرف اين مورد نزاع ، بحث خود را پايان مىدهد . مىگويد : « و هر كس بايد به آن معتقد باشد كه قدريان مجوسيان امّت اسلامند ؛ آنان كسانى هستند كه مىخواهند خدا را از طريق عدل او وصف كنند ، و به همين جهت او را از ملك و سلطه‌اش محروم ساختند » « 3 » .\r\nارجاع به اين روايت در اينجا بدون شك به منظور ضدّيّت با مذهب معتزله دربارهء عدل خدا بوده است . ابن بابويه در « كتاب الهداية » ، در عين انكار اين كه خدا مردمان را به نافرمانى مجبور كند يا آنان را به تكليفى بيش از توانايى ايشان مكلّف سازد ، با اين آموزه كه آدمى قدرت گزيدن و انتخاب كردن افعال خود را داشته باشد مخالف است .\r\n\r\n\r\n","description":"","footnote":"\r\n( 1 ) - « الهداية » ، ص 5 .\r\n( 2 ) - همان جا .\r\n( 3 ) - همان جا .\r\n","page_name":" 452 ","page_number":468},
  {"content":"\r\n\r\nدر « رسالة الاعتقادات » خود ، آنجا كه به بحث دربارهء آفرينش انسان پرداخته ، چنين گفته است :\r\n« اعتقاد ما دربارهء افعال آدمى اين است كه آنها خلق تقديرى دارند و از پيش معيّن شده‌اند نه خلق تكوينى . بدان معنى كه خدا از مقادير آنها آگاه است » « 1 » .\r\nاين كوششى براى ملايم كردن آموزهء جبريگرى با ناميدن آن به نام آگاهى و علم و تمايز گذاشتن ميان آن و ايجاد فعلى و عملى افعال است . ولى آگاهى قبلى از مقادير افعال هنوز براى آن كافى است كه ابن بابويه را در اردوگاه جبرى مذهبان نگاه دارد ، چه اگر حدود و اندازه‌هاى ( مقادير ) افعال از پيش تعيين شده باشد ، در آن صورت « علم » خدا در طرح ابن بابويه نيز تعيين كنندهء افعال خواهد بود . مفيد بر سر همين مسأله به شدّت بر ابن بابويه خرده گرفته است . به گفتهء وى علم ، به معنى واقعى كلمه ، يك چيز است و تقدير چيزى ديگر . وى مىگويد :\r\n« روايت دوم از آل محمّد ( ص ) آن است كه افعال آدمى به وسيلهء خدا آفريده نمىشود . و آنچه ابو جعفر گفته نتيجهء روايتى عليل است كه سلسلهء راويان آن مورد قبول نيست . روايت حقيقى مخالف آن را مىگويد .\r\nو در زبان عربى چنين چيزى دانسته نيست كه دانستن و شناختن ( معرفت ) چيزى همان آفريدن آن باشد . اگر چنان مىبود كه مخالفان حق ادّعا مىكنند ، آن وقت هر كس كه پيغمبر را مىشناخت ، بالضّروره مىبايستى آفرينندهء او باشد ! و هر كس چيزى را بشناسد كه خدا ساخته و اين مطلب را از صميم جان قبول داشته باشد ، هرآينه بايد آفرينندهء آن چيز باشد . اين نامعقول و بىمعنى است . خطا بودن آن بر هيچ يك از پيروان امامان پوشيده نيست ، تا چه رسد به خود امامان !\r\n\r\n\r\n","description":"","footnote":"\r\n( 1 ) - « رساله » ، ص 69 ، ف 32 - 31 .\r\n","page_name":" 453 ","page_number":469},
  {"content":"\r\n\r\nو امّا تقدير ، از لحاظ لغوى به معنى خلق است . چه تقدير تنها با يك فعل و عمل صورت مىگيرد . و امّا تقدير شناخت و معرفت تقدير نيست ، و نيز تقدير نمىتواند تنها انديشهء بدون فعل باشد . و خدا منزّه است از آنكه در هيچ مورد شرّ و بدى بيافريند » ! « 1 »\r\nمفيد به دنبال بحث خود از گفتهء امام موسى كاظم و امام علىّ رضا روايت مىكند كه گفته‌اند كه انسان پديدآورندهء كردارهاى خويش و در برابر انجام دادن آنها مسئول است .\r\nسپس ابن بابويه در « رسالة الاعتقادات » خويش توضيح خود امام صادق ( ع ) را دربارهء اينكه حقيقت در ميان جبر و تفويض است آورده و معنى حديث را چنين دانسته است .\r\n« مثلا شما مردى را مىبينيد كه آهنگ انجام دادن كارى حاكى از نافرمانى دارد ، و او را از آن كار منع مىكنيد ، ولى او از آن كار دست برنمىدارد . بنابراين او را به حال خود مىگذاريد ، و او به آن معصيت مشغول مىشود . اكنون شما به اين جهت كه آن مرد صلاح‌انديشى شما را نپذيرفته و شما او را ترك كرده‌ايد ، كسى نيستيد كه به او فرمان نافرمانى كردن داده باشيد » « 2 » .\r\nمفيد به اين توضيح خرسند نمىشود و مىگويد كه در درجهء اوّل اين روايت به صورت ناقص مورد تأييد قرار گرفته است . مفيد ، با پذيرفتن اينكه جبر به معنى مجبور كردن كسى به انجام دادن كارى است ، و تفويض به معنى سلب ممنوعيّت ، به سخنان خود چنين ادامه مىدهد :\r\n« ميانهء اين دو نظر آن است كه خدا به بندگانش براى انجام دادن افعالشان قدرت و شايستگى بخشيد ، و براى آنان بندها و مرزهايى قرار داد ، و با سرزنش و تهديد و وعده و وعيد آنان را از پرداختن به افعال بد بر حذر داشت » « 3 » .\r\n\r\n\r\n","description":"","footnote":"\r\n( 1 ) - تصحيح ، ص 12 - 11 .\r\n( 2 ) - « رساله » ، ص 69 ، ف 33 - 32 .\r\n( 3 ) - تصحيح ، ص 15 - 14 .\r\n","page_name":" 454 ","page_number":470},
  {"content":"\r\n\r\nدر اينجا مفيد چيزى را گفته كه ابن بابويه از گفتن آن اكراه داشته است : اينكه خدا به آدمى توانايى انتخاب افعال خود را بخشيده است . ابن بابويه چندان پيش رفته بود كه منكر آن شد كه مردمان ناگزير از نافرمانى باشند ، ولى كاملا اين مطلب را انكار نكرد كه افعال آدمى از پيش مقدّر شده است .\r\nابن بابويه ، هنگام سخن گفتن دربارهء ارادهء خدا ، ميان آنچه خدا مىخواهد ( شاء و اراد مترادفند ) و آنچه دوست ندارد ( لم يحب ) يا نمىپسندد ( لم يرض ) ، تمايز قائل شده و گفته است :\r\n« خدا چنان خواست ( شاء ) كه هيچ چيز بدون علم او صورت نگيرد ، و اراد همانند آن است . او دوست ندارد كه سومى از سه نفر خوانده شود ، و كفر بندگانش را تصويب نمىكند و رضايت نمىدهد » « 1 » .\r\nو اين يك تمايز مورد پسند اهل سنّت معتقد به جبريگرى بود ، چه آنان را بر گفتن اين مطلب توانا مىكرد كه : خدا همهء افعال آدمى را اراده مىكند ، خواه خوب خواه بد ، همهء چيزها كه از پيش آنها را مىداند ، ولى تنها عمل خوب را تأييد و تصويب مىكند « 2 » .\r\nمفيد به شدّت با اين نظر مخالف و بر آن است كه :\r\n« حقّ مطلب آن است كه خدا تنها افعال خوب را آهنگ مىكند ( يريد ) و كارهاى زيبا را مىخواهد ( يشاء ) . شرّ را اراده نمىكند و خواستار بدى نيست .\r\n\r\n\r\n","description":"","footnote":"\r\n( 1 ) - « رساله » ، ص 69 ، ف 33 .\r\n( 2 ) - الاشعرى ، مقالات ، ص 294 ، دربارهء اهل سنت چنين مىگويند : « آنان بر اين اعتقادند كه خدا به شر فرمان نمىدهد ، بلكه آن را منع مىكند و به خير و نيكى فرمان مىدهد ؛ و اينكه خدا شر را تصويب نمىكند ، هر چند آن را اراده مىكند » . همين تمايز در مقالهء هفتم از « وصية ابى حنيفة » و مقالهء هفتم « فقه اكبر ، دوم » آمده است . رجوع كنيد به ونسينك ، اعتقاد نامهء اسلامى ، ص 126 ، 191 .\r\n Wensiek , The Muslin Creed . \r\n","page_name":" 455 ","page_number":471},
  {"content":"\r\n\r\nو خدا منزّه است از آنچه فريبكاران مىگويند » ! « 1 »\r\nبايد به خاطر داشت كه در نظر ابن بابويه ، ارادهء خدا همان علم سابق او از مقادير افعال است . اين كوششى است از جانب او براى گريز از اينكه صاف و صريح بگويد كه خدا نافرمانى بنده را مىخواهد و اراده مىكند . ولى علم خدا ، در طرح ابن بابويه ، خاصيّت تعيين كنندگى و اجبار دارد . مفيد ، همچون معتزليان ، منكر گفتن اين نظر است كه خدا به هر معنايى كه باشد خواستار شرّ است . پس از نقل چند آيه از قرآن ، ابن بابويه تغيير جهت مىدهد و با اعتراض كسانى روبه‌رو مىشود كه مىگويند خدا ، به هيچ معنى و لحاظ ، خواهنده و اراده كنندهء نافرمانى بندگانش نيست . وى مىگويد :\r\n« اعتقاد ما دربارهء اراده و مشيّت خدا چنين است . مخالفان ما را بدان متّهم مىكنند كه گفته‌ايم خدا خواستار نافرمانى است ، و خدا كشته شدن حسين بن على ( ع ) را اراده كرده و خواسته بود . اين چيزى نيست كه ما مىگوييم .\r\nبلكه مىگوييم كه خدا اراده كرده بود كه نافرمانى گناهكاران از فرمانبردارى فرمانبرداران متمايز باشد . و اراده كرده بود كه اعمال نافرمانى به عنوان اعمال خود او به وى نسبت داده نشود . و خواسته بود كه او را بدان وصف كنند كه به آنها پيش از وقوع علم داشته است » « 2 » .\r\n\r\n\r\n","description":"","footnote":"\r\n( 1 ) - مفيد از تمايز ميان ارادهء خدا و رضاى او غافل مانده و آن دو را يكى شمرده است . وضع معتزله چنين است . رجوع كنيد به المغنى ، ششم ، بخش 2 ، 51 ، كه در آنجا عبد الجبار صريحا بر اين اعتقاد است كه رضاى خدا به ارادهء او تعلق دارد .\r\nدر اينجا نزاع داخلى ميان معتزليان مورد بحث نيست : بغدادى ( و مفيد با او ) بر آنند كه امر خدا براى افعال بندگان عين ارادهء او است ، در مقابل بصريان كه آن دو را متمايز از يكديگر مىدانستند . در اين باره رجوع كنيد به پيش از اين ، ص 200 - 198 . نكتهء مورد بحث در اينجا آن است كه همهء مكاتب اعتزال ، و مفيد با آنها ، منكر آنند كه خدا شر اخلاقى را بخواهد و اراده كند .\r\n( 2 ) - « رساله » ، ص 70 ، ف 35 - 34 .\r\n","page_name":" 456 ","page_number":472},
  {"content":"\r\n\r\nدر اينجا ابن بابويه مىكوشد تا موضوع ارادهء خدا را از اينكه فعل بشرى باشد تغيير دهد و وضع اخلاقى فعل را جانشين آن كند . ولى بر خلاف مفيد مستقيما نمىگويد كه خدا افعال بد را اراده نمىكند و نمىخواهد . تنها اين را مىگويد كه قتل امام حسين ( ع ) « چيزى بود كه خدا آن را دوست نداشت و تصويب نكرد » « 1 » . فعلى بود كه خدا مىتوانست با نيرو از آن جلوگيرى كند ، ولى تنها به امر خود از آن نهى كرد . ابن بابويه در پايان استدلال آموزهء خود را چنين خلاصه مىكند :\r\n« ما مىگوييم كه خدا هميشه مىدانست كه حسين ( ع ) به مرگى ناگوار خواهد مرد و از همين راه به سعادت ابدى خواهد رسيد ، و كشندگان او جاودانه در بدبختى خواهند بود . و مىگوييم كه آنچه خدا بخواهد هست ، و آنچه خدا نخواهد نيست » « 2 » .\r\nابن بابويه در آن كوشيده است كه ارادهء خدا را ، كه در اينجا با علم او يكى شمرده شده ، تنها متعلّق به وضع اخلاقى فعل بداند . ولى اين تنها براى خلاص كردن ظواهر در موردى بود كه در آن تحت فشار استدلال معتزليان قرار داشت . وضع حقيقى وى در آخرين جمله آشكار مىشود : آنچه خدا بخواهد هست ( هستى پيدا مىكند و حادث مىشود ) ، و آنچه خدا نخواهد نيست ( هستى پيدا نمىكند و حادث نمىشود ) « 3 » . بنابراين خدا بايد همه چيز را\r\n\r\n\r\n","description":"","footnote":"\r\n( 1 ) - همان كتاب ، ص 70 ، ف 35 . همهء آن بند چنين است : « ما مىگوييم كه خدا چنان خواست كه كشتن امام حسين ( ع ) معصيت او و متقابل آن اطاعت او باشد .\r\nو ما مىگوييم كه خدا خواست كه كشتن او منفور و مردود شمرده شود . و ما مىگوييم كه خدا خواست كه كشتن او علتى از ناخرسندى او نه علتى از تائيد او باشد . و ما مىگوييم كه خدا نمىخواست كه با نيرو و قدرت از كشتن او جلوگيرى كند ، همان گونه كه با نهى كردن آن را ممنوع شمردى .\r\n( 2 ) - همان جا .\r\n( 3 ) - اين عبارت مشهور « ما شاء اللّه كان و ما لم يشأ لم يكن ) را اشعرى هنگام بحث در همين موضوع در مقالات ، 291 آورده است ؛ ابانه ، ص 46 .\r\n","page_name":" 457 ","page_number":473},
  {"content":"\r\n\r\nكه پيش مىآيد و حادث مىشود ، و از جملهء آنها نافرمانى بنده را بخواهد و اراده كند .\r\nشيخ مفيد مىگويد كه طفرهء متعلّق دانستن ارادهء خدا به وضع اخلاقى فعل و گفتن اينكه ارادهء خدا همان علم سابق او است ، ابن بابويه را از تهمت جبرى بودن خلاص نمىكند . مىگويد :\r\n« پرهيز جبريگران از گفتن بدون قيد شرط اينكه خدا مىخواهد كه فرمانش نبرند و باورش ندارند ، و دوستانش كشته و يارانش بد نام شوند ، به گفتن اينكه او هر چه را مىداند ، اراده مىكند كه چنان باشد كه مىداند ، و اراده مىكند كه نافرمانى و معصيت او قبيح و نهى شده باشد ، [ در حقيقت 
  ] به معنى پافشارى در چيزى است كه [ مدّعى 
  ] پرهيز كردن و گريختن از آنند ، و گرفتار شدن در چيزى است كه از گرفتار شدن به آن ناخشنود بوده‌اند . چه اگر شرّى كه خدا از آن آگاه است چنان كه مىداند واقع شود ، پس خدا خواستار شرّ است ، و چيزى را اراده كرده است كه به دو شر خواهد بود . بنابراين گريختن از يك چيز به همان چيز چه حاصلى دارد ، و از گريز آنان از يك انديشه به همان انديشه چه سودى به دست مىآيد » « 1 » ؟\r\nابن بابويه هنگام بحث دربارهء قضا و قدر چند روايت نقل كرده است كه تحقيق در چنين موضوعات را ممنوع ساخته است ، و از آن جمله است دو روايتى كه در « كتاب الهدايه » آورده است « 2 » . ولى در « رساله » عبارتى را كه در آنجا آمده و قدريان مجوس امّت اسلامى خوانده شده‌اند ، تكرار نمىكند . بىميلى وى به بحث دربارهء اين موضوع با مخالفت سابق وى با جدل و طرد آن سازگار است .\r\nولى مفيد نمىخواهد بگذارد كه او به آسانى از اين تنگنا پرهيز كند . وى مىگويد كه روايات ابن بابويه ضعيف است . سپس مىگويد كه قضا مىتواند چهار معنى داشته\r\n\r\n\r\n","description":"","footnote":"\r\n( 1 ) - تصحيح ، ص 18 .\r\n( 2 ) - « رساله » ، ص 71 ، ف 37 - 36 . رجوع كنيد به پيش از اين ، ص 52 - 451 .\r\n","page_name":" 458 ","page_number":474},
  {"content":"\r\n\r\nباشد : آفرينش ، امر ، خبر دادن ، و داورى در يك تصميم . اين چهار معنى را با آوردن شواهدى از قرآن مجسّم مىسازد و مىگويد كه بنا بر هيچ يك از آنها نمىتوان گفت كه خدا افعال بد مردمان را از پيش مقدّر كرده بوده است . مفيد چنان نتيجه مىگيرد كه خدا قضا و قدر خود را با فرمان دادن به افعال نيك و ممنوع كردن افعال بد و قدرت و اختيار دادن به آدمى تا به خواست خود به انجام دادن كارهايش بپردازد ، عملى مىكند « 1 » .\r\nمفيد با ابن بابويه در اين باره توافق دارد كه آياتى از قرآن كه در آنها به هدايت و ضلالت اشاره شده ، نبايد به معناى تحت اللفظى گرفته شود ، بلكه معنى آنها اين است كه خدا به مردمان آنچه را كه راست و حقّ است مىنمايد . به گفتهء مفيد ، اين راه عدل است ، و مخالف با راه جبريگران است « 2 » . و توضيح مىدهد كه فطر على التوحيد بدان معنى است كه خدا انسان را براى اعتراف به يگانگى خودش آفريد « 3 » .\r\nابن بابويه در « كتاب التّوحيد » بر خود گرفته است كه پاسخ تهمتهايى را كه ديگران\r\n\r\n\r\n","description":"","footnote":"\r\n( 1 ) - تصحيح ، ص 20 - 19 .\r\n( 2 ) - همان كتاب ، ص 23 ؛ « رساله » ، ص 72 ، ف 39 ؛ قرآن ، بلد : 10 .\r\n( 3 ) - تصحيح ، ص 22 . ولى شيخ مفيد در اينجا چنين اشاره كرده است : « معنى آن نيست كه خدا خواستار اعتراف به وحدت خودش از مردمان شد . اگر چنين مىبود هيچ آفريده‌اى وجود پيدا نمىكرد كه معترف به يگانگى خدا نباشد . اينكه مىبينيم بعضى از مردمان به يگانگى خدا اقرار نمىكنند ، اين خود دليل آن است كه خدا اعتراف به يگانگى خود را در آفريدگانش نيافريده است . بلكه آنان را چنان آفريد كه مىتوانند اعتراف به يگانگى خدا را تحصيل و كسب كنند » .\r\nاگر متن در اينجا درست باشد ، بايد گفت كه مفيد گرفتار تناقض شده است . چه اين مستلزم آن است كه هر چيز خوبى كه خدا مىخواهد حادث شود . و نتيجهء منطقى آن اينكه كسانى كه به يگانگى خدا معترف نيستند ، به توسط خدا اراده نشده باشند كه چنين شوند كه بنابر آن قابليت ايمان از آنان سلب مىشود . وضع حقيقى مفيد در اين موضوع آن است كه ارادهء خدا عين حكم و امر او است . رجوع كنيد به اوائل ، ص 19 ، نقل‌شدهء پيش از اين ، ص 198 .\r\n","page_name":" 459 ","page_number":475},
  {"content":"\r\n\r\nبه اماميان زده و آنان را مشبّهه و جبريّه خوانده‌اند بدهد . و در رفع تهمت اخير به تفسير و توضيح بعضى از احاديث پيچيده و مايهء گرفتارى به طريقى پرداخته است كه با آنچه در اين باره در « كتاب الهداية » و « رساله » آورده اختلاف چشمگير دارد . در كتاب التوحيد روايتى از امام رضا ( ع ) نقل كرده است مربوط به اين مسأله كه آيا معصيت و نافرمانى يك گناهكار ارادهء خدا را بىاثر و خنثى مىكند . مىگويد :\r\n« خدا دو اراده ( ارادتين ) و دو خواست ( مشيتين ) دارد : يكى ارادهء قطعى ( ارادة حتم ) و ديگرى ارادهء آهنگى ( ارادة عزم ) . گاهى از چيزى نهى مىكند و حال آنكه آن را اراده دارد و گاهى به چيزى امر مىكند در صورتى كه آن را اراده نمىكند . آيا نديديد كه به آدم و همسرش خوردن ميوهء درخت را ممنوع ساخت ، در صورتى كه آن را اراده كرده بود ؟ اگر آن را اراده نكرده بود ، آنان ميوهء درخت را نمىخورند . و اگر آن را مىخوردند ، ارادهء خدا را باطل مىكرد .\r\nو به ابراهيم فرمان داد كه فرزندش اسماعيل را قربانى كند ، در صورتى كه اراده كرده بود كه چنين نشود . و اگر اراده نكرده بود كه ابراهيم فرزند خود را قربانى نكند ، ابراهيم مىبايستى ارادهء خدا را باطل و بىاثر كرده باشد » « 1 » .\r\nاين روايت در آن مىكوشد كه مسأله را با متناقض شناختن فرمان خدا ( يعنى ارادهء عزم او ) با ارادهء مؤثّر و قاطع او ( ارادة حتم ) حل كند . ولى ارادهء حتم او اين است كه آدم با خوردن ميوه معصيت كند . شرح توضيحى ابن بابويه بر اين حديث به منظور اجتناب از اين نظريّهء مايهء پريشانى خاطر است كه خدا اراده‌كننده و خواستار معصيت است .\r\nگفتهء وى چنين است :\r\n« خدا آدم و حوّا را از خوردن درخت ممنوع كرد ، و مىدانست كه از آن خواهند خورد . ولى نمىخواست كه با اجبار و قوّهء قهريّه آنان را از خوردن\r\n\r\n\r\n","description":"","footnote":"\r\n( 1 ) - التوحيد ، ص 64 .\r\n","page_name":" 460 ","page_number":476},
  {"content":"\r\n\r\nبازدارد ، همان گونه كه جلوگيرى از ايشان با نهى كردن و سرزنش كردن صورت گرفت . معنى ارادهء خدا نسبت به آنان همين است . و اگر چنان مىخواست كه با اجبار آنان را از خوردن بازدارد و سپس آنان مىخورند ، ارادهء آنان در اين صورت ، چنان كه آن داناى عليه السّلام گفته است ، ارادهء خدا را بىاثر و باطل مىكرد . و خدا منزّه است از اينكه عاجز و ناتوان باشد » « 1 » .\r\nبه جاى تمايز دوگانهء حديث ميان امر خدا و ارادهء او ، توضيح ابن بابويه تمايزى سه‌گانه عرضه داشته است : امر خدا ، علم او ، و اراده‌اش . به آنان فرمان داده بود كه نخورند ؛ مىدانست كه خواهند خورد ؛ چنان مىخواست كه آنان به زور از خوردن ممنوع نشوند .\r\nبدين ترتيب از آن پرهيز كرد كه بگويد خدا خواست كه آدم معصيت كند ، هر چند نگفته است كه خدا خواست تا آدم آزادانه خوردن يا نخوردن را انتخاب كند . آيا اختلاف اين با توضيحى كه در « رساله » آمده در چيست كه گفته است : خدا نمىخواست به زور مانع كشته شدن حسين ( ع ) شود ، بلكه تنها با امر و كلامش چنين مىخواست ؟ « 2 » آن توضيح بايد در روشنى نتيجهء آن ديده شود ؛ اينكه هر چه خدا بخواهد هستى پيدا مىكند و آنچه نخواهد هستى پيدا نمىكند . چنين نتيجه‌اى در كتاب التوحيد حضور ندارد .\r\nبعدتر در همين كتاب ابن بابويه توضيحى ديگر مىدهد كه حتّى دور تر مىرود و ارادهء خدا را ، همچون معتزليان ، با امر و رضاى او يكى مىداند . مىگويد :\r\n« مشيّت و ارادهء خدا از جهت طاعت و فرمانبردارى ، فرمان دادن وى به آن و رضاى او در آن است . و از جهت نافرمانى و معصيت نهى كردن و ممنوع كردن آن به وسيلهء توبيخ و تهديد است » « 3 » .\r\n\r\n\r\n","description":"","footnote":"\r\n( 1 ) - همان كتاب ، ص 66 - 65 .\r\n( 2 ) - نقل‌شدهء پيش از اين ، ص 457 ، حاشيهء شمارهء 2 .\r\n( 3 ) - التوحيد ، ص 346 . در اينجا با معتزليان موافق است . رجوع كنيد به المغنى ، ششم ، بخش 2 ، 218 ، كه در آنجا آمده است كه خدا هر چه را كه فرمان مىدهد مىخواهد و هيچ فعل بدى را اراده نمىكند و نمىخواهد .\r\n","page_name":" 461 ","page_number":477},
  {"content":"\r\n\r\nاين يكى شمردن ارادهء خدا با رضاى او آشكارا متناقض با تمايزى است كه ابن بابويه در اين باره در « رساله » قائل شده است « 1 » .\r\nدر فقرهء ديگرى از كتاب التوحيد ، ابن بابويه از خوددارى از بحث دربارهء قضا و قدر كه پيشتر آن را بيان كرده بود عدول كرده است . در توضيح حديثى مشعر بر اين كه معصيت « به امر خدا و قضا و قدر و مشيّت و ارادهء خدا نيست » ، ابن بابويه مىگويد كه قضاى خدا براى معصيت قضاوت و داورى وى دربارهء آن است ، و ارادهء او منع كردن آن ، و قدر او دانستن مقادير و گسترش آن است « 2 » . و هنگام توضيح روايتى ديگر مىگويد كه قضا و قدر براى يك فعل به معنى اخطار و نوشتن و گفتن خدا است ؛ يا ممكن است گفته شود كه به معنى داورى و تحميل تكليف اخلاقى است . يا ممكن است به معنى بيان و توضيحى از جانب خدا دربارهء شرايط و بندها و مرزها باشد : يعنى اينكه خوب است يا بد ، الزامى است يا افزونتر از حدّ وظيفه « 3 » . سپس با تأييد گفتهء دانشمندى كه از او نام نبرده است نقل مىكند كه گفته است براى قضا ده معنى مىتوان يافت « 4 » . اين ده معنى زمينه را براى آن فراهم مىآورد كه در تفسير آيات قرآنى كه در آنها از تقدير سخن رفته است وسعتى پيدا شود .\r\nابن بابويه در « كتاب الهداية » خود گفته است كه قدريّه مجوس مسلمانانند . در « رسالة الاعتقادات » گفته است كه آنچه خدا بخواهد مىشود و آنچه خدا نخواهد نمىشود .\r\nدر كتاب التوحيد به آن پرداخته است كه ارادهء خدا را با امر و رضاى او يكى بداند .\r\nو در مقدّمه‌اى كه بر اين كتاب نوشته ، خود را مقيم رى خوانده است « 5 » . پس اين كتاب\r\n\r\n\r\n","description":"","footnote":"\r\n( 1 ) - « رساله » ، ص 69 ، ف 33 ، نقل‌شدهء پيش از اين ، ص 458 .\r\n( 2 ) - التوحيد ، ص 370 . اين تفسير به صورت خاص روايت را ملايم مىكند .\r\n( 3 ) - همان جا .\r\n( 4 ) - همان كتاب ، ص 385 .\r\n( 5 ) - همان كتاب ، ص 17 .\r\n","page_name":" 462 ","page_number":478},
  {"content":"\r\n\r\nاز آثار سالهاى متأخّرتر عمر او است كه در دربار آل بويه در رى مىزيست ، و فشار صاحب بن عبّاد وزير و نفوذ و تأثير استدلالهاى معتزليان ممكن است در طرز فكر او تغييرى به وجود آورده باشد .\r\n\r\nخدا و ظلم\r\nمسأله‌اى وابستهء به بحث دربارهء عدل الهى اين است كه چگونه از گفتن اينكه خدا ستم و بىعدالتى مىكند بپرهيزيم . ابن بابويه در شرحى مربوط به مسئلهء مرگ ابراهيم پسر حضرت رسول ( ص ) ، در خصوص بلايايى كه نصيب كودكان مىشود كه هيچ كارى مستوجب عقوبت نكرده‌اند بحث كرده است . مىگويد كه جهل ما نسبت به دلايلى كه بنابر آنها خدا جان كودكان را از آنان مىگيرد ، نبايد آنچه را كه به صورت كلّى با برهان روشن مىدانيم از خاطر ما ببرد : و آن اينكه خدا حكيم است و از روى بىعدالتى عمل نمىكند . در اين برهان مقدارى ظرافت فكرى و توجّه به اين امر نشان داده شده است كه با قبول جهل آدمى خدا را از تهمت كار بد كردن مبرّا سازد ، نه اينكه بر راه اشعريان برود كه مىگفتند خدا كه ملك و مالك مطلق است حق دارد كه هر چه مىخواهد بكند ، و آنچه او مىكند تنها به اين دليل كه او كرده حقّ و درست است « 1 » .\r\nبه گفتهء ابن بابويه ، عدل و ظلم تنها در جذب و دفع طبع نيست ، بلكه در چيزى است كه عقل آن را خوب و بد مىداند . نبايد به كارى ، در آن صورت كه چيزى جز ظواهر خارجى براى تكيه كردن بر آنها نداريم ، بگوييم بد است « 2 » . بلكه بايد به فاعل آن نظر كنيم . اگر با برهان روشن بدانيم كه فاعل عمل خوب و حكيم است ، از پيش مىدانيم كه همهء اعمالش خوب است ، هر چند خوبى آنها در موردى خاص در ظاهر آشكار نباشد .\r\nاگر فى المثل پدرى را كه مىدانيم فرزانه و عادل است مشاهده كنيم كه دست فرزندش را مىبرد ، نبايد چنان داورى كنيم كه بريدن بر خلاف مصلحت فرزند او است ، چه از اخلاق\r\n\r\n\r\n","description":"","footnote":"\r\n( 1 ) - اشعرى ، « اللمع » ، ص 71 ، شمارهء 170 .\r\n( 2 ) - التوحيد ، ص 395 .\r\n","page_name":" 463 ","page_number":479},
  {"content":"\r\n\r\nو رفتار پدر آگاهيم كه چنين نمىكند . در مورد خدا نيز چنين است . جهل ما نسبت به جزئيّات نبايد ما را گمراه كند و فعل او را بر خلاف عدل تصوّر كنيم . از روى نظم و هماهنگى جهان مىدانيم كه خدا حكيم است ، و به صورت كلّى از اين حقيقت آگاهيم كه خدا بىعدالتى نمىكند ، زيرا از آن جهت كه علم نامتناهى دارد و كاملا بىنياز است .\r\nانگيزه‌اى براى بىعدالتى ندارد . بىعدالتى از كسى سر مىزند كه يا نسبت به بدى كارى كه مىكند نادان است ، يا به چيزى نيازمند است كه از طريق آن بىعدالتى ممكن است آن را به دست آورد . بنابراين معلوم مىشود كه مورد خاصّى كه در برابر ما قرار گرفته است نمىتواند بىعدالتى خدا به حساب آيد ، هر چند كه در توجيه آن گيج و متحيّر شويم « 1 » .\r\nابن بابويه در اين برهان نشان مىدهد كه دو نظر را ارائه كرده است ، يكى طرد اين نظريّه كه چون خدا قادر مطلق است پس هر چه مىكند حقّ است و عدل است ، و ديگر اينكه از گفتن اين مطلب شرم و پروا نداشته است كه انسان قابليّت آن را ندارد كه به صورت كامل دلايل بعضى از چيزها را كه در جهان اتّفاق مىافتد بفهمد . مفيد اين نكته را به صورت كلّى بر ضدّ اشاعره ابراز داشته است كه خدا مىتواند بد كند ولى چنين نمىكند « 2 » .\r\n\r\nاستطاعت\r\nدر رسالهء راجع به اعتقادات ، ابن بابويه به حديثى از امام موسى كاظم اشاره كرده است كه بنابر آن استطاعت و توانايى آدمى از چهار جزء تشكيل شده است : آزادى در حركت ، تندرستى ، سلامتى اندام ، و سببى كه خدا به آدمى ارزانى داشته است « 3 » .\r\n\r\n\r\n","description":"","footnote":"\r\n( 1 ) - همان كتاب ، ص 97 - 396 .\r\n( 2 ) - اوائل ، ص 23 .\r\n( 3 ) - « رساله » ، ص 72 ، ف 40 . ابن بابويه در جايى ديگر روايتى از امام جعفر ( ع ) نقل مىكند كه ظاهرا منكر اصل مفهوم استطاعت است . چون از او در استطاعت پرسيدند ، گفت : « استطاعت نه از گفتهء من است و نه از گفتهء پدرانم » ( التوحيد ، ص - 344 45 ) . ابن بابويه توضيح مىدهد كه مقصود امام آن بوده است كه خدا را نمىتوان\r\n","page_name":" 464 ","page_number":480},
  {"content":"\r\n\r\nابن بابويه در تشريح جزء چهارم گفته است كه مقصود امام آن است كه اگر كسى در حركت آزاد و تندرست و داراى اندامهاى سالم باشد ، هنوز نمىتواند مرتكب زنا شود مگر اينكه زنى را ببيند . ولى ، به محض اينكه او را ديد ، مىتواند مرتكب گناه شود يا از اين كار بپرهيزد . و بنابراين در آن لحظه است كه مىتوان گفت او استطاعت دارد .\r\nو خواه مرتكب گناه بشود خواه نشود ، در هيچ يك از دو حالت تحت فشار و اجبار قرار نگرفته است « 1 » .\r\nمفيد با اين نظر مخالف است و مىگويد كه استطاعت تنها عبارت از تندرستى و سلامتى اندام است « 2 » . به نظر وى شخصى كه در مثال گذشته آمده استطاعت زنا كردن دارد ، ولى حاضر نبودن كسى كه با وى در اين كار شريك شود مانع او است . برابر شمردن استطاعت با تندرستى تنها مذهب معتزليان بغداد است كه با طرز تصوّر بصريان كه استطاعت را عرضى جبلّى و فطرى در شخص فاعل فعل مىدانند مخالف است « 3 » .\r\nيك دليل ممكن براى اينكه مفيد چرا چنان ترجيح داده است كه استطاعت را تنها تندرستى فاعل بداند ، اين است كه با چنين نظرى استطاعت آشكارا پيش از فعل حضور پيدا مىكند . نظريّهء ابن بابويه كه انسان را « مستطيع » براى انجام دادن فعل جز در حضور همهء شرايط خواسته‌شدهء بيرونى و درونى نمىداند ، به آموزهء جبريگران شباهت دارد\r\n\r\n\r\n","description":"","footnote":"\r\nمستطيع از آن گونه ناميد كه سؤال كنندگان از حضرت عيسى ( ع ) پرسيده بودند :  « هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ  - آيا پروردگارت مىتواند بر ما خوانى از آسمان فرو فرستد ؟ » ( قرآن ، مائده : 112 ) ابن بابويه مفهوم استطاعت را براى آدمى قبول دارد نه براى خدا . آنچه خدا دارد قدرت است .\r\n( 1 ) - « رساله » ، ص 72 ، ف 40 .\r\n( 2 ) - تصحيح ، ص 24 .\r\n( 3 ) - رجوع كنيد به پيش از اين ، ص 25 - 222 ولى نكتهء مورد بحث در اينجا عين آن نيست ، چه مفهوم استطاعت در نزد ابن بابويه با مفهوم آن در نزد بصريان تفاوت دارد .\r\n","page_name":" 465 ","page_number":481},
  {"content":"\r\n\r\nكه مىگفتند استطاعت تنها همزمان با انجام دادن فعل وجود پيدا مىكند . ابن بابويه اين مطلب را روشن مىكند كه پس از حضور همهء شرايط سازندهء استطاعت ، شخص آزادانه انجام دادن فعل يا خوددارى كردن از آن را اختيار مىكند « 1 » . جدال معتزله با جبريّه كه به شدّت در شيخ مفيد تأثير كرده بود ، عموما مسأله را به اين قالب ريخت كه آيا استطاعت بر فعل مقدّم است يا چنين نيست .\r\n\r\nعدل و لطف\r\nابن بابويه مىگويد كه خدا به عدل به آدمى فرمان مىدهد ولى با چيزى بهتر از عدل ، يعنى عنايت و لطف ، با او رفتار مىكند . حديثى از حضرت پيغمبر ( ص ) نقل مىكند كه گفت : هيچ كس تنها با عمل نيك وارد بهشت نمىشود ، بلكه با بخشايش خدا چنين مىشود « 2 » .\r\nمفيد با اين نظر موافق است و مفهوم لطف را يك گام پيشتر مىبرد . مىگويد كه مبناى همهء حقوق انسان لطف و عنايت خداست ، زيرا كه خدا به لطف كردن نسبت به بندگان مبادرت مىورزد و هيچ كس نمىتواند چنان كه شايسته است از اين بابت سپاسگزارى كند « 3 » . پس همهء حقوق آدمى عبارت از بخششهاى الهى است ، و لطف اساس و پايهء عدل ميان خدا و انسان است « 4 » .\r\n\r\n\r\n","description":"","footnote":"\r\n( 1 ) - « رساله » ، ص 72 ، ف 40 .\r\n( 2 ) - همان كتاب ، ص 87 - 86 ، ف 71 - 70 .\r\n( 3 ) - تصحيح ، ص 48 .\r\n( 4 ) - رجوع كنيد به پيش از اين ، ص 50 - 348 ، كه در آنجا مفيد را مىبينيم كه همراه با معتزله بغداد گفته است كه پاداش بهشت لطف و عنايت است . بصريان آن را عدل مىشمردند .\r\n","page_name":" 466 ","page_number":482},
  {"content":"\r\n\r\n\r\nفصل پانزدهم وحى\r\nابن بابويه مسئلهء مخلوق نبودن قرآن را در ضمن توضيحى بر يك روايت آورده است كه بنابر آن چون خوارج حضرت على ( ع ) را از آن سرزنش كردند كه ابو موسى اشعرى را حكم در دين قرار داده است ، گفت : « به خداى سوگند كه من نه يك آفريده بلكه قرآن را حكم قرار دادم » « 1 » . ابن بابويه توضيح مىدهد كه قرآن كلام خدا و وحى خدا خوانده شده ، ولى تنها از آن جهت گفته نشده كه مخلوق است كه « مخلوق » ممكن است به معناى ساخته و پرداخته و بربافته ( مكذوب ) نيز باشد . سپس نمونه‌هايى از اين شكل معنى از قرآن مىآورد و در پايان چنين نتيجه مىگيرد :\r\n« بنابراين هر كس مدّعى آن باشد كه قرآن مخلوق يعنى برساخته است ، كافر است . و هر كس بگويد كه مخلوق نيست ، يعنى برساخته نيست ، به حقّ و درست سخن گفته است . و هر كس كه بگويد قرآن مخلوق نيست ، يعنى به وجود در زمان ( محدث ) نيست ، و فرو فرستاده شده و محفوظ نگاه داشته شده نيست ، بر خطا رفته و از حقّ و صواب دور شده است » « 2 » .\r\nدر اينجا ابن بابويه سازشى ميان روايت منسوب به حضرت على ( ع ) و روايات منسوب به امامان ديگر ايجاد مىكند كه بنابراين روايات امامان از آن ابا داشتند كه قرآن\r\n\r\n\r\n","description":"","footnote":"\r\n( 1 ) - التوحيد ، ص 225 .\r\n( 2 ) - همان جا .\r\n","page_name":" 467 ","page_number":483},
  {"content":"\r\n\r\nرا مخلوق يا غبر مخلوق بنامند بلكه آن را كلام خدا « 1 » مىناميدند ، و نيز سازشى با پاسخى از امام صادق ( ع ) كه در آن قرآن را محدث خوانده بود « 2 » .\r\nسپس ، براى تأييد نظر محدث بودن قرآن ، ابن بابويه سه دليل مىآورد كه نيز نظر وى را دربارهء اختلاف ميان قديم و محدث كه يكى از اركان برهان كلامى بر وجود خدا است ، نشان مىدهد . در نخستين برهان چنين مىگويد :\r\n« مىبينيم كه قرآن به پاره‌هايى تقسيم شده و به هم پيوسته ، و پاره‌ها مختلف است ، يكى پيش از ديگرى ، همچون ناسخ كه پيش از منسوخ است . پس اگر آنچه بدين صورت توصيف و شرح شده آغازى در زمان نمىداشت ، اثبات حدوث محدثها باطل مىشد ، و كسى نمىتوانست پديدآورندهء آنها را از طريق پايان پذيرفتن و جدا شدن و به يكديگر پيوستن آنها اثبات كند » « 3 » .\r\nبرهان اين است كه چون پاره‌هاى قرآن جدا جدا نازل شده و سپس به يكديگر پيوسته است ، پس اين پاره‌ها مشتمل بر عرض اتّصال و انفصال هستند و بنابراين مشمول اين حكمند كه هر چه اتّصال و انفصال پيدا كند محدث است . اين يكى از مقدّمات وى براى اثبات وجود خدا از راه محدث بودن جهان است .\r\nبرهان دوم مبتنى بر اين فرض است كه حكم دربارهء شخصى كه وجود ندارد باطل است . ابن بابويه مىگويد :\r\n« چيزى ديگر : عقل گواهى مىدهد و امّت بر آن اتّفاق كلمه دارد كه خدا در آنچه وحى كرده راستگو است . و اين دانسته است كه دروغ عبارت از گزارش دادن از هستى چيزى است كه وجود ندارد . ولى خدا از فرعون و گفتهء او به اين صورت ياد مىكند كه گفت  « أَنَا رَبُّكُمُ الْأَعْلى  - من\r\n\r\n\r\n","description":"","footnote":"\r\n( 1 ) - همان كتاب ، ص 24 - 223 .\r\n( 2 ) - همان كتاب ، ص 227 .\r\n( 3 ) - همان كتاب ، ص 26 ، 225 .\r\n","page_name":" 468 ","page_number":484},
  {"content":"\r\n\r\nپروردگار بلند پايهء شمايم » [ قرآن ، نازعات ، 24 
  ] ، و از گفتهء نوح به پسر خود كه از رفتن با او به كشتى خوددارى كرده بود چنين :  « يا بُنَيَّ ارْكَبْ مَعَنا وَ لا تَكُنْ مَعَ الْكافِرِينَ  - فرزندم ! با ما سوار شو و با كافران مباش » [ قرآن ، هود : 42 
  ] . ولى اگر اين گفته و گزارش قديم است ، پيش از فرعون و پيش از گفتن گفته‌اى از او است كه نقل شده است . و اين دروغ است .\r\nو اگر تنها پس از آنكه فرعون گفت به وجود آمد ، محدث مىشود ، چه پس از زمانى كه نبود حادث شد » « 1 » .\r\nبراى يك طرفدار قرآن غير مخلوق پاسخ گفتن به اين استدلال دشوارى ندارد .\r\nبرهان سوم ابن بابويه متّكى بر واقعيّت نسخ احكام است ، و مىگويد كه آنچه پايانى داشته باشد ناگزير آغازى هم داشته است . گفتهء وى چنين است :\r\n« و چيزى ديگر : خدا گفته است  « لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ  - اگر بخواهيم آنچه را به تو وحى كرده‌ايم محو مىكنيم » [ قرآن ، اسرى : 86 
  ] .\r\nو گفت  « ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  - هر آيه را كه نسخ مىكنيم و اسباب فراموشى آن را فراهم مىآوريم نيكوتر از آن يا مثل آن را مىآوريم » [ قرآن ، بقره ، 106 
  ] . ولى آنچه شبيه دارد يا ممكن است پس از بودن فراموش و نابود شود محدث است » « 2 » .\r\nدو برهان اوّل و سوم از اين سه برهان ، مستلزم فرض كردن قبلى چيزهايى است كه در استدلال كلامى براى وجود خدا مبتنى بر حدوث عالم مورد ملاحظه واقع مىشود .\r\nمفيد نيز همانند روايات شيعى بر آن است كه قرآن محدث است « 3 » . ولى استدلال وى براى\r\n\r\n\r\n","description":"","footnote":"\r\n( 1 ) - همان كتاب ، ص 226 .\r\n( 2 ) - همان جا .\r\n( 3 ) - اوائل ، ص 19 ، 18 ، منقول پيش از اين ، ص 122 .\r\n","page_name":" 469 ","page_number":485},
  {"content":"\r\n\r\nاثبات اين امر مأخوذ از ماهيّت كلام ملفوظ است كه مىبايستى در لحظاتى كه پىدرپى يكديگر مىآيند توليد شود « 1 » .\r\nابن بابويه نيز مىگويد كه قرآن كامل است و آنچه ميان دو پارهء جلد آن ( بين الدّفّتين ) به دست مؤمنان رسيده دست ناخورده و تحريف ناشده است . تنها اختلاف ديد ابن بابويه در آن است كه وى مىگويد سوره 93 و نيز دو سورهء ديگر 105 و 106 هر كدام يك سوره است « 2 » .\r\nاظهار ابن بابويه در كتاب اعتقاداتش كه همهء قرآن يكباره در شب قدر ( ليلة القدر ) به خانهء آبادان ( بيت المعمور ) « 3 » فرو فرستاده شده ، با آنچه در كتاب التوحيد نوشته و گفته است كه قرآن بايد محدث باشد چه به صورت پاره‌هايى پياپى به دنبال يكديگر نازل شده ، ناسازگار است « 4 » . مفيد با يكباره نازل شدن قرآن مخالف است و دليلش اين است كه قسمتهايى از قرآن به مناسبتهاى خاص نازل شده است « 5 » . در اين مورد شيخ مفيد با آنچه ابن بابويه در كتاب التوحيد نوشته است موافقت دارد .\r\n\r\nعصمت پيامبر و امامان\r\nابن بابويه مىگويد كه حضرت رسول ( ص ) و امامان ( ع ) برتر از فرشتگانند « 6 » ، و اينكه خدا جهان را به خاطر محمّد ( ص ) و امامان برخاستهء از خاندان او آفريده است « 7 » . وى كه تمايزى ميان عصمت پيامبران و رسولان و امامان و فرشتگان قائل نيست ،\r\n\r\n\r\n","description":"","footnote":"\r\n( 1 ) - همان كتاب ، ص 106 ، منقول پيش از اين ، ص 121 .\r\n( 2 ) - « رساله » ، ص 93 ، ف 83 . دربارهء نظر مفيد نسبت به متن قرآن رجوع كنيد به پيش از اين ، ص 135 - 124 .\r\n( 3 ) - « رساله » ، ص 92 ، ف 83 . رجوع كنيد به قرآن ، طور : 4 .\r\n( 4 ) - التوحيد ، ص 26 - 225 ، نقل‌شدهء پيش از اين ، ص 468 .\r\n( 5 ) - تصحيح ، ص 58 ، 57 .\r\n( 6 ) - « رساله » ، ص 95 ، ف 92 .\r\n( 7 ) - همان كتاب ، ص 97 ، ف 95 .\r\n","page_name":" 470 ","page_number":486},
  {"content":"\r\n\r\nمىگويد كه آنان از آلودگى و ارتكاب گناهان بزرگ و كوچك محفوظ و معصومند « 1 » .\r\nشرح مفيد بر نوشتهء ابن بابويه مخالفتى با آن نشان نمىدهد ، ولى در اين باره تأكيد مىكند كه معصوم و محفوظ بودن از گناه مايهء سلب آزادى كسى كه تحت حمايت قرار گرفته است نمىشود . وى در پناه و در حمايت بودن از گناه را با منع و جلوگيرى از گناه متمايز مىشمارد « 2 » .\r\nعصمت همچنين مستلزم كمال عقل و نبودن نقص در معرفت است . ابن بابويه مىگويد كه پيغمبر و امامان اين صفت را از آغاز پرداختن به مأموريتى كه پيدا مىكنند با خود دارند « 3 » ، و مفيد بر آن مىافزايد كه ممكن است اين موهبت از زمانى پيش از مكلف شدن به دعوت در آنان وجود داشته باشد ، ولى نمىگويد كه قطعا چنين است « 4 » .\r\nميان ابن بابويه و مفيد دربارهء اينكه آيا محفوظ ماندن از گناه و عصمت شامل مصونيّت از سهو نيز مىشود اختلاف است . مبدأ اين اختلاف حديثى است كه ابن بابويه آن را از يكى از اصحاب پيغمبر ( ص ) به نام ذو اليدين نقل كرده است . بنابراين گزارش هنگام نماز بامدادى پيغمبر در خواب ماند و نمازش قضا شد . در طلوع آفتاب كه از خواب برخاست و به نماز پرداخت سهو كرد و به اشتباه دو ركعت سلام داد « 5 » .\r\nابن بابويه اشاره كرده است كه بعضى اين حديث را مردود دانسته‌اند . به گفتهء غلاة منكر سهو پيغمبرند و دليلشان اين است كه اگر ممكن باشد كه پيغمبر ( ص ) در اين\r\n\r\n\r\n","description":"","footnote":"\r\n( 1 ) - همان كتاب ، ص 99 ، ف 100 - 99 .\r\n( 2 ) - تصحيح ص 61 - 60 ؛ رجوع كنيد به اوائل ، ص 111 ؛ ص 110 پيش از اين را ببينيد .\r\n( 3 ) - « رساله ، ص 99 ، ف 100 .\r\n( 4 ) - تصحيح ، ص 62 .\r\n( 5 ) - ابن بابويه ، من لا يحضره الفقيه ( چاپ سنگى ايران ، 1324 هجرى قمرى ) ص 74 . دربارهء ذو اليدين رجوع كنيد به ابن سعد ، كتاب الطبقات الكبير ، چاپ زاخائو و ديگران ( ليدن : بريل ، 1904 ) ،  III  بخش 1 ، 118 .\r\n","page_name":" 471 ","page_number":487},
  {"content":"\r\n\r\nمورد دچار سهو و اشتباه شود ، در رساندن وحى الهى نيز امكان پيش آمدن چنين اشتباهى مىرود ، چه اين هر دو از وظايف او است . ابن بابويه در جواب مىگويد كه نماز تكليفى براى همگان است ( و بنابراين پيغمبر كه در اداى اين تكليف با ديگران سهيم است امكان دارد كه سهو كند ) ، ولى وظيفهء پيغمبرى مخصوص او است ، و از اين بابت خدا او را از سهو و اشتباه كردن نگاه مىدارد . با وجود اين در سهو مربوط به تكليف عمومى نيز اختلافى وجود دارد : سهو كردن مردمان ديگر در نماز از شيطان است ، و سهو پيغمبران از جانب خدا است . و از آن جهت چنين مىكند تا به يادشان بياورد كه جنبهء خدايى ندارند ، شيطان بر پيامبر ( ص ) و امامان ( ع ) دستى ندارد .\r\nمخالفان ( غلاة ) چنان استدلال مىكردند كه ذو اليدين فردى ناشناخته است .\r\nابن بابويه در جواب آنان مىگويد كه او چندان شناخته است كه اگر حديثى بنابر اعتبار او پذيرفته نشود ، آنگاه بايد گفت كه هيچ حديثى معتبر نيست . وى بر گفتهء خود مىافزايد كه قصد دارد كتابى دربارهء سهو پيامبر ( سهو النبى ) تصنيف كند و در آن به ردّ مخالفان بپردازد « 1 » .\r\nاز اينجا معلوم مىشود كه بعضى از شيعيان مقدّم بر ابن بابويه يا معاصر او منكر اعتبار اين حديث بوده‌اند . از اين جهت آن را رد مىكردند كه با نظرى كه دربارهء دامنهء معصوم بودن پيغمبر از گناه و سهو داشتند سازگار نبوده است . ابن بابويه كه اين روايت را قبول دارد ، آن كسان را به نام غلو كنندگان ( غلاة ) خوانده است .\r\nاز اينجا طبيعتا ، در نظر ابن بابويه و مكتب قم كه به آن تعلّق داشت ، چنين نتيجه گرفته مىشده است كه اگر ممكن باشد پيغمبر در نماز دچار سهو شود ، امامان نيز\r\n\r\n\r\n","description":"","footnote":"\r\n( 1 ) - من لا يحضره الفقيه ، ص 75 - 74 ؛ نيز نقل‌شدهء به توسط مجلسى در بحار الانوار ( تهران : چاپ سنگى ، 1315 هجرى قمرى ) ، ششم ، 299 ، 297 . رسالهء ابن بابويه در موضوع سهو مفقود است . ارجاع به نسخه‌اى از آن در مقدمهء 1 . فيضى ، يك اعتقاد نامهء شيعى ، ص 14 ، شمارهء 7 ، مبنى بر اشتباه است . از روى فهرست برمىآيد كه اين نسخه خطى رساله‌اى در رد رسالهء ابن بابويه يا منسوب به اوست كه در دست نيست . رجوع كنيد به آلوارت  [ Ahlwardt 
  ]  ، دوم ، 171 ، شمارهء 1370 ؛ و پيش از اين ، ص 61 .\r\n","page_name":" 472 ","page_number":488},
  {"content":"\r\n\r\nممكن است دچار سهو شوند . به همين جهت پيروان مذهب تشيّع مخالف مكتب قم به آنان نسبت تقصير مىدادند و مىگفتند كه اينان در حق پيغمبر و امامان كوتاهى مىكنند . ابن بابويه با لقبى كه به آنان مىدهد به جواب گفتن برمىخيزد و مىگويد كه مخالفان به پيغمبر و امامان چيزى بيش از حقّ ايشان مىدهند . به گفتهء وى « علامت مفوّضه و غاليان و همانندان ايشان اين است كه مشايخ و علماى قم را به تقصير و كوتاهى كردن متّهم مىكنند » « 1 » .\r\nشيخ مفيد با اعتقاد به اينكه پيغمبر و امامان در نماز دچار سهو نمىشوند ، پاسخ ابن بابويه را مىدهد و يكى از استادان او را منبع آنچه مىگويد قلمداد مىكند . سخن وى چنين است .\r\n« ما يك مطلبى از ابو جعفر محمد بن الحسين بن الوليد - رحمة اللّه عليه - در موضوع تقصير شنيده و كسى را نيافته‌ايم كه آن را رد كرده باشد . از او نقل مىكنند كه گفته است نخستين گام در غالى بودن منكر سهو كردن پيغمبر و امامان در نماز شدن است . اگر اين خبر درست باشد ، او خود مقصّر است ، حتّى اگر يكى از مشايخ قم باشد » « 2 » .\r\nمفيد با چنين لحن ريشخندآميز ، تهمت تقصير كردن مكتب ابن بابويه و شيوخ قم را تكرار كرده است كه از ادا كردن حقّ احترام پيغمبر ( ص ) و امامان ( ع ) كوتاهى ورزيده بودند .\r\n\r\n\r\n","description":"","footnote":"\r\n( 1 ) - « رساله » ، ص 101 ، ف 104 .\r\n( 2 ) - تصحيح ، ص 66 - 65 . دربارهء محمد بن الحسن بن الوليد رجوع كنيد به نجاشى ، ص 297 ؛ ابن شهر آشوب ، ص 111 .\r\n","page_name":" 473 ","page_number":489},
  {"content":"\r\n . \r\n","description":"","footnote":"","page_name":" 474 ","page_number":490},
  {"content":"\r\n\r\n\r\nفصل شانزدهم انسان\r\n\r\nايمان و اسلام\r\nابن بابويه در اعتقادات خود كه در آغاز « كتاب الهداية » آمده ، ميان ايمان و اسلام تمايز قائل شده است . مىگويد :\r\n« اسلام عبارت از گواهى دادن به دو گواهى ( شهادتين ) است . چيزى است كه جان و مال با آن مصون از تعرّض مىماند . هر كس بگويد « اشهد ان لا إله الا اللّه و ان محمدا رسول اللّه » ، جان و مالش محفوظ خواهد ماند . . .\r\nايمان عبارت است از اقرار كردن به زبان و باور داشتن در دل و عمل كردن با اندامها . با عمل افزايش مىيابد و با دست كشيدن از عمل كاهش مىپذيرد .\r\nهر مؤمن مسلمان است ، ولى هر مسلمان مؤمن نيست . به كعبه و مسجد الحرام مىماند . هر كس وارد كعبه شود وارد مسجد الحرام شده است ، ولى هر كس وارد مسجد الحرام شود وارد كعبه نشده است » « 1 » .\r\n\r\n\r\n","description":"","footnote":"\r\n( 1 ) - « الهدايه » ، ص 10 . رجوع كنيد به ابن بابويه ، امالى ، ص 460 : « اسلام عبادت از اعتراف به دو شهادت است . ايمان عبارت است از اعتراف به زبان و باور داشتن به قلب و عمل كردن با اندامها . اگر چنين نباشد ايمان نيست » .\r\n","page_name":" 475 ","page_number":491},
  {"content":"\r\n\r\nعمل را در تعريف ايمان وارد كردن شبيه است به طرز تصوّر معتزله و اصحاب حديث از اهل تسنّن كه دربارهء انجام دادن اعمال عبادتى تأكيد مىكردند « 1 » . اسلام وضع حال شرعى خارجى است كه هر كس شهادتين را ادا كند به عنوان دارندهء آن شناخته مىشود . اين نيز منافاتى با وضع معتزله و اصحاب حديث سنّى ندارد .\r\nنظر ابن بابويه دربارهء شخص مرتكب گناه كبيره را ظاهرا مىتوان در حديثى يافت كه وى از قول امام جعفر صادق ( ع ) نقل كرده است . اين روايت مشتمل بر جوابى است كه امام به كسى كه دربارهء ايمان از او پرسش كرده بود داده است :\r\n« از ايمان پرسيده بوديد . ايمان اعتراف به زبان است و باور داشتن به قلب و عمل كردن به تكاليف اساسى . . . و يك نفر ممكن است پيش از آنكه مؤمن باشد مسلمان بوده باشد ؛ تا زمانى كه مسلمان نشده باشد مؤمن نيست .\r\nبنابراين اسلام پيش از ايمان و شريك آن است . پس اگر كسى مرتكب يكى از گناهان بزرگ يا گناهان كوچك شود كه خدا ارتكاب آنها را نهى كرده است ، از ايمان خارج شده و نام مؤمن از او فرو افتاده است ، در صورتى كه نام مسلمان نيز هنوز بر او باقى است .\r\nاگر پشيمان شود و از خدا طلب آمرزش كند ، به ايمان بازمىگردد . و معصيت او را از اسلام به كفر و طغيانى كه سبب حلال شدن ريختن خون شخص مىشود بيرون نمىبرد . ولى اگر چيزى را كه حرام است حلال بداند ، و آنچه را حلال است حرام بداند و اين را دين خود اختيار كند ، از ايمان و اسلام بيرون رفته و به كفر درآمده است . و مثل او مثل كسى است كه به حرم و سپس\r\n\r\n\r\n","description":"","footnote":"\r\n( 1 ) - براى آگاهى از نظر اهل سنت رجوع شود به مكارتى علم كلام اشعرى ، ص 45 ، 244 ؛ لا اوست ، اعتقاد نامهء ابن بطه ، ص 48 ، 47 .\r\n McCastry , The Theology of al - Ash ari . Laoust , Ia Professiosn de foid'Ibn Batta . \r\n","page_name":" 476 ","page_number":492},
  {"content":"\r\n\r\nبه كعبه داخل شده و كعبه را ملوّث كرده باشد ، كه او را از كعبه و حرم بيرون مىكنند و سرش را مىبرند و به دوزخ در خواهد آمد » « 1 » .\r\nاين بدان معنى است كه پهنهء ايمان در داخل پهنهء اسلام است ، همان گونه كه كعبه در داخل حرم است . آن كس كه با تفسير كردن در يكى از اركان سه‌گانهء ايمان از پهنهء آن بيرون رود ، با اين عمل خود از پهنهء اسلام بيرون نرفته است .\r\nمفيد نيز همين نظر را دارد و ايمان را داخل اسلام امّا وسعت آن را كمتر از وسعت اسلام مىداند « 2 » ، ولى اعمال را در تعريف ايمان داخل نمىكند . مرتكب گناه كبيره را نه مؤمن مطلق مىخواند و نه فاسق مطلق ، بلكه او را مؤمن گناهكار مىشمارد « 3 » . در نظر او ايمان قابل افزايش و كاهش نيست ، و عبارت است از يقينى چندان عقلانى كه چون يك بار حاصل شود از دست نخواهد رفت « 4 » .\r\nابن بابويه و مفيد هر دو مىگويند كه مؤمنان سرانجام به بهشت در خواهند آمد ، و اينكه تنها مشركان و كافران جاودانه در آتش خواهند ماند « 5 » . گناهكاران اهل توحيد\r\n\r\n\r\n","description":"","footnote":"\r\n( 1 ) - التوحيد ، ص 29 - 228 .\r\n( 2 ) - اوائل ، ص 15 منقول پيش از اين ، ص 14 - 312 .\r\n( 3 ) - همان كتاب ، ص 60 ، منقول پيش از اين ، ص 314 .\r\n( 4 ) - همان كتاب ، ص 58 ، منقول پيش از اين ، ص 318 .\r\n( 5 ) - تصحيح ، ص 55 ؛ « رساله » ، ص 90 ، ف 80 - 79 ؛ رجوع كنيد به علل الشرائع ، ص 90 - 489 كه در آنجا ابن بابويه حديثى از امام محمد باقر ( ع ) روايت كرده است مشعر بر اينكه طينت شيعيان گناهكار با طينت ناصبيان آميخته شده است . به سبب مجاورت است كه شيعيان گاه مرتكب گناه مىشوند و گاه از دشمنان امامان كارهاى خوب سر مىزند . روز قيامت خدا گروه‌ها را تصفيه مىكند و عناصر خالص آنها را بر جاى مىگذارد .\r\nنكتهء مورد نظر در اينجا آن است كه گناهكار شيعه به پاداش خدا خواهد رسيد ، ولى دشمن امامان در مقابل كار نيك خود مزدى نخواهد داشت . تأثير ضمنى اين روايت در آزادى و اختيار انسان مورد ملاحظه قرار نگرفته است .\r\n","page_name":" 477 ","page_number":493},
  {"content":"\r\n\r\nكه توبه نكرده باشند ، در روز قيامت با شفاعت پيامبران و وارثان ايشان و مؤمنان به بهشت راه خواهند يافت « 1 » .\r\n\r\nبهشت\r\nابن بابويه هنگام ياد كردن از خوشيهاى فردوس مىگويد كه در آنجا ميان كسانى كه به بهشت راه يافته‌اند درجاتى وجود دارد . يك طبقه كه برتر از همه است ، از كسانى تشكيل مىشود كه نمىخواهند از لذّات حسّى برخوردار شوند . گفتهء وى چنين است :\r\n« بعضى از كسان در ميان ايشان خواهند بود كه در مصاحبت فرشتگان بهرهء عنايت خود را از تسبيح و تهليل و به بزرگى ياد كردن از خدا خواهند جست .\r\nو كسان ديگرى هستند كه لذّت و خوشى را در گونه‌هاى مختلف خوردنيها و آشاميدنيها به دست خواهند آورد » « 2 » .\r\nشيخ مفيد سخت به اين آموزه اعتراض مىكند و به تأكيد اظهار مىدارد كه در بهشت تنها يك طبقه از مردمان ديده مىشود . وى مىگويد :\r\n« نظر وى كه مىگويد در بهشت انسانهايى خواهند بود كه شادى آنها در ياد كردن از بزرگى خدا و تسبيح و تقديس او است نه در خوردن و آشاميدن ، نظرى منحرف از دين اسلام است . از تعليمات مسيحيان اقتباس شده است كه مىگويند بندگان فرمانبردار در اين جهان در جهان ديگر به صورت فرشتگان در خواهند آمد كه نه مىخورند و نه مىنوشند و نه به اعمال مقاربتى مىپردازند .\r\nخدا اين نظر را در كتاب خود ، با برانگيختن ميل و آرزوى آدمى به خوردنى و آشاميدنى و همسرگزينى ، نادرست خوانده است » « 3 » .\r\n\r\n\r\n","description":"","footnote":"\r\n( 1 ) - « رساله » ، ص 85 ، ف 68 - 67 .\r\n( 2 ) - همان كتاب ، ص 90 - ف 80 - 89 .\r\n( 3 ) - تصحيح ، ص 54 .\r\n","page_name":" 478 ","page_number":494},
  {"content":"\r\n\r\nسپس شيخ مفيد آياتى از قرآن در تأييد نظر خود نقل كرده است . چنان مىنمايد كه مفيد در تهمتى كه به ابن بابويه زده و گفته است كه عنصرى از اعتقاد مسيحى در اعتقاد او تاثير كرده ، حق داشته است .\r\n\r\nنفوس و ارواح\r\nابن بابويه در ضمن نقل حديثى از پيغمبر ( ص ) گفته است كه نفوس و ارواح مقدّسه نخستين چيزهايى بودند كه آفريده شدند . خدا آنان را بر آن داشت كه به يگانگى او اعتراف كنند ، و سپس باقى آفريدگان را آفريد « 1 » . نفوس را براى جاودانه ماندن آفريد نه براى آنكه فانى شوند . در زمين بيگانه و زندانى در بدنها هستند . ابن بابويه حديثى از امام صادق ( ع ) نقل مىكند حاكى از اينكه خدا در آن هنگام كه ارواح در جهان سايه‌ها ( عالم اظله ) مىزيستند كه دو هزار سال پيش از آفريدن بدنها بود ، ميان آنها دوستى برقرار كرد ، و حديثى از پيغمبر را نقل مىكند كه « روحها همچون مجموعه‌اى از سپاهيان بسيج شده‌اند ؛ آنها كه از ميان ايشان با يكديگر آشنايى پيدا كنند متّحد مىشوند ، و ميان آنان كه چنين نباشند پراكندگى خواهد بود » « 2 » .\r\nدر اينجا بار ديگر شيخ مفيد ابن بابويه را از اين جهت كه هنگام بحث از نفوس و ارواح به حدس و احاديث ضعيف استناد جسته ، مورد حمله قرار داده است . بر ضد نظر وى در خصوص آفرينش ارواح بيش از اجساد چنين استدلال مىكند :\r\n\r\n\r\n","description":"","footnote":"\r\n( 1 ) - « رساله » ، ص 75 ، ف 49 - 48 . در اينجا ظاهرا تاثير و نفوذ افلاطونى يا نوافلاطونى ديده مىشود ، چه اين هر دو دستگاه فلسفى معتقد به وجود ارواح بيش از اجساد بوده‌اند .\r\nولى آنها همچنين منكر آن بودند كه نفوس آفريده باشند ، در صورتى كه ابن بابويه آن را به تأكيد بيان مىكند .\r\n( 2 ) - همان كتاب ، ص 76 ، ف 51 - 50 . روايت اخير دربارهء آرايش جنگى ارواح در صحيح بخارى ، شصتم ، فصل 2 نيز آمده است .\r\nابن حزم ، چهارم ، 70 ، نيز اين حديث را همراه با آيه‌اى از قرآن ، اعراف : 172 ، براى بيان اين مطلب نقل مىكند كه ذريهء آدم همه با هم از پيش آفريده شدند تا بتوانند با خدا پيمان بندگى ببندند .\r\n","page_name":" 479 ","page_number":495},
  {"content":"\r\n\r\n« دربارهء اين گفتهء ابو جعفر كه ارواح دو هزار سال پيش از اجساد آفريده شده‌اند ، و آنها كه در آن هنگام با يكديگر آشنايى پيدا كردند متّحدند و آنها كه چنين نبودند متفرّق و پراكنده‌اند . بايد بگويم كه اين حديثى است كه راوى واحد دارد . و نيز براى آن توضيح و تفسيرى است جز آنكه وى كه بصيرتى دربارهء حقايق امور ندارد آورده است : خدا فرشتگان را دو هزار سال پيش از انسانها آفريد . و كسانى از ايشان كه پيش از آفرينش آدميان با يكديگر آشنايى و انس پيدا كردند ، در آفرينش انسانها متّحد شدند ، و كسانى كه در آن هنگام آشنايى پيدا نكردند ، پس از آفرينش انسانها غير متّحد و پراكنده شدند . اين مسأله بدان صورت نيست كه طرفداران تناسخ ارواح در خصوص آن مىانديشند .\r\nو شك چنان در اذهان اصحاب حديث نادان ( حشويه ) در ميان شيعه رخنه كرده است كه پنداشته‌اند كه ذاتهاى فعّال كه در معرض امر و نهى قرار مىگيرند ، به صورت ذرّه‌ها ( ذرّ ) آفريده شدند و با هم آشنايى پيدا كردند و از عقل و فهم و سخن‌گويى بهره‌مند بودند ، خدا سپس براى آنها بدنهايى آفريد و ارواح را در آنها جاى داد .\r\nاگر چنين مىبود ، مىبايستى اطّلاعى از آنچه بوديم داشته باشيم ، و هنگامى كه به ياد آن مىافتيم بتوانيم آن را به خاطر آوريم . حالى كه مىداشتيم نمىبايد بر خود ما پوشيده بماند . آيا نمىبينيد كه اگر كسى به شهرى برود و پس از مدّتى آن شهر را ترك كند و به جاى ديگرى رود ، علمى كه نسبت به آن شهر نخستين دارد از ياد وى محو نمىشود ، و اگر از يادش برود مىتواند هر وقت كه بخواهد دوباره آن را به ياد آورد ؟ اگر چنين نبود ، آنگاه امكان داشت كه شخصى در بغداد به دنيا بيايد و مدّت بيست سال در آن زندگى كند و بزرگ شود ، و چون پس از آن به شهرى ديگر كوچ كند ، بودن در بغداد از ياد وى برود\r\n\r\n","description":"","footnote":"","page_name":" 480 ","page_number":496},
  {"content":"\r\n\r\nو هرگز نتواند آن را به خاطر آورد و از نبودن آن در شهر هيچ چيز به ياد وى نماند . حتّى اگر بودن در بغداد را به ياد او آورند و نشانه‌هايى از بودن وى در آنجا و شكل مسكنى كه داشته و اوضاع و احوال باليدن و بزرگ شدن در آن شهر را به او نشان دهند باز منكر بودن در آن شهر باشد . هيچ انسان عاقلى اين را نمىپذيرد .\r\nو آن كس كه از اين گونه موضوعات دانش و فهمى ندارد نبايد كوركورانه به سخن گفتن دربارهء آنها بپردازد .\r\nو توضيحى كه ابو جعفر دربارهء معنى روح و نفس داده ، چيزى جز اعتقاد طرفداران تناسخ نيست - هر چند خود اين را نفهميده است . بنابراين كار غلط و بدى كه نسبت به خود و ديگران انجام داده ، بسيار فاحش است » « 1 » .\r\nآموزهء وجود ارواح مقدّم بر اجساد براى طرفداران تناسخ سودمند است كه مىتوانند از آن براى اثبات نظريّهء ورود پياپى روح واحد در بدنهاى متفاوت بهره‌بردارى كنند . ولى ابن بابويه خود به آن معتقد بود كه روح تنها يك بار به بدن تعلّق مىگيرد . آشكارا تناسخ را رد كرده و دليل وى آن بوده كه « مستلزم انكار بهشت و دوزخ است » . « 2 » اين عقيده را كه روح ممكن است به جاى آن كه پس از مرگ تن جهان را ترك كند و مستقيما به جايگاه پاداش يا كيفر برود ، وارد بدن ديگرى شود ، مردود شمرده است . ولى شايد ميان آموزهء وجود ارواح مقدّم بر بدنها و نظريّهء معرفت و علم فطرى كه ابن بابويه در كتاب كمال الدّين آورده است ، ارتباطى وجود داشته باشد . « 3 »\r\nمفيد در جاى ديگرى باز به بحث دربارهء اين حديث كه روحها دو هزار سال پيش از آفرينش تنها آفريده شدند پرداخته و گفته است كه قبل از هر چيز اين حديث حديث\r\n\r\n\r\n","description":"","footnote":"\r\n( 1 ) - تصحيح ، ص 36 - 32 ؛ نيز رجوع كنيد به حاشيهء شمارهء 1 ، ص 33 كه فقرهء متناظر با آن از « السرويّة » نقل شده است .\r\n( 2 ) - « رساله » ، ص 85 ، ف 65 .\r\n( 3 ) - رجوع كنيد به پيش از اين ، ص 422 .\r\n","page_name":" 481 ","page_number":497},
  {"content":"\r\n\r\nواحد است و قابل استناد نيست . و به دنبال آن چنين اظهار كرده است كه اگر هم كسى اين حديث را معتبر بداند ، تنها بدين معنى است كه خدا طرح ارواح را در علم خود ريخت ( خلق تقدير فى العلم ) « 1 » ، و پس از آن بالفعل بدنها را آفريد ، و سپس ارواح را براى آنها به وجود آورد . « 2 » ارواح براى خدا در علم او حضور داشتند ، ولى هرگز به صورت فعلى بدون بدنها وجود نداشتند و البتّه نمىتوانستند سخن بگويند « 3 » . سيماى جالب توجّه اين توضيح آن است كه مفيد شايستگى آن را دارد كه در هنگامى كه ضرورت ايجاب كند ، مفهوم خلق تقديرى را مورد استفاده قرار دهد . ولى اين همان مفهومى است كه هنگامى كه ابن بابويه آن را به كار برده بود گفت كه بىمعنى و بىربط است « 4 » .\r\nشيخ مفيد كه از آن پرهيز دارد كه گفته‌هاى وى شباهتى با اعتقاد به تناسخ پيدا كند ، حتّى در نتيجه‌گيرى ابن بابويه كه ارواح براى جاودانگى آفريده شده‌اند ، كاملا با او مخالفت مىكند . گفتهء وى چنين است :\r\n« آنچه وى گفته است كه نفوس ابدى هستند قابل قبول نيست . آشكارا مخالف قرآن است كه خدا گفت   « كُلُّ مَنْ عَلَيْها فانٍ . وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   - هر چه بر آن است نابود مىشود . و وجه پروردگار توانا و بزرگوار تو مىماند » [ قرآن ، الرّحمن : 27 - 26 
  ] . آنچه وى از روى هوس گزارش كرده ، در حقيقت مذهب بعضى از فيلسوفان ملحد است كه روح را مبرّا از كون و فساد مىدانستند و آن را قديم مىخواندند ، و تنها بدنها را مركّب و فسادپذير و نابود شونده مىشمردند ؛ و بعضى از معتقدان به تناسخ نيز چنين بودند و مىگفتند كه نفوس پيوسته اشكال و جايگاههاى ( هياكل ) خود را عوض مىكنند و محدث نيستند و فانى نمىشوند . اين از بدترين خطاها و از حقيقت\r\n\r\n\r\n","description":"","footnote":"\r\n( 1 ) - بخوانيد علمه به جاى عمله .\r\n( 2 ) - « السرويّة » ، ص 50 .\r\n( 3 ) - همان كتاب ، ص 46 .\r\n( 4 ) - تصحيح ، ص 12 - 11 ، نقل‌شدهء پيش از اين ، ص 3 - 452 .\r\n","page_name":" 482 ","page_number":498},
  {"content":"\r\n\r\nبسيار دور است . حتّى دشمنان على ( ع ) با چيزهايى بسيار بىزيان‌تر و مايهء رسوايى كمترى از چنين گفته ، به شيعيان تهمت زنديق بودن بسته‌اند .\r\nاگر كسى كه اين را پيشنهاد كرده است مىدانست كه مستلزم چه نتايجى است ، هرگز آن را بر زبان نمىآورد . ولى دوستان ما كه به روايات استناد مىكنند ، مردمان ساده‌اى هستند كه عقل كوچك دارند و از زيركى بسيار دورند . تنها بر سطح روايات گذر مىكنند و در آنچه مىشنوند نمىانديشند و به اساس آن توجّه ندارند . راست را از دروغ بازنمىشناسند ، و متوجّه نيستند كه پس از پذيرفتن اين احاديث چه چيزها به ايشان نسبت مىدهند ، و معنى آنچه را كه پيوسته تكرار مىكنند نمىدانند » « 1 » .\r\nاعتقاد مفيد آن است كه روح و نفس ، به جاى آنكه به خود ابديّت داشته باشد ، پيوسته نيازمند خدا است كه او را از لحظه‌اى به لحظه‌اى ديگر موجود نگاه دارد « 2 » . ابن - بابويه و مفيد هر دو بر اين اعتقادند كه روح جسمانى نيست « 3 » .\r\nآموزهء وجود قبلى ارواح نه تنها بر پايهء روايات بلكه بر تفسير آيه‌اى از قرآن متّكى است :  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ ، أَ لَسْتُ بِرَبِّكُمْ ؟ قالُوا بَلى شَهِدْنا  - و در آن هنگام كه پروردگارت از پشتهاى فرزندان آدم ذرّيّه و اخلاف ايشان را بيرون آورد و آنان را بر خودشان گواه گرفت [ و گفت كه 
  ] :\r\nآيا من پروردگار شما نيستم ؟ و آنان گفتند : چرا » [ قرآن ، اعراف : 172 
  ] . ابن بابويه مىگويد كه اين آيه اشاره به پيمان وفادارى است كه خدا از پيامبران گرفته است « 4 » . مفيد از اين آيه ياد مىكند و اين را مىپذيرد كه در نخستين نظر تأييدى از تناسخ است . با وجود\r\n\r\n\r\n","description":"","footnote":"\r\n( 1 ) - تصحيح ، ص 38 - 36 .\r\n( 2 ) - « السرويّة » ، ص 51 ، نقل‌شدهء پيش از اين ، ص 297 .\r\n( 3 ) - « السرويّة » ، ص 52 ؛ « رساله » ، ص 88 ، ف 53 .\r\n( 4 ) - « رساله » ، ص 97 ، ف 94 .\r\n","page_name":" 483 ","page_number":499},
  {"content":"\r\n\r\nاين مىگويد كه تعبيرى مجازى و معنى آن اين است كه هر يك از فرزندان آدم عليه السلام را ، با قوّت براهين طبيعى كه در برابر او فراهم آورده است ، ناگزير از آن ساخته است كه او را به پروردگارى خويش بشناسد « 1 » .\r\n\r\n\r\n","description":"","footnote":"\r\n( 1 ) - « السرويّة » ، ص 48 .\r\n","page_name":" 484 ","page_number":500},
  {"content":"\r\n\r\n\r\nخلاصهء بخش دوم\r\nابن بابويه محدّث بود . هنگامى كه به توضيح يك مشكل يا پاسخ گفتن به يك پرسش مىپرداخت ، به جاى آنكه با استدلال جوابى از پيش خود بياورد ، دوست آن داشت كه روايتى نقل كند . حتّى اعتقاد نامهء وى ، « رسالة الاعتقادات » ، بيشتر به صورت احاديثى است كه به يكديگر پيوسته شده است . با وجود اين به احكام و نظرهايى معتقد بود كه متكلّمان نيز به آنها معتقد بودند ، و هنگامى كه با حديثى روبه‌رو مىشد كه ظاهرا با نظرهاى كلامى مثلا دربارهء يگانگى يا عدل خدا مغايرت داشت ، تفسير و تعبيرى از خود براى سازگار كردن روايت مورد نظر با احكام كلامى مىآورد .\r\nاختلاف عمدهء ابن بابويه با شاگردش مفيد كه يك متكلّم و نيز يك محدّث بود ، از همين جهت است . مفيد ، در آن هنگام كه نكته‌اى هم از راه وحى و هم از راه استدلال عقلى قابل اثبات باشد ، چنان ترجيح مىدهد كه از برهان عقلى استفاده كند ، و روايت يا نصّ قرآنى را به عنوان برهانى تكميلى بر آن مىافزايد .\r\nبيشتر آموزه‌هاى كلامى مورد قبول ابن بابويه و شاگردش مفيد عين يكديگر است . هر دو بر آن توافق دارند كه خدا به آفريدگان خود شباهت ندارد . ابن بابويه برهانى براى وجود خدا اقامه كرده است ، در صورتى كه در نوشته‌هاى موجود شيخ مفيد تنها اركان و عناصر چنين برهانى وجود دارد نه خود آن . هر دو بر آنند كه صفات ذات خدا متمايز از خود او نيست ، و اينكه خدا انديشهء خود را عوض نمىكند ، و اينكه در زندگى ديگر رؤيت خدا ميسّر نخواهد شد .\r\nدر مسئلهء عدل ، اثر متأخّرتر ابن بابويه ، كتاب التوحيد ، به صورت اساسى با وضع مفيد تفاوتى ندارد ، ولى اين نشان دهندهء تغييرى است كه در طرز تفكّر ابن بابويه\r\n\r\n","description":"","footnote":"","page_name":" 485 ","page_number":501},
  {"content":"\r\n\r\nو دور شدنش از وضع و ايستار خبرىگرانهء آثار قديمتر او پيدا شده بود .\r\nهر دو معتقدند كه قرآن قديم نيست بلكه حادث است . هر دو مىگويند كه امامان نمايندگان خدا بر زمينند و بايد اوامرشان را اطاعت كنند . هر دو بر خلاف اعتقاد شيعيان افراطى ، منكر آن بودند كه وظيفهء آفريدن باقى جهان بر عهدهء امامان محوّل شده بوده است . هر دو مىگويند كه پيغمبر ( ص ) و امامان ( ع ) از گناهان بزرگ و كوچك و از دچار سهو شدن در تصميمات شرعى خويش حمايت مىشوند و معصومند .\r\nهر دو بر آنند كه هر مؤمنى مسلمان است ، ولى همهء مسلمانان مؤمن نيستند . هر دو مىگويند كه تنها كافران جاودانه در آتش مىمانند ، و اينكه مؤمنان سرانجام به در خواهند آمد . بر اين توافق دارند كه روح از جنس مادّه نيست .\r\nاز اختلاف و تفاوت ميان آن دو عموما معلوم مىشود كه مفيد به طرز تفكّر معتزليان نزديكتر و آمادهء آن بوده است تا رواياتى را كه بر ضدّ نظرهاى معتزلى است مورد تفسير و تأويل قرار دهد . بنابراين مفيد تنها صورت بيانى لفظى مكتب شيعى را دربارهء بداء چنان تغيير مىدهد كه با ظهور يك داورى تازه از خدا ، نه براى خدا ، سازگارى پيدا كند .\r\nدر نظر ابن بابويه جهان از اجسام و اعراض تشكيل شده ، در صورتى كه جهان مفيد ساخته‌شدهء از اجسام و اتمها ( ذرّات ) و اعراض است . مفيد به سختى ابن بابويه را از آن نكوهش كرده است كه به صورتى معتقد به آن است كه خدا در افعال آدمى نقش آفرينندگى دارد . اينكه شيخ مفيد استطاعت را به تندرستى منحصر كرده و شرايط خارجى لازم براى فعل را كنار گذاشته ، منعكس كنندهء نظر معتزله است كه معتقد به وجود استطاعت پيش از صورت گرفتن فعل بوده‌اند .\r\nمفيد روايت نقل‌شدهء به توسّط ابن بابويه را رد مىكند كه بنابر آن قرآن در شب قدر به بيت المعمور فرو فرو فرستاده شد ، و دليل وى آن است كه داشتن چنين اعتقادى براهين خود او را دربارهء حادث بودن قرآن از اثر مىاندازد . ولى ابن بابويه خود نيز براهينى را در تأييد اينكه قرآن چنان نازل شده است كه با اوضاع و احوال\r\n\r\n","description":"","footnote":"","page_name":" 486 ","page_number":502},
  {"content":"\r\n\r\nخاص سازگار باشد و در واقع شأن نزول بعضى از آيات حوادثى از زنان پيغمبر ( ص ) بوده است ، در كتاب التوحيد خود آورده است .\r\nاعتقاد ابن بابويه بر اينكه ارواح پيش از اجساد آفريده شده‌اند ، مبتنى بر گونه‌اى از تفسير قرآن و احاديثى است كه شيخ مفيد آنها را رد مىكند . ولى دليل اصلى مفيد براى طرد اين اعتقاد آن است كه قبول آن راه را بر روى مذهب تناسخ مىگشايد .\r\nاز سوى ديگر ، ابن بابويه با پذيرفتن روايتى مشعر بر اينكه پيغمبر و امامان ممكن است در نماز خود دچار سهو شوند ، اندكى از مقام رفيع آنان در نزد بعضى از شيعيان كاسته است . مفيد در اين باره با وى مخالف است .\r\nابن بابويه با اعتقاد داشتن به اينكه عمل جزئى از ايمان است ، بيش از مفيد به معتزله نزديك شده است . ولى هر دو با اين نتيجه‌گيرى معتزليان كه مرتكب گناه كبيره را مخلّد در آتش مىدانند ، مخالفند .\r\nو سرانجام ابن بابويه ، در اين نظر خود كه مايهء شادى برجستگان اهل بهشت را در لذّات حسّى نمىداند ، چنان مىنمايد كه روايتى مبتنى بر اعتقادى بيگانه نسبت به دين اسلام را پذيرفته است .\r\nابن بابويه محدّثى است با بعضى از نظرها كه به نظرها و احكام معتزله شباهت دارد .\r\nشيخ مفيد متكلّم و در عين حال محدّث است ، و نگرشهاى وى كه از اساس مشابه با نظرهاى ابن بابويه است ، در جهت اعتزال از او پيشتر مىرود .\r\n\r\n","description":"","footnote":"","page_name":" 487 ","page_number":503},
  {"content":"\r\n . \r\n","description":"","footnote":"","page_name":" 488 ","page_number":504},
  {"content":"\r\n\r\n\r\nبخش سوم شريف مرتضى\r\n\r\n","description":"","footnote":"","page_name":" 489 ","page_number":505},
  {"content":"\r\n . \r\n","description":"","footnote":"","page_name":" 490 ","page_number":506},
  {"content":"\r\n\r\n\r\nفصل هفدهم شريف مرتضى\r\nپس از آنكه از اختلاف نظرهاى مفيد با سلف و استادش ابن بابويه آشنا شديم ، چنان مناسب مىنمايد كه به علم كلام خلف و جانشين وى در پيشوايى اماميّه ، الشّريف المرتضى ابو القاسم علىّ بن الحسين الموسوى كه به لقب علم الهدى نيز ناميده شده است ( 1044 - 967 / 436 - 355 ) نيز نظر كوتاهى بيندازيم « 1 » . چون مفيد و عبد الجبار « 2 » هر دو از استادان شريف مرتضى بوده‌اند ، و چون مرتضى پس از مفيد رهبر شيعيان بغداد شد ، آوردن خلاصه‌اى از نظريّات كلامى او به ما كمك خواهد كرد تا مقام مفيد را در پيدايش و گسترش علم كلام امامى بهتر بشناسيم .\r\n\r\nعقل و سمع ( وحى )\r\nسيّد مرتضى اعتقاد نامهء كوتاه خود به نام « الاصول الاعتقادية » را با گفته‌اى دربارهء نخستين وظيفهء انسان چنين آغاز كرده است :\r\n« بدان كه نخستين عمل از اعمال قلبى كه بر عهدهء انسان گذاشته شده ، اين است كه پروردگار خويش را بشناسد . و تنها راه براى اين شناسايى استدلال كردن بر حدوث اجسام و نظاير آنها است » « 3 » .\r\n\r\n\r\n","description":"","footnote":"\r\n( 1 ) - براى نام كامل و همهء القاب او رجوع كنيد به بروكلمان ، اول ، 11 - 510 .\r\n( 2 ) - ابن المرتضى ، طبقات المعتزلة ، ص 117 .\r\n( 3 ) - المرتضى ، « الاصول الاعتقادية » ، نفائس المخطوطات ، ويرايش محمد حسن آل ياسين ، دوم ( بغداد : المعارف ، 1954 ) ، ص 79 .\r\n","page_name":" 491 ","page_number":507},
  {"content":"\r\n\r\nبنابراين ، نخستين تكليف دينى در نظر مرتضى عبارت از تكليف و وظيفه‌اى است كه عقل براى شناختن خدا دارد . از حديث و روايت در آغاز اين شناسايى كارى برنمىآيد .\r\nتنها راه براى رسيدن به شناخت و معرفت خدا عقل و استدلال است .\r\nمرتضى در كتاب جمل العلم و العمل مىگويد كه دست يافتن به اين معرفت نخستين تكليف آدمى است ، چه همهء تكاليف ديگر بر روى آن بار مىشود . در ضمن بيان فرايند استدلال كه تنها راه رسيدن به معرفت است ، چنين گفته است :\r\n« نظر ، همان گونه كه هر يك از ما از پيش خود بالضّروره مىداند ، همان فكر است . و بنابراين اصل ، استدلال و نظر كردن تنها وقتى عنوان تكليف پيدا مىكند كه شخص از فرو گذاشتن و غافل شدن از آن بيمناك باشد . اين ترس يا از آن جهت پيدا مىشود كه مردمانى كه در ميان ايشان پرورش يافته است آن را در او القا كرده‌اند ، يا از آن جهت كه به انديشيدن دربارهء بعضى از آيات و نشانه‌ها پرداخته و همين آيات او را از نظر نكردن بيمناك ساخته‌اند ، و يا اينكه خدا چيزى در او به وجود آورده است كه او را به نظر كردن برانگيخته است و از غفلت ورزيدن از آن بيمناك ساخته است . و محتملترين توجيه دربارهء اين القاء و انگيزش [ كه خدا در ذهن و عقل او مىكند 
  ] اين است كه آن سخنى پنهانى است كه مىشنود [ بخوانيد يسمعه به جاى يسميه كه در نسخه آمده 
  ] ، هر چند آن را [ به صورت روشن 
  ] تشخيص نمىدهد .\r\nو استدلال و نظر دربارهء جنبهء اثبات كنندهء يك علّت مايهء به وجود آمدن معرفت است ، چه معرفت متناسب با آن پديد مىآيد . بنابراين علم و معرفت به صورت غير مستقيم ، همچون درد و رنج ، از يك ضربه به وجود مىآيد » « 1 » .\r\n\r\n\r\n","description":"","footnote":"\r\n( 1 ) - المرتضى ، جمل العلم و العمل ( نجف : الآداب ، 1387 هجرى قمرى ، ص 36 .\r\n","page_name":" 492 ","page_number":508},
  {"content":"\r\n\r\nهمهء اينها را مىتوان در نوشته‌هاى عبد الجبّار يافت « 1 » .\r\nنظام فكرى و تعليمى مفيد كاملا به صورت ديگرى است . ديديم كه اعتقاد وى آن بود كه آغاز تكليف از وحى است كه به ميانجيگرى فرستاده‌اى از جانب خدا به آدمى مىرسد . اين وحى بالضّروره پيش از آن است كه انسان بتواند نظر و عقل خود را براى به انجام رسيدن تكليف دينى به كار بيندازد . و حتّى در خود به كار افتادن ملكهء تعقّل و استدلال ، انسان نمىتواند بدون وحى راه خود را بيابد « 2 » .\r\nاختلاف عمدهء مفيد و شاگردش همين است . استفادهء مفيد از عقل و نظر جنبهء دفاعى دارد : براى نشان دادن اين مطلب است كه ميان مذهب اماميّه و عقل تعارضى نيست . البتّه از معتزليان تأثير پذيرفته و غالبا آنان را متمايل به جانب عقل قضاوت كرده است . ولى در آنجا كه با آنان موافق نيست ، همچون در مسئلهء امامت و وضع شخص مرتكب گناه كبيره و وعيد ، در آن مىكوشد كه با دلايل عقلى كه از پيش خود اقامه مىكند ، به رد كردن آنان بپردازد . از سوى ديگر ، سيّد مرتضى از اين نقطهء عزيمت معتزليان آغاز مىكند كه نخستين وظيفهء انسان آن است كه عقل خود را به كار اندازد و به وسيلهء آن خدا را بشناسد . هدف وى آن است كه به ميانجيگرى عقل و بدون استمداد از سمع ( وحى ) اين مطلب را ثابت كند كه خدا داراى صفاتى است و انگيزه‌اى براى\r\n\r\n\r\n","description":"","footnote":"\r\n( 1 ) - به صورت كلى به فصل دوم پيش از اين رجوع كنيد . دربارهء اينكه نظر و تعقل نخستين وظيفه براى شناختن خدا است ، رجوع كنيد به عبد الجبار ، شرح ، ص 39 . در خصوص اينكه نظر و استدلال همان فكر است ، رجوع كنيد به المغنى ، دوازدهم ، 4 .\r\nدربارهء اينكه نخستين تحريك و انگيزه براى تحقيق و جستجو ترس از آسيبى است كه از سخن گفتن با ديگران حاصل مىشود يا القاى مستقيم خدا به فرد است ، رجوع كنيد به شرح ، ص 68 . در خصوص اينكه آيه و نشانه‌اى براى آغاز تفكر لازم است ، رجوع كنيد به المغنى ، 386 . دربارهء القاى خدا ( خاطر ) كه سخنى پنهانى است كه به عقل و ذهن شخص گفته مىشود ، رجوع كنيد به المغنى ، دوازدهم ، 77 .\r\n( 2 ) - اوائل ، ص 12 - 11 ، نقل‌شدهء پيش از اين در ص 83 .\r\n","page_name":" 493 ","page_number":509},
  {"content":"\r\n\r\nستم كردن ندارد . پس از آنكه اين مطلب به اثبات رسيد ، آنگاه مىتوان وحى را صحيح و راست دانست و از آن به عنوان دليلى همراه با عقل استفاده كرد .\r\nاستدلالى كه مرتضى براى اثبات وجود خدا مىكند ، همان برهان متعارفى كلام است كه بر پايهء حدوث جهان مادّى بنا شده است « 1 » . وى در يك جا با اين اعتراض روبه‌رو شده است : « اگر كسى در اثبات خود به جاى آنكه از حدوث جسم و ذرّه و عرض آغاز كند ، از چيزى سخن گويد كه نه جسم است و نه ذرّه و نه عرض ، و بگويد خدا جهان را از اين چيز آفريده است ، در جواب او چه خواهد گفت ؟ » « 2 » ، كه از اين مطلب و از ملاحظات ديگر در پيدايش و تكامل برهان چنان برمىآيد كه مرتضى با يك اعتراض ارسطويى روبه‌رو بوده است « 3 » . وى در جواب از وضعى كه براى خود همچون يكى از معتقدان به ذرّيگرى گرفته است پاسخ مىدهد و منكر طرز تصوّرى مبتنى بر تغيير جوهر ارسطويى مىشود . مىگويد :\r\n« به وجود آمدن يك چيز از چيز ديگر آشكارا يك نظريّهء غلط است .\r\nزيرا آنچه واقعا حادث شده ، پس از آنكه معدوم بود موجود شده است .\r\nپس اگر فرض كنيم كه از چيزى ديگر حادث شده است ، در واقع آن را در آن چيز ديگر موجود دانسته‌ايم . بنابراين ، واقعا به وجود نيامده است ، و آنچه وجود ندارد از عدم حقيقى پديدار نشده است » « 4 » .\r\nوى در دنبالهء سخن خود مىگويد كه اين ، با برهانى كه عرضها را حادث‌شدهء از عدم مىداند ، متناقض است . در اينجا سيّد مرتضى به مقدّمه‌اى از برهان كلامى بر وجود خدا اشاره كرده است . خطاى واقعى اين اعتراض به نظر مرتضى اين است كه برهان\r\n\r\n\r\n","description":"","footnote":"\r\n( 1 ) - « اصول » ، ص 79 ؛ جمل ، ص 29 .\r\n( 2 ) - المرتضى ، « مسائل » ، نسخهء خطى توبينگن ، اول ، 40 ، برگ 32 آ .\r\n( 3 ) - همان كتاب ، برگ 32 ب : « زيرا كه موجود ، به اعتقاد شما ، بالفعل و بالقوه وجود دارد ؛ و معدوم ، به گفتهء شما ، بالقوه يا در علم وجود دارد » . نيز به برگ 33 آ رجوع كنيد كه آنچه شخص معترض فرض كرده به نام « مادهء قديم » خوانده شده است .\r\n( 4 ) - ، همان كتاب ، برگ 32 آ .\r\n","page_name":" 494 ","page_number":510},
  {"content":"\r\n\r\nكلامى را نفى مىكند . سيّد مرتضى بر آن است كه هر چه مكان را اشغال كند موجود است « 1 » ، و به همين جهت منكر وجود بالقوّه‌اى مىشود كه ممكن است مادّه داشته باشد .\r\nدر اينجا چنان مىنمايد كه هر چند مرتضى به صورتى ژرف وارد نظريهء فلسفى ارسطويى نشده يا واقعا در ردّ خود به آن نپرداخته ، چنان آگاهى درستى از اين نظريّه نشان داده است كه در نزد هيچ يك از متكلّمان ديگر همزمان با او ديده نمىشود .\r\n\r\nصفات خدا\r\nمرتضى ، هماهنگ با برداشت عقلانى خود ، بحث درازى در اين باره كرده است كه چه نامها را مىتوان دربارهء خدا به كار برد ، و هنگامى كه به كار برده شود اين اسامى چه معانى خواهد داشت . خود را به آن اسماء كه در قرآن يا حديث آمده محدود نكرده است ، در صورتى كه معتزليان بغداد چنين محدوديّتى را قائل بودند « 2 » .\r\nدربارهء اين مسئلهء ما بعد الطّبيعى كه خدا چگونه صفات خود را واجد است ، مرتضى خود را از پيروان مكتب بصره نشان مىدهد . با اين اعتراض روبه‌رو شده است :\r\n« نظر ابو على جبّائى آن است كه سميع و بصير بودن « قديم » يك صفت اضافى است ؛ و بصريان مىگويند كه خدا در مريد بودن يك صفت اضافى دارد .\r\nمن خواستار آنم كه « صفت » توضيح داده شود . آيا آن را همچون علم و قدرت مىشمردند ، يا چيز ديگر ؟ « 3 » »\r\n\r\n\r\n","description":"","footnote":"\r\n( 1 ) - همان جا .\r\n( 2 ) - المرتضى ، « مجموعة فى فنون من علم الكلام » ، نفائس المخطوطات ، پنجم ( 1955 ) ، 80 - 72 ؛ مثلا وى در صفحهء 80 خدا را فرد و منفرد خوانده است كه در قرآن نيست . المفيد ، اوائل ، ص 20 ، 19 ، نقل‌شدهء پيش از اين ، ص 204 . عبد الجبار ، المغنى ، پنجم ، 195 ، از عمل به كار بردن صفاتى براى خدا كه شايسته او است و به صراحت استعمال آنها نهى نشده است ، دفاع مىكند .\r\n( 3 ) - « مسائل » ، برگ 20 ب .\r\n","page_name":" 495 ","page_number":511},
  {"content":"\r\n\r\nسيّد مرتضى در جواب به نظريّهء احوال استناد مىكند كه مذهب معتزلهء بصره است و از پسر ابو على يعنى ابو هاشم آغاز شده است . وى مىگويد :\r\n« صفت » گفتهء نسبت دهندهء آن صفت است . و امّا معنى صفتى كه به وسيلهء آن گفته مىشود كه خدا توانا يا دانا يا چيز ديگرى است ، حالتى است كه ذات در آن است ، خواه به خود تعلّق داشته باشد يا به غرض يا به فاعل .\r\nقدرت و علم به نظر ما صفات نيستند . تنها صفاتيهء پيروان اشعرى آنها را به نام صفت خوانده‌اند . ما خود آنها را صفت و حال مىناميم : توانا و دانا و مانند آن بودن او ، كه قدرت و علم آن را ضرورى مىكند » « 1 » .\r\nمرتضى ، علاوه بر پذيرفتن آموزهء احوال كه مفيد آن را رد كرده بود « 2 » ، در اينكه سميع و بصير بودن خدا را فرع و نتيجه‌اى از مدرك بودن او مىدانست « 3 » ، از نظر ديگرى از معتزليان بصره پيروى مىكرد . عقيدهء بغداديان كه مفيد نيز همان اعتقاد را داشت ، اين بود كه صفات سميع و بصير و مدرك به معنى چيزى جز علم خدا نيست « 4 » .\r\nنقطهء ديگرى كه در آن مرتضى از بصريان پيروى مىكرد ، ارادهء خدا بود كه وى آن را صفت فعل مىدانست . وى مىگويد :\r\n« نيز از صفات او است خواهان ( مريد ) بودن و بيزار ( كاره ) بودن - هر چند كه اين صفات برخاستهء از علّتى است - زيرا كه امر كرده و آگاه ساخته و ممنوع\r\n\r\n\r\n","description":"","footnote":"\r\n( 1 ) - همان كتاب ، برگ 20 ب ، 21 آ .\r\n( 2 ) - المفيد ، اوائل ، ص 18 ؛ الفصول ، 80 - 279 ؛ نقل‌شدهء پيش از اين ، ص 188 .\r\n( 3 ) - المرتضى ، جمل ، ص 29 : « و او بايد سميع و بصير باشد ، از آن جهت كه بايد مدركاتى را كه وجود دارند ادراك كند . اين است معنى گفتهء ما كه خدا سميع و بصير است » . عبد الجبار ، شرح ، ص 168 ، گفته است كه ادراك صفت خاص است . رجوع كنيد به پيش از اين ، ص 198 - 194 .\r\n( 4 ) - المفيد ، اوائل ، ص 21 ، 20 ، نقل‌شدهء پيش از اين ، ص 196 - 195 .\r\n","page_name":" 496 ","page_number":512},
  {"content":"\r\n\r\nكرده است . امر كردن و آگاه ساختن تنها به فعل اراده ، امر كردن و آگاه ساختن است . و نهى كردن تنها به كراهت و بيزار بودن ، نهى كردن است .\r\nخدا به خود نمىتواند شايستهء اين دو صفت باشد ، چه مستلزم آن است كه خدا يك چيز را از يك جهت هم بخواهد و هم از آن بيزار باشد .\r\nو نيز نمىشود كه خدا به علّتى قديم شايستهء اين دو صفت باشد ، به دليلى كه هنگام رد كردن صفات قديم از آن سخن خواهيم گفت . و همچنين نمىتواند با علّتى حادث‌شدهء در زمان در چيزى غير زنده چنين باشد ، از آن جهت كه اراده نيازمند ساخت و بنيه‌اى است [ بخوانيد لافتقار الارادة الى بنية به جاى لافتقار الارادة الى نيته 
  ] . و نه به علّتى موجود در چيزى زنده ، به سبب ضرورت تعلّق داشتن اعمال اراده به آن چيز زنده . بنابراين چيزى براى آن [ يعنى فعل اراده 
  ] جز اينكه در محلّى موجود نباشد باقى نمىماند » « 1 » .\r\nنيمهء دوم اين برهان موجز و مبهم است و در مقايسهء با برهان عبد الجبّار در المغنى بهتر قابل فهم مىشود . در آنجا عبد الجبّار مىگويد كه فعل اراده ، كه خود پيشتر ثابت كرده كه حادث‌شدهء در زمان است و جزء ذات خدا نيست ، يا در محلّ و موضوعى وجود دارد يا چنين نيست . اگر در موضوعى باشد ، آن موضوع يا زنده است و يا زنده نيست .\r\nاگر موضوع زنده نباشد ، آنگاه يا ساخت و بنيهء خاص دارد يا ندارد . و در دنبالهء سخن خود مىگويد : امّا فعل ارادهء خدا نمىتواند در يك موضوع زنده وجود داشته باشد ، چه در آن صورت فعل موضوع زنده خواهد بود ، نه فعل خدا « 2 » . همچنين نمىتواند در موضوع\r\n\r\n\r\n","description":"","footnote":"\r\n( 1 ) - جمل ، ص 30 ، 29 . اگر متن به جاى آنكه بنية خوانده شود نيته خوانده شود ، ترجمه چنين خواهد بود : « به سبب نيازمندى اراده به نيت سابق او » ، بدان معنى كه موضوع غير زندهء فعل ارادهء نيازمند به يك ارادهء مقدم بر آن است كه آن را به كار اندازد . ولى به علت شباهت فراوان برهان مرتضى به برهان عبد الجبار ، احتمال اين قرائت متن به اندازهء احتمال تصحيح پيشنهادى ما نيست .\r\n( 2 ) - المغنى ، ششم ، بخش 2 ، 140 .\r\n","page_name":" 497 ","page_number":513},
  {"content":"\r\n\r\nغير زنده حتّى اگر بنيهء خاص داشته باشد وجود پيدا كند ، زيرا كه هيچ موجود غير زنده ، هر اندازه هم داراى بنيه باشد ، نمىتواند تأثيرى بر فعل اراده داشته باشد « 1 » .\r\nنتيجه‌اى كه عبد الجبّار مىگيرد اين است كه خدا بايد به فعل اراده كه وجود دارد ولى در محلّ و موضوعى نيست ، بخواهد و اراده كند « 2 » .\r\nتنها اختلاف ميان اين برهان و برهان مرتضى در آن است كه مرتضى به سادگى مىگويد كه فعل اراده نمىتواند در موضوع غير زنده وجود داشته باشد ، زيرا كه فعل اراده به يك بنيه نيازمند است . عبد الجبّار در اين موضوع گامى پيشتر رفته و بر ضدّ خود امكان اينكه يك موضوع غير زنده با هر بنيه‌اى كه داشته باشد بتواند حامل فعل اراده شود ، استدلال كرده است « 3 » . ولى اين اختلاف اساسى نيست ، چه مرتضى و عبد الجبّار هر دو مىگويند كه خدا با يك فعل ارادهء حادث‌شدهء در زمان اراده مىكند كه ذاتى هيچ موضوعى نيست .\r\nمفيد ، به پيروى از بغداديان ، بر آن است كه مريد ناميده شدن خدا از سمع ( وحى ) گرفته شده است نه از عقل ، و اينكه ارادهء فعل كردن خدا چيزى بيش از خود فعل نيست ، در صورتى كه ارادهء خدا نسبت به فعل ديگران امر كردن به انجام دادن آن افعال است « 4 » .\r\n\r\nعدل\r\nمفيد و مرتضى ، على رغم مجبره ، بر اين اتّفاق دارند كه خدا قدرت ستم كردن\r\n\r\n\r\n","description":"","footnote":"\r\n( 1 ) - همان كتاب ، ص 154 .\r\n( 2 ) - همان كتاب ، ص 159 .\r\n( 3 ) - عبد الجبار در واقع اين را مىپذيرد كه اگر فعل اراده در موضوع زنده وجود داشته باشد ، در جزئى از آن خواهد بود كه براى آن ساخته شده است : مثلا قلب ، نه دست .\r\nو بنابراين مىگويد كه اگر يك فعل اراده در موضوعى باشد ، نيازمند ساخت و بنيه‌اى است .\r\nهمان كتاب ، ص 56 ، 155 .\r\n( 4 ) - اوائل ، ص 19 ، نقل‌شدهء پيش از اين ، ص 199 .\r\n","page_name":" 498 ","page_number":514},
  {"content":"\r\n\r\nدارد ولى چنين نمىكند « 1 » . و نيز بر اين موافقند كه انسان افعال خود را بدون [ دخالت 
  ] خدا به انجام مىرساند « 2 » .\r\nپيشتر ديديم كه مفيد ، همراه با بغداديان ، ارادهء خدا را براى افعال ديگران با امر او يكى مىدانست ، در صورتى كه بصريان بر آن بودند كه ارادهء خدا از امر او جدا است « 3 » . در مذهب معتزلهء بصره اين مسأله طرح مىشود كه اگر ارادهء خدا از فعل او متمايز است ، آن وقت يا او بايد اين را نخواهد كه همهء مردمان به او ايمان آورند و از او فرمانبردارى كنند ، يا اگر چنين چيزى را مىخواهد و اراده مىكند به صورت قطعى نباشد . جواب عبد الجبّار اين است كه ارادهء خدا براى افعال مردمان داراى دو جنبه است . وى مىگويد :\r\n« خدا دو گونه از چيزها را مىخواهد كه در حوزهء قدرت ديگران است . گونهء اوّل را به قهر و غلبه اراده مىكند . هنگامى كه چنين اراده مىكند ، حتما بايد صورت‌پذير شود . و اگر صورت نگيرد ، يك نتيجهء منطقى غير قابل قبول از آن دربارهء خدا حاصل خواهد آمد . گونهء ديگر آن است كه خدا آن را از ديگرى و بنابر اختيار و اطاعت او اراده مىكند . اين همان چيزى است كه خدا از همهء مكلّفان خواستار است . اگر اين خواست خدا عملى نشود ، لزوما نشانهء ضعف يا نقص در او نيست » « 4 » .\r\nچون سيّد مرتضى پيرو نظر بصريان دربارهء ارادهء خدا است ، وى نيز معتقد به دوگونگى دربارهء ارادهء خدا نسبت به افعال مردمان است . اعتراضى را عرضه كرده و به آن چنين پاسخ داده است :\r\n\r\n\r\n","description":"","footnote":"\r\n( 1 ) - المرتضى ، جمل ، ص 32 ، 31 ؛ المفيد اوائل ، ص 23 ، نقل‌شدهء پيش از اين ، ص 208 .\r\n( 2 ) - جمل ، ص 32 ؛ اوائل ، ص 25 ، نقل‌شدهء پيش از اين ، ص 217 .\r\n( 3 ) - عبد الجبار ، شرح ، ص 434 ، نقل‌شدهء پيش از اين ، ص 200 ، 198 .\r\n( 4 ) - المغنى ، ششم ، بخش 2 ، 257 .\r\n","page_name":" 499 ","page_number":515},
  {"content":"\r\n\r\n« اگر كسى بپرسد : « آيا شما مىگوييد كه خدا ايمان را از همهء آفريدگانى كه مكلّف به امر و نهى هستند خواسته يا اين كه ايمان را از گروهى از آنان خواستار شده و از ديگران نخواسته است ؟ » در پاسخ او بگوييد : « خدا ايمان را از همهء آفريدگان با ارادهء آزمايشى ( بلوى ) و امتحانى ( اختبار ) [ يا شايد اختيار 
  ] خواسته است ، ولى آن را با ارادهء اجبارى و اضطرارى نخواسته است » « 1 » .\r\nسيّد مرتضى با عوض كردن الفاظ ، همان چيزى را گفته كه عبد الجبّار گفته است .\r\nبراى توجيه تكليفى كه خدا براى بندگان معيّن كرده ، مرتضى مىگويد كه خدا فرصتى فراهم آورده است تا فرمانبرداران به عوض و پاداش دست يابند :\r\n« جنبهء نيك يك تكليف شرعى آن است كه فرصتى فراهم مىآورد تا شخص به سودى برسد كه از راه ديگر به آن دسترس ندارد . و فراهم آوردن فرصت براى دست يافتن به چيزى از همان گونهء بخشيدن آن است . سودى كه به آن اشاره مىكنيم همان جزا و پاداشى است كه در مقابل شايستگى داده مىشود ، و راه رسيدن به شايستگى تنها اطاعت از خدا است . و تعيين تكليف از جانب خدا براى كسى كه خدا مىداند كه او ايمان نخواهد آورد ، نيك است [ بخوانيد يحسن به جاى لحسن 
  ] ، چه سيماى خير يعنى فرصت رسيدن به پاداش هنوز در آن هست » « 2 » .\r\nآنچه گذشت با سخنى كه عبد الجبّار در دفاع از امر تكليف معيّن كردن خدا براى كسانى گفته كه مىدانسته است ايمان نخواهند آورد ، موافق است « 3 » . شيخ مفيد ، به پيروى از معتزليان بغداد ، تكليف معيّن كردن خدا را براى اين گونه كسان از لحاظ خير و فايده‌اى\r\n\r\n\r\n","description":"","footnote":"\r\n( 1 ) - المرتضى ، « انقاذ البشر من الجبر و القدر » ، رسائل الشريف المرتضى ، ويرايش احمد الحسينى ( نجف : الآداب ، 1386 هجرى قمرى ) ، ص 106 .\r\n( 2 ) - جمل ، ص 33 ، 32 .\r\n( 3 ) - شرح ، ص 518 ، نقل‌شدهء پيش از اين ، ص 99 ، حاشيهء شمارهء 2 .\r\n","page_name":" 500 ","page_number":516},
  {"content":"\r\n\r\nكه براى ديگران دارد توجيه مىكند « 1 » . ريشهء اختلاف در عدم توافقى است كه ميان بصريان و بغداديان در اين امر وجود دارد كه آيا خدا بايد در همهء موارد طريق اصلح و بهتر را انتخاب كند يا نه . مفيد همچون بغداديان بر آن است كه خدا بايد مصلحت بندگانش را در امور دين و دنيا در نظر بگيرد « 2 » . شيخ مفيد براى پرهيز از اين دشوارى كه خدا مكلّف است آن اندازه عمر گناهكار را دراز كند تا فرصت ديگرى براى توبه كردن داشته باشد ، براى روش به كار رفتن اين تكليف محدوديّتى قائل مىشود و مىگويد كه خدا بايد يك فرصت براى توبه كردن به كافران بدهد . اگر از اين فرصت استفاده كنند و دوباره به كفر خود بازگردند ، ديگر خدا مكلّف نيست به اقتضاى قاعدهء مصلحت زندگى آنان را دراز كند « 3 » .\r\nعبد الجبّار ، با ديگر بصريان ، مىگويند كه خدا مكلّف است كه تنها در امر دين مصلحت بندگان خود را در نظر بگيرد و آن را مراعات كند ، نه در امر دنياى ايشان .\r\nو عبد الجبّار حتّى در مورد امور دينى هم براى به كار رفتن اين قاعده محدوديّتى قائل مىشود . مىگويد : « مصلحت و اصلح در امور دينى تنها بدان معنى است كه هنگامى كه خدا تكليفى براى بندگانش معيّن مىكند ، آن تكليف به خير و صلاح آنان است » « 4 » .\r\nبنابراين نظر ، خدا مكلّف نيست عمر شخص گناهكارى را كه مىداند اگر عمر درازترى پيدا كند توبه خواهد كرد ، طولانىتر كند ، چه اين امرى مربوط به دنيا است نه به دين .\r\nمرتضى در اين خصوص نيز نظر بصريان را دارد و چنين مىگويد :\r\n« بر عهدهء خدا نيست كه در آنچه به امر اين دنيا مربوط مىشود ، مطابق بهترين مصلحت انسان عمل كند . اگر چنين مىبود ، به سلسلهء بىپايانى از تعهّدات\r\n\r\n\r\n","description":"","footnote":"\r\n( 1 ) - اوائل ، ص 26 ، نقل‌شدهء پيش از اين ، ص 100 .\r\n( 2 ) - همان كتاب ، ص 26 ، 25 ، نقل‌شدهء پيش از اين ، ص 98 .\r\n( 3 ) - همان كتاب ، ص 90 ، نقل‌شدهء پيش از اين ، ص 101 .\r\n( 4 ) - المغنى ، سيزدهم ، 212 .\r\n","page_name":" 501 ","page_number":517},
  {"content":"\r\n\r\nو الزامات مىانجاميد و خداى قديم براى يك لحظه از تكليف رهايى نداشت » « 1 » .\r\nآنچه در اينجا مورد اشاره واقع شده ، تكليف فرضى خدا است بر اينكه كافرى را چندان زنده نگاه دارد تا توبه كند .\r\nمرتضى همچون معتزلهء بصره بر آن است كه خدا مكلّف است هر لطف را كه مىداند سبب آن مىشود كه بنده‌اش راه طاعت را پيش گيرد و از معصيت دورى گزيند ، در حقّ او ارزانى دارد « 2 » . و اين تكليف بر عهدهء عدل خدا است . به گفتهء سيّد مرتضى :\r\n« تفاوتى در تكليف ميان آن لطف كه انسان به آن نياز دارد با آن لطف كه او را شايستهء عمل مىكند ( تمكين ) ، وجود ندارد . رد كردن و منكر شدن يكى از آن دو همان اندازه بد است كه رد كردن ديگرى » « 3 » . به عبارت ديگر ، به همان دليل كه اگر خدا از آدمى قدرت عمل كردن را سلب مىكرد غير عادل به شمار مىرفت ، اگر به يارى او نمىپرداخت تا حق را برگزيند نيز غير عادل محسوب مىشد . مفيد منكر آن است كه خدا به عدل خود مجبور و مكلّف به لطف و مدد كردن است . تنها به كرم و بخشندگى خود چنين الزامى دارد « 4 » .\r\nسيّد مرتضى آدمى را زنده و پديدار مركّب از اعضا و جوارح مىداند . با استدلال مبنى بر آزمايش بدن آدمى كه مدرك و فاعل است ، چنين مىگويد :\r\n« آنكه زنده است ، و آنكه مكلّف به تكليف است ، همين تركيبى است كه ديده مىشود . چه احساس و ادراك در هر يك از اندامهاى او صورت مىگيرد ، و عمل از جوارح او صادر مىشود . در صورتى كه با دو دست به دنيا آمده باشد ، چيز سنگين براى او سبك است ، و اگر با يك دست باشد برداشتن\r\n\r\n\r\n","description":"","footnote":"\r\n( 1 ) - جمل ، ص 34 .\r\n( 2 ) - همان كتاب ، ص 33 . براى آگاهى از وضع بصريان به پيش از اين ، ص 105 ، مراجعه كنيد .\r\n( 3 ) - جمل ، ص 34 .\r\n( 4 ) - اوائل ، ص 26 ، نقل‌شدهء پيش از اين ، ص 105 .\r\n","page_name":" 502 ","page_number":518},
  {"content":"\r\n\r\nآن براى او دشوار مىشود » « 1 » .\r\nاين گفته با اعتقاد عمومى معتزله « 2 » توافق دارد ، و با نظر مفيد كه آدمى را اساسا روح مىداند معارض است « 3 » .\r\n\r\nرنج و عوض\r\nمذهب مرتضى دربارهء رنج و درد و پاداش و عوض آن بسيار به مذهب عبد الجبّار نزديك است . به گفتهء وى درد و رنج ، در صورتى كه غير عادلانه و بىهدف نباشد ، خوب است . ظلم و بىعدالتى را به صورت « آنچه نه مستلزم نفع بزرگتر است و نه از مضرّت بيشتر جلوگيرى مىكند و شخص استحقاق آن را ندارد » « 4 » تعريف كرده است .\r\nخدا در اين جهان هم به كسانى كه تكليف بر عهدهء آنها نهاده شده و هم به آنها كه چنين نيستند ، درد و رنج مىدهد « 5 » . ارزش درد و رنج به عنوان درس و مايهء عبرت گرفتن ( اعتبار ) از آن جلوگيرى مىكند كه بيهوده باشد ، و عوض و پاداشى كه خدا در برابر آن مىدهد ، مانع آن است كه ظالمانه و بيرون از عدل و انصاف به شمار آيد « 6 » . هنگامى كه شخصى براى\r\n\r\n\r\n","description":"","footnote":"\r\n( 1 ) - جمل ، ص 33 .\r\n( 2 ) - عبد الجبار ، المغنى ، يازدهم ، ص 311 ، نقل‌شدهء پيش از اين ، ص 302 .\r\n( 3 ) - « السرويّة » ، ص 51 ، نقل‌شدهء پيش از اين ، ص 295 .\r\n( 4 ) - المرتضى ، « مسائل » ، برك 37 ب . مقايسه كنيد با تعريف عبد الجبار ، المغنى ، دوازدهم ، 298 : « بىعدالتى و ستم هر چيز زيانبخشى است كه مستلزم فايدهء بيشتر يا جلوگيرى از زيان بزرگتر نباشد يا در انديشه چنين تصور نشود ، و نيز شخص استحقاق آن را نداشته باشد يا در انديشهء چنين تصور شود » . دربارهء همهء اين موضوع رجوع كنيد به پيش از اين ، ص 48 ، 241 .\r\n( 5 ) - جمل ، ص 34 . نيز رجوع كنيد به عبد الجبار ، المغنى ، سيزدهم ، 382 .\r\n( 6 ) - جمل ، ص 34 : « خدا ممكن است به خردسالان و سالمندان و جانوران درد و\r\n","page_name":" 503 ","page_number":519},
  {"content":"\r\n\r\nحمايت شخص ديگر از زيان و مضرّت بيشترى سبب آن مىشود كه رنج و آسيبى به او برسد ، ديگر نبايد چيزى به عنوان عوض و پاداش به آنكه رنج‌ديده است بدهد . ولى در مورد خدا وضع به صورتى ديگر است ، چه خدا در اختيار خود وسايل ديگرى براى جلوگيرى از مضرّت دارد كه بعضى از آنها با هيچ رنج و دردى همراه نيست . بنابراين اگر اين كار را به صورتى انجام دهد كه مايهء درد و رنج شود ، بايد آن را جبران كند و عوض بدهد « 1 » .\r\nعوض « نفع استحقاق يافته‌اى است كه مستلزم افتخار و ستايش نيست » « 2 » . هدف\r\n\r\n\r\n","description":"","footnote":"\r\nرنج بدهد . خير آن در اين جهان آن است كه مستلزم درس عبرتى است كه از بيهوده بودن آن جلوگيرى مىكند ، يا پاداشى است كه به جبران آن داده مىشود و مانع آن است كه غير عادلانه به حساب آيد . و اما آنچه در دنياى ديگر صورت مىگيرد ، تنها از جهت مستحق بودن خوب است . « رنج دادن تنها بدين منظور كه سپس جبران شود نمىتواند خوب باشد . چه ممكن است كسى را به اين امر معتقد كند كه زخم زدن به ديگرى تنها بدين منظور كه شايستهء جبرانى شود و اين پاداش و وسيلهء جبران را به او بدهد ، كار خوبى است ، يا اينكه شخصى را به آن وادار كند كه آب را از نهرى بردارد و به نهرى ديگر بريزد تنها بدين منظور كه در مقابل آن مزد و پاداشى به وى بدهد » . در بارهء نظر عبد الجبار رجوع كنيد به شرح ، ص 485 ، نقل‌شدهء پيش از اين ، ص 243 .\r\n( 1 ) - جمل ، ص 34 : « خدا نمىتواند براى دفع مضرت به كسى درد و رنج بدهد و در مقابل آن عوضى ندهد ، در صورتى كه بعضى از ما مىتوانيم در حق بعضى ديگر چنين كنيم . دليل آن اين است كه درد و رنج دادن به خاطر دفع مضرت تنها وقتى خوب است كه دفع آن مضرت از هيچ راه ديگر ميسر نباشد . ولى واحد قديم در قدرت خود وسائل ديگرى براى دفع مضرت از يك مكلف بدون متألم كردن او دارد » . در اين مسأله با عبد الجبار مخالف است كه مىگويد براى خدا شايسته نيست كه تنها براى دفع مضرت به بنده‌اش درد و رنج بدهد ، حتى اگر پس از آن هم در مقابل آن عوضى بدهد . رجوع كنيد به پيش از اين ، ص 243 .\r\n( 2 ) - جمل ، ص 34 . رجوع كنيد به عبد الجبار ، شرح ، ص 494 ، براى همين تعريف .\r\n","page_name":" 504 ","page_number":520},
  {"content":"\r\n\r\nاين تعريف آن است كه عوض از اجر و پاداش كه نفعى همراه با افتخار و ستايش است متمايز شناخته شود . اجر ابدى است و در بهشت داده خواهد شد . خدا با جبران كردن و عوض دادن در اين جهان و اكنون ، آنچه را كه به عدل خود به بعضى از آفريدگان خود مديون است كه هرگز به بهشت راه نخواهند يافت ، به آنها مىپردازد . بنابراين عوض محدوديّت زمانى دارد « 1 » . علاوه بر اين ، اگر كسى كودك شيرخوارى را در معرض سرما قرار دهد ، آن كس كه كودك را در معرض سرما قرار داده و نه خدا كه سرما را آفريده ، عوض آن را مديون است « 2 » .\r\nسيّد مرتضى از اين لحاظ با عبد الجبّار اختلاف دارد كه مىگويد اندازهء انتقام گرفتن ( انتصاف ) كه كسى حقّ گرفتن آن را از كسى ديگر دارد كه به او زيان رسانيده است ، از لحاظ مقدار بيش از آن زيان است . وى مىگويد :\r\n« درستتر آن است كه چون يكى از ما به ستم به ديگرى آسيب برساند ، محكوم پرداخت مبلغى است كه اگر آن را در حقّ خود انجام مىداد شايستگى و استحقاق آن را پيدا نمىكرد . دليل آن چنين است : اگر محكوم به آن نبود ، امكان قصاص در برابر آن وجود نمىداشت ، على رغم آنكه قصاص واجب است « 3 » .\r\n\r\n\r\n","description":"","footnote":"\r\n( 1 ) - جمل ، ص 35 ، 34 . عبد الجبار در شرح ، ص 494 ، و المغنى ، سيزدهم ، 508 ، همين را گفته است .\r\n( 2 ) - جمل ، ص 35 . متن مخدوش به نظر مىرسد . بايد خوانده شود : « و اما در مورد فعل سبب دردى به فرمان خدا [ اين قسمت از جمله ممكن است ناتمام باشد 
  ] ، دادن عوض [ بخوانيد فالعوض به جاى و العوض 
  ] بر عهدهء ديگرى است كه او را در معرض قرار داده [ بخوانيد تعرض به جاى تعويض 
  ] ، همچون آنكه كسى كودك شيرخوارى را در معرض سرماى سخت بگذارد ، نه [ بخوانيد غير به جاى على 
  ] سازندهء رنج . بدين ترتيب درد و رنج فعل در معرض قرار دهنده مىشود [ بخوانيد معرض به جاى معوض 
  ] . مقايسه كنيد با گفتهء عبد الجبار ، المغنى ، سيزدهم ، 450 : بدان كه هر وقت درد و رنج به توسط خدا در نتيجهء عمل بنده‌اى حادث شده ، كه حدوث اين فعل در نتيجهء عادت يا چيزى ديگر ضرورت پيدا كرده ، مسئول عوض دادن در مقابل آن بنده است نه خدا .\r\n( 3 ) - اصل عبارت جمل چنين است : « و الا ولى أن يكون من فعل الا لم على وجه الظلم منا لغيرنا فى الحال مستحقا من العوض المبلغ الذي لم يستحق فعله عليه . و الوجه فى ذلك :\r\nانه لو لم يكن لذلك مستحقا لم يكن الانتضاف منه ممكنا مع وجوب الانتضاف » .\r\n","page_name":" 505 ","page_number":521},
  {"content":"\r\n\r\nو اين گفته مخالف چيزى است كه ابو هاشم گفته است . وى بر آن بود كه نبايد [ با افزودن لا 
  ] از كسى كه از اين دنيا بيرون نرفته است بيش از بدهى استحقاقى او مطالبه كرد » « 1 » .\r\nعبد الجبّار كه محتملا از ابو هاشم پيروى كرده ، ميان عوضى كه خدا بدهكار است با انتقامى كه ميان انسانها صورت مىگيرد ، فرق مىگذاشته است . اوّلى ممكن است بر درد و رنج اصلى فزونى داشته باشد ، بدان سان كه مردمان عاقل رنج را قابل تحمّل تصوّر كنند .\r\nدومى تنها با درد و رنج ابتدايى برابر است « 2 » .\r\nچند نكتهء غير مهم كه در آنها آموزهء عوض شيخ مفيد با عبد الجبّار اختلاف داشته « 3 » ، به توسّط سيّد مرتضى در آثارى كه در اينجا به مطالعهء آنها پرداخته‌ايم ، مورد بحث قرار نگرفته است .\r\n\r\nسمع ( وحى )\r\nسيّد مرتضى بر اين اعتقاد است كه خدا مجبور به فرستادن پيامبر است ، چه مىداند كه اگر بعضى از كارها صورت بگيرد ، به انجام شدن بعضى از كارها كه آدمى مكلّف به آنها است ، يا جلوگيرى كردن از انجام يافتن آنها ، كمك مىكند . انسان به عقل خود مىداند كه انجام دادن بعضى از تكاليف بر عهدهء او است ، ولى به عقل بىيار و ياور نمىتواند تشخيص دهد كه چه اعمالى در انجام دادن اين تكاليف به او مدد مىرساند و چه اعمالى سبب جلوگيرى از انجام شدن آنها است . اينكه خدا پيامبرى را مبعوث مىكند ، نتيجهء لطف و يارى او نسبت به بندگان است « 4 » . اين برهان همان است كه عبد الجبّار آن\r\n\r\n\r\n","description":"","footnote":"\r\n( 1 ) - جمل ، 35 .\r\n( 2 ) - المغنى ، سيزدهم ، 07 ، 506 .\r\n( 3 ) - رجوع كنيد به پيش از اين ، ص 48 ، 244 .\r\n( 4 ) - « مجموعه » ، ص 64 : « غير ممكن نيست كه خدا بداند در ميان اعمالى كه\r\n","page_name":" 506 ","page_number":522},
  {"content":"\r\n\r\nرا به كار برده است « 1 » . از سوى ديگر مفيد بر آن است كه وحى از آن جهت براى انسان سودمند است كه از آن راه مىتواند متوجّه اين مطلب شود كه قبل از هر چيز زير بار تكليف قرار گرفته است « 2 » .\r\nسيّد مرتضى با استدلال مشابهى گفته است كه ضرورت امامت از طريق عقل قابل اثبات است . وى مىگويد :\r\n« راه اثبات ضرورت آن ، بر خلاف آنچه معتزله و همانندان ايشان مىگويند ، عقل است . تنها بدان جهت ضرورى است كه كسانى را كه در زير بار تكليف قرار گرفته‌اند به آنچه خير و صلاح ايشان است نزديك كند ، و آنان را از هر چه زيانبخش است دور نگاه دارد » « 3 » .\r\n\r\n\r\n","description":"","footnote":"\r\n- شخص مكلف بايد به انجام برساند ، بعضى چنان است كه انجام دادن آنها او را به آن بر مىانگيزد كه انجام دادن تكاليف عقلانى را اختيار كند و از شرهاى عقلانى بپرهيزد ؛ و بعضى ديگر در ميان آنها هست كه انجام دادن آنها وى را به انتخاب بد كارى و فرو گذاشتن تكليف رهبرى مىكند . و چون خدا اين را مىداند ، بايد شخص مكلف را از آن با خبر كند ، تا چنان شود كه وى به آنچه او را به انجام تكاليفش دعوت مىكند رو نمايد و از آنچه وى را به كار بد كردن مىخواند بپرهيزد . آگاه كردن مكلف از اين امر به قلمرو از ميان برداشتن موانع در مقابل انجام دادن تكليف تعلق دارد . و چون هيچ راه عقلى براى انسان نيست تا از آن راه چيزى را كه سبب برانگيختن او به عمل يا منصرف كردنش از آن مىشود بازشناسد ، و چون براى خدا خوب نيست كه در اين باره به او علم فطرى و جبلى ارزانى دارد ، بايد كسى را براى تعليم او بفرستد . و تنها بدين جهت است كه مىگوييم كه براى خدا فرستادن پيغمبر خوب است و بايد چنين كند ؛ و اين الزام [ در آنجا كه به خدا مربوط مىشود 
  ] تفاوتى با خير و نيكى ندارد .\r\n( 1 ) - شرح ، ص 64 - 563 .\r\n( 2 ) - اوائل ، ص 12 - 11 ، نقل‌شدهء پيش از اين ، ص 83 .\r\n( 3 ) - « اصول » ، ص 81 . براى اطلاع يافتن از خلاصه‌اى از برهان مرتضى دربارهء امامت ، رجوع كنيد به ابو جعفر محمد بن الحسن الطوسى ، تلخيص الشافى ( چاپ دوم ؛ نجف ، الآداب ، 1963 ) ، اول ، 70 - 69 .\r\n","page_name":" 507 ","page_number":523},
  {"content":"\r\n\r\nوى اين استدلال خود را گسترش مىدهد و ضرورت وجود امام را براى همهء زمانها از همين طريق اثبات مىكند . عبد الجبّار بر آن است كه ضرورت امامت نه از طريق عقل بلكه تنها از طريق وحى شناخته مىشود « 1 » . شيخ مفيد به استدلال عقلى بر وجود امام پس از آوردن براهينى از قرآن و حديث و اجماع پرداخته است . وجود امامى از آن جهت ضرورى است كه به صورت دقيق معلوم كند كه تكليفى كه شريعت معيّن كرده است چيست « 2 » .\r\nسيّد مرتضى مىگويد كه پيغمبران و امامان ، نه پس از مأمور شدن به پيامبرى و امامى مرتكب گناه كبيره يا صغيره مىشوند و نه پيش از آن « 3 » . نسبت به وضع معتزله نظر مساعد دارد و اختلاف را به مسئلهء احباط بازمىگرداند . مىگويد :\r\n« بدان كه اختلاف ميان ما و معتزله ، كه ايشان ارتكاب گناهان صغيره را براى پيغمبران جايز مىدانند ، پس از رسيدگى تقريبا از ميان مىرود . چه آنان تنها ارتكاب گناهانى را جايز مىشمارند كه شخص را مستحقّ عقاب و كيفر نمىكند و تنها سبب از ميان رفتن ثواب و پاداش است ، چه در اين خصوص با يكديگر اختلاف دارند . جبّائى مىگويد : « عقاب يك گناه كوچك بدون حساب از ميان مىرود » . بنابراين بدان مىماند كه گويى گناهى از پيغمبران سر نزده است كه بدان سبب شايستهء نكوهش و عقاب باشند .\r\nو اين در معنى موافق است با آنچه شيعيان مىگويند . چه آنان تنها از اين جهت منكر ارتكاب معصيت از طرف پيغمبران هستند كه مىگويند هر معصيت سبب آن مىشود كه مرتكب آن مستوجب ملامت و كيفر شود . زيرا كه به نظر ايشان اعتقاد احباط باطل است . و اگر احباط باطل باشد ، هيچ معصيتى نيست كه مرتكب آن شايستهء ملامت و كيفر نشود . ولى چون مستوجب\r\n\r\n\r\n","description":"","footnote":"\r\n( 1 ) - المغنى ، بيستم ، بخش 1 ، 17 و بعد . نقل‌شدهء پيش از اين ، ص 163 - 162 .\r\n( 2 ) - الافصاح ، ص 4 ، نقل‌شدهء پيش از اين ، ص 162 .\r\n( 3 ) - المرتضى ، تنزيه الانبياء ( چاپ دوم ، نجف : الحيدرية ، 1961 ) ، ص 3 .\r\n","page_name":" 508 ","page_number":524},
  {"content":"\r\n\r\nملامت و كيفر شدن دربارهء پيغمبران بايد طرد شود ، بنابراين بايد منكر سرزدن هر گونه گناهى از طرف ايشان باشند .\r\nبنابراين اختلاف شيعه و معتزله به مسئلهء احباط وابستگى پيدا مىكند . اگر احباط باطل باشد ، بالضروره اين توافق حاصل مىشود كه هيچ معصيتى از پيغمبران سر نمىزند ، چه آنان را شايستهء نكوهش قرار مىدهد » « 1 » .\r\nمسأله‌اى كه در اينجا بايد دربارهء مذهب و آموزهء معتزله به خاطر داشت ، اين است كه گناهان كوچك آدمى مستلزم كيفر نيست ، بلكه به جاى آن حساب اين گونه گناهان با كارهاى نيك او پاك مىشود ، در صورتى كه گناه كبيره همهء اعمال نيك آدمى را نابود مىكند ( احباط ) « 2 » . سيّد مرتضى ، از لحاظ وضعى كه نسبت به وعد و وعيد داشت كه پس از اين دربارهء آن سخن خواهيم گفت ، در اين مسأله با معتزله اختلاف داشت . با وجود اين ، اگر ملايمتى در خصوص كم كردن اختلاف ميان خود و معتزله در مسئلهء عصمت پيامبران از طرف او ابراز مىشود ، در مورد عصمت امامان چنين نيست . معتزليان منكر آن بودند كه امامان معصوم از گناه باشند .\r\nشيخ مفيد ميان گونه‌اى از گناهان كبيره كه مايهء سلب اعتبار از مرتكب آنها مىشود با گناهانى كه چنين نباشد ، قائل به تمايز بود . منكر آن بود كه حضرت محمّد ( ص ) مرتكب هيچ گونه گناهى شده باشد ، ولى در حقّ پيامبران ديگر به آن معتقد بود كه ممكن است پيش از بعثت مرتكب گناه شده باشند « 3 » . سيّد مرتضى درست با اين نظر معارضه ندارد ، ولى از راهى ديگر به اين مسأله نزديك شده است . وى به آموزه‌اى اشاره كرده و آن را به نظّام و امام جعفر ( ع ) نسبت داده است مبنى بر اينكه گناهان پيغمبران از روى سهو و غفلت صورت مىگيرد . به گفتهء وى ، سهو مرتكب گناه را از حالت مكلّف\r\n\r\n\r\n","description":"","footnote":"\r\n( 1 ) - همان كتاب ، ص 4 - 3 .\r\n( 2 ) - رجوع كنيد به پيش از اين ، ص 42 - 339 براى بحث در اين باره .\r\n( 3 ) - اوائل ، ص 30 - 29 ، نقل‌شدهء پيش از اين ، ص 137 .\r\n","page_name":" 509 ","page_number":525},
  {"content":"\r\n\r\nبودن خارج مىكند « 1 » . و سيّد مرتضى در كتاب تنزيه الانبياء خود روايتى را كه بنابر آن حضرت محمّد ( ص ) در نماز دچار سهو شده بود و مفيد آن را نادرست مىدانست ، نقل نكرده است « 2 » .\r\nبه گفتهء مرتضى ، جنگ كردن با امام ، همان اندازه خروج از دين و كفر است كه كسى به جنگ كردن بر عليه پيغمبر قيام كند « 3 » .\r\nبنا بر نظر وى ، متن قرآن كه در دست مسلمانان است ، اصيل و تمام و تحريف ناشده است . مرتضى در تأييد اين نظر به دقت و احتياطى اشاره مىكند كه مسلمانان نخستين در گرد آوردن متن قرآن به خرج مىدادند . از ابن مسعود و ابىّ بن كعب به عنوان حافظان قرآن ياد مىكند ، ولى بر خلاف مفيد اشاره‌اى به اين امر نمىكند كه حضرت على ( ع ) قرآنى فراهم كرده بوده است « 4 » .\r\nخصوصيّت معجزه بودن قرآن ، به گفتهء سيد مرتضى ، از اينجا ثابت مىشود كه مردم مكّه ، با آنكه در معرض چالش براى آوردن همانند قرآن قرار گرفته بودند ، به معارضهء با آن برنخاستند . و اين امر يا در نتيجهء رقابت‌ناپذير بودن قرآن است ، و يا بدان جهت است كه خدا مردم مكّه را از رقابت كردن با قرآن ناتوان ساخت .\r\nدر هر يك از دو صورت ، قرآن ادّعاى پيغمبرى حضرت محمّد ( ص ) را ثابت مىكند « 5 » .\r\n\r\n\r\n","description":"","footnote":"\r\n( 1 ) - تنزيه ، . ص 10\r\n( 2 ) - براى اختلاف ميان مفيد و ابن بابويه در اين خصوص به پيش از اين ، ص 73 - 469 ، مراجعه كنيد .\r\n( 3 ) - « اصول » ، ص 81 . براى نظر مشابه مفيد به پيش از اين ، ص 30 - 328 ، رجوع كنيد .\r\n( 4 ) - « مجموعه » ، ص 69 . براى آگاهى از نظر مفيد دربارهء متن قرآن به پيش از اين ، ص 34 - 125 ، رجوع كنيد .\r\n( 5 ) - « مجموعه » ، ص 68 . سيد مرتضى در جمل ، ص 41 ، گفته كه كتاب الصرف [ كذا ! 
  ]\r\n","page_name":" 510 ","page_number":526},
  {"content":"\r\n\r\nمفيد نيز به اين هر دو وضع دربارهء معجزه بودن قرآن معتقد بود « 1 » . عبد الجبّار گفته بود كه دليل آن بلاغت خود قرآن است « 2 » .\r\n\r\nمرتكبان گناهان كبيره\r\nنه تنها در مسئلهء امامت ، بلكه نيز در مسئلهء وضع و سرنوشت مرتكب گناهان كبيره ، سيّد مرتضى كاملا در جهت مخالف معتزله قرار دارد . وى مىگويد : « براى جاودانگى ثواب و عقاب دليل عقلى در دست نيست . منبع شناخت آن تنها وحى است » « 3 » . خدا آزاد و مختار است كه كيفر و عقاب را از كسى بردارد ، همان گونه كه هر بستانكارى حقّ چشم پوشيدن از طلب خود را دارد .\r\n« تنها كافران مخلّد در آتشند . گفتهء مرتضى چنين است :\r\nعقاب و عذاب كفّار ، به اجماع عام ، حتمى است . كيفر مرتكبان گناهان كبيره از ميان اهل نماز قطعى نيست ، به دليلى كه بخشيده شدن آنان را روا\r\n\r\n\r\n","description":"","footnote":"\r\n- را تأليف كرده است . ولى از جمل معلوم نمىشود كه منصرف شدن ( صرفه ) مردمان از رقابت با قرآن تنها توضيح او بوده است . مىگويد : « خواه قرآن ، فعلى از خدا براى نشان دادن راستى ادعاى محمد ( ص ) و بنابراين معجزهء او باشد ، يا خدا مردمان را از آوردن مثل قرآن ناتوان كرده باشد ، در هر يك از دو صورت نشانه‌اى براى اثبات پيغمبرى است . ما حقيقت اين امر را در كتاب الصرف به تفصيل مورد بحث و تحقيق قرار داده‌ايم » . بومان  ( J . Bouman )  ص 23 ، از قول مرتضى گفته است كه پاره‌هاى قرآن ، با بهترين تأليف بشرى ، تفاوت بسيار چشمگير ندارد . ولى فقره‌اى كه بومان به آن اشاره كرده ( نسخهء برلن ، پترمان ، 40 ، برك 4 ب ) چنان نمىنمايد كه نوشتهء سيد مرتضى بوده باشد .\r\n( 1 ) - اوائل ، ص 31 ؛ « العكبريه » ، ص 34 ؛ پيشتر ، ص 21 - 115 .\r\n( 2 ) - المغنى ، شانزدهم ، 318 .\r\n( 3 ) - جمل ، ص 37 .\r\n","page_name":" 511 ","page_number":527},
  {"content":"\r\n\r\nمىداند ، و برهان قطعى مبنى بر اينكه عذاب مىبينند وجود ندارد » « 1 » .\r\nمؤمنان بزهكار سرانجام بخشوده خواهند شد . گفتهء سيّد مرتضى در اين باره چنين است :\r\n« هر كس كه مستحقّ ثوابى باشد هميشه اين ثواب به او داده خواهد شد . هر كس كه مستحقّ ثواب و عقاب هر دو باشد و خود را در عرصهء محشر معرّفى كند ، ناگزير مورد عفو الهى قرار خواهد گرفت ، خواه بىواسطه باشد ، و خواه پيامبر به شفاعت دربارهء او برخيزد - چه او [ حقّ 
  ] شفيع شدن دارد كه البتّه براى برداشتن عذاب است . او براى افزايش نفع ، چنان كه معتزليان اعتقاد دارند ، شفاعت نمىكند ، چه آن [ منطقا 
  ] به اين نتيجه مىرسد كه براى خود پيغمبر هم شفيعانى وجود دارد . . . و اگر ( نعوذ باللّه ! ) گناهكار از اين شفاعت محروم شود ، عذابى كه سزاوار آن است مىرسد و سپس به نعيم ابدى بازمىگردد ، بر خلاف نظر معتزله كه به مسئلهء احباط معتقدند » « 2 » .\r\nسيّد مرتضى در اينجا يا در كتاب جمل العلم و العمل خود از وظيفهء شفاعت امامان چيزى نمىگويد ، بلكه تنها از شفاعت پيغمبران بحث مىكند « 3 » . برهان وى متوجّه بر ضدّ انكار معتزليان است نسبت به اين امر كه هيچ شفاعتى بتواند سبب بخشيده شدن ارتكاب گناه كبيره شود « 4 » .\r\nبر خلاف مذهب معتزله ، سيّد مرتضى بر آن است كه گناه كبيره مايهء نابودى و احباط پاداشى نمىشود كه يك مؤمن براى طاعت خويش استحقاق آن را پيدا كرده\r\n\r\n\r\n","description":"","footnote":"\r\n( 1 ) - همان كتاب ، ص 38 .\r\n( 2 ) - « اصول » ، ص 82 - 81 .\r\n( 3 ) - جمل ، ص 39 ، جايى است كه منظما بايد در آنجا مورد بحث واقع شود .\r\n( 4 ) - براى آگاهى يافتن از نظر معتزله رجوع كنيد به عبد الجبار ، شرح ، ص 89 - 688 بيشتر ، ص 40 - 338 .\r\n","page_name":" 512 ","page_number":528},
  {"content":"\r\n\r\nبوده است . پاداش همهء كارهاى نيك بايد داده شود ، و بنابراين پس از آنكه كسى ايمان پيدا كرد ، مطمئن است كه با همين ايمان از دنيا خواهد رفت . گفتهء وى چنين است :\r\n« چون اعتقاد به احباط باطل است ، هر كس كه از درون مؤمن است با ايمان از دنيا خواهد رفت . چه اگر چنين نباشد ، امكان آن وجود نخواهد داشت تا به پاداشى كه حقّ دريافت آن را پيدا كرده است دسترس پيدا كند » « 1 » .\r\nاين همان آموزه‌اى است كه مفيد نيز داشته است « 2 » .\r\nنتيجهء انكار آموزهء معتزله در مسئلهء احباط آن است كه مرتكب گناه كبيره مؤمن باقى مىماند . سيّد مرتضى مىگويد :\r\n« هر كس كه ايمان را با گناه كبيره ( فسق ) بياميزد ، به سبب ايمانش مؤمن ناميده مىشود [ يسمى به جاى تسمى 
  ] ، و به سبب فسقش فاسق ، چه اشتقاق لفظى اين كلمات مقتضى همين است . و [ حتّى 
  ] اگر كلمهء « مؤمن » به معنى سزاوار پاداش و ستايش گرفته شود كه بعضى چنين مدّعى شده‌اند ، بازهم بايد به نام مؤمن خوانده شود ، چه ما بر آنيم كه وى مستحقّ پاداش و ستايش است ، در عين آنكه استحقاق كيفر نيز دارد « 3 » » .\r\nشيخ مفيد نيز همين نظر را دارد « 4 » .\r\n\r\nامر به معروف و نهى از منكر\r\nسيّد مرتضى دربارهء وظيفهء مؤمن براى اجراى شريعت چنين گفته است :\r\n« امر به معروف به دو گونهء واجب و مستحب تقسيم شده است . امر كردن\r\n\r\n\r\n","description":"","footnote":"\r\n( 1 ) - جمل ، ص 39 .\r\n( 2 ) - اوائل ، ص 58 ، نقل‌شدهء در ص 318 پيش از اين .\r\n( 3 ) - جمل ، ص 39 .\r\n( 4 ) - اوائل ، ص 60 ، نقل‌شدهء پيش از اين در ص 314 .\r\n","page_name":" 513 ","page_number":529},
  {"content":"\r\n\r\nبه آنچه واجب است واجب است ، و به آنچه مستحبّ است مستحب .\r\nنهى كردن از منكر همه الزامى و واجب ولى مشروط است . چه بد بدان صورت كه خوب تقسيم شده تقسيم نشده است . و نيز دليلى عقلى براى الزامى و واجب بودن نهى از منكر ، جز در مورد جلوگيرى از زيان و مضرّت ، وجود ندارد . منشأ واجب بودن آن انحصارا وحى است .\r\nشرايط لازم براى نهى از منكر اينها است : دانستن اينكه هر چه نهى مىشود بد است ، و اينكه امكان نهى كردن از آن به صورتى مؤثّر وجود دارد ، و اينكه بيم از دست دادن جان يا چيزى از گونهء آن نباشد ، و اينكه نهى كردن از بد به نتيجهء بد نينجامد » « 1 » .\r\nمذهب ابو هاشم و عبد الجبّار نيز اصولا همين است . ابو على تنها از اين جهت اختلاف داشت كه به اعتقاد وى تكليف نهى كردن از منكر به عقل قابل شناختن است « 2 » . شيخ مفيد بر آن بود كه تكليف امر به معروف و نهى از منكر بر عهدهء اجتماع و مجموع امّت است نه بر عهدهء فرد و بايد در اختيار صاحبان قدرت در اجتماع باشد « 3 » .\r\nسيّد مرتضى ، همچون شيخ مفيد ، غيبت امام غايب را لازم مىداند ، به دليل خطرى كه براى زندگى او وجود داشته و هنوز وجود دارد . به گفتهء وى : « در درازى عمر امام غايب به صورت بيرون از متعارف هيچ اشكالى وجود ندارد ، چه دربارهء امامان روا است كه جريان متعارفى امور تغيير داده شود « 4 » » . ولى مرتضى در آن قسمت از آثارش كه مورد مطالعه قرار گرفته ، به اين مطلب كه از امامان معجزاتى صادر شده باشد اشاره نكرده است .\r\n\r\n\r\n","description":"","footnote":"\r\n( 1 ) - جمل ، ص 39 .\r\n( 2 ) - عبد الجبار ، شرح ، ص 742 - 741 .\r\n( 3 ) - اوائل ، ص 98 ، نقل‌شدهء پيش از اين در ص 370 .\r\n( 4 ) - جمل ، ص 45 . براى آگاهى يافتن از دفاع مفيد از غيبت رجوع كنيد به پيش از اين ، ص 76 - 170 .\r\n","page_name":" 514 ","page_number":530},
  {"content":"\r\n\r\n\r\nآخرتشناسى\r\nدربارهء حوادث پس از مرگ ، سيّد مرتضى به اختصار چنين گفته است : « هر كس بايد به عذاب قبر و پايان يافتن دنيا و بازگشت براى حساب پس دادن و ميزان و صراط و بهشت و دوزخ ايمان داشته باشد » « 1 » .\r\nاعتقاد وى آن است كه تكليف شخص با مرگ وى پايان مىپذيرد . به گفتهء وى كسانى كه به بهشت درمىآيند به هيچ تكليفى مكلّف نيستند ، چه در آن صورت خوشى و شادى ايشان آشفته و منغّص خواهد شد « 2 » . دوزخيان نيز تكليفى ندارند ، و سيّد مرتضى در تأييد گفتهء خود اشاره به اجماع امّت مىكند كه بنا بر آن از اين لحاظ ميان بهشتيان و دوزخيان تفاوتى نيست « 3 » . مفيد نيز گفته است كه ساكنان فردوس تكليفى ندارند ، چه تكليف به معنى مجبور بودن به انجام دادن امرى است كه همچون بارى بر طبع آدمى سنگينى مىكند و عمل كردن به آن دشوارى دارد . به گفتهء وى ، ساكنان دوزخ آن اندازه درد و رنج و دشوارى دارند كه بيش از آنچه تصوّر شود از دشوارى انجام دادن پاره‌اى از تكاليف سنگينتر و بزرگتر است « 4 » .\r\nآيا مردمان در زندگى ديگر خود اعمال خويش را انتخاب مىكنند ؟ مرتضى و مفيد هر دو بر آنند كه چنين خواهند كرد « 5 » . سيّد مرتضى در عين آنكه نظر ابو الهذيل علّاف را مبنى بر اينكه آنان در انجام دادن اعمال خود مجبور ( مضطر ) هستند رد مىكند ، و مىگويد كه ناگزير ( يلجئون ) به پرهيز كردن از كارهاى بدند « 6 » . و اين مخالف با چيزى مىنمايد كه اندكى پيشتر گفته بود و به همين جهت اعتراضى را طرح مىكند و به آن چنين پاسخ مىدهد :\r\n\r\n\r\n","description":"","footnote":"\r\n( 1 ) - « اصول » ، ص 82 .\r\n( 2 ) - المرتضى ، « احكام اهل الآخرة » ، رسائل الشريف المرتضى ، ص 41 .\r\n( 3 ) - همان كتاب ، ص 42 - 41 .\r\n( 4 ) - اوائل ، ص 67 ؛ رجوع كنيد به پيش از اين ، ص 94 - 93 .\r\n( 5 ) - همان جا ؛ المرتضى ، « احكام » ، ص 48 .\r\n( 6 ) - همان كتاب ، ص 49 .\r\n","page_name":" 515 ","page_number":531},
  {"content":"\r\n\r\n« اگر بگويى كه آنان مجبور به خوددارى از كار بد هستند ، اين نظر را كه آنان از جهتى انتخاب كنندهء اعمال خويش هستند سست مىكند .\r\nما مىگوييم : آنان تنها به آن مجبور هستند كه كار بد نكنند . اجبار تنها منحصر به كارى است كه نبايد بكنند . و امّا در مورد آنچه بايد بكنند ، اختيار با خودشان است كه عملى را بر عمل ديگر ترجيح دهند و از حالى به حال ديگر درآيند ، به شرط آنكه در اعمال ايشان هيچ شرّ و بدى وجود نداشته باشد . غير ممكن نيست كه شخص از لحاظى مجبور و از لحاظى ديگر مختار باشد ، چه شخصى كه يك جانور وحشى او را ناگزير از ترك كردن جاى خود مىكند ، در ميان جهتها و راههاى مختلف ممكن يكى را انتخاب مىكند [ و از آن راه مىگريزد 
  ] .\r\nانتخاب و اختيار حتمى است ، حتّى اگر از جهتى مجبور باشد . و از آن چنين نتيجه نمىشود كه آنان [ يعنى بهشتيان 
  ] از اينكه نمىتوانند كار بد كنند غمگين مىشوند و از اين جهت رنج مىبرند . چه آنان به سبب كامل بودن وسايل خوشى نيازى به كار بد كردن ندارند و بنابراين خوددارى از كارهاى بد به هيچ وجه مايهء اندوه و ملال ايشان نخواهد شد » « 1 » .\r\nاين گونه تمايز قائل شدن ميان اجبار براى نكردن كارى و اختيار براى كردن كارى ديگر ، و نيز توصيف اجبار به عنوان پناه بردن تا حدّى ارادى به يك شرّ كوچكتر ، كه هر چند با حالت تكليف ناسازگار است با وجود اين عملى اختيارى است ، در المغنى نيز ديده مىشود ، كه عبد الجبّار در آنجا به توضيح مفهوم الجاء « 2 » در نظر ابو هاشم پرداخته است .\r\n\r\n\r\n","description":"","footnote":"\r\n( 1 ) - همان كتاب ، ص 49 - 48 .\r\n( 2 ) - المغنى ، يازدهم ، 98 - 397 . ولى عبد الجبار در اينجا دو نوع اجبار تشخيص مىدهد ، كه يكى از آنها را مىتوان به اميد رسيدن به پاداشى بزرگ تحمل كرد در صورتى كه ديگرى چنين نيست . نمونه‌اى از گونهء دوم وضع اهل بهشت است كه مجبور به آرزو نكردن بد هستند ، چه مىدانند كه اگر همچنين چيزى را آرزو كنند خدا آنان را از عملى كردن آن بازخواهدداشت . اين مردم ، با وجود اين خود اختيار كنندهء كارهايى هستند كه مىكنند . و مثالى از گونهء اول گريختن از برابر يك جانور وحشى است . يك مرد شجاع ممكن است در مقابل وعدهء دست يافتن به پاداشى بزرگ وادار به توقف شود .\r\n","page_name":" 516 ","page_number":532},
  {"content":"\r\n\r\nاز سوى ديگر ، شيخ مفيد به شدّت مخالف اين نظر است كه مردمان در زندگى ديگر مجبور به آن باشند كه كار بد نكنند . وى مىگويد كه از اين بابت با بغداديان در مخالفت با جبّائى و پسرش اتّفاق كلمه دارد « 1 » . مفيد در دنبالهء سخن خود مىگويد كه اهل دوزخ عملا كار بد مىكنند . به حسرت و تأسف مىگويند :  « يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ  - كاش بازمىگشتيم و آيات پروردگارمان را دروغ نمىشمرديم و از مؤمنان مىشديم ! » [ قرآن ، انعام : 27 
  ] ، و خدا به آنان مىگويد كه دروغ مىگويند  « وَ لَوْ رُدُّوا لَعادُوا لِما نُهُوا  - و اگر بازگردانده شوند به آنچه از آن نهى شده‌اند بازخواهندگشت » [ انعام : 28 
  ] . مفيد مىگويد كه در اين باره وى همراه با بغداديان و مخالف بصريان است « 2 » .\r\n\r\nبداء\r\nسيّد مرتضى دو راه حلّ كاملا متفاوت براى مسئلهء بداء پيشنهاد كرده است .\r\nدر كتاب الشافى فى الامامة ، در ضمن استدلال كردن بر ضدّ معتزله چنين گفته است :\r\n« و اما در مسئلهء بداء ، اعتقاد هشام [ بن الحكم 
  ] و اغلب شيعيان همان مذهب و آموزهء معتزله در مسئلهء نسخ است . تنها در ناميدن آن به نام بداء ، به سبب حديثى كه روايت كرده‌اند ، با يكديگر اختلاف داشتند » « 3 » .\r\nاين همان جوابى است كه شيخ مفيد داده و با گسترش دادن به تعريف كلمهء بداء گفته بود كه بداء تعبير بىزيانى براى نسخ است كه همهء مسلمانان آن را قبول دارند « 4 » .\r\nولى مرتضى در جايى ديگر كه به دفاع از مفهوم نسخ در مقابل جهودان پرداخته\r\n\r\n\r\n","description":"","footnote":"\r\n( 1 ) - اوائل ، ص 67 .\r\n( 2 ) - اوائل ، ص 69 - 68 .\r\n( 3 ) - المرتضى ، الشافى فى الامامة ( تهران ، چاپ سنگى ، 1391 هجرى قمرى ) ، ص 13 .\r\n( 4 ) - اوائل ، ص 54 - 53 ، نقل‌شدهء پيش از اين در ص 45 - 444 .\r\n","page_name":" 517 ","page_number":533},
  {"content":"\r\n\r\nاست كه مىگفتند نسخ حكم شريعت بدان معنى است كه خدا رأى و انديشهء خود را عوض كرده است ، تعريفى براى بداء آورده كه آن را كاملا از نسخ متمايز مىسازد . بنابراين تعريف ، بداء به معنى تغيير رأى واقعى خدا است كه به صورت ضمنى منكر امكان آن است . مىگويد :\r\n« نسخ در فقه بالضّروره مستلزم تغيير رأى ( بداء ) نيست كه جهودان مدّعى آنند ، چه بداء مشروط به سه شرط است : [ 1 
  ] آنچه امر به انجام دادن آن شده مشابه آن باشد كه نهى شده است ، [ 2 
  ] اينكه تشريفات و زمان همان باشد كه بود ، [ 3 
  ] آنكه شخصى كه تكليف بر او تحميل شده همان شخص باشد .\r\nوقتى همهء اين شرايط وجود پيدا كند ، بداء صورت تحقّق پيدا كرده است .\r\nولى نسخ با آن تفاوت دارد ، چه فعلى كه به انجام دادن آن حكم صادر شده جز فعلى است كه نهى شده است . پس مراعات روز شنبه كه در زمان حضرت موسى امر به آن شده بود ، چيزى جز آن چيزى است كه نهى آن در زمان پيغمبر ما شامل آن مىشد . و چون اين دو فعل با يكديگر متفاوتند ، شرط لازم براى بداء تمام نبوده است » « 1 » .\r\nاين آخرين مرحله در تكامل مفهومى بود كه مدّتهاى دراز با انديشهء امامت پيوستگى داشت . مفيد و بيش از او ابن بابويه چنان احساس مىكردند كه دفاع از كلمهء بداء واجب و ضرورى است ، و لو اينكه آن را از معنى نخستين آن دور كنند . سيّد مرتضى در دومين راه حلّ خود ، انديشه و كلمه هر دو را رد كرده است .\r\n\r\nنتيجه\r\nبر شمردن اختلافات ميان مفيد و مرتضى كه در اين فصل صورت گرفت « 2 » ، نبايد\r\n\r\n\r\n","description":"","footnote":"\r\n( 1 ) - « مجموعه » ، ص 83 - 82 .\r\n( 2 ) - قطب الدين ابو الحسين سعيد بن هبة اللّه راوندى ( متوفى در 853 / 1177 ) كه دشمنانه به خرده‌گيرى از علم كلام پرداخته ، به 95 مورد اختلاف ميان مفيد و مرتضى اشاره كرده و گفته است كه اگر مىخواست مىتوانست از اين هم پيشتر برود . رجوع كنيد به اقبال ، ص 77 .\r\n","page_name":" 518 ","page_number":534},
  {"content":"\r\n\r\nمايهء آن شود كه توافق اساسى موجود ميان آن دو در تاريكى قرار گيرد . هر دو در مسائل مربوط به يگانگى و عدل خدا پيرو انديشهء معتزله‌اند ، و هر دو آشكارا در مسائل وابستهء به امامت و وضع شخص مرتكب گناه كبيره در اين دنيا و سرنوشت او در جهان ديگر با معتزله مخالفند .\r\nمطالعه‌اى در اختلافات ميان اين دو متكلّم دربارهء بعضى از جزئيّات مسئلهء توحيد و عدل نشان مىدهد كه هر يك از آنان با يكى از دو مذهب معتزلى توافق داشته است :\r\nمفيد با مكتب بغداد و مرتضى با مكتب بصره . عدم توافق مهمّ ايشان به مسئلهء مقام عقل مربوط مىشود . مفيد از عقل تنها براى دفاع از آموزه‌هاى حديثى بهره‌بردارى مىكند ، در صورتى كه عقل در نظر مرتضى نقطهء عزيمت ضرورى براى تأسيس علم كلام است .\r\nولى سيّد مرتضى ، با تأكيد بر مسئلهء نيازمندى به يك امام معصوم در هر عصر ، و با انكار آموزهء منزلتى ميان دو منزلت دربارهء مرتكب گناه كبيره و انكار وعيد ، به صورتى استوار در اردوگاه اماميّه باقى مانده است .\r\n\r\n","description":"","footnote":"","page_name":" 519 ","page_number":535},
  {"content":"\r\n . \r\n","description":"","footnote":"","page_name":" 520 ","page_number":536},
  {"content":"\r\n\r\n\r\nنتيجه\r\nشيخ مفيد در داخل جامعهء خود وارث ميراثى مضاعف بود : يكى ميراث متكلّمان امامى نخستين - مخصوصا نوبختيان - كه از اواخر قرن سوم هجرى با انديشهء معتزلى در تماس بودند ، و ديگرى اصحاب حديث مكتب قم كه ابن بابويه قمّى نمايندهء آنان بود .\r\nنوبختيان از چند لحاظ بيش از مفيد و هر متكلّم امامى متأخّرتر به مكتب اعتزال نزديك بودند « 1 » . ولى مهمترين نفوذ و تأثير معتزلى بر شيخ مفيد ظاهرا نه از طرف نوبختيان ، بلكه از مطالعات مستقيم خود وى در نوشته‌هاى ابو القاسم بلخى ، متكلّم سازمان دهندهء مكتب بغداد صورت گرفته بود .\r\nتركيبى كه مفيد از انديشه‌هاى معتزلى بغداد و فكر حديثى امامى فراهم آورد ، هم روش و هم محتواى علم كلام او را فرا مىگرفت .\r\nدر معارضهء با حديثىگرى ابن بابويه ، مفيد حقّ علم كلام مىدانست كه از دلايل عقلى براى دفاع از تعليمات پيغمبر ( ص ) و امامان ( ع ) استفاده كند . با آنكه مفيد منكر صحّت و اعتبار ايمان و اعتقادى بود كه تنها بر پايهء تقليد محض بنا شده باشد ، همچون ابن بابويه بر اين عقيده بود كه وحى براى دست يافتن به شناخت خدا و اصول اساسى اخلاق ضرورت مطلق دارد . آنچه براى سيّد مرتضى ، شاگرد شيخ مفيد ، باقى ماند ، اين بود كه نقش عقل را افزايش دهد و به مقامى برساند كه در نزد معتزله داشت ، يعنى عنوان وسيلهء لازم و كافى براى استقرار بخشيدن به اصول دين پيدا كند . بدين ترتيب\r\n\r\n\r\n","description":"","footnote":"\r\n( 1 ) - رجوع كنيد به پيش از اين ، ص 32 .\r\n","page_name":" 521 ","page_number":537},
  {"content":"\r\n\r\nبايد گفت كه از لحاظ روش كلامى ، شيخ مفيد وضعى در ميان وضع محدّثان امامى و ايستار معتزليان كه سيّد مرتضى آن را پذيرفته بود ، داشته است .\r\nاز لحاظ محتوى علم كلام ، شيخ مفيد با نگرشهاى معتزله دربارهء توحيد و عدل خدا توافق داشت ، ولى بر اين عقيده بود كه اعتقاد به امامت از اهمّيّت خاص برخوردار است . بنابراين مرتكب گناه كبيره ، تا زمانى كه معترف به حقّانيّت دوازده امام از خاندان پيغمبر باشد ، هنوز مؤمن است ، و در جهان ديگر با شفاعت پيامبر و امامان از مخلّد بودن در عذاب دوزخ رهايى خواهد يافت . شيخ مفيد از اين جهت نظر معتزله را كه براى چنين گناهكاران معتقد به منزلتى ميان دو منزلت بودند ، و همچنين نظر ايشان را دربارهء وعيد ، رد مىكرد . خطّ مرزى در محتوى كلامى ميان اماميّه و معتزله در همان جا باقى ماند كه شيخ مفيد رسم كرده بود .\r\nبا اين همه در داخل پهنهء نفوذ معتزله ، آن گونه از افكار معتزلى عموما در علم كلام امامى پذيرفته شد كه پس از شاگرد و جانشين وى سيّد مرتضى پذيرفته شده بود . چه مفيد و جانشينش از مكاتب فكرى مختلف معتزله الهام گرفته بودند . مفيد همراه با بغداديان منكر به كار بردن صفاتى در حق خدا بود كه از آنها در سمع ( وحى ) سخن نرفته است .\r\nنظريّهء « اصول » ابو هاشم طرد شد . خدا به همان صورت اراده نمىكند و نمىخواهد كه انسان مىخواهد و اراده مىكند . عزّت و جلالت و كرم خدا و نه عدل او است كه به مصلحت و صلاح آدمى نظر دارد . سيّد مرتضى و بصريان با همهء اين نظرها مخالف بودند .\r\nبه صورت عام دو اختلاف كلّى ميان مكاتب اعتزال بغداد و بصره وجود دارد .\r\nبغداديان براى عقل به نقشى كوچكتر از بصريان معتقد بودند ؛ و بغداديان رابطهء ميان انسان و خدا را بيش از آنكه بر پايهء عدل متّكى بدانند بر پايهء لطف مىدانستند . شيخ مفيد كه به بغداديان نزديكتر از سيّد مرتضى بود ، بيش از وى به اصحاب حديث امامى تمايل داشت .\r\nدر عين حال نهضتى در جهت ديگر در داخل خود انديشهء امامى صورت مىگرفت .\r\nاگر از غلوها و مبالغه‌هاى غير عادى صرف نظر كنيم ، چنان مىنمايد كه ايستار فوق طبيعى\r\n\r\n","description":"","footnote":"","page_name":" 522 ","page_number":538},
  {"content":"\r\n\r\nكه اماميان براى امامان قائل بودند ، در قرن چهارم پيوسته رو به رشد بود . مثلا ، در صورتى كه نوبختيان منكر معجزه براى امامان بودند و نيز اين مسأله را انكار مىكردند كه اجساد آنان پس از مرگ به بهشت منتقل مىشود ، شيخ مفيد به اين هر دو امر اعتقاد داشت . و در صورتى كه ابن بابويه همراه با اصحاب حديث مكتب قم سهو كردن پيغمبر - و به طريق اولى امامان - را در نماز و امور عبادتى روا مىدانست ، شيخ مفيد آنان را براى داشتن چنين اعتقادى نكوهش مىكرد .\r\nهنگامى كه تاريخ كامل علم كلام امامى نوشته شود ، سرگذشت يك رشد و بالشى خواهد شد كه در گفتگوها و تماسهاى متوالى با سخنان گوناگونى برخاستهء از درون و بيرون جامعهء تشيّع صورت گرفته بوده است . در لحظهء كوتاهى از تكامل آن ، كلام امامى به شدّت تحت تأثير و نفوذ انديشهء اعتزال بغدادى قرار داشت . و اين در مدّت چند سال معدودى بود كه ابو عبد اللّه محمّد بن نعمان ملقب به شيخ مفيد رهبرى انديشهء اماميّه را داشت .\r\n\r\n","description":"","footnote":"","page_name":" 523 ","page_number":539},
  {"content":"\r\n . \r\n","description":"","footnote":"","page_name":" 524 ","page_number":540},
  {"content":"\r\n . \r\n","description":"","footnote":"","page_name":" 525 ","page_number":541},
  {"content":"\r\n . \r\n","description":"","footnote":"","page_name":" 526 ","page_number":542},
  {"content":"\r\n . \r\n","description":"","footnote":"","page_name":" 527 ","page_number":543},
  {"content":"\r\n . \r\n","description":"","footnote":"","page_name":" 528 ","page_number":544},
  {"content":"\r\n . \r\n","description":"","footnote":"","page_name":" 529 ","page_number":545},
  {"content":"\r\n . \r\n","description":"","footnote":"","page_name":" 530 ","page_number":546},
  {"content":"\r\n . \r\n","description":"","footnote":"","page_name":" 531 ","page_number":547},
  {"content":"\r\n . \r\n","description":"","footnote":"","page_name":" 532 ","page_number":548},
  {"content":"\r\n . \r\n","description":"","footnote":"","page_name":" 533 ","page_number":549},
  {"content":"\r\n . \r\n","description":"","footnote":"","page_name":" 534 ","page_number":550},
  {"content":"\r\n . \r\n","description":"","footnote":"","page_name":" 535 ","page_number":551},
  {"content":"\r\n . \r\n","description":"","footnote":"","page_name":" 536 ","page_number":552},
  {"content":"\r\n . \r\n","description":"","footnote":"","page_name":" 537 ","page_number":553},
  {"content":"\r\n . \r\n","description":"","footnote":"","page_name":" 538 ","page_number":554},
  {"content":"\r\n . \r\n","description":"","footnote":"","page_name":" 539 ","page_number":555},
  {"content":"\r\n . \r\n","description":"","footnote":"","page_name":" 540 ","page_number":556},
  {"content":"\r\n . \r\n","description":"","footnote":"","page_name":" 541 ","page_number":557},
  {"content":"\r\n . \r\n","description":"","footnote":"","page_name":" 542 ","page_number":558},
  {"content":"\r\n . \r\n","description":"","footnote":"","page_name":" 543 ","page_number":559},
  {"content":"\r\n . \r\n","description":"","footnote":"","page_name":" 544 ","page_number":560},
  {"content":"\r\n . \r\n","description":"","footnote":"","page_name":" 545 ","page_number":561},
  {"content":"\r\n . \r\n","description":"","footnote":"","page_name":" 546 ","page_number":562},
  {"content":"\r\n . \r\n","description":"","footnote":"","page_name":" 547 ","page_number":563},
  {"content":"\r\n . \r\n","description":"","footnote":"","page_name":" 548 ","page_number":564},
  {"content":"\r\n\r\n\r\nفهرستها\r\n( اعداد با حروف سياه اشاره به جاهاى مهم است )\r\n\r\n1 - اشخاص\r\nآدم : 182 ، 435 ، 459 ، 480 ، 483 .\r\nآغا بزرگ طهرانى : 60 - 34 .\r\nآلار ، م . : 45 ، 181 ، 183 .\r\nآل بحر العلوم ، محمّد صادق : 51 .\r\nآن دره ، ت : 135 .\r\nابراهيم ، حضرت : 424 ، 443 ، 460 .\r\nابراهيم بن محمّد ( ص ) : 463 .\r\nابراهيم بن وليد خليفه : 166 .\r\nابن ابى الحديد : 190 .\r\nابن ابى الطّىّ : 11 .\r\nابن اثير ، 23 ، 27 ، 28 .\r\nابن اخشيد ، ابو بكر : 8 ، 44 ، 50 ، 160 ، 222 .\r\nابن بابويه قمّى ( شيخ صدوق ) : 6 - 4 ، 18 ، 30 ، 31 ، 43 - 39 ، 61 ، 88 ، 111 ، 134 ، 138 ، 144 ، 153 ، 156 ، 200 ، 316 ، 368 ، 382 ، 406 - 402 ، 411 ، 417 - 487 ، 518 ، 523 .\r\nابن الباقلّانى : رجوع شود به باقلانى .\r\nابن بطّة : 136 .\r\nابن تيميّة : 3 ، 4 .\r\nابن جنيد اسكافى : 47 ، 59 ، 239 ، 368 ، 403 ، 405 ، 407 ، 411 .\r\nابن جوزى : 18 ، 26 - 24 .\r\nابن حزم : 216 ، 318 ، 479 .\r\nابن حمّامى : 41 .\r\n\r\n","description":"","footnote":"","page_name":" 549 ","page_number":565},
  {"content":"\r\n\r\nابن خلدون : 10 .\r\nابن خلّكان : 25 ، 42 .\r\nابن ديصان : 430 .\r\nابن راوندى : 295 ، 300 ، 360 ، 438 .\r\nابن رشيد : 44 .\r\nابن سعد : 471 .\r\nابن سهلان : 28 .\r\nابن شبيب : 326 ، 334 ، 337 .\r\nابن شهراشوب : 16 - 14 ، 60 - 33 .\r\nابن عبّاد ، صاحب : 9 ، 18 ، 59 ، 463 .\r\nابن قتيبة : 46 .\r\nابن قولويه ، ابو جعفر : 16 ، 47 .\r\nابن كثير : 18 ، 25 .\r\nابن كلّاب : 45 ، 185 .\r\nابن متّويه : 9 .\r\nابن المرتضى : 26 ، 40 ، 84 ، 86 ، 188 ، 252 ، 275 ، 279 ، 284 ، 303 ، 326 ، 495 .\r\nابن مسعود : 25 ، 129 ، 130 ، 134 .\r\nابن نباتة : 41 .\r\nابن نديم : 11 ، 14 ، 30 ، 46 ، 60 ، 28 - 126 .\r\nابن واقد السّنّى : 41 .\r\nابو اسحاق بن عيّاش : 8 .\r\nابو بكر ( خليفه ) : 13 ، 23 ، 45 ، 48 .\r\nابو بكر بن دقّاق : 21 .\r\nابو جارود : 56 .\r\nابو جعفر خراسانى : 41 .\r\nابو جعفر قمّى : 42 ، 473 .\r\nابو جعفر لينى : 42 .\r\nابو حامد اسفرايينى : 26 - 24 ، 98 .\r\nابو الحسن حصنى : 42 .\r\nابو الحسين اسدى : 443 .\r\nابو الحسين بصرى : 265 ، 301 ، 397 ، 400 ، 401 .\r\nابو الحسين صالحى : 263 ، 264 .\r\nابو حنيفة : 50 ، 57 ، 401 .\r\nابو رشيد نيشابورى : 219 ، 252 ، 59 - 255 ، 266 ، 273 ، 277 ، 281 ، 285 ، 287 ، 292 ، 303 .\r\n\r\n","description":"","footnote":"","page_name":" 550 ","page_number":566},
  {"content":"\r\n\r\nابو طالب : 31 ، 139 .\r\nابو طاهر بن ناصر الدّوله : 46 .\r\nابو عبد اللّه بصرى : 7 ، 8 ، 12 ، 45 ، 59 .\r\nابو العلاء بن تاج الملك : 57 .\r\nابو على عبد الوهّاب جبّائى : 17 ، 30 ، 46 ، 52 ، 60 ، 104 ، 124 ، 184 ، 187 ، 188 ، 205 ، 210 ، 211 ، 212 ، 218 ، 231 - 228 ، 36 - 233 ، 247 ، 61 - 256 ، 265 ، 269 ، 81 - 278 ، 285 ، 289 ، 295 ، 302 ، 310 ، 353 ، 371 ، 495 ، 508 ، 517 .\r\nابو اللّيث الاوانى : 42 ، 89 .\r\nابو محمّد العمانى : 21 .\r\nابو محمّد نوبندجانى : 41 .\r\nابو هاشم عبد السّلام جبّائى : 7 ، 75 ، 124 ، 159 ، 91 - 183 ، 205 ، 12 - 209 ، 31 - 228 ، 247 ، 248 ، 252 ، 60 - 256 ، 273 ، 81 - 277 ، 285 ، 95 - 291 ، 302 ، 303 ، 310 ، 336 ، 343 ، 346 ، 352 ، 353 ، 364 ، 366 ، 371 ، 401 ، 434 ، 496 ، 506 ، 514 ، 516 ، 517 ، 522 .\r\nابو الهذيل علّاف : 98 ، 108 ، 184 ، 219 ، 234 ، 261 ، 269 ، 275 ، 279 ، 294 ، 310 ، 340 ، 515 .\r\nابو ياسر : 12 .\r\nابو يعلى محمّد الجعفرى : 61 .\r\nابو يعلى حمزة الحسنى : 127 .\r\nابىّ بن كعب : 129 ، 510 .\r\nاشعرى ، ابو الحسن : 4 ، 69 ، 85 ، 87 ، 97 ، 104 ، 108 ، 118 ، 136 ، 147 ، 150 ، 180 ، 181 ، 185 ، 204 - 201 ، 208 ، 214 ، 222 ، 224 ، 237 ، 238 ، 241 ، 253 ، 64 - 261 ، 267 ، 269 ، 279 ، 284 ، 288 ، 289 ، 294 ، 301 - 298 ، 303 ، 310 ، 315 ، 319 ، 332 ، 357 ، 371 ، 378 ،\r\n\r\n","description":"","footnote":"","page_name":" 551 ","page_number":567},
  {"content":"\r\n\r\n428 ، 439 ، 440 ، 449 ، 455 ، 457 ، 463 .\r\nاصفهانى ، محمّد بن عبد اللّه : 267 .\r\nاصطخرى ، على : 23 .\r\nاصمّ ، ابو بكر : 60 ، 371 .\r\nاقبال ، عبّاس : 1 ، 30 ، 33 ، 154 ، 518 .\r\nاكلوند ، ر . : 33 .\r\nاليش ، جى : 133 .\r\nامام دوازدهم ( القائم ، المهدى ) : 5 ، 14 ، 28 ، 43 ، 51 ، 57 ، 73 - 71 ، 128 ، 130 ، 140 ، 147 ، 75 - 169 ، 319 ، 326 ، 356 ، 77 - 372 ، 391 ، 410 ، 418 ، 421 .\r\nامير ابو عبد اللّه : 43 ، 46 .\r\nامين ، سيد محسن : 367 .\r\nاهريمن : 430 .\r\nايزوتسو ، ت . : 364 .\r\nب باربيه دومنار ، م . : 331 .\r\nباقلانى : 19 ، 55 ، 119 ، 182 ، 183 ، 261 ، 287 .\r\nباهلى ، ابو عمر : 7 .\r\nبخارى : 479 .\r\nبرديصان : 299 .\r\nبرقعى : 43 .\r\nبرنار ، م . : 382 .\r\nبروكلمان ، ك . : 12 ، 492 .\r\nبرونشويگ ، ر ، : 79 ، 367 ، 378 ، 380 ، 387 .\r\nبشر بن المعتمر : 7 ، 108 ، 111 ، 198 ، 224 ، 227 .\r\nبغدادى ، عبد القاهر : 99 ، 118 ، 156 ، 196 ، 264 ، 352 ، 396 ، 436 .\r\nبلخى ، ابو القاسم ( كعبى ) : 7 ، 31 ، 59 ، 81 ، 84 ، 95 - 92 ، 101 - 98 ، 196 ، 198 ، 200 ، 203 ، 205 ، 216 ، 220 ، 223 ، 31 - 228 ، 233 ، 60 - 252 ، 68 - 265 ، 89 - 271 ، 292 ، 293 ، 303 ، 324 ، 348 ، 361 ، 364 ، 388 ،\r\n\r\n","description":"","footnote":"","page_name":" 552 ","page_number":568},
  {"content":"\r\n\r\n389 ، 521 .\r\nبنو عرقل : 41 .\r\nبوسه ، ه . : 8 ، 19 ، 21 ، 25 ، 27 .\r\nبول ، ف . : 130 .\r\nبومان ، جى ، 119 ، 511 .\r\nبهاء الدّوله : 18 ، 22 ، 24 .\r\nبيرام ، ا . : 252 ، 258 ، 265 ، 273 ، 288 .\r\nپ پرتسل ، ا : 180 ، 251 ، 299 ، 300 .\r\nپلا ، ش . : 45 .\r\nپينز ، س : 251 ، 257 ، 261 ، 267 ، 299 ، 300 .\r\nت توحيدى ، ابو حيّان : 18 .\r\nث ثابت بن قرّة : 30 .\r\nثابت بن قطنة : 371 .\r\nثعلب : 45 .\r\nثمامة : 27 - 224 .\r\nج جاحظ : 15 ، 44 ، 45 ، 60 ، 93 ، 208 ، 226 ، 227 ، 236 ، 437 .\r\nجعفر بن حرب : 59 ، 108 ، 109 ، 220 ، 239 .\r\nجعفر بن مبشّر : 386 .\r\nجعفر الصّادق ( امام ) : 50 ، 65 ، 125 ، 133 ، 173 ، 405 ، 419 ، 437 ، 440 ، 442 ، 443 ، 451 ، 454 ، 464 ، 468 ، 476 ، 479 .\r\nجرجانى : 265 .\r\nجهم بن صفوان : 194 ، 12 - 210 ، 262 .\r\nجوينى : 122 ، 265 .\r\nح حاكم ( خليفه ) : 26 .\r\nحسن بن على ( امام ) : 166 ، 174 ، 176 .\r\nحسين بن على ( امام ) : 166 ، 176 ،\r\n\r\n","description":"","footnote":"","page_name":" 553 ","page_number":569},
  {"content":"\r\n\r\n457 ، 461 .\r\nحلّاج : 45 .\r\nخ خالدى : 46 .\r\nخرسان : 2 ، 35 .\r\nخطيب بغدادى : 8 ، 10 ، 20 ، 25 ، 42 ، 86 .\r\nخوانسارى ، محمّد باقر : 13 .\r\nخيّاط : 3 ، 4 ، 7 ، 97 ، 118 ، 125 ، 260 ، 300 ، 438 ، 439 ،\r\nد دامغانى : 54 .\r\nدانالدسن ، د . : 58 .\r\nدجّال : 174 .\r\nدقّاق ، ابو بكر : 21 .\r\nذ ذو اليدين : 136 .\r\nذهبى : 11 ، 12 .\r\nر رازى ، فخر الدّين : 301 .\r\nرازى ، محمّد بن زكريّا : 257 .\r\nراوندى ، قطب الدّين : 518 .\r\nرضى ، شريف : 18 ، 22 .\r\nرفاع ، ابو القاسم على : 16 .\r\nرقيّة : 56 .\r\nركن الدّوله : 17 .\r\nز زبير : 13 ، 330 .\r\nزرارة بن اعين : 215 ، 452 .\r\nزرقان : 298 .\r\nزكريّا ( پيامبر ) : 174 .\r\nزنجانى : 15 .\r\nزيد بن ثابت : 134 .\r\nزيد بن على : 166 .\r\nس سزگين ، ف : 60 - 34 .\r\nسعد بن عبد اللّه : 154 .\r\nسفيانى : 174 .\r\nسليمان بن جرير : 87 - 184 ، 437 .\r\nسمرقندى ، ابو مقاتل : 311 .\r\nسوردل ، د . : 3 .\r\nسيبويه : 40 .\r\n\r\n","description":"","footnote":"","page_name":" 554 ","page_number":570},
  {"content":"\r\n\r\nش شناخت ، ى . : 97 ، 394 .\r\nشافعى : 37 ، 392 ، 394 ، 396 ، 401 .\r\nشترمان ، ر . : 2 .\r\nشحّام ، ابو يعقوب : 261 .\r\nشطوى ، ابو عمر : 21 .\r\nشعبى ، ابو عمرو : 46 .\r\nشمر : 268 .\r\nشوشترى ، نور اللّه : 12 ، 13 ، 20 .\r\nشهرستانى : 119 ، 261 ، 289 ، 299 ، 436 ، 438 .\r\nشيطان ، ابليس : 20 ، 44 ، 472 .\r\nشيطان الطّاق : 20 .\r\nص صالح قبّة : 226 .\r\nصفدى : 264 .\r\nض ضرار بن عمرو : 209 ، 360 .\r\nط طاهر غلام ابو الجيش : 14 .\r\nطبرسى : 14 .\r\nطلحة : 13 : 330 .\r\nطلحى : 60 .\r\nطوسى ، ابو جعفر : 3 ، 12 ، 15 ، 17 ، 30 ، 59 - 33 ، 403 ، 507 .\r\nع عائشة : 330 ، 400 .\r\nعبّاد بن سليمان : 117 .\r\nعبد الجبّار : 9 ، و جاهاى ديگر .\r\nعبد الرّحيم بن محمّد على : 35 .\r\nعبد اللّه بن حسن : 136 .\r\nعبد اللّه بن سبأ : 153 .\r\nعثمان ( خليفه ) ، 56 ، 125 ، 127 ، 134 .\r\nعرزالة : 21 .\r\nعضد الدّوله : 12 ، 18 .\r\nعلى اسوارى : 208 .\r\nعلى ايروانى : 47 .\r\nعلى الرّضا ( امام ) : 116 ، 454 ، 460 .\r\nعلى نسفى : 46 .\r\nعلىّ بن ابى طالب ( ع ) : 13 ، 21 ، 29 ، 38 ، 49 - 45 ، 55 ، 56 ، 70 ، 125 ، 127 ، 129 ، 134 ، 136 ، 166 ، 175 ، 177 ، 310 ، 320 ،\r\n\r\n","description":"","footnote":"","page_name":" 555 ","page_number":571},
  {"content":"\r\n\r\n31 - 326 ، 39 - 335 ، 361 ، 362 ، 366 ، 452 ، 467 ، 483 .\r\nعلىّ بن الحسين ( امام ) : 176 .\r\nعلىّ بن طاوس : 44 ، 52 .\r\nعلىّ بن عيسى الرّمّانى : 13 ، 14 ، 60 ، 120 .\r\nعلىّ بن مزيد : 27 .\r\nعلىّ بن نصر العبد جانى : 43 .\r\nعمر بن عبد العزيز ( خليفه ) : 166 .\r\nعمر بن خطّاب ( خليفه ) : 48 ، 400 .\r\nعميد الجيوش ، ابو على : 24 ، 27 .\r\nعياض ، قاضى : 20 .\r\nعيسى ( پيامبر ) : 114 ، 116 ، 465 .\r\nعيسى بن داب : 47 .\r\nغ غزالى : 63 ، 301 .\r\nغلام البحرانى : 60 .\r\nف فارابى : 64 ، 114 .\r\nفاضل ، سيّد : 57 .\r\nفاطمة ( ع ) : 19 ، 44 .\r\nفاطمة بنت نصر : 19 .\r\nفان ارندونگ : 326 .\r\nفان اس : 77 ، 85 - 83 ، 94 ، 228 ، 261 ، 324 ، 398 .\r\nفان دن برگ : 180 ، 253 .\r\nفان‌فلوتن : 331 ، 371 .\r\nفرانك ، ر . : 180 .\r\nفضل بن شاذان : 425 .\r\nفيضى ، ا . : 415 ، 443 ، 472 .\r\nق قادر ( خليفه ) : 22 ، 22 .\r\nالقائم ( ع ) : رجوع كنيد به امام دوازدهم .\r\nقمّى ، ابو الحسن على : 126 ، 131 .\r\nقمّى ، محمّد بن احمد : 53 .\r\nقطرب : 40 .\r\nك كائن . كل . : 21 .\r\nكارادووو ، ب : 335 .\r\nكانار ، م . : 47 .\r\nكرابيسى : 46 .\r\n\r\n","description":"","footnote":"","page_name":" 556 ","page_number":572},
  {"content":"\r\n\r\nكراجكى : 3 ، 38 ، 42 ، 377 .\r\nكراوز ، پ . : 287 .\r\nكرمانى : 41 .\r\nكشىّ : 153 .\r\nكعبى : رجوع كنيد به بلخى .\r\nكنتورى : 53 .\r\nكلينى : 24 ، 90 ، 114 ، 125 ، 134 ، 164 ، 418 .\r\nكولبرگ ، ا . : 134 .\r\nگ گارده ، ل . : 313 .\r\nگارده و انواتى ( قنواتى ) : 1 ، 10 .\r\nگولد تسيهر ، ا . : 39 ، 45 ، 127 ، 142 ، 163 ، 384 ، 392 .\r\nل لااوست ، ه . : 23 .\r\nلامنس ، ه . : 174 .\r\nلوشنر ، ه : 367 .\r\nم ماتريدى : 83 .\r\nمادلونگ ، و . : 2 ، 16 ، 33 ، 166 ، 310 ، 332 ، 451 .\r\nماريهء قبطيّه ( امّ المؤمنين ) : 54 .\r\nماسينيون ، ل . : 18 ، 30 .\r\nمافرّوخى : 41 .\r\nمأمون ( خليفه ) : 7 ، 22 .\r\nمانكديم : 9 ، 74 ، 199 ، 243 ، 246 .\r\nمانى : 430 .\r\nمتوكّل ( خليفه ) : 7\r\nمجلسى ، محمّد باقر : 47 ، 61 ، 472 .\r\nمحلّى ، سليمان : 80 .\r\nمحمّد الباقر ( امام ) : 125 ، 477 .\r\nمحمّد الجواد ( امام ) : 116 .\r\nمحمّد بن بشير : 154 .\r\nمحمّد بن خضر فارسى : 56 .\r\nمحمّد بن طيّار : 215 .\r\nمحمّد بن عبد الرّحمن فارسى : 58 .\r\nمحمّد بن عبد اللّه ، نفس زكيّه : 166 .\r\nمحمود بن سبكتكين : 22 . .\r\nمختار : 436 ، 438 .\r\nمرتضى ، شريف : 3 ، 5 ، 6 ، 18 ،\r\n\r\n","description":"","footnote":"","page_name":" 557 ","page_number":573},
  {"content":"\r\n\r\n22 ، 38 ، 49 ، 53 ، 61 ، 62 ، 169 ، 519 - 492 ، 521 ، 522 .\r\nمريم ( مادر عيسى ع ) : 174 .\r\nمصعب بن زبير : 23 .\r\nمعاويه ( خليفه ) : 166 .\r\nمعمّر : 33 ، 226 ، 227 ، 236 ، 301 - 298 .\r\nمقاتل بن عبد الرّحمن : 44 .\r\nمكارتى ، ر . : رجوع كنيد به اشعرى .\r\nمكدانلد . د . : 301 .\r\nملطى : 8 .\r\nموسوى ، ابو احمد : 18 ، 22 .\r\nموسوى ، ابو عبد اللّه : 18 .\r\nموسى ( پيامبر ) : 51 ، 114 ، 149 ، 203 ، 518 .\r\nموسى الكاظم ( امام ) : 464 .\r\nمهدى ( امام دوازدهم ) : رجوع كنيد به امام دوازدهم .\r\nن ناشئ الأصغر : 15 .\r\nنجّاز : 189 ، 198 .\r\nنجاشى : 12 ، 16 - 14 ، 59 - 30 ، 407 .\r\nنسغى ، ابو جعفر : 55 .\r\nنصر بن بشير : 44 .\r\nنصيبى : 60 ، 265 .\r\nنظّام : 91 ، 19 - 117 ، 196 ، 200 ، 208 ، 220 ، 29 - 225 ، 251 ، 253 ، 260 ، 273 ، 287 ، 288 ، 291 ، 509 .\r\nنوبخت ، بنو : 4 ، 15 ، 33 - 29 ، 125 ، 134 ، 51 - 147 ، 155 ، 160 ، 257 ، 295 ، 314 ، 318 ، 342 ، 345 ، 347 ، 521 .\r\nنوبختى ، ابو اسحاق ابراهيم : 33 .\r\nنوبختى ، ابو سهل : 15 ، 30 ، 31 ، 33 .\r\nنوبختى ، ابو محمّد حسن : 31 ، 56 ، 116 ، 154 ، 437 .\r\nنوح ( پيامبر ) : 113 ، 469 .\r\nنولدكه ، ت . : 126 ، 400 .\r\nنيشابورى ، ابو الحسن : 42 .\r\nو\r\n\r\n","description":"","footnote":"","page_name":" 558 ","page_number":574},
  {"content":"\r\n\r\nوات ، و . م . : 219 .\r\nواده ، جى . سى . : 8 .\r\nواسطى : 60 .\r\nو اصل بن عطاء : 29 .\r\nواقد بن ابى واقد ليثى : 41 .\r\nورّام بن ابى فوارس : 12 .\r\nونسينك ، ى . : 113 ، 149 ، 311 ، 338 ، 358 ، 370 ، 455 .\r\nه هارون ( برادر موسى ) : 51 .\r\nهارون الرّشيد ( خليفه ) : 7 .\r\nهشام بن حكم : 33 ، 136 ، 185 ، 193 ، 194 ، 263 ، 295 ، 298 ، 303 ، 440 ، 517 .\r\nهشام فوطى : 117 ، 194 ، 16 - 214 ، 261 ، 262 ، 318 .\r\nهوجسن ، م . : 153 .\r\nهورتن ، م . : 84 ، 188 ، 54 - 251 ، 256 ، 266 ، 77 - 273 ، 279 ، 283 ، 286 ، 287 ، 292 ، 324 .\r\nى يزيد بن وليد ( خليفه ) : 166 .\r\n\r\n2 - گروهها « 1 »\r\nآ آل بويه : 5 ، 21 ، 22 ، 463 .\r\nا اخشيديّه : 8 .\r\nاسماعيليّه : رجوع كنيد به باطنيّه .\r\nاشاعره يا اشعريان  ( Ash'arrites )  : 87 ،\r\n121 ، 135 ، 183 ، 196 ، 198 ، 215 ، 633 ، 256 ، 258 ، 334 ، 428 .\r\nاشعريان : رجوع كنيد به اشاعره .\r\nاصحاب حديث يا اصحاب اخبار : 10 ، 11 ، 83 ، 122 ، 135 ، 152 ،\r\n\r\n\r\n","description":"","footnote":"\r\n( 1 ) براى مزيد فايده بعضى از كلمات انگليسى را كه نويسندهء كتاب در مقابل اصطلاحات و كلمات عربى آورده است ، در كنار آنها در ميان پرانتز مىآوريم ، مترجم .\r\n","page_name":" 559 ","page_number":575},
  {"content":"\r\n\r\n155 ، 160 ، 175 ، 188 ، 204 ، 608 ، 217 ، 283 ، 313 ، 314 ، 326 ، 334 ، 337 ، 350 ، 355 ، 358 ، 364 ، 371 ، 380 ، 383 ، 399 ، 404 ، 408 ، 420 ، 426 ، 476 ، 485 ؛ اماميّه : 15 ، 29 ، 148 ، 151 ، 155 ، 318 ، 354 ، 358 ، 362 ، 369 ، 418 ، 520 ، 521 .\r\nاطبّا : 301 .\r\nاوائل : رجوع كنيد به فلاسفه .\r\nاهل بدعت ( اهل البدع )  ( Heretites )  :\r\n27 - 324 ، 333 .\r\nاهل عدل يا عدليّه  ( People of Jnstice )  :\r\n29 ، 313 ، 222 ، 229 ، 240 ، 246 ، 246 ، 249 ، 317 ، 336 ، 350 ، 364 ، 444 .\r\nب باطنيّه ( اسماعيليّه  Isma'ilis  ) : 33 .\r\nبتريّه : 326 .\r\nبرهمنان : 421 .\r\nبهشميّة : 7 ، 8 ، 53 .\r\nج جاروديّة : 56 .\r\nجهميّة : 350 .\r\nجهودان : 441 ، 517 .\r\nح حنبليّة : 53 .\r\nحشويّه (  Ignorant , uncritical tradi - tionalists .  ) : 92 ، 220 ، 228 ، 258 ، 286 ، 480 .\r\nخ خازميّه : 319 .\r\nخوارج يا محكّمة (  Kharijites  ) :\r\n12 ، 83 ، 160 ، 176 ، 188 ، 208 ، 209 ، 309 ، 310 ، 313 ، 314 ، 319 ، 326 ، 327 ، 355 ، 370 ، 372 ، 380 ، 695 ، 399 .\r\nد دشمنان على ( ع ) : 30 - 326 ، 336 ، 510 .\r\nدهريّه (  Materialists  ) : 278 .\r\n\r\n","description":"","footnote":"","page_name":" 560 ","page_number":576},
  {"content":"\r\n\r\nديصانيّه : 299 .\r\nر رافضيان : 3 ، 4 ، 11 ، 23 ، 125 ، 136 ، 147 ، 438 .\r\nز زنادقه : 483 .\r\nزيديّه : 9 ، 21 ، 53 ، 56 ، 83 ، 100 ، 122 ، 160 ، 176 ، 188 ، 195 ، 204 ، 208 ، 209 ، 215 ، 217 ، 313 ، 314 ، 326 ، 355 ، 372 ، 399 ، 437 .\r\nس سنّيان يا العامّة : 32 ، 54 ، 184 ، 209 ، 261 ، 370 ، 383 ، 392 ، 395 ، 406 ، 411 ، 451 ، 455 ، 475 .\r\nش شيعه : در سراسر كتاب .\r\nص صفاتيّه (  Attribute party  ) : 90 - 184 ، 195 ، 99 ، 496 .\r\nظ ظاهريّه : 15 ، 384 ، 392 .\r\nع عبّاسيان ( خلفا ) : 22 ، 167 ، 175 .\r\nعثمانيّه : 45 .\r\nعدليّه : رجوع كنيد به اهل عدل .\r\nعلماء (  Scholars  ) : 145 ، 148 ، 151 ، 153 ، 73 - 471 ، 485 .\r\nغ غلاة (  Extremists , Exaggerators  ) :\r\n145 ، 153 ، 73 - 471 ، 485 .\r\nف فاطميان ( خلفا ) : 22 ، 27 .\r\nفقها (  Legalists , Jurists  ) : 11 ، 24 ، 381 ، 382 ، 387 ، 394 ، 401 ؛ اماميّه ، 133 ، 149 ، 151 ، 155 ، 318 ، 355 ، 358 ، 391 .\r\nفلاسفه ( اوائل ، قدماء ) : 43 ، 64 ، 228 ، 229 ، 253 ، 267 ، 271 ، 273 ، 275 ، 83 - 279 ، 285 ، 299 ، 301 ، 482 .\r\n\r\n","description":"","footnote":"","page_name":" 561 ","page_number":577},
  {"content":"\r\n\r\nق قدماء : رجوع كنيد به فلاسفه .\r\nقدريّه : 331 ، 337 ، 380 ، 452 ، 459 ، 462 .\r\nقم ، مكتب : 16 ، 137 ، 473 ، 521 .\r\nك كرّاميّه : 301 .\r\nم متكلّمان (  Theologians  ) : 29 ، 64 ، 190 ، 197 ، 214 ، 256 ، 261 ، 265 ، 267 ، 73 - 270 ، 279 ، 281 ، 285 ، 383 ، 401 ؛ اماميّه :\r\n2 ، 14 ، 17 ، 133 ، 149 ، 151 ، 155 ، 215 ، 335 ، 352 ، 358 ، 362 ، 378 ، 418 ، 431 ، 436 ، 437 ، 485 ، 495 ، 521 .\r\nمجبّرة ، مجبرة (  Determinists  ) :\r\n91 ، 92 ، 102 ، 104 ، 107 ، 189 ، 194 ، 198 ، 199 ، 203 ، 207 ، 214 ، 24 - 220 ، 30 - 227 ، 41 - 237 ، 245 ، 256 ، 263 ، 286 ، 317 ، 320 ، 328 ، 333 ، 336 ، 346 ، 349 ، 350 ، 365 ، 380 ، 399 ، 452 ، 455 ، 460 ، 466 ، 498 .\r\nمجوس : 430 ، 452 ، 455 ، 460 ،\r\nمحكّمة : رجوع كنيد به خوارج .\r\nمرجئة : 93 ، 114 ، 122 ، 160 ، 176 ، 188 ، 195 ، 198 ، 204 ، 207 ، 209 ، 215 ، 217 ، 246 ، 12 - 310 ، 314 ، 317 ، 319 ، 326 ، 32 - 330 ، 40 - 336 ، 342 ، 344 ، 347 ، 355 ، 370 ، 378 ، 380 ، 395 .\r\nمروانيّة : 39 ، 60 ، 166 .\r\nمسيحيان : 189 ، 478 .\r\nمشبّهة (  Anthtopo morphists  ) : 93 ، 104 ، 121 ، 179 ، 181 ، 183 ، 188 ، 195 ، 199 ، 215 ، 233 ، 257 ، 258 ، 333 ، 336 ، 364 ، 427 ، 460 .\r\n\r\n","description":"","footnote":"","page_name":" 562 ","page_number":578},
  {"content":"\r\n\r\nمشركان (  Polytheists  ) : 189 ، - 327 30 ، 477 .\r\nمعتزلهء بغداد و بصره (  Mu'tazilits  ) :\r\n9 - 6 ، 26 - 521 و جاهاى ديگر .\r\nمفوّضة : (  Delegators  ) : 145 ، 148 ، 151 ، 153 .\r\nمكرّميّة : 319 .\r\nملاحده يا ملحدان (  Atheists  ) : 228 ، 251 ، 252 ، 286 ، 482 .\r\nمنجّمان : 279 ، 280 ، 283 ، 285 .\r\n\r\n3 - موضوعها\r\nا اتّحاد (  Union  ) : 43 ، 189 .\r\nاجتهاد ، كوشش (  Personal enda uvor  ) :\r\n11 ، 78 ، 177 ، 377 ، 381 ، 383 ، 388 ، 389 ، 94 - 390 ، 409 .\r\nاجماع (  Consensus  ) : 53 ، 142 ، 149 ، 160 ، 162 ، 204 ، 217 ، 367 ، 381 ، 382 ، 395 ، 406 ، 409 ، 411 ، 515 .\r\nاحباط ، از بين بردن (  Cancellation  ) :\r\n32 ، 48 - 245 ، 50 - 339 ، 366 ، 508 ، 509 ، 512 ، 513 .\r\nاحساس (  Sensation  ) : 195 ، 35 - 232 ، 294 - 287 ، 362 ، 363 .\r\nاحوال (  States  ) : 5 ، 91 - 183 ، 433 ، 495 ، 523 .\r\nاختيار (  Choice  ) : 216 ، 217 ، 500 ، 516 .\r\nادراك (  Perception  ) : 98 - 194 ، 234 ، 259 ، 285 ، 94 - 288 ، 496 ، 502 .\r\nاراده (  Willing ; Will - act  ) 202 - 198 ، 22 - 216 ، 226 ، 229 ، 236 ، 399 ، 436 ، 62 - 454 ، 99 - 496 ، 523 ؛ ( مريد ) : 180 ، 496 .\r\nارتداد : رجوع كنيد به ردّة .\r\nاستدلال (  Demonstration  ) : 82 ، 177 .\r\n\r\n","description":"","footnote":"","page_name":" 563 ","page_number":579},
  {"content":"\r\n\r\nاستصلاح (  Expediency  ) : 372 .\r\nاستطاعت ، قدرت (  Ability  ) : 77 ، 212 ، 214 ، 216 ، 218 ، 221 ، 25 - 222 ، ، 237 ، 454 ، 464 ، 465 ، 486 ؛ نيز رجوع كنيد به قدرت .\r\nاسلام : 31 - 309 ( مخصوصا 312 ، 313 ، 327 ، 328 ) ، 367 ، 368 ، 475 ، 476 .\r\nاسماء و احكام : 76 ، 32 - 309 .\r\nاصلح (  Best interests  ) : 54 ، 72 ، 74 ، 104 - 97 ، 108 ، 146 ، 70 - 167 ، 177 ، 244 ، 245 ، 248 ، 419 ، 441 ، 501 ، 507 ، 523 .\r\nاضطرار ، الجاء ، جبر : (  Compulsion , Constraint , Coercion  ) : 17 ، 97 ، 106 ، 202 ، 208 ، 216 ، 217 ، 348 ، 418 ، 454 ، 60 - 457 ، 465 .\r\nاعتبار ، عبرت (  Lesson  ) : 243 ، 244 ، 341 .\r\nافلاطونيگرى (  Platonism  ) : 479 .\r\nاتقاص ، مكافات (  Retaliation  ) : 248 .\r\nاقرار ، اعتراف (  Profession , Confession  ) :\r\n310 ، 314 ، 317 ، 334 .\r\nالجاء : رجوع كنيد به اضطرار .\r\nامامت : 44 ، 59 ، 62 ، 65 ، 70 ، 74 ، 177 - 141 ، 369 ، 370 ، 373 ، 378 ، 380 .\r\nامر (  Command  ) : 198 ، 199 ، 236 ، 237 ، 296 ، 315 .\r\nامر به معروف : 74 ، 78 ، 166 ، 367 ، 370 ، 371 ، 418 ، 514 ، 515 .\r\nانتصاف ، انتقام (  Vengence  ) : 505 .\r\nاوائل ، قدماء (  Ancients  ) : 275 ، 283 ، 284 ، 295 ؛ نيز رجوع كنيد به فلاسفه .\r\nايثار (  Preference  ) : 218 .\r\nايمان (  Faith  ) : 32 ، 60 ، 71 ، 168 ، 169 ، 180 ، 31 - 309 ، ( مخصوصا 15 - 311 ) ، 345 ، 69 - 367 ، 375 ، 78 - 475 .\r\nب باطن (  Inner  ) : 408 .\r\nبخشايش : رجوع كنيد به مغفرت .\r\nبداء (  Change of command  ) : 400 ،\r\n\r\n","description":"","footnote":"","page_name":" 564 ","page_number":580},
  {"content":"\r\n\r\n48 - 434 ، 482 ، 516 ، 517 .\r\nبرزخ : 335 ، 336 ، 358 ، 360 ، 365 .\r\nبقاء (  Permanance  ) : 66 ، 121 ، 259 ، 260 ، 69 - 265 ، 272 ، 273 ، 297 ، 306 .\r\nبنيه ، ساخت (  Structure  ) : 497 ، 498 .\r\nبهشت ، جنّت (  The Garden  ) : 32 ، 56 ، 66 ، 71 ، 93 ، 94 ، 98 ، 104 ، 151 ، 297 ، 309 ، 322 ، 332 ، 334 ، 345 ، 347 ، 360 ، 362 ، 388 ، 466 ، 477 ، 478 ، 481 ، 487 ، 505 ، 515 ، 516 ، 523 .\r\nت تجديد آفرينش (  Re - creation  ) : 267 ، 386 .\r\nتحرّك (  Movement  ) : 80 - 273 ، 282 ، 283 ، 299 ، 304 ، 305 .\r\nترك (  Omission  ) : 14 - 210 .\r\nتشبيه (  Anthropo morphism  ) : 4 ، 44 ، 180 ، 427 ، 444 .\r\nتفويض (  Delegation  ) : 154 ، 451 ، 454 ، 455 ، 473 .\r\nتقدير (  Predeter mination  ) : 453 ، 454 ، 482 .\r\nتقرّب (  Approximation  ) : 221 .\r\nتقصير (  Falling short  ) : 154 ، 472 ، 473 .\r\nتقليد (  Blind acceptance of authority  ) :\r\n47 ، 72 ، 74 ، 84 ، 285 ، 320 ، 24 - 322 ، 327 ، 336 ، 418 ، 521 .\r\nتقيّه (  Dissimulation  ) : 22 ، 73 ، 367 ، 73 - 371 ، 411 - 408 ، 418 ، 419 ، 426 ، 437 .\r\nتكليف (\r\n Imposition of moral obligation ; Responsibility \r\n) : 71 ، 74 ، 95 - 78 ، 98 ، 100 ، 5 - 102 ، 158 ، 162 ، 208 ، 211 ، 238 ، 243 ، 248 ، 349 ، 462 ، 499 ، 500 ، 506 ، 515 ، 516 .\r\nتمكين (  Enabling  ) : 502 .\r\nتناسخ (  Metempsyehosis  ) : 155 ، - 479 83 ، 486 .\r\nتوبه (  Repentance  ) : 13 ، 56 ، 101 ، 118 ، 333 ، 334 ، 55 - 350 ، 366 ، 440 ، 441 ، 478 ، 501 .\r\n\r\n","description":"","footnote":"","page_name":" 565 ","page_number":581},
  {"content":"\r\n\r\nتوفيق (  Divine help ; prompting  ) : 83 ، 110 .\r\nتوقيف (  Statemen ; Instruction ; Notifi - ) Cation  : 176 ، 388 .\r\nث ثنويگرى (  Dualism  ) : 123 ، 299 ، 300 ، 302 ، 430 .\r\nج جانوران ، حيوانات (  Beasts  ) : 248 ، 323 ، 516 .\r\nجاهليّت (  Time of ignorance  ) : 71 ، 161 ، 172 ، 326 .\r\nجبر : رجوع كنيد به اضطرار .\r\nجدل ، مناظره (\r\n Debate ; Dialectic ; ) Disputaion ; Controversy \r\n: 10 ، 11 ، 17 ، 38 ، 55 ، 324 ، 345 ، 388 ، 389 ، 19 - 417 ، 426 ، 458 .\r\nجزء ، جوهر ، اتم (  Atom  ) : 63 ، 75 ، 307 - 251 ( مخصوصا - 265 68 ) ، 432 ، 494 .\r\nجزا ، پاداش (  Reward  ) : 32 ، 87 ، 104 ، 108 ، 154 ، 71 - 167 ، 209 ، 211 ، 247 ، 248 ، 316 ، 322 ، 323 ، 41 - 331 ، 50 - 342 ، 357 ، 362 ، 363 ، 401 ، 478 ، 500 ، 504 ، 511 ، 512 .\r\nجسم ، بدن (  Body  ) : 32 ، 71 ، - 150 52 ، 226 ، 301 - 252 ( مخصوصا 272 ، 273 ، 301 - 296 ) ، 336 ، 66 - 357 ، 430 ، 432 ، 448 ، 82 - 479 ، 484 ، 494 ، 502 .\r\nجمل ، جنگ : 13 ، 40 .\r\nجنّت : رجوع كنيد به بهشت .\r\nجود ، بخشندگى (  Generosity  ) : 100 ، 101 ، 105 ، 108 ، 111 ، 154 ، 209 ، 244 ، 245 ، 247 ، 248 ، 349 ، 350 ، 366 ، 502 ، 527 ،\r\nجوهر (  Substance  ) : 75 ، 254 ، 265 ، 271 ، 274 ، 282 ، 285 ، 96 - 294 ، 299 ، 304 ، 306 ، 358 .\r\nح حادث ، محدث (  Produced in time  ) :\r\n63 ، 75 ، 122 ، 151 ، 295 ، 358 ، 34 - 428 ، 69 - 467 ، 482 ، 485 ، 492 ، 494 ، 497 .\r\nحجم (  Bulk  ) : 254 ، 295 .\r\nحديث ، خبر ، روايت (  Tradition  ) :\r\n\r\n","description":"","footnote":"","page_name":" 566 ","page_number":582},
  {"content":"\r\n\r\n41 ، 52 ، 58 ، 147 ، 163 ، 176 ، 177 ، 335 ، 354 ، 59 - 357 ، 377 ، 388 ، 11 - 402 ، 417 ، 420 ، 424 ، 425 ، 427 ، 444 ، 472 ، 485 ، 486 ؛ خبر واحد (  Isolated , single - source  ) : 78 ، 130 ، 377 ، 387 ، 394 ، 395 ، 404 ، 411 ، 480 ، 483 ؛ متواتر (  Widespread , multi - attestted  ) :\r\n130 ، 97 - 395 ، 402 ، 404 ، 411 .\r\nحساب (  Reckoning  ) : 362 ، 363 .\r\nحسن و قبيح ، خوب و بد (  Good and evil  ) : 66 ، 91 - 85 ، 393 .\r\nحكم (  Judicial status ; Legal ruling  ) :\r\n40 ، 46 ، 146 ، 165 ، 31 - 309 ، ( مخصوصا 315 ) ، 368 ، 385 ، 400 - 398 .\r\nحيّز (  Extension  ) : 254 ، 255 ، - 273 76 ، 303 ، 304 .\r\nخ خبر : رجوع كنيد به حديث .\r\nخذلان : رجوع كنيد به نصر و خذلان .\r\nخلأ (  Void : Vacuum  ) : 59 - 256 ، 291 ، 303 ، 304 .\r\nخوب و بد : رجوع كنيد به حسن و قبيح .\r\nد درد و رنج (  Pain  ) : 230 ، 49 - 241 ، 293 ، 492 ، 510 - 503 .\r\nدين ، ملّت (  Religion  ) : 92 ، 98 ، 101 ، 104 ، 311 ، 314 ، - 327 29 ، 372 ، 373 ، 394 ، 405 ، 418 ، 419 ، 476 ، 501 ، 522 .\r\nدنس و آلودگى (  Defilement  ) : 471 .\r\nذ ذرّ (  Particles  ) : 480 .\r\nذرّيگرى (  Atomism  ) : 251 ، 267 ، 432 ، 494 .\r\nر رأى (  Personal opinion  ) : 37 ، 377 ، 379 ، 381 ، 392 ، 403 ، 407 .\r\nرجعت ، معاد (  Return  ) : 62 ، 70 ، 73 ، 355 ، 356 ، 366 ، 374 .\r\nردّة ، ارتداد (  Apostasy  ) : 325 ، 237 .\r\nرضا (  Approval ; Goodpleasure  ) : 315 ، 455 ، 456 ، 461 ، 462 .\r\nروح و نفس (  Spirit ; Soul ; Breath  ) :\r\n33 ، 156 ، 229 ، 263 ، 288 ،\r\n\r\n","description":"","footnote":"","page_name":" 567 ","page_number":583},
  {"content":"\r\n\r\n302 - 294 ، 305 ، 306 ، 336 ، 357 ، 365 ، 83 - 479 ، 503 .\r\nروايت : رجوع كنيد به حديث .\r\nرؤيا (  Dreams  ) : 149 .\r\nز زمان ، وقت : 72 - 268 ، 80 - 276 ، 303 ، ( وقت ، حالت ) : 70 - 266 ، 276 ، 277 .\r\nزمين : 85 - 282 ، 305 .\r\nس سبب (  Mediate Cause  ) : 281 .\r\nسخن ، كلام (  Speech  ) : 25 - 120 ، 180 ، 181 ، 203 ، 204 ، 228 ، 364 ، 381 ، 467 ، 470 ، 482 ، 492 .\r\nسلطان : 166 ، 370 ، 374 .\r\nسمع ، وحى (  Revelation  ) : 66 ، 71 ، 75 ، 91 - 82 ، 106 ، 164 ، 167 ، 195 ، 198 ، 204 ، 231 ، 355 ، 371 ، 88 - 386 ، 93 - 390 ، 419 ، 26 ، 438 ، 440 ، 73 - 467 ، 485 ، 492 ، 493 ، 498 ، 507 ، 508 ، 511 ، 512 ، 521 ، 522 .\r\nسنّت (  Costamary precedent  ) : 78 ، 215 ، 231 ، 376 ، 379 ، 385 ، 391 ، 403 - 400 ، 408 ، 411 .\r\nسهو (  Negligence ; Distraction ; In - advertence ;  ) : 61 ، 70 ، - 134 37 ، 136 ، 154 ، 158 ، 200 ، 73 - 470 ، 486 ، 509 ، 522 .\r\nش شرك (  Polytheism  ) : 136 ، 329 .\r\nشفاعت (  Intercession  ) : 331 ، - 336 40 ، 342 ، 345 ، 66 - 362 ، 512 ، 523 .\r\nشناخت ، علم ، معرفت (  Knowledge  ) :\r\n74 ، 31 - 309 ، 334 ، 336 ، 375 ، 448 ، 93 - 491 .\r\nشهادت اندامها (  Witness of the limbs  ) :\r\n65 ، 66 - 363 .\r\nص صراط (  Path  ) : 363 ، 366 ، 515 .\r\nصرفه (  Prevention  ) : 21 - 118 ، 510 .\r\nصفات (  Attributes  ) : 206 - 180 ، 231 ، 433 ، 434 ، 485 ، 523 .\r\nط طاعت ، اطاعت (  Obedience  ) : 32 ، 77 ، 310 ، 328 ، 336 ، 340 ، 47 - 341 ، 456 ، 475 ، 499 ، 512 .\r\n\r\n","description":"","footnote":"","page_name":" 568 ","page_number":584},
  {"content":"\r\n\r\nطبع (  Nature  ) : 28 - 225 ، 236 ، 285 ، 286 ، 293 ، 305 ، 306 .\r\nطبيعت (  Natural disposition  ) : 421 .\r\nع عاجز ، ناتوان (  Incapable  ) : 238 ، 239 .\r\nعالم ، دانا (  Knowing  ) : 193 ، 194 ، 204 ، 205 ، 230 ، 261 ، 263 ، 289 ، 293 ، 381 ، 390 ، 433 ، 495 .\r\nعدل (  Justice  ) : 3 ، 65 ، 77 - 70 ، 100 ، 8 - 105 ، 175 ، 177 ، - 207 50 ، 287 ، 317 ، 321 ، 323 ، 337 ، 344 ، 50 - 347 ، 370 ، 397 ، 66 - 451 ، 506 - 498 ، 518 ، 521 .\r\nعذاب قبر (  Torment of the grave  ) :\r\n294 ، 60 - 357 ، 366 ، 425 ، 515 .\r\nعرض (  Accident  ) : 63 ، 65 ، 75 ، 121 ، 203 ، 222 ، 224 ، 234 ، 249 ، 252 ، 253 ، 68 - 265 ، 358 ، 430 ، 431 ، 465 ، 486 ، 494 .\r\nعصمت (  Infallibility  ) : 70 ، 77 ، 110 ، 112 ، 137 - 122 ، 50 - 141 ، 58 - 155 ، 173 ، 176 ، 440 ، 73 - 469 ، 485 ، 509 .\r\nعقل (  Reason  ) : 37 ، 51 ، 66 ، 71 ، 75 ، 95 - 78 ، 196 ، 142 ، 147 ، 150 ، 63 - 160 ، 167 ، 175 ، 195 ، 198 ، 204 ، 205 ، 354 ، 360 ، 366 ، 371 ، 79 - 376 ، 88 - 384 ، 93 - 390 ، 396 ، 404 ، 11 - 408 ، 26 - 419 ، 443 ، 463 ، 485 ، 492 ، 493 ، 498 ، 507 ، 511 ، 521 ، 522 .\r\nعلّت (  Reason ; Cause  ) : 92 - 384 .\r\nعلم ، دانش (  Knowing  ) : 95 - 78 ، - 144 47 ، 153 ، 156 ، 62 - 159 ، 184 ، 395 ، 396 ، 404 ، 433 ، 436 ، 448 ، 58 - 452 ، 461 ، 471 ، 45 ، 496 ؛ ضرورى (  necessary  ) :\r\n86 ، 95 - 91 ، 363 ، 385 ، 386 ، 98 - 395 ؛ مكتسب (  acquired  ) :\r\n86 ، 92 ، 398 ؛ فطرى (  innate  ) :\r\n92 ، 507\r\nعلم كلام (  Theology  ) : 1 ، 2 ، 5 ، - 9 12 ، 44 ، 50 ، 62 ، 64 ، 181 ، 251 ، 257 ، 267 ، 294 ، 234 ،\r\n\r\n","description":"","footnote":"","page_name":" 569 ","page_number":585},
  {"content":"\r\n\r\n367 ، 417 ، 418 ، 425 ، 428 ، 468 ، 485 ، 491 ، 495 ، 23 - 519 .\r\nعوض (  Compensation  ) : 76 ، - 241 49 ، 346 ، 506 - 503 .\r\nغ غدير خم : 13 ، 23 .\r\nغلوّ (  Exaggeration  ) : 153 ، 473 .\r\nغيبت (  Occuglation  ) 5 ، 28 ، 31 ، 43 ، 50 ، 53 ، 57 ، 60 ، 71 ، 147 ، 149 ، 165 ، 167 ، 76 - 169 ، 373 ، 391 ، 515 .\r\nف فاسق ، مرتكب گناه كبيره صغيره ، گناهكار (  Sinner  ) : 6 ، 13 ، 66 ، 76 ، 101 ، 32 - 309 ، ( مخصوصا 314 ) ، 66 - 333 ، 456 ، 475 ، 476 ، 487 ، 501 ، 13 - 510 ، 523 .\r\nفدك : 14 .\r\nفرشتگان ، ملائكه (  Angels  ) : 40 ، 45 ، 114 ، 139 ، 143 ، 148 ، 158 ، 159 ، 182 ، 312 ، 61 - 358 ، 366 ، 368 ، 374 ، 401 ، 449 ، 470 ، 471 ، 478 ، 480 .\r\nفرد ، منفرد : 495 .\r\nفسق ، گناه ، كبيره ، صغيره (  Sin  ) : 32 ، 37 - 134 ، 143 ، 158 ، 333 ، 337 ، 42 - 339 ، 471 ، 487 ، 508 ، 509 ، 513 .\r\nفقه ، علم (  Jurisprudence  ) : 37 ، 43 ، 47 ، 50 ، 57 ، 402 - 367 .\r\nق قالب (  Outer Form ; Sheath  ) : 300 ، 359 .\r\nقدر (  Quantity ; Dimension  ) : 254 .\r\nقدرت (  Power  ) : 112 ، 187 ، 371 ، 448 ، 458 ، 461 ، 463 ، 464 ، 495 ، 496 ، 498 .\r\nقرآن : 25 ، 32 ، 51 ، 52 ، 56 ، 72 ، 81 ، 116 ، 35 - 117 ، 139 ، 140 ، 161 ، 183 ، 79 - 376 ، 382 ، 11 - 408 ، 69 - 467 ، 485 ، 486 ، 495 .\r\nقدما ، اوائل (  Ancients  ) : 275 ، 283 ، 284 ، 295 ؛ نيز رجوع كنيد به فلاسفه .\r\nقياس (  Analogy  ) : 31 ، 54 ، 78 ، 89 ، 93 ، 147 ، 150 ، 177 ، 195 ، 367 ، 377 ، 90 - 382 ، 392 ، 5 - 403 ، 411 .\r\nقيامت (  Rcsurrection  ) : 268 ، 38 - 334 ،\r\n\r\n","description":"","footnote":"","page_name":" 570 ","page_number":586},
  {"content":"\r\n\r\n361 ، 366 ، 374 ، 451 .\r\nك كافر (  Unbeliever ; Infidel  ) : 32 ، 98 ، 123 ، 238 ، 239 ، 32 - 309 ، 66 - 333 ، 476 ، 502 ، 511 .\r\nكتابخانه‌ها : 34 .\r\nكسب اكتساب (  Acquisition  ) : 189 ، 216 ، 226 ، 228 ، 459 .\r\nكعبه : 152 ، 475 ، 477 .\r\nكفر (  Unbelief ; infidelity  ) : 82 ، 123 ، 168 ، 170 ، 238 ، 241 ، 327 ، 328 ، 368 ، 370 ، 433 ، 455 ، 476 .\r\nكلام : رجوع كنيد به سخن و كلام و نيز علم كلام .\r\nكون (\r\n Form of being ; Fundamental Aceident ; Adjunct \r\n) : 255 ، 652 ، 268 ، 288 ، 289 ، 304 ، 431 ، 432 .\r\nگ گناه : رجوع كنيد به فسق .\r\nل لغت ، لسان ، زبان (  Language  ) : 109 ، 116 ، 124 ، 182 ، 197 ، 328 ، 377 ، 378 ، 401 .\r\nلطف (  Favor ; Help  ) : 72 ، 77 ، 101 ، 12 - 104 ، 146 ، 151 ، 8 - 154 ، 169 ، 170 ، 208 ، 344 ، - 347 52 ، 371 ، 449 ، 466 ، 502 ، 506 .\r\nم متشابهات (  Ambiguous passages  ) : 399 ، 402 .\r\nمتعه (  Temporary marriage  ) : 47 ، 59 .\r\nمجاز و استعاره (  Metaphor  ) : 65 ، 203 ، 260 ، 264 ، 363 ، 365 ، 49 - 446 ، 474 .\r\nمجاز ، مباح (  Permitted  ) 88 ، 394 ، 425 ، 476 .\r\nمحظور ، ممنوع (  Forbidden  ) : 88 .\r\nمحكم (  Purposeful  ) : 194 .\r\nمحلّ (  Substrate ; Subject  ) : 201 ، 204 ، 226 ، 278 ، 289 ، 292 ، 303 ، 497 .\r\nمساحت ، بزرگى (  Magniude  ) : 254 ، 55 .\r\nمصلحت (  Common good  ) : 171 ،\r\n\r\n","description":"","footnote":"","page_name":" 571 ","page_number":587},
  {"content":"\r\n\r\n370 ، 451 .\r\nمضرّت (  Harm  ) : 242 .\r\nمعجزه (  Miracle  ) : 32 ، 39 ، 48 ، 52 ، 77 ، 17 - 114 ، 139 ، 150 ، 159 ، 174 ، 176 ، 515 ، 523 .\r\nمعدوم (  Nonexistant  ) : 52 ، 190 ، 194 ، 64 - 260 ، 304 ، 494 .\r\nمعرفت : رجوع كنيد به شناخت .\r\nمعنى (  Entity ; Idea ; Quality ; Acci - dent  ) : 302 ، 305 ، 60 - 357 ، 365 ، 475 ، 501 .\r\nمغفرت ، بخشايش  ( Pardon ; Fogive ness )  : 31 - 328 ، 336 ، 339 ، 342 ، 347 ، 349 ، 355 ، 366 ، 404 .\r\nمقادير (  Outlines  ) : 442 ، 456 .\r\nمقدار (  Potential  ) : 263 ، 264 .\r\nمكان (  Place  ) : 52 ، 256 ، 80 - 273 ، 85 - 282 ، 299 ، 303 ، 304 .\r\nملّت : رجوع كنيد به دين .\r\nممكن (  Possible  ) : 63 ، 64 .\r\nممنوع : رجوع كنيد به محظور .\r\nمناظره : رجوع كنيد به جدل .\r\nمنزلة بين المنزلتين (  Middle position  ) :\r\n29 ، 31 ، 74 ، 309 ، 523 .\r\nمنفرد : 495 .\r\nمؤمن و كافر : 76 ، 32 - 309 ، - 333 66 .\r\nميزان (  The Scales  ) : 362 ، 363 ، 366 ، 515 .\r\nن نسخ ، الغاء (  Abrogation  ) : 89 ، 131 ، 393 ، 402 - 398 ، 44 - 436 ، 468 ، 517 ، 518 .\r\nنصّ (\r\n Appointment of a successor Specafic derermination ; Textu - alrevelation \r\n) : 55 ، 141 ، 276 ، 383 ، 92 - 385 .\r\nنصر و خذلان (  - Help and abandon ment  ) : 109 .\r\nنظر ، تعقّل (  Reasonning ; Speculation  ) :\r\n6 ، 10 ، 71 ، 74 ، 78 ، 94 ، 323 ، 325 ، 333 ، 361 ، 389 ، 403 ، 407 ، 20 - 417 ، 95 - 491 .\r\nنفس : رجوع كنيد به روح و نفس .\r\nنفع ، مزيّت (  Advantage  ) : 242 .\r\nنقيب : 18 ، 22 ، 27 ، 29 .\r\nنوافلاطونيگرى (  Neoplatinism  ) : 479 .\r\nو\r\n\r\n","description":"","footnote":"","page_name":" 572 ","page_number":588},
  {"content":"\r\n\r\nواجب الوجود (  Necessery being  ) : 64 .\r\nوحى (  Inspiration  ) : 149 ، 381 ، 424 ، 467 ؛ نيز رجوع كنيد به سمع .\r\nوعد و وعيد  The promise and the Threat ( reat  ) : 62 ، 74 ، 76 ، 287 ، 823 ، 66 - 333 ، 454 ، 522 .\r\nوقت : رجوع كنيد به زمان .\r\nولايت (  Friendship  ) : 18 - 315 ، 321 ، 345 ، 358 ، 360 .\r\n\r\n4 - جاها\r\nجرجان : 41 .\r\nحائر : 61 .\r\nحلّه : 27 .\r\nخراسان : 22 .\r\nخوزستان : 58 .\r\nدرب الرّياح : رجوع كنيد به كرخ .\r\nدينور : 43 .\r\nرى : 17 ، 381 ، 463 .\r\nسواد : 322 .\r\nطبرستان : 43 .\r\nعكبرا : 12 ، 57 .\r\nفارس : 406 .\r\nكرخ ، درب الرّياح : 18 ، 21 ، 26 - 24 .\r\nمازندران : 58 ، 406 .\r\nمشهد عثمان : 41 .\r\nموصل : 43 ، 46 ، 406 .\r\nنوبندجان : 58 .\r\nنيشابور : 406 .\r\n\r\n","description":"","footnote":"","page_name":" 573 ","page_number":589},
  {"content":"\r\n . \r\n","description":"","footnote":"","page_name":" 574 ","page_number":590},
  {"content":"\r\n . \r\n","description":"","footnote":"","page_name":" 575 ","page_number":591},
  {"content":"\r\n . \r\n","description":"","footnote":"","page_name":" 576 ","page_number":592},
  {"content":"\r\n . \r\n","description":"","footnote":"","page_name":" 577 ","page_number":593},
  {"content":"\r\n . \r\n","description":"","footnote":"","page_name":" 578 ","page_number":594},
  {"content":"\r\n . \r\n","description":"","footnote":"","page_name":" 579 ","page_number":595},
  {"content":"\r\n . \r\n","description":"","footnote":"","page_name":" 580 ","page_number":596},
  {"content":"\r\n . \r\n","description":"","footnote":"","page_name":" 581 ","page_number":597},
  {"content":"\r\n . \r\n","description":"","footnote":"","page_name":" 582 ","page_number":598},
  {"content":"\r\n . \r\n","description":"","footnote":"","page_name":" 583 ","page_number":599},
  {"content":"\r\n . \r\n\r\n","description":"","footnote":"","page_name":" 584 ","page_number":600}
  ]