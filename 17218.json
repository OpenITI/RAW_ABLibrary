[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":2},
  {"content":"\r\n\r\nانتشارات الامام\r\nالحسن بن على عليه السلام\r\nناشر : الامام الحسن ابن على عليه السلام\r\nليتوگرافى : صيام\r\nچاپ وصحافى : دفتر تبليغات اسلامى\r\nنوبت چاپ : سوم ( ويرايش جديد ) 1391\r\nشمارگان : 2000 نسخه\r\nتلفن مراكز پخش قم : 7502923 و 7746353\r\nقيمت : 16000 تومان ( دورهء سه جلدى 47000 تومان\r\nتمامى حقوق c براى ناشر محفوظ است\r\nمحمدى خراسانى ، على ، 1337 - شارع\r\nشرح كفاية الاصول / على محمدى خراسانى . - قم : الامام الحسن ابن على ( ع ) ، 1389 .\r\n3 ج .\r\n( ج . 2 ) 4 - 20 - 7686 - 964 - 978\r\nفهرست نويسى : براساس اطلاعات فاپا .\r\nكتابنامه به صورت زيرنويس .\r\n1 . آخوند خراسانى ، محمدكاظم بن حسين ، 1255 - 1329 ق . كفاية الاصول - نقد و تفسير .\r\n2 . اصول فقه شيعه - قرن 14 شرح . ب . عنوان . ج عنوان : المنطق . شرح .\r\n70221761379 ك 3 آ / 8 / 159 bp 312 / 297\r\n23626 - 80 م\r\n\r\n","description":"","footnote":"","page_name":" 2 ","page_number":3},
  {"content":"\r\n\r\nشرح كفاية الاصول\r\nجلد دوم\r\nعلى محمدى خراسانى\r\n\r\n","description":"","footnote":"","page_name":" 3 ","page_number":4},
  {"content":"\r\n . \r\n","description":"","footnote":"","page_name":" 4 ","page_number":5},
  {"content":"\r\n\r\n\r\n[ جلد دوم 
  ]\r\n\r\nالمقصد الثاني : في النواهي و فيه فصول :\r\n\r\n","description":"","footnote":"","page_name":" 5 ","page_number":6},
  {"content":"\r\n\r\n\r\nفصل : [ فى عدم دلالة النهى إلّاعلى الطلب 
  ]\r\nفصل : الظاهر أن النهى بمادته و صيغته فى الدلالة على الطلب مثل الأمر بمادته و صيغته غير أن متعلق الطلب فى أحدهما الوجود و فى الآخر العدم فيعتبر فيه ما استظهرنا اعتباره فيه بلا تفاوت أصلا .\r\nنعم يختص النهى بخلاف و هو أن متعلق الطلب فيه هل هو الكف أو مجرد الترك و أن لا يفعل . و الظاهر هو الثانى .\r\nو توهم أن الترك و مجرد أن لا يفعل خارج عن تحت الاختيار فلا يصح أن يتعلق به البعث و الطلب فاسد فإن الترك أيضا يكون مقدورا و إلا لما كان الفعل مقدورا و صادرا بالإرادة و الاختيار .\r\nو كون العدم الأزلى لا بالاختيار لا يوجب أن يكون كذلك بحسب البقاء و الاستمرار الذى يكون بحسبه محلا للتكليف .\r\nفصل اوّل : دلالت نهى بر طلب\r\nمقصد اوّل از مقاصد ثمانيهء كفايةالاصول دربارهء اوامر بود كه به تفصيل بحث شد . مقصد دوّم دربارهء نواهى است و در آن سه فصل مطرح است كه فصل دوم و سوم از اهميت بيشترى برخوردار است .\r\nفصل اوّل دربارهء پنج مطلب است : الف ) مادهء نهى ؛ ب ) هيئت نهى ؛ ج ) مطلوب به نهى ؛ د ) دلالت نهى بر مرّه و تكرار ؛ ه ) سقوط نهى با معصيت .\r\nالف ) مادهء نهى\r\nتمام چهار بحثى كه دربارهء مادّهء امر ( أ ، م ، ر ) مطرح بود دربارهء مادّهء نهى ( ن ، ه ، ى ) نيز مطرح است . آن چهار بحث به‌صورت خلاصه ، از اين قرار است :\r\n1 . مادّهء امر در موارد مختلفى استعمال مىشد كه شاخص‌ترين آنها امر به معناى طلب بود ؛ واژهء نهى نيز چنين است و مثل امر بر طلب دلالت مىكند . با اين تفاوت كه دربارهء امر ، اقوال مختلفى وجود داشت و رأى مرحوم آخوند اين بود كه مادّهء امر مشترك لفظى است و براى دو معناى طلب و شىء - به‌صورت جداگانه - جداگانه وضع شده است . ولى در باب نهى ، اين اقوال مطرح نيست و ظاهراً همه قبول دارند كه نهى حقيقت در خصوص طلب است .\r\n2 . مادّهء امر به‌معناى طلب ، ظهور در طلب الزامى ( وجوبى ) داشت ؛ مادّهء نهى نيز عندالاطلاق ظهور در طلب الزامى ( تحريمى ) دارد و اطلاق آن بر كراهت قرينه مىخواهد .\r\n\r\n","description":"","footnote":"","page_name":" 6 ","page_number":7},
  {"content":"\r\n\r\n3 . در باب امر ، علوّ واقعى معتبر بود ، در صدق نهى نيز علوّ واقعى معتبر است . اقوال ديگرى هم وجود داشت .\r\n4 . آنجا سخن از اتّحاد طلب و اراده بود و اينجا سخن از اتّحاد طلب و كراهت است .\r\nب ) هيئت نهى\r\nتمام بحث‌هايى كه دربارهء هيئت امر ( صيغهء افعل ) مطرح بود دربارهء هيئت نهى ( صيغهء لا تفعل ) نيز مطرح است . بحث‌هايى از قبيل معانى مختلف داشتن ، در تمام آنها در طلب انشايى استعمال شدن و دواعى و انگيزه‌ها مختلف بودن ، عندالاطلاق در طلب الزامى استعمال شدن ، ظهور جمله‌هاى خبريّه در مقام انشاء و . . . .\r\nبنابراين نهى مثل امر دالّ بر طلب است ؛ با اين تفاوت كه امر به معناى طلب فعل است و متعلّق طلب در باب اوامر ، وجود شىء است . يعنى مطلوب مولى اين است كه عبد اين شىء را در خارج ايجاد كند . ولى نهى به معناى طلب ترك است و مطلوب مولى در اين باب ، عدم و ترك متعلّق است و مىخواهد مكلّف شرب خمر نكند ، غيبت نكند و . . . . وقتى امر و نهى مثل هم شدند پس هر خصوصيتى كه در امر معتبر بود ( علّو يا استعلاء ، الزام و . . . ) در نهى نيز معتبر و شرط است . « 1 » ج ) مطلوب به نهى چيست ؟\r\nنعم : بنا بر اين‌كه نهى هم دالّ بر طلب باشد « 2 » اين پرسش عنوان مىشود كه متعلّق طلب در باب نواهى چيست ؟ مطلوب مولى از نهى كردن چيست ؟ آيا مطلوب مولى كفّ النفس از فعل است يا مقصد مولى مجرّد ترك و بجا نياوردن است ؟ « 3 » مشهور اصوليّين مىگويند : مطلوب به نهى ، مجرّد ترك است و مرحوم آخوند هم فرموده است :\r\n\r\n\r\n","description":"","footnote":"\r\n( 1 ) . نكته : براساس مسلك مشهور ، نهى نيز مثل امر ، داراى معناى طلبى است و دالّ بر طلب است . با اين تفاوت كه يكى طلب فعل و ديگرى طلب ترك است و مرحوم آخوند بر اين مسلك مشى كرده است . ولى براساس مسلك عدّه‌اى از متأخرين اصلًا نهى به معناى طلب نيست ، بلكه به معناى زجر و ردع و منع از فعل است و لازم عقلىِ اين منع از فعل عبارت است از طلب ترك و الزام به ترك . تفصيل مطلب در جاى خود بايد عنوان شود .\r\n( 2 ) . بر مبناى دلالتِ نهى بر زجر و ردع ، اين بحث بىموضوع است .\r\n( 3 ) . تفاوت كفّ نفس و مجرّد ترك اين است كه اوّلًا كفّ نفس ، يك امر وجودى است و به‌معناى خوددارىكردن است . ولى مجرّد ترك ، امر عدمى و به معناى انجام ندادن است ؛ ثانياً مجرّد ترك اعمّ از كفّ نفس است ؛ زيرا كفّ نفس در موردى است كه مكلّف قدرت بر ارتكاب حرام داشته باشد ، همچنين ميل باطنى به ارتكاب هم در او وجود باشد ؛ ثالثاً با وجود قدرت و ميل و داشتنِ مقتضى براى انجام حرام ، با اراده و اختيار خويش از آن خوددارى كند . ولى مجّرد ترك اعمّ است ، يعنى اگر قدرت نداشته باشد و انجام ندهد ترك ، صدق مىكند . اگر قادر باشد ولى مايل نباشد و قلباً از حرام متنفّر باشد و انجام ندهد ، باز هم ترك صادق است . و اگر قدرت و ميل دارد ولى كفّ نفس كرده و انجام ندهد ، باز هم ترك ، صادق است . پس مجرّد ترك يا عدم فعل و اتيان ، اعمّ است .\r\n","page_name":" 7 ","page_number":8},
  {"content":"\r\n\r\n« و الظاهر هو الثانى » ، يعنى به عقيدهء ما هم متعلّق نهى مجرّد ترك است . در كلمات بزرگان ، دلايل فراوانى اقامه شده است كه بهترين دليل ، مسألهء فهم عرف و قضاوت عقلاء است و شايد مرحوم آخوند با كلمهء « و الظاهر » به اين دليل اشاره دارد كه اگر مولايى عبدش را از كارى نهى كند و عبد در خارج ، آن عمل را انجام ندهد ، خردمندان او را مطيع و ممتثل مىشمارند و از اين‌كه آيا او ميل باطنى هم داشت و خوددارى كرد يا اين‌كه ميل باطنى نداشت او را تفتيش نمىكنند . يعنى كف نفس ملاك نيست ، بلكه مجرّد ترك ، ملاك است . و شايد منظور آخوند قضيّهء تبادر باشد كه بازگشت به متفاهم عرفى دارد .\r\nتوهّم : عدّه‌اى گفته‌اند مطلوب به نهى بايد كفّ نفس باشد و محال است مجرّد ترك ، مطلوب باشد . عمده شبهه‌اى كه موجب توهّم مزبور شده است و به‌عنوان دليل اين گروه مطرح مىباشد ، اين است كه از طرفى نهى ، مثل امر ، تكليف است و به اعتقاد عدليّه ، تكليف بايد به امر مقدور بار شود و تكليف بما لايطاق از محالات است . از طرف ديگر مجرّد ترك ، امر عدمى است ( عدم اتيان ) ، و امور عدمى مقدور ما نيستند . زيرا اوّلًا عدم چيزى نيست و شيئيّتى و ذاتى ندارد تا مقدور ما باشد يا نباشد .\r\nثانياً عدم الفعل ، سابق بر ما است و قبل از به‌دنيا آمدن ما نيز بوده است . چنين چيزى چگونه مقدور ما باشد ؟ مگر ممكن است متأخرى در متقدمى تأثير بگذارد ؟ ثالثاً نه‌تنها عدم ، سابق بر ماست ، بلكه ازلى است و از ازل استمرار داشته است . امر ازلى نمىتواند مقدور ما باشد ؛ قدرت ، اثر متجدّد و حادث و نو مىطلبد . از طرف ديگر كفّ نفس امر وجودى است و مقدور ماست و ما مىتوانيم با اختيار و ارادهء خود ، از حرام خوددارى كنيم .\r\nنتيجه : ناگزير بايد مطلوب به نهى ، كفّ نفس باشد ، نه مجرّد ترك ، و گرنه تكليف به محال خواهد بود كه قبيح است و از مولاى حكيم صادر نمىشود .\r\nجواب مرحوم آخوند : ما به مقدّمهء دوم استدلال شما اعتراض داريم و مىگوييم عدم نيز مقدور ماست و به هر سه بيان شما جواب مىدهيم :\r\nجواب بيان اوّل : همين‌قدر به شما بگويم كه اگر عدم و ترك چيزى ، مقدور نباشد ، وجود و فعل آن نيز مقدور نخواهدبود ، زيرا قدرت به هر دو طرف وجود و عدم يا فعل و ترك ، نسبت دارد و صحّت فعل و ترك است و قادر كسى است كه اگر بخواهد انجام مىدهد و اگر نخواهد انجام نمىدهد .\r\nخود شما هم قبول داريد كه فعل حرام ( شرب خمر ، غيبت و . . . ) مقدور مكلّف است ؛ به‌ناچار بايد بپذيريد كه ترك نيز مقدور است . وجود فعل در گرو وجود اراده و اختيار است و عدم آن در گرو عدم اراده است . « عدم العلّة علّة العدم » ؛ پس ترك نيز مقدور است .\r\n\r\n","description":"","footnote":"","page_name":" 8 ","page_number":9},
  {"content":"\r\n\r\nجواب بيان دوم و سوم : اگر منظور ما اين باشد كه مطلق عدم و تركِ حرام ، مطلوب مولاست - اعمّ از عدم سابق و لاحق ، عدم ازلى و ابدى - جا دارد شما بگوييد مطلق عدم مقدور ما نيست . همچنين اگر منظور ما اين باشد كه خصوص عدم ازلى يا عدم سابق بر ما ، مطلوب مولاست ، باز جاى اشكال باقى است . ولى منظور ما اين است كه بقاء و استمرار آن عدم سابق و عدم ازلى مقدور ماست و در اين مقطع زمانى كه ما مكلّف هستيم ، زمام امر آن عدم ازلى در اختيار ماست كه اگر خواستيم ، آن را ابقاء كرده و تداوم مىبخشيم و اگر نخواستيم ، آن را قطع كرده و مرتكبِ حرام مىشويم . عدم به اين اعتبار محلّ تكليف است ، نه به اعتبارات ديگر ، و به اين اعتبار وجداناً مقدور ماست و ما هستيم كه آن را ادامه مىدهيم يا قطع مىكنيم .\r\nنتيجه : هيچ الزامى در ميان نيست تا ما طرفدار كفّ نفس شويم ؛ پس حقّ با مشهور است و مطلوب مولى از نهى ، مجرّد ترك است . « 1 »\r\nثم إنه لا دلالة لصيغته على الدوام و التكرار كما لا دلالة لصيغة الأمر و إن كان قضيتهما عقلا تختلف و لو مع وحدة متعلقهما بأن يكون طبيعة واحدة بذاتها و قيدها تعلق بها الأمر مرة و النهى أخرى ضرورة أن وجودها يكون بوجود فرد واحد و عدمها لا يكاد يكون إلا بعدم الجميع كما لا يخفى .\r\nو من ذلك يظهر أن الدوام و الاستمرار إنما يكون فى النهى إذا كان متعلقه طبيعة مطلقة غير مقيدة به زمان أو حال فإنه حينئذ لا يكاد يكون مثل هذه الطبيعة معدومة إلا بعدم جميع أفرادها الدفعية و التدريجية .\r\nو بالجملة قضية النهى ليس إلا ترك تلك الطبيعة التى تكون متعلقة له كانت مقيدة أو مطلقة و قضية تركها عقلا إنما هو ترك جميع أفرادها .\r\nثم إنه لا دلالة للنهى على إرادة الترك لو خولف أو عدم إرادته بل لا بد فى تعيين ذلك من دلالة و لو كان إطلاق المتعلق من هذه الجهة و لا يكفى إطلاقها من سائر الجهات فتدبر جيدا .\r\nد ) دلالت نهى بر مرّه و تكرار\r\nدر باب اوامر اين بحث مطرح بود كه آيا صيغهء افعل عندالاطلاق بر مرّه ( يك بار انجام دادن ) دلالت مىكند يا بر تكرار و دوام ، يا بر هيچ‌كدام دلالت ندارد و براى طلب ايجاد طبيعت وضع شده است ؟ يا\r\n\r\n\r\n","description":"","footnote":"\r\n( 1 ) . نكته : اين مقدار را مىپذيريم كه استحقاق مثوبت در گرو كفّ نفس است ، يعنى اگر كارى مقدور ما نبود و ترك كرديم يا ميل نداشتيم و انجام نداديم ، ثوابى به ما نمىدهند ؛ ولى اگر با وجود ميل و قدرت ، براى رضاى خداوند از حرام اجتناب كرديم حتماً ثواب هم داريم ، مثل تروكِ احرام يا تروكِ صوم و يا ترك هر حرامى به قصد قربت .\r\n","page_name":" 9 ","page_number":10},
  {"content":"\r\n\r\nاين‌كه بر هر دو دلالت مىكند و مشترك لفظى است ، يا توقّف كرده و نمىدانستيم كدام است ؟\r\nهمان‌گونه كه گفتيم رأى محقّق‌ان اين بود كه فعل امر وقتى بدون قرينه به‌كار مىرود ، بر اصل طلب فعل و ايجاد طبيعت دلالت مىكند و خصوصيّت مرّه يا تكرار از مفاد آن بيرون است . در باب نواهى نيز اين بحث مطرح است كه صيغهء لا تفعل وقتى بدون قرينه به‌كار مىرود ، آيا از آن ، مرّه استفاده مىشود يا تكرار و دوام ، يا هيچ‌كدام ؟ قدر مسلّم اين است كه كسى در باب نواهى قائل به مرّه نشده است . ولى عدّه‌اى از بزرگان همچون صاحب معالم « 1 » و محقّق قمى « 2 » تكرار را اختيار كرده و مدّعى شده‌اند نهى ، ظهور وضعى در دوام و تكرار دارد و براى طلب ترك مكررّاً و دائماً وضع شده است .\r\nولى مرحوم آخوند مدّعى است كه صيغهء لا تفعل مثل صيغهء افعل وقتى به‌صورت مطلق و بدون هيچ قرينه‌اى استعمال مىشود ، بر اصل طبيعت دلالت دارد ؛ مطلوب مولى در امر ، طلب ايجاد طبيعت و در نهى ، طلب ترك طبيعت است و از نظر وضعى دلالتى بر دوام و تكرار يا مرّه ندارد .\r\nآرى از نظر عقلى يك فرق اساسى دارند و آن اين‌كه در باب اوامر ، مطلوبْ ايجاد طبيعت است و به حكم عقل قانونِ ايجاد طبيعت اين است كه « الطبيعة توجد بوجود فردٍ مّا » يعنى كلّىِ طبيعى با وجود يك فرد از افرادش هم موجود مىشود و مطلوب مولى حاصل مىشود و لذا با مرّة و يك بار هم امتثال حاصل مىشود . امّا در باب نواهى ، مطلوب مولى اعدام طبيعت است و به حكم عقل ، قانون اعدام طبيعت اين است كه « الطبيعة تترك به ترك جميع أفرادها و تنعدم بإنعدام جميع أفرادها » . و چون مطلوب مولى ترك اصل طبيعت است ، عقل مىگويد شما ناگزيريد كه كلّيهء افراد طولى ( اين زمان ، زمان بعد ، زمان سوّم و . . . ) و عرضى ( اين مكان يا آن مكان ، اين ظرف يا آن ظرف و . . . ) يا تدريجى و دفعىِ طبيعت را ترك كنيد تا مطلوب حاصل شود . اين تفاوت به حكم عقل است و ربطى به وضع واضع و ظهور لفظى ندارد .\r\nنكته : نهى گاهى مطلق است ، يعنى به زمان يا حال خاصى مقيّد نيست ؛ مثل نوع نواهىِ وارده در كتاب و سنّت همچون - لاتشرب الخمر ، لايغتب ، لاتقربوالزنا - و گاهى مقيّد به زمان خاصّى است ؛ مثل نهى شدن زن‌ها از نماز و روزه در ايّام عادت و قاعدگى ؛ يا اين‌كه مقيّد به حال خاصى است ؛ مثل حال صحّت و مرض و . . . كه در اين حالات كارهاى خاصّى منهىّ واقع شده است ، نه مطلقاً . حال ، مطلوب مولى ترك طبيعت است و ترك طبيعت هم به ترك تمام افراد آن است ، ولا فرق كه طبيعت مطلقه باشد يا مقيّده . اگر مطلقه باشد ، مطلوب ، ترك تمام افراد طولى و عرضى آن تا آخر عمر است و اگر\r\n\r\n\r\n","description":"","footnote":"\r\n( 1 ) . معالم‌الاصول ، ص 96 .\r\n( 2 ) . قوانين‌الاصول ، ج 1 ، ص 38 .\r\n","page_name":" 10 ","page_number":11},
  {"content":"\r\n\r\nمقيّده باشد ، مطلوب ، ترك تمام افراد دفعى و تدريجىِ آن در همان زمان يا حال معيّن مىباشد . پس بستگى به سعه و ضيق دايره طبيعى دارد كه تركش طلب شده است .\r\nه ) سقوط نهى با معصيت\r\nنظير اين مطلب دو بار در باب اوامر ذكر شد :\r\n1 . در مسألهء فور و تراخى كه بر مسلك فور اين بحث عنوان شد كه اگر مكلّف دستور مولى را به فوريّت امتثال نكرد و عمداً تأخير انداخت ، در اصل گناهكار بودنِ او ترديدى نيست . امّا آيا به مجرّد معصيت و مخالفت ، امر هم از دوش او ساقط مىشود يا امر مولى كماكان به قوّت خودش باقى است و در آنات بعدى هم مكلّف را به انجام كار دعوت مىكند ؟ مسأله بر وحدت و تعدّد مطلوب مبتنى بود كه گذشت .\r\n2 . در مسألهء تبعيّت قضاء از اداء كه اگر مكلّف مأمورٌ به را در وقت خودش انجام نداد آيا همان امر اوّل بر وجوب اين عمل ، در خارج وقت ( قضاء ) دلالت مىكند ، يا لزوم قضا و تدارك در خارج از وقت مقرّر ، نياز به امر جديد دارد و از امر اوّل مستفاد نيست ؟ به بيانى كه گذشت ، مسأله مبتنى بر وحدت يا تعدّد مطلوب بود .\r\nما گفتيم نهى دالّ بر دوام و تكرار است و مطلوب مولى ترك كليّهء افراد طولى و عرضىِ عمل حرام است ؛ البتّه به حكم عقل ، نه به دلالت وضعى . اكنون در باب نواهى ، اين بحث مطرح مىشود كه اگر مكلف يك‌بار با نهى مولى مخالفت كرد و عمل منهىّ را انجام داد ، آيا پس از اين هم كماكان ، نهى مولى به قوّت خود باقى است و بر طلب ترك و مطلوب بودنِ تركِ آن عمل ، در زمان‌هاى بعدى دلالت دارد و مفاد نهى اين است يا اين‌كه با يك بار مخالفت و معصيت ، نهى ساقط مىشود و از اين پس ، آن عمل حرام نيست و ترك آن مطلوب مولى نمىباشد ؟ « 1 » از نظر مقام ثبوت ، دو فرض وجود دارد :\r\n1 . مجموع تروك من حيث المجموع يك مطلوب باشد و هيچ‌كدام استقلال نداشته باشند ، مثل تروك صوم كه در ماه مبارك رمضان مكلّف بايد در ظرف زمانىِ معيّن ( از اذان صبح تا اذان مغرب ) از مفطرات اجتناب كند و اكل و شرب و . . . را ترك كند ؛ چنين نيست كه اگر نصف روز ترك كرد و بعد مرتكب اكل شد ، به همان اندازه ثواب ببرد ، بلكه مجموع ترك اكل ، از آغاز تا پايان زمان مزبور ، يك مطلوب است . مثال ديگر مبطلات نماز است كه در نماز بايد ترك شوند و از آنها اجتناب شود و ترك\r\n\r\n\r\n","description":"","footnote":"\r\n( 1 ) . مسأله ، همان مسألهء وحدت و تعدّد مطلوب است .\r\n","page_name":" 11 ","page_number":12},
  {"content":"\r\n\r\nآنها از اوّل تا آخر مطلوب مولاست و به‌صورت مجموعى مطلوب است ، نه به‌صورت جدا جدا .\r\n2 . هر تركى از تروك ، جداگانه يك مطلوب است و نهى به تعداد افراد طولى و عرضى ، انحلال و تعدّد پيدا مىكند و در نوع محرّمات ، مطلب از اين قرار است ؛ مثلًا در باب غيبت ، شرب‌خمر ، كذب ، زنا و قمار چنين نيست كه اگر يك بار مكلّف اين نهى را مخالفت كرد ، براى هميشه آزاد باشد ؛ بلكه هر بار حساب جداگانه‌اى داشته و استقلالًا حرام است و اگر هزار بار غيبت كند ، باز هيچ در دفعهء هزار و يكم ، غيبت حرام است و نهى لا يغتب در حقّ او فعلى است .\r\nدر مقام اثبات چهار مرحله بحث داريم :\r\n1 . ظهور وضعى : آيا صيغه نهى ظهور وضعى در فرض اوّل دارد و دلالت مىكند بر اين‌كه پس از مخالفت و معصيت ، ترك آن عمل ، مراد و مطلوب نيست و فعلش حرام نيست ؟ يا ظهور وضعى در فرض دوّم دارد و دلالت مىكند بر اين‌كه اگر هم يك بار مخالفت كنى ، باز هم بايد در دفعه‌هاى بعدى از آن عمل اجتناب كنى ؟ مرحوم‌آخوند مىفرمايد : خير ، چنين دلالتى و ظهور وضعىاى ندارد و در مطلب چهارم هم قبلًا ديديم كه صيغهء لا تفعل بر طلب ترك طبيعت دلالت دارد و كارى به مرّه و تكرار و مخالفت يك بار و چند بار ، و مطلوبيّت پس از آن يا عدم مطلوبيّت و . . . ندارد .\r\n2 . ظهور اطلاقى : ممكن است از اطلاق صيغهء لا تفعل استفاده كرده و بگوييم مولى در مقام بيان بود و نفرمود : « لا تفعل ، مادامى كه مخالفت و معصيت نكنى » ! بلكه به‌طور مطلق فرمود : « لا تفعل » كه اطلاقش فرض مخالفت را هم مىگيرد . يعنى « لا تفعل و ان خالفتَ » ، يعنى حتّى اگر يك بار هم مخالفت كردى ، براى مراتب بعدى نبايد مخالفت كنى ، پس نهى كماكان به قوّت خود باقىاست . آيا از اين ظهور مىتوان استفاده كرد ؟ مىفرمايد : اين بستگى دارد به اين كه نهى مولى از اين جهت در مقام بيان باشد و مقدّمات حكمت فراهم باشد و گرنه جاى تمسّك به اطلاق نيست . « 1 » 3 . دليل خاص : اگر توسّط اجماع يا ضرورت دين و يا هر دليل خاص ديگر يك طرف ثابت شد ، باز ما تابع دليل هستيم و كماكان حكم به بقاء نهى و مطلوبيت ترك مىكنيم ، يا اين‌كه حكم به عدم بقاء مىنماييم .\r\n4 . اگر دستمان از تمام ادّلهء اجتهادى و اصول لفظى كوتاه شد و خطاب لا تفعل مجمل بود و\r\n\r\n\r\n","description":"","footnote":"\r\n( 1 ) . نكته : هر خطابى ممكن است داراى جهات عديده باشد و از بعضى جهات در مقام بيان نباشد ؛ ما بايد از همان جهتى كه در مقام بيان است ، به اطلاقش تمسّك كنيم . مثلًا « أعتق رقبة » از لحاظ ايمان و كفر در مقام بيان است و قابل استناد است ، ولى ممكن است از لحاظ عالم و عامى بودن در مقام بيان نبوده و قابل استناد نباشد . در مانحن‌فيه نيز بايد خطاب لاتفعل از همين زاويه ( مخالفت و عدم آن ) در مقام بيان باشد و اطلاقش احراز شود تا قابل استناد باشد ، و گرنه جاى تمسّك به اطلاق نيست .\r\n","page_name":" 12 ","page_number":13},
  {"content":"\r\n\r\nندانستيم كه پس از يك بار مخالفت ، آيا باز هم ترك ، مطلوب است و نهى به قوّت خود باقى است يا نهى ساقط شده و از اين پس ، ترك مطلوب نيست و در اين معنا شك كرديم . در اين صورت نوبت به اصول عمليّه مىرسد و دو اصل مطرح است :\r\n1 . اصل برائت ؛ شك داريم كه آيا پس از يك بار مخالفت ، الآن اين عمل حرام و ترك آن مطلوب است يا خير ؟ اين ، شبههء تحريميّه و شكّ در اصل تحريم است و مجراى اصل برائت مىباشد .\r\n2 . استصحاب بقاء طلب ترك ؛ قبل از يك بار مخالفت ، ترك مطلوب مولى بود . ولى پس از آن شك داريم كه مطلوبيّت ترك باقى است يا خير ؟ در اينجا استصحاب بقاء جارى كنيم . اگر استصحاب قابل جريان باشد ، بر برائت مقدّم است . « 1 »\r\n\r\n\r\n","description":"","footnote":"\r\n( 1 ) . به فرمودهء مرحوم مشكينى در حاشيه ، اين استصحاب قابل جريان نيست : « لأنّه إن كان المراد استصحاب كلّى الطلب فهو من قبيل القسم الثانى من اقسام إستصحاب الكلّى ، و يأتى فى بابه عدم حجيّته إذا كان من قبيل المجعولات ، و إن كان المراد إستصحاب شخصه المردّد - نظير إستصحاب الكرّيّة فيما إذا شككنا إنّ الكرّالف و مائتا رطل أو تسعمأة و كان هنا ماء به قدر الأوّل و نقص عنه - فلا مجرى له ، لعدم تعلّق الشّك بما تعلّق به اليقين على كلّ تقدير . » نقل از كفايةالاصول مع حواشى المحقّق المشكينى ، ج 2 ، ص 97 .\r\n","page_name":" 13 ","page_number":14},
  {"content":"\r\n\r\n\r\nفصل : فى اجتماع الأمر و النهى 
  ]\r\nفصل : اختلفوا فى جواز اجتماع الأمر و النهى فى واحد و امتناعه على أقوال ثالثها جوازه عقلا و امتناعه عرفا .\r\n\r\n[ تقديم مقدّمات 
  ]\r\nو قبل الخوض فى المقصود يقدم أمور :\r\n\r\nالأول : [ المراد بالواحد فى عنوان النزاع 
  ]\r\nالمراد بالواحد مطلق ما كان ذا وجهين و مندرجا تحت عنوانين بأحدهما كان موردا للأمر و بالآخر للنهى و إن كان كليا مقولا على كثيرين كالصلاة فى المغصوب .\r\nو إنما ذكر لإخراج ما إذا تعدد متعلق الأمر و النهى و لم يجتمعا وجودا و لو جمعهما واحد مفهوما كالسجود لله تعالى و السجود للصنم مثلا لا لإخراج الواحد الجنسى أو النوعى كالحركة و السكون الكليين المعنونين بالصلاتية و الغصبية .\r\nفصل دوّم : اجتماع امر و نهى در شىء واحد\r\nفصل دوّم باب نواهى ، دربارهء مبحث معروفِ اجتماع امر و نهى در شىء واحد است . آيا اجتماع امر و نهى در شىء واحد ممكن است ؟ يعنى در آنجا ، هم امرْ فعلى باشد و امتثال بطلبد و هم نهى فعلى باشد ؟\r\nيا چنين اجتماعى از محالات است و امكان ندارد كه يك عمل معيّن ، هم متعلّق امر باشد و هم متعلّق نهى . بلكه بايد معيّناً يكى از آن دو فعلى مىشود و ديگرى به فعليّت نمىرسد ؟ مثال معروف ، مسأله نماز در مكان غصبى است كه اكوان و بودن‌هاى در ضمن نماز ، حركت‌ها و سكون‌هاى ضمن نماز ، در مكان غصبى امر واحدى است و بخواهد به عنوان اين‌كه عنوان صلاتى بر او منطبق است ، امر داشته باشد و به لحاظ انطباق عنوان غصبى ، نهى داشته باشد .\r\nاقوالِ در مسأله : سه نظريّه اساسى در اين مسأله وجود دارد :\r\n1 . مشهور اماميّه و معتزله مىگويند چنين اجتماعى از محالات است ، آن هم مطلقاً . يعنى هم از ديدگاه دقىق عقلى محال است و هم به ديد سطحىِ عرفى .\r\n2 . جمهور اشاعره مىگويند چنين اجتماعى عقلًا و عرفاً جايز و ممكن است و محذورى ندارد .\r\n\r\n","description":"","footnote":"","page_name":" 14 ","page_number":15},
  {"content":"\r\n\r\n3 . عدّه‌اى از محقّق‌ان از قبيل محقّق اردبيلى « 1 » و ديگران مىگويند به دقّت عقلى اجتماعْ جايز است و مانعى ندارد شىء واحد ، هم امر داشته باشد و هم نهى ؛ ولى به ديد عرف و عقلاء جايز نيست .\r\nمقدّمات بحث\r\nمرحوم آخوند مىفرمايد پيش از هرگونه سخن و بحثى دربارهء اقوال در مسأله و بيان اصل مطلب ، چند مقدمه « 2 » ذكر مىكنيم :\r\nمقدمهء اول : مقصود از واحد چيست ؟\r\nامر اوّل دربارهء كلمهء واحد است . اين‌كه در عنوان مسأله گفته شد اجتماع امر و نهى در شىء واحد ، منظور از اين « واحد » چيست ؟ به‌طور كلّى واحد ، گاهى واحد شخصى است ، يعنى شخص واحد است كه قابل صدق و حمل بر كثيرين نيست . مثلًا زيد يك شخص است ، نماز زيد در مكان غصبى در زمان خاص يك شخص است . گاهى واحد كلّى است ، يعنى يك كلّى است ، و افراد گوناگونى دارد و قابل صدق بر كثيرين است ، ولى خود كلّى ، واحد است ؛ يك كلّى است ، نه صد كلّى . واحد كلّى هم گاهى واحد نوعى است ، يعنى يك نوع است ، مثل انسان كه نوع واحد است ، و ده نوع نيست ؛ گاهى واحد جنسى است ، يعنى يك جنس است نه صد جنس ، مثل حيوان .\r\nالبته از ديدگاه منطق و فلسفه ، نوع و جنس ، هركدام احكامى دارند ، ولى از ديدگاه اصولى ، كلّى بودن مهمّ است و نوع يا جنس بودن مهمّ نيست ؛ پس واحد يا شخصى است ، يا نوعى و يا جنسى . از طرفى واحد يا واحد حقيقى است و يا واحد مجازى . واحد حقيقى ، يعنى حقيقتاً واحد است و اسناد وحدت به آن ، يك اسناد حقيقى و از باب وصف به حال خود شىء است .\r\nسه قسم مزبور همگى از اين سنخ بودند . يعنى وقتى مىگوييم شخص واحد ، نوع واحد ، جنس واحد ، واقعاً وحدت برخود آنها حمل‌مىشود . ولى واحد مجازى حقيقتاً واحد نيست و اسناد وحدت به او واقعىنيست . بلكه از باب وصف به حال خود متعلّق و « اسناد شىء الى غير ما هو له » است . مثلًا اگر كسى بگويد زيد و بكر وحدت دارند ، منظور اين‌نيست كه زيد و بكر يك چيزند و در خارج به يك وجود موجودند ؛ خير آن دو قطعاً متعدّد هستند و در خارجْ متباين و به دو وجود جدا موجودند .\r\nمنظور از وحدت زيد و بكر اين است كه آن دو در يك نوع داخل‌اند كه اين را واحد بالنوع مىگويند ، در مقابل واحد نوعى . خود انسان واحد نوعى است يعنى يك نوع است ؛ ولى افراد آن واحد بالنوع هستند ، يعنى تحت يك نوع داخل‌اند و مفهوم انسان بر آن دو صادق است و اتّحاد در اين\r\n\r\n\r\n","description":"","footnote":"\r\n( 1 ) . مجمع‌الفائدة و البرهان ، ج 2 ، ص 110 .\r\n( 2 ) . مرحوم آخوند پيش از تبيين اصل مطلب ، ده مقدمه را بيان مىكند .\r\n","page_name":" 15 ","page_number":16},
  {"content":"\r\n\r\nمفهوم جامع دارند ، ولى اتّحاد مصداقى ندارند . يا مثلًا اگر كسى بگويد انسان و فرس وحدت دارند ، منظور اين نيست كه اين دو نوع حقيقتاً در خارج يكى شده‌اند ؛ چنين چيزى از محالات است . منظور از وحدت فرس و انسان اين است كه اينها تحت يك جنس ( حيوان ) داخل مىباشند . حيوان را واحد جنسى و انواع آن را واحد بالجنس مىگويند كه تحت جنس داخل‌اند و مفهوم واحدى جامعِ آن دو است ؛ و گرنه مصداق آنها مباين است . پس اسناد وحدت به زيد و بكر ، يا انسان و فرس يك اسناد مجازى و غير واقعى است .\r\nهمچنين وحدت گاهى مصداقى است و گاهى مفهومى . وحدت مصداقى يعنى دو عنوان در يك وجود خارجى اتّحاد و تصادق دارند ؛ مثل عنوان صلاتيّت و غصبيّت كه در اكوان و حركات و سكنات صلاتى تصادق دارند .\r\nوحدت مفهومى يعنى دو چيز در مفهوم واحد شركت دارند و تحت آن داخل مىباشند و از لحاظ مصداق خارجى هرگز تصادفى ندارند ، بلكه تباين كلّى دارند . مثلًا سجده براى خداوند با سجده براى بُت ، هر دو در تحت مفهوم كلّى سجود مندرج هستند ، ولى در خارج ، آنجا كه مصداق سجده براى خداست ، هرگز سجده براى بُت صادق نيست و بالعكس آنچه مصداق سجده براى بُت باشد مصداق سجده براى الله نيست .\r\nبا توجّه به اين نكات مىگوييم : گاهى عمل واحد به عنوان واحد و جهت واحده مىخواهد هم متعلّق امر باشد و هم متعلّق نهى ، مثلًا نماز به‌عنوان نمازى ، هم مأمورٌ به باشد و هم منهىٌّ عنه . به اتّفاق كلمهء مسلمين چنين اجتماعى از محالات است و از مواردى است كه با آن ، اجتماع نقيضين در ارادهء مولى پديد مىآيد و محال است خداوند در لحظهء معيّنى هم طالبِ فعل نماز باشد و هم طالب ترك آن .\r\nبه قول صاحب معالم اين مورد از مواردى است كه نفس تكليف از جانب مولى محال است . « 1 » گاهى عمل واحدى ، به دو عنوان و از دو جهت مىخواهد تحت امر و نهى برود . يعنى دو عنوان بر اين يك عمل منطبق است كه به يك عنوان مأمورٌ به و به عنوان ديگر منهىٌّ عنه مىشود . مثل اكوان صلاتى كه به‌عنوان نماز بودن ، امر دارد و به‌عنوان غصب بودن نهى دارد . بحث ما در باب « اجتماع امر و نهى در شىء واحد » ، چنين مواردى است كه شىء واحد داراى دو وجه و حيثيّت و جهت و عنوان باشد كه به يك عنوان امر و به‌عنوان ديگر نهى پيدا كند .\r\nصاحب فصول واحد در عنوان مسأله را واحد شخصى دانسته و بحث را به آن اختصاص داده است . « 2 » مثل نماز زيد در مكان غصبى در زمان خاص . ولى مرحوم‌آخوند مىفرمايد : ما هيچ دليلى\r\n\r\n\r\n","description":"","footnote":"\r\n( 1 ) . معالم‌الدين ، ص 97 - 98 .\r\n( 2 ) . الفصول‌الغرويّة ، ص 124 .\r\n","page_name":" 16 ","page_number":17},
  {"content":"\r\n\r\nنداريم كه مراد از واحد ، واحد شخصى باشد ، بلكه مراد از واحد مطلق امر واحدى است كه داراى دو عنوان و دو وجه است ؛ چه واحد شخصى باشد ، مثل نماز زيد در دارغصبى ، چه واحد كلّى ( نوعى يا جنسى ) باشد كه قابل صدق بر كثيرين است ، مثل نماز در مكان غصبى يا حركت و سكون يا كون صلاتى در مكان مغصوب كه بر نماز زيد و بكر و حسن و خالد و . . . صدق مىكند و عنوان كلّى صلاتى و غصبى هم بر آن حركت و سكون ، يا كون كلّى منطبق و صادق است . « 1 » سؤال و جواب : گويا صاحب فصول از مرحوم‌آخوند مىپرسد : اگر واحد در عنوان مسأله ، اعمّ از شخصى و كلّى است ، پس چرا كلمهء واحد را آورده‌اند كه ظهور در واحد شخصى دارد ؟ مرحوم آخوند مىفرمايد : مواردى وجود دارد كه متعلّق امر و نهى متعدّد است و دو عنوان در كار است ، امّا هرگز تصادق نداشته و اجتماع در وجود پيدا نمىكنند و در خارج بر مورد واحدى صدق نمىكنند ؛ آوردن كلمه واحد براى اين است كه چنين مواردى را از بحث خارج كنند . مثل سجده براى خدا و بت كه دو عنوان است : يكى تحت امر رفته و ديگرى تحت نهى ، و اتّحاد مفهومى هم دارند ، يعنى تحت يك مفهوم داخل‌اند همچنين واحد بالنوع يا بالجنس هم هستند ، ولى اتّحاد مصداقى ندارند و هرگز در خارج ، سجدهء معيّنى مصداق هر دو نيست تا سخن از اجتماع امر و نهى مطرح شود . آوردن كلمهء واحد به اين منظور است ، و اين‌گونه نيست كه واحد ، مخصوصِ واحد شخصى شود و واحد نوعى و جنسى را شامل نشود ؛ خير ، واحد كلّى را هم شامل است . مثل حركت و سكون كلّى يا اكوان كلّيه كه بر حركت و سكون زيد و خالد و تقى و . . . صادق است و ضمناً اين اكوان كلّى ، معنون به‌عنوان صلاتى و غصبى هستند و مورد بحث است كه آيا اجتماع امر و نهى در چنين واحدى جايز است يا محال و ممتنع .\r\n\r\nالثانى : [ الفرق بين هذه المسألة و مسألة النهى عن العبادة 
  ]\r\nالفرق بين هذه المسألة و مسألة النهى فى العبادة\r\nهو أن الجهة المبحوث عنها فيها التى بها تمتاز المسائل هى أن تعدد الوجه و العنوان فى الواحد يوجب تعدد متعلق الأمر و النهى بحيث يرتفع به غائلة استحالة الاجتماع فى الواحد بوجه واحد أو لا يوجبه بل يكون حاله حاله فالنزاع فى سراية كل‌ّمن الأمر و النهى إلى متعلق الآخر لاتحاد متعلقيهما وجودا و عدم سرايته لتعددهما وجها و هذا بخلاف الجهة المبحوث عنها فى المسألة الأخرى فإن البحث فيها فى أن النهى فى العبادة : [ أو المعاملة 
  ]\r\nيوجب فسادها بعد الفراغ عن التوجه إليها .\r\n\r\n\r\n","description":"","footnote":"\r\n( 1 ) . از قضا اين قسم با بحث‌هاى اصولى سنخيت بيشترى دارد كه از قواعد كلّى بحث دارد و مثال به نماز زيد در مكان غصبى با بحث‌هاى فقهى منانسب‌تر است .\r\n","page_name":" 17 ","page_number":18},
  {"content":"\r\n\r\nمقدّمهء دوم : فرق اين مسأله « 1 » با مسألهء دلالت نهى بر فساد\r\nمسألهء اجتماع امر و نهى در شىء واحد - كه فعلًا مورد بحث ما است - با مسألهء دلالت نهى برفساد - كه مسألهء بعدى است - چه تفاوتى از نظر تاريخچهء اين دو مسأله و اين‌كه از چه زمانى اينها به‌صورت دو مسألهء جدا مطرح شده‌اند ، اجمالًا بايد بدانيم كه در كلمات سيّد مرتضى در الذريعة و شيخ طوسى در عُدّةالاصول و محقّق اوّل در معارج مسأله‌اى با عنوان « اجتماع امر و نهى در شىء واحد » اصلًا مطرح نشده است ، و اين بزرگان تنها به طرح مسألهء دلالت نهى بر فساد اكتفا كرده‌اند . در كلام علّامه در مبادى ، به‌طور مختصر فقط چند سطرى در اين باره مطرح شده و به‌صورت يك فصل جدا عنوان نشده است . ولى وقتى به معالم‌الاصول و قوانين و فصول و كفايه و متأخرين از آخوند تا زمان ما مىرسيم ، مىبينيم اين دو بحث را به‌صورت دو مسألهء جداگانه مطرح كرده‌اند و هر روز كه از طرح مسألهء اجتماع مىگذرد منقّح‌تر و واضح‌تر مىگردد .\r\nحال اين سؤال مطرح مىشود كه فرق اين دو مسأله چيست و چرا به‌صورت جداگانه عنوان شده‌اند ؟ « 2 » در جواب مىگوييم تفاوت‌هاى متعدّد و متنوّعى ميان دو مسألهء ذكر شده وجود دارد كه اهمّ آنها چهار وجه‌الفرق است . مرحوم آخوند در كفايه اين چهار وجه‌الفرق را ذكر قرار داده است :\r\nوجه‌الفرق اوّل : وجه‌الفرقِ اوّل از خود صاحب كفايه است كه آن را با مقدّمه‌اى ذكر مىكنيم :\r\nمقدمه : در اوّل كفايه ( آنجا كه سخن از تمايز و تعدّد علوم بود ) مرحوم آخوند فرمود : تمايز علوم از يكديگر به موضوعاتِ آنها نيست ؛ به محمولات آنها هم نيست و به مجموع موضوعات و محمولات ( مسائل ) هم نيست ، بلكه تمايز علوم به اغراض است كه هر علمى غرض خاصّى را تعقىب مىكند ، « 3 » بر همين اساس ، علوم از يكديگر ممتاز مىباشند . حال نظير آن مطلب را اينجا در رابطه با اختلاف و تنوع مسائل يك علم از يكديگر بيان مىكند و آن اين‌كه اختلاف مسائل يك علم و تمايز آنها از يكديگر به اختلاف موضوعات آنها نيست ، زيرا چه‌بسا موضوع ، واحد باشد ولى مسائل ، متعدّد . مثلًا مادّهء امر يك موضوع است ، ولى چهار مسأله داشت كه گذشت . صيغهء افعل موضوع\r\n\r\n\r\n","description":"","footnote":"\r\n( 1 ) . مسألهء اجتماع امر و نهى در شىء واحد .\r\n( 2 ) . در باب معاملات فقط جاى دلالت نهى بر فساد است كه اگر معامله‌اى متعلّق نهى واقع شده است ، مثل نهى از بيع در وقت نماز جمعه ، آيا فاسد و باطل است يا نه ؟ و مسألهء اجتماع امر و نهى در اينجا موضوع ندارد ، چون معاملات ، امرى ندارند تا سخن از اجتماع امر و نهى به ميان آيد . ولى در عبادات جاى هر دو باب هست ، چون عبادت حتماً امر دارد يا ندبى يا ايجابى . از طرفى ممكن است همين عبادت ، متعلّق نهى شود ، مثل نماز در مكان غصبى كه هم مصداق باب اجتماع امر و نهى است كه صلاتيّت و غصبيّت يك جا جمع شده‌اند و هم مصداق دلالت نهى بر فساد است . حال جاى اين توهّم است كه چرا هر دو را تبديل به يك مسأله نكنيم و مثل قدماء فقط دلالت نهى بر فساد را بيان نكنيم ؟ يا چرا فقط مسألهء اجتماع امر و نهى در شىء واحد را عنوان نكنيم ؟ چه فرق اساسى دارند كه موجب شده تا به‌صورت دو مسأله مطرح شوند ؟\r\n( 3 ) . غرض از علم نحو ، صيانت زبان از خطاى گفتارى است ، غرض از علم منطق صيانت فكر از خطاى در انديشه است و . . . .\r\n","page_name":" 18 ","page_number":19},
  {"content":"\r\n\r\nواحدى است ولى آن همه مسائل متنّوع داشت . جسم طبيعى موضوع واحدى است ولى از زواياى گوناگون در فلسفهء طبيعى ، مورد بحث واقع مىشود و هركدام مسألهء جداگانه‌اى را تشكيل مىدهد .\r\nو چه‌بسا موضوع ، متعدّد باشد ولى مسأله يك مسأله باشد ، مثل شرط ، وصف ، استثناء ، حال ، ظرف و غايتى كه عقىب جمله‌هاى متعدّد باشند كه همهء آنها در يك مسأله در علم اصول مطرح مىشود و در همه يك بحث مطرح است كه آيا موجب تخصيص جملهء اخير مىشوند يا به جميع جمله‌هاى ماقبل عود مىكنند ؟ پس مناطِ وحدت يا تعدّد مسأله ، وحدت و تعدّد موضوع نيست .\r\nو نيز اختلاف مسائل به اختلاف محمولات هم نيست ، زيرا چه‌بسا محمول ، واحد باشد و در عين حال ، مسائلْ متعدّد . مثلًا در فقه مسائل فراوانى داريم كه محمول آنها وجوب است ، مثل : الصلاة واجبةٌ ، الصوم واجبٌ ، الحجّ واجبٌ . يا محمول آنها حرمت است ، مثل : خمر حرام است ، غيبت حرام است و ديگر از مكاسب محرّمه و چيزهاى حرام ديگر . شكى هم در اين نيست كه هركدام از اينها مسأله جدايى است .\r\nو نيز تعدّد مسائل تنها به تفاوت مجموع موضوعات و محمولاتِ آنها نيست ، زيرا چه‌بسا با وحدت موضوع يا محمول هم ، مسائلْ متعدّد باشد كه قبلًا مثالى زده شد . آرى حق اين است كه تمايز مسائل علمى از يكديگر مثل تمايز خود علوم از يكديگر ، به اغراض و جهات و حيثيّات است . يعنى در هر مسأله‌اى از زاويّهء خاصّى بحث مىشود و غرض خاصّى دنبال مىشود كه همين غرض‌هاى مختلف ، موجب اختلاف و تعدّد مسائل مىگردد .\r\nبا حفظ اين مقدّمه مىگوييم : جهت و حيثيّت بحث در مسألهء اجتماع امر و نهى با جهت و حيث بحث در مسألهء دلالت نهى بر فساد ، فرق دارد ؛ از هركدام غرض خاصّى در نظر است .\r\nجهت مورد بحث در مسألهء اجتماع امر و نهى : مرحوم آخوند در اينجا دو بيان دارد :\r\n1 . تعدّد الوجه و العنوان . . . ؛ 2 . فالنزاع فى سراية . . . . به نظر مىرسد عبارت خيلى روانى نيست ، لذا براى توضيح اين بخش ، از سخن مرحوم مظفّر در اصول‌الفقه استفاده مىكنيم . ايشان در اين باره دو مقام از بحث درست كرده و اساس دعوا را در مسألهء اجتماع امر و نهى بر آن دو مبتنى نموده است :\r\n1 . هميشه در ظاهرِ خطاب ، حكم - وجوبى يا تحريمى - روى عنوان و طبيعتِ كلّى بار مىشود .\r\nمثل عنوان صلاتى و عصبى و . . . ؛ ولى آيا حكم از عنوان به معنون و مصداق خارجى سرايت مىكند يا نه ؟ اگر عدم سرايت را اختيار كرديم ، نتيجه جواز اجتماع است زيرا دو عنوان مستقل در ميان است و هيچ مانعى ندارد كه يكى امر داشته باشد و ديگرى نهى . ولى اگر سرايت را اختيار كرديم بحث ديگرى مطرح مىشود .\r\n2 . فرض بحث ما در مورد واحدى است كه داراى دو عنوان باشد و مجمع العنوانين باشد . حال\r\n\r\n","description":"","footnote":"","page_name":" 19 ","page_number":20},
  {"content":"\r\n\r\nآيا تعدّد عنوان ، موجب تعدّد معنون مىشود - ولو به دقّت عقلى - يا موجب تعدّد معنون نمىشود ؟ اگر تعدّد عنوان ، موجب تعدّد معنون بشود ، باز هم محذورى نيست و اجتماع جايز است . چون در حقيقت در خارج دو كار همزمان صورت مىگيرد و اجتماع ، موردى دارند و يكى واجب و ديگرى حرام است : مثل نماز خواندن و غيبت شنيدن ، نماز و نظر به نامحرم . و اگر تعدّد عنوان موجب تعدّد معنون نشود ، مىگوييم اگرچه دو عنوان در كار است ، امّا معنون يكى است و حكم هم در واقع به همان يكى تعلّق دارد . همان‌طور كه شىء واحد - به‌عنوان واحد - محال است هم امر داشته باشد و هم نهى « 1 » همچنين شىء واحدِ داراى دو عنوان هم محال است هم امر داشته باشد ، هم نهى . پس مجرّد تعدّد عنوان ، كارى از پيش نمىبرد و نزاع در حقيقت ، در اصلِ سرايت هريك از امر و نهى به متعلّق ديگرى است . اصل توجّه نهى و تعلّق آن و فعليّت آن مورد بحث است و غرض اين است كه چيزى كه متعلّق امر است « 2 » آيا ممكن است متعلّق نهى نيز باشد « 3 » يا امكان ندارد ؟\r\nاين بحث ، در حقيقت ، بحث صغروى است .\r\nجهت بحث در مسألهء دلالت نهى بر فساد : در اينجا سخن از اصل سرايت و توجّه نهى نيست ، زيرا قطعاً نهىاى به عبادتى ( نماز در مكان غصبى ) متوجّه شده است و مولى فرموده است : « لاتُصّل فى الدار المغصوبة » . بلكه نزاع در مفسد بودن آن نسبت به عبادت است ، يعنى اين نهىاى كه مسلّم و مفروغٌ عنه است و حتماً به عبادت تعلّق گرفته است ، آيا دالّ بر فساد و بطلان آن عبادت هست يا صرفاً دالّ بر تحريم و حكم تكليفى است ؟ اين بحث ، در حقيقت ، بحث كبروى است . پس كاملًا روشن شد كه جهات و حيثيّات ، دو مبحث متفاوت است و جا دارد كه به‌صورت دو مسأله عنوان شود .\r\nنعم لو قيل بالامتناع مع ترجيح جانب النهى فى مسألة الاجتماع يكون مثل الصلاة فى الدار المغصوبة من صغريات تلك المسألة .\r\nفانقدح أن الفرق بين المسألتين فى غاية الوضوح .\r\nو أما ( ما أفاده فى الفصول من الفرق بما هذه عبارته . ثم اعلم أن الفرق بين المقام و المقام المتقدم و هو أن الأمر و النهى هل يجتمعان فى شىء واحد أو لا أما فى المعاملات فظاهر و أما فى العبادات فهو أن النزاع هناك فيما إذا تعلق الأمر و النهى بطبيعتين متغايرتين بحسب الحقيقة و إن كان بينهما عموم مطلق و هنا فيما إذا اتحدتا حقيقة و تغايرتا به مجرد الإطلاق و التقييد بأن تعلق الأمر بالمطلق و النهى بالمقيد انتهى موضع الحاجة ) فاسد فإن مجرد تعدد الموضوعات و تغايرها بحسب الذوات لا يوجب التمايز بين المسائل ما لم يكن هناك اختلاف الجهات و معه لا حاجة أصلا إلى تعددها بل لا بد من عقد مسألتين مع وحدة الموضوع و تعدد الجهة المبحوث عنها و عقد مسألة\r\n\r\n\r\n","description":"","footnote":"\r\n( 1 ) . چون اجتماع نقيضين در ارادهء مولى مىشود .\r\n( 2 ) . به‌عنوان صلاتى .\r\n( 3 ) . به‌عنوان غصبى .\r\n","page_name":" 20 ","page_number":21},
  {"content":"\r\n\r\nواحدة فى صورة العكس كما لا يخفى .\r\nو من هنا انقدح أيضا فساد الفرق بأن النزاع هنا فى جواز الاجتماع عقلا و هناك فى دلالة النهى لفظا فإن مجرد ذلك لو لم يكن تعدد الجهة فى البين لا يوجب إلا تفصيلا فى المسألة الواحدة لا عقد مسألتين هذا مع عدم اختصاص النزاع فى تلك المسألة بدلالة اللفظ كما سيظهر .\r\nدر باب اجتماع امر و نهى در شىء واحد چهار احتمال مطرح است :\r\n1 . اجتماعى شده و بگوييم هيچ مانعى ندارد كه در اين‌گونه موارد هم امر ، فعلى باشد و امتثال بطلبد و هم نهى .\r\n2 . امتناعى شده و بگوييم اجتماع محال است و ضمناً در اين‌گونه موارد هريك از امر و نهى ، از فعليّت ساقط مىشوند و هيچ‌كدام امتثال نمىطلبند .\r\n3 . امتناعى شده و جانب امر را بر جانب نهى ترجيح دهيم . « 1 » و بگوييم كه در اين‌گونه موارد ، نهى به فعليّت نمىرسد و تنها امر است كه فعلى شده و امتثال مىطلبد .\r\n4 . امتناعى شده و جانب نهى را بر جانب امر ترجيح دهيم « 2 » و بگوييم كه در چنين مواردى تنها نهى است كه به فعليّت مىرسد و بايد امتثال شود و امر ساقط مىشود .\r\nبنا بر احتمال اوّل ، مسألهء اجتماع ، ربطى به مسأله دلالت نهى بر فساد ندارد ، زيرا وقتى امر و نهى هر دو فعلى بودند قطعاً نماز صحيح است و نوبت به بحث از فساد و بطلان نمىرسد ؛ البتّه در سايهء غصب كار حرامى هم كرده است كه عقاب دارد ولى مبطل نماز نيست و اعاده و قضا را ايجاب نمىكند .\r\nبنا بر احتمال دوم نيز مسألهء ما ربطى به مسألهء آتى ندارد و اصلًا نهىاى نيست تا سخن از فساد باشد . و بنا بر احتمال سوّم نيز مسألهء ما جدا از مسألهء آتى است ، چراكه تنها امر ، فعلى است و امتثال مىطلبد و نماز صحيح است و نهىاى نيست كه سخن از مفسد بودن آن به ميان آيد . پس تنها بنا بر احتمال چهارم است كه مسألهء ما صغرايى از صغريات و مصداقى از مصاديق باب دلالت نهى بر فساد مىگردد ؛ چون اصل توجّه نهى ، محرز است و سخن از مُفسد بودنِ آن مطرح است .\r\nنتيجه : با توجّه به مطالب مذكور ، تفاوت دو مسأله به روشنى مشخص مىشود .\r\nوجه‌الفرق دوم : اين وجه‌الفرق از مرحوم صاحب فصول است كه آن را با ذكر مقدّمه‌اى آغاز مىكنيم :\r\nنسبت ميان دو عنوان و طبيعت و مفهومى كه يكى متعلّق امر و ديگرى متعلّق نهى است از چهار حال خارج نيست :\r\nالف ) يا تباين كلّى است و بر هيچ فردى در خارج تصادق ندارد . مثل نماز و شرب خمر . چنين چيزى قطعاً از بحث خارج است و مانعى ندارد كه يكى امر و ديگرى نهى داشته باشد .\r\n\r\n\r\n","description":"","footnote":"\r\n( 1 ) . به يكى از مرجّحات باب تزاحم كه خواهد آمد .\r\n( 2 ) . مرجّحات خواهد آمد .\r\n","page_name":" 21 ","page_number":22},
  {"content":"\r\n\r\nب ) يا تساوى كلّى است و بر جميع افراد يكديگر صدق مىكنند . باز هم قطعاً از بحث خارج است و به‌منزلهء شىء واحد به‌عنوان واحد است .\r\nج ) يا تباين جزئى ، يعنى عموم و خصوص من وجه است . مثل صلوة و غصب كه گاهى نماز هست و غصب نيست ( نماز در مكان مباح ) و گاهى غصب بدون نماز است و گاهى هر دو با هم اجتماع مىكنند ، يعنى نماز در مكان غصبى .\r\nد ) يا عموم و خصوص مطلق است . مثل حركت و تدانى به فلان مكان كه اوّلى مطلق و عام است و دومى خاص و مقيّد است . محلّ بحث در دو قسم اخير است .\r\nپس از بيان اين مقدمه به ادامه بحث مىپردازيم :\r\nصاحب فصول فرموده است : فرق دو مسأله ، در معاملات واضح است . « 1 » و امّا فرق آنها در عبادات اين است كه در مسألهء اجتماع امر و نهى ، متعلّق امر و نهى ، دو طبيعت و موضوع جداست و هركدام به طبيعت خاصّى بار شده‌اند ؛ فرقى هم ندارد كه آن دو موضوع از حيث نسبت عام و خاص ، من وجه باشند ، مثل نماز و غصب ؛ يا عام و خاصّ مطلق باشند ، مثل حركت و تدانى ( نزديك شدن ) به فلان مكان . « 2 » ولى در مسألهء نهى در عبادات ، متعلّق امر و نهى يك طبيعت و ذات است . منتها همين طبيعت به نحو مطلق ، تحت امر رفته و به نحو مقيّد به قيدى ، متعلّق نهى شده است . مثل صِلِّ و لا تصّل فى الدار المغصوبة . پس فرق موضوعى دارند ، يعنى در باب اجتماع ، متعلّق و موضوع ، دو طبيعت است و در باب نهى در عبادات ، موضوع يك طبيعت است . « 3 » مرحوم آخوند مىفرمايد : اين وجه‌الفرق فاسد است و صرف تعدّد موضوعات و طبايع يا وحدتِ آنها باعث نمىشود كه به‌صورت دو مسألهء جدا مطرح شود ؛ بلكه بايد تعدّد جهتى و غرضى در ميان باشد ، و با وجود تعدّد غرض هم نيازى به فرض تعدّد موضوع نيست ، بلكه اگر غرض متعدّد بود ، مسأله متعدّد مىشود ؛ چه موضوع ، واحد باشد ، چه متعدّد . و برعكس اگر غرضْ واحد بود مسأله يكى مىشود ، چه موضوع واحد باشد ، چه متعدّد . « 4 » پس مناط ، وحدت و تعدّد جهت و حيثيّت بحث است ، نه وحدت و تعدّد موضوع و طبيعت .\r\nوجه‌الفرق سوّم : اين وجه‌الفرق از مرحوم محقّق قمى است ؛ « 5 » البتّه مرحوم آخوند آن را به‌صورت جداگانه نياورده است ؛ در كلام فصول تعريضى بود كه مرحوم آخوند هم با سكوتش آن را\r\n\r\n\r\n","description":"","footnote":"\r\n( 1 ) . چون معاملات امر ندارند تا سخن از اجتماع و عدم اجتماع امر و نهى مطرح باشد . و تنها مصداق ، مسألهء دلالت نهى بر فسادمىباشد .\r\n( 2 ) . اين ، تعريض به محقّق قمى است كه بعداً رأى ايشان خواهد آمد .\r\n( 3 ) . الفصول‌الغروّية ، ص 140 .\r\n( 4 ) . اين مطالب در مقدّمهء وجه‌الفرق مرحوم آخوند با ذكر مثال و به تفصيل بيان شد .\r\n( 5 ) . قوانين‌الاصول ، ج 1 ، ص 155 .\r\n","page_name":" 22 ","page_number":23},
  {"content":"\r\n\r\nامضاء كرده است . سخن محقّق قمى اين است كه در مسألهء اجتماع امر و نهى ، نسبت ميان متعلّق امر و نهى ، از نسب اربعْ عموم و خصوص من وجه است ؛ مثل صلوة و غصب به بيانى كه گذشت . ولى در مسأله نهى در عبادت ، نسبت ميان آن دو ، عموم و خصوص مطلق است ؛ مثل نماز و نماز در دار غصبى .\r\nمرحوم صاحب فصول در ردّ اين وجه‌الفرق فرمود كه ملاك ، دو عنوان يا يك عنوان بودن است . و امّا اين‌كه نسبت ميان آن دو چه نسبتى باشد ، مهمّ نيست . چه‌بسا در باب اجتماع امر و نهى نسبت دو عنوان ، عموم و خصوص من وجه باشد - مثل نماز و غصب - يا عموم و خصوص مطلق باشد ، مثل حركت و تدانى . هر دو از باب اجتماع هستند ، در حالى كه طبق بيان ميرزاى قمى ، بايد دومى از باب دلالت نهى بر فساد باشد . گويا مرحوم آخوند هم اين را قبول دارد .\r\nوجه‌الفرق چهارم : اين وجه‌الفرق از مدقّق شيروانى در حاشيه بر معالم است . « 1 » و آن اين‌كه مسألهء اجتماع امر و نهى در شىء واحد ، از مسائل عقليّه علم اصول است و كلام در اين است كه آيا عقلًا اجتماع امر و نهى در شىء واحد جايز است يا خير ؟ ولى مسألهء دلالت نهى بر فساد ، از مسائل الفاظِ علم اصول است و كلام در اين است كه آيا نهى به دلالت لفظيّهء التزاميّه بر فساد و بطلان منهىٌّ عنه دلالت مىكند يا خير ؟ پس اين دو مسأله ، از دو مقوله بوده و ربطى به هم ندارند و دو مسألهء جداگانه محسوب مىشوند .\r\nمرحوم آخوند وجه‌الفرق مذكور را به دو بيان ردّ مىكند :\r\n1 . ما اصل تفريق شما را قبول نداريم . به نظر ما همان‌طور كه مسألهء اجتماع امر و نهى صددرصد عقلى است ، « 2 » مسألهء دلالت نهى بر فساد را هم مىتوانيم به‌گونه‌اى عنوان كنيم كه عقلى باشد و آن اين‌كه نهى دالّ بر تحريم است و تحريم نشانهء مبغوضيّت است . آنگاه آيا ميان مبغوضيّت عبادت يا معامله‌اى با فاسد و باطل بودنِ آن ، ملازمهء عقليّه وجود دارد يا نه ؟ مىبينيم كه سخن از حكم عقل و ملازمهء عقلى است ؛ پس مسألهء دلالت نهى بر فساد هم قابليّت دارد كه عقلى باشد و چنين نيست كه نزاع در آن مسأله ، منحصر به دلالت لفظ و ظهور باشد و صددرصد لفظى باشد . پس هر دو عقلى هستند و از اين زاويه فرقى ندارند . « 3 » 2 . برفرض كه قبول كنيم نزاع در مسألهء اجتماع امر و نهى ، در يك امر عقلى است و در مسألهء\r\n\r\n\r\n","description":"","footnote":"\r\n( 1 ) . معالم‌الاصول ، ص 100 .\r\n( 2 ) . بحث آن در امر رابع خواهد آمد .\r\n( 3 ) . البتّه مرحوم آخوند چون اين مسأله را از مباحث الفاظ مىداند و مىگويد نزاع در دلالت لفظ نهى است ، لذا در جواب شيروانى اين‌گونه جواب داد كه نزاع اختصاص به دلالت لفظ ندارد و امكان طرح مسأله به صورت عقلى هم وجود دارد . ولى حقّ اين است كه نزاع در آن مسأله هم مربوط به ملازمهء عقلى است و صددرصد عقلى مىباشد و از اين جهت فرقى ميان دو مسأله وجود ندارد .\r\n","page_name":" 23 ","page_number":24},
  {"content":"\r\n\r\nدلالت نهى بر فساد ، در يك امر لفظى است ؛ ولى صرفِ اين مطلب كافى نيست كه ما دو مسأله منعقد ساخته و آن دو را از يكديگر تفكيك كنيم ؛ بلكه يك مسأله مطرح مىكنيم و در آن ، ميان حكم عقل و دلالت لفظ فرق مىگذاريم « 1 » پس اگر بخواهيم دو مسأله عنوان كنيم ، چاره‌اى نداريم جز اين‌كه مسأله تعدّد جهات و حيثيّات را مطرح كنيم و بگوييم چون جهتِ بحث در مسألهء اجتماع امر و نهى « 2 » با جهت بحث در مسأله دلالت نهى بر فساد « 3 » فرق دارد . همين امر موجب طرح دو مسأله مىشود كه هركدام غرضى را تعقىب مىكنند . « 4 »\r\n\r\nالثالث : [ إنّ المسألة اصوليّة 
  ]\r\nأنه حيث كانت نتيجة هذه المسألة مما تقع فى طريق الاستنباط كانت المسألة من المسائل الأصولية لا من مبادئها الأحكامية و لا التصديقية و لا من المسائل الكلامية و لا من المسائل الفرعية و إن كانت فيها جهاتها كما لا يخفى ضرورة أن مجرد ذلك لا يوجب كونها منها إذا كانت فيها جهة أخرى يمكن عقدها معها من المسائل إذ لا مجال حينئذ لتوهم عقدها من غيرها فى الأصول و إن عقدت كلامية فى الكلام و صح عقدها فرعية أو غيرها بلا كلام و قد عرفت فى أول الكتاب أنه لا ضير فى كون مسألة واحدة يبحث فيها عن جهة خاصة من مسائل علمين لانطباق جهتين عامتين على تلك الجهة كانت بإحداهما من مسائل علم و بالأخرى من آخر فتذكر .\r\nمقدمهء سوم : اين مسأله اجتماع امر و نهى ، مسألهء اصولى است\r\nاين مقدّمه را با ذكر نكته‌اى شروع مىكنيم و آن اين‌كه آخوند در آغاز كفايه فرمود : گاهى علوم متعدّد در بعضى از مسائل با يكديگر تداخل مىكنند ، يعنى يك مسأله ، هم از مسائل اين علم است و هم از مسائل علم ديگر ؛ زيرا هر علمى غرض و جهت عامّه‌اى دارد و چون اين مسأله ، غرض هر دو علم را تأمين مىكند و صغراى هر دو جهت عامّه مىباشد ، لذا در هر دو علم مطرح مىشود و در هركدام به منظورى طرح مىگردد .\r\nبا حفظ اين نكته مىگوييم يكى از اين مسائل ، مسألهء اجتماع امر و نهى در شىء واحد است . سؤال اين است كه آيا مسألهء اجتماع ، از مسائل علم اصول است يا از مسائل علم فقه ، يا از مسائل علم كلام ؟\r\nآيا از مبادى تصديقىهء علم اصول است يا از مبادىِ احكاميّه است ؟ در جواب مىفرمايد ضابطهء\r\n\r\n\r\n","description":"","footnote":"\r\n( 1 ) . چه اين‌كه مسألهء دلالت نهى بر فساد قطعاً يك مسأله است ، ولى برخى در آنجا ميان دلالت و ظهور لفظ با حكم عقل تفصيل‌داده‌اند . همچنين مسألهء اجتماع امر و نهى يك مسأله است ، ولى مقدّس اردبيلى ميان حكم عقل و عرف در همين يك مسأله ، تفصيل قائل شده است .\r\n( 2 ) . اصل سرايت و توجّه نهى .\r\n( 3 ) . بعد از فراغ از اصل سرايت ، مُفْسِد بودن آن مطرح است .\r\n( 4 ) . ترتيب طبيعى بحث ايجاب مىكرد كه ما دو جواب را به‌گونهء مذكور بياوريم ؛ و گرنه در كفاية ، ابتدا جواب دوم را ذكر كرده است ، سپس جواب اوّل را .\r\n","page_name":" 24 ","page_number":25},
  {"content":"\r\n\r\nهريك از علوم و امور مذكور ، بر اين مسأله منطبق است و قابليّت دارد كه مصداق هر يك از پنج امر مذكور باشد :\r\n1 . مىتواند مسألهء اصولى باشد ؛ ضابطهء مسأله اصولى اين است كه نتيجهء آن مسأله ، در طريق استنباط حكم شرعىِ فرعىِ كلّىِ الهى واقع شود و با انضمام آن به صغرى ، مجتهد بتواند به يك حكم شرعىِ كلّى دست يابد و آن را استنباط كند . به ديگر سخن نتيجهء آن ، مسأله كبراى كلّىِ قياس استنباط واقع شود . اين ضابطه در مسألهء ما وجود دارد ، زيرا اصل مسأله اين است كه آيا اجتماع امر و نهى در شىء واحد جايز است يا خير ؟ در اين مسأله پس از بحث و بررسى ، عدّه‌اى جواز اجتماع را نتيجه مىگيرند و عدّه‌اى امتناع و عدم جواز را . آنگاه هريك از اين نتايج در طريق استنباط واقع مىشود .\r\nتوضيح : بنا بر قول به جواز مىگوييم نماز در مكان غصبى از افعالى است كه مجمع دو عنوان است ، يعنى هم عنوان مأمورٌ به بر آن منطق است و هم عنوان منهىٌّ عنه . و در يك كلام از امورى است كه امر و نهى در آن مجتمع شده‌اند : صغرى ؛ و اجتماع امر و نهى جايز است : كبرى ؛ پس نماز مذكور بالفعل ، هم امر دارد و هم نهى ؛ پس صحيح است و اعاده و قضا واجب نيست : نتيجه . صحّت نماز و عدم وجوب اعاده همان حكم كلّى است كه از قياسِ مذكور به‌دست مىآيد .\r\nبنا بر قول به امتناع و عدم جواز هم مىگوييم نماز در مكان غصبى از كارهايى است كه امر و نهى - هر دو - در آنجا جمع شده‌اند : صغرى ؛ و اجتماع امر و نهى محال است : كبرى ؛ پس نماز در خانهء غصبى محال است كه بالفعل داراى امر و نهى - هر دو - باشد . آنگاه اگر جانب امر را ترجيح داديم ، يك نتيجه مىگيريم و اگر جانب نهى را ترجيح داديم ، نتيجهء ديگرى مىگيريم .\r\n2 . مىتواند مسألهء فقهى باشد ؛ ملاكِ فقهى بودن يك مسأله اين است كه موضوع آن ، فعلى از افعال مكلّفين و محمول آن حكمى از احكام شرعيّه باشد ، و اين ضابطه در مسألهء ما وجود دارد ، زيرا مىتوانيم آن را اين‌گونه مطرح كنيم كه آيا نماز در مكان غصبى ، هم واجب است و هم حرام ، يا اين‌كه نه واجب است و نه حرام ، يا اين‌كه فقط واجب است و يا اين‌كه فقط حرام است ؟ آيا نماز كذائى صحيح است يا باطل ؟ آيا نماز كذائى وجوب اعاده و قضا دارد يا خير ؟ اگر با اين عناوين مطرح شود ، حتماً فقهى خواهد بود .\r\n3 . مسألهء كلامى باشد ؛ ضابطهء كلامى بودنِ يك مسأله اين است كه در آن مسأله از احوالات مبدأ و معاد ، صفات مبدأ ، افعال مبدأ و . . . گفت‌وگو شود . اين ضابطه در مسألهء ما وجود دارد و مىتوانيم بگوييم آيا خداوند مىتواند به طبيعتى مثل نماز امر كند و از طبيعتى مثل غصب نهى نمايد ؟ با توجّه به اين‌كه مىداند اين دو عنوان در مثل نماز در مكان غصبى ، مجتمع خواهند شد و محذور و تالى فاسد ايجاد خواهد كرد ، آيا با اين ويژگى مىتواند امر و نهى كند يا نمىتواند ؟ چنين چيزى از ممكنات است و مقدور بارى تعالى است يا از محالات است و مقدور الهى نيست ؟ اگر اين‌گونه مطرح شد ، بحث از احوال مبدأ خواهد بود .\r\n\r\n","description":"","footnote":"","page_name":" 25 ","page_number":26},
  {"content":"\r\n\r\n4 . مىتواند مسأله از مبادى تصديقىه باشد ؛ مبادىِ تصديقىه عبارت‌اند از مبادى و مقدماتى كه دربارهء اصل وجود موضوع ، و تصديق به وجود آن بحث مىكند . مثل بحث از اصل وجود كتاب و سنّت و اجماع و . . . . اين ضابطه در مسألهء ما وجود دارد ، زيرا موضوع علم اصول نزد مشهور ، ادّلهء اربعه است كه يكى از آنها عقل است . در اينجا سخن از وجود حكم عقل است كه آيا عقل حكم به جواز يا امتناع مىكند يا نه ؟\r\n5 . مىتواند مسأله ازمبادىِ احكاميّه باشد ؛ مبادىِ احكاميّه عبارت‌اند از مبادى و مقدّماتى كه از برخى از احوالات و عوارض و شئونات احكام شرعيّه بحث مىكند . مثلًا حكم شرعى ، يا تكليفى است يا وضعى . آيا احكام تكليفيّه تماماً با يكديگر تضادّ دارند يا خير ؟ آيا حكم وضعى ، مستقلّ ، بالجعل است يا از حكم تكليفى انتزاع مىشود ؟ كه اين امور مستقيماً نه مسألهء فقهى است و نه اصولى ، ولى ابتدا بايد اين مبانى روشن شود تا به كار فقيه در فقه و به‌كار اصولى در اصول بيايد . اين ضابطه در مسأله ما وجود دارد . به اين صورت كه آيا اجتماع امر و نهى در شىء واحدى كه داراى دوعنوان است مثل اجتماع امر و نهى در شىء واحدِ داراى عنوان واحد ، از محالات است و اجتماع ضدين است يا محال نيست ؟ بدين‌گونه از مبادى كلامى خواهد بود .\r\nپس ملاكات و ضوابطِ هر يك از پنج امر مذكور ، در مسألهء اجتماع امر و نهى وجود دارد . بر همين اساس سلايق مختلف شده و عدّه‌اى از قبيل محقّق قمى « 1 » اين مسأله را از مسائل علم كلام دانسته‌اند و عدّه‌اى از قبيل شيخ بهايى « 2 » از مبادىِ احكاميّه و عدّه‌اى مثل شيخ انصارى « 3 » و ميرزاى نائينى « 4 » از مبادىِ تصديقىه .\r\nمرحوم آخوند مىفرمايد : اگر چه جهات و حيثيّات همهء اين علوم در مسألهء ما وجود دارد و در هر علمى قابل طرح است ، ولى جهت و ضابطه و غرض مسألهء اصولى هم در آن موجود است . « 5 » ما اين مسأله را مستقيماً از مسائل اصولى مىدانيم و ذكر آن در اصول بجاست ، نه اين‌كه كلامى يا فقهى باشد و ذكر آن در اصول استطرادى باشد . آرى اگر مسأله در فقه ذكر شود ، از مسائل فقه خواهد بود و اگر در كلام ذكر شود ، از مسائل كلام خواهد بود و - چنانچه در صدر اين امر ثالث آورديم - منافاتى ندارد كه مسألهء واحده‌اى در چندين علم مطرح شود . چون غرض هركدام را تأمين مىكند و علوم با يكديگر در پاره‌اى از مسائل تداخل مىكنند .\r\n\r\nالرابع : [ إنّ المسألة عقليّة 
  ]\r\nأنه قد ظهر من مطاوى ما ذكرناه أن المسألة عقلية و لا اختصاص للنزاع فى جواز الاجتماع و\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 199 .\r\n( 2 ) . زبدةالاصول .\r\n( 3 ) . مطارح‌الانظار ، ص 126 .\r\n( 4 ) . فوائدالاصول ، ج 1 و 2 ، ص 398 .\r\n( 5 ) . توضيح آن گذشت .\r\n","page_name":" 26 ","page_number":27},
  {"content":"\r\n\r\nالامتناع فيها بما إذا كان الإيجاب و التحريم باللفظ كما ربما يوهمه التعبير بالأمر و النهى الظاهرين فى الطلب بالقول إلا أنه لكون الدلالة عليهما غالبا بهما كما هو أوضح من أن يخفى و ذهاب البعض إلى الجواز عقلا و الامتناع عرفا ليس بمعنى دلالة اللفظ بل بدعوى أن الواحد بالنظر الدقيق العقلى اثنين و أنه بالنظر المسامحى العرفى واحد ذو وجهين و إلا فلا يكون معنى محصلا للامتناع العرفى غاية الأمر دعوى دلالة اللفظ على عدم الوقوع بعد اختيار جواز الاجتماع فتدبر جيدا .\r\nمقدمهء چهارم : مسألهء اجتماع امر و نهى ، مسألهء عقلى است\r\nحال كه مسألهء اجتماع امر و نهى ، از مسائل علم اصول قلمداد شد ، آيا از مسائل‌علم اصول است و سخن از حكم عقل و ملازمهء عقليّه است ؟ يا از مباحث الفاظ علم اصول است و در ظهور و دلالت لفظ بحث داريم ؟ مرحوم آخوند مىفرمايد : از لابه‌لاى مطالبى كه در امر ثانى آورديم « 1 » كاملًا روشن شد كه اين مسأله ، صددرصد عقلى است ، زيرا سخن از اين است كه آيا حكم از عنوان به معنون سرايت مىكند يا نه ؟ و بر فرض سرايت آيا تعدّد عنوان ، موجب تعدّد معنون مىشود يا نه ؟ اين دو مبحث صددرصد عقلى و به حكم عقل است و ربطى به عالم الفاظ و ظهورات ندارد .\r\nثمرهء عقلى بودن ، اين است كه در عنوان مسأله توسعه قائل شويم و به جاى اجتماع امر و نهى در شىء واحد - كه كلمهء امر و نهى ، ظهور در طلب فعل يا ترك قولى دارند - بگوييم : اجتماع وجوب و تحريم در شىء واحد جايز است يا نه ؟ خواه اين وجوب و تحريم از طريق دليل لفظى ، يعنى امر و نهى بدست آيد و خواه از طريق دليل لبّى ، يعنى اجماع و سيره و حكم عقل منشأ توهّم كسانى كه گمان مىكنند نزاع ، اختصاص به ظهور لفظى دارد و مسأله يك مسألهء لفظى است ، دو امر است كه هر دو قابل پاسخ‌گويى است :\r\n1 . تعبير به اجتماع امر و نهى در عنوان مسأله : اين تعبير آنان را به اشتباه انداخته و گمان مىكنند كلام در دلالت امر و نهى است و مسأله از مسائل الفاظ است .\r\nمرحوم آخوند مىفرمايد : قطعاً چنين توهّمى باطل است و چنان كه گفتيم ، نزاع صددرصد عقلى و در سرايت است . و امّا تعبير به امر و نهى در عنوان مسأله از باب غلبه است ، يعنى از آنجاكه غالباً وجوب و تحريم از راه امر و نهى لفظى به‌دست مىآيد ، تعبير به آن دو كرده‌اند و دالّ را به‌جاى مدلول به‌كار برده‌اند ؛ و گرنه مختص به ايجاب و تحريم حاصله از امر و نهى لفظى نداشته و نزاع ، تعميم دارد .\r\n2 . تفصيل مقدّس اردبيلى « 2 » : ايشان فرمودند كه عقلًا اجتماع امر و نهى در شىء واحد جايز است ولى عرفاً محال است . حال ممكن است كسى توهّم كند چون پاى عرف به ميان آمده و عرف با ظواهر و مداليل الفاظ سر و كار دارد ، پس مسأله يك مسألهء لفظى است و نزاع مختص به ايجاب و تحريم مستفاد از امر و نهى لفظى است .\r\n\r\n\r\n","description":"","footnote":"\r\n( 1 ) . در امر ثانى نزاع در سرايت هركدام و در تعدّد عنوان بود .\r\n( 2 ) . مجمع‌الفائدة و البرهان ، ج 2 ، ص 110 .\r\n","page_name":" 27 ","page_number":28},
  {"content":"\r\n\r\nمرحوم آخوند مىفرمايد : مقدّس اردبيلى اصلًا كارى به الفاظ و ظهورات و مداليل آنها ندارد ، بلكه سخن او اين است كه ما در خارج يك عملى داريم به نام نماز در مكان غصبى كه دو عنوان نماز و غصب بر او منطبق است ؛ آنگاه اگر از زاويهء ديد عقلى - كه اهل دقّت و موشكافى است - به اين شىء واحد بنگريم ، بايد بگوييم دو عمل است و تعدد عنوان موجب تعدد معنون مىشود . و وقتى دو چيز بود مانعى ندارد كه يكى واجب و ديگرى حرام باشد . ولى اگر از زاويهء ديد مسامحىِ عرفى - كه ظاهربين و سطحىنگر است - به آن نگاه كنيم عرف مىگويد : وجداناً اين يك عمل است ؛ هرچند دو عنوان دارد ، ولى يك معنون بيشتر نيست و محال است كه شىء واحد ، هم واجب باشد و هم حرام ؛ چون اجتماع ضدّين است . پس اصلًا صحبت از ظهور و دلالت لفظى نيست .\r\nتفسير ديگر براى تفصيل مقدّس اردبيلى : ايشان هم قبول دارد كه مسأله ، صددرصد عقلى است و نزاع در حكم عقل به جواز و امتناعِ اجتماع امر و نهى است ، و خود ايشان در اين مسأله طرفدار جواز و امكانِ عقلى است و مىفرمايد چون تعدّد عنوان در ميان است و موجب تعدّد معنون مىشود ، مانعى ندارد كه امر و نهى در شىء واحد اجتماع كنند . تا اينجا تكليف مسألهء اصولىِ اجتماع امر و نهى روشن شد ، منتها پس از اثباتِ جواز و امكان عقلى ، اين بحث مطرح مىشود كه آيا چنين اجتماعى واقع شده است يا خير ؟ « 1 » منظور محقّق اردبيلى از امتناع عرفى ، عدم وقوع است ، يعنى مىخواهد بگويد ادّلهء لفظى بر عدم وقوع ، دلالت دارند و اين مطلبى زائد بر مبحث اصولىِ اجتماع امر و نهى است . « 2 »\r\n\r\nالخامس : [ إنّ المسألة تعمّ جميع أقسام الإيجاب و التحريم 
  ]\r\nلا يخفى أن ملاك النزاع فى جواز الاجتماع و الامتناع يعم جميع أقسام الإيجاب و التحريم كما هو قضية إطلاق لفظ الأمر و النهى\r\nو دعوى الانصراف إلى النفسيين التعيينيين العينيين فى مادتهما غير خالية عن الاعتساف و إن سلم فى صيغتهما مع أنه فيها ممنوع .\r\nنعم لا يبعد دعوى الظهور و الانسباق من الإطلاق بمقدمات الحكمة الغير الجارية فى المقام لما عرفت من عموم الملاك لجميع الأقسام و كذا ما وقع فى البين من النقض و الإبرام مثلا إذا أمر بالصلاة و الصوم تخييرا بينهما و كذلك نهى عن التصرف فى الدار و المجالسة مع الأغيار فصلى فيها مع مجالستهم كان حال الصلاة فيها حالها كما إذا أمر بها تعيينا و نهى عن التصرف فيها كذلك فى جريان النزاع فى الجواز و الامتناع و مجىء أدلة الطرفين و ما وقع من النقض و الإبرام فى البين فتفطن .\r\n\r\n\r\n","description":"","footnote":"\r\n( 1 ) . چون خيلى چيزها ممكن هستند ولى هنوز واقع نشده‌اند .\r\n( 2 ) . ولى اين تفسير صحيح نيست ؛ زيرا كدام لفظ ، دالّ بر عدم وقوع است ؟ خود امر صلِّ و نهى لا تغصب چنين دلالتى دارند ؟ آيه و روايت ديگرى چنين دلالتى دارد ؟ هيچ‌كدام چنين دلالتى ندارند . و شايد امر به تدّبر ، اشاره به همين مطلب باشد .\r\n","page_name":" 28 ","page_number":29},
  {"content":"\r\n\r\nمقدمهء پنجم : مسألهء اجتماع شامل همهء اقسام ايجاب و تحريم است\r\nمقدّمهء پنجم دربارهء اين است كه همان‌گونه كه وجوب - در باب اوامر - تقسيماتى داشت « 1 » حرمت هم تقسيماتى دارد ؛ از قبيل : حرمت نفسى و غيرى ، « 2 » حرمت تعيينى و حرمت تخييرى ، « 3 » حرمت عينى و حرمت كفايى « 4 » حال اين بحث مطرح مىشود كه آيا محلّ نزاع در مسألهء اجتماع امر و نهى يا ايجاب و تحريم در شىء واحد ، به امر و نهى نفسىِ تعيينىِ عينى اختصاص دارد و شامل غيرى و تخييرى و كفايى نمىشود يا نزاع تعميم دارد و هريك از نفسى و غيرى ، تعيينى و تخييرى ، عينى و كفايى را شامل مىشود ؟ اين بحث داراى دو وجه است :\r\nوجه 1 : مرحوم آخوند مىفرمايد : نزاع تعميم دارد و مختصّ به وجوب و حرمت نفسى و تعيينى و عينى نيست . بلكه بحث در اين است كه آيا اجتماع وجوب و حرمت در شىء واحد جايز است يا نه ؟\r\nچه وجوب و حرمت - هر دو - نفسى باشند ، چه غيرى و چه يكى نفسى باشد و ديگرى غيرى ؛ چه هر دو تعيينى باشند ، چه تخييرى ، چه مختلف . چه هردو عينى باشند ، چه كفايى ، چه مختلف .\r\nآخوند براى اثبات اين عموميّت به سه مورد استشهاد مىكند :\r\nشاهد اوّل : ملاك نزاع در مسأله ، عام است و هريك از اقسام مذكور را شامل مىشود .\r\nتوضيح : مناط نزاع عبارت است از لزوم اجتماع ضدّين كه طرفداران جواز اجتماع مىگويند :\r\nچون دو عنوان در كار است ، پس اجتماع جايز است و غائلهء اجتماع ضدّين پيش نمىآيد . طرفداران امتناع مىگويند : چون معنون ، واحد است ، محذور اجتماع ضدين پيش مىآيد و تعدّد عنوان هم نقشى ندارند . « 5 » حال اين ملاك عام است و فرقى نيست ميان اين‌كه امر و نهى يا وجوب و حرمت هر ، دو نفسى باشند يا هر دو غيرى باشند يا مختلف . قائل به امتناع مىگويد در تمام اينها آن محذور هست .\r\nقائل به جواز مىگويد در هيچ‌كدام ، آن محذور نيست . و هكذا در تعيينى و تخييرى و كفايى و عينى .\r\nشاهد دوّم : لفظ امر و نهى يا ايجاب و تحريم هم كه در عنوان مسأله آمده است اطلاق دارد ، يعنى اصوليّون نگفته‌اند اجتماع امر و نهى نفسى يا وجوب و تحريم تعيينى و عينى تا شامل غيرى و تخييرى\r\n\r\n\r\n","description":"","footnote":"\r\n( 1 ) . از قبيل : وجوب نفسى و وجوب غيرى ، وجوب تعيينى و تخييرى ، وجوب عينى و كفايى .\r\n( 2 ) . با اين تفاوت كه در وجوب غيرى به عقيدهء آخوند هر مقدّمه‌اى واجب بود ، ولى در حرمت غيرى هر مقدّمهء حرامى حرام‌نيست ، بلكه خصوص مقدّمهء سببى يا مقدّمه‌اى كه علّت تامّهء وقوع حرام باشد ( جزء اخير از علّت تامّه ) حرام است .\r\n( 3 ) . مثل نهى از يكى از دو كار ، يا ورود در مكان غصبى حرام است و يا مجالست با اغيار .\r\n( 4 ) . البتّه براى حرمت كفايى مثالى در شرعيّات نيست و مىتوان اين‌گونه مثال زد كه ترك امر به معروف يا جهاد حرام است ، يعنى همگان حق ندارند ترك كنند ، بلكه بعضى مىتوانند ترك كنند . مثال ديگر : مولايى ده عبد دارد و به آنها مىگويد : انجام فلان كار بر همهء شما حرام است و همگى حق ارتكاب نداريد و يكى از شما بايد ترك كند كه از ديگران كافى باشد . به هر حال وجود مثال مهمّ نيست .\r\n( 5 ) . تفصيل مطلب در آينده ، و در مقام ذكر ادّلهء طرفين مطرح خواهد شد .\r\n","page_name":" 29 ","page_number":30},
  {"content":"\r\n\r\nو كفايى نشود ، بلكه به‌صورت كلّى ذكر كرده‌اند كه هركدام از امر و نهى نفسى و غيرى و مختلف و . . . را شامل است و وجهى براى تخصيص نيست .\r\nشاهد سوّم : در آينده هم كه ادّلهء طرفين و نقض و ابرام از سوى طرفين مطرح خواهد شد باز هم خواهيم ديد كه آن ادّله عام هستند و شامل هريك از اجتماع امر و نهى نفسى و غيرى و تعيينى و تخييرى و . . . مىشود .\r\nوجه 2 : ولى جناب صاحب فصول قائل به اختصاص شده و فرموده است : امر و نهى مذكور در محلّ بحث در اين مسأله ، به امر و نهى نفسى و تعيينى و عينى اختصاص دارد و شاملِ وجوب و حرمت غيرى يا تخييرى يا كفايى و اجتماع آن دو ، نمىشود .\r\nعمده دليل فصول مسألهء انصراف است و مدّعى است كه امر و نهى در عنوان ، به امر و نهى نفسى و تعيينى و عينى انصراف دارد و شامل بقىه نمىشود . « 1 » مرحوم آخوند مىفرمايد : منظورتان از انصراف امر و نهى به نفسىها و تعيينىها و كفايىها چيست ؟ آيا مقصود ، انصراف مادّهء امر ، يعنى همين لفظ امر و نهى در عنوان بحث است و مدّعى هستيد كه كلمهء امر و نهى عند الاطلاق به امر و نهى نفسى و تعيينى و عينى انصراف دارد يا منظور ، انصرافِ هيئت امر و نهى ، يعنى صيغهء لا تفعل و افعل است و مىگوييد فعل امر و نهى عند الاطلاق بر خصوص وجوب و حرمت نفسى و تعيينى و عينى حمل مىشود ؟ هركدام را كه اراده كنيد ، محذور دارد :\r\nامّا انصراف مادّه : انصراف ، منشأ لازم دارد ، منشأ انصراف مورد ادّعاى شما چيست ؟ آيا غلبهء وجود ، منشأ انصراف است يا غلبهء استعمال ؟ اگر غلبهء وجود را منشأ انصراف دانسته و مىگوييد در خارج در اوامر و نواهى موالى به عبيد ، امر و نهى نفسى بيشتر از امر و نهى غيرى است و اين بيشتر بودن موجب انصراف است ، در جواب خواهيم گفت :\r\nاوّلًا اصل غلبهء وجود را قبول نداريم ؛ امر و نهى غيرى هم فراوان است . ثانياً بر فرض غلبهء وجود ، ارزشى ندارد و موجب انصراف نيست ، بايد انصراف ظهورى و در سايهء كثرت استعمال و انس ذهن باشد ، نه انصراف بدوى . و اگر غلبه و كثرت استعمال را منشأ انصراف مىدانيد ، مىگوييم اصل كثرت استعمال را قبول نداريم و لفظ امر و نهى در امر و نهى غيرى و تخييرى هم كثير الاستعمال است و اختصاص به نفسى و تعيينى و عينى ندارد .\r\nوامّا انصراف صيغهء افعل و لا تفعل به وجوب و حرمت نفسىِ تعيينىِ عينى : مرحوم آخوند ابتدا مىفرمايد : « و ان سلّم » ، يعنى بسيار خوب در باب صيغه ، اين انصراف را مىپذيريم « 2 » ولى دربارهء مادّهء\r\n\r\n\r\n","description":"","footnote":"\r\n( 1 ) . الفصول‌الغرويه ، ص 138 .\r\n( 2 ) . در باب اوامر گفتيم كه اطلاق صيغه ، مقتضىِ عينيت و نفسيّت و تعيينى بودن است .\r\n","page_name":" 30 ","page_number":31},
  {"content":"\r\n\r\nامر و نهى نپذيرفتيم . بعد بلافاصله جبران كرده و مىفرمايد : در مانحن‌فيه ، هيئت امر و نهى هم به امر و نهى نفسىِ تعيينىِ عينى انصراف ندارد ، زيرا انصراف ، يا لفظى و ظهورى است كه در سايهء كثرت استعمال پديد مىآيد و يا حاقى و از متن لفظ است كه در سايهء وضع بدست مىآيد و يا اطلاقى است كه در سايهء اطلاق و مقدّمات حكمت پيدا مىشود . در مورد بحث ما هيچ‌كدام وجود ندارد :\r\nامّا انصراف لفظى : اصل كثرت استعمال صيغهء امر و نهى را در وجوب و حرمت نفسى قبول نداريم ، بلكه اين صيغه‌ها در غيرى هم فراوان به‌كار رفته‌اند و هكذا در تخييرى و . . . .\r\nو امّا انصراف وضعى : صيغهء امر و نهى براى اصل طلب فعل يا ترك به نحو الزامى ( وجوب يا تحريم ) وضع شده‌اند ، نه خصوص ايجاب نفسى يا تحريم نفسى يا خصوص تعيينى و . . . و اين خصوصيّات از متن لفظ به ذهن تبادر نمىكند .\r\nو امّا انصراف اطلاقى : سابقاً دربارهء دلالت صيغهء افعل بر نفسيّت و عينيّت و تعيينيّت از اطلاق و مقدّمات حكمت استفاده كرديم ، ولى در مانحن‌فيه جاى اين انصراف هم نيست ، چون فرع بر اطلاق و مقدّمات حكمت است - كه نتيجهء آنها حمل بر فرد خاص مىباشد - و در مورد بحث ما مقدمات حكمت فراهم نيست ، زيرا يكى از مقدّمات حكمت اين است كه قرينه‌اى بر خلاف نباشد . ما در موردِ بحث خود ، قرينه داريم بر اين‌كه مقصود ، خصوص نفسى و تعيينى و عينى نيست ، بلكه اعمّ است و آن قرينه عبارت است از شاهدى كه در بالا ذكر شد كه عموميّت ، ملاك نزاع نسبت به جميع اقسام بود .\r\nو كذا ما وقع فى البين من النقض و الابرام : اين بيان ، شاهدِ سوّم بر وجه اوّل است كه قبلًا در جاى خود ذكر كرديم .\r\nمثلًا إذا أمر بالصلاة . . . : مرحوم آخوند در اين بخش ، مثالى از وجوب و حرمت تخييرى مىآورد و آن را توضيح مىدهد كه اين مطلب نيز در محلّ بحث داخل است : از طرفى مولى به صورت واجب تخييرى به نماز و روزه امر كرده و فرموده است : « صَلِّ أو صُمْ » و از طرف ديگر به نحو حرام تخييرى ، يكى از دو كار را تحريم كرده « 1 » و فرموده است : « لا تدخل الدار أو لا تجالس الأغيار » .\r\nحال به‌دنبال اين امر و نهى تخييرى ، مكلّف وارد همان مكان منهى مىشود و نماز را در آن مكان مىخواند و مجالست با اغيار هم مىكند . در اينجا بر اين نماز در مكان منهى ، هم امر تخييرى صدق مىكند و هم نهى تخييرى ؛ هم واجب تخييرى است و هم حرام تخييرى ؛ و همان بحث‌هايى كه در حرام و واجب تعيينى ( صَلِّ و لا تغصب ) مطرح است در واجب و حرام تخييرى هم مطرح است . اين موضوع نيز در محلّ نزاع داخل است . اينجا نيز ادّلهء طرفين و نقد و ايراد و جواب‌هاى آتى ، جارى و سارى است و وجهى براى اختصاص نزاع به امر و نهى نفسىِ تعيينىِ عينى نيست .\r\n\r\n\r\n","description":"","footnote":"\r\n( 1 ) . ويژگى واجب تخييرى اين است كه با انجام يكى از دو فرد ، آن واجب محقّق مىشود و امتثال حاصل مىگردد . ولى حرام تخييرى آن است كه با ارتكاب يكى ، حرام محقّق نمىشود ، بلكه مكلّف با ارتكاب هر دو به حرام مىافتد .\r\n","page_name":" 31 ","page_number":32},
  {"content":"\r\n\r\n\r\nالسادس : [ أخذ قيد المندوحة 
  ]\r\nأنه ربما يؤخذ فى محل النزاع قيد المندوحة فى مقام الامتثال بل ربما قيل بأن الإطلاق إنما هو للاتكال على الوضوح إذ بدونها يلزم التكليف بالمحال .\r\nو لكن التحقيق مع ذلك عدم اعتبارها فى ما هو المهم فى محل النزاع من لزوم المحال و هو اجتماع الحكمين المتضادين و عدم الجدوى فى كون موردهما موجها بوجهين فى رفع غائلة اجتماع الضدين أو عدم لزومه و أن تعدد الوجه يجدى فى رفعها : [ دفعها 
  ]\r\nو لا يتفاوت فى ذلك أصلا وجود المندوحة و عدمها و لزوم التكليف بالمحال بدونها محذور آخر لا دخل له بهذا النزاع .\r\nنعم لا بد من اعتبارها فى الحكم بالجواز فعلا لمن يرى التكليف بالمحال محذورا و محالا كما ربما لا بد من اعتبار أمر آخر فى الحكم به كذلك أيضا .\r\nو بالجملة لا وجه لاعتبارها إلا لأجل اعتبار القدرة على الامتثال و عدم\r\nلزوم التكليف بالمحال و لا دخل له بما هو المحذور فى المقام من التكليف المحال فافهم و اغتنم .\r\nمقدمهء ششم : اعتبار قيد مندوحه\r\nقوله : السادس : مقدّمهء ششم از مقدّماتِ اجتماع امر و نهى ، دربارهء اعتبار قيد مندوحه است : مكلّفى كه ميان امر و نهى در شىء واحد جمع مىكند ، گاهى اين جمع لا بسوء الاختيار است ، يعنى در اثر اضطرار و ناچارى چنين جمعى صورت گرفته است ، مثل كسى كه در دار غصبى محبوس است و ناگزير نماز را در مكان غصبى بجا مىآورد . و گاهى بسوء الاختيار است ، يعنى مكلّف در وسعت بود و راه فرار داشت و مىتوانست نماز را در مكان غير غصبى بخواند ، ولى عمداً وارد زمين غصبى شده و جمع ميان نماز و غصب كرده است . از اين حالت تعبير به مندوحه شده است كه به‌معناى در وسعت بودن و راه چاره داشتن مىباشد .\r\nمرحوم صاحب فصول « 1 » مدّعى شده است كه بايد در عنوان مسأله ، قيد مندوحه افزوده شود و بگوييم : « اجتماع امر و نهى در شىء واحد با وجود مندوحه و تمكّن در مقام امتثال » . ايشان فرموده است : كسانى هم كه اين قيد را نياورده‌اند ، به خاطر عدم قبول آن نيست ، بلكه بر وضوح و بداهتِ آن اكتفا كرده و نيازى به ذكرش نديده‌اند . وى دليل اعتبار اين قيد را مسألهء تكليف به محال ذكر كرده و فرموده است : اگر مكلّف مندوحه نداشته باشد و مضطرّ به جمع بين امر و نهى شود ، در اين صورت اجتماع امر و نهى مستلزم تكليف به مالايطاق است كه از مولاى حكيم صادر نمىشود و بر مسلك عدليّه محال است و جاى اختلاف نيست . چيزى كه محلّ نزاع است ، فرض وجود مندوحه و تمكّن در مقام امتثال است كه آيا با وجود آن ، اجتماع امر و نهى جايز است يا خير ؟\r\n\r\n\r\n","description":"","footnote":"\r\n( 1 ) . الفصول‌الغرويّه ، ص 139 .\r\n","page_name":" 32 ","page_number":33},
  {"content":"\r\n\r\nمرحوم آخوند مىفرمايد : در اينجا دو مقام از بحث مطرح است : مقام اوّل دربارهء اين است كه نفس تكليف از ناحيهء مولى محال و ممتنع است . اين تكليف اجتماع ضدّين يا نقيضين در ارادهء مولاست و چنين چيزى استحالهء ذاتى دارد . مقام دوّم دربارهء اين است كه اصل تكليف از سوى مولى محال ذاتى نيست و اجتماع نقيضين نمىشود ، ولى متعلّق تكليف ، مقدور مكلّف نيست و در مقام امتثال نمىتواند آن را انجام دهد . چنين چيزى تكليف به محال است و امتناع وقوعى از مولاى حكيم دارد ، نه امتناع ذاتى .\r\nحال بحث ما در مسألهء اجتماع امر و نهى در شىء واحد ، مربوط به مقام اوّل است و اين‌كه آيا چنين چيزى ممكن است يا محال ؟ كسانى كه مىگويند محال است به اين دليل محال مىدانند كه اجتماع ضدين در ارادهء مولى مىشود و به نظر آنان تعدّد عنوان هم كارى از پيش نمىبرد . دليل كسانى هم كه اجتماع را جايز مىدانند اين است كه تعدّد عنوان موجب تعدّد معنون مىشود و در نتيجه اجتماع ضدّين پيش نمىآيد و نفس تكليف و امر و نهى بلامانع است . مقصد اصلى ، لزوم اجتماع ضدين و عدم آن است و در اين مرتبه وجود مندوحه و عدم آن نقشى ندارد ، و سخن از مقام امتثال نيست تا مندوحه معتبر باشد .\r\nپس از اين‌كه در مقام اوّل جواز اجتماع را ثابت كريم ، نوبت مىرسد به اين‌كه اگر اين امر و نهى بخواهد فعلى شود و امتثال بطلبد ، بايد موردى فرض كنيم كه مكلّف ، مندوحه داشته باشد و متمكّن از امتثال هركدام باشد و بسوء الاختيار ميان آن دو جمع شود . در اين مرحله وجود مندوحه شرط است و البتّه منحصر به آن هم نيست ، بلكه وجود عقل و بلوغ و غيره نيز شرط است . چون اگر غير از اين باشد تكليف به محال و غير مقدور مىشود كه از مولاى حكيم صادر نمىشود . « 1 » و بالجمله : اعتبار مندوحه مربوط به مقام امتثال است تا تكليف به محال پيش نيايد و محلّ نزاع ما مربوط به مقام تشريع و اصل تكليف و توجّه امر و نهى از ناحيهء مولى به شىء واحد است و در اين مرحله ، وجود و عدم مندوحه نقشى ندارد .\r\n\r\nالسابع : [ عدم ابتناء النزاع على القول بتعلّق الأحكام بالطبائع 
  ]\r\nأنه ربما يتوهم تارة أن النزاع فى الجواز و الامتناع يبتنى على القول بتعلق الأحكام بالطبائع و أما الامتناع على القول بتعلقها بالأفراد فلا يكاد يخفى ضرورة لزوم تعلق الحكمين بواحد شخصى و لو كان ذا وجهين على هذا القول .\r\n\r\n\r\n","description":"","footnote":"\r\n( 1 ) . البتّه برمسلك عدليّه محال است ، و گرنه بر مسلك اشاعره اشكالى ندارد .\r\n","page_name":" 33 ","page_number":34},
  {"content":"\r\n\r\nو أخرى أن القول بالجواز مبنى على القول بالطبائع لتعدد متعلق الأمر و النهى ذاتا عليه و إن اتحد وجودا و القول بالامتناع على القول بالأفراد لاتحاد متعلقهما شخصا خارجا و كونه فردا واحدا .\r\nو أنت خبير بفساد كلا التوهمين فإن تعدد الوجه إن كان يجدى بحيث لا يضر معه الاتحاد بحسب الوجود و الإيجاد لكان يجدى و لو على القول بالأفراد فإن الموجود الخارجى الموجه بوجهين يكون فردا لكل من الطبيعتين فيكون مجمعا لفردين موجودين بوجود واحد فكما لا يضر وحدة الوجود بتعدد الطبيعتين لا يضر بكون المجمع اثنين بما هو مصداق و فرد لكل من الطبيعتين و إلا لما كان يجدى أصلا حتى على القول بالطبائع كما لا يخفى لوحدة الطبيعتين وجودا و اتحادهما خارجا فكما أن وحدة الصلاتية و الغصبية فى الصلاة فى الدار المغصوبة وجودا غير ضائر بتعددهما و كونهما طبيعتين كذلك وحدة ما وقع فى الخارج من خصوصيات الصلاة فيها وجودا غير ضائر بكونه فردا للصلاة فيكون مأمورا به و فردا للغصب فيكون منهيا عنه فهو على وحدته وجودا يكون اثنين لكونه مصداقا للطبيعتين فلا تغفل .\r\nمقدمه هفتم : مسألهء اجتماع ، مبتنى بر تعلّق اوامر و نواهى بر طبايع نيست\r\nمقدّمهء هفتم مسألهء اجتماع امر و نهى اين‌گونه مطرح مىشود : سابقاً در باب اوامر ، اين بحث مطرح شد كه آيا اوامر و نواهى به طبايع تعلّق مىگيرند يا به افراد ؟ عدّه‌اى قائل به طبايع بودند و عدّه‌اى قائل به افراد . اصل دعوا در بحث‌هاى پيشين مطرح شد . اكنون اين سؤال مطرح مىشود كه آيا مسألهء اجتماع امر و نهى در شىء واحد ، مبتنى بر مسألهء تعلّق اوامر و نواهى بر طبايع يا افراد است ، « 1 » يا ربطى به آن مسأله ندارد و مبتنى بر آن نيست ؟ « 2 » دربارهء مبتنى بودن مسأله اجتماع امر و نهى بر مسأله تعلّق اوامر و نواهى بر طبايع يا افراد ، دو توهّم وجود دارد :\r\nتوهّم اوّل : قول به جواز يا امتناع در مسأله ما ، مبتنى بر قول به طبايع در مسألهء سابقه است . يعنى اگر در آن مسأله قائل به تعلّق اوامر و نواهى به طبايع شديم ، در اينجا مىتوانيم بحث از جواز و امتناع داشته باشيم ؛ پس عدّه‌اى طرفدار جواز اجتماع مىشوند ، به اين دليل كه دو طبيعت و عنوان در ميان است و مانعى ندارد كه يكى از آن دو تحت امر برود و ديگرى تحت نهى . همچنين عدّه‌اى طرفدار امتناع مىشوند ، به اين دليل كه ولو دو طبيعت است امّا مطلوب مولى طبيعت من حيث هى نيست ، مطلوب مولى وجود طبيعت است وفرض اين است كه هر دو طبيعت در خارج به يك وجود موجود مىشوند و يك وجود نمىتواند هم مطلوب باشد و هم مبغوض .\r\n\r\n\r\n","description":"","footnote":"\r\n( 1 ) . تا اگر كسى در آن مسأله قائل به طبايع شد ، در اينجا قائل به جواز اجتماع شود ، و اگر كسى در آن مسأله قائل به افراد شد دراينجا طرفدار امتناعِ اجتماع شود .\r\n( 2 ) . پس قائل به طبايع يا افراد هر كدام در اين مسأله مىتوانند اجتماعى يا امتناعى شوند .\r\n","page_name":" 34 ","page_number":35},
  {"content":"\r\n\r\nولى اگر در آن مسأله طرفدار تعلّق اوامر و نواهى به افراد شديم ، در اينجا جاى نزاع نيست ، بلكه همهء اصوليّون بايد به‌اتّفاق كلمه طرفدار امتناع باشند و بگويند اجتماع امر و نهى در شىء واحد محال است ، زيرا محال است كه فرد واحد ، متعلّق دو حكم ايجابى و تحريمى واقع شود ؛ چه داراى عنوان واحد باشد كه قطعاً محال است و چه داراى دو عنوان باشد كه علىالفرض ، عناوين نقشى ندارد و خود فرد و معنون ، متعلّق امر و نهى است كه آن هم شىء واحد است و اجتماع وجوب و حرمت در آن موجب اجتماع ضدّين در واحد شخصى است و از مصاديق « نفس التكليف محالٌ » است .\r\nخلاصهء توهّم اوّل اين شد كه بنابر قول به طبايع در آن مسأله ، جاى اختلاف و نزاع در مسألهء ما هست ؛ ولى بنا بر قول به افراد در آن مسأله ، جايى براى نزاع و اختلاف نيست و همگان متّفقاً بايد فتوى به امتناع بدهند .\r\nتوهّم دوم : مسألهء اجتماع امر و نهى كاملًا بر مسألهء طبايع و افراد مبتنى است و از فروعات آن باب است ، بدين صورت كه اگر كسى در آن مسأله قائل به طبايع شد ، در اينجا طرفدار جواز مىشود ؛ چراكه - مثلًا صلوة و غضب - دو طبيعت است و يكى متعلّق امر و ديگرى متعلّق نهى واقع شده است .\r\nاين دو طبيعت گرچه اتّحاد وجودى دارند و در خارج به يك وجود موجود مىشوند ، ولى ماكارى به وجود خارجىِ آن دو نداريم ، متعلّق امر و نهى ، خود طبايع و ماهيّات هستند كه ذاتاً با يكديگر مغايرت دارند و هيچ مانعى ندارد كه امر به يك طبيعت و نهى به طبيعت ديگرى بار شود و هر دو هم به فعليّت برسند .\r\nامّا اگر كسى در آن مسأله قائل به افراد شد ، در مسألهء ما حتماً بايد امتناعى شود ؛ چرا كه امر و نهى به فرد خارجى ، يعنى طبيعت با خصوصيّات فرديّه بار مىشوند و فرد خارجى يك شخص واحد است و محال است كه شىء واحدِ شخصى خارجى ، هم امر داشته باشد و هم نهى ، هم مطلوب مولى شود و هم مبغوض او گردد . چون در اين صورت اجتماع ضدّين در ارادهء مولى مىشود كه استحالهء ذاتيّه دارد .\r\nخلاصهء توهم دوم اين شد كه بنا بر طبايع در آن مسأله ، بايد در مسألهء خودمان قائل به جواز شويم و بنا بر افراد در آنجا ، بايد در اينجا امتناعى شويم .\r\nو انت خبير : دو توهّم فوق نقطه مشتركى داشتند و آن اين‌كه بنا بر قول به افراد بايد قائل به امتناع شويم و جايى براى قول به جواز وجود ندارد . مرحوم آخوند هم همين‌قدر مشترك را كند دفع مىكند .\r\nايشان مىفرمايد : هر دو توّهم فاسد است ، زيرا همان‌طور كه در مقدّمهء اوّل ذكر شد ، بحث ما در شىء واحدى است كه داراى دو وجه و عنوان باشد . « 1 » در اين‌صورت يا اين تعدّد عنوان مُجدى و مفيد است و موجب تعدّد معنون مىشود و غائلهء اجتماع ضدّين را مرتفع مىكند و يا تعدّد عنوان مفيد نيست و\r\n\r\n\r\n","description":"","footnote":"\r\n( 1 ) . و گرنه واحد داراى وجه واحد كه بحثى ندارد و قطعاً اجتماع امر و نهى در چنين واحدى محال است .\r\n","page_name":" 35 ","page_number":36},
  {"content":"\r\n\r\nموجب تعدّد معنون نمىشود ؛ حكم هم مال معنون است كه علىالفرض واحد است ولو معنون به صد عنوان باشد ؛ اگر تعدّد وجه و عنوان مجزى و كافى است « 1 » بايد مطلقاً مفيد باشد ، يعنى مطلقاً حكم به جواز اجتماع بكنيم چه در آن مسألهء قبلى طرفدار طبايع باشيم و چه طرفدار افراد باشيم . و فرقى ميان آن دو نيست :\r\nبنابر قول به تعلّق امر به طبايع ، مسأله واضح است و متوهّم نيز تصريح به جواز كرد زيرا دو عنوان مستقلّ در كار است و حكم هم مال عناوين است و كارى به مصاديق ندارد و هيچ محذورى ندارد كه يك طبيعت و عنوان كلّى امر داشته باشد - مثل نماز - و طبيعت كلّىِ ديگر نهى داشته باشد - مثل غصب - .\r\nبنا بر قول به تعلّق امر به افراد هم مىگوييم : درست است كه اين موجود خارجى ، يعنى صلوة در مكان غصبى كه مجمع‌العنوانين است ، در ظاهر و به ديد عرفى يك وجود شخصى است ، ولى با دقّت عقلى دو وجود و دو فرد است كه همزمان موجود مىشوند : يكى فرد صلوة و ديگرى فرد غصب ؛ زيرا بر اين نماز در مكان غصبى - يا همان اكوان و بودن‌ها در حالات مختلف نماز - هم‌عنوان صلاتى منطبق است و فردى از افراد صلوة است « 2 » و هم‌عنوان غصبى منطبق بوده و فردى از افراد غصب است و ويژگىهاى غصبى را دارد .\r\nحال اگر بگوييم اين موجود خارجى فقط مصداق نماز است ، ترجيح بلامرجح مىشود و اگر بگوييم فقط مصداق غصب است باز هم ترجيح بلامرجح مىشود . به‌ناچار بايد گفت هم فرد نماز است و هم فرد غصب و هر دو در خارج به وجود واحد عرفى موجود مىشوند ؛ ولى به دقّت عقلى دو فرد همزمان موجود مىشوند و هيچ مانعى ندارد كه يكى واجب باشد و تمام احكام نماز بر او مترتّب شود و ديگرى حرام و غصب باشد و تمام احكام غصب بر او مترتّب شود .\r\nوالّا لمّا كان يُجدى اصلًا . . . : يعنى اگر تعدّد عنوان مفيد نيست و محذور اجتماع نقيضين را برنمىدارد « 3 » بايد مطلقاً مفيد نباشد ، يعنى چه بر مسلك طبايع و چه بر مسلك افراد بايد فتوى به امتناع اجتماع بدهيم و فرقى ميان دو مبنا نيست :\r\nامّا بنابر تعلّق امر و نهى به افراد ، مسأله واضح است ، زيرا علىالفرض فرد واحد و وجود واحد - ولو صد عنوان داشته باشد - فايده‌اى ندارد و معنون واحد است ، و محال است كه عمل واحد ، هم مطلوب باشد و هم مبغوض . و امّا بنا بر قول به طبايع : درست است كه دو طبيعت در كار است ولى طبيعت من حيث هى كه متعلّق امر و نهى نيست تا بگوييم محذورى ندارد . مطلوب مولى وجود و ايجاد\r\n\r\n\r\n","description":"","footnote":"\r\n( 1 ) . يا بر مسلك عدم سرايت حكم از عنوان به معنون و يا بر مسلك سرايت ولى تعدّد عنوان موجب تعدّد معنون باشد .\r\n( 2 ) . چون ويژگىهاى صلاتى را دارد .\r\n( 3 ) . بر مسلك سرايت و عدم اقتضاى تعدّد وجه و عنوان نسبت به تعدّد معنون .\r\n","page_name":" 36 ","page_number":37},
  {"content":"\r\n\r\nطبيعت است . « 1 » و عناوين ، عنوان مشير و مرآت هستند و وجود طبيعت هم كه واحد است ؛ وجود واحد چگونه ممكن است هم مطلوب باشد و هم مبغوض ؟\r\nنتيجه : مسألهء اجتماع امر و نهى مسأله‌اى مستقل است و مبتنى بر مسألهء قبلى نيست . بلكه در آنجا چه قائل به طبايع شويم و چه قائل به افراد ، در اينجا جاى بحث از جواز و امتناع وجود دارد .\r\nفكما انّ وحدة الصلاتية و الغصبيّة . . . : اين عبارت تا آخر ، مثال مسأله است و جواب مذكور را روى مثال محاسبه مىكنند كه ما در ضمن ، جواب مثال را هم قدم به قدم آورديم و نيازى به توضيح مجدّد نيست .\r\n\r\nالثامن : [ ملاك باب الاجتماع 
  ]\r\nأنه لا يكاد يكون من باب الاجتماع إلا إذا كان فى كلّ واحد من متعلقى الإيجاب و التحريم مناط حكمه مطلقا حتى فى مورد\r\nالتصادق و الاجتماع كى يحكم على الجواز بكونه فعلا محكوما بالحكمين و على الامتناع بكونه محكوما بأقوى المناطين أو به حكم آخر غير الحكمين فيما لم يكن هناك أحدهما أقوى كما يأتى تفصيله .\r\nو أما إذا لم يكن للمتعلقين مناط كذلك فلا يكون من هذا الباب و لا يكون مورد الاجتماع محكوما إلا به حكم واحد منهما إذا كان له مناطه أو حكم آخر غيرهما فيما لم يكن لواحد منهما قيل بالجواز و الامتناع هذا بحسب مقام الثبوت .\r\nو أما بحسب مقام الدلالة و الإثبات فالروايتان الدالتان على الحكمين متعارضتان إذا أحرز أن المناط من قبيل الثانى فلا بد من حمل المعارضة حينئذ بينهما فى الترجيح و التخيير و إلا فلا تعارض فى البين بل كان من باب التزاحم بين المقتضيين فربما كان الترجيح مع ما هو أضعف دليلا لكونه أقوى مناطا فلا مجال حينئذ لملاحظة مرجحات الروايات أصلا بل لا بد من مرجحات المقتضيات المتزاحمات كما يأتى الإشارة إليها .\r\nنعم لو كان كلّ منهما متكفلا للحكم الفعلى لوقع بينهما التعارض فلا بد من ملاحظة مرجحات باب المعارضة لو لم يوفق بينهما بحمل أحدهما على الحكم الاقتضائى بملاحظة مرجحات باب المزاحمة فتفطن .\r\n\r\n\r\n","description":"","footnote":"\r\n( 1 ) . فرق اعتبارى است ، زيرا وجود فى نفسه لحاظ مىشود و ايجاد در رابطه با فاعل منظور مىشود .\r\n","page_name":" 37 ","page_number":38},
  {"content":"\r\n\r\nمقدمهء هشتم : ملاك باب اجتماع\r\nمطالب مقدّمه هشتم و نهم مكمّل يكديگر مىباشند و لذا بهتر بود به صورت يك مقدّمه بيان مىشد .\r\nولى مرحوم آخوند ، آن دو را تفكيك كرده است . غرض از اين دو مقدّمه ، بيان مناط و ملاكِ مسألهء اجتماع امر و نهى و تفاوت آن با دو باب تعارض و تزاحم است . به‌طور كلّى دو دليل - مثلًا صَلِّ و لا تغصب - را كه در نظر مىگيريم از پنج فرض خارج نيست :\r\n1 . هيچ‌كدام داراى ملاك و مناط و مقتضى « 1 » نيستند و هر دو كذب بوده و از مولى صادر نشده‌اند .\r\nدر اين صورت هر دو خطاب طرح مىشود .\r\n2 . يكى از آن دو معيّناً داراى ملاك است و ديگرى فاقد ملاك بوده و كذب است . باز هم تكليف روشن است و آن دليلى را كه ذات‌الملاك است اخذ نموده و ديگرى را طرح مىكنيم .\r\n3 . يكى از آن دو به‌صورت غير معيّن داراى ملاك نيست . يعنى اجمالًا مىدانيم كه يكى از دو خطاب كاملًا كذب است و از شارع مقدّس صادر نشده و حتّى نسبت به مادّهء افتراق هم ارزشى ندارد ، ولى تفصيلًا نمىدانيم ؛ آن يكى هم براى ما معيّن نيست . « 2 » چنين موردى از مصاديق باب تعارض است كه در تعريف آن گفته‌اند : « التعارض تكاذب الدليلين فى مقام التشريع » ، يعنى هركدام ، ديگرى را تكذيب كرده و مدلول التزامىاش آن است كه ديگرى از مولى صادر نشده است و احكام تعارض را دارد .\r\n4 . هر دو خطاب داراى ملاك مىباشند ، يعنى امر صلاتى داراى صد درجه مصلحت است و نهى غصبى هم داراى صد درجه مفسده است ، ولى فىالجمله ، يعنى نسبت به مادّه‌هاى افتراق داراى مناط هستند و مادّهء تصادق را شامل نيست ؛ باز هم تكليف روشن است و نسبت به مادّه اجتماع هر دو ، خطاب را طرح مىكنيم و سراغ حكم ثالثى مىرويم .\r\n5 . هم امر صلاتى و هم نهى غصبى به‌طور مطلق داراى ملاك مىباشند ، حتّى نسبت به مادّهء اجتماع و مورد تصادق . صلوة در دار غصبى هم مثل ساير افراد صلاتى واجد مصلحت است و كمبودى ندارد ، كمااين‌كه غصب در ضمن نماز هم مثل ساير افراد غصب داراى مفسده است . خطاب‌ها به اطلاقشان اين مورد را هم شامل مىشوند .\r\nحال چنين موردى از مصاديق اجتماع امر و نهى در شىء واحد است . بحث ما نيز در همين قسم است . در چنين فرضى قائل به جواز مىگويد : اجتماع امر و نهى در شىء واحد جايز است « 3 » و صدور\r\n\r\n\r\n","description":"","footnote":"\r\n( 1 ) . ملاك امر ، مصلحت ملزمه و ملاك نهى ، مفسدهء ملزمه است ، البتّه بر مبناى عدليّه كه احكام را دايرمدار ملاكات ، يعنى مصالح‌و مفاسد مىدانند .\r\n( 2 ) . البتّه احتمال كذب ديگرى هم هست ولى ما كه از واقع خبر نداريم و تنها علم اجمالى به كذب احدهما داريم .\r\n( 3 ) . چون تعدّد عنوان موجب تعدد معنون مىشود ، كما سيأتى .\r\n","page_name":" 38 ","page_number":39},
  {"content":"\r\n\r\nچنين امر و نهىاى از مولاى حكيم محال نيست و اجتماع ضدّين نمىشود و حتّى اگر شرايط ديگر ( بلوغ ، عقل ، مندوحه و . . . ) وجود داشته باشد ، به درجهء فعليّت هم مىرسد . آنگاه امر ، امتثال مىطلبد و نهى هم طالب ترك است و هركدام اطاعت و عصيان جدا دارد .\r\nامّا قائل به امتناع مىگويد : اين اجتماع محال است . « 1 » حال بايد ديد كدام‌يك از امر و نهى مناطش اقوى است ؟ « 2 » مرجّحان جانب امر مىگويند : در مادّه اجتماع ، ملاك امر قوىتر است و در نتيجه تنها ، امر مولى به فعليّت مىرسد و باقى مىماند و نهى در سايهء مزاحمت با مناط قوىتر ، از فعليّت مىافتد .\r\nمرجِّحان جانب نهى ( مشهور ) مىگويند : مناط نهى اقوى است و در نتيجه نهى به فعليّت مىرسد و امر سقوط مىكند . « 3 » و اگر هيچ‌كدام از حيث مناط قوىتر نبودند و هر دو مساوى بودند نوبت به اين مىرسد كه ايجاب و تحريم را كنار گذاشته و حكم ديگرى - مثلًا اباحه - را ملتزم شويم .\r\nامّا اگر متعلّق امر و نهى هر دو داراى ملاك نباشند ، به‌گونه‌اى كه مادّه اجتماع را هم شامل شوند - و از يكى از چهار فرض قبل باشند - چنين مواردى قطعاً از باب اجتماع امر و نهى نخواهد بود و اين احكام را ندارد ، بلكه بايد ملاحظه كرد كه آيا در مادّهء اجتماع ، يكى از آن دو به‌صورت معيّن يا غير معيّن داراى ملاك هست يا نيست ؟ اگر يكى داراى مناط باشد ، بايد به همان اخذ كرد و اگر هيچ‌كدام داراى ملاك نباشند بايد هر دو را كنار گذاشت و در اين جهت فرقى ميان قول به جواز يا امتناع در مسألهء اجتماع نيست ، چون آن موارد ربطى به اين مسأله ندارند .\r\nهذا بحسب مقام الثبوت : از آنجا كه مجموع مطالب امر هشتم و نهم ، صدر و ذيل يك مطلب است لذا در شرح ، قدرى ترتيب كتاب را تغيير داديم و مطالب را با نظم و ترتيب طبيعى مطرح مىكنيم تا تكرار مكرّرات پيش نيايد و مطالب هم انسجام لازم را داشته باشند . در مجموع سه نكته عمده وجود دارد :\r\nنكتهء اوّل يا مقام ثبوت : تا به حال مقام ثبوت بيان شد . خلاصهء مطلب اين است كه مورد اجتماع امر و نهى ، موردى است كه دو عنوانِ متعلّق امر و نهى داراى مادّهء اجتماع باشند و در موردى تصادق داشته باشند . مثل نماز در مكان غصبى كه مجمع دو عنوان غصب و صلوة است . و يكى از موارد باب تعارض هم موردى است كه متعارضين ، عامّ و خاصّ من وجه باشند . مثل « أكرم العلماء و لا تكرم الفساق » يا « صلّ و لا تغصب » كه در عالم فاسق يا نماز در مكان غصبى تصادق دارند . لذا با توجّه به مطالب فوق ، ممكن است مطلب بر انسان مشتبه شود و انسان نداند فلان مورد ، از موارد باب اجتماع امر و نهى است يا از مصاديق باب تعارض ؟ از اين رو لازم است ضابطه و ملاك اين دو باب را بيان كنيم .\r\nضابطهء باب اجتماع امر و نهى اين است كه هر دو خطاب داراى ملاك و مقتضى باشند ، يعنى در\r\n\r\n\r\n","description":"","footnote":"\r\n( 1 ) . دلايل اين قول مطرح خواهد شد .\r\n( 2 ) . يعنى تزاحم مقتضى و مناط .\r\n( 3 ) . ادّلهء طرفين در جاى خود خواهد آمد .\r\n","page_name":" 39 ","page_number":40},
  {"content":"\r\n\r\nمتعلّق امر ، مصلحت ملزمه وجود داشته باشد و در متعلّق نهى مفسدهء ملزمه موجود باشد ؛ آن هم مطلقاً ، يعنى حتّى نسبت به مادّهء اجتماع . يعنى امر صلاتى مىگويد : حتّى نماز در مكان غصبى هم داراى مصلحت است و نهى غصبى مىگويد : حتّى غصب در ضمن نماز هم داراى مفسده است . چنين موردى مربوط به باب اجتماع امر و نهى است .\r\nضابطهء باب تعارض هم اين است كه دو دليل ، هر دو واجد ملاك نيستند ، بلكه قدر متيقّن يكى از آن دو ، واقعاً فاقد ملاك است و كذب است و از مولى صادر نشده است . ولى ما به تفصيل اين يكى را نمىشناسيم و تنها علم اجمالى داريم . « 1 » حال يا احدهما لا على التعيين مطلقاً كذب است و حتّى نسبت به مادّهء افتراقش جعل و تشريع نشده است و يا فىالجمله - يعنى نسبت به مادّهء اجتماع و تصادق - كذب است ، امّا نسبت به مادّهء افتراق معارضى ندارد . چنين موردى از باب تعارض است .\r\nنكتهء دوّم يا مقام اثبات : « 2 » اگر از خارج و به بركت ادلّه ، احراز كرديم كه دو خطاب ، از قبيل قسم ثانى هستند و ضابطه تعارض را دارند ، يعنى يكى از آن دو به‌صورت غير معيّن داراى مناط و ملاك نيست و كذب است ، در اين فرض دو دليل متعارضين مىشوند و بايد عمليّات و معالجاتِ آن باب روى اين دو انجام پذيرد . به اين معنا كه از نظر مشهور ، نخست بايد به سراغ مرجّحات برويم و اگر يكى از آن دو ، از جهتى « 3 » بر ديگرى رجحان داشت ، معيّناً راجح را حفظ كرده و مرجوح را طرح كنيم و اگر دو دليل از جميع جهات مساوى بودند ، نوبت به تخيير مىرسد و مجتهد مخيّر است هركدام را كه خواست اخذ كند و طبق آن فتوى دهد .\r\nحال اگر از خارج احراز كرديم كه خطاب‌ها از قبيل اوّل هستند ، يعنى در متعلّق هر دو ، ملاك و مقتضى ( مصلحت و مفسده ) وجود دارد . آن هم مطلقاً - يعنى حتى نسبت به مادّه اجتماع نيز هر دو واجد ملاك هستند - در اين صورت ميان آن دو تعارضى نيست و هر دو حق و صدق هستند ، و دو خطاب اين‌چنينى ، از مصاديق تزاحم ميان مقتضىها و ملاك‌ها خواهد بود . يعنى ملاك امر كه مصلحت ملزمه است با ملاك نهى كه مفسدهء ملزمه است ، تزاحم پيدا كرده‌اند . « 4 » حال قواعد باب متزاحمين پياده مىشود و قانون آن باب اين است كه در قدم اوّل هركدام كه از حيث مناط و ملاك قوىتر باشد ، همان را بايد اخذ كرد و همان فعلى مىشود . مثلًا اگر امر داراى صد درجه مصلحت و نهى داراى 120 درجه مفسده باشد ، در اينجا نهى مقدّم است و امر از فعليّت مىافتد ، ولو از نظر مرجّحات\r\n\r\n\r\n","description":"","footnote":"\r\n( 1 ) . البتّه ديگرى هم ممكن است كذب باشد ولى ما نمىدانيم و از واقع خبر نداريم .\r\n( 2 ) . البتّه ظاهر ، بلكه صريح اين تعبير از مرحوم آخوند مىفهماند كه ايشان در همين نكته ، مقام اثبات و دلالت را تبيين مىكند . ولى چنان‌كه خواهيم ديد ، در اينجا هم دو جملهء شرطيّه و دو فرض ذكر مىكند و مىگذرد و در حقيقت در نكتهء سوم كه در مقدّمهء نهم خواهدآمد ، مقام اثبات را بيان مىنمايد .\r\n( 3 ) . جهت سندى ، دلالتى ، مضمونى ، خارجى و . . . .\r\n( 4 ) . مسأله اجتماع امر و نهى در اين فرض داخل است .\r\n","page_name":" 40 ","page_number":41},
  {"content":"\r\n\r\nباب تعارض ، امر راحج باشد . « 1 » ولى در اينجا كارى با مرجّحات باب تعارض نداريم ، بلكه مرجّحات باب تزاحم ملاك است . « 2 » نعم لو كان كلّ منهما متكفّلًا للحكم الفعلى . . . : اين عبارت ، استدراك از « فلا تعارض فى البين » است و چون به نحو مبسوط در نكتهء سوّم خواهد آمد در اينجا از تشريح آن خوددارى مىكنيم .\r\n\r\nالتاسع : [ ما يتعلّق بدليل الحكمين إثباتاً 
  ]\r\nأنه قد عرفت أن المعتبر فى هذا الباب أن يكون كلّ واحد من الطبيعة المأمور بها و المنهى عنها مشتملة على مناط الحكم مطلقا حتى فى حال الاجتماع فلو كان هناك ما دل على ذلك من إجماع أو غيره فلا إشكال و لو لم يكن إلا إطلاق دليلى الحكمين ففيه تفصيل و هو .\r\nأن الإطلاق لو كان فى بيان الحكم الاقتضائى لكان دليلا على ثبوت\r\nالمقتضى و المناط فى مورد الاجتماع فيكون من هذا الباب و لو كان بصدد الحكم الفعلى فلا إشكال فى استكشاف ثبوت المقتضى فى الحكمين على القول بالجواز إلا إذا علم إجمالا بكذب أحد الدليلين فيعامل معهما معاملة المتعارضين و أما على القول بالامتناع فالإطلاقان متنافيان من غير دلالة على ثبوت المقتضى للحكمين فى مورد الاجتماع أصلا فإن انتفاء أحد المتنافيين كما يمكن أن يكون لأجل المانع مع ثبوت المقتضى له يمكن أن يكون لأجل انتفائه إلا أن يقال إن قضية التوفيق بينهما هو حمل كلّ منهما على الحكم الاقتضائى لو لم يكن أحدهما أظهر و إلا فخصوص الظاهر منهما .\r\nفتلخص أنه كلما كانت هناك دلالة على ثبوت المقتضى فى الحكمين كان من مسألة الاجتماع و كلما لم تكن هناك دلالة عليه فهو من باب التعارض مطلقا إذا كانت هناك دلالة على انتفائه فى أحدهما بلا تعيين و لو على الجواز و إلا فعلى الامتناع .\r\nمقدمهء نهم : مقام اثبات و دلالت :\r\nبخش اوّل اين مقدّمه « 3 » تكرار ضابطهء مسألهء اجتماع امر و نهى است كه درمقام ثبوت در نكتهء اوّل آورديم و نيازى به اعاده نيست .\r\nنكتهء سوم : فلو كان هناك ما دلّ على ذلك . . . : از اينجا در حقيقت ، بيان مقام اثبات و دلالت ( نكتهء سوّم ) شروع مىشود :\r\n\r\n\r\n","description":"","footnote":"\r\n( 1 ) . از حيث سندى يا قوت دلالتى و . . . .\r\n( 2 ) . و باب تزاحم يك مرجّح كلّى دارد كه اقوى بودن از حيث مناط مىباشد و مصاديق متنوّعى دارد ، از قبيل اين‌كه مضيّق ، ولو ازالهء نجاست باشد ، اهمّ از موسّع است ، ولو نماز باشد . تعيينى اهّم از تخييرى است . مقطوع الاهميّة يا محتمل الاهميّة اهمّ از طرف مقابل است كه داراى اين احتمال نيست و . . . .\r\n( 3 ) . إنّه قد عرفت . . . فى حال الاجتماع .\r\n","page_name":" 41 ","page_number":42},
  {"content":"\r\n\r\nاين‌كه در نكته دوّم به‌صورت قضيّه شرطيّه گفتيم « اگر احراز كنيم . . . » جاى اين سؤال باقى مىماند كه چگونه و از چه راهى احراز مناط مىكنيم ؟ جوابش اين است كه براى اين مسأله دو راه وجود دارد :\r\n1 . راه خصوصى ؛ يعنى دليل خاصّى از قبيل اجماع و غيره داشته باشيم مبنى بر اين‌كه اين دو خطاب ، هر دو واجد ملاك مىباشند و هريك از طبيعت مأمور بها - مثلًا نماز - و طبيعت منهىٌّ عنها - مثلًا غصب - مشتمل بر مناط و ملاك وجوب و حرمت هستند ، آن هم مطلقاً ، يعنى حتّى در حال اجتماع . اگر دليل خاصى براى اين موضوع داشتيم مشكلى نيست و مسأله حتماً از باب اجتماع امر و نهى است و قواعد و احكام اين باب را دارد .\r\n2 . راه عمومى ؛ اگر دليل خاصّى در كار نباشد و فقط ما باشيم و اطلاق دو دليل امر و نهى ، باز هم اگر اطلاق و مقدّمات حكمت فراهم نشود و شمول دو خطاب ، نسبت به مادّهء اجتماع محرز نگردد ، به قدر متيقّن اكتفا كرده و هر كدام را بر مادّهء افتراقشان حمل مىكنيم ؛ ولى فعلًا بنا را بر اين گذشته‌ايم كه اطلاق ، موجود است و خطاب‌ها به اطلاقشان مادّه اجتماع را هم شامل مىشوند . « 1 » مرحوم آخوند اينجا قائل به تفصيل شده و دو صورت تصوير مىكند ، ولى حقّ اين بود كه سه صورت تصوير مىكرد . در اينجا اين سه صورت را بيان مىكنيم :\r\n1 . هركدام از دو اطلاق دليل امر و دليل نهى در مقام بيان حكم اقتضائى باشند و كارى به مرحلهء فعليّت و تنجّز نداشته باشند . « 2 » يعنى دليل امر فقط دلالت مىكند كه طبيعت مأمور بها ، يعنى نماز ، داراى مصلحت ملزمه است و اين ملاك در تمام افراد آن وجود دارد . دليل نهى هم دلالت دارد كه غصب داراى مفسدهء ملزمه است و اين مناط ، در كليّهء افراد آن ، حتى در فردى كه ضمن نماز باشد هم وجود دارد . امّا اين‌كه امتثال بطلبد و بعث و زجر فعلى داشته باشد ، چنين نيست .\r\nحكم اين صورت ، اين است كه به حكم اطلاق‌ها وجود مناط و مقتضى رابدست آورديم و معلوم شد كه مادّهء اجتماع هر دو را دارد و قطعاً از باب اجتماع امر و نهى خواهد بود و ربطى به باب تعارض ندارد ؛ چه خود ما ما در مسألهء اجتماعى شويم ، چه امتناعى . « 3 » 2 . يكى از دو اطلاق در مقام بيان حكم شأنى و اقتضائى باشد و فقط دلالت كند كه مادّه اجتماع هم داراى ملاك است و اطلاق ديگر در مقام بيان حكم فعلى و تنجيزى باشد . باز هم تكليف روشن است ،\r\n\r\n\r\n","description":"","footnote":"\r\n( 1 ) . مهم‌ترين دليل هم همين اطلاق‌هاست ، و گرنه دليل خاصى از قبيل اجماع و غيره نداريم و مجّرد فرض است .\r\n( 2 ) . در جاى خود خواهد آمد كه حكم شرعى ، مراتبى دارد از قبيل : شأنيّت و اقتضاء ، تشريع و جعل ، فعليّت و تنجّز .\r\n( 3 ) . البتّه شايد چنين فرضى فعلًا واقعيّت نداشته باشد ، زيرا الآن همهء خطابات شرعى در حقّ ما فعلى است . ولى براى صدر اسلام و نزول تدريجى احكام ، فرض خوبى است .\r\n","page_name":" 42 ","page_number":43},
  {"content":"\r\n\r\nزيرا حكم فعلى را گرفته و طبق آن امتثال مىكنيم . حكم اقتضائى هم در جاى خود محفوظ است ، ولى مزاحمتى ندارد . « 1 » 3 . هر دو اطلاق در مقام بيان حكم فعلى باشد . يعنى امر به اطلاقش دلالت كند كه اين فرد مادّهء اجتماع هم ، واجب و موجب امتثال است و نهى به اطلاقش دلالت مىكند كه اين هم حرام است و بايد اجتناب شود ، كه غالباً و بلكه نسبت به اطلاقات شرعى نوعاً از اين قبيل است . حال با چنين وضعى فرضى ، باز هم اگر از خارج ، علم اجمالى به كذب احدهما پيدا كرديم دو اطلاق ، گرچه بالذات از متزاحمين بودند ولى بالعرض از متعارضين خواهند شد . « 2 » امّا بحث ما در موردى است كه چنين علم اجمالىاى در بين نباشد . در اينجا مىفرمايد :\r\nاگر در مسألهء اجتماع امر و نهى قائل به جواز اجتماع شديم مىتوانيم بگوييم هم امر و هم نهى ، هر دو فعلى هستند و بالفعل نماز در مكان غصبى ، هم واجب است و هم حرام . « 3 » از راه اثبات دو حكم فعلى ، وجود دو مناط و ملاك و مقتضى را هم اثبات مىكنيم ، يعنى به حكمِ « از اثر به مؤثّر رسيدن » و « از معلول ، علّت را كشف كردن » . « 4 » از راه وجود حكم فعلى ، به وجود حكم شأنى و اقتضائى پى مىبريم ، زيرا رسيدن به فعليّت ، پس از عبور از مرحلهء شأنيّت و اقتضاء است ؛ پس با همين اطلاق‌ها ، مناطها را كشف مىكنيم ، و گرنه راه ديگرى نداريم .\r\nولى اگر در مسألهء اجتماع امر و نهى ، امتناعى شديم و گفتيم محال است هر دو ، فعلى باشند ، در اين صورت دو اطلاق ، در حكم فعلى متنافيان مىشوند . آنگاه اگر به‌گونه‌اى توفيق و جمع ميان آن دو ميسّر بود ، جمع مقدّم است و نوبت به قواعد تعارض نمىرسد . و جمع به اين است كه اگر هر دو اطلاق ، از حيث ظهور اطلاقى مساوى بودند ، هر دو را بر حكم اقتضائى حمل مىكنيم ؛ يا اگر يكى اظهر از ديگرى است اظهر را حفظ كرده و ظاهر را بر مرتبهء شأنيّت و اقتضاء حمل مىكنيم تا هر دو حفظ شود . و نتوانستيم جمع كنيم ، نوبت به تعارض مىرسد .\r\nبر مسلك امتناع ، امر و نهى مذكور - كه بالذات از متزاحمين بودند - بالعرض و در اثر قول به امتناع ، از متعارضين هستند و احكام آن باب را دارند . وجه متعارض بودن هم اين است كه وقتى يكى ، از فعليّت مىافتد ، از دو حال خارج نيست : يا مقتضى و ملاك دارد ولى در سايهء ابتلاء به مزاحم قوىتر ، از فعليّت افتاده است ، و يا اصلًا مقتضى و ملاك ندارد و كذب است لذا صادر نشده است . چون هر دو احتمال وجود دارد نتيجه ، اين است كه ما وجود ملاك و مناط را در هر دو احراز نكرده‌ايم و اطلاق جهت احراز آن ، مناسب نيست و نمىتواند از مصاديق مسألهء اجتماع امر و نهى باشد ، بلكه از مصاديق متعارضين است و احكام آن باب را دارد . پس بايد به جمله‌اى كه در اواخر مقدّمهء هشتم فرمود : « نعم لو\r\n\r\n\r\n","description":"","footnote":"\r\n( 1 ) . مرحوم آخوند متعرّض اين صورت نشده است .\r\n( 2 ) . البتّه اين هم فرض نادرى است .\r\n( 3 ) . يعنى تعدّد عنوان موجب تعدّد معنون است .\r\n( 4 ) . برهان إنّى .\r\n","page_name":" 43 ","page_number":44},
  {"content":"\r\n\r\nكان كلّ منها متكفّلًا للحكم الفعلى لوقع بينهما التعارض » ، اضافه كنيم كه علىالامتناع اين تعارض وجود دارد ، ولى علىالاجتماع نوبت به تعارض نمىرسد ، مگر در فرض علم اجمالى مذكور كه فرض بعيد و نادرى بود .\r\nفتلخّص : در پايان يك بار ديگر ضابطهء مسألهء اجتماع امر و نهى در شىء واحد و مسألهء تعارض را به‌طور خلاصه بيان مىكنيم : هرگاه خطاب‌ها ( امر و نهى ) هر دو داراى ملاك و مقتضى باشند و دليل « 1 » بر وجود مقتضى و ملاك در هر دو حكم ( ايجاب و تحريم ) دلالت كند ، آن هم مطلقاً ، يعنى حتّى نسبت به مادّهء اجتماع . « 2 » چنين موردى از مصاديق مسألهء اجتماع امر و نهى در شىء واحد خواهد بود و احكام اين مسأله را خواهد داشت . و هرگاه دو خطاب ، هر دو واجد ملاك نباشند و دليلى نداشته باشيم براين‌كه هر دو خطاب در مادّهء اجتماع داراى مناط هستند ، دو صورت تصوير مىشود :\r\n1 . اگر دليل بر انتفاء مناط در يكى از دو خطاب داشته باشيم ، « 3 » چنين موردى مطلقاً « 4 » از مصاديق باب تعارض خواهد بود ، يعنى در مسأله اجتماع امر و نهى ، چه قائل به جواز اجتماع بشويم و چه قائل به امتناع اجتماع ؛ بنا بر هر دو مسلك اينجا جاى تعارض است چون قطع به نبود مناط در يكى از آن دو داريم .\r\n2 . اگر دليل خاصى بر انتفاء مناط در يكى از دو خطاب نسبت به مادّهء اجتماع نداشته باشيم ، « 5 » در اينجا بايد تفصيل داد : اگر در مسألهء اجتماع امر و نهى ، طرفدار جواز اجتماع شديم ، اين مورد را داخل در اين مسأله مىكنيم و از راه اطلاق‌ها دو حكم فعلى درست مىكنيم و از اين راه هم به وجود مناط و ملاك يا حكم شأنى و اقتضائى مىرسيم و آن را كشف مىكنيم . « 6 » ولى اگر طرفدار امتناع اجتماع شويم ، باز هم مورد مزبور ، از موارد تعارض خواهد بود ، زيرا دو اطلاق در حكم فعلى با يكديگر جمع نمىشوند و تنافى دارند و يكى از آن دو حتماً فعلى نيست . ولى نمىدانيم كه اين فعلى نبودن به‌خاطر اين است كه مناط دارد ولى مزاحم اقوى مانع شده و جلو فعليّت را گرفته است يا اصلًا داراى مناط نيست و كذب است و چون راهى براى احراز مناط و مقتضى نداريم ، پس از باب اجتماع امر و نهى نخواهد بود و در باب تعارض داخل است ؟\r\nخلاصه سه صورت براى بحث فوق متصوّر است :\r\n1 . علم به وجود مناط و احراز وجود مناط در هر دو خطاب از راه علم يا علمى . اينجا از مسألهء اجتماع است .\r\n\r\n\r\n","description":"","footnote":"\r\n( 1 ) . اجماع ، دليل خاصّ ديگر ، اطلاق خود امر و نهى .\r\n( 2 ) . كه عمده همين است و كلمهء « هناك » اشاره به همين دارد .\r\n( 3 ) . نه‌تنها دليلى بر ثبوت مناط نيست ، بلكه دليل بر انتفاء آن ، در يكى از دو خطاب به‌صورت غيرمعيّن است .\r\n( 4 ) . يعنى ولو على الجواز .\r\n( 5 ) . همان‌طور كه دليلى بر اثبات نداريم .\r\n( 6 ) . اين مطلب در قسمت‌هاى قبلى به تفصيل گذشت .\r\n","page_name":" 44 ","page_number":45},
  {"content":"\r\n\r\n2 . علم به عدم مناط و احراز انتفاء آن از راه دليل قطعى يا ظنى معتبر . اينجا از باب تعارض است .\r\n3 . عدم العلم و عدم احراز وجود مناط در هر دو . اينجا بود كه بر مسلك جواز ، از باب اجتماع شد و بر مسلك امتناع از باب تعارض دانسته شد .\r\nمقدمهء دهم : ثمرهء بحث‌هاى پيشين\r\nآخرين مقدّمه مسألهء اجتماع امر و نهى ، دربارهء ثمره و فايدهء اين بحث‌هاست . مسألهء اصولى بايد ثمره يا ثمرات فقهى و عملى داشته باشد و نتيجه‌اش در طريق استنباط حكم شرعى واقع شود . روى اين اصل ، اين سؤال مطرح مىشود كه بحث از جواز اجتماع يا امتناع اجتماع ، و برفرض امتناع ، بحث از ترجيح جانب امر يا ترجيح جانب نهى ، چه ثمرات فقهى دارد ؟\r\nدر اين مقدّمه ثمرهء بحث‌ها بيان مىشود :\r\nبه‌طور كلّى در مواردى كه امر و نهى در شىء واحد اجتماع مىكنند و مكلف مجمع‌العنوانين را بجا مىآورد ، گاهى امر مولى يك امر تعبدى است و مادهء اجتماع يك عمل عبادى است - مثل صلوة در دار غصبى كه مثال معروف مسأله است - و گاهى يك امر توصّلى است و قصد قربت در آن دخيل نيست ، - مثلًا مولايى به عبدش مىفرمايد : « حَدِّثْ » ، يعنى بايد حديث كنى و سخن بگويى . و جاى ديگر مىفرمايد : « لاتُؤد » ، يعنى مبادا باعث ايذاء كسى شوى ، چون ايذاء حرام است - مكلّف ميان آن دو را جمع مىكند ، يعنى حديثى مىگويد كه مُوذى باشد . اين سخن از آن جهت كه حديث كردن است واجب مىباشد و از آن زاويه كه باعث آزار كسى است حرام مىباشد و امر هم توصّلى است .\r\nمثال ديگر : مثلًا مولى يك جا مىفرمايد بايد براى نماز تطهير ثوب كنى كه امراست و در جاى ديگر مىفرمايد نبايد مرتكب غصب شوى ؛ حال اگر مكلف ميان آن دو را جمع كند و با آب غصبى تطهير ثوب كند ، اين عمل از آن جهت كه تطهير ثوب است واجب مىباشد و از آن جهت كه غصب است حرام مىباشد .\r\nحال نتيجه و ثمرهء مسأله را در هر دو بخش عباديات و توصليّات محاسبه مىكنيم :\r\n1 . بر مسلك جواز : اگر در آينده به اين نتيجه رسيديم كه اجتماع امر و نهى در شىء واحد جايز است و مانعى ندارد كه امر و نهى هر دو فعلى باشند ، بر اين مسلك اگر كسى مادّهء اجتماع را اتيان كند ، بايد بگوييم كه اين عمل ، هم صحيح و موجب امتثال امر مولاست « 1 » و هم به‌دنبال آن ، موجب سقوط امر است و اعاده و قضاء لازم نيست . فرقى هم ندارد كه آن عمل واحد ، يك عمل توصّلى از قبيل تطهير ثوب يا سخن گفتن و . . . باشد - كه قطعاً مُجزى است - و يا يك عمل عبادى از قبيل نماز باشد كه باز هم مُسقط امر صلاتى است . زيرا بر مسلك جواز ، در حقيقت تعدّد عنوان ، موجب تعدّد معنون\r\n\r\n\r\n","description":"","footnote":"\r\n( 1 ) . اگر به قصد امر اتيان شود .\r\n","page_name":" 45 ","page_number":46},
  {"content":"\r\n\r\nمىگردد در نتيجه به‌دقّت عقلى دو كار ، همزمان واقع مىشود و هيچ مانعى ندارد كه يكى واجب و موجب امتثال امر مولى باشد و ديگرى حرام و معصيت باشد . اين را اجتماع موردى مىنامند ؛ نظير نماز خواندن و استماع غيبت كه اوّلى واجب و دومى حرام است و يا نظير نماز و نظر به اجنبيّه .\r\nپس بر مسلك جواز ، امر به صلوة در مادّه اجتماع ، فعلى است و انجام آن به قصد امرش موجب امتثال امر و ثواب و سقوط امر است و در كنار آن چون نهى لا تغصب را مخالفت كرده است ، معصيتى هم محقّق شده كه عقاب خودش را دارد .\r\nپس نتيجهء قول به جواز عبارت است از صحّت نماز در مكان غصبى و سقوط امر مولى « 1 » به‌وسيلهء انجام دادن مجمع‌العنوانين .\r\n2 . بر مسلك امتناع : اگر در مباحث آينده امتناعى شديم و به اين نتيجه رسيديم كه اجتماع امر و نهى در شىء واحد محال است ، در اين‌صورت ممكن است در يكى از دو دستهء امتناعىها قرار گيريم :\r\n1 . عدّه‌اى جانب امر را ترجيح مىدهند و مىگويند در مادّهء اجتماع ، فقط امر به فعليّت مىرسد و نهى از درجهء فعليّت مىافتد ؛ 2 . مشهور جانب ، نهى را ترجيح داده‌اند و امر را كنار گذاشته‌اند كه مبسوطاً خواهد آمد . حال براساس اين دو مبنا ، نتيجهء مسأله را محاسبه كنيم :\r\nالف ) براساس مسلك ترجيح جانب امر : براساس اين مسلك اگر مكلّف ، مجمع‌العنوانين را برگزيند و مثلًا نماز را در مكان غصبى بجا آورد ، يا مثلًا حديث مُوذى بگويد باز هم حقّ اين است كه اين عمل ، صحيح است و امر مولى از عهدهء او ساقط مىشود و اگر به قصد امرش بياورد موجب امتثال امر هم مىشود و ثواب هم دارد و اعاده و قضاء هم لازم نيست . فرقى هم ندارد كه آن مادّهء اجتماع ، يك عمل توصّلى باشد يا تعبّدى . از اين جهت اين مسلك شبيه مسلك جواز است ، با اين امتياز كه بر مسلك جواز در كنار طاعت و ثواب ، يك معصيت و عقابى هم محقّق مىشد ، ولى بر اين مسلك تنها ، اطاعت و ثواب است و معصيتى هم محقّق نخواهد شد . زيرا فرض اين است كه نهى ، از فعليّت افتاده و امتثال نمىطلبد و مخالفت آن حرام نيست تا معصيت باشد . پس نتيجهء قول به امتناع و ترجيح جانب امر هم عبارت است از : صحّت نماز در مكان غصبى .\r\nب ) براساس مسلك مشهور ، يعنى ترجيح جانب نهى : براساس اين مسلك اگر مكلّف ، عمل واحدى را كه جامع هر دو عنوان ( مأمورٌ به و منهىٌّ عنه ) است اختيار كرد و انجام داد ، آيا آن عمل ، صحيح است يا باطل ؟ مُسقط امر هست يا نه ؟ باز هم بايد تفصيل دهيم و توصليّات را از تعبّديّات جدا كنيم :\r\nاگر مجمع العنوانين يك عمل توصّلى باشد و قصد قربت لازم نداشته باشد ، نتيجه اين است كه باز\r\n\r\n\r\n","description":"","footnote":"\r\n( 1 ) . چه عبادى ، چه توصّلى .\r\n","page_name":" 46 ","page_number":47},
  {"content":"\r\n\r\nهم با اين عمل ، « 1 » امر توصّلى ساقط مىشود . - و مثل دو مسلك قبل است - زيرا در توصليّات ، غرض مولى به ذات‌العمل و پيكرهء كار تعلّق مىگيرد و اين‌كه به چه قصدى انجام بپذيرد مهمّ نيست و فرض اين است كه با انجام فرد حرام هم پيكره محقّق مىشود . « 2 » و با حصول آن ، غرض مولى هم كه اصل ايجاد بود ، حاصل مىگردد و با حصول غرض مولى ، امر هم ساقط مىشود ، و گرنه بقاء امر بدون غرض خواهد بود كه عبث و قبيح است و از حكيم صادر نمىشود .\r\nولى اگر مجمع دو عنوان يك عمل عبادى ، از قبيل نماز در مكان غصبى باشد ، آيا بر مسلك مشهور ( ترجيح جانب نهى ) بايد حكم به بطلان آن كنيم يا باز هم محكوم به صحّت است ؟ آيا اين عمل هم مُسقِط امر است يا خير ؟\r\nدر پاسخ ، باز هم بايد صور مختلف مسأله را محاسبه كرد . مرحوم آخوند در اين موارد سه صورت بيان مىكند :\r\n1 . مكلّف با علم و التفات به حرمت غصب در اسلام ، از روى عمد و اختيار ، مادّه اجتماع را برگزيده و نماز را در مكان غصبى انجام داده است ؛ چنين نمازى قطعاً باطل است و مشهور بايد به بطلان آن فتوى بدهند . « 3 » زيرا چنين عملى بالفعل مبغوض مولى و مُبّعد از مولى است ، و صلاحيّت ندارد كه توسّط آن قُرب به مولى حاصل شود . روح عبادت هم قصد قربت است و وقتى قصد قربت ميسّر نشد ، عمل باطل خواهد بود .\r\n2 . كسى كه ميان آن دو - در يك عمل - جمع مىكند ، ملتفت و عامد و عالم نيست ، بلكه غافل و ناسى و جاهل است و اصلًا نمىدانست كه غصب در شريعت اسلام ، حرام است و از روى جهالت در مكان غصبى نماز خوانده است . چنين شخصى در اينجا جاهل مقصِّر است ، يعنى دسترسى داشت و مىتوانست از عالم و فقيه ، حكم مسأله را بپرسد ، ولى سهل‌انگارى كرد و نپرسيد و با جهل به حرمتِ غصب ، در مكان غصبى نماز خواند . باز بر مسلك ترجيح جانب نهى ، چنين عبادتى باطل است و مُسقط امر نيست ؛ زيرا صحّت عبادت در گرو سه شرط است :\r\nالف ) عمل انجام شده عملى باشد كه قابليّت داشته باشد تا به‌وسيلهء آن به مولى نزديك شويم و صلاحيّت مقربيّت داشته باشد ؛\r\nب ) مكلّف هم فعلًا از قصد قربت متمكّن باشد ؛\r\nج ) عملًا هم در خارج قصد قربت فعلى بكند و عمل را به نيّت قربت بجا آورد .\r\nدر مورد جاهل مقصّر شرط دوم و سوم ( ب و ج ) وجود دارد ، زيرا او در اثر جهل به حرمت و مبغوضيّت مىتوانست قصد قربت بكند ، كه در خارج هم ، چنين كرده است . ولى شرط اوّل وجود\r\n\r\n\r\n","description":"","footnote":"\r\n( 1 ) . ولو حرام و معصيت و مخالفت نهى باشد .\r\n( 2 ) . حديث كردن ، تطهير ثوب و . . . محقّق مىشود .\r\n( 3 ) . مشهور چنين فتوايى داده‌اند .\r\n","page_name":" 47 ","page_number":48},
  {"content":"\r\n\r\nندارد ، زيرا در حقّ جاهل مقصّر هم تكاليف ، فعلى است و با ترجيح جانب نهى ، بالفعل اين نماز منهى است و نهى دالّ بر حرمت و مبغوضيت فعليّه آن است و عمل مبغوض مبعّد است ؛ حال چگونه ممكن است همين عمل ، صلاحيّت مقربيّت هم داشته باشد ! ؟ و وقتى مقرّب نبود پس عبادت انجام نشده است ؛ وقتى عبادت انجام نشود ، غرض مولى از امر صلاتى حاصل نشده است و وقتى غرض باقى باشد ، امر هم باقى است و وجهى براى سقوط آن نيست .\r\n3 . مكلّفى كه مجمع دو عنوان را اختيار كرده و نماز را در مكان غصبى خوانده ، جاهل قاصر بوده است ، يعنى اصلًا احتمال نمىداد كه اين مكان غصبى باشد ، « 1 » يا اصلًا به مخيّله‌اش خطور نكرد كه غصب در اسلام حرام باشد و يا اگر احتمال هم مىداد ، دسترسى به عالم و فقيه نداشت و در اقصى نقاط عالم بود و اگر دسترسى به منابع هم داشت ، بعد الفحص و اليأس به اين نتيجه رسيد كه غصب جايز است ، غافل از اين‌كه غصب در واقع حرام است . تمام اينها جاهل قاصر هستند . حال اين سؤال مطرح مىشود كه بر مسلك امتناع و ترجيح جانب نهى ، اگر شخصى از روى جهل قصورى ، نماز را در مكان غصبى خواند چه حكمى دارد ؟\r\nمىفرمايد : چنين كسى نمازش صحيح است و امر مولى از عهدهء او ساقط مىشود ، زيرا سه شرط مذكور در صورت دوم را داراست . يعنى هم اصل عمل ، صلاحيّت مقربيّت دارد « 2 » و هم مكلّف در اثر جاهل قاصر بودن ، متمكّن از قصد قربت است و چنين قصدى از او متمشّى است ، و هم بالفعل در خارج قصد قربت كرده و نماز را به اين نيّت بجا آورده است . پس عمل ، هم حسن و رحجان ذاتى دارد و هم حُسن صدورى و با اعتقاد به رحجان و حُسن انجام شده است و نقصى ندارد مجزى و مُسقط امر نباشد . چنين عملى مُحصِّل غرض مولى از عبادت است و با حصول غرض ، امر هم ساقط مىشود ، چون هر امرى حدوثاً و بقاءً و سقوطاً و ثبوتاً تابع غرض آمر است .\r\nعمل جاهل قاصر ، موجب امتثال است : بحثى كه مطرح مىباشد اين است كه آيا اين عمل صادره از جاهل قاصر موجب امتثال امر مولى هم هست يا بر اين عمل ، عنوان امتثال امر صادق نيست ؟ مرحوم آخوند اين بحث را بر دو مبنا مُبتنى مىكند ، و آن اين‌كه افعال اختياريهء ما كه متعلاق‌ّت احكام شرعيّه واقع مىشوند ، داراى دو دسته صفات هستند :\r\n1 . اتّصاف برخى از افعال به مصالح و مفاسد واقعيّه و نفس‌الامريّه و اين‌كه فلان كار در واقع مفسده دارد و فلان كار ديگر در واقع و عند الله مصلحت دارد . اين اوصاف ، اوصاف واقعى و نفس‌الامر هستند و تكويناً براى افعال ما ثابت مىباشند و تابع علم و جهل ما نيستند .\r\n\r\n\r\n","description":"","footnote":"\r\n( 1 ) . يعنى جهل به موضوع دارد .\r\n( 2 ) . زيرا در فرض جهل قصورى در حقّ جاهل قاصر ، نهى لا تغصب فعلى نمىشود و در نتيجه نماز فعلًا مبغوض نيست تا مبعّد ازمولى باشد . پس قابليّت تقرّب در آن هست .\r\n","page_name":" 48 ","page_number":49},
  {"content":"\r\n\r\n2 . اتّصاف برخى افعال ، به حسن و قبح عقلى مىباشد . يعنى فلان كار ، حَسَن و شايسته است و فاعلش مستحق تحسين ، و فلان كار قبيح و ناشايست است و فاعلش مستحق مذّمت و تقبيح . اين اوصاف ، اوصاف علمى هستند . يعنى اگر كسى با علم به حُسنِ كارى آن را انجام داد ، قابل تحسين و مدح است و اگر با علم به قبح‌كارى ، آن را مرتكب شد ، مستحّق مذمّت و توبيخ است ؛ و گرنه بدون علم و اطلاع ، مدح و ذم و تحسين و تقبيح ندارد . حال اين سؤال مطرح مىشود كه آيا احكام شرعيّه تابع جهات و ملاكات و مصالح و مفاسد واقعيّه است و علم و جهل ما در آن نقشى ندارد ؟ اگر در واقع فلان كار مفسده دارد ، حرام خواهد بود ؛ چه بدانيم ، چه ندانيم ، و اگر يكى از دو مناط قوىتر بود همان ، فعلى مىشود ؛ چه بدانيم ، چه ندانيم .\r\nبنابراين در مانحن‌فيه بايد بگوييم : فرض اين است كه بر مسلك ترجيح جانب نهى ، ملاك نهى در واقع قوىتر است و با وجود مناط قوىتر نوبت به امر نمىرسد . پس اين عمل فعلًا امر ندارد و بر انجام آن ، امتثال امر صدق نمىكند . ولى اگر گفتيم احكام شرعيّه تابع جهات فعلى است ، يعنى هر جهت و ملاكى كه بالفعل مؤثّر باشد و موجب حُسن يا قبح شود حكم ، تابع او است ؛ اگر جهت امر قوىتر باشد همان زنده مىشود . منظور از جهات فعلى حسن و قبح يا مصلحت و مفسده معلومه است كه تا علم به حُسن نباشد ، بالفعل حكم به مدح و وجوب نمىشود و تا علم به قبح نباشد حكم به حرمت نمىشود .\r\nدر فرض جاهل قاصر چنين علمى نيست و چون علم به مفسده و قبح و نهى ندارد ، پس نهى در حقّ او فعلى نيست . از طرفى اعتقاد به حُسن عمل دارد پس امر در حقّ او فعلى مىشود و بر نماز در مكان غصبى امتثال امر هم صدق مىكند .\r\nراه ديگرى هم وجود دارد كه نتيجه‌اش به اين شرح است : نماز در مكان غصبى اگر از جاهل قاصر صادر شود نه تنها مُسقط امر است و اعاده و قضاء ندارد ، بلكه امتثال امر هم محسوب مىشود و موجب استحقاق مثوبت است ؛ آن هم مطلقاً ، يعنى چه بر مبناى تبعيّت احكام از حسن و قبح فعلى كه در گرو علم است و چه بر مبناى تبعيّت احكام از مصالح و مفاسد واقعيه كه ميان عالم و جاهل ، مشترك است .\r\nتوضيح : بحث بر مبناى تبعيت احكام از جهات و ملاكاتى كه موجب حسن و قبح فعلى مىشوند ، واضح است و در راه قبلى هم بيان شد . امّا بر مبناى تبعيّت احكام از ملاكات واقعى - كما هو المشهور - مىگوييم : از نظر عقل ، ميان اين فرد از عبادت كه مجمع‌العنوانين است ( نماز در مكان غصبى ) با ساير افراد آن ( نماز در مكان‌هاى مباح ) هيچ فرقى از جهت وافى بودن به غرض مولى از طبيعت مولى وجود ندارد و هر دو وافى به غرض و محصِّل غرض مولى هستند ؛ با اين تفاوت كه نماز در مكان غصبى را طبيعت نماز بما هى مأمورٌ بها شامل نمىشود و خصوص اين فرد امر ندارد ، امّا نمازهاى\r\n\r\n","description":"","footnote":"","page_name":" 49 ","page_number":50},
  {"content":"\r\n\r\nديگر را شامل مىشود . ولى عدم شمولِ طبيعت مأمورٌ بها نسبت به اين فرد دو گونه است :\r\n1 . گاهى عدم شمول به‌خاطر نبود ملاك و مقتضى است و اصلًا اين فرد ، واجد ملاك نيست و رجحان ذاتى ندارد .\r\n2 . گاهى عدم شمول به‌خاطر وجود مانع ( مزاحم قوىتر ) است ؛ و گرنه در اين فرد هم ملاك و مقتضى موجود است . ما نحن فيه از اين قسم است ، يعنى بر مسلك امتناع و ترجيح جانب نهى ، فعلًا ملاك نهى ، اقوى است و اين عمل در واقع منهى است و نهى ، مانع فعلى شدن امر به آن شده است . حال اگر جاهل قاصر ، اين فرد خاص را به قصد امتثال امر خودش بجا آورد ، جا دارد بگوييم : خصوص اين فرد ، امر ندارد تا امتثال امر صدق كند ، ولى طبيعت و كلىِ صلوة كه امر دارد ، چه مانعى دارد مكلف ، اين نماز در مكان غصبى را به قصد امتثال امر به طبيعت و كلّى انجام دهد ؟ محذورى ندارد ، بلكه « الانطباق قهريّ و الاجزاء عقلىّ » . پس ، از اين راه هم امتثال امر بودن درست به نظر مىرسد .\r\nو من هنا انقدح أنه يجزى و لو قيل باعتبار قصد الامتثال فى صحة العبادة و عدم كفاية الإتيان به مجرد المحبوبية كما يكون كذلك فى ضد الواجب حيث لا يكون هناك أمر يقصد أصلا .\r\nو بالجملة مع الجهل قصورا بالحرمة موضوعا أو حكما يكون الإتيان بالمجمع امتثالا و بداعى الأمر بالطبيعة لا محالة غاية الأمر أنه لا يكون مما تسعه بما هى مأمور بها لو قيل بتزاحم الجهات فى مقام تأثيرها للأحكام الواقعية و أما لو قيل بعدم التزاحم إلا فى مقام فعلية الأحكام لكان مما تسعه و امتثالا لأمرها بلا كلام .\r\nو قد انقدح بذلك الفرق بين ما إذا كان دليلا الحرمة و الوجوب متعارضين و قدم دليل الحرمة تخييرا أو ترجيحا حيث لا يكون معه مجال للصحة أصلا و بين ما إذا كانا من باب الاجتماع .\r\nو قيل بالامتناع و تقديم جانب الحرمة حيث يقع صحيحا فى غير مورد من موارد الجهل و النسيان لموافقته للغرض بل للأمر و من هنا علم أن\r\nالثواب عليه من قبيل الثواب على الإطاعة لا الانقياد و مجرد اعتقاد الموافقة .\r\nو قد ظهر بما ذكرناه وجه حكم الأصحاب بصحة الصلاة فى الدار المغصوبة مع النسيان أو الجهل بالموضوع بل أو الحكم إذا كان عن قصور مع أن الجل لو لا الكل قائلون بالامتناع و تقديم الحرمة و يحكمون بالبطلان فى غير موارد العذر فلتكن من ذلك على ذكر .\r\nبر مسلك تحقيق ، صلوة در مكان غصبى در حق جاهل قاصر داراى ملاك و مقتضى است و مكلف مىتواند اين نماز را به قصد رجحان ذاتى بجا آورد كه همين كفايت مىكند و قصد امر فعلى كردن در صحت عبادات دخيل نيست . ولى از نظر مشهور ، صحت عبادت در گرو وجود امر فعلى و قصد امتثالِ آن امر است ، و گرنه عبادت محسوب نمىشود . حال اگر كسى در مانحن‌فيه اصرار كند كه\r\n\r\n","description":"","footnote":"","page_name":" 50 ","page_number":51},
  {"content":"\r\n\r\nاين نماز در مكان غصبى عبادت نيست و دليلش اين باشد كه چون امرى ندارد تا قصد امتثال امر كنيم و عبادت محسوب شود ، خواهيم گفت : از مطالبى كه در دو راه مذكور بيان شد به اين نتيجه رسيديم كه اين عمل در حق جاهل قاصر ، امر فعلى هم دارد كه امر به طبيعت مىباشد و قصد امتثال امر هم ميسور است و از اين ناحيه هم مشكلى نداريم .\r\nنظير اين مطلب پيش از اين ، در مسألهء ضّد ، در ضدّ خاصّ عبادى ذكر شد و آن اين‌كه : براى مثال ، از طرفى در اوّل وقت نماز ظهر ، امر به ازالهء نجاست از مسجد شده‌ايم و از طرف ديگر نماز اوّل وقت ، ضّدِ اين مأمورٌ به است ؛ آن هم ضد خاص عبادى . حال اگر كسى در اوّل وقت ، مأمورٌ به را ترك كرد و مشغول ضدّ خاصّ ( نماز ) شد آيا اين نماز صحيح است ؟\r\nراه‌هاى مختلفى براى صحّتِ نماز بيان شد : يك راه اين بود كه مكلف به قصد ملاك و محبوبيّت ذاتيّه ، اتيان مىكند و همين مقدار كافى است . راه ديگر اين بود كه بر فرض ، امر لازم باشد ، ما امر طولى و ترتّبى درست مىكنيم كه مرحوم آخوند اين بيان را نپذيرفت .\r\nراه سوّم هم اين بود كه بگوييم درست است كه نماز اوّل وقت در سايه ابتلاء به مزاحم اقوى و واجب اهّم ( ازاله ) امر فعلى ندارد ، ولى ملاك و مقتضى در او نيز هست و عقلًا اين فرد با ساير افراد در وفاء به غرض مولى فرقى ندارند . مكلف اين فرد را به قصد امر به طبيعت و كلّى - كه قطعاً امر دارد - اتيان مىكند . بدين وسيله قصد امتثال امر هم درست مىشود .\r\nو بالجمله : در مورد جاهل قاصر چه جاهل به موضوع باشد « 1 » و چه جاهل به حكم باشد « 2 » نمازى كه در مكان غصبى مىخواند ، نه تنها صحيح است و مُسقط امر مولاست و اعاده و قضا ندارد ، بلكه موجب امتثال امر هم مىباشد ، چه بر مبناى تبعيّت احكام از مصالح و مفاسد واقعيّه انجام شود ، چه بر مبناى تبعيت احكام از جهات و ملاكات فعليّه . با اين تفاوت كه بر مبناى اوّل ، طبيعت مأمورٌ بها ، از اين حيث كه مأمورٌ به است اين فرد را شامل نيست و بايد به قصد امر به طبيعت اتيان شود ، و گرنه خودش امر ندارد ، ولى بر مبناى دوّم ، امر به طبيعت ، اين فرد را هم شامل است و اتيان آن به قصد امتثال امرِ خودش بلا مانع است . « 3 » تفاوت باب تعارض با باب اجتماع امر و نهى : از بيانات مذكور يك تفاوت عمده ميان باب تعارض و باب اجتماع امر و نهى مشخص مىشود و آن اين‌كه اگر مثلًا مورد « صلّ و لا تغصب » از\r\n\r\n\r\n","description":"","footnote":"\r\n( 1 ) . يعنى اصلًا توجّه نداشته باشد كه اين مكان ، مكان غصبى است .\r\n( 2 ) . يعنى بداند كه اينجا ملك غير است و غصبى است ، ولى اصلًا احتمال حرمت ندهد و خيال كند كه غصب در اسلام حرام نيست .\r\n( 3 ) . و در حقيقت در حق جاهل قاصر مطلب وارونه است . يعنى به‌جاى اين‌كه نهى فعلى شود امر در ظاهر فعلى شده و قصد امتثال پيدا كرده است .\r\n","page_name":" 51 ","page_number":52},
  {"content":"\r\n\r\nموارد تعارض باشد و دو خطاب ، متعارضين باشند و ما خطاب نهى را بر امر مقدّم بداريم ، « 1 » در اين فرض نماز در دار غصبى مطلقاً باطل است ، چه در حقّ عالم عامد و چه جاهل مقصّر و چه جاهل قاصر .\r\nهيچ راهى هم براى صحّت آن وجود ندارد ، چون بر فرض تقديم نهى ، يقيناً امر ، فاقد ملاك است و عملى كه داراى ملاك و مقتضى نيست ، صلاحيّت مقربيّت هم ندارد ، پس نمىتوان آن را بجا آورد .\r\nولى اگر مورد از موارد باب اجتماع امر و نهى باشد و ما هم امتناعى شويم و جانب نهى را مقدّم بداريم ، باز هم در موارد فراوانى مىتوان حكم به صحّت اين نماز داد ، از قبيل : جهل قصورى به موضوع ، جهل قصورى به حكم ، جهل قصورى به هر دو ، نسيان حكم يا موضوع يا نسيان هر دو . قبلًا گفتيم كه اين نماز از جاهل قاصر صحيح است چون محصِّل غرض مولاست و حتى به اين وسيله امتثال امر هم محقّق مىشود ؛ البتّه امر به طبيعت ، نه امر به خصوص اين فرد .\r\nو من هنا علم : ثواب گاهى به اطاعت واقعى ( موافقت امر حقيقى ) تعلّق مىگيرد و گاهى به اطاعت حكمى و انقياد ؛ « 2 » كما اين‌كه عقاب هم گاهى به معصيت حقيقى تعلّق مىگيرد و گاهى به تجرّى يا معصيت حكمى . حال آيا ثوابى كه بابت نماز در مكان غصبى به جاهل قاصر مىدهند ، ثواب بر انقياد و اعتقاد به موافقت است يا بر اطاعت ؟ مرحوم آخوند مىفرمايد : از ما ذكرنا « 3 » معلوم مىشود كه اين ثواب بر اطاعت است ، نه بر انقياد . « 4 » قوله : و قد ظهر : فقهاء عظام با اين‌كه نوعاً در مسأله اجتماع امر و نهى ، امتناعى شده و ضمناً جانب نهى را بر جانب امر مقدم داشته‌اند و على القاعده بايد فتوى به بطلان اين نماز در مكان غصبى بدهند ، ولى معذلك در كتب فقهى در موارد فراوانى ( موارد عذر و معذور بودن جاهل مقصّر ) حكم به صحّت كرده‌اند . مثل موارد نسيان ، جهل به حكم يا موضوع يا هر دو اگر قصورى باشد و . . . و در موارد عدم عذر ، مانند فرض التفات و عمد و فرض جهل تقصيرى ، فتوى به بطلان نماز داده‌اند . حال وجه اين فتاوى چيست ؟\r\nآخوند مىفرمايد : از مطالبى كه در امر دهم آورديم ، وجه اين فتاوى روشن مىشود و معلوم مىشود كه چرا در فرض علم و عمد ، فتوى به بطلان داده‌اند ؟ و هكذا در فرض جاهل مقصّر ؛ چرا در\r\n\r\n\r\n","description":"","footnote":"\r\n( 1 ) . حال از جهت ترجيح آن بر امر ، به آن اخذ شده و يا متعارضين متكافئين بودند و ما مخيّر بوديم و جانب نهى را برگزيديم .\r\n( 2 ) . يعنى موافقت با امر اعتقادى به‌گونه‌اى كه شخص در اثر جهل مركب گمان كند اين كار واجب است و آن را انجام دهد و بعداًمعلوم شود كه امر نبوده است .\r\n( 3 ) . كه گفتيم اين نماز موافق با غرض مولى و بلكه موافق امر واقعى است .\r\n( 4 ) . البتّه انقياد از نظر لغوى معناى وسيعى دارد و اطاعت حقيقى هم نوعى انقياد و تسليم است . ولى در اصطلاح آقايان ، قسيم اطاعت است و بر موافقت اعتقادى صدق مىكند .\r\n","page_name":" 52 ","page_number":53},
  {"content":"\r\n\r\nمورد جاهل قاصر حكم به صحّت كرده‌اند ؟ وجه‌اش همان است كه گذشت ( اين نماز جاهل قاصر ، واجد همهء شروط صحّت عبادت سه شرط مزبور ) هست پس صحيح است و بلكه موجب امتثال نيز مىباشد .\r\nتا اينجا مطالبى را كه در مسألهء اجتماع امر و نهى به عنوان مقدّمات مسأله لازم بود ، طىّ ده امر بيان كرديم . و اينك وقت آن رسيده كه با بصيرت وارد اصل مسأله شويم .\r\n\r\n","description":"","footnote":"","page_name":" 53 ","page_number":54},
  {"content":"\r\n\r\n\r\n[ القول بالامتناع و دليله 
  ]\r\nإذا عرفت هذه الأمور فالحق هو القول بالامتناع كما ذهب إليه المشهور و تحقيقه على وجه يتضح به فساد ما قيل أو يمكن أن يقال من وجوه الاستدلال لسائر الأقوال يتوقف على تمهيد مقدمات\r\n\r\nإحداها : [ تضادّ الأحكام الخمسة 
  ]\r\nأنه لا ريب فى أن الأحكام الخمسة متضادة فى مقام فعليتها و بلوغها إلى مرتبة البعث و الزجر ضرورة ثبوت المنافاة و المعاندة التامة بين البعث نحو واحد فى زمان و الزجر عنه فى ذاك الزمان و إن لم يكن بينهما مضادة ما لم يبلغ إلى تلك المرتبة لعدم المنافاة و المعاندة بين وجوداتها الإنشائية قبل البلوغ إليها كما لا يخفى فاستحالة اجتماع الأمر و النهى فى واحد لا تكون من باب التكليف بالمحال بل من جهة أنه بنفسه محال فلا يجوز عند من يجوز التكليف به غير المقدور أيضا .\r\nمباحث اصلى مسألهء اجتماع امر و نهى\r\nقول به امتناع و دليل آن\r\nبحث ما در اين بود كه آيا اجتماع امر و نهى در فعل واحد جايز و ممكن است ؟ يا محال و ممتنع ؟ در پاسخ اين مسأله سه قول وجود داشت كه در آغاز مسأله گذشت .\r\nبه عقيدهء مرحوم آخوند - به پيروى از مشهور - اجتماع امر و نهى در شىء واحد ، محال و ممتنع است ، يعنى وى امتناعى است . « 1 » و براى اثبات مدّعاى خود تحقيقى را آغاز مىكند كه ضمن اين تحقيق ، هم ادله و استدلال‌هاى قول به جواز يا اقوال ديگر ابطال مىشود و هم پاسخ شبهاتى كه گفته شد و شبهات احتمالى ، داده مىشود و هم قول حقّ ( امتناع ) اثبات مىگردد .\r\nاين تحقيق منوط به تمهيد چهار مقدّمه است و تا به اين تمهيدات نينديشيم به جايى نمىرسيم :\r\nمقدّمه اوّل : در اين مقدّمه اين بحث مطرح مىشود كه احكام شرعيّه داراى چند مرتبه هستند ؟\r\nمشهور براى حكم شرعى دو مرتبه قائل هستند : 1 . مرتبهء انشاء و جعل كه مرحلهء تصويب و تشريع قانون است . ولو هنوز به مردم اعلام و ابلاغ نشده باشد و اين قانون به‌صورت جلسهء سرّى مثلًا در هيئت دولت يا در مجلس گذرانده شده است ؛ 2 . مرتبهء فعليّت و اجراء كه پس از اعلام و ابلاغ رسمى ، افرادى كه مشمول اين قانون هستند ، بايد به آن عمل كنند و هيچ عذرى از آنان پذيرفته نيست . شرط فعليّت و تنجّز ، علم و اطّلاع از قانون است . ولى مرحوم آخوند در جلد دوم كفايه ، در بحث جمع ميان حكم ظاهرى و واقعى چهار مرتبه قائل شده است : 1 . مرتبهء شأنيّت و اقتضاء ؛ 2 . مرتبهء تشريع و انشاء ؛ 3 . مرتبهء فعليّت و اجراء ؛ 4 . مرتبهء تنجّز كه پس از ابلاغ و اطلاع بايد تمكّن از اجزاء كردن هم داشته\r\n\r\n\r\n","description":"","footnote":"\r\n( 1 ) . البتّه خود امتناعىها چند گروه مىشوند ، از قبيل : مرجّحين جانب امر ، مرجّحين جانب نهى ، قائلين به مساوات و . . . كه بحث‌بعدى است .\r\n","page_name":" 54 ","page_number":55},
  {"content":"\r\n\r\nباشند تا حكم در حق آنان منجّز شود ، يعنى مخالفتش عقاب داشته باشد و افراد معذور نباشند . البتّه فعلًا مرحوم آخوند هم از مشهور پيروى كرده و براساس همان ، دوباره بحث كرده است .\r\nبحث ديگرى نيز مطرح است كه آيا احكام شرعيّه ( پنج حكم تكليفى ) تماماً با يكديگر متضادّ هستند ؟ يعنى وجوب با هريك از چهار حكم ديگر تضادّ دارد ؟ استحباب هكذا ؟ و . . . يا فقط ميان بعضى از آنها تضادّ وجود دارد ؟ باز هم رأى مشهور اين است كه احكام خمسه با يكديگر تضادّ دارند .\r\nمرحوم آخوند هم اين رأى را اختيار كرده و مىفرمايد : بدون ترديد احكام خمسه در تضادّ با يكديگرند . « 1 » اين تضادّ ميان احكام به مرحلهء فعليّت و بعث و زجر مربوط مىشود و ميان وجوب و حرمت در اين مرتبه كمال منافات و معاندت وجود دارد ؛ زيرا محال است كه در آن واحد نسبت به عمل واحد ، هم ارادهء حقيقى به فعل آن در نفس مولى پديد آيد و بعث فعلى داشته باشد و هم ارادهء قلبى به ترك يا كراهت آن پيدا شود و زجر فعلى داشته باشد . زيرا چنين چيزى اجتماع ضدّين است كه به اجتماع نقيضين برمىگردد و از محالات‌است . « 2 » بحث ما هم در مسأله اجتماع امر و نهى در جواز و امتناع اجتماع دو حكم فعلى است كه آيا ممكن است شىء واحد ، هم بالفعل واجب باشد و هم حرام ؟ يا نه ؟ و گرنه دو حكم انشائى يا شأنى كه بحثى ندارد . و ديديم كه در مرحله فعليّت ، جمع ميان دو حكم از احكام خمسه در شىء واحد ، از قبيل اجتماع ضدّين است .\r\nاز اين مقدّمه نتيجه مىگيريم كه امتناع و استحالهء اجتماع امر و نهى در شىء واحد از مواردى است كه نفس تكليف فعلى از سوى مولى محال است . و اجتماع ضدين يا نقيضين در ارادهء مولاست كه\r\n\r\n\r\n","description":"","footnote":"\r\n( 1 ) . ولى اين تضادّ به مرتبهء صلاح و فساد يا مصلحت و مفسده مربوط نمىشود ، زيرا در اين مرحله هيچ مانعى ندارد كه عمل واحدى به‌نام ضرب اليتيم هم داراى مصلحت باشد - اگر به عنوان تأديب باشد - و هم داراى مفسده باشد - اگر به‌عنوان انتقام‌جويى باشد - و نيز اين تضادّ به مرتبهء حسن و قبح ذاتى و اقتضائى هم ارتباطى ندارد ، زيرا چه بسا عمل واحدى اگر معنون به‌عنوان عدل شود ، حُسن ذاتى داشته باشد و اگر عنوان ظلم بر آن منطبق شود ، متّصف به قبح ذاتى شود . يا مثلًا صدق اگر مُنجى باشد ، مقتضى براى حسن است و اگر مُهلِك باشد ، موجب قبح است . و نيز اين تضادّ به مرحلهء دو حكم انشايى هم مربوط نمىشود ، زيرا هيچ محال ذاتىاى پيش نمىآيد كه مولى براى نماز ، جعل وجوب كند و براى غصب ، جعل حرمت و نماز در مكان غصبى به دو عنوان داراى دو حكم انشايى باشد - البته اگر به‌خاطر عبث بودن از مولاى حكيم صادر نشود ، بحث ديگرى است - ولى در مجموع تضادّى در ميان نيست . و نيز ميان يك حكم انشايى و يك حكم فعلى هم تضادّى نيست ، چون در عرض هم و در يك رتبه نيستند و مانعى ندارد از سوى شارع ، در حق فلان عمل ، وجوب تشريع شود و بالاصالة محكوم به وجوب باشد ، ولى فعلًا بنا به دلايلى محكوم به حرمت يا حكم ديگر باشد ، كما اين‌كه مقدّمهء منحصره واجب ، اگر يك امر حرامى باشد مثل تصرّف در زمين غصبى ، اين ولو ذاتاً حرام است اما فعلًا از باب مقدّمهء منحصره براى واجب مهم‌تر ، حرام فعلى نمىشود . و اين كار واجب است .\r\n( 2 ) . همان‌طور كه در جهان تكوين امكان ندارد شما ، هم فردى را به راهى بكشانيد و نزديك كنيد و هم در همان آن ، او را از آن مسير دور كنيد و باز بداريد .\r\n","page_name":" 55 ","page_number":56},
  {"content":"\r\n\r\nاستحالهء ذاتيّه دارد ، و اصل توجّه چنين امر و نهىاى از سوى مولى به فلان عمل ، محال است . و اين‌گونه نيست كه نفس تكليف امكان ذاتى داشته باشد ولى متعلّق آن محال باشد . در اينجا مكلف قدرت بر امتثال ندارد ؛ اين مورد نامش « تكليف به محال » است ، نه « تكليف محال » . اگر اين مورد از مواردى بود كه نفس تكليف محال بود بايد بگوييم حتى بر مسلك بعض اشاعره هم كه تكليف به محال را جايز مىدانند - و مىگويند : امر به فعل مشروط با علم آمر به انتفاء شرط جايز است -\r\nاجتماع امر و نهى جايز نيست ؛ چون نفس تكليف محال است و آنها هم مثل ما اين را قبول دارند .\r\n\r\nثانيتها : [ تعلّق الأحكام بأفعال المكلّفين 
  ]\r\nأنه لا شبهة فى أن متعلق الأحكام هو فعل المكلف و ما هو فى الخارج يصدر عنه و هو فاعله و جاعله لا ما هو اسمه و هو واضح و لا ما هو عنوانه مما قد انتزع عنه بحيث لو لا انتزاعه تصورا و اختراعه ذهنا لما كان بحذائه شىء خارجا و يكون خارج المحمول كالملكية و الزوجية و الرقية و الحرية و المغصوبية إلى غير ذلك من الاعتبارات و الإضافات ضرورة أن البعث ليس نحوه و الزجر لا يكون عنه و إنما يؤخذ فى متعلق الأحكام آلة للحاظ\r\nمتعلقاتها و الإشارة إليها به مقدار الغرض منها و الحاجة إليها لا بما هو هو و بنفسه و على استقلاله و حياله .\r\nمقدّمهء دوم : در آغاز ، فرق اسم و عنوان را از زبان مرحوم آخوند مىآوريم :\r\nاسم عبارت است از مبادى و عناوين متأصّل و اصيل و واقعيّت‌دار كه در خارج مابإزاء و مطابق و مصداق دارند ؛ چه از اسماء ذوات باشند ، مثل انسان ، فرس و بقر ، يا زيد و عمرو و بكر و چه از اسماء معانى و صفات باشند ، مثل علم و قدرت ، قيام و جلوس . عنوان عبارت است از مبادى و خصوص عناوينى كه صددرصد اعتبارى و انتزاعى هستند و در عالم اعتبار و فرض وجود دارند و ذهن ما آنها را از واقعيّت خارجى انتزاع مىكند ؛ و گرنه خود آنها مستقيماً مابإزاء خارجى ندارند . مثل ملكيّت و زوجيّت و رقىت و حرّيّت و غصبيّت و صلاتيّت . در خارج ، حقيقت واحدى به نام صلوة يا حجّ نداريم ، بلكه شارع مقدس ميان مجموعه‌اى از مقولات گوناگون كه در كنار يكديگر انجام مىگيرند ، وحدتى اعتبار كرده و نامش را حجّ يا نماز و . . . گذاشته است . در اصطلاح مرحوم آخوند بخش اوّل ( مبادى متأصّل ) محمولات بالضّميمه نام دارند و بخش دوم ( مبادى اعتبارى و انتزاعى ) خارج محمول ، يعنى چيزى كه خارج از ذات و محمول بر ذات است . البتّه از ديدگاه محشيّن كفايه ، ميان اسم و عنوان فرقى نيست و تفريق مرحوم آخوند هم در مانحن‌فيه ثمره‌اى ندارد .\r\nبا توجّه به اين نكته مىگوييم : افعال اختياريّهء ما كه متعلّق احكام شرعيه هستند يك سلسله\r\n\r\n","description":"","footnote":"","page_name":" 56 ","page_number":57},
  {"content":"\r\n\r\nعناوين و اسمائى دارند ، مثلًا نامشان ضرب و قتل ، يا صلوة و غصب است و يك حقيقت و واقعيّت خارجى دارند ، يعنى همان چيزى كه ما فاعل و جاعل و موجِد آن هستيم و در خارج توسّط ما ايجاد مىشود ، يعنى همان حركاتِ صلاتى و غصبى و . . . . « 1 » حال آيا موضوع يا متعلّق احكام شرعيّه ، همين عناوين كلّى و اسامى است يا معنونات و مسميّات و واقع خارجىِ نماز و غصب ، آب و خمر و . . .\r\nاست ؟ مرحوم آخوند مىفرمايد : ترديدى نيست كه متعلّق احكام ، همان فعل مكلّف است ، يعنى فعلى كه مكلّف در صدد ايجاد آن در خارج است و آن ، واقعيّت خارجى اين كارها است ، نه اسم فعل يا عنوان انتزاعى و اعتبارى فعل . صلوة واقعى متعلّق وجوب است ، نه اسم صلوة و عنوان صلاتى . پس حكم در واقع مربوط به معنونات مىشود .\r\nدليل : دليل اين‌كه احكام به عناوين و طبايع تعلّق نمىگيرند و به واقع خارجى بار مىشود ، اين است كه احكام شرعيّه تابع ملاكات ( مصالح و مفاسد ) مىباشند و اين ملاكات بر واقع و حقيقت نماز يا غصب در خارج ، مترتّب است ، و آنها داراى مفسده يا مصلحت هستند ؛ بعث و زجر فعلى هم به جانب آنهاست ، نه اين‌كه عنوان صلاتى يا غصبى ، مصلحت يا مفسده‌دار باشد و بعث و زجر به جانب آن باشد . پس احكام هم ، بر واقعِ نماز و غصب ، و معنون به اين عناوين مترتب مىشود .\r\nسؤال : اگر احكام حقيقتاً به معنون و مسمّى تعلّق مىگيرند ، پس چرا در خطاب شارع و لسان دليل ، عنوان كلّى صلاتى و غصبى اخذ شده و فرموده است : « صلِّ و لا تغصب » ؟\r\nجواب : اين عناوين مرآتيّت دارند و عنوان مشير هستند و به واسطه اينها ، به آن متعلاق‌ّت واقعى اشاره مىشود ، نه اين‌كه عنوان صلوة من حيث هى و به عنوان يك مفهوم كلّى و مستقل و قطع نظر از افراد ، متعلّق حكم باشد . عنوان و مفهوم كلّى كه مصلحت يا مفسده ندارد ، اين نماز خارجى است كه معراج مؤمن و قربان كلّ تقى است و اين غصب خارجى است كه مفسده دارد و حرام است ، نه عنوان و مفهوم غصب .\r\nعنوانى كه در خطاب اخذ مىشود به تناسب سعه و ضيق عرض مولى ، توسعه يا تضييق پيدا مىكند . يعنى اگر مطلق صلوة در غرض مولى نقش دارد ، امر را روى همين عنوان مىبرد و اگر حصّه‌اى از صلوة با طهارت و استقبال و . . . محصِّل غرض باشد همين عنوان محدودتر را متعلّق امر قرار مىدهد و به‌وسيلهء آن به مصاديق و واقعيّات خارجى اشاره مىكند .\r\nنتيجهء اين مقدمه : يكى از دو مبناى قول به جواز اجتماع ، عدم سرايت است . يعنى وقتى مىگويند حكم در ظاهر خطاب روى عنوان رفته است و از عنوان به معنون سرايت نمىكند و عنوان هم\r\n\r\n\r\n","description":"","footnote":"\r\n( 1 ) . همچنين اعيان خارجيّه كه موضوعى براى احكام هستند ، داراى اسامى و عناوينى هستند و داراى حقيقت و واقعيّتى ، مثلًا درقضيّهء آب پاك است ، شراب حرام است ، عنوان و اسم كلمه ، آب و شراب است ، ولى معنون و مسمّى ، آن واقعيّت خارجى آب و شراب است كه در خارج موجود و داراى آثار و خواصّى است .\r\n","page_name":" 57 ","page_number":58},
  {"content":"\r\n\r\nدو تاست و مانعى ندارد كه يكى واجب و ديگرى حرام باشد ، با بيانات مرحوم آخوند در مقدّمهء دوم ، باطل مىشود و معلوم مىشود كه حكم ، واقعاً از آنِ معنون است و عنوان ، موضوعيّتى ندارد و جاى سرايت است .\r\n\r\nثالثتها : [ تعدّد العنوان لا يستلزم تعدّدَ المعنون 
  ]\r\nأنه لا يوجب تعدد الوجه و العنوان تعدد المعنون و لا ينثلم به وحدته فإن المفاهيم المتعددة و العناوين الكثيرة ربما تنطبق على الواحد و تصدق على الفارد الذى لا كثرة فيه من جهة بل بسيط من جميع الجهات ليس فيه حيث غير حيث و جهة مغايرة لجهة أصلا كالواجب تبارك و تعالى فهو على بساطته و وحدته و أحديته تصدق عليه مفاهيم الصفات الجلالية و الجمالية له الأسماء الحسنى و الأمثال العليا لكنها بأجمعها حاكية عن ذاك الواحد الفرد الأحد .\r\n عباراتنا شتى و حسنك واحد * و كلّ إلى ذاك الجمال يشير \r\n\r\nرابعتها : [ الواحد وجوداً واحدٌ ماهيّةً و ذاتاً 
  ]\r\nرابعتها : أنه لا يكاد يكون للموجود بوجود واحد إلا ماهية واحدة و حقيقة فاردة لا يقع فى جواب السؤال عن حقيقته بما هو إلا تلك الماهية فالمفهومان المتصادقان على ذاك لا يكاد يكون كلّ منهما ماهية و حقيقة و كانت عينه فى الخارج كما هو شأن الطبيعى و فرده فيكون الواحد وجودا واحدا ماهية و ذاتا لا محالة فالمجمع و إن تصادق عليه متعلقا الأمر و النهى إلا أنه كما يكون واحدا وجودا يكون واحدا ماهية و ذاتا و لا يتفاوت فيه القول بأصالة الوجود أو أصالة الماهية .\r\nو منه ظهر عدم ابتناء القول بالجواز و الامتناع فى المسألة على القولين فى تلك المسألة كما توهم فى الفصول كما ظهر عدم الابتناء على تعدد وجود الجنس و الفصل فى الخارج و عدم تعدده ضرورة عدم كون العنوانين المتصادقين عليه من قبيل الجنس و الفصل له و أن مثل الحركة فى دار من أى\r\nمقولة كانت لا يكاد يختلف حقيقتها و ماهيتها و يتخلف ذاتياتها وقعت جزءا للصلاة أو لا كانت تلك الدار مغصوبة أو لا .\r\nمقدّمهء سوم : گاهى تعدّد عنوان ، موجب تعدّد معنون مىشود ، مثل عناوينى كه متباين و متضادّ هستند . از قبيل انسان و فرس ، زيد و بكر ، و ابيض و اسود كه دو عنوان است و هركدام معنونى دارد .\r\nولى آيا لزوماً و به صورت قاعده كلى ، تعدّد عنوان موجب تعدّد معنون مىشود يا خير ؟\r\nمرحوم آخوند مىفرمايد : لزوماً چنين نيست و تعدّد وجه و عنوان باعث تعدّد معنون و مسمّى نمىشود . چه‌بسا عناوين فراوانى بر يك معنون و مصداق ، منطبق و صادق باشند و از يك معنون حكايت كنند . اين مطلب با مراجعه به وجدان روشن مىشود ، زيرا ملاحظه مىكنيم كه مثلًا بر زيد ، هم\r\n\r\n","description":"","footnote":"","page_name":" 58 ","page_number":59},
  {"content":"\r\n\r\nعنوان فقيه منطبق است و هم عنوان هاشمى و عادل و . . . در حالى كه زيد شخص واحدى بيش نيست .\r\nبهترين شاهد بر مدّعاى ما وجود اقدس بارىتعالى است كه قطعاً و به حكم براهين متعدّدى كه در توحيد ذاتى در بخش واحديّت و احديّت اقامه شده است ، او ، هم واحد است و هم احد ، هم فرد است و هم وِتر ، بسيط الحقىقه از جميع جهات ، و واحد به وحدت حقّهء حقيقيه است و هيچ جهت كثرتى در آن وجود ، راه ندارد ؛ نه كثرت درونْ ذاتى كه نشانهء تركيب است و نه كثرت برون ذاتى كه نشانهء كثرت و شرك است . و مع‌الوصف يك ذات واحد احدِ فردِ وترِ صددرصد بسيط است . جميع اسماء حسنى و صفات عليا « 1 » براى آن ذات ثابت و بر آن ذاتْ صادق است . البتّه اين عناوين از جهت مفهومى با يكديگر مغايرت دارند ، ولى از حيث مصداقى هيچ مغايرتى ميانشان وجود ندارد و تمام آنها به يك وجود موجودند و همه عين يكديگر و عين ذات هستند « 2 » و به قول شاعر :\r\n عباراتنا شتّى و حُسنك واحد * و كلّ إلى ذاك الجمال يشير \r\nوقتى عناوين متعدّد بر ذات واحدِ بسيط من جميع الجهات صدق كند ، پس بر ذوات ديگر كه جهت كثرتى در آنها وجود دارد بطريق أولى قابل صدق است . پس تعدّد عنوان موجب تعدّد معنون نمىشود .\r\nبا توجّه به اين مقدّمه ، مبناى ديگر قول به جواز هم ابطال مىشود : قائل به جواز يا مىگويد حكم از عنوان به معنون سرايت نمىكند كه اين بيان در مقدمهء دوم ابطال شد . يا مىگويد بر فرض سرايت ، تعدد عنوان ، موجب تعدد معنون مىشود و محذورى ندارد كه از دو معنون يكى واجب و ديگرى حرام باشد . ولى از « ما ذكرنا » معلوم شد كه تعدّد عنوان موجب تعدّد معنون نمىشود ؛ اين مبنا هم باطل است .\r\nپس قائلين به جواز كاملًا ردّ شدند .\r\nمقدّمهء چهارم : مقدّمات اساسى تحقيق و استدلال آخوند اين سه مقدّمه بود كه تشريح شد .\r\nمقدّمهء چهارم دربارهء دفع دو توهّم است كه از سوى صاحب فصول بيان شده است :\r\nتوهّم اوّل : به عقيدهء صاحب فصول ، مسأله جواز و امتناع اجتماع امر و نهى در شىء واحد مبتنى بر مسألهء معروف فلسفى « اصالت وجود و اصالت ماهيّت » مىباشد . به اين بيان كه اگر ما در آن بحث فلسفى ، طرفدار اصالت وجود باشيم ، در مسألهء اصولى خودمان بايد امتناعى شويم و بگوييم اين اجتماع ، از محالات است . زيرا وجود خارجى ، واحد است و واحد شخصى محال است هم واجب و هم حرام باشد . ولى اگر در آن بحث طرفدار اصالت ماهيّت باشيم ، در مسأله خودمان بايد اجتماعى شويم .\r\nزيرا در مانحن‌فيه دو ماهيّت و طبيعت ( صلوة و غصب ) مطرح است و محذورى ندارد كه يكى امر و ديگرى نهى داشته باشد . « 3 » حال آيا اين توهّم صحيح است ؟\r\n\r\n\r\n","description":"","footnote":"\r\n( 1 ) . چه صفات جمال و ثبوتى از قبيل علم و قدرت و اراده ، و چه سلبى و جلالى از قبيل جسم نبودن و مركّب نبودن .\r\n( 2 ) . توحيد صفاتى .\r\n( 3 ) . الفصول‌الغروّية ، ص 125 و 126 .\r\n","page_name":" 59 ","page_number":60},
  {"content":"\r\n\r\nجواب : مرحوم آخوند مىفرمايد اين توهم فاسد است ؛ زيرا از نظر فلسفى ، اين اصل ، مسلّم است كه يك وجود ، داراى يك ماهيّت است و محال است كه موجود به وجود واحد داراى دو يا چند ماهيّت باشد . البتّه يك موجود ممكن است در سير تكاملىاش مراحل گوناگونى را پشت سر بگذارد و از هر مرتبه ماهيّتى انتزاع شود و در هر مرحله حدّى داشته باشد . مثل انسان كه در مرحله‌اى نطفه و جماد بود و در مرحله‌اى جسم نامى مىشود و در مرتبه‌اى حيوان و در مرتبهء بعد انسان ؛ و در سايهء حركت جوهرى به مرز تجرّد تامّ هم مىرسد ، حال به طريق خَلع و لَبس يا لبس بعد از لبس . « 1 » ولى بحث ما در موردى است كه موجود واحد در عرض هم داراى دو ماهيّت و طبيعت باشد و دو « ما هُوَ » داشته باشد ؛ مثلًا زيد ، هم انسان باشد و هم فرس . چنين چيزى از محالات است ؛ چه اصالة الوجودى باشيم ، چه اصالة الماهيتّى . مگر ممكن است در آن واحد ، هم تمام ذات و حقيقت زيد ، انسان ( حيوان ناطق ) باشد و هم فرس ( حيوان صاهل ) ؟ ماهيّات با يكديگر متباين هستند و اجتماع دو ماهيّت نوعيّه تامّه در يك وجود واحد شخصى محال است .\r\nدر ما نحن فيه هم حركت در مكان غصبى شىء واحد است و محال است وجود واحد باشد امّا دو ماهيّت داشته باشد ، بلكه هرجا دو مفهوم كلّى بر چيزى صدق كرد ، به يقين بدانيم كه آن دو مفهوم ، يا هر دو عرضى و اعتبارى هستند و يا لا اقل يكى از آنها عرضى است . و يا اگر هر دو ذاتى هستند ، هر كدام مُعرِّف بعض از ذات است نه تمام ذات . در مثال حركت در مكان غصبى ، نه عنوان غصبى يك مفهوم ماهوى است و نه عنوان صلاتى ، بلكه اين دو از مفاهيم اعتبارى و انتزاعى هستند و عين حقيقت حركت نيستند . حركت بر مسلك مشهور از مقولات ديگر است . « 2 » بر مسلك تحقيق هم كه مقولات عشر با يكديگر تباين كلّى دارند ، اصلًا حركت از مقوله ماهيّات نيست كه جوهرى يا عرضى باشد ، بلكه قسيم ماهيّت بوده و از مفاهيم وجودى است كه از سنخ وجود خاص حكايت مىكند . « 3 » در نتيجه قول به اصالت وجود و اصالت ماهيّت در مانحن‌فيه با هم فرقى ندارند . حركت در مكان غصبى وجود و احدى است و ماهيّت واحده هم دارد و سخن از دو ماهيّت نيست كه آن مبانى در اينجا كارگر باشد .\r\n\r\n\r\n","description":"","footnote":"\r\n( 1 ) . به قول مولانا :\r\n از جمادى مُردم و نامى شدم * وز نما مردم ز حيوان سر زدم\r\nمُردم از حيوانى و آدم شدم * پس چه ترسم كى ز مردن كَم شدم\r\nبار ديگر هم بميرم از بشر * تا برآرم از ملائك بال و پر\r\nبار ديگر از ملك پرّان شوم * آنچه اندر وهم نايد آن شوم \r\n( 2 ) . مقولهء اينْ يا وضع يا فعل يا . . . .\r\n( 3 ) . تفصيل كلام در باب خودش صورت خواهد گرفت . ر . ك : نهايةالحكمة ، مرحلهء ششم ، فصل اوّل و الفصول‌الغروية ، ص 126 .\r\n","page_name":" 60 ","page_number":61},
  {"content":"\r\n\r\nتوهّم دوم : « 1 » اين توهّم را نيز صاحب فصول مطرح كرده و خودش جوابى داده است . مرحوم آخوند هم جواب ديگرى مىدهد .\r\nامّا توهّم : در علوم عقلى ، اين بحث مطرح است كه جنس و فصل در محيط ذهن و به تحليل عقلى به دو وجود موجودند و وجود ذهنى جنس - مثلًا حيوانيّت - غير از وجود ذهنى فصل - مثلًا ناطقىت - است . ولى آيا در وجود خارجى هم متعدّد هستند و به دو وجود موجود مىباشند و تركيب آن دو انضمامى است يا در خارج اتّحاد دارند و به حمل شايع بر يكديگر حمل مىشوند و تركيب آنها اتّحادى است ؟ « 2 » حال متوهّم مىگويد مسألهء جواز و امتناع در بحث ما ، مبتنى بر مسألهء تعدّد و وحدت جنس و فصل است . اگر در آنجا طرفدار اتّحاد جنس و فصل در وجود خارجى شديم ، در اينجا طرفدار امتناع مىشويم و مىگوييم محال است شىء واحدى « 3 » به صرف داشتن دو عنوان كلّى ، « 4 » هم واجب باشد و هم حرام . و اگر در آن مسأله به تعدّد و تكثّر وجودىِ جنس و فصل قائل شديم ، در مانحن‌فيه به جواز اجتماع قائل مىشويم و مىگوييم در حقيقت دو چيز داريم و مانعى ندارد كه يكى واجب و ديگرى حرام باشد .\r\nجواب مرحوم آخوند « 5 » به اين توهّم يك جواب صغروى است : اساساً در بحث ما دو عنوان صلاتى و غصبى - كه بر حركت در ضمن نماز در مكان غصبى صدق مىكنند - از قبيل جنس و فصل نيستند و دو مفهوم ماهوى نيستند ، بلكه دو مفهوم اعتبارى مىباشند . زيرا حركت ، هر نوع كه باشد ( كمّى ، كيفى ، وضعى ، مكانى ) و در هر مكانى كه باشد ( مكان غصبى يا مكان مباح ) و از هر مقوله‌اى كه باشد « 6 » يك حقيقت و ماهيّت بيشتر ندارد و آن ماهيّت ، فقط از نوع مقولهء فعل است يا از مقولهء اين است . . . و هرگز مختلف و متخلّف نمىشود ؛ خواه جزء نماز باشد يا نباشد ، مصداق غصب باشد يا نباشد . پس اساساً صلوة و غصب ، جنس و فصلِ اين حركت نيستند تا سخن از اتّحاد و تعدّد آن دو مطرح شود . اگر نماز جنس بود كه ذاتى مشترك از ذات جدا نمىشود ، در حالى كه صلوة از اين حركت قابل تفكيك است . غصبيّت هم قابل تفكيك است ، زيرا اگر بود كه جدا نمىشد . « 7 »\r\n\r\n\r\n","description":"","footnote":"\r\n( 1 ) . كما ظهر عدم الابتناء . . . .\r\n( 2 ) . البتّه به تبع جنس و فصل ، همين بحث در عوارض جنس و فصل نيز مطرح است . عوارض جنس مثل ماشى ، آكل و نائم كه بر حيوان عارض مىشوند . عوارض فصل مثل كاتب ، ضاحك و متعجّب كه بر ناطق عارض مىشوند . بحث در اين است كه آيا عوارض جنس و فصل در خارج ، تعدّد وجودى دارند يا اتّحاد وجودى ؟ مرحوم صاحب فصول اين بخش را نيز آورده است ، ولى مرحوم آخوند نياورده است .\r\n( 3 ) . مثل حركت در مكان غصبى .\r\n( 4 ) . همچون صلاتيّت و غصبيّت .\r\n( 5 ) . ضرورة عدم كون العنوانين . . . .\r\n( 6 ) . مقولهء ايْن يا وضع يا فعل و . . . و يا ممكن است علىالتحقيق از مقولات نباشد ، بلكه از نحوهء وجود ، انتزاع شود و از مفاهيم‌وجودى و قسيم ماهيّت باشد ، ولى فعلًا كارى به اين مبنا نداريم .\r\n( 7 ) . جواب فصول : ايشان جواب كبروى داده و فرموده است : اصلًا چه كسى گفته است كه جنس و فصل ، تعدّد وجودى دارند ؟ خير ، جنس و فصل در خارج و به حمل شايع اتّحاد وجودى دارند و در نتيجه ، مسألهء ما را نمىتوان بر آن مسأله مبتنى كرد . نقل از : الفصول‌الغرويه ، ص 126 .\r\n","page_name":" 61 ","page_number":62},
  {"content":"\r\n\r\nإذا عرفت ما مهدناه عرفت أن المجمع حيث كان واحدا وجودا و ذاتا كان تعلق الأمر و النهى به محالا و لو كان تعلقهما به بعنوانين لما عرفت من كون فعل المكلف بحقيقته و واقعيته الصادرة عنه متعلقا للأحكام لا بعناوينه الطارئة عليه و أن غائلة اجتماع الضدين فيه لا تكاد ترتفع بكون الأحكام تتعلق بالطبائع لا الأفراد فإن غاية تقريبه أن يقال إن الطبائع من حيث هى هى و إن كانت ليست إلا هى و لا تتعلق بها الأحكام الشرعية كالآثار العادية و العقلية إلا أنها مقيدة بالوجود بحيث كان القيد خارجا و التقيد داخلا صالحة لتعلق الأحكام بها و متعلقا الأمر و النهى على هذا لا يكونان متحدين أصلا لا فى مقام تعلق البعث و الزجر و لا فى مقام عصيان النهى و إطاعة الأمر بإتيان المجمع بسوء الاختيار .\r\nأما فى المقام الأول فلتعددهما بما هما متعلقان لهما و إن كانا متحدين فيما هو خارج عنهما بما هما كذلك .\r\nو أما فى المقام الثانى فلسقوط أحدهما بالإطاعة و الآخر بالعصيان به مجرد الإتيان ففى أى مقام اجتمع الحكمان فى واحد .\r\nو أنت خبير بأنه لا يكاد يجدى بعد ما عرفت من أن تعدد العنوان لا يوجب تعدد المعنون لا وجودا و لا ماهية و لا تنثلم به وحدته أصلا و أن المتعلق للأحكام هو المعنونات لا العنوانات و أنها إنما تؤخذ فى المتعلقات بما\r\nهى حاكيات كالعبارات لا بما هى على حيالها و استقلالها .\r\nكما ظهر مما حققناه أنه لا يكاد يجدى أيضا كون الفرد مقدمة لوجود الطبيعى المأمور به أو المنهى عنه و أنه لا ضير فى كون المقدمة محرمة فى صورة عدم الانحصار بسوء الاختيار و ذلك مضافا إلى وضوح فساده و أن الفرد هو عين الطبيعى فى الخارج كيف و المقدمية تقتضى الاثنينية بحسب الوجود و لا تعدد كما هو واضح أنه إنما يجدى لو لم يكن المجمع واحدا ماهية و قد عرفت بما لا مزيد عليه أنه بحسبها أيضا واحد .\r\nپس از تمهيد مقدّمات مذكور به اصل استدلال مىپردازيم .\r\nبا توجّه به اين‌كه به حكم مقدّمهء چهارم مادّهء اجتماع ، هم از لحاظ وجود و هم از لحاظ ماهيّت واحد است و يك وجود فقط داراى يك ماهيّت است ، اجتماع وجوب و حرمت و تعلّق امر و نهى به اين شىء واحد از محالات است . زيرا به حكم مقدمهء اول ، احكام خمسه با يكديگر تضادّ دارند و اجتماع ضدين در شىء واحد از محالات است ، آن هم مطلقاً ، يعنى چه شىء واحد داراى عنوان واحد باشد و چه داراى دو عنوان باشد .\r\n\r\n","description":"","footnote":"","page_name":" 62 ","page_number":63},
  {"content":"\r\n\r\nاما اين‌كه شىءِ واحدى داراى عنوان واحد باشد ، از اوّل مسأله ، اين مورد را خارج كرديم و قطعاً محال است كه مولى در آنِ واحد ، هم بگويد : « صَلِّ » و هم بگويد : « لاتُصَلِّ » . و امّا اين‌كه داراى دو عنوان باشد و به يكى متعلّق امر ، و به ديگرى متعلّق نهى قرار بگيرد مورد بحث ماست ؛ مثل صَلِّ و لا تغصب . اگر بپرسيد چرا اجتماع ضدين در شىء واحد با دو عنوان محال است خواهيم گفت : به حكم مقدمهء ثانيه ، احكام از عناوين به معنونات سرايت مىكنند . در واقع حكم روى حقيقت و واقعِ فعل مكلف بار شده است و اسم و عنوان موضوعيتى ندارند و عنوان مشير هستند و اگر بگوييد : چه مانعى دارد كه تعدد عنوان موجب تعدد معنون شود خواهيم گفت : به حكم مقدمهء سوم چنين نيست كه تعدد عنوان موجب تعدد معنون شود ، بلكه صد عنوان هم كه باشد معنون را عوض نمىكند . در نتيجه اگر شىء واحد ، هم بخواهد متعلّق امر فعلى باشد و هم متعلّق نهى فعلى ، از محالات است . و هو المطلوب .\r\n2 - و انّ غائلة اجتماع الضدين . . . : در حقيقت ادلهء قول به جواز اجتماع امر و نهى از همين جا شروع مىشود . ولى مرحوم آخوند به صورت رسمى از آخر صفحه 253 شروع مىكند .\r\nمجوزين براى اثبات مدّعاى خود دلايلى دارند :\r\nدليل اول : « 1 » اگر بگوييم احكام شرعيه به افراد تعلّق مىگيرد و فرد خارجى با خصوصيات فرديه تحت امر و نهى مىرود و از عباد ، ايجاد آن را مىطلبد ، در مانحن‌فيه ناچار بايد امتناعى شويم . زيرا فرد خارجى ، واحد است و شىء واحد محال است هم امر داشته باشد و هم نهى . و غائلهء اجتماع ضدّين به قوّت خودش باقى است . اما اگر بگوييم احكام شرعيه به طبايع تعلّق مىگيرد ، در مانحن‌فيه اجتماعى مىشويم . زيرا امر ، به طبيعت صلوة و نهى ، به طبيعت غصب بار شده است و صلوة و غصب دو طبيعت جداگانه هستند . پس هيچ محذورى ندارد كه يكى امر و ديگرى نهى داشته باشد و غائلهء اجتماع ضدّين در اين فرض مرتفع مىشود . [ از آنجا كه ما طرفدار تعلّق احكام به طبايع هستيم در اينجا قائل به جواز مىشويم 
  ] .\r\nمرحوم آخوند اول مىفرمايد : نهايت كوشش خود را در تقريب و تبيين اين سخن به كار مىبنديم تا حق مطلب ميرزاى قمى ادا شود ، سپس جواب مىدهيم و رد مىكنيم كسانى كه مىگويند احكام به طبايع تعلّق مىگيرد ، منظورشان طبيعت من حيث هى نيست . زيرا طبيعت من حيث هى هيچ حكمى ندارد و به فرمودهء علماء : « الماهيّة من حيث هى ليست إلّاهى » . مثلًا مفهوم انسان ، همان مفهوم انسان است و هيچ حكم ديگرى ندارد . مفهوم صلوة و غصب هم مفهوم صلوة و غصب است . مفهوم نار ، مفهوم نار است ، مفهوم جسم ، مفهوم جسم است ؛ از اين حيث ، نه محكوم به احكام شرعيه همچون وجوب و حرمت و . . . است - چون احكام روى ملاكات است و مفاهيم كه مصلحت يا مفسده ندارند تا\r\n\r\n\r\n","description":"","footnote":"\r\n( 1 ) . اين دليل ، از ميرزاى قمى است . ر . ك : قوانين‌الاصول ، ج 1 ، ص 140 و 141 .\r\n","page_name":" 63 ","page_number":64},
  {"content":"\r\n\r\nواجب يا حرام باشند - و نه محكوم به احكام عادّيه همچون حرارت و سوزاندن براى آتش مىباشد - چون مفهوم نار كه سوزانندگى ندارد ، نار خارجى عادتاً مىسوزاند - « 1 » و نه محكوم به احكام و لوازم عقليّه همچون تحيّز و مكان داشتن براى جسم است . مكان داشتن مربوط به جسم خارجى است و در خارج محال است جسمى بدون حيّز باشد . ولى مفهوم جسم كه مكانى را اشغال نمىكند و . . . .\r\nمنظور قائلين به طبايع اين است كه طبيعت مقيّد به وجود ، متعلّق امر و نهى واقع مىشود . در مورد طبيعت‌به وجود سه چيز وجود دارد : 1 . ذاتِ مقيّد كه خود طبيعت است ؛ 2 . ذات قيد كه وجود است ؛ 3 . تقيّد به اين قيد كه يك امر ذهنى و انتزاعى است . به قول علماء ، در اين‌گونه موارد ، تقيّد جزء است ( جزء ذهنى ) و خود قيد خارج از دايرهء مأمورٌ به و قيد آن است . « 2 » طبيعت مقيّده به‌گونه‌اى كه قيدش خارج و تقيّد به آن در مأمورٌ به داخل باشد ، تحت امر و نهى رفته است . بر اين مسلك ( طبيعت مقيّده ) هرگز دو متعلّق امر و نهىپيدا نمىكنند . [ تا بگوييم چنين چيزى از محالات است 
  ] يعنى نه در مرحلهء تعلّق امر و نهى و بعث و زجر از سوى مولى اتّحاد پيدا مىكنند و نه در مرحلهء اطاعت و عصيان از سوى مكلّف .\r\nاما در مقام اول : فرض مىكنيم امر روى يك طبيعت مقيّدهء ديگرى ( غصبيّت ) بار شده است .\r\nاين دو گرچه در وجود خارجى متحد هستند و به يك وجود موجودند ، ولى وجود خارجى تحت امر و نهى نيست ، طبيعت با تقيّدش كه امر ذهنى است تحت امر و نهى مىرود كه آن هم دو تاست . پس متعلّق امر و نهى از آن حيث كه اتّحاد دارند ( در وجود خارجى ) ، متعلّق امر و نهى نيستند و از آن حيث كه متعلّق امر و نهى هستند ( طبيعت مقيّده ) دو چيز هستند و اجتماع محال نيست و در حقيقت اجتماعى نيست .\r\nو اما در مقام دوم : وقتى دو طبيعت مقيّده باشد ، چه مانعى دارد كه اطاعت به يكى از آن دو و عصيان به ديگرى حاصل شود و در نتيجه در سايه اطاعت و عصيان ، امر و نهى ساقط شود ؟ در نتيجه امر و نهى در هيچ مرتبه‌اى در شىء واحد جمع نمىشوند تا چنين چيزى محال باشد .\r\nجواب دليل : مرحوم آخوند در جواب اين دليل مىفرمايد شما تلاش زيادى كرديد تا تعدد عنوان درست كنيد و بگوييد طبيعت مقيّده كذا و كذا ، و چون دو طبيعت است پس مانعى ندارد يكى امر و ديگر نهى داشته باشد . ولى ما در مقدمات استدلال‌مان ( مقدمهء ثالثه ) گفتيم تعدد عنوان ، موجب تعدد معنون نمىشود و وحدت معنون را از بين نمىبرد و در مقدمهء ثانيه گفتيم اين عناوين و اسماء ،\r\n\r\n\r\n","description":"","footnote":"\r\n( 1 ) . و البتّه عقلى نيست زيرا شايد معجزه‌اى رخ دهد و نار بر خليل الرحمن گلستان شود .\r\n( 2 ) . مثل نماز مقيّد به طهارت كه تقيّد نماز به اين قيد معتبر است و « نماز مقيّد » امر دارد ؛ ولى خود طهارت و قيد ، خارج از تحت امر بوده و شرط نماز است ، نه جزء آن كه امر نفسىِ ضمنى داشته باشد .\r\n","page_name":" 64 ","page_number":65},
  {"content":"\r\n\r\nاستقلال و موضوعيت ندارند و به صورت عنوان مشير اخذ شده‌اند و در حكم مرآت براى معنون هستند . احكام روى واقع و حقيقت فعل مكلف رفته است ، نه روى اسم و عنوان آن .\r\nوقتى در حقيقت ، متعلّق وجوب و حرمت يك فعل بود ، كماكان محذور به قوّت خود باقى است و اجتماعى ضدين لازم مىآيد كه محال است .\r\nدليل دوم : دليل دوم از ادلهء مجوزين كه باز هم از زبان محقّق قمى مطرح است اين است كه امر ، به طبيعى نماز و نهى ، به طبيعى غصب تعلّق مىگيرد و طبيعىها متعدّد مىباشند ( دو تا هستند ) لذا هيچ محذورى ندارد كه يكى واجب و ديگرى حرام باشد . البتّه هر دو كلّى در مورد واحدى تصادق پيدا مىكنند و داراى يك مادهء اجتماع مىباشند كه همان حركات در مكان غصبى در ضمن نماز مىباشد .\r\nولى اين مورد اجتماع يا فرد و مصداق خارجى مستقيماً مأمورٌ به يا منهىٌّ عنه نيست ، بلكه مقدمهء طبيعى و كلّى متعلّق امر و نهى بود ، و وقتى فرد خارجى مقدمه شد مىگوييم :\r\nاولًا ما اصل ملازمه ميان مقدمه و ذىالمقدمه را قبول نداريم . يعنى چنين نيست كه اگر ذىالمقدمه واجب بود مقدمه هم واجب باشد ، يا اگر ذىالمقدمه حرام بود مقدمه هم حرام باشد تا اجتماع وجوب و حرمت در شىء واحد پيش آيد . ثانياً بر فرض قبول ملازمه ، اجتماع ايجاب و تحريم نفسى محال است ، اما اجتماع ايجاب و تحريم غيرى محال نيست . ثالثاً اصلًا اجتماعى پيش نمىآيد ، بلكه از دو طبيعى و ذىالمقدمه هركدام كه اهم بود ، حكم همان ، فعلى مىشود و مقدمه در حكم شرعى تابعِ او است و يك حكم بيشتر ندارد . رابعاً مقدمهء كذايى سه فرض دارد :\r\n1 . مقدمهء منحصرهء واجب نباشد . يعنى براى اداى نماز ، راه ديگرى هم وجود دارد و آن ، انجام نماز در غير مكان غصبى است ، معذلك مكلّف نماز در مكان غصبى را اختيار كرده است . چنين مقدمه‌اى فقط حرام است ؛ پس اجتماعى نيست .\r\n2 . مقدمهء منحصره باشد ولى به سوءالاختيار . يعنى مكلّف مىتوانست وارد زمين غصبى نشود ولى وارد شده است و الآن تا بخواهد از زمين غصبى خارج شود ، وقت تمام مىشود . در اينجا مجبور به اداى نماز در مكان غصبى است ولى منشأ اضطرار ، سوء اختيار خود او است و به قول مشهور چنين اضطرارى حرمت را برنمىدارد . باز هم اين وجودِ حركت فقط حرام است و لا غير .\r\n3 . مقدمهء منحصره و ضمناً لا بسوء الاختيار باشد ؛ مثل محبوس شدن در زمين غصبى . تنها در اين فرض است كه مقدمهء واجب واجب است ، ولى در سايهء اضطرار حرمت ندارد . باز هم اجتماع ميان وجوب و حرمت پيش نمىآيد . پس آنچه امر و نهى دارد ( طبيعى و كلى ) ، اصلًا واحد نيست بلكه متعدّد است و محذورى ندارد كه يكى داراى امر و ديگرى داراى نهى باشد و آنچه واحد است\r\n\r\n","description":"","footnote":"","page_name":" 65 ","page_number":66},
  {"content":"\r\n\r\n( حركت در مكان غصبى ) مقدمه است و متعلّق ايجاب و تحريم نيست تا محذورى پيش آيد . پس هيچ محذورى ندارد كه هم امر صلاتى فعلى باشد و هم نهى غصبى به فعليت برسد . « 1 » جواب استدلال : به استدلال مزبور جواب‌هاى مختلفى مىتوان داد ؛ از قبيل اين‌كه :\r\nاولًا ما قبول نداريم امر و نهى به طبيعى بار شده باشد ، بلكه طبيعت و كلّى مرآتيّت دارد و عنوان مشير است . متعلّق وجوب و تحريم ، واقع و حقيقت فعل مكلّف است كه در خارج موجود مىشود و آن هم واحد است .\r\nثانياً ما قبول نداريم كه فرد و مصداق ، مقدمهء كلّى و طبيعى باشد ، بلكه فرد ، عينىِ كلّى طبيعى است و كلىِ طبيعى ، عين فرد است و در خارج به يك وجود موجودند . زيرا اگر مقدميّت در ميان بود ، اقتضاى اثنين بودن و دو گانگى مىنمود ؛ چراكه مقدمه غير از ذىالمقدمه است و سبب غير از مسبّب است ؛ در حالى كه عينيت و اتّحاد است ، نه اثنينيت و تعدد و كثرت . « 2 » ثالثاً بر فرض مقدميّت ، ما ملازمهء ميان مقدمه و ذىالمقدمه را قبول داريم كه مبسوطاً اثبات شد .\r\nرابعاً در يكى از مقدماتِ مسألهء اجتماع امر و نهى ( مقدمهء پنجم ) گفتيم فرقى ميان ايجاب و تحريم نفسى و غير و مختلفين نيست و هر كدام كه باشد اجتماع حرام است .\r\nخامساً در مقدمّات استدلال خودمان گفتيم كه امر و نهى ، به معنون تعلّق گرفته است . معنون داراى يك وجود و يك ماهيت است . تعدد عنوان موجب تعدد معنون نمىشود ، شىء واحد نيز محال است كه هم واجب باشد و هم حرام ، زيرا اجتماع ضدين پيش مىآيد كه از محالات ذاتيّه است .\r\n\r\n[ القول بالجواز و دليله 
  ]\r\nثم إنه قد استدل على الجواز بأمور .\r\n\r\n[ الأمر الأوّل و الجواب عنه 
  ]\r\nمنها أنه لو لم يجز اجتماع الأمر و النهى لما وقع نظيره و قد وقع كما فى العبادات المكروهة كالصلاة فى مواضع التهمة و فى الحمام و الصيام فى السفر و فى بعض الأيام .\r\nبيان الملازمة أنه لو لم يكن تعدد الجهة مجديا فى إمكان اجتماعهما لما جاز اجتماع حكمين آخرين فى مورد مع تعددها لعدم اختصاصهما من بين الأحكام بما يوجب الامتناع من التضاد بداهة تضادها بأسرها و التالى باطل لوقوع اجتماع الكراهة و الإيجاب أو الاستحباب فى مثل الصلاة فى الحمام و الصيام فى السفر و فى عاشوراء و لو فى الحضر و اجتماع الوجوب أو الاستحباب مع الإباحة أو الاستحباب فى مثل الصلاة فى المسجد أو الدار .\r\nو الجواب عنه أما إجمالا فبأنه لا بد من التصرف و التأويل فيما وقع فى الشريعة مما ظاهره\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 140 و 141 .\r\n( 2 ) . اين جواب در متن كفايه آمده است .\r\n","page_name":" 66 ","page_number":67},
  {"content":"\r\n\r\nالاجتماع بعد قيام الدليل على الامتناع ضرورة أن الظهور لا يصادم البرهان مع أن قضية ظهور تلك الموارد اجتماع الحكمين فيها بعنوان واحد و لا يقول الخصم بجوازه كذلك بل بالامتناع ما لم يكن بعنوانين و بوجهين فهو أيضا لا بد [ له 
  ] من التفصى عن إشكال الاجتماع فيها لا سيما إذا لم يكن هناك مندوحة كما فى العبادات المكروهة التى لا بدل لها فلا يبقى له مجال للاستدلال بوقوع الاجتماع فيها على جوازه أصلا كما لا يخفى .\r\nقول به جواز و دليل آن\r\nعلاوه بر دو دليل مذكور ، ادلهء ديگرى هم براى جواز اجتماع اقامه شده است كه دو دليل را مورد بحث قرار مىدهيم :\r\nدليل سوم : دليل اول از اين دو دليل و دليل سوم از سلسله ادلّهء قول به جواز ، به صورت قياس استثنايى بيان شده است . از راه اثبات ملازمه و ابطال لازم ، ملزوم نيز ابطال مىشود . ابتدا به چهار نكته اشاره مىشود :\r\nالف ) چنان كه در مقدمهء اول تحقيق صاحب كفايه آورديم ، احكام خمسه تماماً با يكديگر در تضادّ هستند . همان‌گونه كه اجتماع وجوب و حرمت فعلى در شىء واحد پيش نمىآيد ، اجتماع وجوب و استحبابِ فعلى نيز پيش نمىآيد . وجوب و استحباب هم در تضادند . وجوب و اباحه ، وجوب و كراهت ، استحباب و اباحه ، استحباب و كراهت ، استحباب و حرمت ، اباحه و كراهت ، اباحه و حرمت ، و كراهت و حرمت همه با يكديگر تضاد دارند و اجتماع آن‌ها ( اجتماع ضدين ) صحيح نيست .\r\nب ) « ادلّ دليل على امكان شىء وقوعه » : بهترين دليل بر امكان چيزى همانا وقوع خارجىِ آن شىء است . زيرا اگر ممكن نبود ، هرگز به درجهء تحقق نمىرسيد . اين ، فرع بر امكان ذاتى و وقوعى است .\r\nج ) همان‌گونه كه اجتماع ضدّين در شىء واحد محال است ، اجتماع مثلين نيز محال است ، زيرا مآل هر دو به اجتماع نقيضين است . اجتماع مثلين به اين معناست كه اوّلًا آنها دو چيزند كه مثل يكديگرند ، ثانياً در اثر اجتماع ، يك چيز گشته‌اند . يعنى هم واحد است و هم كثير و اين تناقض است .\r\nد ) اهل معقول مىگويند : « حكم الأمثال فيما يجوز و فيما لا يجوز سواء » . يعنى دو يا چند چيزى كه مثل يكديگر باشند ، حكمشان از يك جهت مساوى است ، يعنى آنچه براى يكى جايز و روا باشد ، براى ديگران هم رواست و آنچه براى بعضى ناروا باشد ، براى بقىه هم نارواست .\r\nبا توجّه به اين نكات مىگوييم : اگر اجتماع وجوب و حرمت در شىء واحد عقلًا محال باشد ، لازمه‌اش اين است كه نظير و مثل چنين اجتماعى در شرعيّات و در خارج هرگز واقع نشود : صغرى ؛ و اين لازم باطل است : كبرى ؛ پس ملزوم هم باطل است : نتيجه .\r\n\r\n","description":"","footnote":"","page_name":" 67 ","page_number":68},
  {"content":"\r\n\r\nبيان ملازمه : وجوب و حرمت با نظاير آن ، يعنى اباحه و حرمت ، استحباب و اباحه ، استحباب و كراهت و . . . مثل هم مىباشند و در همهء آنها تضادّ حاكم است . اگر وجوددر ايجاب و تحريم ، مانع از اجتماع آن دو شود و اجتماعشان را محال سازد ، همين عامل بايد موجب امتناع اجتماع نظاير و امثال باشد . زيرا « حكم الامثال فيما يجوز و لا يجوز سواء » .\r\nبيان بطلان لازم : ما وقتى به شرعيّات مراجعه مىكنيم ، مىبينيم نظاير ما نحن فيه مثال فراوانى دارد . مثلًا در نماز در حمام ، اجتماع وجوب و كراهت شده است و اين نماز از آن جهت كه نماز صبح است واجب مىباشد و از جهت اين‌كه نماز در حمام است كراهت دارد . و هكذا نماز در مواضع تهمت . « 1 » و مثل روزهء مستحبى در مسافرت كه از حيث روزه بودن مستحب است و از حيث روزهء در سفر بودن مكروه است .\r\nمثال ديگر : روزهء روز عاشورا و روز عرفه براى كسى كه حال دعا برايش باقى نمىماند . همچنين نماز در مسجد كه از حيث نماز بودن ، واجب است و از حيث نماز در مسجد بودن مستحب است . يا نافله در مسجد از حيث نماز نافله بودن يك استحباب و از حيث نماز در مسجد بودن استحباب ديگر دارد ( اجتماع مثلين ) . يا نماز در منزل كه از لحاظ نماز بودن واجب يا مستحب است و از لحاظ در منزل بودنْ مباح است ، يعنى نه مقتضىاى دارد و نه فضيلتى .\r\nتمام عبادات مكروه از اين قبيل است كه وجوب و كراهت ، استحباب و كراهت در شىء واحد جمع شده است . بهترين دليل بر امكان اجتماع در موارد مذكور ، وقوع خارجى آنها در شريعت است .\r\nنتيجه : پس ملزوم ( عدم امكانِ عقلىِ اجتماعِ ايجاب و تحريم ) هم محال است ، و وقتى عدم جواز ، باطل شد ، نقيض آن ثابت مىشود ، و هو المطلوب .\r\nجواب استدلال : بزرگان اصول از قبيل ميرزاى قمى ، « 2 » صاحب فصول « 3 » و شيخ اعظم « 4 » در اين باره به‌طور مفصّل بحث كرده‌اند . مرحوم آخوند هم بحثى نسبتاً طولانى دارد و دو نوع جواب براى استدلال مذكور تدارك ديده‌اند : 1 . جواب اجمالى ؛ 2 . جواب تفصيلى .\r\nجواب اجمالى : در اين جواب سه نكته مطرح شده كه در واقع سه جواب است :\r\nجواب اول : قاعدهء كلى : هرگاه برهان قاطع ، حكمى كرد و ظاهر كتاب يا سنت حكم ديگرى نمود - مثلًا برهان مىگويد : خدا جسم نيست ، قابل رؤيت نيست ، ولى ظواهر آياتى بر جسميّت و قابل رؤيت بودن دلالت دارد - وظيفه اين است كه برهان قاطع را بگيريم و در ظاهر كتاب يا سنّت ، تأويل\r\n\r\n\r\n","description":"","footnote":"\r\n( 1 ) . البتّه خصوص اين مثال حساب جدايى دارد كه در جواب تفصيلى آخوند خواهد آمد .\r\n( 2 ) . قوانين‌الاصول ، ص 140 - 148 .\r\n( 3 ) . الفصول‌الغرويّه ، ص 126 .\r\n( 4 ) . مطارح‌الانظار ، 130 - 138 .\r\n","page_name":" 68 ","page_number":69},
  {"content":"\r\n\r\nو تصرّفى انجام دهيم ؛ زيرا ظاهر ، ظنّى است و قدرت مقاومت در برابر برهان قاطع را ندارد . ديگر اين‌كه نصّ بر ظاهر مقدّم است . در ما نحن فيه به حكم برهان قاطع با چهار مقدمه‌اى كه داشت ، ثابت شد اجتماع امر و نهى در شىء واحد عقلًا محال است . و ظاهر موارد مذكور بر وقوع اجتماع ضدّين دلالت دارد . پس بايد اين ظواهر را تأويل ببريم . كيفيّت تأويل در جواب تفصيلى خواهد آمد ، ضمن اين‌كه وظيفهء اصولى ، بيان يك يكِ موارد جزئى و توجيه آنها نيست .\r\nجواب دوم : مواردى كه شما در استدلال خود در قالب مثال ذكر كرديد - به‌جز مسألهء نماز در مواضع تهمت - عموماً ظاهرشان موردى است كه دو حكم فعلى در شىء واحد به‌عنوان واحد جمع شده‌اند ، مثلًا نماز در حمّام به عنوان نماز بودن واجب است و - با همين عنوان منتها - با افزودن قيدى ( در حمام بود ) مكروه است . پس دو طبيعت در ميان نيست . يا مثلًا روزهء روز عاشورا به عنوان صومى مستحب و به عنوان صوم يوم العاشوراء مكروه است و متعلّق هر دو حكم يك طبيعت است ، و هكذا مثال‌هاى ديگر . وقتى مثال‌هاى مزبور از باب اجتماع دو حكم در شىء واحد به‌عنوان واحد شد ، هم ما كه قائل به امتناع هستيم و هم طرف مقابل كه قائل به جواز است ، بايد اين موارد را جواب دهيم ؛ زيرا هر دو قبول داريم كه اجتماع دو حكم در شىء واحد به‌عنوان واحد از محالات است و نزاع در مورد شىء واحدى است كه مجمع‌العنوانين باشد و به يك عنوان واجب و به عنوان ديگر حرام باشد . پس مثال‌هاى مزبور به نفع قائلين به جواز نيست و مشكل آنها را حل نمىكند ؛ بلكه آنها نيز در اين موارد بايد پاسخگو باشند و راه فرارى پيدا كنند .\r\nجواب سوم : عبادات مكروهه كه در ظاهر خطاب ، دو حكم متضاد در آن‌ها جمع شده است از پيك زاويه دو دسته مىشوند :\r\n1 . عباداتى كه بدل ندارند و چيزى جاى آنها را پر نمىكند . مثل روزهء روز عاشورا كه بدل ندارد ، زيرا روزهء روزهاى ديگر مستقلًا مستحب است و هيچ‌كدام بدل از ديگرى نيست .\r\n2 . عباداتى كه بدل دارند و مىتوان اين فرد متعلّق نهى را ترك كرد و به سراغ فرد ديگر رفت .\r\nمثل نماز در حمام كه بدلِ آن ، نماز در منزل يا در مسجد يا در مشاهد مشرّفه است .\r\nدر مورد بخش دوم مشكل چندانى وجود ندارد و مىتوانيم همگى امتناعىشده ، جانب نهى را مقدم بداريم و به‌جاى آن بدلش را بياوريم . ولى براى بخش اوّل نيز شكلى كه در جواب دوم بود وجود دارد و بايد هر دو دسته به آن جواب بدهيم .\r\nنتيجه : نتيجهء هر سه نكته در جواب اجمالى اين است كه موارد مزبور ، هرگز دليل بر مدعاى خصم نمىشود و نمىتواند از راه وقوع اين موارد در شريعت ، جواز اجتماع ايجاب و تحريم را نتيجه بگيرد ؛ بلكه خود او هم در اين موارد مبتلا به اشكال مىباشد و بايد از عهده برآيد .\r\n\r\n","description":"","footnote":"","page_name":" 69 ","page_number":70},
  {"content":"\r\n\r\nو أما تفصيلا فقد أجيب عنه بوجوه يوجب ذكرها بما فيها من النقض و الإبرام طول الكلام بما لا يسعه المقام فالأولى الاقتصار على ما هو التحقيق فى حسم مادة الإشكال فيقال و على الله الاتكال إن العبادات المكروهة على ثلاثة أقسام .\r\nأحدها ما تعلق به النهى بعنوانه و ذاته و لا بدل له كصوم يوم عاشوراء و النوافل المبتدأة فى بعض الأوقات .\r\nثانيها ما تعلق به النهى كذلك و يكون له البدل كالنهى عن الصلاة فى الحمام .\r\nثالثها ما تعلق النهى به لا بذاته بل بما هو مجامع معه وجودا\r\nأو ملازم له خارجا كالصلاة فى مواضع التهمة بناء على كون النهى عنها لأجل اتحادها مع الكون فى مواضعها .\r\nأما القسم الأول فالنهى تنزيها عنه بعد الإجماع على أنه يقع صحيحا و مع ذلك يكون تركه أرجح كما يظهر من مداومة الأئمة عليهم السلام على الترك إما لأجل انطباق عنوان ذى مصلحة على الترك فيكون الترك كالفعل ذا مصلحة موافقة للغرض و إن كان مصلحة الترك أكثر فهما حينئذ يكونان من قبيل المستحبين المتزاحمين فيحكم بالتخيير بينهما لو لم يكن أهم فى البين و إلا فيتعين الأهم و إن كان الآخر يقع صحيحا حيث إنه كان راجحا و موافقا للغرض كما هو الحال فى سائر المستحبات المتزاحمات بل الواجبات و أرجحية الترك من الفعل لا توجب حزازة و منقصة فيه أصلا كما يوجبها ما إذا كان فيه مفسدة غالبة على مصلحته و لذا لا يقع صحيحا على الامتناع فإن الحزازة و المنقصة فيه مانعة عن صلاحية التقرب به بخلاف المقام فإنه على ما هو عليه من الرجحان و موافقة الغرض\r\nكما إذا لم يكن تركه راجحا بلا حدوث حزازة فيه أصلا .\r\nو إما لأجل ملازمة الترك لعنوان كذلك من دون انطباقه عليه فيكون كما إذا انطبق عليه من غير تفاوت إلا فى أن الطلب المتعلق به حينئذ ليس بحقيقى بل بالعرض و المجاز فإنما يكون فى الحقيقة متعلقا بما يلازمه من العنوان بخلاف صورة الانطباق لتعلقه به حقيقة كما فى سائر المكروهات من غير فرق إلا أن منشأه فيها حزازة و منقصة فى نفس الفعل و فيه رجحان فى الترك من دون حزازة فى الفعل أصلا غاية الأمر كون الترك أرجح .\r\nنعم يمكن أن يحمل النهى فى كلا القسمين على الإرشاد إلى الترك الذى هو أرجح من الفعل أو ملازم لما هو الأرجح و أكثر ثوابا لذلك و عليه يكون النهى على نحو الحقيقة لا بالعرض و المجاز فلا تغفل .\r\n\r\n","description":"","footnote":"","page_name":" 70 ","page_number":71},
  {"content":"\r\n\r\nجواب تفصيلىِ مثال‌هاى مذكور : بزرگان از اين موارد به وجوه مختلف جواب داده و آنها را حل كرده‌اند . « 1 » ما اگر وارد اين مقوله شويم و تمام آن جواب‌ها را طرح و بررسى كنيم ، سخن به درازا مىكشد كه با مبناى ما ( مراعات اختصار ، كم گفتن و گزيده گفتن ) سازگار نيست . از اين رو ما خود در جواب آن مثال‌ها تحقيق ويژه‌اى داريم و به آن اكتفا مىكنيم و آن را براى قطع ريشهء اشكال كافى مىدانيم .\r\nفنقول : مثال‌هاى مذكور چند بخش بود : قسمى از آنها از نوع اجتماع وجوب و اباحه ، وجوب و استحباب ، استحباب و اباحه ، استحباب و استحباب و . . . بود كه بعداً آنها را جواب خواهيم داد . ولى قسمى از آنها از نوع اجتماع وجوب و كراهت ، يا استحباب و كراهت بود كه فعلًا اينها را مطرح كرده و حل مىكنيم .\r\nبه‌طور كلّى عبادت يا واجب است ، مثل نماز و روزه و حج واجب ؛ يا مستحب است مثل نماز و روزه و حج مندوب ، و يا حرام است ، مثل نماز در ايّام عادت يا در مكان غصبى و يا مكروه است كه فعلًا مورد بحث ماست . عبادات مكروهه به سه قسم تقسيم مىشوند :\r\n1 . عباداتى كه مستقيماً متعلّق نهى واقع شده‌اند و نهى كراهتى ظاهراً و باطناً به ذات عبادت و به همين عنوان عبادى - كه مأمورٌ به نيز مىباشد - بار شده است و ضمناً از عباداتى است كه بدل هم ندارد ؛ مثل روزهء روز عاشورا كه قبلًا توضيح داديم ، و مثل روزه روز عرفه براى فردى كه ضعف و سستى پيدا مىكند و نشاط دعا خواندن از او گرفته مىشود . چنين صومى منهى به نهى تنزيهى است و بدل هم ندارد ، زيرا صوم روز هشتم ذىالحجّه يا روز يازدهم به بعد ، استقلالًا استحباب دارد و ربطى به صوم روز عرفه ندارند و بدل از او نيست . مثال ديگر نافله‌هاى مبتدئه در پاره‌اى از اوقات مىباشد . « 2 » اين نوع نافله‌ها بدلى ندارند زيرا نافلهء قبل يا بعد از لحظهء طلوع يا غروب ، استحباب نفسى دارد و بدل از نافلهء در آن زمانِ مخصوص نيست تا جاى او را بگيرد .\r\n2 . عباداتى كه مستقيماً نهى به آنها تعلّق گرفته و خود عنوان عبادى مورد نهى كراهتى واقع شده است ، ولى به‌گونه‌اى است كه بدل و جانشين دارد و ما مىتوانيم فرد منهىٌّ عنه را رها كرده و عبادت\r\n\r\n\r\n","description":"","footnote":"\r\n( 1 ) . اشاره به تقريرات شيخ اعظم ، صاحب فصول ، ميرزاى قمى و . . . كه قبلًا بررسى شد .\r\n( 2 ) . نمازهاى نافله را مىتوان به دو دسته تقسيم كرد : 1 . نوافل ذوات الاسباب ، يعنى نافله‌هايى كه داراى سبب خاص مىباشند ، مثل نماز تحيّت ، نماز زيارت ، نماز استخاره و . . . كه مسبّب از ورود در مسجد ، زيارت ، استخاره و . . . مىباشند . اين نوافل هرگاه سببشان محقّق شود ، استحباب پيدا مىكنند و مكروه هم نيستند ؛ 2 . نوافل مبتدئه : نافله‌هايى كه سبب خاصّى ندارند و ابتدا به ساكن انجام مىشوند و از باب اين‌كه نماز معراج مؤمن است ، نماز قربانُ كلِّ تقى است ، نماز بهترين چيزى است كه در اسلام تشريع شده ، پس هركس بخواهد كم بجا مىآورد و هر كس مايل باشد زياد بجا مىآورد ( نمازهاى مستحبى ) و . . . .\r\nهرگاه فرصتى پيدا مىشود انسان دو ركعت نماز بجا مىآورد . اين‌گونه نافله‌ها در بعضى اوقات كراهت دارند ، مثل لحظهء طلوع و غروب خورشيد كه در آن فاصله‌هاى زمانى از خواندن نافله نهى شده است .\r\n","page_name":" 71 ","page_number":72},
  {"content":"\r\n\r\nديگرى را بجاى آن انجام دهيم . مثل نماز در حمام كه مكروه است و خطاب « لا تُصَلِّ فى الحمام » دارد ، ولى به جاى آن مىتوان نماز صبح را در منزل يا مسجد يا مكان شريف ديگر انجام داد .\r\n3 . عباداتى كه در ظاهر خطاب ، نهى به عنوان عبادى بار شده ، ولى در واقع به عنوان ديگرى بار شده است كه يا با عنوان عبادى مجامع هستند ، يعنى اتّحاد وجودى دارند و در خارج به يك وجود موجودند ، يا اين‌كه تلازم وجودى دارند ، يعنى دو چيز هستند كه در خارج متلازمين مىباشند و يكى مستلزم ديگرى است . مثلًا نماز در مواضع تهمت كراهت دارد و خطاب به عنوان « لا تُصَلِّ فى موضع التهمة » است ؛ ولى در حقيقت نماز در مواضع تهمت نيست كه كراهت دارد ، بلكه اصلِ بودن در چنان مكانى مكروه است . حال اگر نماز عبادت باشد از « مجموعهء اقوال و افعال و هيئات و اكوان » ، يعنى بودن‌ها هم جزء نماز باشد ، در اينجا با عنوان « كَوْن » اتّحاد وجودى دارند . ولى اگر نماز ، همان اقوال و افعال و هيئات باشد و بودنها جزء نماز نباشد ، بلكه لازم لا ينفك آن باشد « 1 » در اين صورت ميان عنوان عبادى با عنوان متعلّق نهى ملازمه است ، نه اتّحاد وجودى .\r\nحكم قسم اول : آخوند پس از اين‌كه عبادات مكروهه را به سه دسته تقسيم كرد ، به تفصيل ، حكم هر قسمى را بيان مىكند .\r\nقسم اول : عباداتى كه نهى كراهتى به آنها بار شده و بدل هم ندارند ، مثل روزهء روز عاشوراء و روز عرفه . در آغاز دو نكته را مسلم مىگيريم : 1 . آيا روزهء روز عاشوراء ، نافلهء مبتدئه و . . . شرعاً صحيح است يا باطل ؟ اجماع قائم بر اين است كه نماز و روزهء مذكور صحيح است . خود اين اجماع دليل بر تنزيهى و كراهتى بودن نهى است ، و گرنه اگر نهى تحريمى بود ، در عبادات دال بر فساد بود و وجهى پبراى صحّت نداشت .\r\n2 . با اين‌كه اين روزه و نماز صحيح است ، معذلك ترك آن از فعل‌اش راجح است . به‌دليل اين‌كه ما وقتى به تاريخ زندگانى ائمه عليهم السلام مراجعه مىكنيم ، مىبينيم آنها مداومت بر ترك روزهء روز عاشورا داشتند و در تاريخ هيچ را امامى سراغ نداريم كه در روز عاشوراء روزه گرفته باشد . اگر مكروه نبود و مباح يا مندوب بود ، ائمه عليهم السلام هميشه آن را ترك نمىكردند .\r\nحلّ محذور اجتماع دو حكم متضاد : با حفظ اين دو نكته مرحوم آخوند در اين بخش ، به محذور اجتماع دو حكم متضاد در شىء واحد به‌عنوان واحد ، سه نوع جواب داده و از سه راه آن محذور را - كه قبلًا فرمودند : لابّد من التفصّى - حل مىكند :\r\nراه اول : « 2 » در اين‌گونه موارد همان‌طور كه فعل روزه معنون به عنوان حَسَن و مصلحت‌دار و مطلوبى است ( عنوان عبادت ، صلوة ، صوم ) و عنوان محبوبى بر آن منطبق است و روزه گرفتن در روز\r\n\r\n\r\n","description":"","footnote":"\r\n( 1 ) . از باب اين‌كه جسم بدون اين اكوان و خالى از آنها نيست .\r\n( 2 ) . إمّا لأجل انطباق . . . .\r\n","page_name":" 72 ","page_number":73},
  {"content":"\r\n\r\nعاشوراء يا روزهء مستحبى كلّاً داراى مصلحت است ، همچنين ترك اين عبادت نيز معنون به عنوان حَسَن و مصلحت‌دار ديگرى است كه بر ترك منطبق است و آن عنوان ، ترك را مثل فعل ، داراى مصلحت و موافق با غرض مولى مىگرداند .\r\nمثلًا بر ترك روزه در روز عاشوراء ، عنوانِ مخالفت با بنىاميه ( لعنهم اللَّه ) منطبق است . زيرا آنان اين روز را روز فتح و ظفر و روز ميمون و مباركى براى خود مىدانستند كه بر حسين بن على عليهما السلام و يارانش پيروز شده‌اند . « 1 » و به شكرانهء اين غلبه ، آن روز را روزه مىگرفتند . ائمه عليهم السلام براى مخالفت با آنان تعهد داشتند آن روز را روزه نگيرند و شيعيان را از صوم روز عاشوراء نهى مىكردند . حال بر ترك صوم در روز عاشوراء ، عنوان مخالفت با بنىاميه منطبق است و نفس اين مخالفت ، امرى پسنديده و مطلوب شارع است . يا مثلًا روزهء روزهاى ديگر مستحب و داراى مصلحت است ، ولى گاهى بر ترك روزهء مستحبى و بر افطار و ابطال آن ، عنوانِ اجابتِ دعوتِ مؤمن منطبق مىشود كه ترك را مطلوب مىسازد .\r\nدر چنين مواردى در حقيقت ، هم فعل مصلحت دارد و هم ترك . و فرض اين است كه مكلف قدرتِ امتثال هر دو را ندارد ، زيرا در روز معيّن ( عاشورا ) نمىتواند هم فاعل باشد و هم تارك ؛ بلكه يا فاعل است يا تارك . چنين موردى از موارد دو حكم متزاحم و از مصاديق دو مستحب متزاحم است و در باب تزاحمِ دو مستحب - يا دو واجب ، يا يك واجب و يك حرام ، يا دو حرام و . . . - قانون اين است كه اگر هيچ‌كدام ، از لحاظ مناط و ملاك و مصلحت قوىتر از ديگرى نبود بلكه برابر بودند ، به حكم عقل جاى تخيير است . و اگر يكى قوىتر از ديگرى بود ، بايد آن را كه اهمّ است اخذ كنيم .\r\nدر ما نحن فيه فرض بحث اين است كه جانب ترك ، مصلحت قوىترى دارد ، يعنى اگر جانب فعل روزه ، پنجاه درجه مصلحت دارد ، و جانب ترك آن به نيت مخالفت با بنىاميه ، يا به‌عنوان اجابت دعوت مؤمن ، هفتاد درجه مصلحت دارد و چون مصلحت ترك قوىتر است معيّناً همين طرف اهمّ است و در باب تزاحم هر كدام اهم بود فعلى مىشود و ديگرى از فعليّت مىافتد . پس در مانحن‌فيه الآن امر به ترك ، فعلى است يا نهى از فعل باقى است و امر به فعل از درجهء فعليّت مىافتد . در نتيجه اجتماع دو حكم فعلى پيش نمىآيد تا كسى بگويد اين اجتماع ممكن است يا محال .\r\nو ارحجيّة الترك من الفعل لا توجب . . . : اين فراز دفع دخل است و آن اين‌كه ممكن است كسى بگويد : حالا كه جانب ترك ، مصلحتِ قوىترى پيدا كرد و ارجح شد ، پس جانب فعل روزه مرجوح مىشود و در نتيجه صلاحيّت ندارد با آن به مولى نزديك شويم ، يعنى مقربيّت ندارد . پس بايد حكم به بطلان روزه در روز عاشوراء كنيم ؛ در حالى كه اجماعى بود كه اين روزه صحيح است .\r\n\r\n\r\n","description":"","footnote":"\r\n( 1 ) . و هذا يومٌ تبركت به بنو أمية بقتلهم الحسين . . . .\r\n","page_name":" 73 ","page_number":74},
  {"content":"\r\n\r\nمرحوم آخوند مىفرمايد : اين نهى از عبادت و اولويت ترك نسبت به فعل ، از قبيل مكروهات معمولى نيست . در مكروهات معمولى - مثل پنير خوردن ، يا اكل در حال سيرى - خود اين كار مفسده و منقصت دارد « 1 » و مبغوض مولاست و صلاحيت مقربيّت ندارد . اگر چنين كارى عبادت باشد ، انجامش صحيح نيست ؛ چون مبغوضيّت در هر درجه‌اى كه باشد مبعِّد از مولاست و هرگز نمىتواند مقرِّب باشد . ولى در مانحن‌فيه ، ارجح بودن ترك ، موجب نمىشود جانب فعل مفسده پيدا كند و مبغوض مولى شود ، بلكه جانب فعل روزه ، كماكان به قوّت خود باقى است ، رجحان ذاتى دارد ، موافق با غرض مولاست و همان مقدار مصلحت و مطلوبيتى كه در روزهء ساير روزها وجود دارد ، در روزهء عاشوراء نيز موجود است و از اين لحاظ ، حزازت و منقصت و كاستى ندارد و در سايهء اين‌كه مزاحم قوىترى ( مصلت بيشترى كه در ترك است ) پيدا شده است امر استحبابىِ آن از فعليّت افتاده است ، ولى اصل مطلوبيت و رجحان ذاتىِ آن به قوّت خويش باقى است . و بر مسلك تحقيق كه قصد ملاك كافى است ، اگر مكلفى اين روزه را به قصد رجحان ذاتى انجام دهد ، صحيح است و مصلحت صومى نصيبش مىشود . و بر مسلك مشهور كه صحّت عبادت را تابع وجود امر فعلى و قصد امتثال امر مىدانند ، در اينجا فعلًا امرى نيست و بايد فتوى به بطلان صوم بدهيم .\r\nراه دوم : « 2 » در اين‌گونه موارد ، عنوان ترك مستقيماً داراى مصلحت نيست و معنون به عنوان حَسَن نيست ، بلكه با يك عنوان حسنى ملازمه دارد . مثلًا ترك صوم در روز عرفه با حال نشاط براى دعا خواندن ملازمه دارد و موجب آن حالت است . آنگاه صورت ملازمه نيز همانند صورتِ انطباق است و همان محاسبات را دارد كه مسأله از باب تزاحم دو مستحب مىشود . با اين تفاوت كه در فرض ملازمه ، طلبى كه به ترك تعلّق مىگيرد يك طلب حقيقى نيست بلكه بالعرض و المجاز است و آنكه در حقيقت داراى طلب مىباشد ، همان عنوانِ ملازمِ ترك است . ولى در فرض انطباق ، حقيقتاً خود ترك ، مطلوب و متعلّق طلب است ، همانند ساير مكروهات « 3 » كه واقعاً طلبِ ترك دارند .\r\nتفاوت ديگر اين است كه در ساير مكروهات ، نهى از فعل و يا امر به ترك ، از يك حزازت و منقصتى در فعلِ آنها سرچشمه مىگيرد و به‌خاطر مفسده و مرجوحيّتى كه در فعل آنها وجود دارد ، از آن نهى شده‌ايم و ترك آن از ما خواسته شده است - ولو مفسده در حدّى نيست كه مُلزِم و لازم الترك باشد ، و گرنه حرام مىشد ، نه مكروه - ولى در مانحن‌فيه منشأ امر به ترك و طلب ترك ، عبارت است از انطباق يك عنوان راجح بر ترك ، بدون اين‌كه در جانب فعل ، منقصت و حزازتى باشد و روزهء روز عاشورا كمبودى داشته باشد ، بلكه همان مصلحت صومى را دارد ولى تركِ آن ارجح و اولى است . « 4 »\r\n\r\n\r\n","description":"","footnote":"\r\n( 1 ) . البتّه در حدى نيست كه ملزمه باشد و ترك‌اش لازم و فعلش حرام شود .\r\n( 2 ) . و إمّا لأجل ملازمة الترك . . . .\r\n( 3 ) . مكروهات مورد بحث ما عبادات مكروهه است و ساير مكروهات ، همان مكروهات متعارف و معمولى مىباشند .\r\n( 4 ) . به حكم همان تزاحمى كه قبلًا محاسبه شد .\r\n","page_name":" 74 ","page_number":75},
  {"content":"\r\n\r\nراه سوم : « 1 » چه در فرض انطباق و چه ملازمه مىتوانيم بگوييم : اين امر به ترك و نهى از فعل ، يك امر و نهى ارشادى است ، يعنى نهىاى است كه از هرگونه طلب نفسانى خالى است و صرفاً به‌خاطر ارشاد و تنبيه به پاره‌اى از خواص و خصوصيّات صادر شده است . و آن ارشاد به اين مطلب است كه گرچه در جانب فعل روزه ، مصلحت وجود دارد ، ولى در جانب ترك ، مصلحت مهم‌ترى و ثواب بيشترى هست و واضح است كه هيچ انسان عاقلى ثواب بيشتر را فداى ثواب كمتر نمىكند . پس در دو راه قبلى ، نهى از فعل ، يا امر به ترك ، مولوى بود امّا در اين راه ، نهى از فعل ، صد در صد ارشادى است و اگر ارشادى شد ، يك نهى حقيقى خواهد بود ، نه مجازى و بالعرض . ولى باز هم محذورى ندارد زيرا اجتماع دو حكم مولوى در شىء واحد محال است ، و گرنه اجتماع يك مولوى و يك ارشادى كه محذورى ندارد .\r\nو أما القسم الثانى فالنهى فيه يمكن أن يكون لأجل ما ذكر فى القسم الأول طابق النعل بالنعل كما يمكن أن يكون بسبب حصول منقصة فى الطبيعة المأمور بها لأجل تشخصها فى هذا القسم بمشخص غير ملائم لها كما فى الصلاة فى الحمام فإن تشخصها بتشخص وقوعها فيه لا يناسب كونها معراجا و إن لم يكن نفس الكون فى الحمام بمكروه و لا حزازة فيه أصلا بل كان راجحا كما لا يخفى .\r\nو ربما يحصل لها لأجل تخصصها بخصوصية شديدة الملاءمة معها مزية فيها كما فى الصلاة فى المسجد و الأمكنة الشريفة و ذلك لأن الطبيعة المأمور بها فى حد نفسها إذا كانت مع تشخص لا يكون له شدة الملاءمة و لا عدم الملاءمة لها مقدار من المصلحة و المزية كالصلاة فى الدار مثلا و تزداد تلك المزية فيما كان تشخصها بما له شدة الملاءمة و تنقص فيما إذا لم تكن له ملائمة و لذلك ينقص ثوابها تارة و يزيد أخرى و يكون النهى فيه لحدوث نقصان فى مزيتها فيه إرشادا إلى ما لا نقصان فيه من سائر الأفراد و يكون أكثر ثوابا منه و ليكن\r\nهذا مراد من ( قال إن الكراهة فى العبادة بمعنى أنها تكون أقل ثوابا ) و لا يرد عليه بلزوم اتصاف العبادة التى تكون أقل ثوابا من الأخرى بالكراهة و لزوم اتصاف ما لا مزيد فيه و لا منقصة بالاستحباب لأنه أكثر ثوابا مما فيه المنقصة لما عرفت من أن المراد من كونه أقل ثوابا إنما هو بقياسه إلى نفس الطبيعة المتشخصة بما لا يحدث معه مزية لها و لا منقصة من المشخصات و كذا كونه أكثر ثوابا و لا يخفى أن النهى فى هذا القسم لا يصح إلا للإرشاد بخلاف القسم الأول فإنه يكون فيه مولويا و إن كان حمله على الإرشاد به مكان من الإمكان .\r\n\r\n\r\n","description":"","footnote":"\r\n( 1 ) . نعم يمكن أن يحمل النهى . . . .\r\n","page_name":" 75 ","page_number":76},
  {"content":"\r\n\r\nحكم قسم دوم : قسم دوم عبادات مكروهه‌اى است كه نهى در آنها مستقيماً به خود عبادت تعلّق مىگيرد و ذات عبادتْ منهى ، ولى داراى بدل مىباشد و مكلّف مىتواند آن فرد منهى را رها كرده و افراد ديگر را انجام دهد . مثل نماز در حمام كه كراهت دارد و بدلِ آن ، نماز در منزل يا در مسجد يا در مكان‌هاى شريف ديگر است . در اين قسم نيز براى حل مشكلِ اجتماع دو حكم ( وجوب و كراهت ) در شىء واحد ( نماز در حمام ) به‌عنوان واحد ( عنوان صلاتى ) مرحوم آخوند چهار راه پيشنهاد مىكند :\r\nسه راه اوّل ، همان سه راه حل مذكور در قسم اول است و به همان بياناتى كه مشكلِ قسم اول را حل كرديم مشكل اين قسم نيز حل مىشود .\r\nراه اول : همان‌طور كه جانب فعل ( نماز در حمام ) داراى صد درجه مصلحت است و به‌خاطر آن واجب شده است ، هكذا جانب ترك هم معنون به عنوان حَسَن و راجحى است كه از مصلحت جانب فعل ، بيشتر است . مثلًا نماز در حمام موجب استخفاف نماز است ولى ترك آن در حمام ، معنون به‌عنوان تعظيم و احترام به نماز است و مَن يعظّم شعائر الله فإنّها من تقوى القلوب « 1 » تعظيم شعائر الهى بسيار مهمّ است و در مقام تزاحم ، جانب ترك قوىتر و اوْلى است و تنها نهى از فعل ، يا امر به ترك ، فعلى مىشود و امر به فعل از فعليّت مىافتد ؛ البتّه ترك الى بدلٍ هست .\r\nراه دوم : جانب ترك با يك عنوان حَسَن و راجح ملازمه دارد ، مثلًا انجام نماز در حمام با عدم حضور قلب همراه است ، ولى ترك آن و انجامش در خارج از حمام ، مستلزم توجّه به نماز و حضور قلب است كه اهميت زيادى دارد و باز به خاطر اين ملازمه ، جانب ترك اولى است . تا به حال نهى از فعل ، يا امر به ترك مولوى بود .\r\nراه سوم : نهى از فعل و امر به ترك را چه در صورت انطباق و چه ملازمه ، ارشادى بدانيم . . . .\r\nراه چهارم : اين راه كه در قسم اول مطرح نشد و در اينجا مطرح مىكنيم « 2 » اين است كه در سه جواب قبلى عنوان قبيحى بر فعل نماز در حمام منطبق نمىشد يا مستلزم نبود و فقط جانب ترك قوىتر بود . ولى اين جواب براساس اين است كه يك عنوان قبيح و منقصت‌دارى بر فعل منطبق است .\r\nتوضيح : نماز كه طبيعتى از طبايع و عبادتى از عبادات است ، داراى يك حد وسطى از مصلحت - مثلًا صد درجه - است . ولى اين درجهء معين ، ثابت و لا يتغيّر نيست بلكه خصوصيات و مشخّصات مكانى در كم يا زياد شدنِ آن دخيل هستند و اين به رابطهء خصوصيات با روح نماز كه معراج مؤمن و مقرِّب انسان به سوى الله است ، بستگى دارد . پاره‌اى از امكنه با روح نماز چندان سنخيّتى ندارند و\r\n\r\n\r\n","description":"","footnote":"\r\n( 1 ) . سورهء حج ، آيهء 32 .\r\n( 2 ) . زيرا در قسم اول ، عبادت بدل نداشت و فرد ديگرى نبود تا جاى اين راه‌حل باشد .\r\n","page_name":" 76 ","page_number":77},
  {"content":"\r\n\r\nناملايم هستند . يعنى باعث مىشود كه از ثواب نماز كاسته شود و صد درجه مصلحت به 80 درجه تبديل شود ؛ مثل نماز در حمام كه حواس انسان جمع نيست و حضور قلب ندارد . « 1 » و برعكس برخى از مكان‌ها خيلى با روح نماز سازگار هستند و ارتباط تنگاتنگ دارند و موجب مىشود كه بر ثواب نماز افزوده شود و صد درجه به صد و پنجاه درجه و يا صدها برابر برسد . مثل نماز در مسجد يا مشاهد مشرّفه . برخى از مكان‌ها هم ، نه خيلى با روح نماز ناسازگار و نه چندان سازگار ، يعنى ثواب نماز را نه كم مىكند و نه زياد ؛ مثل نماز در منزل .\r\nحال نهى از نماز در حمام به‌خاطر منقصتى است كه در خصوص اين فرد وجود دارد . و ضمناً اين نهى صد در صد ارشادى است نه مولوى ؛ زيرا نهى مولوى از منقصت و مفسدى در فعل سرچشمه مىگيرد كه مفسدهء غالبه است و هشتاد درجه مفسده دارد و حقيقتاً نهى شده‌ايم ، ولى در مانحن‌فيه - علىالفرض - جانب فعل ، هشتاد درجه مصلحت دارد و مصلحت غالب و راجح است ؛ نهى مولوى نيست و به داعىِ طلب مولوىِ نفسانى نيست ، بلكه ارشادى است ، يعنى مكلف را راهنمايى مىكند كه اين فرد به خاطر خصوصيت مكانى داراى هشتاد درجه مصلحت مىباشد و چه بهتر كه فردى را اختيار كنى كه مبتلا به اين حزازت نيست و آن را به‌جاى اين بياورى ( نماز در منزل يا در مسجد ) . ولى باز هم محذورى ندارد و اجتماع حكم ارشادى با مولوى كاملًا سازگار است ، زيرا امر مولوى به اصل طبيعت نماز بار شده است كه داراى افراد مختلفى است و نهى ارشادى ، از فرد خاص با خصوصياتى كه دارد نهى كرده است و منظور ، رسيدن به فرد اعلى و اكمل مىباشد .\r\nشبههء مشهور : مشهور فقهاء در باب عبادات مكروهه شبهه‌اى را مطرح مىكنند و آن اين‌كه : از طرفى عبادت ، مساوى با رجحان ( استحباب يا وجوب ) است و از طرفى كراهت به معناى مرجوحيّت است . چگونه ممكن است عبادتى ، هم راجح باشد و هم مرجوح ؟ مشهور در پاسخ گفته‌اند كه كراهت در عبادات به معناى اقليّت ثواب است ، يعنى اين عبادت از عبادت ديگر ثوابش كمتر است ، نه اين‌كه واقعاً و فى نفسه مرجوح و مكروه باشد . مرحوم آخوند مىفرمايد : منظور مشهور همين است كه ما گفتيم . يعنى خصوصيات مكانى موجب حدوث نقصان و حزازت مىگردد و . . . ؛ ولو عبارت مشهور مطلق است و موجب اشتباه فصول شده كه ذيلًا خواهيم آورد .\r\nدو اشكال صاحب فصول : مرحوم صاحب فصول بر سخن مشهور - كه كراهت را به معناى اقليّت ثواب معنى كرده‌اند - دو اشكال گرفته است :\r\n1 . اگر به‌طور مطلق بگوييم كراهت در عبادات به معناى مذكور است ، لازمه‌اش اين است كه هر عبادتى را كه با عبادت ديگر مقايسه نموده و آن را از حيث ثواب كمتر مىيابيم نسبت به ديگرى\r\n\r\n\r\n","description":"","footnote":"\r\n( 1 ) . البتّه اينجا مثل نماز در مواضع تهمت نيست كه خودِ بودنِ در موضع تهمت ، كراهت دارد ولو در ضمن نماز نباشد . اينجا نفس بودن در حمام مرجوح نيست ، بلكه چه‌بسا به‌خاطر شست‌وشو و نظافت راجح است ، ولى نماز در اين حال مرجوح است .\r\n","page_name":" 77 ","page_number":78},
  {"content":"\r\n\r\nمتّصف به كراهت باشد ، مثلًا روزه نسبت به نماز ، ثوابش كمتر است ، پس بايد بگوييم روزه مكروه است . نماز در منزل نسبت به نماز در مسجد ثوابش كمتر است ، پس بايد بگوييم نماز در منزل مكروه است و هكذا مسجد محل نسبت به مسجد جامع و مسجد جامع نسبت به مسجدالنبى صلى الله عليه و آله و سلم و . . . در حالى كه احدى به اين لازم ملتزم نيست .\r\n2 . اگر كراهت به معناى مذكور شد ، متقابلًا بايد استحباب هم به معناى كثرت ثواب باشد ، پس بايد بگوييم هر عبادتى كه نسبت به ديگرى ثوابش بيشتر است متّصف به استحباب است ، مثلًا نماز ظهر در منزل ، نسبت به نماز ظهر در حمام ثوابش بيشتر است ، پس بايد نماز ظهر مستحب باشد و نبايد قصد وجوب كنيم . يا نماز در مسجد نسبت به منزل ثوابش بيشتر است ، پس بايد متّصف به استحباب شود و هكذا . در حالى كه اين لازم نيز قابل التزام نيست . پس نمىتوان كراهت در عبادت را به معناى اقليّت ثواب معنا كرد . پس سخن مشهور ناتمام است . « 1 » جواب آخوند : مرحوم آخوند ايراد صاحب فصول را وارد نمىداند و در جواب مىفرمايد : گرچه عبارت مشهور ، مطلق است ولى قطعاً مرادشان اين نيست كه هر طبيعتى را با طبيعت ديگر و هر فردى را با فرد ديگر مقايسه كنيم . بلكه منظورشان اين است كه گاهى طبيعت واحده‌اى به نام نماز داراى خصوصيّتى است كه باعث ازدياد ثواب آن مىگردد و گاهى داراى خصوصيتى است كه نه موجب افزايش ثواب آن مىشود و نه سبب كاهش ثواب . و گاهى داراى خصوصيتى است كه سبب نقصان ثواب مىگردد ؛ چنين عبادتى را كه در مقايسه با فرد ديگر از همان طبيعت ثوابش كمتر است مكروه مىناميم . در جانب كثرت ثواب و استحباب هم مطلب همين است ، يعنى خصوصيات و مشخصات يك طبيعت ، گاهى موجب افزاش ثواب مىگردد و اين فردِ كثير الثواب را نسبت به ديگرى مستحب مىدانيم كه در واقع يك فرد از افراد واجب تخييرى است و خودش مستحب تعيينى يعنى افضل الافراد است .\r\nو لا يخفى : اين جمله جمع‌بندى مطالب مذكور در قسم اوّل و دوم از اقسام عبادات مكروهه است كه از حيث ارشادى و مولوى بودن حكم آنها بيان مىشود : در قسم اوّل ، سه راه حل ارائه شد . طبق راه حل اوّل و دوم ، نهى از فعل يا امر به ترك ، مولوى بود ، ولى امكان حمل بر ارشاديّت هم داشت كه در راه حل سوم بيان شده بود . در قسم دوم هم سه راه حل آن با قسم اول مشترك بود و راه حل چهارمى هم داشت كه نهى از فعل ، در آن صد در صد ارشادى بود و امكان مولويّت نداشت ؛ به بيانى كه قبلًا توضيح داديم .\r\nو أما القسم الثالث فيمكن أن يكون النهى فيه عن العبادة المتحدة مع ذاك العنوان أو الملازمة له\r\n\r\n\r\n","description":"","footnote":"\r\n( 1 ) . الفصول‌الغرويه ، ص 143 .\r\n","page_name":" 78 ","page_number":79},
  {"content":"\r\n\r\nبالعرض و المجاز و كان المنهى عنه به حقيقة ذاك العنوان و يمكن أن يكون على الحقيقة إرشادا إلى غيرها من سائر الأفراد مما لا يكون متحدا معه أو ملازما له إذ المفروض التمكّن من استيفاء مزية العبادة بلا ابتلاء بحزازة ذاك العنوان أصلا هذا على القول بجواز الاجتماع .\r\nو أما على الامتناع فكذلك فى صورة الملازمة و أما فى صورة الاتحاد و ترجيح جانب الأمر كما هو المفروض حيث إنه صحة العبادة فيكون حال النهى فيه حاله فى القسم الثانى فيحمل على ما حمل عليه فيه طابق النعل بالنعل حيث إنه بالدقة يرجع إليه إذ على الامتناع ليس الاتحاد مع العنوان الآخر إلا من مخصصاته و مشخصاته التى تختلف الطبيعة المأمور بها فى المزية زيادة و نقيصة بحسب اختلافها فى الملاءمة كما عرفت .\r\nو قد انقدح بما ذكرناه أنه لا مجال أصلا لتفسير الكراهة فى العبادة بأقلية الثواب فى القسم الأول مطلقا و فى هذا القسم على القول بالجواز كما انقدح حال اجتماع الوجوب و الاستحباب فيها و أن الأمر الاستحبابى يكون على نحو\r\nالإرشاد إلى أفضل الأفراد مطلقا على نحو الحقيقة و مولويا اقتضائيا كذلك و فعليا بالعرض و المجاز فيما كان ملاكه ملازمتها لما هو مستحب أو متحدا معه على القول بالجواز .\r\nو لا يخفى أنه لا يكاد يأتى القسم الأول هاهنا فإن انطباق عنوان راجح على الفعل الواجب الذى لا بدل له إنما يؤكد إيجابه لا أنه يوجب استحبابه أصلا و لو بالعرض و المجاز إلا على القول بالجواز و كذا فيما إذا لازم مثل هذا العنوان فإنه لو لم يؤكد الإيجاب لما يصحح الاستحباب إلا اقتضائيا بالعرض و المجاز فتفطن .\r\nحكم قسم سوم : قسم سوم از اقسام عبادات مكروهه ، اين است كه نهى در ظاهر به خود عنوانِ عبادت تعلّق مىگيرد ، ( لا تُصلِّ فى مواضع التهمة ) ولى در واقع به عنوان ديگرى تعلّق مىگيرد ، ( كَوْن در موضع تهمت ) كه اين عنوان ديگر ، يا ملازم با عنوان عبادى است ، يعنى در خارج به دو وجود موجودند ولى متلازمين هستند « 1 » و يا اتّحاد وجودى دارند و در خارج مجامع هستند . « 2 » حال حكم اين قسم چيست ؟ از آنجا كه واقعاً و فى نفس‌الامر دو عنوان ( نماز و بودن در موضع تهمت ) در كار است و از قبيل نماز و غصبيت است ، مرحوم آخوند اين قسم را براساس مبانى مختلف در مسألهء اجتماع امر و نهى محاسبه مىكند . « 3 » بر مسلك قائلين به جواز اجتماع امر و نهى در شىء واحد دو جواب مىدهد :\r\n1 . اين‌كه بگوييم : نهى از نماز در موضع تهمت ، يك نهى مولوى است نه ارشادى ، ولى بالعرض و المجاز است . يعنى اسناد آن به خود عبادت ، يك اسناد مجاز است ، و گرنه در حقيقت ، نهى به‌عنوان\r\n\r\n\r\n","description":"","footnote":"\r\n( 1 ) . بنا بر اين‌كه كَوْن ، جزء نماز نباشد .\r\n( 2 ) . بنا بر اين‌كه كون ، جزء نماز باشد .\r\n( 3 ) . ولى در قسم اوّل و دوم از اقسام عبادات مكروهه ، اين مبانى را متعرّض نشده است و جواب‌هاى ديگرى دارد ، زيرا در آن دو قسم ظاهراً و باطناً متعلّق امر و نهى ، شىء واحد به‌عنوان واحد بود ، نه به دو عنوان .\r\n","page_name":" 79 ","page_number":80},
  {"content":"\r\n\r\nديگرى كه ملازم با عنوان عبادت يا مُجامع با آن است تعلّق گرفته و از نظر قول به جواز ، هيچ مانعى ندارد كه يك عنوان مأمورٌ به باشد و عنوان ديگر منهىٌّ عنه .\r\n2 . اين‌كه بگوييم : نهى مذكور يك نهى حقيقى است ، نه مجازى . ولى صرفاً نهى ارشادى است نه مولوى ؛ زيرا نماز در مواضع تهمت ، بدل دارد و فردى كه مبتلا به هيچ منقصت و حزازت نباشد ( نماز در منزل ) و بلكه داراى مزيّت باشد ( نماز در مسجد ) مىتواند جاى آن را پر كند ، و با وجود فرد كامل‌تر و متمكّن بودن مكلف از استيفاء مصلحت كامل‌تر ، نوبت به فرد ناقص نمىرسد و عقل هيچ عاقلى به آن ، رضايت نمىدهد . پس اين نهى ، فقط ارشاد به اين جهت است و اجتماع دو حكم مولوى و ارشادى محذورى ندارد و اجتماع ضدين نيست ، بلكه كاملًا سازگار هستند ، امر مولوى به « نماز در موضع تهمت » هم بار شده است و اطلاقش آن را مىگيرد ، و نهى ارشادى هم منكر اين معنا نيست بلكه ما را به فرد كامل‌تر راهنمايى مىكند .\r\nو اما بر مسلك امتناع اين‌گونه جواب مىدهد : اگر عنوان صلاتى يا عنوان كَون در موضع تهمت ، متلازمان باشند كه در خارج دو چيز هستند و تلازم دارند ، باز حكم امتناعى همان حكم اجتماعى است ، و همان دو جواب را دارد ؛ چون دو چيز هستند و مانعى ندارد كه يكى واجب و ديگرى مكروه باشد . امتناعى اجتماع دو حكم را در « شىء واحد » محال مىداند ، نه در دو شىء متلازم . اما اگر قائل به اتّحاد شديم و گفتيم نماز با كَون در موضع تهمت ، مُجامع هستند و در خارج به يك وجود موجود مىشوند ، باز هم دو فرض داريم :\r\n1 . اگر جانب نهى را ترجيح دهيم ، بايد بگوييم نماز در موضع تهمت باطل است .\r\n2 . ولى اگر جانب امر را ترجيح داده و حكم به صحت كنيم « 1 » مىگوييم : نهى در اين قسم سوم ، همانند نهى در قسم دوم و طبق راه حل چهارم است و حمل بر ارشاديّت مىشود .\r\nتوضيح ، همان توضيح قبل است ، يعنى خصوصيّتِ بودنِ نماز در اين مكان يا آن مكان ، در شدّت و ضعفِ ارزش نماز تأثير دارد . بعضى از امكنه ، نه موجب كم شدن ارزش نماز مىشوند و نه موجب زياد شدن آن ، مثلًا نماز در منزل . و بعضى از امكنه باعث ازدياد ثواب نماز مىشوند ، مانند نماز در مسجد . و بعضى از امكنه هم سبب كاستىِ ارزش نماز مىشوند ، همچون نماز در موضع تهمت .\r\nنهى از اين فرد مثل نهى از نماز در حمام بوده و ارشاد به فرد كامل‌تر است ؛ باز هم مانعى ندارد كه امر و نهى ، هر دو باشند ؛ چون يكى مولوى است و ديگر ارشادى . و اجتماع « دو حكم مولوى » محذور دارد ، نه اجتماع يك حكم مولوى و يك حكم ارشادى .\r\nمرحوم آخوند پس از اين‌كه اقسام عبادات مكروهه را جداگانه توضيح داد ، در پايان مىفرمايد :\r\n\r\n\r\n","description":"","footnote":"\r\n( 1 ) . كما هو المفروض ؛ زيرا احدى نگفته است نماز در موضع تهمت باطل است ، بلكه همگان حكم به صحّت كرده‌اند .\r\n","page_name":" 80 ","page_number":81},
  {"content":"\r\n\r\nاين‌كه مشهور ، كراهت در عبادت را به اقليّت ثواب تفسير كردند ، در قسم اوّل ، « 1 » كراهت به اين معنا نيست ، زيرا عبادت مورد نظر ( روزهء روز عاشوراء ) بدل ندارد و فرد ديگرى نيست تا اين فرد را با آن مقايسه كرده و بگوييم اين فرد ، نسبت به آن فرد ديگر ثوابش كمتر است . و در قسم دوم ، « 2 » كراهت در عبادات به معناى اقليّت ثواب بود ، چرا كه فرد يا افراد ديگرى بودند كه بدل از آن عبادت منهى ( نماز در حمام ) مىشدند و نقص و حزازت او را هم نداشتند . - مثل نماز در منزل يا مسجد - و نهى ارشاد به اين بود كه اين فرد ثوابش كمتر است . و در قسم سوم « 3 » بنا بر قول به جواز اجتماع ، به قسم اوّل ملحق مىشد و كراهت به معناى اقليّت ثواب نبود . و بنا بر قول به امتناع هم اگر متلازمين بودند ، باز حكم قسم اوّل را داشت و كراهت به اين معنا نبود . ولى بر مسلك اتّحاد و مجامعت وجودى ، به قسم ثانى ملحق مىشد و كراهت به معناى اقليّت ثواب بود و نهى ارشاد به اين بود كه نماز در موضع تهمت منقصت دارد و در مقايسه با نماز در غير آن موضع ثوابش كمتر است .\r\nمثال‌هاى ديگر براى اجتماع امر و نهى : « 4 » تا به حال از مجموعه مواردى كه مستدلّ در دليل سومش به عنوان شواهدى بر جواز اجتماع آورد ، تنها به دو مورد پرداختيم و آنها را تحت عنوان عبادات مكروهه به سه قسم تقسيم كرديم و راه حل هر قسمى را بيان كرديم . آن دو مورد عبارت بودند از اجتماع وجوب و كراهت و اجتماع استحباب و كراهت . اكنون ساير مثال‌ها را بررسى مىكنيم : يكى از آن مثال‌ها مواردى بود كه « وجوب و استحباب » در شىء واحد جمع شوند . مثل نماز در مسجد كه هم واجب است و هم مستحب . نماز به جماعت كه هم واجب است و هم مستحب و روزهء اول ماه رمضان كه هم واجب است چون روزهء ماه رمضان است و هم مستحب ، چون روزهء اوّل ماه است .\r\nحال به مناسبت اين‌كه دو مورد اجتماع وجوب و كراهت يا استحباب و كراهت را به « عبادات مكروهه » نامگذارى كرديم ، اين مورد را هم به « عبادات مندوبه » نامگذارى مىكنيم . اكنون مىپرسيم آيا همان سه قسم مذكور در عبادات مكروهه در اينجا هم هست يا خير ؟\r\nاز كلام مرحوم آخوند استفاده مىشود كه قسم دوم و سوم از آن اقسام ، در اينجا هم جارى و سارى است . به اين صورت كه ، گاهى امر استحبابى به ذات عبادى بار مىشود ، مثل امر به نماز جماعت يا نماز در مسجد . ضمناً عبادت مذكور بدل هم دارد ، مثل نماز فرادى يا نماز در منزل . و گاهى در ظاهر به عنوان عبادت و در باطن به عنوان ديگرى امر شده‌ايم كه يا ملازم با عنوان عبادت است ، مثل عنوان اجتماع مسلمين در مكانى كه ملازم با نماز جماعت است و يا مجامع و متّحد با آن است ، مثل عنوان كَوْن فى المسجد كه به قولى با نماز اتّحاد دارد و به قولى ملازمه دارد . « 5 »\r\n\r\n\r\n","description":"","footnote":"\r\n( 1 ) . در قسم اوّل نهى تنزيهى به خود عبادت بار شده بود ، در ضمن بدل هم نداشت .\r\n( 2 ) . در قسم دوم نهى كراهتى به ذاتِ عبادى تعلّق گرفته بود ، ولى بدل داشت .\r\n( 3 ) . در قسم سوم نهى در ظاهر به خود عبادت بار شده بود ولى در واقع به‌عنوان ديگرى به‌نام كَوْن در مواضع تهمت بار شده بود .\r\n( 4 ) . كما انقدح . . . .\r\n( 5 ) . بستگى دارد كه كَون را در حقيقت نماز دخيل بدانيم يا خير .\r\n","page_name":" 81 ","page_number":82},
  {"content":"\r\n\r\nو امّا راه حلّ : آخوند در مورد بخش اوّل كه امر ندبى به خود عبادت بار شده است امّا بدل دارد ، دو جواب مىدهد :\r\n1 . امر مستحبى يك امر حقيقى و واقعى باشد ، - نه مجازى و بالعرض - و امرى ارشادى باشد ، نه مولوى ، و ارشاد به افضل‌الافراد باشد . يعنى امر استحبابى صرفاً براى بيان اين مطلب است كه نماز در مسجد يا به جماعت ، ثوابش بيشتر است و عقل هر عاقلى وقتى فهميد كه اين فرد ثوابش بيشتر است ، حكم مىكند كه همين فرد را اختيار كن و سراغ فرد ديگر نرو . آنگاه اجتماع وجوب و استحباب مولوى در شىء واحد ، اجتماع ضدّين و محال است ، ولى اجتماع وجوبِ مولوى با استحباب ارشادى محال نيست ، بلكه امر مولوىِ وجوبى بر وجوب مطلق نماز ( نماز در مسجد يا منزل ، فرادى يا به جماعت ) دلالت مىكند و امر ارشادى مىگويد از اين دو فرد ، فلان فرد افضل و اكمل است .\r\n2 . امر مستحبى هم يك امر مولوى باشد ، ولى مولوىِ شأنى و اقتضائى و انشايى ، نه مولوىِ فعلى كه اگر اين شد باز منافات نيست و اجتماع ضدين نمىشود ، زيرا اجتماع دو حكم شأنى يا انشايى يا يك حكم انشايى و يك حكم فعلى در شىء واحد محذورى ندارد و اجتماع دو حكم « مولوىِ فعلى » محال است .\r\nبراى بخش امر ندبى كه در ظاهر به خود عبادت و در باطن به عنوان ديگرى ( اجتماع مسلمين يا كَوْن فى المسجد و . . . ) بار شده است نيز چندين راه حل داريم :\r\n1 . امر ندبى امر حقيقى باشد ، ولى ارشاد ، به افضل الافراد باشد كه راه حل ، همان راه حل بخش قبلى است . ضمناً طبق اين جواب فرقى نمىكند كه ما اجتماعى شويم يا امتناعى ؛ چون اين دعوا دربارهء دو حكم مولوى است .\r\n2 . امر ندبى امر حقيقى باشد و مولوى هم باشد ولى مولوىِ اقتضائى و انشايى . اين راه حل هم در بخش قبلى بيان شد . در اينجا نيز فرقى ميان اجتماعى و امتناعى نخواهد بود و بر هر دو مسلك چنين اجتماعى جايز است .\r\n3 . امر ندبى را امر مولوى فعلى بگيريم نه اقتضائى و شأنى و نه ارشادى ، آنگاه اگر قائل به جواز شديم بگوييم : هيچ مانعى ندارد كه اين عمل ( نماز در مسجد ) به‌عنوان صلاتى ، واجب و به‌عنوان بودن در مسجد يا اجتماع مسلمين مستحب باشد ؛ چه اين دو عنوان ، متلازمين باشند و چه متحدين ؛ چون دو عنوان است . و اگر قائل به امتناع شديم و آن دو را متلازمين در وجود دانستيم ، باز محذورى ندارد كه هر دو حكم فعلى باشند . ولى تعلّق امر ندبى به‌عنوان صلاتى مجازى و بالعرض است و در حقيقت به عنوان ديگرى كه ملازم است ، بار شده است . همچنين اگر امتناعى شديم و آن دو را مجامع در وجود دانستيم ، باز هم مىگوييم كه امر ندبى يا امر حقيقى ارشادى و يا امر فعلى است ؛ ولى مجاز و بالعرض است و چنين اجتماعى محذورى ندارد ، و آنكه محال است اجتماع دو حكم مولوى فعلىِ حقيقى است .\r\n\r\n","description":"","footnote":"","page_name":" 82 ","page_number":83},
  {"content":"\r\n\r\nقسم اول از اقسام ثلاثهء عبادات مكروهه كه نهى به خود عبادت بار شده بود و ضمناً بدل هم نداشت ، در مانحن‌فيه ( بخش عبادات مندوبه ) جارى نيست ، زيرا انطباق يك عنوانِ حَسَن و داراى مصلحتِ مهم‌تر ( عنوان مخالفت با بنىاميه ) بر مثلًا ترك روزه روز عاشوراء يا ملازم بودن تركِ صوم با يك عنوان حَسَن و مطلوب ، در باب عبادات مكروهه مصحّح تعلّق نهى كراهتى به فعل بود ، ولى در مانحن‌فيه ، امر استحبابى هم به خود فعل است و انطباق يك عنوان حَسَن و راجح بر خود اين فعل ، « 1 » مصحِّح استحباب اين روزه نيست و نمىتوان گفت روزهء روز اوّل مستحب است . اسناد استحباب ، نه حقيقى است - چون حقيقتاً واجب است نه مندوب - و نه حتى بالعرض و المجاز است ؛ مگر بر مسلك قول به جواز اجتماع كه تعدد جهت پيش مىآيد و اسناد استحباب به آن ، مجازاً بلا مانع است . آرى امر ندبى در اين موارد موجب تأكيد وجوب مىشود و روزهء روز اوّل واجب مؤكّد مىشود . همچنين اگر عنوان راجحى كه بر فعل ، صدق مىكند ملازم با عنوان باشد ، باز اگر اين امر مؤكّد ايجاب نباشد ، مصحّح استحباب هم نيست ، مگر مجازاً « 2 » يا اقتضاءً ، تا متلازمين در حكم فعلى اختلاف پيدا نكنند .\r\nفتفطّن : شايد اشاره باشد به اين‌كه اقتضائى بودن با بالعرض و المجاز بودن ، قابل جمع نيست ، زيرا اقتضائى امر حقيقى است ولى انشايى است نه فعلى ، در حالى كه بالعرض و المجاز بودن امر حقيقى نيست و اين دو قابل جمع نيستند ، و شايد اشاره به جهات ديگر باشد كه در كلمات محشّين و شُرّاح كفايه آمده است . « 3 »\r\n\r\n[ الأمر الثانى و الجواب عنه 
  ]\r\nو منها أن أهل العرف يعدون من أتى بالمأمور به فى ضمن الفرد المحرم مطيعا و عاصيا من وجهين فإذا أمر المولى عبده بخياطة ثوب و نهاه عن الكون فى مكان خاص كما مثل به الحاجبى و العضدى فلو خاطه فى ذاك المكان عد مطيعا لأمر الخياطة و عاصيا للنهى عن الكون فى ذلك المكان .\r\n\r\n\r\n","description":"","footnote":"\r\n( 1 ) . مثل عنوان صوم اول ماه بودن كه بر روزهء اول ماه رمضان منطبق است و روزهء روز اوّل هر ماه جداگانه مستحب است .\r\n( 2 ) . چون مستحب عنوان ملازم است ، نه خود اين عبادت .\r\n( 3 ) . از مثال‌هاى مذكور سه مورد باقى مىماند : 1 . اجتماع دو استحباب ، مثل نافله در مسجد ؛ 2 . اجتماع وجوب با اباحه ، مثل نماز ظهر در منزل ؛ 3 . اجتماع استحباب با اباحه ، مثل نافله در منزل . مرحوم آخوند اينها را بررسى نكرده است ، ولى ما اجمالًا اشاره مىكنيم : اجتماع دو مستحب : حكم اين دو ، از حكم اجتماع وجوب و ندب دانسته شد ، زيرا اجتماع مثلين هم مانند اجتماع ضدّين محال است و همان راه حل‌ها را دارد . و اما اجتماع واجب و مباح يا مستحب و مباح : اين نيز حكمش دانسته شد ، زيرا اباحهء فعلى ضد وجوب و استحباب است و در شىء واحد به‌عنوان واحد جمع نمىشوند ، بلكه بايد عنوان ديگرى باشد كه متّحد با عبادات يا ملازم با آن باشد ؛ آنگاه نزد قائلين به جواز ، اباحه را يا اباحهء فعلىِ مولوى ، ولى عرضى و مجازى بدانيم ، و يا اباحهء فعلىِ حقيقى ارشادى بدانيم . و اگر امتناعى شديم باز هم يا اباحه را اقتضائى مولوىِ حقيقى مىدانيم و يا عرضى و يا ارشادى كه مورد هركدام قبلًا مشخص شد .\r\n","page_name":" 83 ","page_number":84},
  {"content":"\r\n\r\nو فيه مضافا إلى المناقشة فى المثال بأنه ليس من باب الاجتماع ضرورة أن الكون المنهى عنه غير متحد مع الخياطة وجودا أصلا كما لا يخفى\r\nالمنع إلا عن صدق أحدهما إما الإطاعة بمعنى الامتثال فيما غلب جانب الأمر أو العصيان فيما غلب جانب النهى لما عرفت من البرهان على الامتناع .\r\nنعم لا بأس بصدق الإطاعة بمعنى حصول الغرض و العصيان فى التوصليات و أما فى العبادات فلا يكاد يحصل الغرض منها إلا فيما صدر من المكلف فعلا غير محرم و غير مبغوض عليه كما تقدم .\r\n\r\n[ القول بالجواز عقلًا و الامتناع عرفاً 
  ]\r\nبقى الكلام فى حال ( التفصيل من بعض الأعلام و القول بالجواز عقلا و الامتناع عرفا ) .\r\nو فيه أنه لا سبيل للعرف فى الحكم بالجواز أو الامتناع إلا طريق العقل فلا معنى لهذا التفصيل إلا ما أشرنا إليه من النظر المسامحى الغير المبتنى على التدقيق و التحقيق و أنت خبير بعدم العبرة به بعد الاطلاع على خلافه بالنظر الدقيق و قد عرفت فيما تقدم أن النزاع ليس فى خصوص مدلول صيغة الأمر و النهى بل فى الأعم فلا مجال لأن يتوهم أن العرف هو المحكم فى تعيين المداليل و لعله كان بين مدلوليهما حسب تعيينه تناف لا يجتمعان فى واحد و لو بعنوانين و إن كان العقل يرى جواز اجتماع الوجوب و الحرمة فى واحد بوجهين فتدبر .\r\nدليل چهارم : چهارمين دليل مجوزين بر مسألهء اجتماع امر و نهى در شىء واحد ، قضاوت عرف و عقلاء عالم است و آن اين‌كه اگر مولايى عبد خويش را به انجام كارى امر نمايد و از ارتكاب عمل ديگر نهى كند و عبد علىرغم منع مولى ميان مأمورٌ به و منهىٌّ عنه را در يك عمل جمع كند و با يك تير دو نشان بزند ، يعنى هم امر مولى را اطاعت كند و هم از نهى مولى سرپيچى كند ، عقلاء عالم چنين بنده‌اى را ، هم مطيع و ممتثل مىشمارند و هم عاصى و متمرّد به حساب مىآورند . مطيع است براى اين‌كه امر را امتثال كرده و عاصى است براى اين‌كه نهى را مخالفت كرده است .\r\nمثال معروف اين دليل كه در كلام حاجبى و عضدى « 1 » عنوان شده است و در كلمات بزرگان اصول از قبيل صاحب معالم « 2 » و صاحب قوانين « 3 » و . . . آمده اين است كه مولى عبدش را به انجام خياطت امر كرده و فرموده است بايد فلان پارچه را براى من بدوزى ، و همزمان ، از بودن در فلان مكان او را منع كرده و گفته است : مبادا در فلان مكان باشى و عبد بر خلاف ميل باطنىِ مولى جامه را برداشته و دقىقاً به همان منطقهء ممنوعه برود و خياطت كند . چنين كسى نسبت به امر خياطتت ، مطيع\r\n\r\n\r\n","description":"","footnote":"\r\n( 1 ) . شرح عضدى بر مختصر ابن‌حاجب ، ص 92 و 93 .\r\n( 2 ) . معالم‌الاصول ، ص 98 و 99 .\r\n( 3 ) . قوانين‌الاصول ، ص 148 .\r\n","page_name":" 84 ","page_number":85},
  {"content":"\r\n\r\nو نسبت به نهى از كَون در فلان مكان عاصى است و اين كاشف از وجود و فعليّت امر و نهى ( هر دو ) در اين مورد است . « 1 » جواب آخوند : اوّلًا در مثال شما مناقشه داريم و مثال جالبى نياورديد ، زيرا بحث ما در اجتماع امر و نهى در شىء واحد است و اين‌كه عمل واحدى در خارج ، مجمع‌العنوانين باشد ، مثل نماز در مكان غصبى . در مثال شما عنوان خياطت با عنوان كَون ، جامع نيستند و اتحاد وجودى ندارند بلكه حداكثر ، متلازمان هستند ؛ زيرا خياطت اگر به معناى مصدرى ، يعنى ادخال و اخراج سوزن و نخ در پارچه و يا دخول و خروج آن باشد ، از مقولهء « أن يفعل » است كه نسبت تدريجىِ فعل به فاعل مىباشد و اگر به معناى اسم مصدرى ، يعنى مخيطيّت و حالت حاصله و هيئتِ به‌وجود آمده از عملِ خياطت باشد ( حالت پيراهن يا قبايى كه پيدا كرده ) از مقولهء كيف است . ولى كَوْن و تحيّز و بودن در جايى و فضايى را اشغال كردن از مقولهء ايْنَ است . كه هيئت حاصله از نسبت متمكّن به مكان مىباشد .\r\nپس دو عنوان خياطت و كَون از دو مقولهء جداگانه هستند و در خارج به دو وجود موجودند و هركدام ، ما بحذايى دارد و متلازمان‌اند . يعنى خياطت در فلان منطقه بدون كَون در آنجا امكان‌پذير نيست . بحث ما در اتّحاد وجودى است ، پس مثال شما خدشه دارد ، و البتّه مناقشه در مثال از دأب محصلين نيست و مىتوان مثال را عوض كرد . مثلًا يك‌جا فرموده است : حَدِّث و جاى ديگر فرموده است : لا تُؤذ ، و عبد ميان آن دو جمع كرده و سخنى گفته است كه موذى باشد ؛ اين يك كلام ، هم مصداق حديث كردن است و هم مصداق ايذاء . ولى از مناقشه در مثال كه بگذريم مىگوييم : ثانياً در همين مورد هم ما قبول نداريم كه عبد ، هم مطيع باشد و هم عاصى ، هم امر ، فعلى باشد و هم نهى ؛ بلكه مدعى هستيم كه يا فقط جانب امر فعلى است و نهى از فعليت ساقط مىشود ( مرجِّحين جانب امر ) و يا به عكس ، يعنى نهى فعلى است و امر ساقط مىشود ( مرجّحين جانب نهى ) .\r\nتوضيح : اگر اطاعت به معناى حصول غرض به هر شكل و نيّتى باشد - كه در توصّليّات همين مطرح است - بايد گفت در مثال مذكور ، عبد هم مطيع است و هم عاصى و مثال مستدل هم از توصليّات بود . ولى اگر اطاعت به معناى امتثال امر و تحصيل غرض مولى و تقرب به مولى باشد - كه در تعبّديات همين مطرح است و مورد بحث ما نيز يك چنين اطاعتى است - بايد گفت امكان ندارد يك عمل ، هم اطاعت مولى باشد ، يعنى ما را به مولى نزديك سازد و هم معصيت مولى باشد و ما را از مولى دور كند ، و عملى كه بالفعل مُبعد و مبغوض است هرگز در همان آن مُقرِّب باشد . و به حكم برهانى كه سابقاً آورديم چنين اجتماعى از محالات ذاتيّه است ، چون اجتماع ضدين است .\r\n\r\n\r\n","description":"","footnote":"\r\n( 1 ) . البتّه استدلال مذكور وجدانى است و هر كس بايد به عقل و وجدان و فطرت خويش مراجعه كند و ببيند آيا واقعاً چنين است يا خير ؟ و گرنه برهانى نيست تا در صغرى و كبرى دقت شود .\r\n","page_name":" 85 ","page_number":86},
  {"content":"\r\n\r\nجواز و امتناع اجتماع از نظر عقل و عرف : در آغاز مسألهء اجتماع امر و نهى گفته شد كه در اين مسأله سه قول مطرح است :\r\n1 . عده‌اى طرفدار امتناع بودند ، آن هم به قول مطلق . مختار آخوند رحمه الله هم همين بود .\r\n2 . عده‌اى طرفدار جواز به قول مطلق بودند ؛ اينها چهار دليل داشتند كه ابطال شد .\r\n3 . عده‌اى هم از قبيل محقّق اردبيلى « 1 » قائل به تفصيل شده و ميان حكم عقل و حكم عرف فرق گذارده و فرموده‌اند : به حكم دقت عقلى ، اجتماع امر و نهى جايز است ، زيرا هم عنوان صلاتى بر اين حركت در دار غصبى در ضمن نماز ، صادق است و هم عنوان غصبى و ترجيح بلا مرجح محال است ، پس مصداق هر دو است و تعدد عنوان موجب تعدد معنون است . پس در حقيقت دو عمل ، همزمان انجام مىشود و مانعى ندارد كه يكى واجب و ديگرى حرام باشد . ولى به حكم ديد سطحىِ عرفى ، اجتماع محال است چون عرف اين عمل را واحد مىبيند و بىترديد يك عمل نمىتواند ، هم واجب و هم حرام باشد .\r\nمرحوم آخوند در جواب اين تفصيل مىفرمايد : اولًا عرف و عقلاء هم كه در مسأله حكم مىكنند ، به مقتضاى عقلشان حكم مىكنند ، نه به مقتضاى عادت و . . . . حكم عقل دو شعبه دارد :\r\n1 . نظر دقىق عقلى ؛ 2 . نظر مسامحىِ عرفى و اين مطلب در جاى خود مسلّم است كه با وجود حكم دقىق عقلى بر خلاف نظر مسامحى ، نظر دقىق ملاك است و به نظر مسامحى اعتناء نمىشود . شما به‌دقت عقلى حكم به جواز كرديد پس بايد اجتماعى شويد ، نه مفصِّل . ثانياً سابقاً هم در مقدمهء چهارم از مقدمات مسأله گفتيم : مسأله صد در صد عقلى است و ربطى به عرف ندارد ، زيرا عرف در تعيين مداليل و مفاهيم الفاظ ، سهم دارد ولى پس از آن در تعيين مصاديقِ يك مفهوم ، نقشى ندارد و دقت عقلى ملاك است . ما در اين مسأله از معنا و مفهوم لفظ كه بحثى نداريم تا عرف بگويد : مدلول امر و نهى تنافى دارند و قابل جمع نيستند ، بلكه سخن از اجتماع وجوب و حرمت دو شىء واحد است ، چه مفاد امر و نهى ، لفظى باشند و يا مفاد اجماع و دليل ، لبّى باشند . پس تفصيل مزبور هم وجهى ندارد . و به عقيدهء ما حق با مشهور است كه اجتماع ايجاب و تحريم را در شىء واحد محال مىدانند . برهان مطلب مبسوطاً گذشت .\r\n\r\n[ تنبيهات مسألة الاجتماع 
  ]\r\nو ينبغى التنبيه على أمور\r\n\r\n[ الأمر 
  ] الأوّل : [ مناط الاضطرار الرافع للحرمة 
  ]\r\n\r\n\r\n","description":"","footnote":"\r\n( 1 ) . مجمع‌الفائده و البرهان ، ج 2 ، ص 110 .\r\n","page_name":" 86 ","page_number":87},
  {"content":"\r\n\r\nالأول : أن الاضطرار إلى ارتكاب الحرام و إن كان يوجب ارتفاع حرمته و العقوبة عليه مع بقاء ملاك وجوبه لو كان مؤثرا له كما إذا لم يكن\r\nبه حرام بلا كلام إلا أنه إذا لم يكن الاضطرار إليه بسوء الاختيار بأن يختار ما يؤدى إليه لا محالة فإن الخطاب بالزجر عنه حينئذ و إن كان ساقطا إلا أنه حيث يصدر عنه مبغوضا عليه و عصيانا لذاك الخطاب و مستحقا عليه العقاب لا يصلح لأن يتعلق به الإيجاب و هذا فى الجملة مما لا شبهة فيه و لا ارتياب .\r\n\r\n[ حكم المضطرّ إليه بسوء الاختيار 
  ]\r\nو إنما الإشكال فيما إذا كان ما اضطر إليه بسوء اختياره مما ينحصر به التخلص عن محذور الحرام كالخروج عن الدار المغصوبة فيما إذا توسطها بالاختيار فى كونه منهيا عنه أو مأمورا به مع جريان حكم المعصية عليه أو بدونه فيه أقوال هذا على الامتناع .\r\nو أما ( على القول بالجواز فعن أبى هاشم أنه مأمور به و منهى عنه و اختاره الفاضل القمى ناسبا له إلى أكثر المتأخرين و ظاهر الفقهاء ) .\r\n\r\n[ 1 . المختار فى المقام 
  ]\r\nو الحق أنه منهى عنه بالنهى السابق الساقط بحدوث الاضطرار إليه و عصيان له بسوء الاختيار و لا يكاد يكون مأمورا به كما إذا لم يكن هناك توقف عليه أو بلا انحصار به و ذلك ضرورة أنه حيث كان قادرا على ترك\r\nالحرام رأسا لا يكون عقلا معذورا فى مخالفته فيما اضطر إلى ارتكابه بسوء اختياره و يكون معاقبا عليه كما إذا كان ذلك بلا توقف عليه أو مع عدم الانحصار به و لا يكاد يجدى توقف انحصار التخلص عن الحرام به لكونه بسوء الاختيار .\r\nتنبيه چند امر\r\nدر پايان مسألهء اجتماع امر و نهى در شىء واحد ، سه امر به‌عنوان تنبيهاتِ مسأله ذكر شود :\r\nامر اوّل تنبيه اولِ تنبيهاتِ مسأله دربارهء اين است كه : گاهى انسان به اختيار خودش حرامى را مرتكب مىشود و كسى او را مجبور نكرده است ، مثلًا در ماه رمضان عمداً ارتماس ( سر در زير آب بردن ) را انجام مىدهد يا عمداً شرب خمر مىكند ؛ چنين عملى ، هم منهى و حرام است و هم مبغوض و داراى مفسده است و هم موجب استحقاق عقوبت است و هم مبطل عبادت - مثلًا روزه - است .\r\nگاهى هم به ارتكاب حرام اضطرار پيدا مىكند و ديگران او را به انجام كارى مجبور مىكنند و اين اضطرار هم لا بسوء الاختيار است ، يعنى منشأ اختيارى ندارد ، بلكه صددرصد جبر است . مثلًا شارع انسان را ملزم مىكند كه در زمين غصبى تصرّف كند تا به انقاذ غريق برسد . يا ديگران انسان را به\r\n\r\n","description":"","footnote":"","page_name":" 87 ","page_number":88},
  {"content":"\r\n\r\nانجام كارى مجبور مىكنند ، مثلًا در ماه رمضان عمداً او را به دريا افكنده و موجب ارتماس او مىگردند .\r\nچنين عملى گاهى مقدمهء منحصرهء واجب اهمى واقع مىشود - مثل غصب براى انقاذ غريق - كه در اين صورت فقط واجب است « 1 » و گاهى مقدمهء واجب ديگر نيست ولى ملاكِ وجوب ( مصلحت ملزمه ) در خود اين عمل وجود دارد ؛ مثل ارتماس به قصد غسل جنابت كه واجب است . در اين فرض ، آن عمل حرامى كه مضطرٌّ اليه است ، نه داراى نهى و حرمتِ فعلى است و نه داراى ملاك نهى ، يعنى مبغوضيت و مفسده است و نه داراى حكم نهى ، يعنى عقوبت است و نه مبطلِ عبادت ( روزه ) است .\r\nغسل جنابت او هم صحيح است ، چرا كه با عروض اضطرار لا بسوء الاختيار ، نهى و حرمت و عقوبت و مبغوضيت مرتفع مىشود . « 2 » پس ملاك نهى نيست ، از طرفى ملاك وجوب هست ؛ پس وجهى براى حرمت و عدم وجوب نيست .\r\nو گاهى اضطرار مكلف به ارتكاب حرام ، بسوء الاختيار است ، يعنى با دست خودش خود را مضطرّ كرده و ديگرى او را مجبور ننموده است . مثلًا در خود نوعى بيمارى ايجاد كرده كه موجب اضطرار به شرب خمر گشته است . يا با پاى خود به ميان جمعى رفته است كه يقين داشت آنان دست و پاى او را بسته و به دريا خواهند افكند . يا به‌دست خودش وارد ارض غصبى شده و هم‌اكنون مضطرّ به خروج از آن مكان است .\r\nدر اين فرض هم نهى و حرمت فعلى مىرود ، زيرا فعلًا وى مضطرّ به شرب خمر يا ارتماس يا خروج است و حديث رفع ، اطلاق دارد و مطلق اضطرار را موجب رفع تكليف مىداند . ولى ملاك نهى ( مبغوضيّت ) باقى مىماند زيرا وى مقصّر است و خودش باعث اين معضل گرديده است و هر عاقلى چنين آدمى را مذمّت مىكند . با وجود مبغوضيّت فعلى ، استحقاق عقاب هم هست . آنگاه ملاك وجوب اگر هم باشد زنده نمىشود و به فعليّت نمىرسد و چنين ارتماسى ولو به قصد غُسل باشد باطل است و تأثيرى ندارد ، بلكه مبطل روزه نيز هست .\r\nتا اينجا مشكلى نبود ولى مطلب مهمّ كه اين تنبيه به‌خاطر آن منعقد گرديده ، مسألهء توسط در ارض غصبى است . يعنى همين عمل حرامى كه بسوء الاختيار به آن مضطر شده است گاهى اصلًا مقدمهء واجبى نيست ؛ در اين فرض فقط حرام و مبغوض و موجب عقوبت است . و گاهى مقدمهء واجب هست ولى مقدمهء منحصره نيست ؛ مثل تصرّف در ارض براى انقاذ غريق در فرضى كه راه ديگرى هم وجود داشته باشد . و گاهى مقدمهء منحصره هست ، ولى ذىالمقدمه واجب اهمى نيست تا به‌خاطر رسيدن به آن ، مقدمه را انجام دهيم .\r\n\r\n\r\n","description":"","footnote":"\r\n( 1 ) . در باب مقدمهء واجب بررسى شد .\r\n( 2 ) . به حكم حديث رفع : رُفع ما اضطرّوا اليه .\r\n","page_name":" 88 ","page_number":89},
  {"content":"\r\n\r\nگاهى هم مقدمهء منحصرهء واجب اهمى واقع شده است كه فعلًا اين قسم مورد بحث است . مثال معروف اين فرض ؛ اين است كه : ورود در ارض غصبى حرام است ، بقاء نيز حرام است ، حال كسى علىرغم اين حرمت ، وارد ارض غصبى شده و الآن مجبور به خروج از دار غصبى است و راه ديگرى هم ندارد ، « 1 » ضمناً هرچه بيشتر بماند ناگزير مرتكب غصب بيشتر مىشود و بناچار بايد هرچه زودتر از آنجا خارج شود . حال سؤال اين است كه : اين خروج از دار غصبى كه ذاتاً غصب و حرام است و فعلًا در سايهء سوء اختيار مكلف ، مقدمهء منحصرهء واجب مهم‌ترى به‌نام ترك حرام و نجات از حرام و تخلّص از غصب ، قرار گرفته است چه حكمى دارد ؟ آيا تنها منهىٌّ عنه است يا تنها مأمورٌ به است ؟ يا هم مأمورٌ به و هم منهىٌّ عنه است ؟ يا نه مأمورٌ به است و نه منهىٌّ عنه ؟\r\nدر مسأله پنج قول مطرح است :\r\n1 . مرحوم شيخ انصارى به مرحوم كلباسى صاحب اشارات نسبت داده كه ايشان فرموده است :\r\nچنين خروجى فقط حرام و منهىٌّ عنه است ، و طبعاً داراى عقوبت است و واجب يا مأمورٌ به به امر غيرى نيست « 2 » . « 3 » 2 . مرحوم صاحب فصول فرموده است : چنين عملى بالفعل منهىّ و حرام نيست - زيرا اضطرار رافع تكليف است ، مطلقاً چه بسوءالاختيار و چه لا بسوء الاختيار - ولى حكم حرمت و معصيت و ملاك نهى در آن وجود دارد ( مبغوضيّت و مستوجب عقاب بودن ) و فعلًا واجب به وجوب غيرى است . « 4 » 3 . شيخ اعظم فرموده است : چنين عملى فقط مأمورٌ به و واجبِ مقدّمى و غيرى است ، و گرنه حرام به حرمت فعلى نيست ، حكم حرمت و معصيت هم بر آن مترتب نمىشود ، يعنى موجب استحقاق عقوبت هم نيست . « 5 » اين سه نظريه بر مسلك امتناعىها بود . رأى چهارم كه ذيلًا مىآيد بر مسلك اجتماعىهاست :\r\n4 . آقاى ابوهاشم جبّائى گفته است : چنين عملى ، هم واجب و مأمورٌ به است و هم حرام و منهىٌّ عنه ؛ و ما طرفدار جواز اجتماع امر و نهى هستيم و مانعى ندارد كه عمل واحدى به‌نام خروج يا حركات خروجيّه ، هم بالفعل واجب باشد به عنوان مقدميّت و هم حرام باشد به عنوان غصبيّت . جناب\r\n\r\n\r\n","description":"","footnote":"\r\n( 1 ) . مثل اين‌كه صاحب زمين را پيدا كرده و جلب رضايت كند ، يا زمين را از صاحبش خريدارى كند و از غصب بدر آيد ، و يا به‌كمك چرخ‌بال از زمين غصبى پرواز كند و يا به كمك ولىّ خدا در يك لحظه از ارض غصبى خارج شود و . . . .\r\n( 2 ) . مطارح‌الانظار ، ص 153 .\r\n( 3 ) . شايد به عقيدهء ايشان هر اضطرارى رافع حرمت نيست ، بلكه خصوص اضطرار لا بسوء الاختيار حرمت را مرتفع مىكند ، و حديث رفع به اين فرض منصرف است .\r\n( 4 ) . الفصول‌الغرويّه ، ص 138 .\r\n( 5 ) . مطارح‌الانظار ، ص 153 .\r\n","page_name":" 89 ","page_number":90},
  {"content":"\r\n\r\nميرزاى قمى نيز همين رأى را برگزيده و به اكثر متأخرين هم آن را نسبت داده و مدعى شده است كه ظاهر فتاواى فقهاء نيز همين است . « 1 » 5 . نظريهء آخوند : مرحوم آخوند مىفرمايد : حق اين است كه خروج از دار غصبى كه مقدمهء منحصرهء واجب اهمى گرديده است ، منهى به نهى فعلى نيست - آرى منهى به نهى سابق بر اضطرار است - ولى داراى ملاك نهى ، يعنى مبغوضيت و عقوبت است و نفس همين خروجى كه لا بدّ منه است و بايد هرچه زودتر خارج شود و نماند تا غصب بيشتر را مرتكب نشود ، معصيت مولى و موجب استحقاق عقوبت است . از طرفى هم اين خروج ، از باب مقدمهء واجب ، واجب و مأمورٌ به نيست .\r\nهمان‌گونه كه اگر مقدمهء واجب نبود ، وجوبى نداشت و نيز همان‌گونه كه اگر مقدمهء واجب بود ولى منحصره نبود بلكه غير منحصره بود كه باز هم از باب مقدمه واجب نبود . الآن هم كه مقدمهء منحصرهء واجب است باز هم مأمورٌ به ، به امر غيرى نيست . پس مرحوم آخوند سه مدعا دارد :\r\n1 . نهى لا تغصب كه قبل از ورود در ارض غصبى ، فعلى بود و بر حرمت غصب مطلقاً « 2 » دلالت مىكرد ، الآن در سايهء اضطرار به خروج ، نسبت به خروج ، از فعليّت افتاده است .\r\n2 . ولى خروج مزبور معصيت مولى و موجب استحقاق عقوبت است و با اين‌كه بايد خارج شود مؤاخذه هم دارد .\r\n3 . خروج از باب مقدمهء واجب ، واجب نيست و امر غيرى ندارد .\r\nدليل مدّعاى اوّل : « 3 » نهى لا تغصب در سايهء اضطرار ، ساقط شد . يكى از عوامل سقوط نهى و حرمت از فعليّت ، اضطرار به ارتكاب حرام است كه حد و مرز تكليف است و با حدوثِ آن ، تكليف مرتفع مىشود .\r\nدليل مدّعاى دوم : « 4 » درست است كه فعلًا ( پس از ورود در ملك غير ) مضطر به خروج و گام‌هاى غصبى است ولى اين اضطرار از سوء اختيار خود او سرچشمه مىگيرد ، زيرا وى قادر بود غصب و حرام را از اساس ترك كند و كارى كند كه اصلًا ورود و خروج و بقاى غصبى محقّق نشود ولى اين كار را نكرد و بسوءالاختيار وارد ارض غصبى شد ؛ لذا چنين شخصى عقلًا « 5 » معذور نيست و عقلاء عالم او را مقصر مىدانند و او مستحق عقوبت است . خلاصه اين‌كه چون اضطرارش بسوءالاختيار است از مبغوضيّت عمل نمىكاهد و استحقاق كيفر را برنمىدارد .\r\nدليل مدّعاى سوم : « 6 » درست است كه الآن اين خروج ، مقدمهء منحصرهء واجب اهم ( تخلّص از غصب ) گرديده است ولى چون بسوء اختيار بوده اين مقدمهء منحصره بودن دردى را دوا نمىكند و\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 153 .\r\n( 2 ) . ورود ، بقاء و خروج .\r\n( 3 ) . الساقط . . . .\r\n( 4 ) . ضرورة أنّه . . . .\r\n( 5 ) . حاكم در باب اطاعت و عصيان ، عقل مستقل است .\r\n( 6 ) . و لا يكاد يجدى . . . .\r\n","page_name":" 90 ","page_number":91},
  {"content":"\r\n\r\nباعث امر فعلى به آن نمىشود ؛ زيرا با توجّه به مدّعاى دوم ، اين عمل ، بالفعل مبغوض است و چگونه ممكن است بالفعل ، مطلوب به امر غيرى و طلب تبعى باشد ؟ ! جمع ميان حبّ و بغض فعلى در يك عمل ، ولو داراى صد عنوان باشد عقلًا محال است .\r\nإن قلت كيف لا يجديه و مقدمة الواجب واجبة .\r\nقلت إنما يجب المقدمة لو لم تكن محرمة و لذا لا يترشح الوجوب من الواجب إلا على ما هو المباح من المقدمات دون المحرمة مع اشتراكهما فى المقدمية .\r\nو إطلاق الوجوب بحيث ربما يترشح منه الوجوب عليها مع انحصار المقدمة بها إنما هو فيما إذا كان الواجب أهم من ترك المقدمة المحرمة و المفروض هاهنا و إن كان ذلك إلا أنه كان بسوء الاختيار و معه لا يتغير عما هو عليه من الحرمة و المبغوضية و إلا لكانت الحرمة معلقة على إرادة المكلف و اختياره لغيره و عدم حرمته مع اختياره له و هو كما ترى مع أنه خلاف الفرض و أن الاضطرار يكون بسوء الاختيار .\r\n\r\n[ 2 . مختار الشيخ الأنصارىّ و الإيراد عليه 
  ]\r\n( إن قلت إن التصرف فى أرض الغير بدون إذنه بالدخول و البقاء حرام بلا إشكال و لا كلام و أما التصرف بالخروج الذى يترتب عليه رفع الظلم و يتوقف عليه التخلص عن التصرف الحرام فهو ليس به حرام فى حال من الحالات بل حاله حال مثل شرب الخمر المتوقف عليه النجاة من الهلاك فى الاتصاف بالوجوب فى جميع الأوقات .\r\nو منه ظهر المنع عن كون جميع أنحاء التصرف فى أرض الغير مثلا حراما قبل الدخول و أنه يتمكّن من ترك الجميع حتى الخروج و ذلك لأنه لو لم يدخل لما كان متمكّنا من الخروج و تركه و ترك الخروج به ترك الدخول رأسا ليس فى الحقيقة إلا ترك الدخول فمن لم يشرب الخمر لعدم وقوعه فى المهلكة التى يعالجها به مثلا لم يصدق عليه إلا أنه لم يقع فى المهلكة لا أنه ما شرب الخمر فيها إلا على نحو السالبة المنتفية بانتفاء الموضوع كما لا يخفى .\r\nو بالجملة لا يكون الخروج بملاحظة كونه مصداقا للتخلص عن الحرام أو سببا له إلا مطلوبا و يستحيل أن يتصف به غير المحبوبية و يحكم عليه به غير المطلوبية .\r\nاشكال : مرحوم آخوند در ادامه سه اشكال و جواب را به صورت « ان قلتَ ، قلتُ » مطرح مىكند كه در واقع هر كدام از ان قلت‌ها به يكى از ادلهء شيخ انصارى اشاره دارد و با قلتُ از آن جواب مىدهد .\r\nشيخ اعظم مدعى شد كه خروج از دار غصبى فقط واجب و مأمورٌ به است و لا غير ، و براى اين مدعا دلايلى دارد :\r\nدليل اوّل شيخ : خروج از دار غصبى مقدمهء منحصرهء واجب اهم است : صغرى ؛ و مقدمهء واجب واجب است : كبرى ؛ پس خروج مزبور واجب است : نتيجه . آنگاه چگونه مىفرماييد مقدمهء منحصره\r\n\r\n","description":"","footnote":"","page_name":" 91 ","page_number":92},
  {"content":"\r\n\r\nبودن ، مفيد نيست و موجب اتّصاف خروج به وجوب غيرى نمىشود ؟ ! خير فعلًا تنها مطلوب غيرى است و داراى حرمت و مبغوضيّت فعليّه نيست ولو داراى مفسدهء ذاتيّه است . « 1 » جواب : در جواب از اين دليل مىگوييم : [ اوّلًا اصل ملازمه ميان وجوب شرعى مقدمه و ذىالمقدمه قابل مناقشه است و كثيرى از محقّق‌ان متأخّر منكر ملازمه هستند و مىگويند : اصلًا مقدمهء واجب داراى وجوب شرعى نيست . ثانياً بر مسلك شيخ اعظم ، هر مقدمه‌اى واجب نيست بلكه خصوص مقدماتى كه به قصد توصّل به ذىالمقدمه آورده شود وجوب دارد . پس اگر خروج از دار غصبى به قصد تخلّص از حرام باشد واجب است ولى اگر به قصدهاى ديگر باشد واجب نيست . اين دو جواب در متن كفايه نيامده است 
  ] .\r\n[ ثالثاً 
  ] هر مقدمه‌اى متّصف به وجوب نيست ، بلكه مقدمه‌اى واجب مىشود كه ذاتاً مباح بوده و فعلًا مقدمهء واجبى واقع شده باشد . مثل نصب سلّم ، قطع مسافت از ارض مباح و . . . و بر فرض كه مقدمه‌اى ذاتاً حرام باشد هم ، در صورتى كه غير منحصره باشد و راه ديگرى براى رسيدن به واجب ، وجود داشته باشد ، باز هم متّصف به وجوب نمىشود و بايد مقدمه ، منحصره باشد و باز در فرض انحصار هم بايد حرمت ذاتىِ مقدمه را با وجوب نفسى ذىالمقدمه بسنجيم و اگر ذىالمقدمه ، واجب اهم بود مقدمه واجب مىشود و اگر مساوى بودند يا حرمت مقدمه اهم بود ، نوبت به وجوب مقدّمىِ آن نمىرسد .\r\nدر مانحن‌فيه همهء اينها هست ، يعنى خروج ذاتاً حرام است و فعلًا مقدمهء منحصرهء واجب قرار گرفته است . واجب هم يك واجب اهمّ است ، « 2 » ولى باز هم كافى نيست و بايد علاوه بر اينها انحصار هم به سوءاختيار نباشد تا اين مقدمهء منحصره ، واجب گردد ؛ ولى متأسفانه اين انحصار به سوء اختيار مكلّف است و چون چنين است آن حرمت و مبغوضيّت و مفسدهء ذاتىِ خروج تغيير نمىكند و به حال خود باقى است و خروج كماكان مبغوض مولاست و چگونه ممكن است كه همزمان ، مطلوب باشد و داراى امر مقدمى هم باشد ؟ ! پس امر غيرى نمىآيد .\r\nوالّا لكان الحرمة معلّقة . . . : آخوند در اينجا دو دليل مىآورد مبنى بر اين‌كه چون انحصار به سوء اختيار است مبغوضيّت و حرمت مىماند :\r\n1 . اگر انحصار مزبور ، حرمت را بردارد لازمه‌اش اين است كه حكم خدا تابع اراده و اختيار مكلّف باشد ، يعنى اگر مكلّف ، غير حرام را اختيار كرد و وارد ارض غصبى نشد خروج ، حرام باشد .\r\nولى اگر حرام را اختيار كرد و وارد شد ديگر خروج حرام نباشد . اين باطل است زيرا احدى به اين امر ملتزم نيست كه ارادهء مكلّف ، از شروط تكليف باشد و وجود و عدم حرمت ، تابع ارادهء حرام و غير حرام باشد .\r\n\r\n\r\n","description":"","footnote":"\r\n( 1 ) . مطارح‌الانظار ، ص 153 و 154 .\r\n( 2 ) . زيرا خروج باعث مىشود كه انسان مثلًا نيم ساعت مرتكب غصب شود ولى بقاء در ارض غصبى موجب مىشود كه‌ساعت‌ها بلكه روزها و سال‌ها و تا دامنهء قيامت مرتكب حرام شود .\r\n","page_name":" 92 ","page_number":93},
  {"content":"\r\n\r\n2 . اين مطلب ، خلاف فرض است زيرا فرض بحث ما در اضطرار بسوء اختيار است و اگر حرمت خروج ، بر ارادهء مكلّف وابسته شد اين ارادهء حرام نبايد بيايد ، زيرا او از اراده‌اش سوءاستفاده نكرده است .\r\nدليل دوم شيخ ( إن قلت ) : تصرّف در زمين ديگران بدون اذن و رضاى مالك ( غصب ) انحاء مختلفى دارد ، از قبيل : ورود به ملك غير بدون رضايت مالك ، بقاء در ملك غير بدون اجازهء مالك - خواه يك جا بنشيند و مشغول استراحت و غيره باشد ، خواه سرگرم گردش و تفريح در گوشه و كنار زمين باشد - و خروج از ملك غير بدون اذن مالك - كه خود اين گام‌هاى خروجى هم غصب است - .\r\nحال همهء اين تصرّف‌ها يكسان نيستند بلكه ورود به ملك غصبى ، قطعاً حرام است ، بقاء در ارض غصبى نيز قطعاً حرام است و كسى در اينها شبهه و اشكالى نكرده است ، ولى مسألهء خروج از دار غصبى كه فعلًا مقدمهء منحصرهء ترك حرام گرديده و موجب رفع ظلم و عدوان است و تخلّص از حرام وابسته به آن است ، در هيچ حالى از حالات حرام نبوده است . نظير شرب خمرى كه آدمى را از هلاك شدن نجات بخشد كه شرب خمر با اين خصوصيّت هيچ‌گاه حرام نبوده و نيست و نخواهد بود ؛ بلكه هميشه واجب است . خروجى نيز هميشه واجب و مطلوب است و هيچ‌گاه حرام نبوده و نيست ؛ نه قبل از ورود در ارض غصبى - به بيانى كه در ادامه خواهد آمد - و نه پس از ورود در ملك غير ، زيرا الآن مضطرّ به غصب است و اضطرار ، رافع تكليف است و آدم مضطر عقلًا تكليف ندارد چون چاره‌اى ندارد و متمكّن نيست . پس حساب تصرّف خروجى ، از حساب تصرّفات ديگر ( ورود و بقاء ) جداست . « 1 » تا اينجا بيان شيخ اعظم در تقريرات بود . از اين پس ، مرحوم آخوند در تأييد و تقويت استدلالِ مذكور ، مطالبى را مىافزايد و نهايت كوشش را در اين راستا به عمل مىآورد : حال كه حساب تصرّف خروجى از بقىه جدا شد مىگوييم : اين‌كه مشهور شده قبل از ورود به ارض غصبى ، مكلّف از ترك همهء انواع تصرف‌ها ( ورود ، بقاء ، خروج ) متمكّن است و در نتيجه ترك همهء آنها بر او واجب و فعل هركدام از آنها بر وى حرام است و نهى لا تغصب بطور مساوى همهء آنها را شامل است ، سخن درستى نيست و ما قبول نداريم كه مكلّف حتى از خروج هم متمكّن باشد ؛ بلكه خروج حسابش جداست و در هيچ حالى مقدور نيست . نه پيش از ورود و نه پس از آن ، و پيش از ورود هم نه فعلش مقدور است و نه تركش . اما اين‌كه پس از دخول ، خروجْ مقدور نيست براى اين است كه فعلًا خروج ، مقدمهء منحصرهء ترك حرام گرديده و مضطرّ اليه است و چاره‌اى جز انجام آن نيست . و اما اين‌كه قبل از ورود ، فعلِ خروج مقدور نيست براى اين است كه : كسى كه هنوز وارد زمين غصبى نشده است ، خروج از آن در حق وى معقول نيست ، خروجْ فرع بر دخول است و تا دخولى نباشد خروجى هم نيست . و اما اين‌كه\r\n\r\n\r\n","description":"","footnote":"\r\n( 1 ) . مطارح‌الانظار ، ص 155 و 156 .\r\n","page_name":" 93 ","page_number":94},
  {"content":"\r\n\r\nترك خروج مقدور نيست ، براى اين است كه : كسى كه اصلًا وارد ملك غصبى نشده است در حق او نمىگويند فلانٌ تَرَكَ الخروج اوْ لم يخرج بالاختيار ؛ بلكه مىگويند : فلانٌ ترك الورود اوْ لَمْ يدخُل بالإرادة ، نه اين‌كه لم يخرج . آرى به نحو سالبهء به انتفاء موضوع مىتوان گفت فلانى خارج نشد براى اين‌كه اصلًا ورودى نداشت تا خروجى داشته باشد . خروج فرع بر ورود است و ورود ، موضوع براى خروج است .\r\nتا موضوع و اصل نباشد ، محمول و فرعى هم نيست . پس تنها به شكل سالبهء كذايى مىتوان گفت : فلانٌ لم يخرج ، يا ليس بخارج . ولى اين فايده‌اى ندارد ، زيرا سالبهء كذايى دليل بر امكان و مقدوريّت نيست و با امتناع هم مىسازد .\r\nمثال : گاهى مىگوييم : زيد قائم نيست يعنى اصلًا زيدى نيست تا ايستاده باشد ؛ در اينجا امكان وجود زيد هست . يك وقت هم مىگوييم : پسر خدا عالم نيست ، يعنى اصلًا پسرى ندارد تا عالم باشد يا عالم نباشد و اصلًا چنين چيزى امكان ندارد و به حكم برهان ، خداوند لم يلد و لو يولد است . كما اين‌كه در مثال شرب خمر هم كه گاهى شخصى خود را در مهلكه انداخته است و شرب خمر نمىكند صحيح است بگوييم : فلانى در فلان مهلكه شرب خمر نكرد . ولى گاهى اصلًا مهلكه‌اى نيست و خود را گرفتار نكرده است . در اينجا صحيح اين است كه بگوييم : فلانى اصلًا در مهلكه واقع نشد تا نوبت به شرب خمر برسد ، نه اين‌كه بگوييم فلانى در فلان مهلكه شرب خمر نكرد ؛ مگر به نحو سالبهء به انتفاء موضوع ، به آن منظور كه اصلًا مهلكه‌اى نيست تا شرب خمر در مهلكه محقّق شود .\r\nو بالجمله : در باب خروج از دار غصبى و تصرّفات خروجى ، دو مسلك وجود دارد :\r\n1 . ميرزاى قمى معتقد است خروج كذايى ، مصداق تخلّص از غصب و حرام است و عنوان تخلّص بر آن منطبق است و به عين وجودِ خروج موجود است و اصلًا تخلّص يعنى همين خروج كه عينيّت است ، نه دوئيّت .\r\n2 . مرحوم آخوند معتقد است خروج از ارض غصبى مقدمهء تخلص از حرام است و تخلّص حقيقى وقتى است كه غصب تمام شود و آدمى در خارج غصب قرار بگيرد و اين معنا با گام‌هاى خروجى حاصل مىشود و اين حركات سبب آن تخلّص يا كَون در خارج است . « 1 » حال هركدام كه باشد نتيجه‌اش اين است كه خروج فعلًا مطلوب و محبوب مولاست ؛ منتها بر مسلك اول ، واجب نفسى است چون مصداق تخلّص است و تخلّص واجب نفسى است و حكم از عنوان به معنون سرايت مىكند . بر مسلك دوم واجب غيرى و مقدمى است چون خروج ، سبب تخلّص است ، نه عين آن . و محال است كه در همين آن ، متّصف به مبغوضيّت شود و كسى بگويد : خروجِ مطلوب ، مطلوب نيست ؛ چون تناقض است .\r\nنتيجه : پس خروج از دار غصبى فقط واجب و مأمورٌ به است و لا غير ؛ نه حرام و منهىّ است و نه عقاب و مؤاخذه دارد .\r\n\r\n\r\n","description":"","footnote":"\r\n( 1 ) . بعداً دربارهء اين دو مبنا بحث خواهد شد .\r\n","page_name":" 94 ","page_number":95},
  {"content":"\r\n\r\nقلت هذا غاية ما يمكن أن يقال فى تقريب الاستدلال على كون ما انحصر به التخلص مأمورا به و هو موافق لما أفاده شيخنا العلامة أعلى الله مقامه على ما فى تقريرات بعض الأجلة ) لكنه لا يخفى أن ما به التخلص عن فعل الحرام أو ترك الواجب إنما يكون حسنا عقلا و مطلوبا شرعا بالفعل و إن كان قبيحا ذاتا إذا لم يتمكّن المكلف من التخلص بدونه و لم يقع بسوء اختياره إما فى الاقتحام فى ترك الواجب أو فعل الحرام و إما فى الإقدام على ما هو قبيح و حرام لو لا : [ أن 
  ]\r\nبه التخلص بلا كلام كما هو المفروض فى المقام ضرورة تمكّنه منه قبل اقتحامه فيه بسوء اختياره .\r\nو بالجملة كان قبل ذلك متمكّنا من التصرف خروجا كما يتمكّن منه دخولا غاية الأمر يتمكّن منه بلا واسطة و منه بالواسطة و مجرد عدم التمكّن منه إلا بواسطة لا يخرجه عن كونه مقدورا كما هو الحال فى البقاء فكما يكون تركه مطلوبا فى جميع الأوقات فكذلك الخروج مع أنه مثله فى\r\nالفرعية على الدخول فكما لا تكون الفرعية مانعة عن مطلوبيته قبله و بعده كذلك لم تكن مانعة عن مطلوبيته و إن كان العقل يحكم بلزومه إرشادا إلى اختيار أقل المحذورين و أخف القبيحين .\r\nو من هنا ظهر حال شرب الخمر علاجا و تخلصا عن المهلكة و أنه إنما يكون مطلوبا على كلّ حال لو لم يكن الاضطرار إليه بسوء الاختيار و إلا فهو على ما هو عليه من الحرمة و إن كان العقل يلزمه إرشادا إلى ما هو أهم و أولى بالرعاية من تركه لكون الغرض فيه أعظم : [ ف 
  ]\r\nمن ترك الاقتحام فيما يؤدى إلى هلاك النفس أو شرب الخمر لئلا يقع فى أشد المحذورين منهما فيصدق أنه تركهما و لو بتركه ما لو فعله لأدى لا محالة إلى أحدهما كسائر الأفعال التوليدية حيث يكون العمد إليها بالعمد إلى أسبابها و اختيار تركها بعدم العمد إلى الأسباب و هذا يكفى فى استحقاق العقاب على الشرب للعلاج و إن كان لازما عقلا للفرار عما هو أكثر عقوبة .\r\nو لو سلم عدم الصدق إلا بنحو السالبة المنتفية بانتفاء الموضوع فهو غير ضائر بعد تمكّنه من الترك و لو على نحو هذه السالبة و من الفعل بواسطة تمكّنه مما هو من قبيل الموضوع فى هذه السالبة فيوقع نفسه بالاختيار فى المهلكة أو يدخل الدار فيعالج بشرب الخمر و يتخلص بالخروج أو يختار ترك الدخول و الوقوع فيهما لئلا يحتاج إلى التخلص و العلاج .\r\nجواب : مرحوم آخوند از اين وجه جواب‌هاى متعدّدى مىدهد :\r\nجواب اوّل : شما نيز قبول داريد كه تصرفات خروجى ، عنوان اصلى و ذاتىاش غصب است و غصب عقلًا و شرعاً حرام است ؛ ولى حالا بر اين حرام ذاتى ، يك عنوان عارضى به‌نام مقدمهء واجب بودن عارض شده و بالعرض مقدمهء واجب گرديده است ، ولى چنين نيست كه هر حرامى به مجرد اين‌كه مقدمهء واجبى قرار گرفت حتماً واجب شود ؛ بلكه دو شرط اساسى دارد : 1 . مكلّف راه ديگرى نداشته باشد و متمكّن از اجتناب از حرام بدون اين مقدمه نباشد يعنى مقدمه ، مقدمهء منحصره باشد ؛ 2 . مكلف بسوء اختيار ، خود را مضطرّ به اين حرام نكرده باشد . در مانحن‌فيه هيچ‌كدام از دو شرط\r\n\r\n","description":"","footnote":"","page_name":" 95 ","page_number":96},
  {"content":"\r\n\r\nنيست ؛ زيرا مكلّف راه ديگرى براى فرار از حرام دارد و آن اين‌كه از اول وارد زمين غصبى نشود . و حالا هم كه وارد شده و مضطرّ به خروج شده است اضطرارش به سوءاختيار است و چنان كه قبلًا گفتيم :\r\nچنين اضطرارى اگرچه رافع نهى فعلى مىباشد ، ولى ملاك نهى را كه مبغوضيّت باشد برنمىدارد ؛ در نتيجه اين عمل فعلًا فقط مبغوض است و چگونه ممكن است چنين عملى ، مطلوب و محبوب مولى هم باشد ؟ ! « 1 »\r\n« 2 » جواب دوم : اين‌كه در ضمن ان قلت آمده بود مكلّف متمكّن از خروج نيست و لذا حرام نيست . . . ما قبول نداريم و مىگوييم : پيش از ورود در ارض غصبى مكلّف ، هم متمكّن از ورود و دخول است و هم متمكّن از خروج و بيرون رفتن است و هر دو مقدور او است ، منتها ورود مستقيماً و بدون‌واسطه مقدور او است و خروج غير مستقيم و مع‌الواسطه مقدور او است . يعنى الآن كه در بيرون مكان غصبى ايستاده است به‌خاطر ورود به آن مكان ، قدرت بر خروج هم دارد . قدرت شرط عقلى است و عقل فرقى ميان مقدور بلاواسطه و مقدور مع‌الواسطه نمىگذارد و مىگويد : المقدور مع‌الواسطه مقدورٌ ؛ پس خروج هم مقدور است و نهى لا تغصب به‌طور مساوى همهء انحاء تصرّف در ملك غصبى را شامل است . خروج هم مصداقى از لا تغصب است منتها پس از ورود ، اضطرار به خروج پيدا مىشود و اين اضطرار ، نهى فعلى را برمىدارد ، اما ملاك نهى باقى است و مبغوضيّت هست و نوبت به مطلوبيّت و وجوب غيرى نمىرسد .\r\nجواب سوم : اين جواب يك جواب نقضى است . يعنى به بقاء است : خود شيخ اعظم هم قبول دارد كه لا تغصب به‌طور مساوى ، هم ورود به ملك غصبى را شامل مىشود و هم بقاء را . و تنها تصرّفات خروجى را استثناء كرد . اشكال ما اين است كه هريك از بقاء و خروج مثل هم مىباشند و\r\n\r\n\r\n","description":"","footnote":"\r\n( 1 ) . اين عبارت دو گونه قابل تفسير است :\r\nالف ) ممكن است مراد از « ما » خصوص خروج از دار غصبى باشد و مراد از فعل حرام فعل غصب باشد كه بقاء در دار غصبى است و مراد از ترك واجب هم ، همان است ؛ زيرا واجب يعنى تخلّص از غصب و ترك بقاء و رفع ظلم ، و ترك اينها هم حرام است . منتها يك‌جا تعبير به فعل حرام و جاى ديگر تعبير به ترك واجب كرده است .\r\nب ) ممكن است مراد از « ما » اعمّ از خروج و شرب خمر باشد و مراد از فعل حرام ، غصب باشد كه خروج ، موجب تخلّص از اين حرام است ، و مراد از ترك واجب ترك نجات از هلاكت نفس است كه ترك نجات ، حرام است و خود نجات از مهلكه ، واجب است و شرب خمر موجب اجتناب از اين حرام و رسيدن به واجب يعنى نجات است .\r\n( 2 ) . باز همان دو تفسير در اينجا مىآيد با اين تفاوت كه آنجا اوّل فعل حرام و بعد ترك واجب را ذكر كرد و در اينجا به عكس عمل نمود . و منظور از اقدام بما هو قبيح و حرامٌ هم همين خروج و شرب‌خمر است كه خروج ، از باب غصبيّت ، قبح عقلى و شرب‌خمر ، حرمت شرعى دارد . و منظور از اين عبارت كه با كلمهء إمّا فى الإقتحام . . . و إمّا فى الاقدام . . . آمده اين است كه : مكلّف به سوءاختيارش ، خود را مضطر كرده به احدالامرين : يا در ترك واجب ( ترك نجات از هلاكت ) واقع شود و شرب خمر نكند و هلاك شود و يا اقدام به حرام كند يعنى شرب خمر نمايد تا نجات يابد ، و نيز يا در فعل حرام ( غصبيّت ) واقع شود و ساعات متوالى ، مرتكب غصب شود و يا مرتكب قبيح ( خروج ) شود تا از حرام بيشتر خلاص شود - در ادامه در ضمن جواب سوم ، تكليف دوران ميان دو محذور روشن خواهد شد - پس چنين مقدمه‌اى واجب نخواهد بود و كماكان بر مبغوضيّت خويش باقى است .\r\n","page_name":" 96 ","page_number":97},
  {"content":"\r\n\r\nفرع بر ورود هستند و مع‌الواسطه مقدورند ، و همان‌طور كه خروج ، مستقيماً مقدور نيست - بلكه به‌واسطهء ورود ، مقدور است . بقاء نيز مستقيماً مقدور نيست و به‌واسطهء ورود مقدور است . آنگاه اگر مقدور مع‌الواسطه بودن ، كافى است براى نهى و تحريم ، بايد در هر دو كافى باشد و اگر كافى نيست بايد در هيچ‌كدام كافى نباشد . و از آنجاكه شما بقاء را مطلقاً ( قبل از ورود يا پس از دخول در ملك غير ) حرام مىدانيد ، « 1 » پس بايد خروج را هم مطلقاً حرام بدانيد ، پس چرا خروج را حرام نمىدانيد ولى بقاء را حرام مىدانيد ؟ هر جوابى را كه در بقاء داريد ما هم در خروج مىدهيم .\r\nاز نظر حكم به حرمت و مبغوضيّت و حكم به مطلوبيّت ترك ، ميان بقاء و خروج فرقى نيست ؛ « 2 » به بيانى كه گذشت . و هر دو حرام مىباشند ، هر دو مفسده و عقاب دارند ولى فرقشان در اين است كه بقاء در ارض غصبى ، مفسده‌اش شديدتر و بيشتر است ، زيرا چه‌بسا ساعت‌ها و روزها در آنجا بماند و به همان نسبت كه تصرّف بيشتر مىشود عقاب بيشتر باشد . ولى خروج از ارض غصبى مفسده و كيفرش كمتر است زيرا مثلًا تنها نيم ساعت مرتكب غصب شده تا به زمين مباح رسيده است و اگر كسى وارد ارض غصبى شد و مردّد شد كه حرام كمتر ( خروج ) را مرتكب شود يا حرام بيشتر ( بقاء ) را عقل هر عاقلى او را ارشاد به اقل‌ّالمحذورين مىنمايد و مىگويد : آن را كه محذور و قبحش كمتر است انتخاب كن و افسد را به وسيلهء فاسد دفع كن ، نه اين‌كه فاسد و آنكه قبحش كمتر است ، حَسَن ، مطلوب و مصلحت‌دار شود ؛ خير كماكان مفسده و عقاب دارد و معذلك چاره‌اى جز انجامش نداريم تا به مفسدهء بزرگ‌تر دچار نشويم . در نتيجه هم بقاء و هم خروج هر دو حرام‌اند و موجب عقوبت هستند و وجهى براى سخن شيخ - كه خروج را مأمورٌ به و مطلوب مىدانست و لاغير - وجود ندارد .\r\nنقد تشبيه شيخ : مرحوم شيخ در ضمن وجه دوم ، قضيهء تصرّف خروجى را به شرب خمرى كه نجات‌بخش از هلاكت باشد تشبيه كرد و فرمود : همان‌طور كه شرب‌خمر با اين صفت ( مُنجى از هلاكت بودن ) هميشه واجب است و هيچ‌گاه حرام نيست ، همچنين خروجى هم كه موجب رفع ظلم و تخلّص از حرام باشد هميشه واجب است و در هيچ حال و وقتى حرام نيست .\r\nمرحوم آخوند مىفرمايد : از جواب نقضىِ ما روشن شد كه اين تشبيه نيز ناتمام است زيرا اگر انسان ، ناخواسته و لا بسوءالاختيار مبتلا به مهلكه و بليّه‌اى شود كه شرب‌خمر ، او را از هلاكت نجات مىدهد در اين صورت چون ناخواسته بوده اين شرب خمر ، قبيح و مغبوض نيست و در سايهء چنين اضطرارى نهى و ملاك نهى مىرود و از طرفى شرب خمر فعلًا مقدمهء منحصرهء واجبِ مهم‌تر ( نجات نفس محترمه از هلاكت ) است و فقط واجب و مأمورٌ به است و لاغير . ولى اگر انسان عمداً و بسوءالاختيار القاء نفس در تهلكه و ايقاع نفس در مهلكه نمود و خود را گرفتار كرد و در دوران امر ميان يكى از دو محذور بود ( يا هلاك شدن و يا شراب خوردن ) چنين شرب خمرى ولو مُنجى است و\r\n\r\n\r\n","description":"","footnote":"\r\n( 1 ) . و اين كاشف از اين است كه مقدور مع‌الواسطه را كافى مىدانيد .\r\n( 2 ) . و إن كان العقل يحكم بلزومه . . . .\r\n","page_name":" 97 ","page_number":98},
  {"content":"\r\n\r\nاو را از مرگ حتمى نجات مىدهد ولى از آنجا كه منشأ اين اضطرار سوءالاختيار و خواست خود وى بوده ، مقصّر است و ملاك حرمت كه مبغوضيت و مفسده باشد مرتفع نمىشود ، و الآن هم اين شرب‌خمر ، مبغوض است ؛ همان‌طور كه هلاك نفس ، حرام و مبغوض و ترك آن ( حفظ و نجات نفس محترمه ) واجب و مطلوب است . امّا در عين حال كه شرب خمر مبغوض است چاره‌اى هم جز ارتكاب آن نيست ، زيرا دوران امر ميان دو محذور است : 1 . هلاكت ؛ 2 . شراب خوردن .\r\nمحذور اول مهم‌تر است و كمتر گناهى به پاى هلاكت و خودكشى مىرسد و محذور شرب خمر نسبت به آن بيشتر است . از اين رو عقلِ عاقل ، او را ارشاد مىكند به اين‌كه اقلّ المحذورين را اختيار كند و شرب‌خمر نمايد و در حقيقت دفع افسد به فاسد كند ، و گرنه هرگز در اين فرض ، شرب خمرْ مطلوب و مصلحت‌دار نمىشود بلكه چون بسوءالاختيار بوده سر تا پا مبغوض است و معذلك لا بدٌّ منه هم هست .\r\nدر مثال خودمان كه غصب بود هر يك از ترك بقاء و ترك خروج مقدور بود ولى بواسطهء « ترك ورود » ، نه مستقبماً ؛ كما اين‌كه فعل آنها نيز متفرّع بر فعل ورود بود و به سبب آن مقدور بود .\r\nدر مثال شرب خمر هم هر يك از ترك هلاكت يا نجات از هلاكت و ترك شرب خمر مقدور است ولى به‌واسطهء قدرت بر ايقاع و افكندن نفس در مهلكه . با ترك اين امر آن دو نيز ترك مىشوند و مقدور مع‌الواسطه هستند . اين مثال نظير بقىهء افعال توليدى و تسبيبى است كه انسان تنها قدرت بر سبب دارد و مسبّب خودبه‌خود بدنبال سبب مىآيد و مستقيماً مقدور نيست . مانند : القاء در آتش كه سبب احراق نار مىشود . وضو و غسل كه سبب طهارت باطنى مىگردد و صيغه بيع و نكاح كه سبب علقهء مكليّت و زوجيّت مىگردد .\r\nدر اين مثال‌ها اختيارِ جانبِ فعل ، توليدى است و مسبّب به اين است كه ما قصد به اسباب آنها داشته باشيم و سبب را انجام دهيم ؛ چه اين‌كه اختيار ترك آنها هم به سبب قصد نكردن اسباب آنها حاصل مىشود و مسبّباتِ مع‌الواسطهء مقدور هستند ، نه مسبّبات بلاواسطه . مقدور با واسطه نيز كافى است كه انجام فلان كار توليدى به فلان شخص مستند شود و گفته شود : فلانى باعث احراق فلان كس شد ، فلانى به اختيارش اين عبا را به فلانى تمليك كرد .\r\nو لو سلّم : در ضمن ان قلت سخن از سالبهء به انتفاء موضوع به ميان آمد و مستدلّ گفت : ترك خروج ، مقدور نيست مگر به نحو سالبهء به انتفاء موضوع . يعنى اصلًا وارد نشد تا خارج شود يا خارج نشود جواب‌هايى كه تا به حال داديم بر فرض اين بود كه مسألهء ما از باب سالبه به انتفاء محمول يا موضوع نيست و اصولًا ورود موضوع براى بقاء و خروج نيست تا « ليس بخارج » ، از باب سالبهء كذايى باشد بلكه ورود ، مقدمه و سبب براى بقاء و خروج است و تا ورودى نباشد خروجى هم نيست و سبب\r\n\r\n","description":"","footnote":"","page_name":" 98 ","page_number":99},
  {"content":"\r\n\r\nو مسبّب دو چيزند ؛ در حالى كه موضوع و محمول يا مسلوب ، دو چيز نيستند بلكه عارض در خارج عين معروض است و هرگز ورود ، عين خروج - و بالعكس - نيست . پس مسألهء واسطه و ذىالواسطه است و نتيجه گرفتيم كه خروج هم مع‌الواسطه مقدور است و همين مقدار براى حرمت كافى است .\r\nحال اگر از اين مبنا صرف نظر كنيم و قبول كنيم كه ترك خروج ، در مانحن‌فيه كه اصلًا وارد نشده بود تا خارج شود ، و در مثال شيخ ( ترك شر خمر ) كه اصلًا در مهلكه نيفتاده بود تا شرب خمر كند ، مىگوييم اينها از باب سالبه به انتفاء موضوع هستند و موضوع ترك خروج كه ورود باشد منتفى است و موضوع ترك شرب خمر كه ايقاع نفس در هلاكت باشد منتفى است ، ولى اين سالبهء كذايى بودن به حال ما ضررى ندارد و شرب خمر يا خروج از ارض غصبى را غيرمقدور نمىكند تا از حرمت و مبغوضيّت خارج شوند ، بلكه خروج و شرب خمر ، هم فعلشان مقدور است و هم تركشان . اما مقدور بودن فعل آنها به مقدوريّت فعل موضوع آنهاست يعنى وارد ارض غصبى شود تا بتواند خارج شود ، خويش را در مهلكه بيفكند تا بتواند شرب خمر كند . و اما مقدوريّت ترك آنها نيز به ترك موضوع آنهاست يعنى وارد ارض غصبى نشود تا نيازى به خروج و تخلّص پيدا نكند ، خود را در مهلكه نيندازد تا حاجتى به شرب خمر معالجه‌اى پيدا نكند . و همين مقدار از مقدوريّت كافى است ، پس خروج هم از ابتدا مقدور است و محكوم به حرمت و مبغوضيّت است و با وجود آن چگونه ممكن است مطلوب و مأمورٌ به هم باشد ؟ !\r\nإن قلت كيف يقع مثل الخروج و الشرب ممنوعا عنه شرعا و معاقبا عليه عقلا مع بقاء ما يتوقف عليه على وجوبه لسقوط و [ وضوح 
  ] سقوط الوجوب مع امتناع المقدمة المنحصرة و لو كان بسوء الاختيار و العقل قد استقل بأن\r\nالممنوع شرعا كالممتنع عادة أو عقلا .\r\nقلت أولا إنما كان الممنوع كالممتنع إذا لم يحكم العقل بلزومه إرشادا إلى ما هو أقل المحذورين و قد عرفت لزومه بحكمه فإنه مع لزوم الإتيان بالمقدمة عقلا لا بأس فى بقاء ذى المقدمة على وجوبه فإنه حينئذ ليس من التكليف بالممتنع كما إذا كانت المقدمة ممتنعة .\r\nو ثانيا لو سلم فالساقط إنما هو الخطاب فعلا بالبعث و الإيجاب لا لزوم إتيانه عقلا خروجا عن عهدة ما تنجز عليه سابقا ضرورة أنه لو لم يأت به لوقع فى المحذور الأشد و نقض الغرض الأهم حيث إنه الآن كما كان عليه من الملاك و المحبوبية بلا حدوث قصور أو طرو فتور فيه أصلا و إنما كان سقوط الخطاب لأجل المانع و إلزام العقل به لذلك إرشادا كاف لا حاجة معه إلى بقاء الخطاب بالبعث إليه و الإيجاب له فعلا فتدبر جيدا .\r\n\r\n","description":"","footnote":"","page_name":" 99 ","page_number":100},
  {"content":"\r\n\r\n\r\n[ 3 . مختار صاحب الفصول و ما فيه 
  ]\r\nو قد ظهر مما حققناه فساد القول بكونه مأمورا به مع إجراء حكم المعصية عليه نظرا إلى النهى السابق مع ما فيه من لزوم اتصاف فعل واحد بعنوان واحد بالوجوب و الحرمة و لا يرتفع غائلته ( باختلاف زمان التحريم و الإيجاب قبل الدخول و بعده كما فى الفصول ) مع اتحاد زمان الفعل المتعلق لهما و إنما المفيد اختلاف زمانه و لو مع اتحاد زمانهما و هذا أوضح من أن يخفى كيف و لازمه وقوع الخروج بعد الدخول عصيانا للنهى السابق و إطاعة للأمر اللاحق فعلا و مبغوضا و محبوبا كذلك بعنوان واحد و هذا مما لا يرضى به القائل بالجواز فضلا عن القائل بالامتناع .\r\nكما لا يجدى فى رفع هذه الغائلة كون النهى مطلقا و على كلّ حال و كون الأمر مشروطا بالدخول ضرورة منافاة حرمة شىء كذلك مع وجوبه فى بعض الأحوال .\r\nاشكال : در كلام شيخ اعظم اين مطلب نيامده است امّا مرحوم آخوند به آن اشاره كرده و جواب مىدهد ولى جا دارد اين مطلب را به‌عنوان وجه سوّمى براى مدّعاى شيخ ( مطلوبيّت و واجب بودن خروج از دار غصبى ) به حساب آوريم ، و آن را با ذكر دو نكته شروع مىكنيم :\r\nنكتهء اول : اگر مقدمهء واجبى مقدمه منحصره شد و رسيدن به ذىالمقدمه هيچ راهى نداشت جز همين مقدمه - مثلًا تنها راه كَون علىالسطح ، نصب سلّم بود - و اين مقدمهء منحصره هم استحاله و امتناع عقلى يا عادى پيدا كرد و فعلًا امكان نصب سلّم نبود ، چه اين امتناع ناخواسته باشد و چه به سوء اختيار ملكف باشد - مثلًا نردبان را سوزاند و فعلًا امكان رفتن به پشت‌بام نيست ، سفينه را منفجر كرد و فعلا امكان رفتن به كرهء ماه نيست - در هر حال با امتناع مقدمه ، ذىالمقدمه هم از واجب بودن خارج مىشود ، زيرا بقاء وجوب از باب تكليف به محال و غيرمقدور است و از مولاى حكيم صادر نمىشود .\r\nنكتهء دوم : عقل هر عاقل مستقل است به اين‌كه : « الممنوع شرعاً كالممتنع عقلًا أو عادتاً » ، يعنى اگر چيزى شرعاً تحريم شد و ممنوع اعلام گرديد مثل اين است كه عقلًا يا عادتاً محال و ممتنع باشد و به ممنوع شرعى ، به چشم محال عقلى نگاه مىكنيم و گويا اصلًا قابل انجام نيست .\r\nبا توجّه به اين دو نكته مستشكل مىگويد : شما هم قبول داريد كه ذىالمقدمه ( تخلّص از غصب و ترك غصب و رفع ظلم ) واجب است و قبول هم داريد كه خروج ، مقدمهء منحصرهء آن است . پس چگونه مىگوييد اين مقدمه منحصره شرعاً حرام است و منع شرعى دارد و عقلًا هم مؤاخذه و عقاب دارد ؟ ! اين دو قابل جمع نيستند ، زيرا اگر مقدمهء منحصره ، حرمت شرعى پيدا كرد ، ممنوع شرعى به حكم نكتهء دوم به منزلهء محال عقلى يا عادى است ؛ پس اين مقدمه الآن امتناع دارد و با وجود امتناع مقدمه به حكم نكتهء اول بايد وجوب ذىالمقدمه هم ساقط شود و گرنه تكليف بما لايطاق است . پس جمع بين وجوب ذىالمقدمه با ممنوعيت و حرمت مقدمه نشايد . و از آنجا كه شما ذىالمقدمه را\r\n\r\n","description":"","footnote":"","page_name":" 100 ","page_number":101},
  {"content":"\r\n\r\nكماكان واجب مىدانيد بناچار بايد مقدمهء منحصرهء آن را نيز واجب بدانيد و بگوييد : اين مقدمه فعلًا فقط مأمورٌ به و مطلوب است و لاغير . و هو المطلوب .\r\nجواب : مرحوم آخوند از اشكال مذكور دو جواب مىدهد :\r\nجواب اول : شما در نكتهء دوم گفتيد : ممنوع و حرام شرعى ، مثل ممتنع و محال عقلى يا عادى است . ما مىگوييم اين قاعده كليّت ندارد و همه‌جا ممنوع شرعى مثل ممتنع عقلى نيست . مواردى كه منع شرعى در كار است به دو دسته تقسيم مىشوند :\r\n1 . شارع كارى را تحريم كرده و عقل هم يا حكم به لزوم ترك مىكند و يا ساكت است و نفياً و اثباتاً حكمى ندارد .\r\n2 . مواردى كه ولو شارع به ملاك خودش كه مفسده داشتن است حكم به تحريم مىكند ولى عقل به مناط ديگرى كه دارد حكم به لزوم اتيانِ همان حرام و ممنوع شرعى مىكند . آنگاه نسبت به بخش اول ممنوع شرعى مثل محال عقلى است ، ولى نسبت به بخش دوم چنين نيست .\r\nمانحن‌فيه از همين قسم است زيرا شارع مقدس خروج از دار غصبى را به مناط غصبيّت و مفسده داشتن حرام كرده است ، ولى عقل وقتى محاسبه مىكند كه دوران امر ميان دو محذور و دو قبيح است ( بقاء و غصبيت بيشتر ، يا رفتن و غصب كمتر ) مىگويد : گرچه ارتكاب خروج مفسده دارد ولى از باب دفع افسد به فاسد فعلًا ارتكاب آن لازم است و بايد انجام دهى . آنگاه در چنين مواردى ممنوع شرعى مثل ممتنع عقلى نيست و مستلزم تكليف به محال نيست ، چرا كه با وجود حكم عقل به لزوم و لا بدّيّت انجامِ مقدمهء منحصره ، ايجاب ذىالمقدمه و بقاء وجوب تخلّص از حرام ، تكليف به محال نيست و كاملًا مقدور مكلّف است . آرى اگر مقدمهء منحصره‌اى محال بود و يا لزوم اتيان عقلى نداشت و به منزلهء محال بود و معذلك به ذىالمقدمه امر مىشديم ، از نوع تكليف به محال بود ولى ما نحن فيه اين‌گونه نيست .\r\nجواب دوم : بر فرض كه قاعدهء مزبور ( الممنوع شرعاً كالممتنع عقلًا ) را به‌صورت موجبهء كلّيه بپذيريم و بگوييم همين‌كه شرعاً چيزى حرام شد به منزلهء محال عقلى است و مقدور نيست ، مطلقاً ؛ چه لزوم عقلى باشد ، چه نباشد . ولى نتيجهء اين مطلب ، اين است كه : پس امر و ايجاب و بعث به ذىالمقدمه هم از فعليّت مىافتد و ديگر حفظ نفس از هلاكت در مثال شرب خمر ، يا تخلّص از غصب و ترك غصب در مثال خروج از ارض غصبى ، امر فعلى ندارد ، چون تكليف به محال است ؛ اما ملاك امر ( مصلحت و مطلوبيّت ) كه ساقط نمىشود . تخلّص همان‌طور كه پيش از ابتلاء و اضطرار به خروج ، واجب و مطلوب بود پس از اضطرار هم مطلوب است . در موارد بسيارى امر يا نهى فعلى نيست ولى\r\n\r\n","description":"","footnote":"","page_name":" 101 ","page_number":102},
  {"content":"\r\n\r\nملاك امر يا نهى وجود دارد . « 1 » مانحن‌فيه هم از همين قبيل است كه امر و ايجابِ ذىالمقدمه مانع دارد و ساقط شده است ولى ملاك امر هست و ترك غصب يا نجات از هلاكت كماكان مطلوب مولاست ؛ چه قبل از اضطرار و چه پس از آن . و عقل ما را ملزم مىسازد كه ذىالمقدمه را امتثال كنيم و با انجام مقدمه به ذىالمقدمه برسيم . وجود ملاك كافى است و نيازى به امر و ايجاب فعلى نيست . در نتيجه مرحوم آخوند از « ايجابِ فعلىِ ذىالمقدمه » رفع يد كرد ، و گرنه وجوب فعلىِ مقدمه را نپذيرفت .\r\nنظريهء صاحب فصول : از مجموع پنج نظريه‌اى كه دربارهء خروج از ارض غصبى مطرح شد تا به حال دو نظريه بررسى شد :\r\n1 . قول مرحوم آخوند كه از سه ادعا تشكيل شده بود و مطلب عمده‌اش اين بود كه خروج به عنوان مقدمه واجب نيست .\r\n2 . قول شيخ اعظم كه اصرار داشت بر اين‌كه خروج فقط واجب و مأمورٌ به است و نه چيز ديگر ، كه ردّ شد .\r\nاكنون سوم مورد بررسى قرار مىگيرد :\r\n3 . قول صاحب فصول : ايشان از طرفى مثل مرحوم آخوند مدعى است كه خروج ، منهىّ به نهى سابق است كه در سايه اضطرار ساقط شده است ، و احكام معصيت بر آن جارى است و موجب عقوبت است . ولى از طرفى مثل مرحوم شيخ مدعى است كه خروج ، از باب مقدمه ، مأمورٌ به و واجب هم هست . « 2 » مرحوم آخوند دو جواب به صاحب فصول داده است :\r\nالف ) همان جوابى كه به شيخ داد : هر مقدمه‌اى واجب نيست ، بلكه شرايطى دارد ، يعنى مقدمهء مباح باشد يا اگر حرام است منحصره باشد و مقدمهء واجب ، اهم باشد و انحصار هم به سوءالاختيار نباشد .\r\nب ) جواب اساسى از صاحب فصول اين است كه : لازمهء سخن شما - كه خروج را ، هم منهىّ عنه و هم مأمورٌ به دانستيد - اين است كه : شىء واحد ( خروج ) به عنوان واحد ( عنوان خروجى ) ، هم داراى تحريم باشد و هم ايجاب . يعنى اجتماع ايجاب و تحريم در شىء واحد به‌عنوان واحد پيش آيد\r\n\r\n\r\n","description":"","footnote":"\r\n( 1 ) . مثلًا همين خروجى كه مضطرٌّ اليه گرديده است آن هم بسوءالاختيار ، در سايه اضطرار ، نهى فعلى ندارد ولى ملاك نهى را كه مبغوضيت و مفسده و عقاب داشتن باشد دارد . يا مثلًا فرزند مولى در حال غرق شدن است و غلام مولى ناظر است و فعلًا مولى در سفر است و از امر فعلى كردن مانع دارد ولى ملاك امر كه هست و عبد مىداند نجات دادن فرزند ، مطلوب مولاست و نبايد صبر كند تا مولى بيايد .\r\n( 2 ) . الفصول‌الغرويه ، ص 138 .\r\n","page_name":" 102 ","page_number":103},
  {"content":"\r\n\r\nكه چنين چيزى به اتّفاق كلمه از محالات است . هم امتناعىها و هم اجتماعىها اين را محال مىدانند . « 1 » و لا يرتفع : صاحب فصول به محذور مزبور توجّه داشته و لذا در كتابش كوشش كرده تا به يكى از دو صورت غائله و محذور را رفع كند ؛ ولى هر دو راه حلّ ايشان مورد مناقشهء آخوند است :\r\nراه اوّل : صاحب فصول فرموده است زمان ايجاب و تحريم ، دو زمان است يعنى همين عمل واحد به نام خروج ، پيش از آنكه مكلّف وارد ارض غصبى شود و مضطر به خروج گردد ، متعلّق نهى و تحريم بود و الآن پس از اضطرار واجب شده است و مانعى ندارد كه عمل واحد در زمانى متعلّق ايجاب و در زمان ديگر متعلّق نهى شود ، و اين ، اجتماع ايجاب و تحريم در شىء واحد نمىشود . « 2 » مرحوم آخوند مىفرمايد : مسألهء اختلاف يا اتّحاد زمان ايجاب و تحريم با زمان فعل چهار صورت دارد :\r\n1 . همزمان ، ايجاب و تحريم دو تا باشد و همزمان ، ايجاد آنها از سوى مكلّف دو زمان باشد ؛ مثلًا روز سه‌شنبه بفرمايد : اكرم زيداً يوم الخميس و روز چهارشنبه بفرمايد : لا تكرم زيداً يوم الجمعه ، اين قسم قطعاً جايز است .\r\n2 . زمان ايجاب و تحريم واحد است ولى زمان فعل متعدّد است و دو وجود مطرح است ؛ مثلًا روز چهارشنبه در فلان لحظه بگويد : اكرم زيداً يوم الخميس و بلافاصله بگويد : و لا تكرمه يوم الجمعه . باز هم هيچ محذورى نيست و محالى پيش نمىآيد ؛ چون دو وجود مطرح است كه يكى امر و ديگرى نهى دارد .\r\n3 . زمان ايجاب و تحريم ، واحدْ و زمان وجود متعلّق هم واحد باشد ، يعنى هم‌اكنون بفرمايد : اكرم زيداً يوم الجمعة و لا تكرمه يوم الجمعة . اين قسم مطلقاً محال است ، زيرا وجود واحد شخصِ خارجى به‌نام خروج از دار غصبى كه يك عمل خاصّ است ، معقول نيست كه در آنِ واحد ، هم مطلوب باشد و هم مبغوض .\r\n\r\n\r\n","description":"","footnote":"\r\n( 1 ) . اگر شما بفرماييد : در اينجا دو عنوان وجود دارد ، نه يك عنوان و آن دو عبارت‌اند از : 1 . خروج به عنوان غصبى حرام است ؛ 2 . و به‌عنوان مقدّمى واجب است و شىء واحد به دو عنوان داراى دو حكم شده نه به يك عنوان ، در جواب خواهيم گفت : بحث ما در دو عنوان و حيثيّت تقييدى است مثل صلاتيّت و غصبيّت ، نه حيثيّت تعليلى . و در مثال خروج ، عنوان غصبيّت از عناوين تقييدى است و تمام موضوع براى حرمت خروج همين حيثيّت است . ولى عنوان مقدميّت از عناوين تعليلى است و حكم روى عنوان مقدميّت نرفته است بلكه روى واقعِ مقدمه و مصداق آن ، يعنى خود خروج بار شده است ، آنگاه خروج به‌عنوان واحد ، هم واجب و هم حرام مىگردد كه اين هم نشايد و كسى منكر آن نيست . البتّه اشكال لفظىِ ديگرى به آخوند وارد مىشود كه بنا بر قول فصول اجتماع ايجاب و تحريم در شىء واحد نيست زيرا فصول مىگويد : خروج ، منهىّ به نهى سابق و مأمورٌ به به امر فعلى است ، نه منهىّ به نهى فعلى ؛ پس فعلًا تنها واجب است . آرى ملاك حرمت را دارد ( مبغوضيّت ) . و خوب بود بفرماييد : اجتماع دو ملاك وجوب و حرمت در شىء واحد پيش مىآيد ، نه اجتماع خود وجوب و حرمت فعلى ؛ چه اين‌كه در ادامه به اين تعبير ، تصريح مىكند .\r\n( 2 ) . الفصول‌الغرويه ، ص 138 و 139 .\r\n","page_name":" 103 ","page_number":104},
  {"content":"\r\n\r\n4 . زمان ايجاب و تحريم دو تا باشد ولى زمان فعل يكى باشد ، يعنى امروز بگويد : اكرم زيداً يوم الجمعه و فردا هم بگويد : لا تكرم زيداً يوم الجمعه .\r\nصاحب فصول فرمود : چون زمان ايجاب و تحريم دو زمان است ، پس محذورى ندارد . ولى آخوند در جواب مىفرمايد : صرف تعدّد زمان امر و نهى كافى نيست ؛ بلكه بايد تعدّدِ وجودِ متعلّق هم باشد و على الفرض در ما نحن فيه متعلّق ، وجود واحد است كه خروج از مكان غصبى باشد . و محال است كه هم بالفعل ، معصيتِ نهىِ سابق و قبل از اضطرار باشد ، و هم بالفعل ، اطاعتِ امر لاحِق و پس از اضطرار . يعنى هم فعلًا مبغوض باشد و هم محبوب ، آن هم به‌عنوان واحد ( خروج از مكان غصبى ) .\r\nچنين چيزى را حتّى قائلين به جواز اجتماع هم تجويز نكردند « 1 » تا چه رسد به امتناعىها « 2 » كه به طريق أولى تجويز نمىكنند . پس محذور كماكان باقى است و مرتفع نشد . « 3 » راه دوم : صاحب فصول فرموده است نهى از غصب ، مطلق است ، يعنى مقيّد به حال خاصّى نيست بلكه على كلّ حالٍ است ؛ چه قبل از اضطرار به خروج و چه پس از آن . ولى امر به خروج ، مشروط به دخول است ، يعنى اگر وارد شدى بايد خارج شوى ؛ آنگاه اجتماع اين امر با آن نهى مانعى ندارد ، زيرا تا شرط امر حاصل نشده فعلًا فقط نهى است و پس از تحقق شرط ، فقط امر فعلى است . « 4 » مرحوم آخوند مىفرمايد : اين راه حلّ نيز مناسب نيست ، زيرا اوّلًا اصل اشتراك امر را به دخول قبول نداريم و چنان كه در دليل قول چهارم هم خواهد آمد ، هر دو اطلاق دارند ؛ ثانياً بر فرض مشروط بودن امر ، مىگوييم : در رتبه نهى مطلق ، امر مشروط نيست ، ولى در مرتبه امر مشروط ، نهى مطلق هست ؛ زيرا اطلاق دارد و حالِ پس از اضطرار را هم مىگيرد و الآن هم خروج مبغوض مولاست . پس در اين مرتبه ، اجتماع ايجاب و تحريم و به تعبير بهتر و اجتماع اطاعت و عصيان ، يا مطلوب و مبغوض ، در شىء واحد به‌عنوان واحد مىشود كه آن هم به اتّفاق كلمه باطل است .\r\n\r\n[ 4 . مختار أبىهاشم و المحقّق القمّى و الإيراد عليه 
  ]\r\nو أما القول بكونه مأمورا به و منهيا عنه ففيه مضافا إلى ما عرفت من امتناع الاجتماع فيما إذا كان بعنوانين فضلا عما إذا كان بعنوان واحد كما فى المقام حيث كان الخروج بعنوانه سببا للتخلص و كان به غير إذن المالك و ليس التخلص إلا متنزعا عن ترك الحرام المسبب عن الخروج لا عنوانا له\r\n\r\n\r\n","description":"","footnote":"\r\n( 1 ) . زيرا آنها اجتماع امر و نهى در شىء واحد را اگر به دو عنوان باشد جايز مىدانستند .\r\n( 2 ) . البتّه اينها بر اين فرض است كه خطاب دومى را كه روز بعد صادر شده است ناسخ خطاب قبلى ندانيم و هر دو به قوّت خود باقى باشند ، و گرنه نوبت به اشكال مذكور نمىرسد .\r\n( 3 ) . همچون صاحب فصول .\r\n( 4 ) . الفصول‌الغرويه ، ص 138 .\r\n","page_name":" 104 ","page_number":105},
  {"content":"\r\n\r\nأن الاجتماع هاهنا لو سلم أنه لا يكون بمحال لتعدد العنوان و كونه مجديا فى رفع غائلة التضاد كان محالا لأجل كونه طلب المحال حيث لا مندوحة هنا و ذلك لضرورة عدم صحة تعلق الطلب و البعث حقيقة بما هو واجب أو ممتنع و لو كان الوجوب أو الامتناع بسوء الاختيار و ما قيل ( أن الامتناع أو الإيجاب بالاختيار لا ينافى الاختيار ) إنما هو فى قبال استدلال ( الأشاعرة للقول بأن الأفعال غير اختيارية بقضية أن الشىء ما لم يجب لم يوجد ) .\r\nفانقدح بذلك فساد الاستدلال لهذا القول بأن الأمر بالتخلص و النهى عن الغصب دليلان يجب إعمالهما و لا موجب للتقييد عقلا لعدم استحالة كون الخروج واجبا و حراما باعتبارين مختلفين إذ منشأ الاستحالة إما لزوم اجتماع الضدين و هو غير لازم مع تعدد الجهة و إما لزوم التكليف بما لا يطاق و هو ليس بمحال إذا كان مسببا عن سوء الاختيار و ذلك لما عرفت من\r\nثبوت الموجب للتقييد عقلا و لو كانا بعنوانين و أن اجتماع الضدين لازم و لو مع تعدد الجهة مع عدم تعددها هاهنا و التكليف بما لا يطاق محال على كلّ حال نعم لو كان بسوء الاختيار لا يسقط العقاب بسقوط التكليف بالتحريم أو الإيجاب .\r\nقول چهارم درباره خروج از مكان غصبى قول مجوزيّن اجتماع امر و نهى در شىء واحد است . « 1 » ايشان مىگويند : خروج ، هم مأمور بهِ امر فعلى است و هم منهىّ عنه به نهى فعلى است و مثل نماز در مكان غصبى است و هيچ مانعى ندارد هم امر و هم نهى ، هر دو فعلى باشند ، در نتيجه مكلّف هم مطيع باشد و هم عاصى « 2 » مرحوم آخوند پيش از بيان استدلال اين قول ، به ردّ آن پرداخته و در مجموع سه اشكال بر اين قول وارد مىكند :\r\n1 . به عقيدهء ما اجتماع امر و نهى در شىء واحد محال است و سابقاً در تحقيق مفصّلى كه داشتيم برهان آورديم و مبناى شما را كه جواز باشد ردّ كرديم . « 3 » 2 . بر فرض كه اجتماع امر و نهى در شىء واحد جايز باشد مربوط به شىء واحدى مىشود كه دارى دو عنوان و دو حيثيت باشد كه به يك جهت حرام و به جهت ديگر واجب باشد . مثل نماز در مكان غصبى كه به‌عنوان نماز بودن واجب و به‌عنوان غصب بودن ، حرام . ولى در مانحن‌فيه خروج اين‌گونه نيست و داراى دو عنوان نيست ، بلكه شىء واحد به‌عنوان واحد است ، زيرا عنوان تخلّص از غصب و عنوان تصرّف در ملك غير ، بدون اذن مالك ، هر دو حيث تعليلى هستند و علّت حكم مىباشند . يعنى خروج به عنوان اين‌كه خروج است واجب است ؛ چون چراكه مقدّمهء تخلّص از غصب است و خروج به عنوان خودش واجب است چون تصرّف در ملك غير است . آنگاه اجتماع وجوب و تحريم در شىء واحد به‌عنوان واحد مطلقاً محال است و همگان در اين استحاله اتّفاق نظر دارند .\r\n\r\n\r\n","description":"","footnote":"\r\n( 1 ) . همچون محقّق قمى .\r\n( 2 ) . قوانين‌الاصول ، ص 140 .\r\n( 3 ) . اين جواب مبنايى است .\r\n","page_name":" 105 ","page_number":106},
  {"content":"\r\n\r\nالبتّه در ضمن دليل محقّق قمى خواهد آمد كه خروج ، داراى دو عنوان است : يكى عنوان تخلّص كه بر خروج منطبق مىشود و يكى عنوان غصبيّت . ولى به عقيده ما خروج ، مصداق تخلّص نيست و عنوان تخلّص هم يك عنوان حقيقى و اصيل نيست كه‌واجب شده باشد ، بلكه آنچه واجب است ترك غصب و بودن در خارج از مكان غصبى است و خروج مقدمه منحصرهء اين كَون در خارج غصب است و عنوان تخلّص از همين انتزاع مىشود ، و گرنه به كسى كه در حال بيرون رفتن از زمين غصبى است ، نمىگويند از غصب خلاص شد ، بلكه او هنوز مبتلا به غصب است ؛ وقتى خارج شد و در مكان مباح واقع شد ، عنوان تخلّص صدق مىكند . پس دو عنوان اصيل و دو حيث تقييدى در ميان نيست . « 1 » بر فرض كه قبول كنيم دو عنوان در كار است و خروج ، معنون به دو عنوان است ؛ با اين فرض اجتماع امر و نهى محذورى ندارد و اجتماع ضدّين نيست تا نفس تكليف و امر و نهى فعلى از مولى محال باشد ، بلكه اصل تكليف يا ايجاب و تحريم جايز است و استحالهء ذاتى ندارد . ولى اشكال ديگرى پيش مىآيد كه فعلى شدن هر يك از امر و نهى مستلزم تكليف به محال است . يعنى مكلّف در مقام امتثال قدرت ندارد ، زيرا سابقاً در يكى از مقدّمات گفتيم كه بر مسلك جواز هم امر و نهى زمان هر دو فعلى مىشوند كه مندوحه‌اى باشد ، يعنى مكلّف متمكّن باشد از اين‌كه مورد امر را جدا از مورد نهى انجام دهد و ميان آن دو را جمع نكند . امّا در مانحن‌فيه پس از ورود به زمين غصبى و اضطرار به خروج ، مكلّف قدرت بر هر دو ، يعنى فعل و ترك خروج ندارد ، بلكه جبراً ، يا فاعل است و جانب فعل ، ضرورى و واجب الوجود است و جانب ترك ، محال و ممتنع ، و يا تارك است ، پس جانب فعل ، ممتنع و جانب ترك ، ضرورى و حتمى است و محال است هر دو تكليف در حقّ او فعلى باشند ، هر چند اين اضطرار به سوء اختيار خودش باشد . ولى فعلًا كه مضطرّ است و نمىتواند هم فاعل و هم تارك باشد ؛ پس ايجاب و تحريم فعلى ، در حقّ وى قبيح است و از مولاى حكيم امتناع وقوعى دارد .\r\nممكن است شما بفرماييد اجتماع جايز است و چنين تكليف به محالى قبيح نيست ، زيرا به قول دانشمندان « الإمتناع بالإختيار لاينافى الإختيار » ، يعنى امتناع و استحاله‌اى كه از اختيار و ارادهء انسان سرچشمه بگيرد منافاتى با اختيار و تمكّن ندارد و جلو تكليف را نمىگيرد . متقابلًا مىگويند : « الإيجاب بالإختيار لاينافى الإختيار » ، يعنى ايجاب و ضرورت فعلى كه به سبب اختيار خود انسان باشد ، منافاتى با اختيار و قدرت ندارد . در مانحن‌فيه ، اضطرار به خروج ، به سوء اختيار بوده و چنين اضطرارى مانع از ايجاب و تحريم نيست و صدور چنين امر و نهىاى از مولاى حكيم محال نيست .\r\nمرحوم آخوند مىفرمايد : اين قول دانشمندان ربطى به مسأله ما ندارد و منظور اين نيست كه\r\n\r\n\r\n","description":"","footnote":"\r\n( 1 ) . البتّه از عبارت كفايه به وضوح استفاده نمىشود كه دو حيثيت تعليلى باشند . ولى مرحوم مشكينى در حاشيه اين برداشت را كرده است و سپس اعتراض كرده است كه حيث مقدميّت و سببيّت ، حيث تعليلى است ، ولى حيثيّت غصبيّت يك حيث تقييدى است . ولى باز هم فايده‌اى ندارد و نزد آخوند بايد دو عنوان تقييدى باشد تا محلّ نزاع واقع شود .\r\n","page_name":" 106 ","page_number":107},
  {"content":"\r\n\r\nعملى ولو به سوءاختيار محال و ممتنع شده باشد باز هم تعلّق تكليف به آن صحيح باشد . خير ، چنين چيزى معقول نيست و اضطرار ، رافع تكليف است .\r\nاين سخن دانشمندان ، در مقابل عقيدهء اشاعره در مسألهء جبر و اختيار است ؛ اشاعره مىگويند انسان فاعل موجَب و مجبور است و از خود اراده‌اى ندارد و براى اين مدّعا از سخن حكماء دليل مىآورند كه : « الشىء ما لم يجب لم يوجد » يعنى تا چيزى به سرحدّ وجوب و ضرورت وجود نرسد ، موجود نمىشود . « فاذا وَجَبَ وُجِدَ » ، يعنى هنگامى كه به مرز وجوب و ضرورت هستى رسيد ، موجود مىشود و واضح است كه با وجودِ ضرورت وجوب ، جايى براى اراده و اختيار نيست . يعنى ما چه بخواهيم و چه نخواهيم حتماً موجود مىشود و خواست ما در آن نقشى ندارد ، پس ما مجبوريم .\r\nدانشمندان در برابر اين سخن فرموده‌اند : « الإيجاب بالإختيار لاينا فى الإختيار » . يعنى وجوب و ضرورتى كه از اختيار و اراده سرچشمه مىگيرد « 1 » منافاتى با اختيار و آزادى ندارد و سر از جبر در نمىآورد . بلكه مؤكّد اختيار است و آدمى فاعل مختار است ، نه فاعل موجب چه اين‌كه متقابلًا « الشىء ما لم يمتنع لم يعدم » . ولى امتناعى كه از اختيار ما سرچشمه بگيرد « 2 » منافاتى با اختيار و اراده ما ندارد ، بلكه مؤيّد آن است . پس اجتماع وجوب و تحريم در شىء واحد ( خروج ) به دلايل متعدّد « 3 » محال است .\r\nاستدلال ميرزاى قمى : مرحوم ميرزاى قمى براى جواز اجتماع امر و نهى در مورد خروج ، اين‌گونه استدلال كرده است :\r\nما در اينجا دو خطاب مطلق داريم : يكى امر به تخلّص از غصب است و ديگرى نهى از غصب كه هر دو در مثل خروج از امكان غصبى مجتمع مىشوند و قاعده اين است كه حتىالامكان به هر دو اطلاق عمل شود و در مانحن‌فيه عاملى كه ما را ملزم كند كه اطلاق را تقييد كنيم وجود ندارد ، زيرا هيچ استحاله‌اى ندارد كه خروج ، هم واجب باشد و هم حرام ؛ منتها به دو اعتبار : به عنوان اين‌كه تخلّص از غصب است واجب باشد و به‌عنوان اين‌كه غصب است حرام باشد . زيرا منشأ استحالهء اجتماع ، يا اجتماع ضدّين شدن است كه موجب مىشود نفس تكليف محال باشد ، يا لزوم تكليف به محال است كه موجب مىشود متعلّق تكليف محال باشد . هر دو صورت داراى جواب است .\r\nامّا اجتماع ضدّين به اين دليل پيش نمىآيد كه دو عنوان در كار است و تعدّد عنوان مُجدى است .\r\nلزوم تكليف به محال هم پيش نمىآيد چون هميشه تكليف به محال محال نيست ، و اگر مسبّب از سوء\r\n\r\n\r\n","description":"","footnote":"\r\n( 1 ) . چون در افعال اختيارى يكى از اجزاء علّت تامّه و بلكه جزء اخير آن ، اراده است و تا نيايد علّت ، تامّ نمىشود . پس بايد اراده‌هم بيايد .\r\n( 2 ) . يعنى چون نخواستيم ، آن كار انجام نشد .\r\n( 3 ) . سه دليل بيان شد .\r\n","page_name":" 107 ","page_number":108},
  {"content":"\r\n\r\nاختيار مكلّف باشد محال و قبيح نيست و خلاف حكمت نمىباشد . پس مانعى ندارد كه خروج ، هم واجب و هم حرام باشد . « 1 » رد استدلال : مرحوم آخوند در ردّ اين دليل همان سه جواب را تكرار مىكند :\r\n1 . ما امتناعى شديم و ثابت كرديم كه اجتماع جايز نيست و بايد يكى از دو خطاب را مقيّد كنيم و حمل بر مرحلهء انشاء و غيره نماييم ، و گرنه اجتماع ضدّين مىشود كه محال است . به عقيدهء ما صرف تعدّد عنوان هم مفيد نيست و استحاله را برنمىدارد ، زيرا معنون واحد است و حكم هم از عنوان به معنون سرايت مىكند .\r\n2 . بر فرض جواز اجتماع ، اين جواز در موردى است كه دو عنوان موجود باشد . در مانحن‌فيه دو عنوان نيست ، بلكه خروج به همين عنوان واحد ، خروجى مىخواهد كه هم امر پيدا كند و هم نهى ؛ اما اين ، بالاجماع محال است .\r\n3 . از اشكالات قبل هم كه بگذريم فعليّت امر و نهى سر از تكليف به محال در مىآورد و تكليف به محال مطلقاً محال است ؛ چه مسبّب از سوء اختيار باشد و چه نباشد . اگر از سوء اختيار سرچشمه گرفته باشد ، ملاك تكليف هست و عقاب ساقط نمىشود ، و گرنه خود نهى از بين مىرود .\r\nثم لا يخفى أنه لا إشكال فى صحة الصلاة مطلقا فى الدار المغصوبة على القول بالاجتماع و أما على القول بالامتناع فكذلك مع الاضطرار إلى الغصب لا بسوء الاختيار أو معه و لكنها وقعت فى حال الخروج على القول بكونه مأمورا به بدون إجراء حكم المعصية عليه أو مع غلبة ملاك الأمر على النهى مع ضيق الوقت أما مع السعة فالصحة و عدمها مبنيان على عدم اقتضاء الأمر بالشىء للنهى عن الضد و اقتضائه فإن الصلاة فى الدار المغصوبة و إن كانت مصلحتها غالبة على ما فيها من المفسدة إلا أنه لا شبهة فى أن الصلاة فى غيرها تضادها بناء على أنه لا يبقى مجال مع إحداهما للأخرى مع كونها أهم منها لخلوها من المنقصة الناشئة من قبل اتحادها مع الغصب لكنه عرفت عدم الاقتضاء بما لا مزيد عليه فالصلاة فى الغصب اختيارا فى سعة الوقت صحيحة و إن لم تكن مأمورا بها\r\nثمرهء اصل مسألهء اجتماع امر و نهى\r\nاين قسمت در حقيقت بيان ثمرهء اصل مسألهء اجتماع امر و نهى است كه يك‌بار در مقدّمه دهم بيان شد . همچنين بيان ثمرهء عملىِ اقوال خمسه در باب خروج از مكان غصبى نيز مىباشد كه در اين تنبيه مورد بحث و بررسى واقع شد . در مجموع سه صورت ذكر مىشود :\r\nصورت اوّل : بنا بر اين‌كه اجتماعى شويم و بگوييم اجتماع امر و نهى در شىء واحد جايز است ، نماز در مكان غصبى محكوم به صحّت است . زيرا امر فعلى دارد و قصد امتثال امر مىشود و همه\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 140 .\r\n","page_name":" 108 ","page_number":109},
  {"content":"\r\n\r\nجهات مؤثّر در مقربيّت را داراست و كمبودى ندارد ؛ آن هم مطلقاً صحيح است يعنى چه در وسعت وقت و چه در ضيق وقت ، چه در حال اختيار و چه در حال اضطرار ، چه در حال ورود و چه در حال بقاء و چه در حال خروج ، چه اضطرار بسوء اختيار باشد چه نباشد ؛ با اين تفاوت كه در برخى موارد و فرضيّات ، علاوه بر امتثال امر ، يك عصيان و عقابى هم در كنار آن محقّق مىشود . مثل فرض اختيار يا اضطرار بسوء الاختيار و وسعت وقت . گاهى هم عصيانى محقّق نمىشود ، مثل ضيق وقت و اضطرار لابسوء الاختيار .\r\nصورت دوم : اگر امتناعى شويم و جاب نهى را ترجيح دهيم و ملاك نهى را بر ملاك امر غلبه دهيم و بگوييم كه نماز در مكان غصبى ، بالفعل فقط منهىٌّ عنه است ، باز هم دو صورت ايجاد مىشود :\r\nالف ) مكلّف در حال اختيار و تمكّن و وسعت وقت ، در مكان غصبى نماز بخواند . چنين نمازى قطعاً باطل است ، زيرا نهى در عبادات دالّ بر فساد است و حركات مزبور فعلًا مبغوض مولاست و نمىتواند مطلوب و مقرّب باشد .\r\nب ) مكلّف در حال اضطرار و ضيق وقت و از روى ناچارى در مكان غصبى نماز بخواند و اگر بخواهد از مكان غصبى خارج شود ، وقت تمام مىشود و نماز قضاء مىگردد . خود فرض اضطرار دو وجه دارد :\r\n1 . اضطرارش لابسوء الاختيار باشد ؛ مثل انسانى كه ظالمى او را در مكان غصبى زندانى كرده است و به‌گونه‌اى است كه يا اصلًا آزاد نمىشود و تمام وقت در مكان غصبى زندانى است و يا اگر هم آزاد شود ، آخر وقت است و فرصت ندارد از زمين غصبى خارج شود ؛ چنين كسى اگر در مكان غصبى نماز بخواند ، باز هم نمازش محكوم به صحت است ، « 1 » زيرا در سايه اضطرار ، نهى لايغصب از فعليّت مىافتد . و در سايه لابسوء الاختيار بودن ، ملاك و مصلحت ملزمه هست و مزاحمى هم ندارد و لذا امر صلاتى فعلى مىشود و ملاك امر ، مؤثّر واقع مىشود و بايد حكم به صحّت كرد .\r\n2 . اضطرارش بسوء الاختيار باشد ؛ يعنى عمداً وارد زمين غصبى شده است و تا زمانى كه به كلّى از زمين غصبى خارج شود ، مضطّر به غصب است . در اين فرض اگر در زمين غصبى بماند و نماز بخواند ، در حال بقاء قطعاً نمازش باطل است . زيرا همه مىگويند : بقاء ، حرام و منهىّ و مبغوض است و با عمل مبغوض نمىتوان به مولى نزديك شد . و اگر در حال خروج ، آن هم در وسعت وقت و تمكّن از اداء در خارج زمين غصبى نماز بخواند ، باز هم نمازش باطل است . ولى سخن در اين است كه اگر كسى در ضيق وقت در حال خروج نماز بخواند « 2 » آيا اين نماز صحيح است يا نه ؟ مرحوم آخوند اين فرض را بر اقوال مذكور در باب خروج از زمين غصبى مبتنى مىكند كه پنج قول بود و مىفرمايد :\r\nبر مسلك شيخ اعظم كه خروج را فقط مأمورٌ به و مطلوب مىدانست و مىفرمود حكم معصيت ( عقاب ) هم بر آن جارى نيست ، بايد گفت نماز مزبور ، محكوم به صحّت است چون ملاك امر را\r\n\r\n\r\n","description":"","footnote":"\r\n( 1 ) . مثل قول به جواز اجتماع .\r\n( 2 ) . قطعاً بايد ركوع و سجود را با ايماء و اشاره به‌جا آورد تا مرتكب غصب بيشتر نشود .\r\n","page_name":" 109 ","page_number":110},
  {"content":"\r\n\r\nدارد ، ولى ملاك نهى را ندارد . و نيز بر مسلك محقّق قمى كه خروج را ، هم واجب و مطلوب و هم حرام و مبغوض مىدانست ، باز هم نمازْ محكوم به صحّت است كه در صورت اوّل با كلمهء مطلقاً به اين فرض هم اشاره شد .\r\nولى بر مسلك صاحب فصول كه احكام معصيت را بر خروج اجراء مىكرد و مىفرمود خروج ، بالفعل مبغوض است و عقاب دارد و نيز بر مسلك مرحوم كلباسى كه خروج را فقط منهىٌّ عنه مىدانست و نيز بر مبناى آخوند در باب خروج ، بايد گفت كه نماز مزبور باطل است و با عملى كه مبغوض فعلى است ، تقرّب ممكن نيست .\r\nصورت سوم : اگر امتناعى شويم و جانب امر را مقدّم بداريم و بگوييم ملاك امر ، غالب و راجح است و ملاك نهى را از فعليّت مىاندازد ، در صورتى كه كسى در زمين غصبى نماز بخواند آيا نمازش محكوم به صحّت است يا نه ؟ مرحوم آخوند در اينجا هم تفصيل داده و دو فرض درست مىكند :\r\nالف ) ضيق وقت : اگر در ضيق وقت نماز بخواند ، اين نماز مطلقاً محكوم به صحّت است ؛ مطلقاً ، يعنى ولو اضطرارش بسوء اختيار باشد نماز صحيح است . حتى مشكل قول به جواز را هم ندارد كه در بعض صور ، هم ثواب بود و هم عقاب . اينجا فقط ثواب دارد .\r\nب ) وسعت وقت : در وسعت وقت هم بر مبناى ترجيح ملاك امر بر ملاك نهى ، از ناحيهء نهىِ لا تغصب مشكلى نيست ، ولى از ناحيهء ديگر مشكلى وجود دارد و آن اين‌كه فرض اين است كه فرد ديگرى هم ( نماز در مكان مباح ) وجود دارد و از طرفى جمع ميان آن دو صحيح نيست . زيرا در يك وقت دو نماز ظهر يا عصر بر ما واجب نيست و جمع ميان آن دو جايز نمىباشد . پس نماز در مكان مباح با نماز در زمين غصبى ضدّ يكديگرند . از طرفى هم نماز در مكان مباح واجب اهّم است « 1 » و شكى نيست كه امر به اهّم فعلى مىشود و نوبت به امر به مهمّ نمىرسد ، هرچند واجد ملاك امر باشد ، ولى داراى امر فعلى نيست .\r\nآنگاه مسأله ، صغراى مبحث ضدّ مىگردد و بر مبانى آن باب مبتنى مىشود . اگر در آن باب قائل به اقتضاء شديم و گفتيم كه امر به شىء مقتضى نهى از ضدّ است ، در اينجا بايد حكم به بطلان نماز در مكان غصبى در وسعت وقت و تمكّن از نماز در خارج وقت نماييم ، زيرا فعلًا از باب اقتضاء ، اين نماز منهىّ است و نهى در عبادات هم دالّ بر فساد است .\r\nولى اگر در آن باب قائل به عدم اقتضاء شديم ، در اينجا حكم به صحّت نماز مىكنيم ، زيرا فرض اين است كه نماز در مكان غصبى هم بر مبناى تغليبِ جانب امر ، واجد ملاك است و اگر به قصد ملاك امر انجام دهيم صحيح است و حتّى اگر امر هم لازم باشد ، « 2 » باز به بياناتى كه در مسأله ضدّ در بحث\r\n\r\n\r\n","description":"","footnote":"\r\n( 1 ) . شبيه ازالهء نجاست و نماز اوّل وقت .\r\n( 2 ) . مشهور آن را لازم مىدانند و عباديّت عبادت را در گرو امر فعلى مىدانند .\r\n","page_name":" 110 ","page_number":111},
  {"content":"\r\n\r\nترتّب گذشت ، امر هم قابل درست شدن است .\r\nرأى مرحوم آخوند در آن مسأله اين بود كه امر به شىء مقتضى نهى از ضدّ نيست . بر همين اساس در اينجا مىفرمايد نماز در مكان غصبى در حال اختيار و در وسعت وقت محكوم به صحّت است ، ولو بالفعل مأمورٌ به نيست ؛ زيرا مبتلا به مزاحم اقوى ( نماز در مكان مباح ) است . « 1 »\r\n\r\nالأمر الثانى : [ صغرويّة المقام لكبرى التزاحم 
  ]\r\nقد مر فى بعض المقدمات أنه لا تعارض بين مثل خطاب صل و خطاب لا تغصب على الامتناع تعارض الدليلين بما هما دليلان حاكيان كى يقدم الأقوى منهما دلالة أو سندا بل إنما هو من باب\r\nتزاحم المؤثرين و المقتضيين فيقدم الغالب منهما و إن كان الدليل على مقتضى الآخر أقوى من دليل مقتضاه هذا فيما إذا أحرز الغالب منهما و إلا كان بين الخطابين تعارض فيقدم الأقوى منهما دلالة أو سندا و بطريق الإن يحرز به أن مدلوله أقوى مقتضيا هذا لو كان كلّ من الخطابين متكفلا لحكم فعلى و إلا فلا بد من الأخذ بالمتكفل لذلك منهما لو كان و إلا فلا محيص عن الانتهاء إلى ما تقتضيه الأصول العملية .\r\nثم لا يخفى أن ترجيح أحد الدليلين و تخصيص الآخر به فى المسألة لا يوجب خروج مورد الاجتماع عن تحت الآخر رأسا كما هو قضية التقييد و التخصيص فى غيرها مما لا يحرز فيه المقتضى لكلا الحكمين بل قضيته ليس إلا خروجه فيما كان الحكم الذى هو مفاد الآخر فعليا و ذلك لثبوت المقتضى فى كلّ واحد من الحكمين فيها فإذا لم يكن المقتضى لحرمة الغصب مؤثرا لها لاضطرار أو جهل أو نسيان كان المقتضى لصحة الصلاة مؤثرا لها فعلا كما إذا لم يكن دليل الحرمة أقوى أو لم يكن واحد من الدليلين دالا على الفعلية أصلا .\r\nفانقدح بذلك فساد الإشكال فى صحة الصلاة فى صورة الجهل أو النسيان و نحوهما فيما إذا قدم خطاب لا تغصب كما هو الحال فيما إذا كان الخطابان من أول الأمر متعارضين و لم يكونا من باب الاجتماع أصلا و ذلك لثبوت المقتضى فى هذا الباب كما إذا لم يقع بينهما تعارض و لم يكونا متكفلين للحكم الفعلى فيكون وزان التخصيص فى مورد الاجتماع وزان التخصيص العقلى الناشئ من جهة تقديم أحد المقتضيين و تأثيره فعلا المختص بما إذا لم يمنع عن\r\nتأثيره مانع المقتضى لصحة مورد الاجتماع مع الأمر أو بدونه فيما كان هناك مانع عن تأثير المقتضى للنهى له أو عن فعليته كما مر تفصيله .\r\nامر دوم\r\n\r\n\r\n","description":"","footnote":"\r\n( 1 ) . بلكه چنانچه چند سطر قبل اشاره شد ، جناب آخوند سابقاً امر هم درست كرد كه امر به كلّى و طبيعت بود ، نه امر به‌خصوص اين فرد مبتلا به مزاحم اقوى .\r\n","page_name":" 111 ","page_number":112},
  {"content":"\r\n\r\nامر دوم تنبيهات مسألهء اجتماع امر و نهى در شىء واحد ، دربارهء سه مطلب است :\r\nمطلب اوّل : اين مطلب خلاصهء مطالبى است كه مبسوطاً در مقدّمه هشتم و نهم اين مسأله گذشت :\r\nمسأله اجتماع امر و نهى يعنى صَلِّ و لا تغصب در شىء واحد ( نماز در مكان غصبى ) از مسائل متعارضين نيست و داخل در آن باب نمىباشد كه يكى از دو خطاب داراى ملاك و ديگرى فاقد ملاك باشد و در اصل مقام صدور و تشريع ، متكاذب باشند و در نتيجه احكام و قواعد باب تعارض را داشته باشد - تا در قدم اوّل اخذ به مرجّحات دلالى يا سندى نماييم و اگر دو دليل از هر حيث مساوى بودند ، نوبت به تخيير شرعى ظاهرى براى مجتهد برسد - بلكه از مسائل باب تزاحم و داخل در اين باب است و هر كدام از خطاب صَلِّ و لا تغصب داراى ملاك و مقتضى ( مصلحت و مفسده ملزمه ) مىباشند و هر دو از مولى صادر شده‌اند .\r\nحال اگر اجتماعى شديم مىگوييم در مادّهء اجتماع ، هم امرْ فعلى است و هم نهى . تزاحم و تعارضى هم نيست ، زيرا هر كدام از امر و نهى ، به طبيعت جدايى تعلّق گرفته‌اند و احكام مال عناوين است ، عناوين هم متعدّد است و مانعى ندارد كه دو حكم باشد . بر فرض سرايت حكم از عنوان به معنون هم مىگوييم تعدّد عنوان موجب تعدّد معنون مىشود و وقتى متعلّق‌ها در واقع دو چيز باشند و به دو وجود موجود باشند ، چه مانعى دارد يكى امر و ديگرى نهى داشته باشد ؟ !\r\nولى اگر امتناعى شديم و گفتيم كه امكان ندارد هر دو ملاك ، فعلى و مؤثّر باشند و جمع ميان آن دو جمع بين ضدّين است ، در اينجا بايد ديد كدام‌يك از دو خطاب ، ملاكش قوىتر است ؟ هركدام قوىتر بود همان ، حكم فعلى مىشود و ديگرى از مرحلهء فعليّت سقوط مىكند . در اين مقام تمام توجّه به قوّت ملاك است ؛ مثلًا يكى صد درجه مصلحت دارد و ديگرى 120 درجه مفسده .\r\nاگر يكى از آنها ملاكش قوىتر باشد ولو از لحاظ دلالى و سندى اضعف از ديگرى باشد - مثلًا يكى خبر ثقه است و ديگرى خبر صحيح ، يك اظهر است و ديگرى ظاهر - باز هم تقدّم دارد . البتّه اين در صورتى است كه احراز كنيم كه مثلًا جانب امر ، از حيث ملاك قوىتر از جانب نهى است و يا به عكس . امّا اگر اين جهت محرز نشد و ما هم امتناعى بوديم ، نتيجه اين است كه متزاحمين بالذات ، متعارضين بالعرض مىشوند و در مرحله فعليّت مكذّب يكديگر مىگردد . « 1 » آنگاه نوبت به اعم‌ّال قواعد باب تعارض مىرسد و هركدام از لحاظ سند يا دلالت ، قوىتر بود همان را اخذ و ديگرى را طرح مىكنيم و سپس به حكم برهان إنّى - كه از اثر ، پى به مؤثّر مىبريم و از معلول به علّت مىرسيم - از راه ترجيح يكى از دو خطاب بوسيلهء يكى از مرجّحات باب تعارض ، به اين نتيجه مىرسيم كه همين راجح ملاكش قوىتر از ديگرى است و همين فعلى است .\r\n\r\n\r\n","description":"","footnote":"\r\n( 1 ) . چون نمىدانيم آن ديگرى كه از فعليّت افتاده است آيا ملاك و مقتضى دارد و به فعليّت نرسيده است يا اصلًا ملاك ندارد ؟ پس وجود ملاك در يكى از آن دو محرز نيست و ميدان تعارض است ، كه مبسوطاً در مقدّمه نهم گذشت .\r\n","page_name":" 112 ","page_number":113},
  {"content":"\r\n\r\nبه‌طور كلّى خطاب صَلِّ و لا تغصب سه صورت دارد :\r\n1 . هر دو مبيِّن حكم فعلى باشند ؛ تا به حال بر همين فرض محاسبه مىكرديم كه اهّم فرضيات بود .\r\n2 . يكى مبيّن حكم فعلى و ديگرى در مقام انشاء و شأنيّت باشد ؛ واضح است كه مبيّن حكم فعلى مقدّم است و ميان آن دو تعارض و تزاحمى نيست .\r\n3 . هر دو متكفّل بيان حكم شأنى و انشايى باشند ؛ باز هم به هر دو اخذ مىشود و بنا را بر صدور و تشريع هر دو حكم مىگذاريم ، ولى چون به مرحله فعليّت نرسيده‌اند ، به هيچ‌كدام عمل نمىشود و نوبت به مراجعه به اصول عمليّه مىرسد كه عندالشك در حرمت و عدم حرمت غصب ، جاى اصل برائت است و نيز در شك در صحّت و بطلان نماز و شكّ در وجوب اعاده ، اصل عدم وجوب جارى مىشود و . . . كه مبسوطاً در بخش اصول عمليّه مطرح مىشود .\r\nمطلب دوم : از فرمايشات شيخ اعظم در تقريرات « 1 » استفاده مىشود كه اگر اجتماع يكى از دو خطاب ، مثلًا لا تغصب را بر خطاب ديگر ، مثل صَلِّ ترجيح داديم و مادّه اجتماع را به لا تغصب داديم و خطاب صَلّ را تخصيص زديم ، لازمه‌اش اين است كه نسبت به ماده اجتماع ، خطاب صلِّ نه‌تنها از فعليّت ساقط شود ، بلكه از شأنيّت و اقتضاء هم ساقط شود و مورد اجتماع به كلّى از تحت امر صلاتى خارج شود و حتّى ملاك امر را هم نداشته باشد . « 2 » مرحوم آخوند مىفرمايد : ما نحن فيه را به باب تخصيص و تقييد مصطلح مقايسه نكنيد ، زيرا در آن موارد اصلًا از ابتدا هم ملاك امرى در علماى فاسق يا رقبهء كافره وجود نداشت و ملاك محرز نبود ، ولى در مانحن‌فيه ( باب اجتماع امر و نهى ) فرض اين است كه هر دو خطاب ، داراى ملاك هستند و به اطلاقشان مادّهء اجتماع را هم مىگيرند . آنگاه با ترجيح و تقديم يكى از آنها ، ديگرى از مرحلهء فعليّت مىافتد ، اما از مرحلهء شأنيّت و اقتضاء ساقط نمىشود و كماكان ملاك تكليف را دارد . و شيخ خلف فرض ، عمل كرده است .\r\nفاذا لم يكن المقتضى لحرمة الغضب مؤثراً لها . . . : گويا كسى مىپرسد ثمرهء اين نزاع چيست ؟ اين‌كه قول شيخ را بگيريم و بگوييم خطاب مرجوح از مرحلهء اقتضاء و شأنيّت هم ساقط مىشود ، يا قول آخوند را گرفته ، بگوييم خطاب مرجوح از فعليّت مىافتد ، ولى از مرحله ملاك و شأنيّت ساقط نمىشود ، كجا نتيجهء عملى دارد ؟\r\n\r\n\r\n","description":"","footnote":"\r\n( 1 ) . مطارح‌الانظار ، ص 152 .\r\n( 2 ) . شبيه تقييد و تخصيص‌هاى مصطلح و در باب متعارضين كه وقتى مولى مىگويد : « اكرم العلماء » سپس مىگويد : « لا تكرم الفاسقين منهم » . اين دليل خاص ، كاشف از اين است كه از اوّل هم اكرام علماى فاسق ، داراى ملاك و مصلحت نبود . يا وقتى مىگويد : « أعتق رقبةً » سپس مىگويد : « لا تعتق الرقبة الكافرة » ، اين تقييد كاشف از اين است كه از اوّل ، عتق رقبهء كافره مصلحت نداشته است .\r\n","page_name":" 113 ","page_number":114},
  {"content":"\r\n\r\nآخوند مىفرمايد : ثمره اينجا ظاهر مىشود كه اگر بنا به ضرورت ، ملاك و مقتضى نهى نتواند در حرمت غصب مؤثّر باشد و نهى لا تغصب از درجهء فعليت ساقط شود ، مثلًا در سايهء اضطرار به غصب ، به حكم عقل و نقل ، نهى از غصب ساقط شود و يا در سايهء نسيان و غفلت مرتفع شده باشد ، يا بر اثر جهل قصورى به موضع غصبيّت يا به حكم حرمت غصب ، تكليفى فعلى نشد ، در چنين مواردى اگر جانب امر اصلًا ملاك نداشته باشد و رأساً ساقط شده باشد ، قابل اعاده نيست و نماز در مكان غصبى مشكل دارد . « 1 » ولى اگر داراى ملاك و مقتضى باشد حتماً حكم به صحّت مىشود و ملاك صلاتى بالفعل تأثير خواهد گذاشت ؛ زيرا مقتضى ، موجود و مانع مفقود است ؛ فيؤثّر المقتضى أثره . در نتيجه در موارد عذر اگر كسى در مكان غصبى نماز بخواند ، نمازش صحيح است .\r\nكما إذا لم يكن دليل الحرمة أقوى . . . : فرض بحث اين بود كه هر دو خطاب ، مبيِّن حكم فعلى باشد و جانب نهى اقوى و مقدّم بر امر باشد كه شيخ فرمود : جانب امر به‌كلّى ساقط مىشود ، ولى آخوند فرمود :\r\nامر از فعليّت مىافتد اما از ملاك نمىافتد . حال اين مورد را با چند مورد ديگر قياس و تنظير مىكنيم :\r\n1 . اگر در مادّهء اجتماع ، هيچ‌كدام از دو خطاب مقدّم نمىشد و هر دو را كنار مىگذاشتيم ، نتيجه اين بود كه نماز به قصد ملاك صحيح است چون واجد ملاك كه هست و نهى هم فعلًا در كار نيست تابا قصد قربت منافى باشد .\r\n2 . اگر در مادّهء اجتماع ، جانب امر را مقدّم مىداشتيم كه مطلب روشن‌تر بود و قطعاً نماز در مكان غصبى محكوم به صحت بود و قصد امتثال امر هم ميسّر بود و از نظر مشهور هم كمبودى نداشت .\r\n3 . اگر هر دو خطاب ، مبيّن حكم شأنى و انشايى بود و هيچكدام مبيّن حكم فعلى نبود ، باز هر دو داراى ملاك بودند و مىتوانسيتم نماز را به قصد ملاك بجا آوريم .\r\nفانقدح : شيخ اعظم به‌دنبال فرمايشى كه مىگفت با تقديم جانب نهى به‌طور كلّى خطاب امرى ساقط مىشود و دو خطاب مثل متعارضين بالاصالة مىشوند كه از اوّل امر ، يعنى از اصل تشريع با يكديگر تنافى دارند ، مىفرمايد : بنابراين اگر كسى بر حسب اضطرار يا جهل قصورى يا نسيان در مكان غصبى نماز بخواند ، نمازش اشكال دارد . زيرا نه امر فعلى دارد و نه ملاك امر در او هست ، پس صلاحيّت مقربيّت ندارد . « 2 » مرحوم آخوند مىفرمايد : اين اعتراض وارد نيست . زيرا مفروض بحث ما جايى است كه هر دو خطاب ، واجد ملاك و مقتضى باشند « 3 » و مثل فرض عدم تعارض باشند و يا دو خطاب ، متكفّل حكم فعلى نباشند ، بلكه يا هر دو مبيِّن حكم انشايى باشند و يا يكى از آنها مبيِّن حكم انشايى و ديگرى بيان كنندهء حكم فعلى باشد كه تعارضى ميان آنها نيست . آنگاه وزان تخصيص در مادّهء اجتماع ، وزان\r\n\r\n\r\n","description":"","footnote":"\r\n( 1 ) . توضيح در ادامهء مطالب ، از زبان شيخ خواهد آمد .\r\n( 2 ) . مطارح‌الانظار ، ص 152 .\r\n( 3 ) . حتّى نسبت به مادّهء اجتماع كه مورد تعارض است .\r\n","page_name":" 114 ","page_number":115},
  {"content":"\r\n\r\nتخصيص و تقييد عرضى و مصطلح نيست كه كاشف از عدم ملاك در فرد استثناء شده باشد ؛ بلكه وزان تخصيص عقلى است كه در متزاحمين مطرح است و از باب اين‌كه امكان جمع ميان هر دو حكم نيست ، ناگزير يكى را تخصيص مىزنيم و كنار مىگذاريم .\r\n« الضرورات تتقّدر بقدرها » يعنى به مقدارى كه ناچاريم بايد تخصيص بزنيم . مقدار ضرورت اين است كه با تقديم جانب نهى در مادّهء اجتماع ، جانب امر از مرتبه فعليّت و تنجّز ساقط شود ، نه از مرحلهء شأنيّت و اقتضاء و انشاء . آنگاه همچنان مقتضى براى امر موجود است و مادامى كه جانب نهى فعلى است از تأثير گذارى ملاك امر جلوگيرى مىكند و همين‌كه عذر و اضطرارى پيش آمد و جانب نهى به كلّى ساقط شد و يا از فعليّت افتاد ، ملاك امر تأثير مىكند و در بعضى موارد ، امر هم فعلى مىشود و به قصد امر بجا مىآوريم و در بعضى موارد هم ، گرچه خود امر فعلى نمىشود ، ولى همان ملاك امر به اعتقاد ما كافى است . « 1 »\r\n\r\n[ وجوه ترجيح النهى على الأمر 
  ]\r\nو كيف كان فلا بد فى ترجيح أحد الحكمين من مرجح\r\nو قد ذكروا لترجيح النهى وجوها\r\nمنها أنه أقوى دلالة\r\nلاستلزامه انتفاء جميع الأفراد بخلاف الأمر .\r\nو قد أورد عليه بأن ذلك فيه من جهة إطلاق متعلقه بقرينة الحكمة كدلالة الأمر على الاجتزاء بأى فرد كان .\r\nو قد أورد عليه بأنه لو كان العموم المستفاد من النهى بالإطلاق بمقدمات الحكمة و غير مستند إلى دلالته عليه بالالتزام لكان استعمال مثل لا تغصب فى بعض أفراد الغصب حقيقة و هذا واضح الفساد فتكون دلالته على العموم من جهة أن وقوع الطبيعة فى حيز النفى أو النهى يقتضى عقلا سريان الحكم إلى جميع الأفراد ضرورة عدم الانتهاء عنها أو انتفائها إلا بالانتهاء عن الجميع أو انتفائه .\r\nوجوه ترجيح نهى بر امر : بر مسلك امتناعى هم اگر بخواهيم يكى از دو حكم ( ايجاب و تحريم ) و دو خطاب ( صلِّ و لا تغصب ) را بر ديگرى ترجيح دهيم و حكم راجح به فعليّت برسد ، حتماً بايد مرجّحى در ميان باشد . مشهور ، جانب نهى و تحريم را ترجيح داده‌اند و براى اثبات اين رجحان به وجوهى تمسّك كرده‌اند كه در حقيقت اين وجوه ، مرجّحات جانب نهى محسوب مىشوند كه سه وجه در كفايه عنوان شده است :\r\n\r\n\r\n","description":"","footnote":"\r\n( 1 ) . تفصيل مطلب كه در چه مواردى امر زنده مىشود و در چه مواردى ملاك امر موجود است ، در مقدّمهء دهم مسألهء اجتماع امر و نهى در رابطه با ثمرهء مسأله تبيين شد .\r\n","page_name":" 115 ","page_number":116},
  {"content":"\r\n\r\nوجه اوّل ترجيح نهى بر امر : نهى از حيث دلالت قوىتر از امر است : صغرى ؛ و هر دليل كه قوىتر باشد مقدّم است : كبرى ؛ پس نهى مقدم است و ماده اجتماع به نهى داده مىشود : نتيجه .\r\nبيان صغرى : وجه اقوى بودن نهى اين است كه نهى عامّ مقدّم است ؛ زيرا ظهورش در عموم ، يا وضعى است و يا عقلى . در هر حال ، حالت منتظره ندارد و تنجيزى است ، ولى مطلق ظهورش اطلاقى و به بركت مقدّمات حكمت است و يكى از مقدّمات حكمت اين است كه قرينه و بيانى بر خلاف نباشد و عامّ وضعى يا عقلى صلاحيّت قرينه بودن را دارد و با وجود آن ، مقدّمات حكمت فراهم نيست و نوبت به مطلق نمىرسد . تفصيل مطلب در باب تعارض خواهد آمد .\r\nاما اين‌كه امر مطلق است براى اين است كه مولى فرموده : « أقم الصلاة » و از ما فعل صلوة را طلب كرده است . و امّا اين‌كه آيا متعلّق اين امر يعنى صلوة اطلاق دارد و صلوة در مكان غصبى را هم شامل مىشود يا خير ، نيازمند به اطلاق و مقدّمات حكمت است مثلًا مولى در مقام بيان باشد و بتواند تقييد كند و معذلك قيدى نياورد . در اين صورت است كه اطلاق درست مىشود .\r\nامّا علّت عام بودن نهى ، اين است كه نهى يا براى دوام و تكرار وضع شده و بر طلب ترك جميع افراد دلالت مىكند و عموم و شمول ، مدلول مطابقى نهى است . « 1 » و يا براى طلب ترك طبيعت وضع شده است ولى به دلالت التزاميّهء لفظيّه بر ترك جميع افراد دلالت دارد و عموم ، مدلول التزامى نهى است . « 2 » هركدام كه باشد ، دلالت نهى بر عموم و شمول ، وضعى است و نيازى به مقدّمات حكمت ندارد .\r\nدر نتيجه امر نسبت به مادّهء اجتماع مطلق است و به بركت قرينهء حكمت اينجا را شامل مىشود ، ولى نهى نسبت به مادّهء اجتماع عام است و ظهور وضعى در آن دارد ، و عام قوىتر از مطلق است ، پس نهى قوىتر از امر است .\r\nو اما بيان كبرى : كبرى نياز به بيان ندارد و از مسلّمات باب تعارض است كه دليل قوىتر مقدّم است . در نتيجه جانب نهى در مادهء اجتماع ، فعلى و مقدّم مىشود و جانب امر از فعليّت مىافتد .\r\nاشكال : مستشكل مىگويد ما قبول نداريم كه نهى ، صددرصد عامّ باشد و امر مطلق باشد ، بلكه مىگوييم هريك از امر و نهى ، مطلق هستند و نياز به مقدّمات حكمت دارند . با اين توضيح كه امر صلاتى بر طلب فعل صلوة دلالت دارد ، اما پاسخ اين‌كه آيا متعلّق امر ، يعنى صلوة ، مطلق است و از آن مطلقِ صلوة اراده شده است ، يا مقيّد است و از آن صلوة خاصّى اراده شده است و يا اهمال و اجمال دارد ، نياز به مقدّمات حكمت دارد كه بگوييم :\r\nمولى در مقام بيان بود ، نه اهمال و اجمال و قرينه بر خلاف نياورد و نفرمود : « أقم الصلاة فى الدار المباح » ؛ پس معلوم مىشود كه منظور مولى مطلق صلوة است ، ولو در مكان غصبى باشد . و نهى از\r\n\r\n\r\n","description":"","footnote":"\r\n( 1 ) . چنان كه صاحب معالم فرموده است . ر . ك : معالم‌الاصول ، ص 96 .\r\n( 2 ) . چنان كه در متن كفايه در بيان صغرى بر اين مطلب تكيه شده و كلمهء استلزام به‌كار رفته است .\r\n","page_name":" 116 ","page_number":117},
  {"content":"\r\n\r\nغصب هم بر طلب ترك متعلّق ، دلالت دارد . امّا در پاسخ اين‌كه آيا متعلّق نهى ( الغصب ) مطلق غصب است يا غصب خاصّ است يا خطاب اهمال دارد ، با توجّه به مقدّمات حكمت بايد بگوييم :\r\nمولى در مقام بيان بود و معذلك نفرمود : « لا تغصب الغصب الفلانى » ، بلكه مطلق آورد . پس معلوم مىشود مراد مولى ، مطلق غصب است و حتّى غصب در ضمن نماز را هم شامل است ؛ در نتيجه اطلاق امر به لحاظ متعلّق با اطلاق نهى به اين لحاظ ، در ماده اجتماع تعارض مىكند . پس هر دو مطلق هستند ، هر دو نيازمند به مقدّمات حكمت هستند و از اين جهت مساوىاند و هيچ‌كدام قوىتر از ديگرى نيست تا مقدّم شود . يك تفاوت ميان آن دو وجود دارد و آن اين‌كه نتيجهء اطلاق و مقدّمات حكمت در جانب امر يك اطلاق بدلى است . يعنى يك فرد از افراد مطلق صلوة علىالبدل واجب است و اتيان همهء افراد لازم نيست ؛ چراكه « الطبيعة توجد بوجود فردٍ مّا » ، ولى نتيجهء مقدّمات حكمت در جانب نهى يك اطلاق شمولى است ، يعنى ترك همهء افراد طبيعت ، مطلوب است ، چراكه « الطبيعة تترك به ترك جميع أفرادها » . ولى ما فعلًا كارى به نتيجهء اطلاق‌ها نداريم ، مهمّ اين است كه هر دو خطاب ، اطلاقى هستند و تكافؤ دارند ، نه تراجح ، پس استدلال شما مخدوش است .\r\nايراد بر اشكال : قبلًا اصل استدلال بيان شد ، سپس ايراد به آن بيان شد و اكنون ايراد بر ايراد مطرح است . يعنى كسى به حمايت از مستدلّ بر ايراد مذكور ، ايراد كرده و در صدد رفع اشكال مذكور بر آمده است و آن اين‌كه : عموم بدلى در ناحيهء امر اطلاقى است و به بركت مقدّمات حكمت ثابت مىشود ، ولى عموم شمولى در ناحيهء نهى اطلاقى و به مقدّمات حكمت نيست ، چرا كه اگر اين شمول هم اطلاقى بود ، لازمه‌اش اين بود كه استعمال مطلق ( لاتغصب ) در مقيّد ( غصب در فلان زمان يا فلان مكان ) حقيقت باشد . « 1 » در حالى كه قطعاً اين استعمال مجاز است و از باب اطلاق كلّى و طبيعى و لابشرط و ارادهء جزئى و مصداق و به شرط شىء است . پس دلالت نهى بر عموم به بركت مقدّمات حكمت نيست . بلكه به حكم عقل است . « 2 » به اين نحو كه مطلوب مولى در باب نهى ( لا تغصب ) و نفى ( لا يجوز الغصب ) عبارت است از ترك طبيعت و انتهاء « 3 » و اجتناب از طبيعت و انتفاء « 4 » و انعدام طبيعت ، و از نظر عقل ، ترك طبيعت و انتهاء از طبيعت و ( درنهى ) و انتفاء ( درنفى ) به ترك و اجتناب از جميع افراد آن و انعدام كليه افراد طبيعت است و از جملهء افراد ، همين ماده اجتماع است . پس عموم نهى و نفى عقلى است ، نه اطلاقى و باز با وجود بيان عقلى نوبت به اطلاق جانب امر نمىرسد و اين حكم عقلى قرينه بر خلاف مىشود و\r\n\r\n\r\n","description":"","footnote":"\r\n( 1 ) . در باب مطلق و مقيّد خواهد آمد كه تقييد موجب مجازيّت نيست ، بلكه استعمال حقيقى و از باب تعدّد دالّ و مدلول است .\r\n( 2 ) . در اصل استدلال ، سخن از عموم لفظى و وضعى بود ولى در اين فراز سخن از عموم عقلى است . و اصولًا شمول يا لفظى است ، مثل « اكرم كلّ عالمٍ » كه لفظ كلّ مفيد عموم و شمول مدخولش مىباشد ؛ يا عقلى است ، مثل نكره در سياق نهى يا نفى ؛ و يا اطلاقى است ، مثل أحّل اللّه البيع و حرّم الربوا أى كلَّ رباً ، به بيانى كه در جاى خود تبيين شده است . ر . ك : معالم‌الاصول ، ص 110 .\r\n( 3 ) . در نهى .\r\n( 4 ) . در نفى .\r\n","page_name":" 117 ","page_number":118},
  {"content":"\r\n\r\nجلو اطلاق را سدّ مىكند . پس كماكان نهى ، قوىتر و خطابش تنجيزى است و امر ، ضعيف‌تر و خطابش تعليقى است « 1 » و دليل قوىتر مقدّم است .\r\nقلت دلالتها على العموم و الاستيعاب ظاهرا مما لا ينكر لكنه من الواضح أن العموم المستفاد منهما كذلك إنما هو بحسب ما يراد من متعلقهما فيختلف سعة و ضيقا فلا يكاد يدل على استيعاب جميع الأفراد إلا إذا أريد منه الطبيعة مطلقة و بلا قيد و لا يكاد يستظهر ذلك مع عدم دلالته عليه بالخصوص إلا بالإطلاق و قرينة الحكمة بحيث لو لم يكن هناك قرينتها بأن يكون الإطلاق فى غير مقام البيان لم يكد يستفاد استيعاب أفراد الطبيعة و ذلك لا ينافى دلالتهما على استيعاب أفراد ما يراد من المتعلق إذ الفرض عدم الدلالة على أنه المقيد أو المطلق .\r\nاللهم إلا أن يقال إن فى دلالتهما على الاستيعاب كفاية و دلالة على أن المراد من المتعلق هو المطلق كما ربما يدعى ذلك فى مثل كلّ رجل و أن مثل لفظة كلّ تدل على استيعاب جميع أفراد الرجل من غير حاجة إلى ملاحظة إطلاق مدخوله و قرينة الحكمة بل يكفى إرادة ما هو معناه من الطبيعة المهملة و لا به شرط فى دلالته على الاستيعاب و إن كان لا يلزم مجازا أصلا لو أريد منه خاص بالقرينة لا فيه لدلالته على استيعاب أفراد ما يراد من المدخول و لا فيه إذا كان بنحو تعدد الدال و المدلول لعدم استعماله إلا فيما وضع له و الخصوصية مستفادة من دال آخر فتدبر .\r\nسخن آخوند استدلال و اعتراض و انتصار را ديديم . حال قضاوت مرحوم آخوند را بشنويم :\r\nايشان دربارهء استدلال مذكور و ايراد و جواب آن ، سه قدم برداشته است .\r\nقدم اوّل : همان‌گونه است كه معترض گفت ( هريك از امر و نهى اطلاقى بوده ، نياز به مقدّمات حكمت دارند و از اين جهت در يك مرتبه قرار دارند ) .\r\nتوضيح : اما امر : هيئت امر بر طلب فعل و ايجاد دلالت دارد ، و منظور طلب ايجاد متعلّق يعنى صلوة است . امّا اوّل بايد وضع متعلّق روشن شود كه مراد از صلوة چيست ؟ پس از اين‌كه به بركت مقدمات حكمت ، ثابت شد كه مطلق صلوة مراد است مىگوييم امر به مطلق صلوة بار شده است و به حكم عقل مطلق طبيعت به وجود فرد واحد ، موجود مىشود و يك فرد هم كافى است و همين محاسبه در نهى هم هست .\r\nنهى هيئتى دارد كه بر طلب ترك دلالت دارد و اين طلب ترك بر چيزى - مثلًا غصب - بار شده است و مولى ترك اين عمل را از ما مىخواهد . اما آيا منظور ، مطلق غصب است ، ولو در ضمن نماز باشد ، يا منظور غصب خاص و مقيّد و در غير حال نماز است ؟ يا هدف اصل غصب به‌طور مجمل و سربسته است كه نه اطلاقى هست و نه تقييدى ؟\r\nنخست بايد اين جهات روشن شود . براى احراز اين‌كه منظور ، مطلق غصب است ، بايد قرينهء\r\n\r\n\r\n","description":"","footnote":"\r\n( 1 ) . اگر مقدّمات حكمت باشد .\r\n","page_name":" 118 ","page_number":119},
  {"content":"\r\n\r\nخاصه در بين باشد ، مثلًا از عادت مولى يا از قرائن حاليّه و مقاليّهء خاصّه بدست آوريم كه منظورش هر غصبى است ، و يا اگر قرينهء خاصه نبود ، بايد از قرينه عامه مقدّمات حكمت استفاده كنيم و بگوييم مولى در مقام بيان بود ، نه در مقام اهمال و اجمال ، و با اين‌كه مىتوانست قرينه و قيدى هم نياورد و انصراف و متيقّنى هم در ميان نيست ، تا اطلاق را نتيجه بگيريم .\r\nپس از روشن شدن وضع متعلّق و اين‌كه مطلوب مولى ترك مطلق طبيعت است و روى فرد خاصّى عنايت ندارد ، نوبت به حكم عقلى مىرسد كه ترك طبيعت بايد به ترك جميع افراد باشد . پس دلالت نهى و نفى بر عموم و شمول ، جاى بحث نيست و اين دلالت هم ، چنان‌كه منتصر گفت عقلى است . ولى اين مقدار كافى نيست ، زيرا عموم نهى و نفى ، تابع سعه و ضيق متعلّق آن دو مىباشد و نخست بايد وضع متعلّق روشن شود . براى اثبات اطلاق و سعهء متعلّق ، از مقدّمات حكمت مستغنى نيستيم ، پس نهى مثل امر اطلاقى است و هيچ‌كدام قوىتر نيستند . « 1 » قدم دوم : « 2 » مرحوم آخوند در اين قدم فرضيّه‌اى را عنوان مىكند و براساس آن به حمايت از مستدلّ و منتصر مىپردازد و اشكال معترض را اين‌گونه دفع مىكند : تا به حال مىگفتيم درست است كه نهى و نفى بر عموم و شمول و استيعاب دلالت دارند ، « 3 » ولى اين مقدار كافى نيست و بايد از خارج و به بركت مقدّمات حكمت ، اطلاق متعلّق نيز ثابت شود . امّا حالا مىگوييم خود همين دلالت نهى و نفى بر استيعاب و شمول ، كفايت مىكند و به ملازمه عرفيّه بر اطلاق متعلّق هم دلالت مىكند و نيازى به احراز مقدّمات حكمت نيست . اگر خطاب لاتغصب را به عرف و اهل محاوره بدهيم ، از اين خطاب ، اطلاق را مىفهمند ، يعنى هيچ غصبى را نبايد مرتكب شد ولو غصب در ضمن نماز را . ديگر اين‌كه ظهور عرفى در كار است و نيازى به مقدّمات حكمت نيست .\r\nاگر اين احتمال را پذيرفتيم نتيجه اين مىشود كه عموم نهى و نفى ، فقط عقلى است و شمول امر نسبت به مادّهء اجتماع ، اطلاقى و با مقدّمات حكمت است و عام قوىتر است و بر مطلق مقدّم مىشود .\r\nپس حقّ با مستدلّ است .\r\nنظير مطلب مذكور دربارهء الفاظ عموم از قبيل لفظ كلّ و اخوات آن نيز ادعا شده و در باب عام و خاص مطرح است و آن اين‌كه : در مثل كلِّ رجلٍ هم نيازى به مقدّمات حكمت نيست ، بلكه همين كه كلّ ، مفيد عموم است و بر اسم جنس ، يعنى رجل داخل شده است ، كافى است تا مراد همهء افراد ، اين\r\n\r\n\r\n","description":"","footnote":"\r\n( 1 ) . نظير اين سخن دربارهء الفاظ عموم يعنى كلّ و اخوات آن نيز گفته شده است كه وقتى مىگوييم : « كلّ رجلٍ » واژهء كل ، مفيد عموم و شمول است و اساساً براى اين جهت وضع شده است ، ولى بر عموم مدخول و مضاف‌اليه ، يعنى رجل دلالت دارد ؛ با اين حال اوّل بايد وضع مدخول روشن شود كه آيا مطلق است يا مقيّد است به عالم و عادل و . . . ؟ پس از اين‌كه با استفاده از مقدّمات حكمت اطلاق مدخول را ثابت كرديم ، آنگاه كلمهء كلّ بر شمول جميع افراد طبيعت رجل دلالت مىكند ؛ پس در الفاظ عموم هم به نوعى محتاج به مقدّمات حكمت هستيم .\r\n( 2 ) . اللّهم إلّاأنْ يقال . . . .\r\n( 3 ) . به حكم عقل .\r\n","page_name":" 119 ","page_number":120},
  {"content":"\r\n\r\nجنس باشد . متفاهم عرفى همين است و لازم نيست اوّل ثابت كنيم كه از « رجل » طبيعت مطلقه و لا به شرط قسمى اراده شده تا كلّ مفيد عموم همهء افراد رجل باشد . بلكه از رجل ، معناى خودش ، يعنى طبيعت مهمله و لا به شرط مقسمى و قطع نظر از اطلاق و تقييد « 1 » اراده شده است ، ولى خاصيّت كلّ و اخواتش اين است كه وقتى بر اسم جنس داخل مىشوند ، ظهور در عموم جميع افراد آن جنس پيدا مىكنند و همين ظهور عرفى براى ما ارزشمند است و نيازى به مقدّمات حكمت در ناحيهء مدخول نداريم .\r\nو ان كان لايلزم مجاز أصلًا . . . : اين عبارت تعريض به استدلال منتصر است كه گفت استعمال عام در خاص مجاز است . مرحوم آخوند مىفرمايد : ما از خود كلّ ، استيعاب و شمول را فهميديم ، اگرچه معتقديم كه اگر قرينه‌اى هم بيايد و از كلّ رجل به بركت كلمهء عادل ، خصوص رجل عادل اراده شود باز مجاز نمىشود ؛ نه در لفظ كلّ مجازيّتى هست « 2 » و نه در مدخول كلّ ، يعنى رجل مجازيّتى پيش مىآيد . « 3 » البتّه اگر خود كلمهء رجل كه اسم جنس است ، در رجل خاص ( رجل عادل ) استعمال شود و از كلمهء رجل ، اين خصوصيّت اراده شود ، مجاز خواهد بود ؛ چون رجل براى خصوصيّت ، وضع نشده است ولى ما اين حرف را نمىزنيم ؛ بلكه تعدّد دالّ و مدلول را مطرح مىكنيم .\r\nفتدبّر : قدم سوم : شايد اشاره باشد به اين‌كه فرض و احتمال مذكور در « اللّهم » به بعد را قبول نداريم و در مثل نهى و نفى حتماً بايد از اطلاق و مقدّمات حكمت استفاده كنيم و نهى تنها كافى نيست ، در نتيجه حقّ با معترض است و استدلال اوّلِ مشهور بر ترجيح جانب نهى مخدوش است .\r\nو منها أن دفع المفسدة أولى من جلب المنفعة\r\nو ( قد أورد عليه فى القوانين بأنه مطلقا ممنوع لأن فى ترك الواجب أيضا مفسدة إذا تعين ) .\r\nو لا يخفى ما فيه فإن الواجب و لو كان معينا ليس إلا لأجل أن فى فعله مصلحة يلزم استيفاؤها من دون أن يكون فى تركه مفسدة كما أن الحرام ليس إلا لأجل المفسدة فى فعله بلا مصلحة فى تركه .\r\nو لكن يرد عليه أن الأولوية مطلقا ممنوعة بل ربما يكون العكس أولى كما يشهد به مقايسة فعل بعض المحرمات مع ترك بعض الواجبات خصوصا مثل الصلاة و ما يتلو تلوها .\r\nو لو سلم فهو أجنبى عن المقام فإنه فيما إذا دار بين الواجب و الحرام .\r\nو لو سلم فإنما يجدى فيما لو حصل به القطع .\r\n\r\n\r\n","description":"","footnote":"\r\n( 1 ) . عقيدهء آخوند در اسماء اجناس همين است و در باب مطلق و مقيّد خواهد آمد .\r\n( 2 ) . چراكه كلّ براى دلالت بر عموم و شمول مدخولش وضع شده است خواه مدخولش كلمهء رجل باشد خواه رجل عادل باشد .\r\n( 3 ) . چراكه از باب تعدّد دالّ و مدلول است ، يعنى رجل در معناى خودش كه طبيعت لابشرط است استعمال شده و قيد عادل بودن از كلمهء عادلى كه بعدش آمده است ، استفاده مىشود و دو دالّ وجود دارد كه هركدام مدلولى دارند و در همان استعمال شده‌اند .\r\n","page_name":" 120 ","page_number":121},
  {"content":"\r\n\r\nو لو سلم أنه يجدى و لو لم يحصل فإنما يجرى فيما لا يكون هناك مجال لأصالة البراءة أو الاشتغال كما فى دوران الأمر بين الوجوب و الحرمة التعيينيين لا فيما تجرى كما فى محل الاجتماع لأصالة البراءة عن حرمته فيحكم بصحته و لو قيل بقاعدة الاشتغال فى الشك فى الأجزاء و الشرائط فإنه لا مانع عقلا إلا فعلية الحرمة المرفوعة بأصالة البراءة عنها عقلا و نقلا .\r\nنعم لو قيل بأن المفسدة الواقعية الغالبة مؤثرة فى المبغوضية و لو لم يكن الغلبة بمحرزة فأصالة البراءة غير جارية بل كانت أصالة الاشتغال بالواجب لو كان عبادة محكمة و لو قيل بأصالة البراءة فى الأجزاء و الشرائط لعدم تأتى قصد القربة مع الشك فى المبغوضية فتأمل .\r\nوجه دوم ترجيح نهى بر امر : وجه دوم از ادلّهء مشهور قاعدهء اولويّت دفع مفسده از جلب منفعت است كه قاعده‌اى عقلايى است . عقل هر عاقلى حكم مىكند كه دفع مفسده از جلب منفعت بهتر است .\r\nيعنى هرگاه امر داير شد ميان اين‌كه كارى كنيم تا به مصلحت و منفعتى برسيم يا كارى كنيم كه از مفسده و ضررى نجات يابيم ، عقل مىگويد كارى بكن كه در مفسده نيفتى و رسيدن به منفعت مهمّ نيست .\r\nبراساس همين اصل ، در مانحن‌فيه مىگوييم هميشه در جانب وجوب و امر ، مصلحت و منفعت وجود دارد و در جانب نهى حرمت و مفسده . در مواردى هم كه دوران امر ميان آن دو باشد ، مثل مادّهء اجتماع كه دوران بين وجوب و حرمت است ، دفع مفسده أولى است . يعنى اگر احتمال مىدهيد نماز در مكان غصبى واجب و داراى مصلحت باشد و يا حرام و داراى مفسده باشد و در صورت ارتكاب به حرام بيفتيد ، در اينجا كارى كنيد كه در حرام واقع نشويد ، يعنى دفع مفسده كنيد و بدنبال جلب منفعت نباشيد . معناى ترجيح نهى هم همين است . پس ما نهى را ترجيح مىدهيم .\r\nاشكال محقّق قمى : محقّق قمى در قوانين به اين دليل ايرادى وارد كرده است و اين قاعدهء اولوّيت را به صورت مطلق و موجبهء كليّهء قبول نداريم ، بلكه آن را به‌صورت موجبهء جزئيّه ، در بعضى از موارد مىپذيريم و در بعضى از موارد نمىپذيريم . در حقيقت قاعدهء مذكور ، موجبهء كليّه نيست تا منتج باشد ، بلكه موجبهء جزئيّه است .\r\nتوضيح : قبول داريم كه در دوران امر ميان استحباب و حرمت ، دفع مفسده ، از جلب منفعت اولى است و بايد مستحب را فداى حرام كرد و از آن عمل اجتناب نمود . همچنين در دوران امر ميان حرام تعيينى و واجب تخييرى هم دفع مفسده اولى از جلب منفعت است ، زيرا واجب تخييرى عدل و بدل دارد و مىتوان آن را در فرد ديگر هم امتثال كرد ، لذا داعىاى نداريم كه مادّهء اجتماع را اختيار كنيم و خود را در احتمال حرام و مفسده بيفكنيم . امّا در دوران امر ميان واجب تعيينى و حرام تعيينى ، مثل نماز در مكان غصبى بنا بر اين‌كه نماز هم منحصر در همين فرد است و فعلًا بدلى ندارد و امر داير است ميان اين‌كه اين نماز ، واجب باشد يا حرام ، در اينجا جاى قاعدهء مذكور نيست . زيرا اگر نماز واجب باشد ، ترك‌اش داراى مفسده است و حرام مىباشد . آنگاه دوران امر ميان دو مفسده مىشود :\r\n\r\n","description":"","footnote":"","page_name":" 121 ","page_number":122},
  {"content":"\r\n\r\nاگر اين نماز واجب باشد ، ترك آن مفسده دارد و اگر حرام باشد ، فعل آن ، مفسده دارد و در دوران امر ميان دو مفسده جاى قاعدهء مزبور نيست ، بلكه جاى قاعدهء ديگرى است . يعنى اگر يكى از آن دو مفسده‌اش بيشتر بود ، بايد ديگرى را مرتكب شويم و دفع افسد به فاسد نماييم . و بحث ما در اجتماع وجوب و حرمت در شىء واحد ، اعمّ از اين بود كه وجوب و تحريم هر دو تعيينى يا هر دو تخييرى و يا مختلفين باشند . ولى قاعدهء شما فرض تعيينى بودنِ هر دو را شامل نشد ، پس ناتمام است . « 1 » ردّ اشكال محقّق قمى : مرحوم آخوند اشكال محقّق قمى را نپذيرفته است و در ردّ آن چنين مىفرمايد : گفتيد كه واجب اگر تعيينى باشد ، علاوه بر مصلحت ملزمه در فعل ، يك مفسدهء ملزمه‌اى در ترك آن وجود دارد و در نتيجه دوران ، ميان دو مفسده است . ما اين حرف را قبول نداريم ، زيرا واجب چه تعيينى باشد و چه تخييرى ويژگىاش اين است كه فقط در جانب فعل‌اش مصلحت ملزمه است و به‌خاطر تدارك آن ، واجب شده است .\r\nامّا اين‌كه علاوه بر مصلحت مزبور ، در جانب ترك هم مفسدهء ملزمه‌اى باشد مورد قبول نيست ، زيرا مستلزم اين است كه هر تكليفى دو تكليف و دو ثواب باشد و دو عقاب داشته باشد : يكى براى از دست دادن مصلحت ملزمه و ديگرى براى رسيدن به مفسدهء ملزمه ، يكى بر ترك واجب و يكى بر فعل حرام ، در حالى كه احدى به آن ملتزم نيست . كما اين‌كه متقابلًا در باب محرّمات هم يك مفسدهء ملزمه بيشتر نيست كه در ناحيهء فعلِ حرام است و به‌خاطر وجود اين مفسده مولى از آن كار منع كرده است .\r\nامّا اين‌كه علاوه بر وجود مفسده در فعل ، يك مصلحت ملزمه هم در ترك حرام وجود داشته باشد ، مورد قبول نيست ؛ و گرنه مرتكب حرام بايد دو عقاب داشته باشد : يكى به‌خاطر فعل حرام و يكى به‌خاطر ترك واجب . امّا قطعاً چنين نيست و احدى به آن تفوّه نكرده است . در نتيجه چه دوران امر ميان واجب و حرام تعيينى باشد و چه ميان واجب تخييرى و حرام تعيينى ، در هر حال دوران امر ميان مصلحت « 2 » و مفسده « 3 » است و قاعدهء مزبور از اين ناحيه مشكلى ندارد و جارى مىشود . پس اشكال محقّق قمى وارد نيست .\r\nاشكال‌هاى وجه دوم : مرحوم آخوند به‌دليل دوم مشهور ( اولويّت دفع مفسده ) چهار ايراد دارد :\r\nايراد اوّل : قضيّهء « دفع المفسدة أولى من جلب المنفعة » كليّت و عموميّت ندارد و چنين نيست كه دفع هر مفسده‌اى از جلب هر منفعتى بهتر باشد ؛ بلكه گاهى مطلب به عكس است ، يعنى جلب منفعت أولى و ارجح است . اين مطلب ، هم در شرعيّات مثال دارد و هم در عرفيّات :\r\nمثال براى شرعيّات : مثلًا در دوران امر ميان يك حرام صغيره با يك واجب بسيارمثل نماز و\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 153 .\r\n( 2 ) . اگر فعل واجب باشد .\r\n( 3 ) . اگر فعل حرام باشد .\r\n","page_name":" 122 ","page_number":123},
  {"content":"\r\n\r\nحج آيا مىتوان گفت دفع مفسده اولى است و بايد از حرام صغيره اجتناب كنيم و واجبى با آن همه اهميّت و منافع را فداى اين حرام كوچك نماييم ؟ هرگز حرام كوچك و مهم با واجب بزرگ و اهمّ قدرت مزاحمت ندارد . مثلًا ميان ارتكاب حرامى به نام غصب و انجام واجبى به نام انقاذ غريق ، يا بايد از خير نهى بگذريم و غصب را مرتكب شويم تا به واجب اهم ، يعنى انقاذ برسيم و يا از خير امر بگذريم و وارد غصب نشويم و انقاذ غريق هم نكنيم . در اينجا هيچ فقيهى نمىتواند واجب اهّم را كه مسألهء جانى يا مالى يا آبرويى است ، فداى حرام مهمّ بكند و بگويد غصب نكن و از نهى اجتناب كن .\r\nمثال براى عرفيّات : اين همه تجارت و داد و ستد و واردات و صادرات در دنيا انجام مىگيرد و قطعاً در كنار آن پاره‌اى از كالاها فاسد يا ارزان‌تر مىشود و موجب زيان شخص مىگردد . ولى در كنار اين ضررها و آن سختىهاى راه ، منافع فراوانى هم نصيب بازرگان مىشود . در اينجا هم ، احدى نمىگويد براى فرار از زيان كم ، از منافع فراوان چشم‌پوشى كن ؛ بلكه روش عقلاء اين است كه براى رسيدن به مصالح برتر ، ضرر كمتر و سختىهاى راه را متحمّل شوند . پس نمىتوان گفت دفع هر مفسده‌اى اولى از جلب هر مصلحتى است .\r\nايراد دوم : در اين قاعده ، كلمهء مفسده و منعفت آمده است و الفاظ براى معانى واقعى و نفس‌الامرى وضع شده‌اند و منظور اين است كه مفسده‌اى وجود دارد كه براى ما محرز است ؛ چه اين‌كه منفعت هم محرز است و مفسده و مصلحت محتمل را شامل نيست و كسى نگفته دفع مفسدهء محتمله بر جلب منفعت محتمله اولويت دارد .\r\nبا توجّه به اين نكته مىگوييم بر فرض از ايراد قبلى صرف‌نظر كرده و قبول كنيم كه دفع مفسده در هر مرتبه‌اى كه باشد أولى از جلب منفعت است ، در هر مرتبه‌اى كه باشد ؛ امّا اين قاعده ، از مانحن‌فيه بيگانه است و مربوط به فرضى است كه مصلحت و مفسده محرز باشد . يعنى دوران امر ميان يك واجب مسلّم الوجوب با يك حرام مسلّم الحرمة باشد كه در آنجا دفع مفسدهء معلومه بر جلب مصلحت مسلّمه اولويت دارد . ولى در مانحن‌فيه - بر مبناى مشهور كه امتناعى هستند - در ماده اجتماع ، واجب و حرام مسلّمى نداريم ، بلكه تنها احتمال هست . يعنى يكى از وجوب و حرمت بايد بماند و از ميان اين دو ، آن محتمل است كه جانب وجوب باشد يا جانب حرمت و قاعدهء شما اين موارد را شامل نيست . « 1 » ايراد سوم : اولويّت گاهى ظنّى است و گاهى قطعى ؛ آنچه ارزشمند مىباشد اولويّت قطعى است ، و گرنه اولويّت ظنّى اعتبارى ندارد و خودش نيازمند دليلِ حجيّت است . با توجّه به اين نكته مىگوييم به فرض از اشكال قبلى صرف‌نظر كنيم و قبول كنيم كه دفع مفسدهء محتمل هم ، بر جلب مصلحت محتمل اولويّت دارد ، ولى اشكال ديگرى داريم كه اگر اين اولويّت مفيد قطع باشد ، ارزش دارد و گرنه\r\n\r\n\r\n","description":"","footnote":"\r\n( 1 ) . البتّه اگر منظورتان از مفسده و مصلحت اعمّ از معلوم و محتمل باشد ، شامل مانحن‌فيه مىشود ، ولى جواب‌هاى بعدى را مىآوريم .\r\n","page_name":" 123 ","page_number":124},
  {"content":"\r\n\r\nبا افادهء ظنّ - كه از ظاهر قاعده مستفاد است - ارزشى نخواهد داشت .\r\nايراد چهارم : بر فرض از همهء ايرادهاى قبلى صرف‌نظر كنيم و بپذيريم دفع مفسدهء محتمله هم أولى از جلب منفعت است و قاعده ، مانحن‌فيه را هم شامل است و اگر اولويّت ظنى هم باشد كفايت مىكند . ولى اشكال چهارمى هم داريم و آن اين‌كه وقتى صحبت از احتمال به ميان آمد ، مجراى اصول عمليّه هم درست مىشود . اما قاعده مذكور در موردى جارى مىشود كه مجالى براى اصل برائت و اصل احتياط نباشد و اصول عمليّه جارى نشود . مثل دوران بين محذورين ( نماز در مكان غصبى واجب تعيينى و بلا بديل ) يا حرام تعيينى كه جاى برائت نيست ؛ چون علم اجمالى به تكليف الزامى داريم و شكّ ما در اصل تكليف نيست ، بلكه در متعلّق تكليف يا مكلّفٌ به است . جاى اصالةالاحتياط هم نيست ، چون در دوران ميان محذورين ، اصلًا احتياط ممكن نيست . اينجا نوبت به قاعده اولويّت مىرسد .\r\nامّا در مواردى كه اصل عملى قابل جريان است و وضع شك و احتمال را روشن مىكند ، نوبت به اين اولويّت‌هاى ظنّى نمىرسد . در مانحن‌فيه همچنين است ؛ زيرا در مادهء اجتماع ( نماز در مكان غصبى ) اگر واجب باشد ، معمولًا تخييرى است و عدل آن ، نماز در مكان مباح مىباشد . ولى اگر حرام باشد معمولًا تعيينى است و عدل ندارد و ما فعلًا يقين به هيچ‌كدام نداريم و هر دو محتمل است . ولى نسبت به احتمال وجوب ، اصل برائت جارى نمىشود ، زيرا اصل برائت براى رفع كلفت و مضيقه است و در مورد واجب تخييرى ، خود به خود توسعه و آزادى وجود دارد و مضيقه‌اى نيست تا با اصل مرتفع شود . لذا تنها احتمال حرمت مىماند و در آنجا اصل برائت جارى مىشود و بلامعارض است .\r\nدر نتيجه حرمت فعلى را از اين مادّه اجتماع برمىدارد : حكم تكليفى ، و وقتى حرمت و مبغوضيّت فعلى مرتفع شد ، حكم به صحّت اين نماز هم مىشود : حكم وضعى ؛ چراكه مقتضى موجود و مانع مفقود است . مانع ، حرمت فعلى بود كه با اصل برائت مرتفع شد ؛ پس مانعى از صحّت نماز نيست .\r\nدر مباحث اصول عمليّه در بخش اصالة الاحتياط و علم اجمالى خواهد آمد كه گاهى دوران ، ميان متباينين است كه در اينجا حتماً بايد احتياط كرد ، و گاهى دوران ، ميان اقلّ و اكثر است كه خود اين هم گاهى اقلّ و اكثر استقلالى است و گاهى اقلّ و اكثر ارتباطى . در استقلالى هم مشهور نسبت به اكثر و مشكوك برائتى هستند ، ولى در ارتباطى كه شك در اجزاء و شرايط است ، تعداد قابل توجّه‌ى از اصوليان احتياطى شده و گفته‌اند بايد جزء يا شرط مشكوك را هم بياوريم . حال آخوند مىفرمايد : ولو در آن مسأله ، احتياطى شويم و اتيان جزء مشكوك را لازم بدانيم و بدون آن ، حكم به بطلان عبادت كنيم ، باز هم در مانحن‌فيه جاى احتياط كردن و خواندن همان در خارج مكان غصبى نيست و اگر در مكان غصبى هم خوانده شود ، باز حكم به صحّت مىشود .\r\n\r\n","description":"","footnote":"","page_name":" 124 ","page_number":125},
  {"content":"\r\n\r\nسرّ مطلب اين است كه در باب اجزاء و شرايط اگر چيزى جزء يا شرط باشد ، وجود واقعىاش جزء يا شرط است و عدم آن ، مانع واقعى است ، چه بدانيم و چه ندانيم ؛ لذا بايد احتياط كرد . ولى در مانحن‌فيه وجود واقعىِ حرمت و مبغوضيّت مانع نيست و وجود فعلىِ آن ، مانع است . يعنى اگر اين عمل فعلًا حرام و مبغوض باشد ، باطل است و خوشبختانه با اصل برائت عقلى ( قبح عقاب بلا بيان ) و برائت نقلى ( رفع ما لا يعلمون و . . . ) حرمت و مبغوضيّت فعلى مرتفع مىشود . پس مانعى براى صحّت نماز نيست . از طرفى مقتضى براى صحّت هم وجود دارد كه همان رجحان و مطلوبيّت ذاتىِ نماز است ؛ « فيؤثّر المقتضى أثره » و حكم به صحّت نماز مىشود .\r\nنعم لو قىل بأن المفسدة الواقعية . . . : اين عبارت ، استدراك از اجراى اصل برائت از حرمت و به‌دنبال آن ، حكم به صحّت است . سابقاً در مقدّمهء دهم در بيان ثمره مسألهء فرمودند كه بر مسلك عدليه ، احكام شرعيّهء تابع جهات ( ملاكات و مصالح و مفاسد ) است . ولى آيا احكام ، تابع جهات واقعى است - چه ما بدانيم و چه ندانيم - يا تابع جهات فعلى است كه در گرو علم مىباشد ؟\r\nبنابر تبعيّت احكام از جهات و ملاكات واقعى مىگوييم در مانحن‌فيه ، شما با اصل برائت ، نهى و حرمت فعلى را برداشتيد ، ولى ملاك نهى كه مرتفع نشده است ؛ كما هوا المفروض فى المسألة . حال اگر ملاك نهى با ملاك امر ، مساوى باشد ساقط مىشود و اگر ملاك نهى مغلوب ملاك امر باشد ، باز به طريق أولى ساقط مىشود . ولى اگر ملاك نهى غالب باشد باقى مىماند و فرض مىكنيم كه همان ملاك غالب واقعى ، موجب مبغوضيّت است ، و اين احتمال وجود دارد كه شايد در واقع مفسدهء عمل غالب باشد . با اين احتمال ، الآن نسبت به نماز در مكان غصبى احتمال مبغوضيّت مىدهيم و علىالفرض غافل از اين احتمال هم نيستيم ، بلكه ملتفت هستيم .\r\nحال با اين محاسبه بايد گفت در مانحن‌فيه جاى اصل برائت نيست ، بلكه اگر مادّهء اجتماع ، يك عمل توصّلى و از قبيل خياطت ثوب يا تطهير لباس يا حديث كردن باشد مشكلى نيست زيرا ولو حرام مسلّم هم كه باشد ، موجب امتثال امر مىباشد ، ولى اگر يك عمل تعبّدى از قبيل نماز در مكان غصبى باشد ، مجراى اصالة الاحتياط ، است نه اصل برائت ؛ زيرا با احتمال مبغوضيّت ، قصد قربت متمشّى نيست و با نبود قصد قربت هم ، عبادت صحيح نيست و حتماً بايد در مكان مباح بجا آوريم . پس وجهى براى اجراى برائت و بدنبال آن حكم به صحّت ، نيست .\r\nو لو قىل بأصالة البرائة فى الأجزاء و . . . : در مورد مطلب مزبور ( حكومت اصل احتياط ) فرقى ميان دو مبناى باب اقلّ و اكثر ارتباطى يا شكّ در اجزاء و شرايط نيست . يعنى در آن باب چه نسبت به اكثر و جزء مشكوك ، برائتى شويم و چه احتياطى ، در مانحن‌فيه جاى احتياط است . زيرا در آن باب شكّ ما در اصل جزئيّت يا شرطيّت است و جا دارد به اصل برائت تمسّك كرده و حكم به عدم وجوب امر مشكوك نماييم . ولى در مانحن‌فيه شك ما در اصل لزوم قصد قربت نيست ؛ زيرا يقين داريم كه در\r\n\r\n","description":"","footnote":"","page_name":" 125 ","page_number":126},
  {"content":"\r\n\r\nعبادت ، اين قصد بايد باشد . شك ما در محصِّل غرض است كه آيا با اين نماز در مكان غصبى ، غرض مولى حاصل مىشود يا نه ؟ و بلكه با احتمال مبغوضيّت ، اصلًا قصد قربت ميسّر نيست و وقتى چنين قصدى ميسّر نشدعباديّت هم درست نخواهد شد . پس جاى احتياط و خواندن نماز در خارج مكان غصبى است و جاى برائت نيست .\r\nفتأمّل : شايد اشاره باشد به اين‌كه همان‌طور كه احتمال مفسدهء واقعى غالب ، وجود دارد ، احتمال مصلحت كذائى نيز موجود است و اصل عدم غلبه در هر كدام تعارض و تساقط مىكنند و اصل حكمىِ برائت از وجوب يا حرمت مجرا پيدا نمىكند و چون نسبت به جانب احتمال وجوب ، اصل برائت جارى نشد ، « 1 » پس نسبت به جانب حرمت جريان پيدا مىكند .\r\nشايد هم اشاره باشد به اين‌كه بحث ما فقط مخصوص عبادات نيست ، توصليّات هم مطرح است و آنجا اين تبصره و اشكال جارى نيست . يا شايد اشاره به اين باشد كه‌تبصرهء مذكور بر مبناى تبعيت احكام از جهات واقعى است ، ولى بر مبناى تأثير جهاتِ فعلى در حسن و قبح جارى نيست . و شايد اشاره به وجهى باشد كه خود مرحوم آخوند در حاشيهء منه فرموده است .\r\nوجه سوم توجيح نهى بر امر : وجه سوّم « استقراء » است كه به‌صورت استدلال منطقى اين‌گونه بيان مىشود : مسألهء ما يعنى مادّهء اجتماع امر و نهى ، مثلًا نماز در مكان غصبى بر مسلك امتناعىها از مصاديق دوران ميان وجوب و حرمت در شىء است : صغرى ؛ « 2 » و قاعدهء كلّى اين است كه هرجا دوران امر ، ميان وجوب و حرمت باشد ، فقهاء عظام ، جانب حرمت را مقدّم داشته‌اند : كبرى ؛ « 3 » نتيجه : پس در ما نحن فيه هم كه يكى از مصاديق دوران ، ميان وجوب و حرمت در شىء واحد است ، جانب حرمت را مقدّم مىداريم .\r\n\r\n\r\n","description":"","footnote":"\r\n( 1 ) . چون وجوبش تخييرى است .\r\n( 2 ) . زيرا هر دو جمع نمىشوند و لذا امر داير است كه يا اين باشد و يا آن .\r\n( 3 ) . دليل اين تقديم ، استقراء و تتبّع موارد مختلف فقهى است كه دو نمونهء آن را مىآوريم : 1 . حرمت نماز در ايّام استظهار ؛ براىمثال خانمى داراى عادت بوده و هر ماه تا هفت روز خون مىديده است ، ولى اين بار از هفت روز تجاوز كرده و روزهاى هشتم و نهم و دهم را نيز خون ديده است . اين سه روز را روزهاى استظهار ، يعنى طلب ظهور حال گويند كه زن منتظر و مردّد است تا وضعش روشن شود ؛ اگر از ده روز تجاوز كرد ، از روز هشتم به‌بعد را بايد خون حيض حساب نكند ، ولى اگر در ده روز منقطع شد تمام اين ايّام را حيض حساب مىكند ، حال در روزهاى هشتم و نهم و دهم چه كند ؟ اگر دم الحيض باشد ، نماز خواندن بر آن زن حرام است و اگر دم ديگر باشد ، نماز را بايد بخواند ، پس دوران امر ، ميان وجوب و حرمت است . معذلك فقهاء فرموده‌اند نماز در ايّام مزبور حرام است . يعنى در دوران امر ميان آن دو ، جانب تحريم را مقدّم داشته‌اند . 2 . وضو گرفتن از دو ظرف آب كه اجمالًا مىدانيم يكى از آنها نجس است ولى تفصيلًا نمىدانيم و امر بر ما مشتبه است . از طرفى وقت نماز فرا رسيده و روزه گرفتن واجب است . آنگاه به هر ظرف آبى كه دست مىزنيم ، اگر پاك باشد ، وضوء با آن واجب است و اگر نجس باشد ، وضوء با آن حرام است . پس دوران امر ميان وجوب و حرمت است و در چنين موردى نصوص و فتاوا مىگويند هر دو ظرف آب را دور بريزيد و براى نماز تيمّم كنيد . اين شاهد بر تقديم جانب حرمت است . چون در غير اين‌صورت مىگفتند : احتياط كنيد و با هر دو وضو بسازيد يا بنا را بر طهارت يكى بگذاريد و با همان وضو بسازيد .\r\n","page_name":" 126 ","page_number":127},
  {"content":"\r\n\r\nاشكال بر وجه دوم : مرحوم آخوند با سه بيان به اين وجه جواب مىدهد :\r\n1 . استقرايى حجّت است كه مفيد قطع و يقين باشد ، و گرنه استقراء ظنّى ارزشى ندارد ، و استقراء مزبور مفيد قطع نيست . با دو يا چند مورد براى آدمى قطع پيدا نمىشود ، مگر اين‌كه فرد ، قطّاع و زودباور باشد ! !\r\n2 . بر فرض كه استقراء ظنّى هم ارزشمند باشد ، در صورتى است كه انسان نود درصد موارد را تتبّع كند تا مظنّه به‌دست‌اش بيايد ؛ و گرنه با تتبّع دو يا چند مورد مظنّه هم پيدا نمىشود و صرف احتمال است .\r\n3 . بر فرض كه تتبع دو يا چند مورد هم موجب ثبوت استقراء و تحقّق آن و حجيّت آن باشد ، ولى دو مثال مزبور از مانحن‌فيه اجنبى است و اصلًا از باب دوران ميان دو محذور نيست .\r\nدر مثال نماز در ايّام استظهار دو نكته را بايد در نظر گرفت :\r\nالف ) حرمت يا ذاتى است مثل شرب‌خمر ، زنا و قمار كه ذاتاً مفسده دارند . و يا تشريعى است ، يعنى ذاتاً مفسده ندارد و بدون اسناد آن به شارع انجامش حرام نيست ، ولى به نيّت تشريع و به قصد اسناد آن به خداوند اشكال دارد و حرام است ؛ والّا ذاتاً چه‌بسا مباح يا مستحب باشد ، ولى به عنوان تشريع چون افتراء بر خداوند است ، به حكم ادلّه اربعه تحريم شده است .\r\nحال بحث ما در اجتماع وجوب و تحريم ذاتى است ، « 1 » نه حرمت تشريعى ؛ چراكه در مورد محرّمات تشريعى هرگز دوران امر ، ميان وجوب و حرمت نخواهد بود ، بلكه اگر با قصد تشريع باشد ، صد در صد حرام است و عقاب دارد و يك درصد هم احتمال مطلوبيّت در آن نيست و اگر بدون اين قصد باشد ، صد در صد مطلوب است و احتمال حرمت و مبغوضيّت در آن نيست .\r\nب ) بحث ما در موردى است كه اماره يا اصل ، بر يكى از دو طرف نباشد و گرنه با جريان اماره يا اصل و روشن شدن حكم مسأله ، نوبت به بحث از ترجيح نهى بر امر يا بالعكس نمىرسد . با توجّه اين دو نكته ، در مورد مثال نماز در ايّام استظهار دو جواب مىدهيم :\r\nاوّلًا به عقيدهء مشهور ، مثل شراب خوردن و زنا كردن نيست تا مفسدهء ذاتى در ركوع و سجود و غيره باشد ، بلكه به عنوان تشريعْ حرام است و چنانچه در نكتهء اوّل آورديم ، حرام تشريعى از محلّ بحث خارج است . زيرا در هيچ صورتى دوران ، ميان وجوب و حرمت پيش نمىآيد ، بلكه با صدق تشريع - كه با نيّت اسناد به الله است - فقط حرام مىباشد و احتمال وجوب ندارد . با عدم صدق آن هم ، فقط غير حرام است و احتمال حرمت ندارد تا دورانى مطرح شود و شاهد صدقى بر مطلب ما باشد .\r\nثانياً ، بر فرض كه حرمت نماز در اين ايّام يك حرمت ذاتى بوده و از مفسدهء ملزمه در نماز سرچشمه بگيرد و از قبيل ساير حرام‌هاى ذاتى باشد ، باز هم به بركت قاعدهء فقهى و اصل عملى نتيجه روشن مىشود و نيازى به مباحث اجتماع امر و نهى يا امتناع نمىرسد .\r\n\r\n\r\n","description":"","footnote":"\r\n( 1 ) . مثل غصبيّت كه حرمت ذاتى دارد .\r\n","page_name":" 127 ","page_number":128},
  {"content":"\r\n\r\nتوضيح : منظور از قاعده ، قاعدهء امكان است : « كلّ دمٍ أمكن كونه حيضاً فهو حيضٌ » ، يعنى هر خونى كه امكان حيض بودن در آن باشد ، فعلًا محكوم به حيض بودن است . ملاكِ امكان عبارت است از اين‌كه : رؤيت دم ، پس از بلوغ و قبل از يائسه شدن و با فاصله شدن اقلّ طُهر باشد و در مورد بحث ما خونى كه در ايّام استظهار مىبيند امكان حيض بودن را داراست و به حكم قاعدهء امكان ، حكم به حيض بودن آن مىشود . وقتى موضوع يعنى حيضيّت ثابت شد ، تمام احكام آن مترتّب مىشود و از جملهء آنها حرمت نماز در آن‌است .\r\nو منظور از اصل عملى ، استصحاب بقاء حيضيّت است : اگر كسى تا پايان روز هفتم كه طبق عادت ، حائض بوده و در روز هشتم تا دهم ، در بقاء حيض شك كند ، استصحاب بقاء حيض جارى مىشود . هريك از قاعدهء امكان يا استصحاب موضوع را هم ثابت مىكنند . موضوع هم كه بيايد حتماً حكم مىآيد ؛ « 1 » پس تمام احكام حيض مترتّب مىشود و موجب حرمت نماز است . در نتيجه حكم به حرمت نماز در ايّام استظهار از اين باب نيست كه دوران ميان وجوب و حرمت شده است ، « 2 » بلكه از اين باب است كه با اصل و اماره ، موضوع محرز شد و سپس تمام احكام بر آن مترتّب گشت . اين ربطى به مانحن‌فيه ندارد .\r\nامّا مثال وضو با دو آب مشتبه : حرمت وضو با دو ظرف آب كذائى هم يك حرمت ذاتى نيست .\r\nو بلكه وضو با نجس و معلوم بالتفصيل هم حرام ذاتى نيست كه مفسده و عقاب داشته باشد ، بلكه چنين وضويى باطل است . يعنى حرمتش تشريعى است و تابع صدق تشريع است . در موردى كه تشريع صدق كند و با نيّت تشريع باشد و به عنوان احتياط از هر دو ظرف آب ، وضو بگيرد ، فقط مطلوب است و احتمال مبغوضيّت داده نمىشود . پس هيچ‌گاه دوران ميان دو محذور نيست تا جانب يك محذور ، يعنى حرمت ، بر جانب محذور ديگر ، يعنى وجوب ترجيح داده شود .\r\nفعدم . . . : در اينجا كسى مىپرسد : اگر راه احتياط باز است و متوضّى مىتواند با هر دو آب به اين قصد وضو بسازد ، پس چرا ائمه عليهم السلام در روايات « 3 » و فقهاء عظام در فتاواى خود فرموده‌اند كه هر دو ظرف آب را دور بريز و با تيمّم نماز بخوان ؟ آيا اين امر به اراقه و اهراق ، دليل بر ترجيح جانب حرمت نيست ؟ « 4 » مرحوم آخوند در جواب مىفرمايد : اوّلًا شايد امر مزبور صرفاً يك امر تعبّدى باشد و هيچ دليل خاصّى نداشته و علىالقاعده نباشد . ثانياً شايد دستور به ارائه ، على القاعده باشد ؛ از مذاق شارع بدست مىآيد كه اگر كسى ظرف آبى داشته باشد و امر ، داير باشد كه با آن ، وضوء بگيرد و يا جامه‌اش را\r\n\r\n\r\n","description":"","footnote":"\r\n( 1 ) . چون موضوع نسبت به حكم ، به منزلهء علّت نسبت به معلول است .\r\n( 2 ) . فقهاء جانب حرمت را غلبه داده‌اند كه مدّعاى مستدل بود .\r\n( 3 ) . وسائل‌الشيعه ، ج 1 ، ص 113 .\r\n( 4 ) . المعتبر ، ص 102 ؛ نهايةالاحكام ، ج 1 ، ص 197 ؛ روض‌الجنان ، ص 119 .\r\n","page_name":" 128 ","page_number":129},
  {"content":"\r\n\r\nتطهير كند ، بايد آب را در مسير تطهير ثوب مصرف كند و با لباس نجس نماز نخواند ؛ آنگاه به‌جاى وضو تيمّم هم كافى است . پس طهارت از خبث مهمّ است و بايد حتّىالامكان بدن و لباس از آن تطهير شود و وضو فداى آن گردد . براساس همين اصل ، مىگوييم حكم به اراقهء دو ظرف آب به منظور تخلّص از ابتلاء به نجاست بدن است .\r\nتوضيح : شخصى كه با هر دو آب وضو مىگيرد ، هنگام وضو گرفتن با آب اوّل ، يقين به نجاست مواضع وضو ( صورت ، دست‌ها و محلّ مسح ) ندارد ؛ ولى به محض اين‌كه بدن با آب دوم ملاقات كرد ، « 1 » يقين تفصيلى به حصول نجاست پيدا مىكند و اين علم تفصيلى ، از علم اجمالى به نجاست يكى از دو آبْ متولّد مىشود . زيرا يا آب اوّل نجس بود و مواضع وضو نجس شد و يا آب دوم نجس بود و به محض ملاقات ، مواضع وضوء نجس شد . به دنبال آن ، فرض اين است كه مطهّر نيامده و با آب پاك ديگرى مواضع را تطهير نكرده است . با ظرف دوم هم اگر صد بار تطهير كند ، فايده‌اى ندارد و يقين به طهارت پيدا نمىكند ، بلكه كما كان شكّ در بقاء طهارت دارد و جاى قاعدهء استصحاب نجاست است .\r\nحال امام عليه السلام كه فرمود هر دو را دور بريزد و تيمّم كند ، به منظور اجتناب از اين نجاست ظاهرى و استصحابى بدن است كه بر جانب وضوى احتياطى تقدّم دارد .\r\nقوله : نعم . . . : دو ظرف آب ، يا هر دو قليل هستند و يا هر دو كثيرند ؛ يا اوّلى كثير و دومى قليل است و يا به عكس است . آنچه قبل از اين تبصره مطرح شد ، مربوط به فرض اوّل و سوم بود ، امّا اگر فرض چهارم بود ، يعنى آب اوّل قليل و دوم كثير بود ، و يا اگر فرض دوم بود ، يعنى هر دو كثير بودند تكليف چيست ؟ ويژگىِ آب كثير اين است كه اگر پاك باشد به مجرّد ملاقات با نجس ، پاك كننده است و نيازى به تكرار غسله يا انفصال غساله ندارد\r\nدر اين دو فرض اگر احتياطاً از هر دو اناء وضو گرفت ، هيچ‌گاه يقين تفصيلى به نجاست مواضع وضو پيدا نمىكند ؛ زيرا با آب اوّل كه وضو ساخت ، صرفاً احتمال نجاست مىدهد و با آب دوم كه ملاقات كرد ، باز هم شايد آب پاك واقعى همين بوده و موجب تطهير شد ، شايد هم نجس بوده و موجب تنجّس شد . بنابراين هيچ‌گاه يقين تفصيلى ندارد ، بلكه يك علم اجمالى به حدوث دو حالت متضادّ طهارت و نجاست در مواضع وضو دارد ، ولى يقين تفصيلى ندارد و لذا جاى استصحاب بقاء نجاست نيست ، « 2 » چون از اركان استصحاب ، يقين سابق است و اينجا اجمالًا يقين سابق وجود دارد .\r\nولى علاوه بر آن اتصال زمان يقين به زمان ، شكّ معتبر است كه در مانحن‌فيه محرز نيست . زيرا شايد\r\n\r\n\r\n","description":"","footnote":"\r\n( 1 ) . و فرض بر اين است كه آب دوم قليل است نه كثير ، و كرّ و مطهّر بودن آب قليل در گرو تعدّد شستن‌ها و جدا شدن غساله ازمحلّ مغسول است كه هنوز حاصل نشده است .\r\n( 2 ) . شبيه حدث و وضو كه دو حالت متضادّ و متعاقب است و اين را تعاقب حالتين گويند كه در شرح لمعه مطرح بود . ر . ك : اللمعةالدمشقية ، ج 1 ، ص 33 .\r\n","page_name":" 129 ","page_number":130},
  {"content":"\r\n\r\nآب اوّل نجس بود و آب دوم پاك بود و نجاست را از بين برد و الآن شكّ ما در بقاء ، متّصل به يقين سابق نيست و ميان آنها فاصله وجود دارد و يقين سابق نقض شده است ؛ با اين احتمال جاى استصحاب نيست .\r\nآنگاه نوبت به قاعدهء طهارت مىرسد و به حكم « كلّ شىء طاهر » مىگوييم مواضع وضوء پاك است ؛ پس به‌عنوان احتياط بايد وضو گرفتن بلا مانع باشد . معذلك اگر امر به اراقه شده‌ايم ، صرفاً تعبّدى خواهد بود ، نه روى قاعده .\r\nنتيجه : مرحوم آخوند امتناعى شد ولى از نظر ترجيح جانب نهى بر امر ، به نتيجه‌اى نرسيده و ادلّهء مشهور را نپذيرفت و به صراحت بيان نكرد كه آيا جانب نهى رجحان دارد يا جانب امر ؟ آرى بر اين مسلك اينها متعارض‌اند و بايد به سراغ مرجّحات باب تعارض برويم ؛ به بيانى كه در مقدّمهء دهم اين مسأله فرمود .\r\nامر سوم :\r\nتنبيه سوم دربارهء تعدّد اضافات است : آنچه تا به حال بحث كرديم ، دربارهء تعدّد عناوين و جهات بود . يعنى متعلّق امر و نهى دو چيز باشد و دو طبيعت جدا باشند مانند نماز و غصب ، ولى در موردى تصادق و اجتماع داشته باشند . در اين مورد عدّه‌اى اجتماعى و عده‌اى ديگر امتناعى بودند . امّا گاهى عنوان متعلّق امر و نهى ذاتاً واحد است و دو طبيعت جدا نيست ؛ ولى يك جا به چيزى اضافه شده و جاى ديگر به چيز ديگر ، و اضافات و اعتبارات ، متعدّد و مضاف‌ٌاليه متكثّر است . مثلًا اكرام - كه طبيعت واحده‌اى است - به اعتبار اضافه‌اش به عالم تحت امر رفته است ( اكرم العلماء ) و به لحاظ اضافه‌اش به فاسق ، تحت نهى رفته است ( لا تكرم الفساق ) .\r\nحال به اعتقاد مرحوم آخوند ، تعدّد اضافات كه فعلًا مطرح است ، در حكم تعدّد عنوانات است - كه تا به حال مطرح بود - و همان بحث‌ها را از جهت اجتماعى و امتناعى و . . . دارد . اگر كسى اجتماعى شد ، مىگويد مادّهء اجتماع ( اكرام عالم فاسق ) ، هم واجب و هم حرام است و هر كدام به اعتبارى است . و اگر امتناعى شد ، مىگويد مادّهء اجتماع ، يا واجب است و يا حرام ؛ و امكان ندارد هر دو فعلى باشند ، و دليل لحوق تعدّد اضافات به تعددّ عنوانات اين است كه همان‌طور كه ممكن است عنوان صلاتى داراى حُسن و مصلحت و ملاك باشد و شرعاً تحت امر برود و عنوان غصبى دارى مفسده و قبح عقلى باشد و شرعاً متعلّق نهى فعلى باشد . همچنين ممكن است اكرام كه طبيعت واحده نوعيّه است ، به لحاظ اضافه‌اش به عالم ، داراى مصلحت و حسن باشد و متعلّق امر واقع شود ، و به اعتبار اضافه‌اش به فاسق ، داراى قبح و مفسده باشد و متعلّق نهى واقع شود .\r\nنتيجهء لحوق : بنابراين امثال « اكرم العلماء » ، و « لا تكرم الفساق » ( عامّين من وجه ) از مصاديق باب اجتماع امر و نهى هستند و احكام اين باب را دارند . همان‌طور كه صلّ و لا تغصب اين‌گونه بودند ، و از\r\n\r\n","description":"","footnote":"","page_name":" 130 ","page_number":131},
  {"content":"\r\n\r\nباب متعارضين نيستند تا احكام آن باب را دارا باشند ، مگر اين‌كه از خارج براى ما محرز شود كه يكى از دو خطاب ، در مادّهء اجتماعْ فاقد ملاك است كه در اين صورت با آن دو خطاب ، همچون متعارضين رفتار مىشود و اختصاص به تعدّد اضافات ندارد ، بلكه در تعدّد عنوانات هم اگر فقدان ملاك در يكى از دو خطاب محرز شد ، همين حرف‌ها مىآيد .\r\nهدف مرحوم آخوند از ذكر تنبيه سوم ، بيان اين نكته است كه مشهور ، دو خطاب « اكرم العلماء » « و لا تكرم الفساق » را متعارضين دانسته قواعد آن باب را در اينها پياده كرده‌اند . مرحوم آخوند مىفرمايد . اين صحيح نيست و خطاب‌هاى مزبور متعارضين نيستند ، بلكه از مصاديق مسأله ما بوده و متزاحمان هستند ؛ البتّه در دو صورت دو خطاب مزبور متعارض مىشوند :\r\n1 . در فرضى كه يكى از آن دو در مادّهء اجتماع ، فاقد ملاك و مقتضى باشد و كذب باشد و از مولى صادر نشده باشد و ما ندانيم كدام‌يك معيّناً فاقد ملاك است : اينجا جاى تعارض و قواعد متعارضين است .\r\n2 . در فرضى كه هر دو ، واجد ملاك هستند ، ولى ما امتناعى هستيم و لذا بالعرض ميان آن دو تعارض پيدا مىشود . امّا اگر اجتماعى شديم مىگوييم هيچ مانعى ندارد كه اكرام عالم فاسق ، هم واجب باشد و هم حرام . يعنى به اعتبار عالم بودن ، واجب و به لحاظ فاسق بودن حرام باشد ، و در نتيجه اكرام عالم فاسق ، هم امتثال باشد و هم عصيان .\r\n\r\n","description":"","footnote":"","page_name":" 131 ","page_number":132},
  {"content":"\r\n\r\nفصل سوم : دلالت نهى بر فساد و بطلانِ عبادت يا معامله\r\nآخرين بحثى كه در باب نواهى مطرح مىشود ، عبارت است از دلالت نهى بر فساد و بطلان منهىّعنه .\r\nدر باب نواهى از يك جهت دو بحث مطرح است :\r\n1 . بحث تكليفى كه در اوّل نواهى عنوان شد و رأى جمهور اصوليّون ، اين بود كه نهى ، ظهور در تحريم دارد و مخالفت آن موجب استحقاق عقوبت است .\r\n2 . بحث وضعى كه فعلًا مطرح است و آن اين‌كه آيا نهى از چيزى - مثل عبادتى از عبادات ، همچون نهى از نماز در مكان غصبى ، يا معامله‌اى از معاملات مثل نهى از بيع در وقت نداء - علاوه بر اين‌كه دالّ بر حرمت يا كراهت آن شىء است آيا دالّ بر فساد و بطلانش هم هست يا نه ؟ آيا ميان حرمت عملى با فساد آن ، ملازمه وجود دارد يا خير ؟ مرحوم آخوند مىفرمايد قبل از ورود به اصل بحث ، بايسته است هشت امر ( هشت مقدمه ) ذكر شود .\r\n\r\n","description":"","footnote":"","page_name":" 132 ","page_number":133},
  {"content":"\r\n\r\n\r\nفصل : فى أن النهى عن الشىء هل يقتضى فساده أم لا ؟ [ تقديم امُور 
  ]\r\nو ليقدم أمور\r\n\r\nالأوّل : [ الفرق بين هذه المسألة و مسألة الاجتماع 
  ]\r\nأنه قد عرفت فى المسألة السابقة الفرق بينها و بين هذه المسألة و أنه لا دخل للجهة المبحوث عنها فى إحداهما بما هو جهة البحث فى الأخرى و أن البحث فى هذه المسألة فى دلالة النهى بوجه يأتى تفصيله على الفساد بخلاف تلك المسألة فإن البحث فيها فى أن تعدد الجهة يجدى فى رفع غائلة اجتماع الأمر و النهى فى مورد الاجتماع أم لا .\r\n\r\nالثانى : [ الوجه فى عدّ المسألة من المسائل اللفظيّة 
  ]\r\nأنه لا يخفى أن عد هذه المسألة من مباحث الألفاظ\r\nإنما هو لأجل أنه فى الأقوال قول بدلالته على الفساد فى المعاملات مع إنكار الملازمة بينه و بين الحرمة التى هى مفاده فيها و لا ينافى ذلك أن الملازمة على تقدير ثبوتها فى العبادة إنما تكون بينه و بين الحرمة و لو لم تكن مدلولة بالصيغة و على تقدير عدمها تكون منتفية بينهما لإمكان أن يكون البحث معه فى دلالة الصيغة بما تعم دلالتها بالالتزام فلا تقاس بتلك المسألة التى لا يكاد يكون لدلالة اللفظ بها مساس فتأمل جيدا .\r\nامر اوّل : فرق اين مسأله با مسألهء اجتماع\r\nامر اوّل اشاره‌اى است به وجه الفرق اين مسأله ( دلالت نهى بر فساد ) با مسألهء سابق ( اجتماع امر و نهى در شىء واحد ) . البتّه مبسوط اين بحث در مقدّمهء دوم از مقدّماتِ دهگانهء آن مسأله بيان شد . در آنجا چهار تفاوت از زبان بزرگان ذكر شد :\r\n1 . وجه فرقى كه آخوند قائل بود ؛\r\n2 . تفاوتى كه صاحب فصول ذكر كرد ؛\r\n3 . فرقى كه محقّق قمى قائل شد ؛\r\n4 . امتيازى كه مدقّق شيروانى بيان نموده بود .\r\nدر اينجا مرحوم آخوند اشاره‌اى به وجه الفرق خودش دارد و آن اين‌كه تمايز دو مسأله به هدف و غرض و جهتِ بحث است كه در هر كدام از زاويه و جهتى وارد بحث مىشويم . در مسأله اجتماع امر و نهى ، سخن از اصل توجّه و تعلّق امر و نهى از سوى مولى به شىء واحد بود و اين‌كه نفس چنين\r\n\r\n","description":"","footnote":"","page_name":" 133 ","page_number":134},
  {"content":"\r\n\r\nتكليفى جايز و ممكن است ، يا محال و ممتنع ؟ منشأ بحث هم تعدّد عنوان بود و اين‌كه آيا تعدّد وجه كافى است ، يا از باب اين‌كه حكم مال عنوان است و از عنوان به معنون سرايت نمىكند و يا از اين باب كه بر فرض سرايت ، تعدّد عنوان موجب تعدّد معنون است ؟ كسانى كه امتناعى بودند مىگفتند حكم در واقع ، مال معنون است و تعدّد معنون نمىشود . آنگاه معنون كه شىء واحد است محال است از سوى مولى ، هم امر به آن متوجّه شود و هم نهى . ولى در مسأله دلالت نهى بر فساد بحث ، در اصل توجّه نهى به عبادت يا معامله نيست . اصل توجّه مسلّم و مفروغ عنه است و يقيناً تكليف به « لا تصلّ فىالدار المغصوبة » يا « لا تبع وقت النداء » ، صادر شده است ، ولى سخن در اين است كه آيا نهى مزبور دالّ بر فساد متعلّق هم هست يا نه ؟ مُفسد بودنِ نهى مطرح است ، نه اصل تعلّق نهى . مطلب ، از اين زاويه بحث مىشود .\r\nامر دوم : جايگاه مسأله\r\nامر دوم دربارهء بيان جايگاه اين مسأله است و در اين رابطه دو سؤال مطرح است :\r\n1 . آيا مسألهء دلالت نهى بر فساد از مسائل علم اصول است يا خير ؟ جواب روشن است ، لذا مرحوم آخوند اين قسمت را متعرّض نيست . « 1 » 2 . حال كه مسأله مزبور يك مسأله اصولى است ، آيا از مباحث لفظيّهء علم اصول است و سخن در دلالت و ظهور لفظ نهى است يا از مباحث عقليّه است و سخن در حكم عقل به لزوم و ملازمهء حرمت و فساد است ؟ در اين باره دو قول مطرح است :\r\n1 . مرحوم آخوند اصرار دارد كه مسأله را به نوعى ، از مسائل الفاظ قرار داده و به باب الفاظ مرتبط كند . براى اين وجه مرحوم مشكينى در حاشيه ، چهار دليل ذكر كرده است كه مرحوم آخوند در متن ، يك دليل آورده است كه به اين قرار است : در ميان اقوال ، قولى وجود دارد مبنى بر اين‌كه در معاملات ، ميان حرمت و فساد ، ملازمهء عقلى را انكار كرده است ، امّا اصل دلالت نهى بر فساد را منكر نشده ، بلكه قبول كرده است و واضح است كه وقتى دلالت ، عقلى نشد ، حتماً لفظى و ظهورى و عرفى خواهد بود . پس اين قائل مىگويد نهى در معاملات ، ظهور در فساد دارد و به دلالت لفظى دالّ بر فساد است . وجود همين قول كافى است تا بتوانيم مسأله را از مباحث الفاظ بشماريم . « 2 »\r\n\r\n\r\n","description":"","footnote":"\r\n( 1 ) . مسأله حتماً مسألهء اصولى است ، زيرا ضابطه و ملاك مسأله اصولى بودن در آن وجود دارد و آن اين‌كه : نتيجه‌اش در طريق استنباط حكم شرعىِ فرعىِ كلّىِ الهى واقع مىشود . زيرا اگر ثابت شد كه نهى دالّ بر فساد است و يا اگر ثابت شد كه ميان حرمت و فساد ، ملازمهء عقلى وجود دارد به دنبالش قىاسى تشكيل داده مىگوييم : فلان عبادت يا معامله ، منهىّ است : صغرى ؛ و نهى هم دالّ بر فساد است يا ميان حرمت و فساد ملازمه است : كبرى ؛ پس فلان عبادت يا معامله ، فاسد و باطل است ؛ در نتيجه از اين جهت جاى نگرانى نيست .\r\n( 2 ) . البتّه اين استدلال مخدوش است ، زيرا اوّلًا قائل قول و وجود چنين قولى را قبول نداريم ؛ ثانياً صرف اين‌كه قولى چنين گفته ، دليل بر لفظى بودن نيست و شايد - بلكه حتماً - اين قائل اشتباه كرده است و بايد تحقيق مطلب را مراعات كرد ، نه وجود قولى را ؛ ثالثاً اگر قولى بر لفظى بودنِ مسأله دلالت دارد ، متقابلًا قولى هم بر عقلى بودنِ آن دلالت دارد و آن قول ابوحنيفه است كه مىگويد : نه‌تنها نهى دالّ بر فساد نيست ، بلكه اقتضاى صحّت مىكند ، و براى اثبات آن ، از يك مقدّمهء صددرصد عقلى استفاده كرده است . پس بايد گفت چون چنين قولى هست مسأله عقلى است . بنابراين استدلال آخوند ناتمام است .\r\n","page_name":" 134 ","page_number":135},
  {"content":"\r\n\r\n2 . مرحوم شيخ انصارى اصرار دارد كه مسأله صددرصد عقلى است و ارتباطى به عالم الفاظ ندارد و مثل مسأله اجتماع امر و نهى در شىء واحد است . استدلال شيخ اين است كه بحث در اصل ثبوت ملازمه ، ميان حرمت و فساد است و در اين بحث فرقى ندارد كه حرمت از دليل لفظى استفاده شود و مدلولِ صيغهء نهى باشد يا از دليل لبّى استفاده شود و به حكم عقل يا اجماع ثابت گردد . اگر ملازمه‌اى هست - كه در عبادات ملازمه هست - مطلقاً هست و اگر نيست ، مطلقاً نيست . در آينده خواهد آمد كه در معاملات ، ملازمه‌اى نيست . و در عبادات هم كه ملازمه ثابت مىشود ، دليلش صددرصد عقلى است . به اين بيان كه نهى ، دالّ بر تحريم است و حرمت كاشف از مفسده است و مفسده دالّ بر مبغوضيّت است و آن هم موجبِ مبعِّديّت است . عملى هم كه مبعِّد از مولى است چگونه ممكن است ما را به مولى نزديك كند و مقرَّب هم باشد ؟ « 1 » و اگر مقرّبيّت نداشت ، ارزشى ندارد و عبادت نيست ؛ پس باطل و فاسد است و اعاده يا قضاء لازم دارد . ملاحظه مىكنيد كه استدلال ، كاملًا عقلى است و ربطى به ظهور خطاب ندارد . « 2 » مرحوم آخوند مىفرمايد : تمام اين حرف‌هاى شيخ اعظم را قبول داريم ، ولى در عين حال اين فرمايشات منافاتى با لفظى بودن و ارتباط به لفظ داشتنِ مسأله ندارد و باز هم مىتوانيم مسأله را لفظى قرار دهيم و بگوييم آيا صيغهء نهى كه به دلالت لفظى مطابقى ، بر تحريم دلالت دارد آيا به دلالت التزامى بر فسادى كه ملازم با حرمت است دلالت مىكند يا نه ؟ اگر اين‌گونه عنوان شد ، سخن از دلالت التزامىِ لفظى خواهد بود و مسأله لفظى مىشود و اين مسأله با مسأله اجتماع امر و نهى قابل قياس نيست ، زيرا آن مسأله ، صددرصد عقلى بود و هيچ ارتباطى به عالم الفاظ نداشت ، ولى اين مسأله را به نحوى مسأله لفظى دانستيم . « 3 »\r\n\r\n\r\n","description":"","footnote":"\r\n( 1 ) . چنان كه تكويناً و خارجاً محال است كه انسان در آن واحد هم از نقطهء معيّنى دور شود و هم به آن نقطه نزديك شود .\r\n( 2 ) . مطارح‌الانظار ، ص 157 .\r\n( 3 ) . البتّه اين جواب آخوند به شيخ اعظم ناتمام است . زيرا اوّلًا طبق فرمايش آخوند بحث منحصر به مواردى مىشود كه تحريم ، از خطاب لفظى و نهى قولى استفاده شود و مواردى را كه اجماع يا حكم عقل بر تحريم چيزى دلالت كرده است شامل نمىشود ؛ در حالى كه وجهى براى اين انحصار وجود ندارد . ثانياً شما كه مىفرماييد نهى به دلالت التزامىِ لفظى دالّ بر فساد است ، مىگوييم : در دلالت التزامى يك شرط اساسى وجود دارد : لزومش بايد از نوع لزوم بيّنِ به معناى اخصّ باشد و به مجرّد تصوّر ملزوم ، لازم هم تصوّر شود . در مانحن‌فيه چنين نيست كه به مجرّد تصوّر حرمتِ تكليفى ، فسادِ وضعى هم تصوّر شود ، بلكه لزومش غير بيّن است و با برهان عقلى درست مىشود . در نتيجه حق با مرحوم شيخ است و مسألهء دلالت نهى بر فساد ، مسأله‌اى عقلى است .\r\n","page_name":" 135 ","page_number":136},
  {"content":"\r\n\r\n\r\nالثالث : [ دخول النهى التنزيهىّ و الغيرىّ فى محلّ البحث 
  ]\r\nظاهر لفظ النهى و إن كان هو النهى التحريمى إلا أن ملاك البحث يعم التنزيهى و معه لا وجه لتخصيص العنوان و اختصاص عموم ملاكه بالعبادات لا يوجب التخصيص به كما لا يخفى .\r\nكما لا وجه لتخصيصه بالنفسى فيعم الغيرى إذا كان أصليا و أما إذا كان تبعيا فهو و إن كان خارجا عن محل البحث لما عرفت أنه فى دلالة النهى و التبعى منه من مقولة المعنى إلا أنه داخل فيما هو ملاكه فإن دلالته على الفساد على القول به فيما لم يكن للإرشاد إليه إنما يكون لدلالته على الحرمة من غير دخل لاستحقاق العقوبة على مخالفته فى ذلك كما توهمه القمى قدس سره و يؤيد ذلك أنه جعل ثمرة النزاع فى أن الأمر بالشىء يقتضى النهى عن ضده فساده إذا كان عبادة فتدبر جيدا .\r\nامر سوم : تقسيمات گوناگون مسأله\r\nدر مقدّمه سوم براى نهى بر فساد ، تقسيمات گوناگونى را ذكر كرده و بيان مىكنيم كه كدام‌يك در محل نزاع ما ( در مسأله دلالت نهى بر فساد ) داخل است و كدام‌يك خارج است ؟\r\n1 . نهى يا مولوى است و يا ارشادى ؛ نهى مولوى قطعاً در محلّ بحث داخل است و نهى ارشادى اگر ارشاد به فساد و بطلان « 1 » باشد ، مثل نهى از نماز در لباس حرير براى مردان ، نهى از معامله با صبى و مجنون و . . . از بحث خارج است ، و اتّفاقى است كه چنين نهىاى مفسد است و جز آن معنايى ندارد و سخن از عقاب و مؤاخذه نيست . اما اگر ارشاد به قبح باشد ، مثل نهى مولوى ، در بحث داخل است . مثلًا در بيع فضولى عدّه‌اى طرفدار بطلان بيع شده‌اند و چنين استدلال كرده‌اند كه بيع فضولى ، تصرّف در ملك غير است و چنين تصرّفى قبيح است و قبح مستلزم فساد و بطلان است . و اين قابل بحث است كه آيا قبح ، مستلزم بطلان هست يا نه ؟ « 2 » 2 . نهى مولوى هم يا مولوىِ ذاتى است ، مثل نهى از نماز در مكان غصبى ، يا مولوىِ تشريعى است ، مثل نهى از نماز در ايّام استظهار و بلكه ايّام الحيض ، يا نهى از وضوء به انائَين مشتبهين . هر دو قسم در محلّ نزاع داخل است كه آيا نهى مزبور علاوه بر حرمت ، دالّ بر فساد آن نماز يا وضوء هم مىباشد يا نه ؟\r\n3 . نهى مولوىِ ذاتى هم ، يا تحريمى است و دالّ بر حرمت است ، مثل « لاتُصَلِّ فى الدّار المغصوبة » ، « لا تبع وقت النداء » . يا تنزيهى و كراهتى است و دالّ بر كراهت است ، مثل نهى از روزهء روز عاشوراء و نهى از نوافل مبتدئه در لحظهء طلوع خورشيد و غروب آن ، و مثل نهى از بيع كفن . حال مرحوم شيخ فرموده است : نزاع در مسألهء دلالت نهى بر فساد ، مخصوص نهى تحريمى است و شامل نهى تنزيهى نمىشود ، زيرا در عنوان مسأله چيزى كه از نهى به ذهن متبادر مىشود ، نهى تحريمى است نه كراهتى ؛ پس عنوان مسأله ، شامل نهى كراهتى نمىشود . « 3 »\r\n\r\n\r\n","description":"","footnote":"\r\n( 1 ) . منشأ بطلان ، يا فقدان جزء است يا فقدان شرط .\r\n( 2 ) . مكاسب ، كتاب البيع ، ص 127 .\r\n( 3 ) . مطارح‌الانظار ، ص 157 .\r\n","page_name":" 136 ","page_number":137},
  {"content":"\r\n\r\nمرحوم آخوند مىفرمايد ما نيز اين ظهور نهى در تحريمى را قبول داريم ؛ ولى معتقديم كه ملاك و مناطِ بحث ، عامّ است و نواهى كراهتى را نيز شامل است .\r\nتوضيح : ملاك بحث اين است كه آيا مبغوضيّت و مرجوحيّت و مفسده داشتن ، با صحّت و مطلوبيّت عمل قابل جمع است يا منافات دارد و قابل جمع نيست ؟ اين مناط ، هم در نهى تحريمى وجود دارد و هم در نهى تنزيهى ، زيرا در هر دو ، مفسده و مبغوضيّت هست . با اين تفاوت كه درجهء مفسده و مبغوضيّت ، در نهى تحريمى بيشتر است و مفسدهء ملزمه دارد ولى در نهى كراهتى كمتر است ؛ امّا اصل ملاك در هر دو وجود دارد و وجهى براى اختصاص نزاع به نهى تحريمى وجود ندارد .\r\nو اختصاص : ممكن است كسى بگويد بر فرض ، ملاك بحث ، در نهى تنزيهى هم وجود داشته باشد ، ولى اختصاص به نهى كراهتى در عبادات دارد و در آنجا مبغوضيّت و مرجوحيّت با مطلوبيّت و محبوبيّت و صحّت و مقربيّت جمع نمىشود ؛ ولى در نهى تنزيهى در معاملات ، اين ملاك نيست و احدى نگفته است كه در معاملات ، ميان كراهت و فساد ملازمه وجود دارد و اگر معامله‌اى مكروه بود ، فاسد هم هست ؛ بلكه ممكن است صحيح باشد ، مثل كفن فروشى .\r\nمرحوم آخوند مىفرمايد : ما اين مطلب را مىپذيريم كه ملاك نهى كراهتى ، در عبادات است نه در معاملات ، امّا اين باعث نمىشود كه عنوان مسأله را به نهى تحريمى اختصاص دهيم ، بلكه مىگوييم نهى اعمّ از تحريمى و تنزيهى ، مورد بحث است . با اين تفاوت كه نهى تحريمى ، هم در عبادات و هم در معاملات مورد بحث است ، ولى نهى كراهتى تنها در عبادات مورد بحث است و ملاك بحث را دارد نه اين‌كه نهى كراهتى كلّاً از بحث اجنبى باشد .\r\n4 . نهى يا نفسى است و از مفسده‌اى در متعلّق سر چشمه مىگيرد ، مثل نهى از نماز در مكان غصبى . يا اين‌كه غيرى است و مقدّمه‌اى براى يك عمل حرام است و داراى مفسده است ، مثل نماز اوّل وقت كه مزاحم با ازاله است ، و نهى از نماز براى اين است كه مكلّف ، به واجب اهّم ، يعنى ازاله برسد . حال به عقيدهء مرحوم آخوند هر دو قسم نهى ، در محلّ نزاع داخل مىباشند و ملاك بحث در هر دو وجود دارد . زيرا در هر دو حرمت و مبغوضيّت هست و با صحّت و مقربيّت منافى است و از اين جهت فرقى ندارند . ولى به عقيدهء محقّق قمى تنها نهى نفسى در محلّ بحث داخل است و نهى غيرى ، از بحث خارج است ؛ چراكه نهى غيرى مخالفتش عقاب ندارد و ميرزا تصريح دارد به اين‌كه : « إنّ النهى المستلزم للفساد ليس إلّاما كان فاعله معاقباً » ، « 1 » يعنى منحصراً آن نهىاى دالّ بر فساد است كه مخالفتش عقاب‌آور باشد و نهى غيرى اين‌گونه نيست ، پس دالّ بر فساد هم نيست .\r\nمرحوم آخوند در جواب ميرزا مىفرمايد : مسألهء استحقاق يا عدم استحقاق عقاب ، در بحث ما\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 102 و 103 .\r\n","page_name":" 137 ","page_number":138},
  {"content":"\r\n\r\nنقشى ندارد و آنچه مهمّ است اصل حرمت يا كراهت و ثبوت ملازمه ميان آن دو با فساد است و اين‌كه اگر چيزى حرام و مبغوض شد آيا لازمه‌اش اين است كه فاسد هم باشد ، يا نه . امّا اين‌كه عقاب هم دارد يا نه ربطى به ملاكِ بحث ما ندارد . مؤيّد مطلب ، اين است كه در مسأله ضدّ و اين‌كه آيا امر به شىء ، مقتضى نهى از ضدّ هست يا نه ؟ خود ميرزاى قمى فرموده است : ثمرهء قول به اقتضاء يا عدم آن ، در باب ضدّ خاص عبادى - مثل نماز اوّل وقت كه ضدّ ازاله نجاست مىباشد - ظاهر مىشود و آن اين‌كه بنابر قول به اقتضاء ، اين نماز محكوم به فساد و بطلان است . « 1 » حال اين ثمره هم ، مؤيّد عموميّت نزاع نسبت به نهى غيرى است . چون عمده دليلِ قول به اقتضاء در مسأله ضد ، مسلك مقدميّت است ، به اين بيان كه ترك نماز مقدّمه فعل ازاله است و مقدّمهء واجب ، واجب است ، پس ترك نماز امر دارد . امر به شىء هم مقتضى نهى از ضدّ است ؛ پس فعل صلوة منهى است و اين نهى ، يك نهى تبعى و غيرى است و از امر به شىء استفاده مىشود و با اين‌كه نهى غيرى است ، آقايان فرموده‌اند همين نهى دالّ بر فساد است . پس فرقى ميان نهى نفسى و غيرى نيست . « 2 » 5 . نهى يا اصلى و مورد خطاب مستقيم مولاست ، مثل لاتصلّ فى الدّار المغصوبة و يا تبعى است ؛ به اين معنا كه از امر به شىء فهميده مىشود ، مثل نهى از نماز كه از امر به ازاله فهميده مىشود . حال به عقيدهء آخوند هر دو قسم در بحث داخل‌اند ، منتها نهى اصلى در عنوان مسأله داخل است و نهى تبعى چون از مقولهء لفظ نيست و يك امر معنوى است و به دلالت اشاره از كلام فهميده مىشود ، مستقيماً در عنوانِ مسأله داخل نيست ؛ ( البتّه بنابراين‌كه مسأله از مباحث الفاظ باشد ، ولى مناط بحث در نهى تبعى هم وجود دارد و آن حرمت و مبغوضيّت و منافاتِ با صحّت و مطلوبيّت و مقربيّت است . « 3 »\r\n\r\nالرابع : [ المراد من العبادة فى محلّ النزاع 
  ]\r\nما يتعلق به النهى إما أن يكون عبادة أو غيرها و المراد بالعبادة هاهنا ما يكون بنفسه و بعنوانه عبادة له تعالى موجبا بذاته للتقرب من حضرته لو لا حرمته كالسجود و الخضوع و الخشوع له و تسبيحه و تقديسه أو ما لو تعلق الأمر به كان أمره أمرا عباديا لا يكاد يسقط إلا إذا أتى به بنحو قربى كسائر أمثاله نحو صوم العيدين و الصلاة فى أيام العادة لا ما أمر به\r\nلأجل التعبد به و لا ما يتوقف صحته على النية و لا ما لا يعلم انحصار المصلحة فيها فى شىء كما\r\n\r\n\r\n","description":"","footnote":"\r\n( 1 ) . همان ، ص 101 .\r\n( 2 ) . سؤال : چرا آخوند مطلب مذكور را به صورت مؤيّد آورد نه دليل ؟ جواب : براى اين‌كه در ميان اقوال در مسأله ضدّ ، قولى هم هست كه امر به شىء عين نهى از ضدّ است كه اين قول ، مقتضى است كه نهى مذكور نهى نفسى باشد ، نه غيرى تا شاهد مطلب ما باشد .\r\n( 3 ) . علاوه بر پنج تقسيم مذكور تقسيمات ديگرى هم وجود دارد كه مرحوم مشكينى در حاشيه متعرّض شده است ، از قبيل : نهى عينى يا كفايى ، نهى تخييرى يا تعيينى ، نهى حقيقى يا مجازى . . . .\r\n","page_name":" 138 ","page_number":139},
  {"content":"\r\n\r\nعرف بكل منها العبادة ضرورة أنها بواحد منها لا يكاد يمكن أن يتعلق بها النهى مع ما أورد عليها بالانتقاض طردا أو عكسا أو بغيره كما يظهر من مراجعة المطولات و إن كان الإشكال بذلك فيها فى غير محله لأجل كون مثلها من التعريفات ليس به حد و لا برسم بل من قبيل شرح الاسم كما نبهنا عليه غير مرة فلا وجه لإطالة الكلام بالنقض و الإبرام فى تعريف العبادة و لا فى تعريف غيرها كما هو العادة .\r\n\r\nالخامس : [ تحرير محلّ النزاع 
  ]\r\nأنه لا يدخل فى عنوان النزاع إلا ما كان قابلا للاتصاف بالصحة و الفساد بأن يكون تارة تاما يترتب عليه ما يترقب عنه من الأثر و أخرى لا كذلك لاختلال بعض ما يعتبر فى ترتبه أما ما لا أثر له شرعا أو كان أثره مما لا يكاد ينفك عنه كبعض أسباب الضمان فلا يدخل فى عنوان النزاع لعدم طرو الفساد عليه كى ينازع فى أن النهى عنه يقتضيه أو لا فالمراد بالشىء فى العنوان هو العبادة بالمعنى الذى تقدم و المعاملة بالمعنى الأعم مما يتصف بالصحة و الفساد عقدا كان أو إيقاعا أو غيرهما فافهم .\r\nامر چهارم : مقصود از عبادت و معامله\r\nمتعلّق نهى يا عبادتى از عبادات است ، مثل نماز در مكان غصبى ، نماز در ايّام حيض ، روزهء روز عيد فطر و عيد قربان ؛ يا غير عبادت است ، يعنى مطلق امور توصّلى كه از آن ، به معاملات بالمعنى الاعّم تعبير مىشود . در اين مقدّمه دربارهء عبادت بحث مىكنيم و در مقدّمهء بعدى دربارهء معامله گفتگو خواهيم كرد .\r\nاما عبادات : منظور از عبادتى كه متعلّق نهى واقع مىشود ، چيست ؟ علماء تفسيرهاى مختلفى را از عبادت مطرح مىكنند و در ضمن ، رفع يك اشكال مىنمايند كه در واقع ، هدف اصلى ، بيان همين امر است اشكال اين است كه عبادت ، هميشه رجحان دارد ، يا مستحب است و يا واجب و در هر حال داراى امر فعلى است ، آنگاه چگونه معقول است كه نهىاى ، هم به آن بار شود تا سخن از دلالت اين نهى بر فساد و بطلان به ميان آيد ؟ آيا اين اجتماع امر و نهى نيست ؟ و آيا چنين اجتماعى محال نيست ؟ و بلكه آيا اين اجتماع به مراتب ، از اجتماع امر و نهى در شىء واحد بدتر نيست ؟ زيرا در آنجا دو عنوان در كار بود ، ولى در اينجا عنوان واحدى است و صلوة در ايّام عادت به‌عنوان صلاتى ، هم امر داشته باشد و همين صلوة با قيد « در ايّام حيض بودن » ، يا در مكان غصبى بودن و . . . متعلّق نهى باشد ، پس تصوير تعلّق نهى به عبادات چگونه است ؟ براى رفع اين اشكال بايد ديد عبادت در اينجا به چه معنايى است و مراد اصوليّون از آن چيست ؟\r\nعلماء علم اصول در اين باره پنج تفسير ارائه مىكنند :\r\n\r\n","description":"","footnote":"","page_name":" 139 ","page_number":140},
  {"content":"\r\n\r\n1 و 2 . تفسير اوّل و دوم از خود مرحوم آخوند است كه البتّه اين دو تفسير در عرض هم نيستند و در جميع عبادات جارى نمىشوند ، بلكه هركدام ، به قسمى از عبادات مربوط است . عبادات دو دسته است :\r\nالف ) كارهايى كه ذاتاً عبادت مىباشند و ماهيّت آنها جز عباديّت چيزى نيست . عبادت بودن ، ذاتى و عين ذات آنهاست و هرگز از آنها جدا نمىشود ، مثل سجده كردن براى خداوند ، خضوع و خشوع در برابر خداوند ، تسبيح و تقديس و تحميد و تكبير و تهليل خداوند كه اينها ذاتاً عبادت مىباشند و عباديّت آنها از ناحيهء امرى ايجاد نشده‌اند بلكه ذاتى آنهاست . اينها علاوه بر عبادت بودن ، مقتضى و موجب تقرّب به مولى نيز هستند . ولى مقتضى ، مادامى اثر مىگذارد كه مانعى جلو آن را نگيرد و آن مانع ، حرمت و نهى از فلان سجده يا فلان خضوع و خشوع است كه اگر بالفعل از آن نهى شويم چنين نهىاى دالّ بر حرمت و مبغوضيّت است و موجب بُعد و دورى از مولاست و امكان ندارد كه در همان آن ، مقرّب هم باشد .\r\nدر اين قسم ، حلّ مشكل آسان است ، زيرا عباديّت اينها در گرو امر نيست كه بگوييم اگر امر فعلى هست ، آمدن نهى ممكن نيست . اينها ذاتاً عبادت مىباشند و سخن از امر فعلى نيست ؛ آنگاه اگر نهى به چنين عبادتى تعلّق گرفت ، آيا اقتضاى فساد مىكند يا نه ؟\r\nب ) كارهايى كه ذاتاً عبادت نيستند و عبادت بودن جزء يا عين ذات آنها نيست ؛ مثلًا خم و راست شدن و قيام و قعود در نماز ذاتاً عبادت نيستند و چه بساكسى به قصد ورزش هم اين كارها را بكند ، يا مثل امساك و خوددارى از اكل و شرب در روزه كه ذاتاً عبادت نيست و چه‌بسا كسى براى رعايت رژيم غذايى امساك كند . يا مثلًا وقوف در عرفات ، قربانى كردن ، سعى ميان صفا و مروه ذاتاً عبادت نيست و هكذا در خمس و زكات و . . . . ولى اين امور به‌گونه‌اى است كه چنانچه امرى به آنها تعلّق بگيرد ، حتماً امرشان امر عبادى خواهد بود و نيازمند قصد قربت خواهد بود ؛ و گرنه فعلًا امر ندارد و تنها متعلّق نهى است و اشكالى كه قبلًا مطرح شد باز مندفع است .\r\nمثلًا وقتى مىگوييم روزهء عيد فطر و قربان عبادت هستند ، منظور اين است كه اگر امرى داشتند ، مثل روزهء روزهاى ديگر ، امرشان عبادى بود . ولى فعلًا كه امر ندارند و منهى مىباشند . يا نماز در ايّام حيض عبادت است ، ولى نه اين‌كه امر فعلى دارد ، بلكه به اين معنا كه اگر امر داشت - مثل امر به نماز در ساير ايام - يك امر عبادى بود و فرقى نداشت . حال اگر عبادت به يكى از دو معناى مزبور باشد تعلّق نهى به آن ، ممكن است و محذور اجتماع امر و نهى در شىء واحد به‌عنوان واحد هم پيش نمىآيد .\r\nفعلًا تنها نهى موجود است و جا دارد بحث كنيم كه اگر نهى به عبادتى تعلّق گرفت ، آيا دالّ بر فساد آن هست و مثلًا روزهء روز عيد فطر و قربان يا نماز در ايّام عادت باطل است يا تنها دالّ بر تحريم تشريعى است و كارى به حكم وضعى و فساد ندارد .\r\n\r\n","description":"","footnote":"","page_name":" 140 ","page_number":141},
  {"content":"\r\n\r\n3 . شيخ اعظم در تفسير عبادت فرموده است : عبادت آن عملى است كه به آن امر شده‌ايم و از سوى مولى امرى به آن تعلّق گرفته است ، ولى منظور از اين امر ، صرف تعبّد و تسليم بىچون و چرا در برابر مولاست . « 1 » 4 . تفسير محقّق قمى : عبادت اين است كه صحّتش بر نيّت متوقف باشد . منظور از نيّت ، قصد قربت نيست ، بلكه قصد عنوان است . يعنى اگر نماز است بايد عنوان صلاتى نيّت شود و اگر صوم يا حج و . . . است بايد به قصد همين عناوين بجاآورد و بدون اين قصد ، عبادت صحيح نيست . « 2 » 5 . تفسير ديگر ميرزاى قمى : عبادت اين است كه مصلحت آن در چيز بخصوصى منحصر نباشد و نتوانيم به فرض قاطع بگوييم كه مصلحت فلان عبادت ، معيّناً و منحصراً فلان امر است . مثلًا در نماز كه يكى از عبادات مىباشد نمىتوان گفت : مصلحت آن ، فقط نهى از فحشاء و منكر است ، يا فقط معراج مؤمن بودن است ، يا فقط ذكر خدا بودن است و . . . بلكه احتمالات عديده دارد و جز شارع مقدّس كسى نمىداند چه مصالحى براى اين عبادت جعل شده است . « 3 » مرحوم آخوند اين تعريف‌ها را نمىپسندد و يك اشكال مشترك دارد و يك اشكال مختصّ :\r\nاشكال مشترك : اگر عبادت به يكى از سه معناى مذكور باشد ، اصلًا قابليّت تعلّق نهى را ندارد و ممكن نيست چنين عبادتى متعلّق نهى شود تا سخن از دلالت نهى بر فساد به ميان آيد . « 4 » اشكال مختصّ : اشكال تعريف اوّل اين است كه داراى دور مىباشد و محال است . زيرا در تعريف عبادت از كلمهء « تعبّد » استفاده شد كه از ريشهء « عبادت » است و « تعريف الشىء بنفسه » و داراى ملاك دور است .\r\nاشكال تعريف دوم : اين تعريف ، مانع اغيار نيست زيرا كليّهء عناوين قصديّه ، چه عبادى و چه توصّلى از قبيل تعظيم و تحقىر و . . . متوقّف بر نيّت و قصد مزبور هستند و اختصاص به عبادات ندارد .\r\nاشكال تعريف سوم : اين تعريف نه مانع اغيار است و نه جامع افراد . به اين دليل مانع اغيار نيست كه چه بسا عملى تعبّدى نباشد و توصّلى باشد ، ولى ملاك و مصلحت آن ، منحصر در امر خاصّى نباشد و احتمالات عديده‌اى در فلسفهء اين حكم داده شود . و به اين علّت جامع افراد نيست كه شايد عملى تعبّدى باشد ولى مصلحت آن ، منحصر در يك يا چند امر باشد و ما از آنها آگاه شويم ؛ چنين نيست كه\r\n\r\n\r\n","description":"","footnote":"\r\n( 1 ) . مطارح‌الانظار ، ص 158 .\r\n( 2 ) . قوانين‌الاصول ، ص 154 .\r\n( 3 ) . همان .\r\n( 4 ) . علّت عدم امكان تعلّق نهى ، اين است كه عبادت به اين معانى ، داراى امر فعلى است و با وجود امر فعلى آمدن ، نهى معقول نيست . در واقع اين اشكال تنها بر تعريف شيخ وارد است كه سخن از امر فعلى داشت و فرمود : « ما امر به . . . » امّا به دو تفسير ميرزاى قمى وارد نيست . زيرا در آنجا سخن از امر فعلى نبود ؛ بلكه سخن از وجود مصالح بىشمار بود ، سخن از توقّف بر قصد عنوان بود و چون امر فعلى مطرح نيست ، پس تعلّق نهى به چنين عبادتى ممكن است .\r\n","page_name":" 141 ","page_number":142},
  {"content":"\r\n\r\nهر عبادتى داراى مصالح غير منحصره‌اى باشد . پس عبادتى كه متعلّق نهى واقع مىشود عبادت به يكى از دو معناى اوّل و دوم است ، و گرنه عبادت به سه معناى بعدى مبتلا به اشكال بود كه ملاحظه شد .\r\nاگرچه مرحوم آخوند مىفرمايد به عقيدهء ما جاى اين نقض و ابرام‌ها نيست ، زيرا نوع تعاريفى كه در علم اصول ذكر شده است ، از نوع تعريف‌هاى لفظى و شرح‌الاسمى است و هدف آنها بيان اجمالى معناى لفظ است ، نه بيان حقيقت و ماهيّت تا تعريف ماهوى و حدّى يا رسمى باشد و نوبت به آن بحث‌ها برسد كه كدام جامع است و كدام مانع . پس بهتر است از اين بحث‌ها بگذريم و شما را به مطوّلات حواله دهيم . « 1 » امر پنجم : تعيين محل نزاع\r\nهدف از اين مقدّمه تعيين محل نزاع و سپس بيان مقصود از معامله است :\r\nاين‌كه در عنوان مسأله گفتيم كه نهى از شىء آيا اقتضاى فساد آن شىء را مىكند يا نه ، مراد هر شيئى ( هر عبادت يا معامله‌اى ) نيست ؛ بلكه مراد اشيايى ( عبادات و معاملاتى ) هستند كه قابل اتّصاف به صحّت و فساد باشند . يعنى گاهى صحيح و جامع جميع اجزاء و شرايط باشند و اثر مقصود بر آنها مترتب شود و گاهى فاسد و فاقد برخى از اجزاء و شروط باشند و اثر مقصود بر آنها مترتّب نشود و چيزهايى كه قابل اتّصاف به صحّت و فساد نباشند از بحث خارج‌اند .\r\nآنگاه در عبادات ، اين اتّصاف به صحت و فساد هميشه و همه‌جا هست و هر عبادتى قابل اتّصاف به صحّت و فساد مىباشد ، چه عبادات ذاتى و چه عبادات غير ذاتى . « 2 » ولى در غير عبادات يا در معاملات به معناى اعمّ كلمه سه قسم درست مىشود :\r\n1 . كارهايى كه اصلًا اثر شرعى ندارند تا محكوم به صحت و فساد باشند ؛ مثلًا آب خوردن ، يك عمل توصّلى و غير عبادى است از لحاظ تكليفى هم محكوم به اباحه و جواز است ، ولى از نظر وضعى ، محكوم به صحت و فساد نيست و معنا ندارد كه بگوييم : اين آب خوردن صحيح است يا فاسد است .\r\n2 . كارهايى كه اثر شرعى دارند ، ولى اثر شرعى آنها از خود آنها قابل انفكاك نيست . در اينجا هم اتّصاف به صحّت و فساد معنا ندارد . مثلًا اتلاف مال غير يا غصب مال غير ، سبب ضمان است . با تحقّق اتلاف و غصب ، سبب و موضوع محقّق شد ، مسبّب و حكم و اثر هم كه ضمانت باشد ، حتماً مترتب مىشود و معنا ندارد بگوييم : اگر اتلاف يا غصب صحيح بود اين اثر مقصود را دارد و اگر فاسد بود موجب ضمان نيست . اتلاف يا غصب ، صحيح و فاسد ندارد .\r\n\r\n\r\n","description":"","footnote":"\r\n( 1 ) . الفصول‌الغرويه ، ص 139 ؛ مطارح‌الانظار ، ص 158 .\r\n( 2 ) . عبادات ذاتى مثل سجود كه اگر به قصد قربت باشد ، صحيح است و موجب امتثال امر و استحقاق مثوبت مىشود و اگر به قصدرياء و غيره باشد باطل است و بايد اعاده شود . عبادات غير ذاتى هم مثل نماز و روزه و حج كه اگر واجد همهء اجزاء و شروط باشند ، صحيح مىباشند و اعاده لازم ندارند و اگر فاقد چيزى بودند باطل مىشوند .\r\n","page_name":" 142 ","page_number":143},
  {"content":"\r\n\r\nفافهمْ شايد اشاره به اين باشد كه اتلاف ، همه‌جا سبب ضمان نيست و انفكاك اثر از آن ممكن است . مثلًا اگر اتلاف مال غير ، براى نجات جان مالكِ مال باشد ضمان‌آور نيست .\r\n3 . كارهايى كه داراى اثر شرعى هستند و اثر شرعى هم قابل انفكاك هست . يعنى اگر آن كار ، واجد جميع اجزاء و شرايط باشد ، آن اثر را دارد و اگر فاقد جزء يا شرط باشد آن اثر را ندارد . بحث ما در اين قسم است و معامله به اين معنا ، اعمّ از عقود و ايقاعات و غير آن دو مىباشد .\r\nعقود مثل عقد بيع كه داراى اجزاء و شرايطى است كه اگر تمام آنها باشند ، عقد بيع صحيح است و اثر مقصود كه نقل و انتقال باشد مترتب مىشود ؛ ولى اگر بعضى از آنها نباشند ، اين عقد باطل است و اثر مقصود بار نمىشود . ايقاعات مثل طلاق كه اگر با همهء شروط معتبره انشاء شود ، صحيح و مؤثر در طلاق و جدايى است ، ولى اگر بدون پاره‌اى از شروط ، انشاء شود فاسد و غير مؤثر است . و امّا غير آن دو : مثلًا احياء موات اگر واجد شروط احياء باشد ، صحيح است و ملكيّت مىآورد و اگر فاقد برخى از شروط باشد فاسد است و موجب مالكيّت نيست ، و هكذا حيازت و . . . .\r\nپس كلام در عبادات و معاملاتى است كه قابل اتّصاف به صحت و فساد باشند و در اينجا بحث مىكنيم كه اگر نهىاى به چنين عبادت يا معامله‌اى بار شد آيا دالّ بر فساد هست يا نه ؟ امّا آنهايى كه قابل اتّصاف به صحّت و فساد نباشد ، از بحث ، خارج است و نمىتوان گفت تعلّق نهى به آن ، مقتضى فساد هست يا نه ؟ چون اصلًا اين عمل ، قابل اتصّاف به فساد و صحّت نيست تا نهى چنين اقتضائى داشته باشد . آرى چنين نهىاى فقط دالّ بر حرمت است .\r\n\r\nالسادس : [ المراد من الصحّة و الفساد 
  ]\r\nأن الصحة و الفساد وصفان إضافيان يختلفان بحسب الآثار و الأنظار فربما يكون شىء واحد صحيحا بحسب أثر أو نظر و فاسدا بحسب آخر و من هنا صح أن يقال إن الصحة فى العبادة و المعاملة لا تختلف بل فيهما بمعنى واحد و هو التمامية و إنما الاختلاف فيما هو المرغوب منهما من الآثار\r\nالتى بالقياس عليها تتصف بالتمامية و عدمها و هكذا الاختلاف بين الفقيه و المتكلم فى صحة العبادة إنما يكون لأجل الاختلاف فيما هو المهم لكل منهما من الأثر بعد الاتفاق ظاهرا على أنها بمعنى التمامية كما هى معناها لغة و عرفا .\r\nفلما كان غرض الفقيه هو وجوب القضاء أو الإعادة أو عدم الوجوب فسر صحة العبادة بسقوطهما و كان غرض المتكلم هو حصول الامتثال الموجب عقلا لاستحقاق المثوبة فسرها بما يوافق الأمر تارة و بما يوافق الشريعة أخرى .\r\nو حيث إن الأمر فى الشريعة يكون على أقسام من الواقعى الأولى و الثانوى و الظاهرى و الأنظار\r\n\r\n","description":"","footnote":"","page_name":" 143 ","page_number":144},
  {"content":"\r\n\r\nتختلف فى أن الأخيرين يفيدان الإجزاء أو لا يفيدان كان الإتيان بعبادة موافقة لأمر و مخالفة لآخر أو مسقطا للقضاء و الإعادة به نظر و غير مسقط لهما به نظر آخر فالعبادة الموافقة للأمر الظاهرى تكون صحيحة عند المتكلم و الفقيه بناء على أن الأمر فى تفسير الصحة بموافقة الأمر أعم من الظاهرى مع اقتضائه للإجزاء و عدم اتصافها بها عند الفقيه بموافقته بناء على عدم الإجزاء و كونه مراعى بموافقة الأمر الواقعى [ و 
  ]\r\nعند المتكلم بناء على كون الأمر فى تفسيرها خصوص الواقعى .\r\nامر ششم : بيان سه نكته\r\nدر مقدّمهء ششم مسألهء دلالت نهى بر فساد ، سه نكته بيان مىشود :\r\nنكتهء اوّل : صحّت و فساد متقابلان هستند و تقابلشان از نوع تقابل ملكه و عدم ملكه است ؛ به اين صورت كه صحّت ، ملكه و امر وجودى است و فساد ، عدم ملكه و امر عدمى است . يعنى عدم صحّت در مورد عملى كه قابليّت صحّت را داشت و از شأنش اين بود كه صحيح باشد ، فعلًا فاسد شده است ( اگر واجد جميع اجزاء و شروط بود حتماً صحيح بود .\r\nبه عقيدهء مرحوم آخوند ، صحّت همه‌جا به يك معناست كه همان معناى لغوى و عرفى آن باشد .\r\nيعنى به معناى تماميّت است . صحيح يعنى تامّ و كامل و داراى كليّهء اجزاء و شرايط ، و سالم از هر عيب و نقص . و فاسد يعنى ناقص و معيوب و فاقد بعض اجزاء و شرايط . در استعمالات فقهى و اصولى و كلامى و طبّى و غيره هم به همين معنا استعمال مىشود و معناى جديدى پيدا نكرده است ، زيرا اگر در معناى جديدى استعمال شود ، از دو حال خارج نيست ؛ يا به نحو منقول است كه با رعايت مناسبت از معناى لغوى به اين معنا منتقل شده است و يا به نحو مجاز و با مراعات علاقه و قرينه است و هر دو خلاف اصل مىباشند ؛ زيرا اصل ، عدم نقل و عدم مجازيّت است .\r\nاشكال : ممكن است بگوييد ما در علوم مختلف ، تفسيرهاى گوناگونى را از صحّت و فساد مشاهده مىكنيم ، مثلًا در علم طبّ به اعتدال مزاج صحّت و به انحراف مزاج از حدّ اعتدال و وسط ، به طرف افراط و تفريط فساد گفته مىشود . در علم كلام ، صحّت به موافقت امر يا موافقت شريعت تفسير شده است و فساد به مخالفت امر و شريعت تعريف گشته است . در علم فقه و اصول در بخش عبادات ، صحّت را به سقوط اعاده و قضاء تفسير كرده‌اند و در بخش معاملات به ترتّب اثر مقصود ، معنا نموده‌اند . حال آيا اين تفاسير گوناگون دليل بر اين نيست كه صحّت ، معانى مختلفى پيدا كرده است ؟\r\nجواب : مرحوم آخوند مىفرمايد تمام اين تفاسير از نوع تفسير شىء به لازم ، و اثر آن است و از آنجا كه هر علمى ، از صحّت ، غرض و نتيجه‌اى را دنبال مىكند و براى هر عالِمى چيزى مهمّ و مقصد اصلى و غايت است ، لذا همان را كه هدف اصلىاش بوده آورده است ؛ مثلًا براى طبيب ، اعتدال مزاج ، اصل و غايت است و لازمهء صحّت و تماميّت ، اعتدال مزاج است و او همين نتيجه را ذكر كرده است .\r\n\r\n","description":"","footnote":"","page_name":" 144 ","page_number":145},
  {"content":"\r\n\r\nبراى فقيه در عبادات سقوط و عدم سقوط اعاده و قضاء مهمّ بوده و صحّت را به اين امر معنا كرده است و در معاملات ، ترتّب اثر ، مهمّ است و همان را آورده است . براى متكلّم هم موافقت امر مولى و به‌دنبال آن ، امتثال و در نهايت ، استحقاق مثوبت مهمّ بوده و لذا طبق غرض و مقصد خودش صحّت را به موافقت امر و شريعت تفسير كرده است .\r\nاگر كسى اين موارد را به عنوان معانى متعدّد براى صحّت و فساد بداند ، لازم الشىء را به‌جاى خود شىء اخذ كرده و دچار اشتباه گشته است . « 1 » نكتهء دوم : « 2 » صحّت و فساد ، دو وصف حقيقى و مطلق و غير قابل جمع نيستند و مانند سواد و بياض نمىباشند كه ضدّ هم هستند و اجتماعشان در شىء واحد محال است . بلكه دو وصف اضافى و نسبى هستند ، يعنى شما عملى را پيدا نمىكنيد كه از جميع جهات و نسبت به همهء آثار و در همه حال و براى همه كس و طبق همهء آراء و انظار صحيح باشد و عملى هم از جميع جهاتِ مذكور فاسد باشد .\r\nمثلًا نماز چهار ركعتى در حال حَضَر صحيح است و در حال سفر باطل . نماز با وضو در حال اختيار صحيح است و در حال اضطرار باطل . و نيز نسبت به دسته‌اى صحيح و نسبت به دسته‌اى باطل است ، مثلًا نماز نشسته خواندن براى عاجز ، صحيح و براى قادر باطل است . جهر به قرائت در نماز صبح براى مرد صحيح و براى زن - اگر نامحرم صداى او را بشنود - باطل است . و نيز نسبت به اثرى صحيح است و نسبت به اثرى باطل است ، مثلًا كسى نسياناً در حال سفر نماز را چهار ركعت بجا آورد ، اگر در خارج وقت متذكّر شود قضاء واجب نيست و نسبت به اين اثر ، نمازش صحيح است . ولى اگر در وقت يادش آيد ، بايد اعاده كند و نسبت به اين اثر ، نمازش باطل است . و نيز نسبت به فتوايى صحيح و از نظر فتواى ديگر باطل است . و اين همه اختلاف نظر كه در رساله‌هاى عملّيه و علميّه در مسائل مختلف وجود دارد كه يكى فتوى به وجوب مىدهد و ديگرى فتوى به حرمت و . . . . در ادامه مثال جامعى براى اين بخش خواهيم آورد . « 3 » « 4 »\r\n\r\n\r\n","description":"","footnote":"\r\n( 1 ) . فرمايش آخوند متين است و لازمه‌اش اين است كه ما بسيارى از اصطلاحات را كه در علوم مختلف ، معانى متعدّدى دارند ، از قبيل صحّت و فساد بگيريم !\r\n( 2 ) . از نظر ترتيب طبيعى بايد اين نكته را دوم بياوريم . ولى مرحوم آخوند در متن كفايه اوّل اين نكته را بيان كرده ، سپس نكتهءاوّل را كه قبلًا آورديم بيان نموده است .\r\n( 3 ) . انّ الصحة . . . : بيان نكتهء دوّم است .\r\n( 4 ) . و من هنا صحّ . . . : بيان نكته اوّل است .\r\n","page_name":" 145 ","page_number":146},
  {"content":"\r\n\r\nو حيث إنّ الأمر فى الشريعة . . . : مثال اختلاف بر حسب انظار است كه در ضمن آن ، نسبت ميان تفسير متكلّم و فقيه هم روشن مىشود . در مباحث اجزاء ، به تفصيل بيان شد كه ما سه نوع امر داريم :\r\n1 . امر واقعى اوّلى ؛ مثل امر به نماز با وضوء كه امر اختيارى است ؛\r\n2 . امر واقعى ثانوى يا اضطرارى ؛ مثل امر به نماز با تيمّم ؛\r\n3 . امر ظاهرى ؛ مثل امرى كه با استصحاب طهارت درست مىشود .\r\nدر مورد نوع اوّل ، اكثر علماء اتّفاق داشتند كه امتثال امر واقعىِ اختيارى ، قطعاً مجزى است و مسقطامر است و در نتيجه اعاده و قضاء لازم نيست و در دو نوع بعدى هم باز نسبت به امر خودشان قطعاً مجزى است و مسقط امر است . در نتيجه اعاده و قضاء لازم نيست ، ولى كلام در اين بود كه اين دو امر از امر واقعى اوّلى هم مجزى هستند يا نه ؟ يعنى اگر بر طبق امر اضطرارى يا امر ظاهرى ، انجام وظيفه كرديم و بعداً عذر و اضطرار مرتفع شد و دسترسى به آب پيدا كرديم ، يا بعداً كشف خلاف شد و معلوم گرديد كه اين استصحاب بىجا بوده است آيا همين مأتىّ به بر طبق امر اضطرارى و ظاهرى ، از امر واقعى مجزى است و كفايت مىكند يا نه ، كه مسأله مورد اختلاف بود .\r\nآنگاه در مانحن‌فيه اگر كسى بر طبق امر ظاهرى انجام وظيفه كرد ، اين عمل از نظرى صحيح است و از نظرى باطل . بر مسلك متكلّم ، اين عمل نسبت به امر ظاهرى موافقت است و صحّت دارد و نسبت به امر واقعى مخالفت و باطل است . و امّا بر مسلك فقيه ، اين عمل بر مبناى قول به اجزاء صحيح و مسقط اعاده و قضاء است و بر مسلك قول به عدم اجزاء ، فاسد و موجب اعاده قضاء است . پس بنا بر نظرى صحيح و طبق نظر ديگر فاسد است .\r\nفالعبادة الموافقة للأمر الظاهرى . . . : در اينجا نسبت ميان دو معناى صحّت از ديدگاه متكلّم و فقيه روشن مىشود . احتمالاتى كه در اينجا وجود دارد چهار احتمال است :\r\n1 . اگر لفظ امر در تعريف متكلّم - كه صحّت را موافقت امر دانست - اعمّ از ظاهرى و واقعى باشد و از طرفى فقيه هم قائل به اجزاء باشد ، در اين فرض ، كسى كه مأمورٌ به ، به امر ظاهرى را انجام مىدهد ، عملش بر هر دو مبنا صحيح است ؛ هم طبق تفسير متكلّم صحيح است ، چون موافق امر ظاهرى است و هم بر تفسير فقيه صحيح است ، چون او قائل به اجزاء است و اين عمل را مجزى مىداند و مىگويد اعاده و قضاء لازم نيست .\r\n2 . اگر لفظ امر در تعريف متكلّم ، امر واقعى اختيارى باشد و از طرفى هم قائل به اجزاء نباشد ، بر اين فرض اگر كسى امر ظاهرى را امتثال كرد عملش بر هر دو مسلك باطل است . هم از نظر متكلّم كه\r\n\r\n","description":"","footnote":"","page_name":" 146 ","page_number":147},
  {"content":"\r\n\r\nبايد موافقت با امر واقعى كند كه موافقت نكرده است و هم از نظركه منكر اجزاء شده است . نتيجهء دو احتمال مزبور تساوى ميان قول متكلّمان و فقيهان است .\r\n3 . اگر منظور متكلّم از لفظ امر ، اعمّ از واقعى و ظاهرى باشد ولى فقيه ، منكر اجزاء باشد ، در اين فرض كسى كه امر ظاهرى را اتيان كرده است ، بر مسلك متكلّم ، عملش صحيح است ولى نزد فقيه باطل است و بايد اعاده شود .\r\n4 . اگر منظور متكلّم ، امر واقعى باشد اما فقيه قائل به اجزاء باشد ، عملى كه بر طبق امر ظاهرى يا اضطرارى انجام شده بر مسلك فقيه صحيح است امّا نزد متكلّم باطل است . نتيجه دو احتمال مزبور ، عدم تساوى دو قول است ؛ بلكه طبق احتمال سوم اعمّ است و طبق احتمال چهارم معناى فقيه از صحّت ، اعمّ است ، پس صحّت و فساد بر دو امر مبتنى هستند و به اختلاف انظار ، مختلف مىشوند .\r\n\r\nتنبيه : [ حول مجعوليّة الصحّة و الفساد و عدمها 
  ]\r\nو هو أنه لا شبهة فى أن الصحة و الفساد عند المتكلم وصفان اعتباريان ينتزعان من مطابقة المأتى به مع المأمور به و عدمها و أما الصحة بمعنى سقوط القضاء و الإعادة عند الفقيه فهى من لوازم الإتيان بالمأمور به بالأمر الواقعى الأولى عقلا حيث لا يكاد يعقل ثبوت الإعادة أو القضاء معه جزما فالصحة بهذا المعنى فيه و إن كان ليس به حكم وضعى مجعول بنفسه أو بتبع تكليف إلا أنه ليس بأمر اعتبارى ينتزع كما توهم بل مما يستقل به\r\nالعقل كما يستقل باستحقاق المثوبة به و فى غيره فالسقوط ربما يكون مجعولا و كان الحكم به تخفيفا و منة على العباد مع ثبوت المقتضى لثبوتهما كما عرفت فى مسألة الإجزاء كما ربما يحكم بثبوتهما فيكون الصحة و الفساد فيه حكمين مجعولين لا وصفين انتزاعيين .\r\nنعم الصحة و الفساد فى الموارد الخاصة لا يكاد يكونان مجعولين بل إنما هى تتصف بهما به مجرد الانطباق على ما هو المأمور به هذا فى العبادات .\r\nو أما الصحة فى المعاملات فهى تكون مجعولة حيث كان ترتب الأثر على معاملة أنه هو بجعل الشارع و ترتيبه عليها و لو إمضاء ضرورة أنه لو لا جعله لما كان يترتب عليه لأصالة الفساد .\r\nنعم صحة كلّ معاملة شخصية و فسادها ليس إلا لأجل انطباقها مع ما هو المجعول سببا و عدمه كما هو الحال فى التكليفية من الأحكام ضرورة أن اتصاف المأتى به بالوجوب أو الحرمة أو غيرهما ليس إلا لانطباقه مع ما هو الواجب أو الحرام .\r\n\r\nالسابع : [ الأصل فى المسألة 
  ]\r\nلا يخفى أنه لا أصل فى المسألة يعول عليه لو شك فى دلالة النهى على الفساد نعم كان الأصل فى المسألة الفرعية الفساد لو لم يكن هناك إطلاق أو عموم يقتضى الصحة فى المعاملة .\r\n\r\n","description":"","footnote":"","page_name":" 147 ","page_number":148},
  {"content":"\r\n\r\nو أما العبادة فكذلك لعدم الأمر بها مع النهى عنها كما لا يخفى .\r\nنكتهء سوم : اين نكته را مرحوم آخوند تحت عنوان « تنبيهٌ » مطرح مىكند : آيا صحّت و فساد ، دو وصف انتزاعى هستند و منشأ انتزاع خارجى دارند و خودشان امرى اعتبارىاند و واقعى نيستند ، يا دو لازم عقلى هستند و از احكام مستقلّه عقل مىباشند كه واقعىاند ولى ربطى به شارع ندارند ؟ يا اين‌كه دو امر مجعول شرعى هستند ؟\r\nاز كلام شيخ در تقريرات استفاده مىكنيم كه صحّت و فساد - چه در عبادات و چه در معاملات ، چه به معنايى باشد كه در علم كلام مطرح شده و چه نزد فقيهان - دو وصف اعتبارى و انتزاعى هستند كه از موافقت عمل با امر مولى انتزاع مىشود و خودشان دو امر واقعى نيستند . « 1 » ولى مرحوم آخوند به اين مطلب تفصيل داده و مىفرمايد : صحّت و فساد به معناى كلامىِ آن ، صددرصد اعتبارى و انتزاعى هستند و عقل ما آن دو را از موافقت و مطابقت عمل در خارج ، با مأمورٌ به و دستور شرعى و يا عدم مطابقت عمل با امر شرعى ، انتزاع مىكند . يعنى در اينجا صحت و فساد به معناى فقهىِ آن را كه در عبادت به معناى سقوط اعاده و قضاء بود و در معاملات به معناى ترتّب اثر مقصود بود ، جداگانه محاسبه مىكنيم :\r\nاما در عبادات : چنانچه قبل از اين تنبيه آورديم ، اوامر مولوى شرعى ، سه دسته است و در هركدام ، مطلب را جداگانه بررسى مىكنيم :\r\nاما امر واقعى اختيارى : اگر كسى عمل را صددرصد بر طبق امر واقعىِ اختيارى انجام داد و عملش مطابق با آن بود ، چنين عملى مجزى است و اعاده و قضاء لازم ندارد و صحيح است ، ولى حاكم به اين صحّت ، شارع نيست . همچنين اين صحّت يك امر انتزاعى صرف هم نيست كه واقعيّتى نداشته باشد ، بلكه حاكم به آن ، عقل است و صحّت يا سقوط اعاده و قضاء از آثار و لوازم عقلىِ موافقتِ عمل با مأمورٌ به است ؛ زيرا وقتى عقل مىبيند اين عمل ، صددرصد با امر مولى تطابق دارد و تمام آن را تأمين كرده است ، به يقين مىگويد : اين عمل صحيح است و وجهى براى اعاده و قضاء وجود ندارد . « 2 » و امّا امر واقعىِ اضطرارى و امر ظاهرى : اگر كسى بر طبق امر اضطرارى انجام وظيفه كند ، سپس در حالى كه هنوز وقت باقى است ، عذر ش مرتفع شود و بتواند با وضوء و طبق امر اختيارى نماز بخواند ، يا پس از انقضاء وقت ، عذرش زائل شود ولى عمل يك عملى باشد كه قضاء داشته باشد و\r\n\r\n\r\n","description":"","footnote":"\r\n( 1 ) . مطارح‌الانظار ، ص 160 .\r\n( 2 ) . در باب احكام وضعيّه ، دو مسلك وجود دارد : 1 . اينها هم مثل احكام تكليفى ، مستقلّ به جعل مىباشند و شارع ، آنها را جعل و تشريع كرده است ؛ 2 . اينها از احكام تكليفيه انتزاع مىشود و به تبع احكام تكليفى جعل مىشوند ، مثلًا امر به سوره مىكند و از آن ، جزئيّت انتزاع مىشود ؛ از اباحهء تصرّف در مبيع ، ملكيّت انتزاع مىشود و . . . و در مورد امر واقعى اختيارى ، حاكم به اجزاء عقل است ، و فرقى هم ميان دو مبناى مذكور نيست ، زيرا اصلًا حكم به صحّت در اين فرض ، شرعى و مجعول شارع نيست تا سخن از جعل استقلالى و تبعى مطرح شود .\r\n","page_name":" 148 ","page_number":149},
  {"content":"\r\n\r\nبتواند در خارج وقت بجا آورد ، يا بر طبق امر ظاهرى انجام وظيفه كند ، سپس در وقت يا پس از انقضاء وقت ، كشف خلاف شود و معلوم گردد كه وضو نداشته و بدون تحصيل طهارت باطنى ، نماز خوانده است و امكان اعاده و قضاء وجود داشته باشد ، در اين‌گونه موارد ، حكم به صحت و فساد ، يعنى سقوط اعاده و قضاء يك حكم مجعول شرعى است ، نه از احكام انتزاعى عقلى . زيرا از نظر عقلى مقتضى براى ثبوت اعاده و قضاء وجود دارد و آن فوات امر واقعىِ اختيارى است .\r\nيعنى مكلّف ، به مصلحت واقعى نماز نرسيده و امكان تدارك هم دارد و عقل مىگويد بايد بكوشى تا به آن مصلحت برسى ، ولى بر مسلك قائلين به اجزاء ، شارع بر بندگان ، آسان گرفته و ارفاق كرده و اعاده و قضاء را از عهدهء آنان برداشته است ، يعنى حكم به لزوم اعاده و قضاء كرده است . « 1 » در همين مواردى هم كه حكم به صحّت ، شرعى و از مجعولات شارع است ، بايد توجّه داشت كه وظيفهء شارع بيان احكام كلّى است . يعنى به نحو كلّى مىگويد كه نماز با تيمّم ، صحيح و مجزى است و اعاده و قضاء لازم ندارد . اما تبيين حكم موارد شخصى و جزئى از قبيل نماز زيد با تيمّم ، نماز بكر با امر ظاهرى و . . . به عهدهء شارع نيست و اينها مجعول شرعى نيستند ، بلكه از باب انطباق است ، يعنى عنوان كلّى بر اين مصاديق منطبق مىشود و باز هم حاكم به اجزاء ، عقل است و « الإنطباق قهريّ و الإجزاء عقلىٌّ » .\r\nامّا در معاملات : تا به حال وضع عبادات روشن شد . امّا صحّت در معاملات آيا از احكام عقليّه است يا از مجعولات شرعى ؟ مرحوم آخوند مىفرمايد : بىترديد اين صحّت ، از احكام شرعى است و شارع حكم به صحّت مىكند . زيرا اصل اوّلى در معاملات ، اصالة الفساد ، يعنى استصحاب عدم ترتّب اثر است و خروج از اين اصل بايد به حكم شارع باشد ؛ منتها حكم شارع گاهى تأسيسى است كه در نوع عبادات از اين قبيل است و گاهى امضايى است كه در نوع معاملات از اين قبيل است ، ولى بايد اين امضاى شارع باشد تا بيع يا اجاره شرعاً صحيح باشد و موجب ترتّب اثر بشود ، و گرنه اثر بر آن بار نمىشود .\r\nنعم : باز شارع مقدس امر كلّى را بيان مىكند . يعنى مىگويد : بيع با فلان شرايط ، صحيح و موجب نقل و انتقال است . امّا بيان جزئيّات و موارد شخصى به عهدهء شارع نيست ، بلكه از باب انطباق آن كلّى ، بر اين مصاديق است كه به حكم عقل است ، نه به حكم شارع .\r\nبحث احكام تكليفى : بحث ما در احكام وضعيّه ، يعنى صحّت و فساد بود . در احكام تكليفى ، از قبيل وجوب و حرمت و استحباب و . . . نيز مطلب از همين قرار است . يعنى شارع كليّات را به صورت قضيّه حقيقيه بيان مىكند كه الخمر حرام ، الصلاة واجبة و . . . ؛ امّا بيان موارد جزئى ( نماز زيد در خارج يا\r\n\r\n\r\n","description":"","footnote":"\r\n( 1 ) . ادلّهء دو مسلك در مبحث اجزاء بيان شد . در ضمن در باب اجزاء مرحوم آخوند پنج صورت در مقام ثبوت تصوير كرد كه در بعضى صور ، اجزاء ، عقلى بود و در بعضى صور شرعى .\r\n","page_name":" 149 ","page_number":150},
  {"content":"\r\n\r\nشرب‌خمر بكر و . . . ) به عهدهء شارع نيست و از باب انطباق كلّى بر مورد جزئى و به حكم عقل است .\r\nامر هفتم : تأسيس اصل در مسأله\r\nمقدّمهء هفتم دربارهء تأسيس اصل است : اگر در بحث‌هاى آينده به اين نتيجه رسيديم كه نهى از عبادات يا معاملات ، دالّ بر فساد و بطلان فلان عبادت يا معامله است « فهوالمراد » . و اگر به اين نتيجه رسيديم كه نهى دالّ بر فساد نيست ، باز هم فبهاالمراد . ولى اگر از نظر بحث اصولى به نتيجه‌اى نرسيديم و همچنان شاكّ و مردّد مانديم ، وظيفه چيست ؟ آيا اصلى داريم كه به آن مراجعه كنيم ؟\r\nاين بحث در دو مقام مطرح مىشود :\r\n1 . تأسيس اصل در مسأله اصولى : « 1 » در مسألهء اصولى ، اصلى نداريم تا به آن رجوع كنيم ؛ زيرا اگر دلالتى بر فساد بود ، از اوّل بوده است و اگر نبود ، از اوّلِ صدور نهى هم نبوده است . چنين نيست كه يك حالت سابقهء قطعى داشته باشد تا اين‌كه الآن ، همان را استصحاب كنيم . همچنين اگر ملازمه‌اى بوده كه از ازل بوده و اگر نبوده ، از ازل نبوده است و چنين نيست كه يك وقتى وجود يا عدم ملازمه ، قطعى باشد تا استصحاب بقاء جارى شود .\r\n2 . تأسيس اصل در مسأله فرعى : مسأله فقهى عبارت است از اين‌كه آيا بيع در وقت نداء صحيح است يا باطل ؟ آيا نماز در مكان غصبى صحيح است يا باطل ؟ آيا هنگام شك در صحت و فساد بيع يا نماز ، اصلى داريم ؟ مىفرمايد ، در معاملات در اوّلين قدم ، وظيفهء ما مراجعه به عمومات و اطلاقاتِ صحّت معامله است . اگر از اين ادلّهء اجتهادى ، صحّت معاملهء مزبور را بدست آورديم كه چه بهتر و اگر دستمان از اطلاق و عموم لفظى ، از قبيل « أحلّ الله البيع ، أوفوا بالعقوده و . . . » كوتاه شد ، نوبت به اصل عملى مىرسد ، اصل عملى هم در معاملات ، فساد و بطلان و عدم ترتّب اثر است . يعنى شك مىكنيم كه بيع وقت نداء ، موجب نقل و انتقال مىشود يا خير كه استصحاب عدم ترتب اثر جارى مىكنيم .\r\nدر عبادات هم اصالةالفساد جارى مىشود و حكم به بطلان نماز در مكان غصبى مىشود . زيرا عبادت يا امر لازم دارد و يا ملاك امر . در مانحن‌فيه ، امر فعلى كه نيست ، زيرا فعلًا اين عبادت داراى نهى است و اجتماع امر و نهى محال است ؛ ملاك امر هم محرز نيست ، زيرا نهى فعلى از اين صلوة شايد كاشف از نبود ملاك و مصلحت ملزمه در اين عمل باشد و وقتى ملاك ، محرز نبود نمىتوان با اين عمل قصد قربت كرد و وقتى قصد قربت نبود ، اين عمل ، عبادت نخواهد بود و قوام عبادت به قصد قربت\r\n\r\n\r\n","description":"","footnote":"\r\n( 1 ) . مسأله اصولى اگر از مباحث الفاظ باشد ( رأى آخوند ) ، عنوانش دلالت نهى بر فساد است و اگر از مسائل عقليّه باشد ( رأىشيخ اعظم ) ، عنوانش ملازمه بين حرمت و فساد است .\r\n","page_name":" 150 ","page_number":151},
  {"content":"\r\n\r\nاست . لذا بايد احتياط كرد و در مكان ديگر نماز خواند و منظور از اصالة الفساد ، همين اصالة الاشتغال است كه اشتغال يقينى مستدعى است تا فراغ يقينى بدست آوريم .\r\n\r\nالثامن : [ أقسام تعلّق النهى بالعبادة 
  ]\r\nأن متعلق النهى إما أن يكون نفس العبادة أو جزءها أو شرطها الخارج عنها أو و صفها الملازم لها كالجهر و الإخفات للقراءة أو و صفها الغير الملازم كالغصبية لأكوان الصلاة المنفكة عنها .\r\nلا ريب فى دخول القسم الأول فى محل النزاع و كذا القسم الثانى به لحاظ أن جزء العبادة عبادة إلا أن بطلان الجزء لا يوجب بطلانها إلا مع الاقتصار عليه لا مع الإتيان بغيره مما لا نهى عنه إلا أن يستلزم محذورا آخر .\r\nو أما القسم الثالث فلا يكون حرمة الشرط و النهى عنه موجبا لفساد العبادة إلا فيما كان عبادة كى تكون حرمته موجبة لفساده المستلزم لفساد المشروط به .\r\nو بالجملة لا يكاد يكون النهى عن الشرط موجبا لفساد العبادة المشروطة به لو لم يكن موجبا لفساده كما إذا كانت عبادة .\r\nو أما القسم الرابع فالنهى عن الوصف اللازم مساوق للنهى عن موصوفه فيكون النهى عن الجهر فى القراءة مثلا مساوقا للنهى عنها لاستحالة كون القراءة التى يجهر بها مأمورا بها مع كون الجهر بها منهيا عنه فعلا كما لا يخفى .\r\nو هذا بخلاف ما إذا كان مفارقا كما فى القسم الخامس فإن النهى عنه لا يسرى إلى الموصوف إلا فيما إذا اتحد معه وجودا بناء على امتناع الاجتماع و أما بناء على الجواز فلا يسرى إليه كما عرفت فى المسألة السابقة هذا حال النهى المتعلق بالجزء أو الشرط أو الوصف .\r\nو أما النهى عن العبادة لأجل أحد هذه الأمور فحاله حال النهى عن أحدها إن كان من قبيل الوصف به حال المتعلق و بعبارة أخرى كان النهى عنها بالعرض و إن كان النهى عنها على نحو الحقيقة و الوصف بحاله و إن كان بواسطة أحدها إلا أنه من قبيل الواسطة فى الثبوت لا العروض كان حاله حال النهى فى القسم الأول فلا تغفل .\r\nو مما ذكرنا فى بيان أقسام النهى فى العبادة يظهر حال الأقسام فى المعاملة فلا يكون بيانها على حدة بمهم . كما أن تفصيل الأقوال فى الدلالة على الفساد و عدمها التى ربما تزيد على العشرة على ما قيل كذلك .\r\n\r\n[ بيان الحقّ فى المسألة 
  ]\r\nإنما المهم بيان ما هو الحق فى المسألة و لا بد فى تحقيقه على نحو يظهر الحال فى الأقوال من بسط المقال فى مقامين .\r\nامر هشتم : اقسام نهى از عبادت يا معامله\r\nمقدّمهء هشتم دربارهء اقسام نهى از عبادت يا نهى از معامله است . اما نهى از عبادت : بطور كلّى متعلّق نهى در عبادات ، يكى از حالت‌هاى زير است :\r\n\r\n","description":"","footnote":"","page_name":" 151 ","page_number":152},
  {"content":"\r\n\r\n1 . گاهى خود عبادت است ، مثل نهى از صوم و صلوة در ايّام حيض براى زن حائض ، و نهى از روزهء روز عيد فطر و قربان ، كه خود نماز يا روزه متعلّق نهى واقع شده است .\r\n2 . گاهى جزء عبادت است ، مثل نهى از قرائت سور عزائم در نماز كه سوره ، جزء نماز است و متعلّق نهى واقع شده است .\r\n3 . و گاهى شرطى از شروط عبادت است ، مثل نهى از تطهير ثوب با آب غصبى ، نهى از ساتر غصبى و نجس ، و نهى از وضو گرفتن با آب غصبى كه وضو يا ساتر ، يا ثوب طاهر ، شرط عبادت مىباشند .\r\n4 . گاهى از وصف ملازم عبادت است ، يعنى از وصفى كه هرگز از عبادت منفك نمىشود ، مثل نهى از جهر و اخفاتِ نماز ( وصف خود عبادت ) يا جهر و اخفاتِ قرائت ( وصف جزء عبادت ) كه وصف جهر و اخفات به قرائت يا به نماز ، جدا از قرائت و نماز نيست . « 1 » در مثال مزبور وصف لازم عبادت ، متعلّق نهى واقع شده است .\r\n5 . گاهى هم از وصف مفارق و غير ملازم است ، مثل نهى از غصبيّت كه گاهى با افعال و حركات صلاتى است . نماز در مكان غصبى نمازى است كه متّصف به غصبيّت است و خود همين اكوان و افعال صلاتى ، مصداق غصب و داراى اين صفت است ، ولى چنين نيست كه غصبيّت ، هميشه با اكوان صلاتى باشد ، بلكه گاهى هست و گاهى نيست . و نهى به وصف مفارق بار شده است .\r\nبحث ما در دلالت نهى از عبادت بر فساد و بطلان عبادت است . حال بايد ديد كدام‌يك از اقسام پنجگانهء مزبور ، در اين بحث داخل است و كدام قسم خارج است .\r\nقسم اوّل : قطعاً نهى از خود عبادت در محل نزاع داخل است و قدر متيقّن همين قسم است و مصداق كامل نهى از عبادت ، همين فرض است كه نهى به كلّ عبادت بار شده است . در آينده بحث خواهيم كرد كه آيا چنين نهىاى اقتضاء فساد مىكند يا نه ؟\r\nقسم دوم : نهى از جزء حتماً داخل در بحث است ، زيرا جزء عبادت ، هميشه عبادت است . و طبعاً نهى از جزء هم نهى از عبادت است و جا دارد بحث شود كه آيا اين نهى ، دالّ بر فساد آن جزء هست يا نه ؟ تفاوت اين قسم با قسم اوّل اين است كه در نهى از كلّ عبادت ( قسم اول ) بر مسلك اقتضاء و دلالت نهى بر فساد ، كلّ عبادت فاسد و باطل مىشود و بايد اعاده يا قضاء شود ، ولى در نهى از جزء\r\n\r\n\r\n","description":"","footnote":"\r\n( 1 ) . اگر جهر و اخفات را با هم و به‌صورت يك صفت براى قرائت به‌حساب آوريم ، از هر دو طرف ملازمه هست . يعنى آن دوبدون قرائت و قرائت نيز بدون آن دو ممكن نيست . ولى اگر يكى از آن دو را جداگانه وصف قرائت بگيريم از ناحيهء وصف ، ملازمه ، وجود دارد و جهر به قرائت بدون قرائت محال است . ولى از ناحيهء موصوف ، تلازم نيست و قرائت بدون جهر هم ممكن است ، ضمناً جهر به قرائت ، وصف ملازم است ، نه مطلق جهر كه گاهى با قرائت جمع مىشود و گاهى در كلام ديگر است .\r\n","page_name":" 152 ","page_number":153},
  {"content":"\r\n\r\nعبادت بر مسلك اقتضاء ، همين جزء فاسد مىشود ، ولى چنين نيست كه هميشه بطلان جزء ، سبب بطلان كلّ شود ، بلكه به حسب وارد فرق دارد :\r\nاگر به همان جزء فاسد اكتفا كند و جزء سالمى را به جاى آن نياورد اصل عبادت باطل است ، زيرا جزء انجام شده كه فاسد شد و وجودش كالعدم گرديد و جزء ديگر را هم كه به‌جاى آن نياورد ، سر از نقيصهء عمدى در مىآورد و نقصان عمدى - مثل زيادهء عمدى - چه ركن و چه غير ركن ، مبطل عبادت است . ولى اگر به جزء فاسد اكتفا نكرد و جزء سالمى را به‌جاى آن انجام داد نقيصهء عمدى پيش نيامده است و على القاعده بايد حكم به صحت كرد . ولى باز هم بستگى دارد به اين‌كه اگر انجام جزء ديگر مستلزم محذور ديگر شود از اين ناحيه باطل مىشود . مثلًا مستلزم قِران ميان دو سوره باشد كه به قول جماعتى مبطل است و يا مستلزم فصل طويل به اجنبى باشد به‌گونه‌اى كه موالات و هيئت اتّصاليّه را به هم بزند ، باز هم مبطل است . و امّا اگر اين محاذير پيش نيايد بايد حكم به صحّت عبادت شود .\r\nقسم سوّم : شرط با جزء ، فرق دارد ؛ جزء عبادت ، هميشه عبادت است - چه واجب و چه مستحب - ولى شرط عبادت هميشه عبادت نيست ، بلكه گاهى يك عمل توصّلى است مثل تطهير با آب غصبى براى نماز و قطع مسافت از راه غصبى براى حج و . . . . و گاهى عمل تعبّدى است ، مثل طهارات ثلاث براى نماز و آنچه مثل نماز محتاج به طهارت باطنى باشد كه خود اينها عباديّت دارند .\r\nقسم اول كه در آن ، نهى به شرط بار شده و آن هم يك عمل توصّلى است ، از بحث ما خارج است . زيرا آنچه نهى دارد عبادت نيست و آنچه عبادت است ( نماز ) نهى ندارد تا سخن از دلالت نهى بر فساد در عبادات به ميان آيد . اگر كسى با آب غصبى تطهير ثوب كرد ، ولو كار حرامى كرده است امّا طهارت ثوب حاصل مىشود ؛ چون توصّلى است . و به دنبال آن اگر با همين لباس نماز بخواند نمازش صحيح است ، حج‌ّاش صحيح است و وجهى براى بطلان آن نيست .\r\nولى قسم دوم كه در آن ، نهى به شرط تعبّدى تعلّق گرفته است داخل در بحث است ، زيرا خود شرط ، عبادت است و نهى از آن ، نهى از عبادت است و بر مسلك اقتضاء فساد ، اين نهى مقتضىِ فساد آن عبادت است . و به‌دنبال آن ، خود نماز هم كه مشروط به اين شرط است ، فاسد مىشود ، ولى نه از باب اين‌كه خود نماز نهى دارد ، بلكه از باب اين‌كه - به قول آخوند - فساد شرط ، موجب فساد مشروط مىشود و شرط فاسد ، مفسد است . ولى اين مطلب ، كه شرط فاسد مفسد است يا نه قابل مناقشه است . به قول مرحوم مشكينى : شرط كه فاسد شد وجودش كالعدم است وكانّ وضويى نگرفته است . و وقتى شرط ، منتفى شد قانون اين است كه « إذا إنتفى الشرط إنتفى المشروط » ؛ چون نماز بدون وضو يا نماز نيست و يا فايده‌اى ندارد . « 1 » از اين جهت باطل است و بايد اعاده شود .\r\n\r\n\r\n","description":"","footnote":"\r\n( 1 ) . صحيح و اعمّ .\r\n","page_name":" 153 ","page_number":154},
  {"content":"\r\n\r\nقسم چهارم : مرحوم آخوند به‌طور كلّى مىفرمايد : نهى از وصف ملازم ، مساوى است با نهى از خود موصوف ، و از وصف به موصوف سرايت مىكند و محال است كه وصف ملازم ( جهر به نماز ) داراى نهى باشد ولى موصوف به اين وصف ( خود قرائت ) داراى امر باشد . زيرا اجتماع امر و نهى در شىء واحد مىشود كه از محالات است . امّا حق با مرحوم مشكينى است كه مطلب را تفصيل داده و مىفرمايد :\r\nاگر اين وصف ملازم در خارج با موصوف ، اتّحاد وجودى داشته باشد ، در اينجا سخن آخوند صحيح است و نهى از وصف ، نهى از موصوف است و باز در حقيقت ، خود عبادت متعلّق نهى واقع شده و قابل بحث است . ولى اگر وصف مزبور در خارج ، تلازم وجودى با موصوف داشته باشد « 1 » سخن آخوند ناتمام است و نهى از وصف ، به موصوف سرايت نمىكند ، زيرا آن مقدارى كه در باب متلازمين دليل داريم اين است كه محال است آن دو ، محكوم به دو حكم متضادّ باشند ، يعنى يكى از آنها واجب و ديگرى حرام باشد . سرّ استحاله اين است كه مكلف ، قدرت امتثال هر دو را ندارد . امّا اين‌كه هر حكمى را كه يكى از دو امر ملازم داشت ديگرى داشته باشد ، دليل ندارد ، لذا در مانحن‌فيه ، هيچ مانعى ندارد كه جهر به قرائت ، متعلّق نهى باشد ولى خود قرائت منهىٌّ عنه نباشد ، البتّه مأمورٌ به هم نخواهد بود ، ولى وجود امر فعلى لازم نيست و به قصد ملاك هم قابل اتيان است . پس جهر حرام است ولى خود قرائت يا نماز ، صحيح است .\r\nقسم پنجم : نهى از وصف مفارق را دو قسم مىكنند :\r\n1 . وصف مفارق با موصوفش اتّحاد وجودى ندارد ، بلكه مجرّد تقارن اتّفاقى است كه گاهى اين مقارنت هست و گاهى نيست . مثل نظر به اجنبيّه در اثناء نماز يا استماع غيبت در اثناء نماز كه نماز ، متّصف به اين امور است ، يعنى نمازى است كه در ضمن آن ، اين حرام‌ها انجام شده است ، ولى اتّحاد وجودى نيست ، يعنى نماز عين نظر به اجنبيّه و يا استماع غيبت نيست ، بلكه اين دو مقارن با نماز موجود مىشوند و در اثناء نماز هستند و گاهى در اكثر اوقات هم نيستند . در اين قسم واضح است كه نهى از وصف ، ربطى به خود موصوف ندارد و سرايت به خود عبادت نمىكند و عبادت متعلّق نهى واقع نمىشود و از بحث ما خارج است .\r\n2 . وصف مفارق با موصوف ، يعنى عبادت اتّحاد وجودى دارد . مثل غصبيّت كه بر خود اكوان نمازى منطبق است و همان افعال است كه معنون به عنوان غصبيّت و عين آن است و چنين وصفى متعلّق نهى شده و در اين صورت مسأله از باب اجتماع امر و نهى در شىء واحد خواهد بود . اگر در آن\r\n\r\n\r\n","description":"","footnote":"\r\n( 1 ) . كه به احتمال قوى جهر به قرائت با خود قرائت دو چيز است و در خارج معيّت وجودى دارند و جهر به قرائت بدون قرائت‌محقّق نمىشود .\r\n","page_name":" 154 ","page_number":155},
  {"content":"\r\n\r\nمسأله اجتماعى شديم ، مىگوييم مانعى ندارد اين اكوان ، هم واجب باشند و هم حرام . ولى اگر در آنجا امتناعى شديم و جانب نهى را مقدّم داشتيم ، در اينجا مىگوييم باز نهى ، از وصف كذايى به موصوفش سرايت مىكند و نهى از عبادت هم كه در محلّ بحث داخل است .\r\nهذا حال النهى المتعلّق بالجزء . . . : تا به حال پنج قسم كه اكثر آنها تقسيماتى داشتند ، بيان شد . حال آخوند مىفرمايد : گاهى در ظاهر خطاب ، نهى به خود عبادت بار شده است ، ولى علّت تعلّق نهى به عبادت ، جزء يا شرط يا وصف ملازم يا غير ملازم است . مثلًا فرموده است : « لا تصلّ مع السورة العزيمة » كه نهى روى صلوة رفته ولى منشأ آن ، وجود سورهء عزيمه است و به‌خاطر اين ، خطاب لا تصلّ را آورده است . يا مثلًا در « لا تصلّ فى الحرير » ؛ در واقع علّت نهى از نماز ، لباس حرير است كه عدمش شرط است ، ولى در ظاهر فرموده است : « لا تصلّ » و . . . يا به‌جاى « لا تجهر بصلاتك » فرموده است : « لا تصلّ جهراً » و . . . . حكم اين قسم چيست ؟ مرحوم آخوند اين مبحث را به دو قسم تقسيم مىكند :\r\n1 . اسناد نهى به خود عبادت يك اسناد مجازى است و از باب وصف به حال متعلّق است كه در حقيقت نهى مال خود جزء يا شرط يا وصف است . ولى اينها در عروض نهى بر خود عبادت واسطه شده‌اند ، و گرنه حقيقتاً عبادت منهى نيست . در اين صورت حكم اين نهى ، حكم همان چهار قسم قبل ( 2 و 3 و 4 و 5 ) است ، و بحث شد كه كدام‌يك از آنها در محلّ نزاع داخل است و كدام‌يك ، از بحث خارج است .\r\n2 . اسناد نهى به خود عبادت ، حقيقى است و وصف به حال خود شىء است و وجود جزء يا شرط يا وصف كذايى واسطه شده است در ثبوت نهى حقيقتاً براى خود عبادت . در اين صورت حال اين نهى حال قسم اول از پنج قسم است كه نهى از نفس عبادت بود و حكمش روشن شد كه قطعاً محل نزاع است .\r\nو اما نهى در معاملات : همين اقسامى كه براى نهى در عبادت گفتيم ، در مورد نهى در معاملات هم صدق مىكند : 1 . گاهى نهى به ذات معامله بار مىشود ، مثل نهى از بيع در وقت نداء ؛ 2 . گاهى به جزء معامله بار مىشود ، مثل نهى از بيع ما يَملِك و لا يَملِك يا مايُملك و ما لا يُملك ؛ 3 . گاهى به شرط معامله تعلّق مىگيرد ، مثل نهى از بيع الخشب به شرط ان تجعله صليباً أو صنماً ؛ 4 . گاهى به وصف ملازم بار مىشود ، مثل نهى از ربوى بودن بيع كه از بيع منفك نيست ؛ 5 . گاهى به وصف مفارق بار مىشود ، مثل نهى از نكاح أخت الزوجة كه اگر زوجهء اوّلى را طلاق داد با خواهرش مىتواند ازدواج كند و ديگر بر او اخت الزوجه صدق نمىكند . احكام اين اقسام هم از حيث دخول در محلّ نزاع همانند احكام اقسام مذكور در عبادت است . و لذا مرحوم آخوند طول و تفصيل نمىدهد .\r\nتا اينجا مقدّمات مسأله بيان شد و حال نوبت به اصل مسأله مىرسد كه آيا نهى از عبادت يا معامله دالّ بر فساد و بطلان آن عبادت يا معامله هست يا نه ؟ در اين مسأله اقوال مختلفى وجود دارد كه به قول\r\n\r\n","description":"","footnote":"","page_name":" 155 ","page_number":156},
  {"content":"\r\n\r\nشيخ اعظم در تقريرات ، متجاوز از ده قول عنوان شده است . « 1 » ولى مرحوم آخوند مىفرمايد : ما كارى به اين اقوال نداريم و چيزى كه مهمّ است ، بيان قول حقّ در مسأله است و براى اين منظور بحث را در دو مقام منعقد مىكنيم :\r\nمقام اوّل : نهى در عبادت ؛ مقام دوم : نهى در معاملات .\r\n\r\n\r\n","description":"","footnote":"\r\n( 1 ) . مطارح‌الانظار ، ص 162 .\r\n","page_name":" 156 ","page_number":157},
  {"content":"\r\n\r\n\r\n[ المقام 
  ] الأوّل : فى العبادات\r\nالأول فى العبادات\r\nفنقول و على الله الاتكال إن النهى المتعلق بالعبادة بنفسها و لو كانت جزء عبادة بما هو عبادة كما عرفت مقتض لفسادها لدلالته على حرمتها ذاتا و لا يكاد يمكن اجتماع الصحة بمعنى موافقة الأمر أو الشريعة مع الحرمة و كذا بمعنى سقوط الإعادة فإنه مترتب على إتيانها به قصد القربة و كانت مما يصلح لأن يتقرب به و مع الحرمة لا تكاد تصلح لذلك و يتأتى قصدها من الملتفت إلى حرمتها كما لا يخفى .\r\nلا يقال هذا لو كان النهى عنها دالا على الحرمة الذاتية و لا يكاد يتصف بها العبادة لعدم الحرمة بدون قصد القربة و عدم القدرة عليها مع قصد القربة بها إلا تشريعا و معه تكون محرمة بالحرمة التشريعية لا محالة و معه لا تتصف بحرمة أخرى لامتناع اجتماع المثلين كالضدين .\r\nفإنه يقال لا ضير فى اتصاف ما يقع عبادة لو كان مأمورا به بالحرمة الذاتية مثلا صوم العيدين كان عبادة منهيا عنها بمعنى أنه لو أمر به كان عبادة لا يسقط الأمر به إلا إذا أتى به به قصد القربة كصوم سائر الأيام هذا فيما إذا لم يكن ذاتا عبادة كالسجود لله تعالى و نحوه و إلا كان محرما مع\r\nكونه فعلا عبادة مثلا إذا نهى الجنب و الحائض عن السجود له تبارك و تعالى كان عبادة محرمة ذاتا حينئذ لما فيه من المفسدة و المبغوضية فى هذا الحال مع أنه لا ضير فى اتصافه بهذه الحرمة مع الحرمة التشريعية بناء على أن الفعل فيها لا يكون فى الحقيقة متصفا بالحرمة بل إنما يكون المتصف بها ما هو من أفعال القلب كما هو الحال فى التجرى و الانقياد فافهم .\r\nهذا مع أنه لو لم يكن النهى فيها دالا على الحرمة لكان دالا على الفساد لدلالته على الحرمة التشريعية فإنه لا أقل من دلالته على أنها ليست بمأمور بها و إن عمها إطلاق دليل الأمر بها أو عمومه نعم لو لم يكن النهى عنها إلا عرضا كما إذا نهى عنها فيما كانت ضد الواجب مثلا لا يكون مقتضيا للفساد بناء على عدم اقتضاء الأمر بالشىء للنهى عن الضد إلا كذلك أى عرضا فيخصص به أو يقيد .\r\nمقام اوّل : نهى در عبادات\r\nاگر از سوى مولى نهى از عبادتى صادر شود - مثلًا از روزهء روز عيد فطر و قربان نهى كند يا از صوم و صلوة حائض در ايّام حيض نهى كند - آيا اين نهى ، اقتضاى فساد و بطلان آن عبادت را مىكند يا نه ؟\r\nمقدمه : نهى يا مولوى است و از مولى بما هو مولى و شارع بما هو شارع صادر شده است و يا ارشادى است و از شارع بما هو عاقل صادر شده است . نهى مولوى هم ، يا مولوى ذاتى است كه از مفسده ذاتيّه در متعلّق سرچشمه مىگيرد ، و يا مولوى تشريعى است كه ذاتاً مفسده ندارد ، ولى به عنوان\r\n\r\n","description":"","footnote":"","page_name":" 157 ","page_number":158},
  {"content":"\r\n\r\nتشريع و افتراء بر خداوند و اسناد دادن چيزى به شارع كه از سخن او نيست ، حرام گرديده و متعلّق نهى واقع شده است . اصل در نواهى مولوى بودن است و اصل در نهى مولوى هم ذاتى بودن است . با توجّه به اين مقدّمه مىگوييم :\r\nبه عقيدهء آخوند اگر نهىاى به خود عبادت بار شد « 1 » و عباد ت بما هى عبادةٌ متعلّق نهى شد ، چه نهى به كلّ عبادت بار شود ، مثل نهى از صوم و صلوة براى حائض و چه به جزء عبادت بار شود ، « 2 » مثل نهى از قرائت سور عزائم در نماز ، در هر حال دالّ بر فساد و بطلان عبادت است ؛ زيرا نهى مولى بالمطابقه بر تحريم ذاتى عمل دلالت دارد ، يعنى كاشف از اين است كه اين عبادت در حال حيض مثل شرب خمر ، صد درجه مفسده دارد و نبايد انجام شود و به دلالت التزاميّه « 3 » بر فساد و بطلان عبادت دلالت مىكند ، زيرا هرگز حرمت ذاتى با صحّت ، قابل جمع نيست ؛ چراكه حرمت ذاتيّه ، كاشف از مفسدهء ذاتيّه و ملزمه در عمل است . « 4 » مفسده ذاتيّه هم دليل بر مبغوضيّت عمل است و مبغوض ، مبعِّد است و ما را از مولى دور مىكند و چگونه معقول است كه چنين عملى همزمان مقرّب باشد و وقتى اين عمل مقرّب نبود پس حرمت ذاتى به بيان مزبور هرگز با صحّت ، قابل جمع نيست ، چه صحّت به معنايى باشد كه متكلّم مىگفت ( موافقة الأمر او الشريعة ) . زيرا با وجود نهى فعلى ، اين عبادت فعلًا امرى ندارد تا انجامش موجب صدق موافقة الامر باشد . زيرا با وجود نهى فعلى ، اين عبادت فعلًا امرى ندارد تا انجامش موجب صدق موافقة الامر باشد .\r\nو چه به معنايى باشد كه فقيه مىگفت ( سقوط اعاده و قضاء ) . زيرا صحّت به اين معنا در گرو سه امر است : 1 . مكلّف عملًا در خارج ، نماز يا روزه را به قصد قربت بياورد ؛ 2 . پيش از آن ، امكان اتيان به قصد قربت براى مكلّف باشد ، يعنى غافل از نهى باشد ؛ و گرنه با التفات به نهى ، قصد قربت از او متمشّى نيست ؛ 3 . پيش از امكان يا تمكّن مكلف ، عمل ، شأنيت و صلاحيّت مقربيّت داشته باشد . ولى با وجود نهى و مبغوضيّت فعليّه ، صلاحيّت مقربيّت را ندارد و اگر اين امر نباشد ، صحّتى هم نيست و سقوط اعاده معنا ندارد ، چون كارى نكرده كه اعاده ساقط شود ، پس بايد روزه‌هاى ايّام حيض را بعداً قضا كند اين بود استدلال مرحوم آموند .\r\nاشكال : مستشكل مىگويد : پايه و اساس استدلال شما بر اين مبتنى بود كه نهى از عبادت ، دالّ بر حرمت ذاتيّه است و روزهء روز عيد فطر مثل شرب‌خمر ، حرام ذاتى است و حرمت كذائى هم با صحّت و مطلوبيّت جمع نمىشود . ما اساس استدلال شما را قبول نداريم و نهى از صوم را مثل نهى از شرب خمر نمىدانيم و معتقديم كه عبادت ، حرمت ذاتى ندارد ، زيرا مكلّفى كه عبادت منهىّ را انجام مىدهد از سه حال خارج نيست :\r\n\r\n\r\n","description":"","footnote":"\r\n( 1 ) . نه به شرط آنكه گاهى يك امر توصّلى است و نه به وصف آنكه يك عنوان توصّلى است .\r\n( 2 ) . جزء عبادت هم عبادت است .\r\n( 3 ) . البتّه التزام عقلى است نه لفظى كه مختار آخوند است .\r\n( 4 ) . به عقيدهء عدليّه احكام تابع ملاكات است .\r\n","page_name":" 158 ","page_number":159},
  {"content":"\r\n\r\n1 . بدون قصد قربت ، آن عبادت را انجام مىدهد ؛ مثلًا روز عيد فطر امساك مىكند ولى نه به قصد روزهء عبادتى ، بلكه به قصد رژيم غذايى ، يا اعتصاب غذا كرده و روزهء سياسى گرفته است و . . . يا در ايّام عادت نماز مىخواند ، امّا نه به قصد قربت ، بلكه به نيّت ياد دادن به كودك يا به نيّت اين‌كه عادت به عبادت را از دست ندهد و . . . . در اين صورت آن روزه و نماز ، نه عبادت است ، نه متعلّق نهى است و اصلًا چنين كارى حرام نيست تا سخن از فساد و بطلانش به ميان آيد .\r\n2 . با قصد قربت ذاتى و واقعى آن را انجام مىدهد ، چنين چيزى اصلًا مقدور نيست و قصد قربت از ملتفت به نهى نمىآيد و متمشّى نيست تا عمل را با اين قصد بجا آورد .\r\n3 . به قصد قربت تشريعى آن را انجام مىدهد و با توجّه به اين‌كه از مولى نهى وارد شده است ، معذلك قصد قربت مىكند و به مولى اسناد مىدهد و چيزى را كه از دين نيست ، در دين داخل مىكند و به شارع اسناد مىدهد و در اين صورت هم آن عبادت داراى حرمت تشريعى خواهد بود و محال است كه همزمان داراى حرمت ذاتى هم باشد ، و گرنه اجتماع مثلين در شىء واحد مىشود كه همانند اجتماع ضدّين از محالات است . در نتيجه عبادتى اگر متعلّق نهى شد ، فقط داراى حرمت تشريعى مىشود نه حرمت ذاتى تا از راه آن بر فساد و بطلان ، استدلال شود . پس اساس استدلال شما فرو پاشيد .\r\nجواب اوّل : مرحوم آخوند به اشكال مذكور با سه وجه پاسخ داده است :\r\nپاسخ اوّل : به عقيدهء ما هيچ مانعى ندارد كه عبادت هم ، مانند ساير محرمات‌داراى حرمت ذاتيّه باشد و اگر متعلّق نهى شد ، كاشف از مفسدهء ذاتيّه در آن عمل باشد مثل شرب‌خمر . « 1 » توضيح : قبلًا در مقدّمه چهارم از مقدّمات مسأله براى عبادت ، يكى از دو معنا را قائل شديم و اينجا بر هر دو معنا محاسبه مىكنيم :\r\nالف ) بنابر اين‌كه عباديّت عبادتى شأنى و تعليقى باشد . « 2 » در اين قسم مىگوييم : چه مانعى دارد كه فلان فرد خاصّ از صوم و صلوة مثلًا منهى باشد . براى مثال روزهء روز عيد فطر و قربان حرام باشد ، نماز در ايّام عادت حرام باشد و . . . و حقيقتاً اين فرد ، مبغوض مولى باشد و داراى مفسدهء ذاتيّه باشد و به همان اندازه كه مولى از شرب خمر متنفّر است از اين روزه يا نماز هم متنفّر باشد ؟ فرض اين است كه فعلًا به اين عبادت ، امرى تعلّق نگرفته است « 3 » و نهى مولوى به آن تعلّق گرفته است . اصل هم در نهى مولوىِ ذاتى است و از مفسده‌اى در متعلّق سرچشمه مىگيرد و مانعى هم از حمل نهى بر همين اصل\r\n\r\n\r\n","description":"","footnote":"\r\n( 1 ) . فرق آنها در اين است كه ساير محرّمات اگر متعلّق امر هم واقع مىشوند امرشان توصّلى است ، ولى عبادت اگر تحت امر برود امرش تعبّدى است .\r\n( 2 ) . از قبيل روزه ، نماز ، حجّ و . . . كه ذاتاً حركات و افعال صلاتى يا حجّى و عبادت نيست ، ولى به‌گونه‌اى است كه اگر از طرف‌مولى امرى به آنها تعلّق گيرد ، حتماً امر تعبّدى خواهد بود نه توصّلى .\r\n( 3 ) . اگر امر تعلّق مىگرفت حتماً عبادى بود ، مثل نماز و روزهء اوقات ديگر .\r\n","page_name":" 159 ","page_number":160},
  {"content":"\r\n\r\nوجود ندارد ؛ پس حتماً اين نهى مولوى ذاتى و دالّ بر حرمت ذاتىِ عمل است و اساس استدلال ما درست است .\r\nب ) و اما بنابر اين‌كه عباديّت عبادتى ، فعلى و منجّز و ذاتى باشد و فلان عمل از قبيل سجده ، خضوع و خشوع ذاتاً عبادت باشد « 1 » باز چه مانعى دارد كه فلان حصّهء خاص از اين عبادت ، بالفعل متعلّق نهى قرار بگيرد و واقعاً مولى از آن حصّه - مثلًا سجدهء جنب و حائض - متنفّر باشد و به همان اندازه كه مولى از غيبت مثلًا تنفّر دارد از سجده براى خدا در حال جنابت متنفّر باشد ؟ اين محذورى ندارد و بلكه مطابق اصل در نواهى است . كه مولوى ذاتى بودن است .\r\nنتيجه : وقتى مقتضى موجود بود و مانع هم از حمل اين نواهى بر تحريم ذاتى مفقود بود ، ما اين نهى را بر مولوى ذاتى حمل مىكنيم و مىگوييم دالّ بر حرمت ذاتيّه است و آن هم با صحت ، قابل جمع نيست . پس اساس استدلال ما منهدم نشد و به قوّت خود باقى است .\r\nجواب دوم : برفرض به قول شما عبادتى كه متعلّق نهى شد داراى حرمت شريعى مىشود ، ولى اين منافاتى با حرمت ذاتيّه آن ندارد و اين‌كه شما گفتيد اجتماع اين دو ، در عمل واحد از قبيل اجتماع مثلين در شىء واحد است و محال مىباشد ، ما مىگوييم اجتماع مثلين در شىء واحد پيش نمىآيد ، زيرا حرمت ذاتى به فعل جوارحى و افعال خارجىِ صوم و صلوة بار مىشود و حرمت تشريعى به فعل جوانحى و قلبى بار مىگردد كه در نيّت چيزى را كه واجب نيست و حرام است واجب مىپندارد و به وجودش عقدالقلب و اعتقاد پيدا مىكند و به خدا نسبت مىدهد . پس متعلّق حرمت ذاتى و تشريعى دو چيز است و مانعى ندارد كه هر دو باشند . در نتيجه اساس استدلال ما باز هم به قوّت خودش باقى است .\r\nكما هو الحال : در اينجا مانحن‌فيه را به باب تجرّى و انقياد تشبيه مىكنند كه به عقيدهء آخوند در باب انقياد ثواب بر فعل قلب يعنى قصد اطاعت و حسن سريره است و در باب تجرّى ، عقاب بر فعل قلب ، يعنى قصد معصيت و سوءسريره است . حرمت تشريعى هم مثل تجرّى مربوط به فعل قلب است .\r\nفافهم : شايد اشاره باشد به اين‌كه جواب مذكور به قول خود آخوند ، بناءً على انّ الفعل . . . بود .\r\nيعنى بنابراين بود كه حرمت تشريع ، مال عملى باشد كه از قصد خوب يا بد ناشى مىشود ، نه مال خود قصد قلبى . و طبق اين مبنا اشكال مستشكل وارد و جواب دوّم ناتمام است .\r\nجواب سوم : بر فرض كه نهى متعلّق به عبادت ، نهى تشريعى باشد و دالّ بر حرمت ذاتيّه نباشد ، بلكه فقط حرمت تشريعى را دلالت كند . ولى همين نوع از حرمت و نهى هم بر فساد عبادت دلالت\r\n\r\n\r\n","description":"","footnote":"\r\n( 1 ) . به اين معنا كه عباديّت آن در گرو امر فعلى نيست ، بلكه ، چه امر باشد و چه نباشد آن عمل ، عبادت است و حتّى اگر نهى هم به آن بار شود باز هم عبادت است ولى مقرّب نيست .\r\n","page_name":" 160 ","page_number":161},
  {"content":"\r\n\r\nمىكند ، زيرا نهى كه آمد يقيناً اين عبادت ، مأمورٌ به داراى امر نيست و گرنه اجتماع امر و نهى در شىء واحد به عنوان واحد بود كه قطعاًمحال است . توسّط نهى ، اين حصّه از عبادات ، از تحت امر به طبيعت ، خارج شد و خروجش از باب تقييد يا تخصيص است ، يعنى ولو عموم يا اطلاق دليل امر به صلوة و صوم ، شامل صوم و صلوةِ حائض هم مىشد ، ولى با آمدن نهى ، اين فرد خارج شد .\r\nمانند « اكرم العلماء » كه شامل علماى فاسق هم مىشود ولى با آمدن لا تكرم الفسّاق منهم ، علماى فاسق ، از حكم مذكور استثناء مىشوند ، و مثل « أعتق رقبةً » كه اطلاق دارد و بر رقبهء كافره هم قابل صدق است ، ولى با آمدن « لا تعتق الرقبة الكافرة » ، اين فرد ، از حكم مذكور خارج مىشود .\r\nآنگاه عبادتى كه متعلّق نهى واقع شده است نه‌تنها داراى امر فعلى نيست ، « 1 » بلكه داراى ملاك امر هم نيست . يعنى آمدن نهى به عنوان مخصِّص يا مقيّد ، كاشف از اين است كه اين فرد يا حصّهء منهيّه از اوّل ، واجد ملاك و مصلحت نماز و روزه نبوده است ، پس ملاك هم ندارد . بر فرض شك در ملاك ، از اصل عدم يا اصالة الاشتغال استفاده مىكنيم كه قبلًا هم در مقدّمه هفتم بيان شد . در آنجا فرمودند كه اصل در عبادات هم فساد است ، به معنايى كه ذكر شد . پس باز هم مطلوب ما حاصل شد كه دلالت نهى در عبادات بر فساد و بطلان مىباشد .\r\nاز بحث‌هاى گذشته به اين نتيجه رسيديم كه نهى در عبادات ، دالّ بر فساد است . اكنون مرحوم آخوند تبصره‌اى بر اين مطلب اضافه مىكند و آن اين‌كه ، گاهى نهىاى كه به عبادت تعلّق مىگيرد ، يك نهى حقيقى است . يعنى حقيقتاً فلان فرد يا حصّه از عبادت ، داراى نهى است و اسناد حقيقى و از باب وصف به حال خود شىء است . چنين نهىاى حتماً دالّ بر فساد است و تفاوتى ميان نهى مولوى و ارشادى ، مولوى ذاتى و تشريعى ، مولوى نفسى و غيرى ، تحريمى و تنزيهى ، اصلى و تبعى و . . . وجود ندارد . بحث‌هايى كه تا به حال داشتيم مربوط به اين قسم بود و استدلال ما بر اقتضاء فساد به‌طور مساوى در همهء اقسام مزبور جارى و سارى بود .\r\nامّا گاهى نهى در عبادت ، يك نهى حقيقى نيست ، بلكه مجازى و عرضى و از باب وصف به حال متعلّق است . چنين نهىاى دالّ بر فساد عبادات نيست . مثال هم در ثمرهء مسألهء ضدّ گفته شد كه اگر به چيزى ، مثلًا ازالهء نجاست امر شويم و عبادتى ، مثل نماز اوّل وقت ضدّ مأمورٌ به باشد ، اگر امر به شىء مقتضى نهى از ضدّ نباشد ، بحثى نيست و اگر كسى ازاله را ترك كند و مشغول نماز اوّل وقت شود ، نمازش صحيح است . ولى اگر قائل به اقتضاء شديم باز دو مبناء وجود دارد :\r\n1 . اگر گفتيم امر به شىء حقيقتاً مقتضى نهى از ضدّ است « 2 » باز هم تكليف روشن است و بحثى\r\n\r\n\r\n","description":"","footnote":"\r\n( 1 ) . و گرنه اجتماع امر و نهى مىشد .\r\n( 2 ) . يعنى واقعاً صلوة كه ضدّ ازاله است ، متعلّق نهى است ، منتها يك نهى تبعى كه به تبع امر به شىء درست مىشود ، ولى نهى تبعىهم نهى حقيقى است ، نه مجازى .\r\n","page_name":" 161 ","page_number":162},
  {"content":"\r\n\r\nنيست ؛ زيرا حتماً چنين نهىاى اقتضاء فساد مىكند و نماز اوّل‌وقت به‌جاى ازاله ، باطل است .\r\n2 . اما اگر گفتيم امر به شىء مقتضى نهى از ضدّ نيست ، مگر بالعرض و المجاز . « 1 » در اين فرض نهى از عبادت ، دالّ بر فساد نيست . آنگاه عموم مدّعاى ما ( هر نهى از عبادتى دالّ بر فساد است ) ، يا اطلاق قول ما ( « النهى عن العبادة يدلّ على الفساد » ) به نهى عرضى مزبور ، تخصيص يا تقييد مىشود و بايد بگوييم : نهى از عبادت ، مقتضى فساد آن عبادت است مگر نهى عرضى و مجازى . « 2 »\r\n\r\n\r\n","description":"","footnote":"\r\n( 1 ) . به اين معنا كه در حقيقت ، ترك ازاله كه ضدّ عام ازاله باشد ، منهىّ است ، ولى از آنجا كه نماز اوّل‌وقت با ترك ازاله ملازمه داردو همزمان با آن است ، با تسامح و توسّع و تجوّز ، نهى را به خود نماز هم نسبت داده‌ايم ، و گرنه حقيقتاً خود نماز نهى ندارد .\r\n( 2 ) . البتّه تعبير به تخصيص و تقييد مسامحه دارد ؛ زيرا چنين فرضى تخصّصاً بيرون است و اصلًا نهى ندارد تا بگوييم نهى در عبادت دالّ بر فساد هست يا نه و سالبه به انتقاء موضوع است و نظير اين را قبلًا در مقدمهء هشتم مسأله فرمودند كه گاهى نهى در ظاهر به خود عبادت تعلّق گرفته است ، ولى منشاء اين نهى در واقع ، جزء يا شرط يا وصف عبادت است .\r\n","page_name":" 162 ","page_number":163},
  {"content":"\r\n\r\n\r\nالمقام الثانى : فى المعاملات\r\nو نخبة القول أن النهى الدال على حرمتها لا يقتضى الفساد لعدم الملازمة فيها لغة و لا عرفا بين حرمتها و فسادها أصلا كانت الحرمة متعلقة بنفس المعاملة بما هو فعل بالمباشرة أو بمضمونها بما هو فعل بالتسبيب أو بالتسبب بها إليه و إن لم يكن السبب و لا المسبب بما هو فعل من الأفعال به حرام و إنما يقتضى الفساد فيما إذا كان دالا على حرمة ما لا يكاد يحرم مع صحتها مثل النهى عن أكل الثمن أو المثمن فى بيع أو بيع شىء .\r\nنعم لا يبعد دعوى ظهور النهى عن المعاملة فى الإرشاد إلى فسادها كما أن الأمر بها يكون ظاهرا فى الإرشاد إلى صحتها من دون دلالته على إيجابها أو استحبابها كما لا يخفى لكنه فى المعاملات بمعنى العقود و الإيقاعات لا المعاملات بالمعنى الأعم المقابل للعبادات فالمعول هو ملاحظة القرائن فى\r\nخصوص المقامات و مع عدمها لا محيص عن الأخذ بما هو قضية صيغة النهى من الحرمة و قد عرفت أنها غير مستتبعة للفساد لا لغة و لا عرفا .\r\nنعم ربما يتوهم استتباعها له شرعا من جهة دلالة غير واحد من الأخبار عليه منها ( ما رواه فى الكافى و الفقيه عن زرارة عن الباقر عليه السلام :\r\nسأله عن مملوك تزوج به غير إذن سيده فقال ذلك إلى سيده إن شاء أجازه و إن شاء فرق بينهما قلت أصلحك الله تعالى ( إن الحكم بن عتيبة و إبراهيم النخعى و أصحابهما يقولون إن أصل النكاح فاسد و لا يحل إجازة السيد له ) فقال أبو جعفر عليه السلام إنه لم يعص الله إنما عصى سيده فإذا أجازه فهو له جائز ) حيث دل بظاهره أن النكاح لو كان مما حرمه الله تعالى عليه كان فاسدا\r\nمقام دوم : نهى در معاملات\r\nنهى از معاملات : اگر نهى به معامله‌اى از معاملات تعلّق بگيرد ، مثلًا « لا تبع وقت النداء » يا « لا تُطَهِّر ثيابك بالماء الغصبى » ، يا « لا تطلِّق زوجتك فى ايّام العادة » ، آيا چنين نهىاى اقتضاء فساد و بطلان مىكند يا خير ؟ مرحوم آخوند مىفرمايد : خلاصه كلام اين است كه نهى تنزيهى و كراهتى يقيناً دالّ بر فساد نيست و ما در فقه ، معاملات مكروه فراوان داريم .\r\nسخن در نهى تحريمى است ؛ به عقيدهء مرحوم آخوند در معاملات ، نهى تحريمى هم اقتضاء فساد و بطلان ندارد و معاملات ، مثل عبادات نيست كه حرمت با صحّت و ترتّب اثر قابل جمع نباشد ؛ دليل وى اين است كه نهى نه به دلالت مطابقى دالّ بر فساد است ، « 1 » نه به دلالت تضمّن ، « 2 » نه به دلالت التزامى\r\n\r\n\r\n","description":"","footnote":"\r\n( 1 ) . زيرا معناى مطابقى نهى ، حرمت و طلب ترك است ، نه فساد و بطلان .\r\n( 2 ) . زيرا على التحقيق حرمت ، يك امر بسيط است و جزء ندارد و بر مسلك مشهور هم اجزاء آن عبارت است از اذن در ترك يا رجحان ترك همراه با منع از نقيض يعنى منع از فعل و منع از هيچ جزئى فساد و بطلان نيست .\r\n","page_name":" 163 ","page_number":164},
  {"content":"\r\n\r\nلغوى كه دلالت وضعيّهء لفظيّهء التزاميّه مىباشد « 1 » و نه به ملازمهء عرفى كه عندالعرف و اهل لسان صيغهء نهى ظهور در فساد داشته باشد ولو به بركت اطلاق و مقدّمات حكمت و يا قرائن عامّه ديگر . « 2 » در نتيجه در باب معاملات به هيچ وجه ميان حرمات و فساد ملازمه‌اى وجود ندارد .\r\nاز آنجا كه معاملات ، يك سلسله اسباب و مسببّات هستند ؛ مثلًا بيع سبب است و ملكيّت مسبّب ، نكاح سبب است و زوجيّت مسبّب ، لذا نهى از معامله سه قسم مىشود :\r\n1 . گاهى نهى به ذات السبب به عنوان اين‌كه فعلى از افعال مباشرى ماست و با قطع نظر از سبب بودن آن و تأثيرگذارىاش در مسبّبى تعلّق مىگيرد ، مثلًا مىگويد : « لا تبع وقت النداء » و منظور اين است كه نفس اشتغال به بيع و داد و ستد در هنگام اقامهء نماز جمعه ممنوع است و كارى ندارد كه آيا بر اين معامله اثر ، بار مىشود يا نه ، سبب ملكيت هست يا نه ؟ بلكه عمليات بيع و تجارت به لحاظ اين‌كه مانع از شركت در نماز جمعه مىگردد ، ممنوع است و لذا اگر به‌جاى بيع ، مشغول تحصيل علم ، نظافت محلّ كسب و كار ، و يا هر كار ديگرى هم بشود ، باز همين منع را دارد و بيع خصوصيّتى ندارد ؛ بلكه بما هو فعلٌ من الافعال المباشرى حرام است .\r\n2 . گاهى نهى به ذات المسبّب به عنوان اين‌كه فعلى از افعال تسبيبى و توليدى ماست و مقدور مع الواسطه است و تعلّق مىگيرد ، با قطع نظر از مسبّب بودن از يك سببى و تأثير گذاشتن سببى در آن ، بلكه به عنوان كارى از كارهاى اختيارى منع شده است . مثلًا مالكيّت كافر نسبت به عبد مسلمان يا نسبت به مصحف و تمليك اينها به كافر ، حرام است ؛ خواه از طريق بيع باشد يا هبه يا صلح و غيره .\r\n3 . گاهى ذات سبب يا مسبّب ، متعلّق نهى نيست ، ولى تسبّب به اين سبب يعنى وسيله قرار دادن خصوص فلان سبب براى رسيدن به فلان مسبّب تحريم شده است . مثلًا اصل بيع به عنوان سببى از اسباب ، حرام نيست ، بلكه « احلّ اللّه البيع » و تمليك زياده « 3 » به‌عنوان مسبّبى از مسبّبات حرام نيست ، ولى از راه بيع و قرض به اين تمليك زياده برسيم حرام است ؛ زيرا يا بيع است يا قرضِ ربوى است و گرنه از راه هبه و مصالحه و غيره تمليك زياده مانعى ندارد . حال نهى از معامله ، دالّ بر فساد و بطلان معامله نيست ، چه به ذات سبب بار شود و چه به ذات مسبّب و چه به تسبّب به اين سبب براى نيل به آن\r\n\r\n\r\n","description":"","footnote":"\r\n( 1 ) . زيرا در اين دلالت لزوم بين بالمعنى الاخصّ شرط است كه به مجرّد تصوّر ملزوم ( حرمت ) ، لازم ( فساد ) هم تصوّر شود وانفكاك محال باشد . در حالى كه قطعاً چنين نيست و ما مىتوانيم يكى را بدون ديگرى تصوّر كينم .\r\n( 2 ) . البتّه مرحوم آخوند چون مسأله را از مسائل الفاظ مىداند به لزوم لغوى و عرفى بسنده مىكند ، ولى علىالتحقيق مسأله ازمسائل عقلى است و لذا اضافه مىكنيم كه ملازمهء عقلى هم ، ميان حرمت و فساد نيست و اينجا مثل عبادات نيست كه عقلًا ملازمه باشد ؛ زيرا در عبادات ، قصد قربت لازم است و حرمت و مبغوضيّت با قصد قربت و مقربيّت عقلًا قابل جمع نيست . ولى در معاملات ، قصد قربت مطرح نيست . معاملات امور توصّلى هستند و هدف ، صحّت وضعى و ترتّب اثر است و هيچ منافاتى ميان حرمت تكليفى با صحّت وضعى به معناى ترتّب اثر وجود ندارد . ميان حرمت با صحّت به معناى قصد قربت و موافقت امر و سقوط اعاده و قضا منافات وجود دارد .\r\n( 3 ) . مثلًا صد و ده من در برابر صد من .\r\n","page_name":" 164 ","page_number":165},
  {"content":"\r\n\r\nمسبّب ؛ در هر سه صورت نهى ، مقتضى فساد نيست و دليل عدم اقتضاء و عدم ملازمه همان است كه قبل از بيان اين اقسام آورديم .\r\nدر معاملات قانوناً نهى ، دالّ بر فساد نيست ؛ ولى يك مورد استثناء شده است و آن اين‌كه مولى از تصرّف در ثمن يا مثمن در معاملهء خاصّى ؛ مثلًا بيع ربوى ، يا در معاملهء اموال مخصوصى ؛ مثلًا خمر و خنزير و كلب و عذره و جاريهء مغنيّة ، نهى كند و بفرمايد : « ثمن العذرة . . . » ، « ثمن الكلب سحتٌ » « ثمن الجارية المغنّية سحتٌ » و . . . يعنى ثمن اينها باطل است و نبايد در آن تصرّف كرد . چنين نهىاى حتماً دالّ بر فساد و كاشف از بطلان معامله است و منحصراً به اين دليل فرموده است كه « لا تأكل و لا تتصرّف » ، زيرا اگر معاملهء كذايى صحيح بود ، به حكم « النّاس مسلطون على اموالهم » مشترى بايد بتواند در مثمن تصرّف كند و فروشنده نيز بتواند در ثمن تصرّف كند . پس منع از تصرّف در ثمن يا مثمن در مواردى هيچ راهى ندارد مگر راه فساد و بطلان معامله و در اين موارد لازمهء نهى ، فساد و بطلان معامله است .\r\nاگرچه گفتيم نهى در عبادات ، دالّ بر فساد است و نهى در معاملات مستلزم بطلان نيست ، ولى در اين فراز يك فرق كلّى ميان اين دو باب مىگذاريم و آن اين‌كه معمولًا امر و نهى مولى در باب عبادات ، يك امر و نهى مولوى تعبّدى است و قطعاً امر ، دالّ بر وجوب يا استجاب است و نهى ، دالّ بر تحريم يا كراهت . ولى بعيد نيست كه در معاملات ، امر و نهى مولى يك امر و نهى مولوى و شرعى و تعبّدىاى نباشد كه موافقت آن موجب استحقاق مثوبت و مخالفت با آن ، سبب استحقاق عقوبت شود . بلكه اگر از معامله‌اى نهى مىكند و مثلًا مىگويد : « لا تبع ما ليس عندك » ارشاد به فساد و بطلان است . يعنى بىخود زحمت نكش و نسبت به مالى كه نزد تو و در اختيار تو نيست اجراء صيغه نكن كه اين معامله منعقد نمىشود . نه اين‌كه اگر اجراى صيغه كردى فرداى قيامت عقاب مىشوى ، اجراى صيغه كه عقاب ندارد . كما اين‌كه اگر به معامله‌اى امر هم مىكند و مثلًا مىگويد : « بع تلك المال » باز هم منظور ، امر مولوى نيست كه واجب يا مستحب شرعى باشد ، بلكه منظور امر ارشادى است . يعنى اين معامله صحيح است و فروش جايز است ؛ نظير امر عقب حظر يا توهّم حظر .\r\nآنگاه اگر اين مطلب ثابت شد كه نواهى مولى در معاملات ، نوعاً ارشاد به فساد و بطلان دارد ، خواهيم گفت كه چنين نهىاى دالّ بر فساد است و جز اين معنايى ندارد ؛ ولى از بحث ما خارج است ؛ زيرا بحث ما در نهى مولوى و تحريمى است و از راه حرمت مىخواهيم به فساد برسيم و بالملازمه آن را ثابت كنيم .\r\nلكن . . . : اين عبارت ، استدراك از جملهء « نعم . . . » است : حمل نواهىِ مولى در معاملات بر ارشادى بودن ، كليّت ندارد ، زيرا بحث ما در دلالت نهى بر فساد ، در معاملات به معناى اعمّ كلمه است . يعنى مطلق توصليّات ، يعنى هرچه كه غير عبادت است و قابليّت اتّصاف به صحّت و فساد را دارد مدّ نظر است .\r\n\r\n","description":"","footnote":"","page_name":" 165 ","page_number":166},
  {"content":"\r\n\r\nمطلب مذكور در « نعم . . . » تنها در معاملات بالمعنى الاخصّ يعنى عقود و ايقاعات قابل قبول است و در ساير توصليّات از قبيل تطهير ثوب و بدن و تحصيل ساتر و . . . قابل قبول نيست ، زيرا در اين بخش از تعبّديات ، امر و نهى ، مولوى است نه ارشادى . لذا مطلب مذكور قانونى نشد و با مدّعاى ما مساوى نيست ، بلكه اخصّ است . پس چه كنيم ؟ وظيفه ما اعتماد به قرائن خاصّه است ، كه در هر موردى اگر نهى از معامله وارد شد ، آيا قرينه بر ارشاديّت دارد يا خير ؟ اگر داشت به قرينه عمل مىشود و اگر نداشت و شك كرديم كه آيا ارشادى است يا مولوى ، بايد به مقتضاى « الأصل فى الأوامر و النواهى المولوّية » حمل بر نهى مولوى شود . يعنى بگوييم اين نهى ، دالّ بر تحريم است . آنگاه بايد بحث كرد كه آيا بالملازمه دالّ بر فساد هست يا نه ؟ و ديديم كه نه لغتاً و نه عرفاً و نه عقلًا ملازمه‌اى وجود ندارد .\r\nيك توهّم : متوهّم مىگويد : ملازمه ميان دو چيز ممكن است عرفى ، عقلى و يا شرعى باشد . مثلًا در شرع مقدّس ميان مسافرت و وجوب قصر نماز ، ملازمه وجود دارد ، ميان استطاعت و وجوب حج ، ملازمه وجود دارد و اصولًا در كليّهء جمله‌هاى شرطيّه‌اى كه از زبان شارع مقدّس بيان شده كه جزاء آنها حكمى از احكام شرعيّه است همين ملازمه وجود دارد . مثل « إذا قَصَّرتَ افطرت » ، « 1 » « إذا خفى الأذان فقصّر » « 2 » كه ميان وجوب افطار روزه با وجوب قصر نماز ملازمه است .\r\nدر مانحن‌فيه ميان حرمت معامله و فساد آن ، ملازمهء شرعيّه وجود دارد و شرعاً حرمت معامله مستلزم فساد آن است . ملازمه شرعى ، يعنى ملازمه‌اى كه از خطاب شارع استفاده مىشود و خطابى كه اين ملازمه از آن مستفاد است ، اخبارى است كه مرحوم كلينى در كافى « 3 » و مرحوم شيخ صدوق در من لا يحضره الفقىه « 4 » نقل كرده‌اند كه دربارهء ازدواج عبد و مملوك بدون اذن مولاست . براى نمونه يكى از آنها را مطرح مىكنيم :\r\nزراره از امام باقر عليه السلام پرسيد : مملوكى بدون اذن مولايش ازدواج كرده است [ حكم اين نكاح چيست ؟ 
  ] امام عليه السلام فرمود : « زمام امر اين تزويج ، به‌دست مولاى عبد است ؛ اگر خواست اجازه مىكند و اگر خواست ميان آن دو تفرقه مىاندازد . ( عقد نكاح را ردّ مىكند . ) زراره مىگويد : عرض كردم :\r\nحكم بن عتيبه و ابراهيم نخعى و پيروان آنان از اهل سنّت مىگويند در اين‌گونه موارد ، اصل نكاح فاسد و باطل است و اجازه بعدى مولى هم تأثيرى ندارد و موجب مشروعيت نكاح نمىشود . امام عليه السلام فرمود : [ چرا اجازه مؤثر نباشد ؟ بلكه تأثير دارد 
  ] زيرا اين مملوك ، خدا را معصيت نكرده است تا نكاحش باطل باشد . او فقط مولايش را معصيت كرده است ، آن هم وقتى اجازه داد نكاح ، جائز و نافذ خواهد بود . » « 5 »\r\n\r\n\r\n","description":"","footnote":"\r\n( 1 ) . وسائل‌الشيعه ، ج 7 ، ص 130 .\r\n( 2 ) . همان ، ج 5 ، ص 505 - 507 .\r\n( 3 ) . كافى ، ج 5 ، ص 478 .\r\n( 4 ) . من لا يحضره الفقىه ، ج 3 ، ص 350 .\r\n( 5 ) . وسائل‌الشيعه ، ج 14 ، ص 523 .\r\n","page_name":" 166 ","page_number":167},
  {"content":"\r\n\r\nكيّفيت استدلال : امام عليه السلام در مقام ردّ بعضى العامّه و اثبات صحّت اين نكاح فرمود : « إنّه لم يعص اللّه » . يعنى نكاح به اين دليل صحيح است كه عبد معصيت خدا را مرتكب نشده است . مفهوم كلام اين است كه « فان عَصَى اللّه ففيه اشكالٌ أو نكاحه فاسدٌ » . يعنى ميان معصيت خدا و بطلان نكاح ، ملازمه است . آنگاه چون جملهء مزبور در مقام تعليل است و العلّة تعمّم ، پس ، از اين جمله يك كبراى كلّى بدست مىآيد و آن اين‌كه همه‌جا ميان حرمت و فساد ملازمه است ، آنگاه اين كبراى كلّى بر مصاديق خود منطبق مىشود . مثلًا مىگوييم بيع در وقت نداء تحريم شده و معصيت مولاست و هر جا حرمت و معصيتى باشد ، لازمه‌اش فساد و بطلان است ؛ پس بيع مزبور باطل است .\r\nنتيجه : پس ما به بركت روايات ، يك ملازمه شرعى ميان حرمت و فساد درست كرديم و به بركت اين ملازمه مىگوييم نهى ، دالّ بر فساد و بطلان آن است .\r\nو لا يخفى أن الظاهر أن يكون المراد بالمعصية المنفية هاهنا أن النكاح ليس مما لم يمضه الله و لم يشرعه كى يقع فاسدا و من المعلوم استتباع المعصية بهذا المعنى للفساد كما لا يخفى و لا بأس بإطلاق المعصية على عمل لم يمضه الله و لم يأذن به كما أطلق عليه به مجرد عدم إذن السيد فيه أنه معصية .\r\nو بالجملة لو لم يكن ظاهرا فى ذلك لما كان ظاهرا فيما توهم و هكذا\r\nحال سائر الأخبار الواردة فى هذا الباب فراجع و تأمل .\r\n\r\nتذنيب : [ حول ما حُكى عن أبى حنيفة و الشيبانىّ 
  ]\r\n( حكى عن أبى حنيفة و الشيبانى دلالة النهى على الصحة و عن الفخر أنه وافقهما فى ذلك ) و التحقيق أنه فى المعاملات كذلك إذا كان عن المسبب أو التسبيب لاعتبار القدرة فى متعلق النهى كالأمر و لا يكاد يقدر عليهما إلا فيما كانت المعاملة مؤثرة صحيحة و أما إذا كان عن السبب فلا لكونه مقدورا و إن لم يكن صحيحا نعم قد عرفت أن النهى عنه لا ينافيها .\r\nو أما العبادات فما كان منها عبادة ذاتية كالسجود و الركوع و الخشوع و الخضوع له تبارك و تعالى فمع النهى عنه يكون مقدورا كما إذا كان مأمورا به و ما كان منها عبادة لاعتبار قصد القربة فيه لو كان مأمورا به فلا يكاد يقدر عليه إلا إذا قيل به اجتماع الأمر و النهى فى شىء و لو بعنوان واحد و هو محال و قد عرفت أن النهى فى هذا القسم إنما يكون نهيا عن العبادة بمعنى أنه لو كان مأمورا به كان الأمر به أمر عبادة لا يسقط إلا به قصد القربة فافهم .\r\nجواب توهّم : مرحوم آخوند در جواب توهّم مزبور مىفرمايد : در حديث روى كلمهء عصيان خداوند تكيه شده است . عصيان دو قسم است : 1 . عصيان تكليفى كه موجب استحقاق عقوبت است ؛\r\n\r\n","description":"","footnote":"","page_name":" 167 ","page_number":168},
  {"content":"\r\n\r\n2 . عصيان وضعى كه موجب بطلان و عدم امضاء معامله است ؛ به عبارت ديگر ، حرمت گاهى تكليفى است و گاهى وضعى . « 1 » در مورد حديث ، مراد معصيت وضعى است . « و انّه يعص الله أى انّه لم يفعل فعلًا لم يمضه الله و لم يشرّعه » . يعنى كارى كه مورد رضاى شارع نباشد انجام نداده است ، او نكاح كرده است و نكاح از امورى نيست كه مورد امضاء شارع نباشد تا حكم به بطلانش شود و بىاثر باشد . « 2 » پس اگر كارى كرده بود كه مورد امضاء شارع نبود ، حتماً فاسد و باطل بود و اين مطلب قابل انكار نيست ؛ ولى خارج از بحث ماست ، زيرا مفروض كلام در حرمت و معصيت تكليفى است و مىخواهيم از اين راه ، كشف از فساد و بطلان كنيم و حديث مزبور براى اين فرض ، سودمند نيست .\r\nو لا بأس بإطلاق المعصية . . . : گويا كسى مىگويد اطلاق معصيت و حرمت ، بر معصيت وضعى خلاف ظاهر است و اين كلمات ، ظهور در معصيت تكليفى و عقاب و مؤاخذه دارند . شما از كجا مىگوييد كه مراد از معصيت در حديث ، معصيت وضعى است ؟ مرحوم آخوند يك شاهد مىآورد « 3 » و آن اين‌كه : واژهء عصيان در حديث ، دو بار تكرار شده است : 1 . به‌صورت منفى : « إنّه لم يعص الله » 2 . به‌صورت مثبت : « و إنّما عصى سيّده » .\r\nيقيناً به لحاظ وحدت سياق ، مراد از عصيان در هر دو فراز ، يك معنا است و چون در دومى عصيان وضعى مراد است پس در اوّلى هم همين مراد است .\r\nبيان مطلب به اين صورت است : عبدى كه بدون اذن مولايش نكاح مىكند گاهى همراه با منع و نهى سابق است ، يعنى مولى پيشاپيش به او گفته است كه حق ندارى زن بگيرى و او مخالفت كرده است و گاهى منع سابق در بين نبوده و مجرّد عدم اذن سابق است . حديث مزبور به اطلاقش هر دو فرض را مىگيرد و بلكه ظهور در فرض دوم دارد ؛ زيرا سؤال از اين بود كه « مملوكٍ تزوّج به غير إذن سيّده » و نگفت « تزّوج مع نهى سيّده » . وقتى مراد اين شد مىگوييم معصيت مولى يك معصيت حقيقى نيست كه به دنبالش استحقاق مواخذه و مذمت باشد ، زيرا معصيت كذايى فرع بر وجود نهى است كه علىالفرض چنين نهىاى نيست و وقتى معصيت تكليفى نشد ، قطعاً معصيت وضعى مراد است . يعنى بدون جلب رضايت مولى اقدام كرده و كار او از اوّل مورد امضاء مولى نبود . و چون مولى حالات مختلفى دارد ، ممكن است بعداً ترحّم كند و احساسات و عواطف ، او را وادار به امضاء نمايند . وقتى در اين فقره كلمهء عصيان به معناى عدم امضاء بود ، پس در فقرهء محلّ استشهاد ، متوهّم نيز واژهء عصيان به همين معناست . در نتيجه حديث خارج از بحث ماست .\r\n\r\n\r\n","description":"","footnote":"\r\n( 1 ) . در مقابل حليّت كه گاهى تكليفى است ، مثل الماء حلالٌ و گاهى وضعى است ، مثل احّل اللّه البيع كه عند المشهور حليّت وضعى مراد است .\r\n( 2 ) . زيرا در معاملات بايد امضاى شارع باشد ، و گرنه اثر ندارد .\r\n( 3 ) . البتّه مرحوم مشكينى در حاشيه ، شواهد متعدّدى آورده است .\r\n","page_name":" 168 ","page_number":169},
  {"content":"\r\n\r\nو بالجمله : اين عبارت ، حاصل مطلب قبل نيست ، بلكه مطلب ديگرى است . در جواب قبلى ، مرحوم آخوند مدّعى شد كه به قرينه « فقرهء دوم » ، در فقرهء اوّل هم كلمهء عصيان ، ظهور در عصيان وضعى دارد ولى در اين جواب مىفرمايد : اگر تنزّل كرده و ظهور مذكور را منكر شويم ، ولى ظهور در معصيت تكليفى را هم قبول نداريم . زيرا در كلام ، « ما يصلح للقرينيّه وجود دارد و سبب اجمال كلام مىشود و دو احتمال در عبارت « لم يعص اللّه » مىآيد كه طبق يك احتمال حديث ، مربوط به ما و طبق احتمال ديگر اجنبى است ؛ « و اذا جاء الاحتمال بطل الاستدلال » .\r\nروايات ديگرى هم كه دربارهء نكاح عبيد و اماء وارد شده است همين محاسبه را دارد كه روايت زراره داشت و نيازى به محاسبهء جداگانه ندارد . « 1 » به عقيدهء ما نهى در عبادات ، كاشف از فساد و بطلان عبادت است و در معاملات ، كاشف از فساد و بطلان نيست ؛ ولى دالّ بر صحت و ترتّب اثر هم نيست ، بلكه تنها حرمت تكليفى را دلالت مىكند .\r\nولى در مقابل ابوحنيفه و شاگردش محمد بن حسن شيبانى از عامّه ، « 2 » و فخرالمحقّقين فرزند علّامه از خاصّه « 3 » گفته‌اند نهى مولى تكليفاً دالّ بر حرمت است ، ولى وضعاً نه تنها دالّ بر فساد وبطلان نيست بلكه مطلقاً ( در عبادت و معامله ) دالّ بر صحت است . دليل اينها اين است كه نهى مثل امر ، تكليف است و تكليف بايد به امر مقدور تعلّق گيرد و قدرت ، مساوق با صحّت و امكان تحقّق شىء در خارج است ، زيرا اگر عبادت يا معامله در واقع فاسد و باطل باشد و قابل تصحيح نباشد ، نهى از آن ، تكليف بما لا يطاق و عبث است . پس حتماً متعلّق نهى ، صحيح است و اگر عبادت باشد اعاده ندارد ، و اگر معامله باشد اثر بر آن مترتّب است ، ولو حرام و موجب عقاب باشد .\r\nمرحوم آخوند در جواب تذنيب مذكور تحقيقى دارد و نهى از معامله را جدا و نهى از عبادت را جداگانه محاسبه مىكنند : اما نهى از معاملات : همان‌طور كه قبلًا گفتيم ، نهى از معامله سه قسم داشت :\r\n1 . از ذات سبب ؛ 2 . از مسبّب ؛ 3 . از تسبيب يا تسبّب . حال مىفرمايد : اگر نهى به مسبّب بار شود - مثل نهى از تمليك مصحف به كافر - يا به تسبيب بار شود - مثل نهى از سبب قرار دادن بيع حصات براى رسيدن به ملكيّت ، يا مثل نهى از تسبّب بيع ربوى براى تمليك زياده - در اين دو قسم ، حق با ابوحنيفه و فخرالدين است و نهى كذايى كاشف از صحّت است .\r\nدليل ، همان دليلى است كه آنها گفتند ، يعنى نهى ، تكليف است و بايد به امر مقدور بار شود و اگر مسبّب كذايى يا تسبيب كذايى باطل و فاسد بود و اثرى بر آن بار نمىشد ، نهى از آن لغو بود و تكليف به غير مقدور بود . و اگر نهى به ذات سبب بار شود مثل نهى از بيع در وقت نداء ، در اينجا نهى ، صحيح و مقدور است ولو كاشف از صحّت بيع نباشد ، زيرا در اين فرض كارى به سببيت و تأثير نداريم و بيع به\r\n\r\n\r\n","description":"","footnote":"\r\n( 1 ) . وسائل‌الشيعه ، ج 14 ، ص 522 - 524 .\r\n( 2 ) . شرح تنقىح‌الفصول ، ص 173 .\r\n( 3 ) . به نقل شيخ اعظم در مطارح‌الانظار ، ص 166 .\r\n","page_name":" 169 ","page_number":170},
  {"content":"\r\n\r\nعنوان فعلى از افعال مباشرى مطرح است كه آن هم مقدور است و نهى به آن تعلّق مىگيرد . البتّه همان‌طورى كه نهى ، كاشف از صحّت نيست ، كاشف از فساد هم نيست . قبلًا گفتيم كه نهى در معاملات ، منافاتى با صحّت معامله ندارد ، ولى اين‌گونه نيست حتماً دالّ بر صحّت باشد ؛ پس تنها بر حرمت تكليفى چنين بيعى دلالت دارد و كارى به حكم وضعى آن ندارد .\r\nنهى از عبادات : عبادات را دو بخش كرديم : 1 . عبادت ذاتى ؛ 2 . عبادت جعلى و اعتبارى كه هركدام را جداگانه شرح مىدهيم :\r\nاما بخش اوّل : عبادت ذاتى ، مثل سجده براى خدا . « 1 » مطلقاً مقدور است ، چه متعلّق امر باشد و سجده واجب يا مندوب باشد ؛ چه متعلّق امر و نهى نباشد ، و چه متعلّق نهى باشد . در فرض منهىّ بودن هم چه صحيح باشد ، و چه فاسد و باطل باشد ، در اين بخش ، نهى از عبادت ، كاشف از صحّت آن نيست و با فساد هم مىسازد و تكليف به غير مقدور هم نمىشود ( نه تنها كاشف از صحّت نيست ، بلكه به حكم ملازمهء عقليّه‌اى كه در مقام اوّل سابقاً ذكر كرديم ، اقتضاء فساد و بطلان دارد ) . پس در اين قسمت ادّعاى ابوحنيفه و ديگران را نمىپذيريم .\r\nبخش دوم : عباداتى كه عباديّت و پرستش ، ذاتى آنها نيست ، بلكه مشروط به قصد قربت است و قصد قربت هم فرع بر وجود امر است . مثل نماز و روزه و حجّ . در اينجا چهار فرض متصوّر است :\r\n1 . فقط مأمورٌ به باشد : چنين عبادتى قطعاً صحيح و مقرّب و مقدور است و هيچ محذورى ندارد .\r\n2 . نه مأمورٌ به باشد ، نه منهىٌّ عنه : چنين عملى ولو مقدور است ، ولى عبادت نيست بلكه اگر ملاك امر محرز شود به قصد ملاك مىآوريم و باز عبادت مىشود و اگر ملاك هم محرز نبود از بحث خارج است .\r\n3 . هم مأمورٌ به باشد و هم منهىّ عنه : در اين فرض ، عبادت مقدور است ، زيرا امر دارد و به قصد قربت اتيان مىشود و كمبودى ندارد . در كنارش نهى هم هست كه موجب عقوبت است . ولى اين احتمال باطل است ، زيرا مستلزم اجتماع امر و نهى در شىء واحد به‌عنوان واحد است كه بالاجماع محال است .\r\n4 . فقط منهى عنه باشد : اينجاست كه عبادت مذكور اصلًا مقدور ما نيست . زيرا امرى ندارد تا قصد قربت شود و عبادت شود و نيز ملاك امر را هم ندارد و وقتى اصلًا مقدور نباشد ، وجهى براى حكم به صحت هم نيست و اصلًا چنين نهىاى كاشف از صحّت نيست ؛ بلكه به حكم برهان مقتضى فساد است .\r\nو قد عرفت : گويا كسى مىگويد اگر چنين عبادتى مقدور ما نيست ، پس چرا متعلّق نهى واقع شده\r\n\r\n\r\n","description":"","footnote":"\r\n( 1 ) . سجده براى خداوند كه ذاتاً عبادت خداست و عباديّت ، ذاتى و عين ذات سجده است و وابسته به قصد قربت نيست ، بلكه‌حتّى اگر مبغوض هم باشد باز عبادت است .\r\n","page_name":" 170 ","page_number":171},
  {"content":"\r\n\r\nاست ؟ مگر نه اين است كه نهى بايد به امر مقدور باشد . مرحوم آخوند در جواب مىفرمايد سابقاً عبادت را در اين قسم معنا كرديم و گفتيم منظور ، عبادت فعلى نيست ، بلكه مراد ، عبادت شأنى و تعليقى است ؛ به اين معنا كه اگر امرى به آن بار مىشد ، امر عبادى بود و بدون قصد قربت ساقط نمىشد ، و گرنه فعلًا امرى ندارد و عبادت نيست تا تكليف به غير مقدور باشد ، فعلًا فقط حرام به حرمت ذاتى است و لا غير .\r\nفافهم : شايد اشاره باشد به اين‌كه اطلاق عبادت بر عبادت تعليقى خلاف ظاهر است . زيرا كلمهء عبادت ، ظهور در عبادت فعلى دارد نه شأنى . ولى جوابش اين است كه چاره‌اى از اين ارتكاب خلاف ظاهر نداريم و جز اين براى نهى از عبادت در قسم دوم ، معناى درستى نيست .\r\n\r\n","description":"","footnote":"","page_name":" 171 ","page_number":172},
  {"content":"\r\n . \r\n","description":"","footnote":"","page_name":" 172 ","page_number":173},
  {"content":"\r\n\r\n\r\nالمقصد الثالث : في المفاهيم و فيه فصول :\r\n\r\n","description":"","footnote":"","page_name":" 173 ","page_number":174},
  {"content":"\r\n\r\n\r\nمقدّمة : [ فى تعريف المفهوم 
  ]\r\nالمقصد الثالث فى المفاهيم\r\nو هى ( أن المفهوم كما يظهر من موارد إطلاقه هو عبارة عن حكم إنشائى أو إخبارى تستتبعه خصوصية المعنى الذى أريد من اللفظ بتلك الخصوصية و لو بقرينة الحكمة و كان يلزمه لذلك وافقه فى الإيجاب و السلب أو خالفه ) فمفهوم إن جاءك زيد فأكرمه مثلا لو قيل به قضية شرطية سالبة بشرطها و جزائها لازمة للقضية الشرطية التى تكون معنى القضية اللفظية و تكون لها خصوصية بتلك الخصوصية كانت مستلزمة لها فصح أن يقال ( إن المفهوم إنما هو حكم غير مذكور لا أنه حكم لغير مذكور ) كما فسر به و قد وقع فيه النقض و الإبرام بين الأعلام مع أنه لا موقع له كما أشرنا إليه فى غير مقام لأنه من قبيل شرح الاسم كما فى التفسير اللغوى .\r\nو منه قد انقدح حال غير هذا التفسير مما ذكر فى المقام فلا يهمنا التصدى لذلك كما لا يهمنا بيان أنه من صفات المدلول أو الدلالة و إن كان بصفات\r\nالمدلول أشبه و توصيف الدلالة : [ به 
  ]\r\nأحيانا كان من باب التوصيف به حال المتعلق .\r\nو قد انقدح من ذلك أن النزاع فى ثبوت المفهوم و عدمه فى الحقيقة إنما يكون فى أن القضية الشرطية أو الوصفية أو غيرهما هل تدل بالوضع أو بالقرينة العامة على تلك الخصوصية المستتبعة لتلك القضية الأخرى أم لا .\r\nمقدمه\r\nتعريف مفهوم\r\nمقصد اوّل از مقاصد كفايةالاصول دربارهء اوامر بود ، مقصد دوم دربارهء نواهى و مقصد سوم دربارهء مفاهيم است . قبل از هر سخنى مقدّمه‌اى را مىآوريم كه مشتمل بر چند نكته است :\r\nنكتهء اوّل : 1 نكته و اصلىترين نكته در مورد تعريف مفهوم است . مرحوم آخوند تحليلى از مفهوم مىكند ، سپس تعريف خودش را عرضه مىكند : به‌طور كلّى كلمهء مفهوم آن‌گونه كه از موارد اطلاق و استعمال آن برمىآيد « 1 » عبارت است از حكمى كه گاهى انشايى است ، اگر از جملهء انشائيّه\r\n\r\n\r\n","description":"","footnote":"\r\n( 1 ) . مثلًا در عرف عام و اهل لسان در مقام مكالمه و مذاكره و منازعه و اقرارات و وصايا و . . . فراوان گفته مىشود كه مفهوم كلام‌شما چنين و چنان است . يا در اصطلاح اصول و فقه فراوان مىگويند كه مفهوم جملهء شرطيه كذا ، مفهوم وصف كذا و . . . .\r\n","page_name":" 174 ","page_number":175},
  {"content":"\r\n\r\nاستفاده شود . « 1 » و گاهى اخبارى است ، اگر از جملهء خبريّه فهميده شود . « 2 » اين حكم انشايى يا اخبارى ، تابع خصوصيتى است كه در معناى جمله وجود دارد و اين معنا با همان خصوصيّت ، از كلام اراده شده است و به‌خاطر دارا بودن اين ويژگى ، آن مفهوم را دارد و اين ويژگى ، مستتبع و مستلزم آن مفهوم است و در واقع ، مفهوم دارى فرع بر وجود اين ويژگى است . « 3 » حال اين‌كه اين خصوصيّت از چه راهى براى معناى جمله ثابت مىشود راه‌هاى مختلفى دارد :\r\n1 . از راه تبادر و وضع ، 2 . از راه انصراف ؛ 3 . از راه مقدّمات حكمت كه همهء اينها مبسوطاً بحث خواهد شد . البتّه راه‌هايى كه نتيجهء عام و كلّى بدهيد اينهاست ، و گرنه در موارد گوناگونى ممكن است از راه قرينهء خاصهء مفهوم داشتن ، ثابت شود ؛ ولى ضابطه و قانونى نيست و از بحث اصولى خارج است .\r\nمفهوم دو شعبه دارد : 1 . مفهوم موافقت ؛ 2 . مفهوم مخالفت . مفهوم موافقت آن است كه حكم مستفاد از مفهوم كلام با حكم مستفاد از منطوق كلام ، از حيث ايجاب و سلب ، موافق باشند . يعنى هر دو ايجابى يا هر دو سلبى باشند ، مثل « اكرم خادم العالم » كه به طريق أولى بر وجوب اكرام خود عالم دلالت دارد و هر دو ايجابىاند ، و مثل و لا تقل لهما افّ كه به طريق أولى دلالت دارد بر اين‌كه « و لا تضربهما و لا تشتمهما و . . . » و هر دو سلبىاند .\r\nمفهوم مخالف آن است كه حكمى كه از مفهوم كلام مستفاد است ، بر خلاف حكم منطوق است .\r\nيعنى اگر منطوق ، سلبى بود مفهوم ، ايجابى است . مثل « انْ لم تُؤمِن لن تدخل الجنّة أبداً » كه مفهومش اين است : « فاذا آمنتَ تدخل الجنة » . اگر منطوق ، ايجابى بود مفهوم ، سلبى است . مثل « ان جائك زيدٌ فاكرمه » .\r\nمفهومش اين است كه « فان لم يجئك زيد فلا يجب اكرامه » و اين قضيّهء دوم يا مفهومى ، لازمهء آن قضيّهء اوّل يا ملفوظى و منطوقى است كه به‌واسطهء دلالت بر خصوصيتِ فوق‌الذكر ، مستلزم اين مفهوم است .\r\nضمناً خود قضيّهء إن لم يجئك . . . به‌عنوان يك شرطيّهء متّصله ، قضيّه سالبه نيست ، بلكه موجبه است . زيرا در آن حكم به تلازم مقدّم و تالى يعنى « عدم مجىء زيد و عدم وجوب اكرام » شده است . ولى هريك از دو جزء آن ، يعنى شرط و جزاء ، سالبه هستند و در منطق ملاك ايجاب و سلب در شرطيّه متصّله حكم به تلازم يا سلب تلازم است و فرقى ندارد كه طرفين ، هر دو مثبت يا هردو منفى يا\r\n\r\n\r\n","description":"","footnote":"\r\n( 1 ) . مثلًا مولى فرمود : « إذا سافرت فقصّر » مفهومش اين است كه و إذا لم تسافر فلا تقصر يا فلا يجب القصر و حرمت قصر ياعدم وجوب آن در فرض عدم مسافرت يك حكم انشايى است .\r\n( 2 ) . مثلًا مىگويد : اگر تو مرا اكرام كنى ، من نيز تو را گرامى خواهم داشت ، مفهومش اين است كه پس اگر تو مرا اكرام نكنى ، من تو را گرامى نخواهم داشت ، و عدم اكرام من يك حكم اخبارى است .\r\n( 3 ) . اين ويژگى عبارت است از انحصار . يعنى اگر ثابت شد كه شرط يا وصفى كه در جملهء شرطيّه و وصفيّه ذكر شده يك شرط منحصر و علّت منحصرهء حكم و جزاء است ، به دنبال آن قطعاً مفهوم خواهد داشت . زيرا تا اين شرط يا وصف منحصر باشد و در حقيقت تا علّت تامّهء حكم باشد ، معلول و حكم هم هست و همين‌كه علّت تامّه نبود ، حكم و معلول هم نابود خواهد بود . معناى مفهوم داشتن همين است و در آينده به تفصيل خواهد آمد .\r\n","page_name":" 175 ","page_number":176},
  {"content":"\r\n\r\nمختلفين باشد ، مثل « إذا بلغ الماء قدر كّر لم ينجسّه شىء » . مفهومش اين است كه : « فاذا لم يبلغ الماء قدر كرّ يتنجّس بالملاقات . »\r\nبه‌دنبال تحليلى كه از مفهوم داشتيم مىگوييم : سه نوع تعريف براى مفهوم شده است :\r\n1 . تعريف ما : « المفهوم حكمٌ غير مذكورٍ » يعنى مفهوم عبارت است از حكمى « 1 » كه در كلام و جمله ، ذكر نشده است ، لازمه معناى كلام است ، نه معناى مطابقى و تضمّنى ؛ چه موضوعش در كلام ذكر شده باشد و چه ذكر نشده باشد . جايى كه موضوع ذكر شده باشد مثل « ان جائك زيد فاكرمه » در اينجا مفهوم ، « عدم وجوب اكرام زيد بر فرض عدم مجىء » است و موضوع كه زيد باشد ، در كلام ذكر شده است ولى حكم كه عدم وجوب اكرام باشد ، ذكر نشده است ، بلكه مخالف آن ، يعنى وجوب اكرام ذكر شده است .\r\nالبتّه بنابر اين‌كه زيد موضوع باشد و فرض مجىء از حالات موضوع باشد ؛ و گرنه اگر زيد با فرض مجىء ، موضوع بود ، در جانب مفهوم هم موضوع ( زيد در فرض عدم مجىء ) ذكر نشده است .\r\nجايى كه موضوع ذكر نشده باشد مثل « فى السائمة زكات » يا « اطعم الفقراء » كه مفهومش اين است كه معلوفه زكات ندارد ؛ پس اغنياء اطعام ندارند و . . . ؛ در مقابل منطوق كه حكم مذكور است .\r\n2 . تعريف حاجبى « 2 » : « المفهوم ما دلّ عليه اللفظ لا فى محلّ النطق » ، در مقابل منطوق كه در آنجا « ما دلّ عليه اللفظ فى محلّ النطق » بود و در اصول فقه مرحوم مظفّر بيان شد . « 3 » عضدى در تفسير تعريف حاجبى گفته است : منظور ايشان از تعريف مزبور اين است كه « المفهوم حكمٌ لغير مذكور » ، « 4 » يعنى مفهوم عبارت است از حكمى كه موضوع آن در كلام ذكر نشده است ؛ در برابر منطوق كه حكم موضوع مذكور است . مثل « پنج روز روزه ، واجب است » كه مفهوم ، يعنى كمتر يا بيشتر از آن در كلام ذكر نشده است .\r\nبه اين تعريف از حيث طرد و عكس اشكالاتى شده است « 5 » كه نمونه‌هايى از اين اشكال‌ها را مىآوريم :\r\nاما از حيث عكس يا جامع افراد بودن : اين تعريف جملهء « و عدم وجوب اكرام بر فرض عدم مجىء » ، حكم موضوعى است كه مذكور است نه غير مذكور . همچنين جملهء « أتموا الصيام إلى الليل » را نيز شامل نيست ، چون موضوعِ عدم وجوب امساك در شب كه خود ليل باشد ذكر شده است . و از حيث مانع افراد بودن : در جملهء « فاسئل القرية » كلمهء اسئل حكم است و موضوعش كه اهل باشد ، ذكر نشده است . پس بايد اين هم از مفاهيم باشد ، در حالى كه احدى به اين مطلب تفوّه نكرده است و همه ، آن را از باب مجاز در حذف دانسته‌اند . ديگران به اين نقض‌ها جواب داده‌اند و درباره‌اش مفصل بحث شده\r\n\r\n\r\n","description":"","footnote":"\r\n( 1 ) . انشايى يا اخبارى .\r\n( 2 ) . شرح‌المختصر ، ص 306 .\r\n( 3 ) . اصول فقه ، ج 1 ، اوّل بحث مفاهيم .\r\n( 4 ) . شرح‌المختصر ، ص 306 .\r\n( 5 ) . مطارح‌الانظار ، ص 167 .\r\n","page_name":" 176 ","page_number":177},
  {"content":"\r\n\r\nاست « 1 » ولى مرحوم آخوند مىفرمايد : ما بارها گفته‌ايم كه اين تعاريف ، لفظى و شرح الاسمى است ، نه ماهوى و حقيقى و حدّى و رسمى و در تعاريف لفظى جاى اين انتقادات نيست . و چه بهتر كه از اين بحث‌هاى بىحاصل بگذريم .\r\nو قد انقدح : اشاره به تفسير حاجبى است كه قبلًا اشاره كرديم . اين تفسير جدا از تفسير عضدى نيست و همان نقض و ابرام‌ها را دارد و باز هم مىگوييم عهده گرفتن حلّ اين مطالب مهمّ نيست .\r\nنكته دوم « 2 » : در هر جمله‌اى دالّ و مدلول و دلالتى وجود دارد كه دالّ ، خود لفظ و جمله است و مدلول ، معناى كلام است و دلالت ، رابطهء ميان لفظ و معنا است كه به‌خاطر دلالت ، اين لفظ ، كاشف از آن معناست .\r\nحال وصف مفهوم داشتن ، مربوط به كدام‌يك از سه امر مذكور است ؟ قطعاً وصف لفظ كه نيست . ما دو قسم لفظ نداريم كه يكى منطوقى و ديگرى مفهومى باشد ؛ لفظ ، لفظ است و با آن تلفّظ مىشود . ولى بعض القدماء مثل حاجبى و عضدى « 3 » گفته‌اند كه مفهوم ، وصف دلالت است . دليل آنها هم اين است كه دلالت ، يا منطوقى است يا مفهومى و اينها را به دلالت ، اسناد مىدهيم .\r\nولى مرحوم آخوند به پيروى از شيخ اعظم در تقريرات « 4 » مىفرمايد : مفهوم ، وصف مدلول است و اگر احياناً به دلالت اسناد داده مىشود ، « 5 » از باب وصف به حال متعلّق است و اسناد مجازى است . نظير دلالت مطابقى و تضمّنى و التزامى كه حقيقتاً اينها وصف مدلول مىباشند ولى به دلالت ، مستند شده‌اند . ضمن اين‌كه از نظر اصولى اين‌گونه بحث‌ها مهمّ نيست ؛ چراكه هيچ ثمره عملى و فقهى بر آن مترتب نيست .\r\nنكتهء سوم « 6 » : تبيين محلّ نزاع : همان‌گونه كه در نكتهء اوّل بازگو كرديم ، مفهوم داشتن ، در گرو دلالت جمله بر خصوصيت حصر و علّت منحصره بودن است كه يا توسّط وضع و يا به حكم انصراف و يا مقدّمات حكمت ، بر اين خصوصيّت دلالت مىكند . « 7 » پس در واقع بحث ما در باب مفاهيم ، در اين است كه آيا جملهء شرطيه بر خصوصيّت مذكور ، يعنى علّت منحصره بودنِ شرط براى جزاء دلالت دارد يا نه ؟ آيا جملهء وصفيّه بر اين امر دلالت دارد كه وصف مذكور ، وصف منحصر است و حكم و دايرمدار او است يا نه ؟ و هكذا جمله‌هاى حصريّه و غائيّه و . . . .\r\nاگر دلالت بر خصوصيّت مزبور مسلّم شد به دنبال آن ، مفهوم داشتن هم مسلّم مىشود ، زيرا واضح است كه تا علّت منحصره باشد ، حكم نيز كه معلول او است خواهد بود ، و همين‌كه علّت منحصره\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 167 .\r\n( 2 ) . كما لا يهمّنا . . . .\r\n( 3 ) . شرح‌المختصر ، ص 306 .\r\n( 4 ) . مطارح‌الانظار ، ص 167 - 168 .\r\n( 5 ) . مثل مقام تقسيم .\r\n( 6 ) . و قد انقدح . . . .\r\n( 7 ) . اين مطلب به تفصيل ، تبيين خواهد شد .\r\n","page_name":" 177 ","page_number":178},
  {"content":"\r\n\r\nمنتفى شد ، معلول هم منتفى خواهد شد و بقاء معلول بدون علّت محال است . اگر مفهوم داشتن محرز شد ، به دنبال آن ، حجيّت مفهوم نيز مسلّم مىشود . زيرا كلام ، ظهور در مفهوم پيدا مىكند و ظهور به حكم بناء قطعى عقلايى ، ارزشمند و لازم الاتّباع است . حال اگر در برخى تعابير ، « 1 » سخن از حجيّت مفهوم شرط مطرح شده و گفته‌اند كه آيا مفهوم شرط مثلًا حجّت است يا نه ، تعبير دقىقى نيست زيرا نزاع كبروى در ميان نيست و اگر مفهوم ثابت شد حجيّت ، قطعى است . آرى نزاع در صغرى است كه سؤال مىشود آيا مفهوم دارد تا حجّت باشد يا ندارد ؟ اين هم در گرو دلالت بر خصوصيّت است . پس مركز ثقل بحث همين دلالت بر خصوصيّت است .\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 171 .\r\n","page_name":" 178 ","page_number":179},
  {"content":"\r\n\r\nالمفاهيم / مفهوم الشرط\r\n\r\nفصل : [ مفهوم الشرط 
  ]\r\n\r\n[ ملاك ثبوت المفهوم 
  ]\r\nالجملة الشرطية هل تدل على الانتفاء عند الانتفاء كما تدل على الثبوت عند الثبوت بلا كلام أم لا فيه خلاف بين الأعلام .\r\nلا شبهة فى استعمالها و إرادة الانتفاء عند الانتفاء فى غير مقام إنما الإشكال و الخلاف فى أنه بالوضع أو بقرينة عامة بحيث لا بد من الحمل عليه لو لم يقم على خلافه قرينة من حال أو مقال فلا بد للقائل بالدلالة من إقامة الدليل على الدلالة بأحد الوجهين على تلك الخصوصية المستتبعة لترتب الجزاء على الشرط نحو ترتب المعلول على علته المنحصرة .\r\nو أما القائل بعدم الدلالة ففى فسحة فإن له منع دلالتها على اللزوم بل على مجرد الثبوت عند الثبوت و لو من باب الاتفاق أو منع دلالتها على الترتب أو على نحو الترتب على العلة أو العلة المنحصرة بعد تسليم اللزوم أو العلية .\r\nلكن منع دلالتها على اللزوم و دعوى كونها اتفاقية فى غاية السقوط لانسباق اللزوم منها قطعا و أما المنع عن أنه بنحو الترتب على العلة فضلا عن كونها منحصرة فله مجال واسع .\r\n\r\n[ الوجوه المذكورة فى إثبات العلّيّة المنحصرة للشرط 
  ]\r\nو دعوى تبادر اللزوم و الترتب بنحو الترتب على العلة المنحصرة مع كثرة\r\nاستعمالها فى الترتب على نحو الترتب على الغير المنحصرة منها بل فى مطلق اللزوم بعيدة عهدتها على مدعيها كيف و لا يرى فى استعمالها فيهما عناية و رعاية علاقة بل إنما تكون إرادته كإرادة الترتب على العلة المنحصرة بلا عناية كما يظهر على من أمعن النظر و أجال البصر فى موارد الاستعمالات و فى عدم الإلزام و الأخذ بالمفهوم فى مقام المخاصمات و الاحتجاجات و صحة الجواب بأنه لم يكن لكلامه مفهوم و عدم صحته لو كان له ظهور فيه معلوم .\r\nفصل اوّل : جملهء شرطيّه\r\nپس از فراق از مقدمهء مزبور و آشنايى با تعريف مفهوم و تبيين محلّ نزاع ، مباحث اصلى اين مقصد را كه داراى پنج فصل است شروع مىكنيم :\r\nفصل اوّل دربارهء جملهء شرطيّه است . قدر مسلم اين است كه جملهء شرطيّه بر ثبوت جزاء ، نزد ثبوت شرط دلالت دارد و اين معناى مطابقى كلام است و از تعليق جزاء بر شرط ، همين معنا متبادر\r\n\r\n","description":"","footnote":"","page_name":" 179 ","page_number":180},
  {"content":"\r\n\r\nاست . مثلًا « إن جائك زيدٌ فاكرمه » مفادش اين است كه : اگر مجىء زيد ثابت و محقّق شد ، به‌دنبال آن ، وجوب اكرام هم ثابت مىشود و اين وابسته به وجود آن است . پس اگر آن نبود اين نيز نخواهد بود .\r\nاين‌كه اين دلالت مربوط به ادوات شرط وفاء جزائيّه است يا مربوط به هيئت جملهء شرطيّه ، خيلى مهمّ نيست ، چيزى كه فعلًا مورد بحث مىباشد اين است كه جملهء شرطيّه همان‌گونه كه بر ثبوت جزاء بر فرض ثبوت شرط دلالت مىكند ( دلالت منطوقى ) آيا بر انتفاء جزاء بر فرض انتفاء شرط هم دلالت مىكند ( دلالت مفهومى ) يا نه ؟ معناى مفهوم داشتن اين است كه اگر اين شرط ( مجىء زيد ) نبود ، آن جزاء ( وجوب اكرام ) نيز مطلقاً نخواهد بود ، يعنى بر جميع فرض‌ها و تقديرهاى ديگر ( فرض عالم بودن ، احسان كردن ، راكب بودن ، سلام كردن و هر شرط ديگرى كه به جاى مجىء زيد فرض شود . ) اكرام زيد واجب نيست ؛ به‌گونه‌اى كه اگر خطابى رسيد مبنى بر اين‌كه « انْ احْسَنَ اليك زيدٌ فاكرمه » و بر اين فرض هم اكرام زيد را واجب كرد ، اين خطاب مخصِّص عموم آن مفهوم باشد . معناى مفهوم نداشتن هم اين است كه جمله شرطيّه فقط فرض مجىء زيد را متعرّض است و وجوب اكرام را براى زيد در اين فرض ثابت مىكند و نسبت به ساير فروض و تقادير ساكت است و نفياً و اثباتاً متعرّض نيست و حكم فرض‌هاى ديگر از اين جمله فهميده نمىشود و بايد از خارج و به‌دليل ديگر بدست آيد . درباره مفهوم داشتن جمله شرطيّه و دلالت آن بر انتفاء جزاء ، بر فرض انتفاء شرط ميان اصوليّين ، اختلاف نظر وجود دارد :\r\n1 . مشهور ، قائل به مفهوم شرط مىباشند و مىگويند جمله شرطيّه بالملازمه بر مفهوم دلالت دارد .\r\n2 . گروهى منكر مفهوم شرط مىباشند .\r\n3 . عدّه‌اى هم طرفدار تفصيل مىباشند كه بحث خواهد شد .\r\nقبل از هر سخنى بايد توجّه داشت ما ، منكر اين معنا نيستيم كه در موارد خاصّى ممكن است جمله شرطيّه به بركت قرائن خاصِّ حالى يا مقالى ، دالّ بر مفهوم باشد و يا در موارد خاصّى به‌دليل خاص دالّ بر مفهوم نباشد . مااصولىها كارى به موارد خاصّه نداريم و واضح است كه در موارد ويژه تابع قرينهء خاصّه هستيم . كلام در اين است كه آيا جملهء شرطيه به صورت كلّى مفيد اين معنا مىباشد و مفهوم دارد يا نه ؟\r\nنتيجهء اين بحث كلّى در موارد شك روشن مىشود . يعنى اگر در مورد جمله‌اى شك كرديم و قرينه خاصّى بر هيچ طرف نبود ، به آن ضابطهء كلّى رجوع كنيم و وضع موارد مشكوك را روشن كنيم و قائل به مفهوم مىگويد كه اينها هم مفهوم دارند و منكر مىگويد اينها مفهوم ندارند . پس يك بحث كلّى داريم و از راه‌هاى كلّى ( وضع ، انصراف ، مقدّمات حكمت ) بايد اثبات شود ، و گرنه راه‌هاى خاصّ و قرائن مخصوص ، از بحث ما خارج است و اين ضابطه در كلّ مسائل اصولى مطرح است .\r\n\r\n","description":"","footnote":"","page_name":" 180 ","page_number":181},
  {"content":"\r\n\r\nاثبات مفهوم شرط : طرفداران مفهوم شرط بايد چهار مطلب را به ترتيب اثبات كنند تا مفهوم داشتن را استنتاج كنند :\r\n1 . لزوم و ملازمه ؛ آنها بايد ثابت كنند كه اين جمله شرطيه يك شرطيّهء لزوميّهء است و ميان شرط و جزاء ملازمه وجود دارد ، ( عقلى يا عرفى يا شرعى يا عادى ) نه اين‌كه شرطيّه اتّفاقيّه باشد كه شرط و جزاء به‌طور تصادفى مقارنت پيدا كرده باشد ؛ اگر اين جمله اتّفاقيّه باشد ، هيچ دليلى ندارد كه با نبودن شرط ، جزاء هم نباشد ؛ زيرا آن دو ربطى به هم ندارند و با نبود شرط هم ممكن است جزاء باشد .\r\n2 . ترتّب ؛ بايد ثابت كنند كه ميان شرط و جزاء ، ترتّب و طوليّت است ، نه تلازم و عرضيّت ، زيرا اگر شرط و جزاء متلازمان و معلولانِ لعلّةٍ ثالثةٍ باشند و در عرض هم باشند ، باز هم نبود شرط موجب نبودن مشروط و جزاء نمىشود ؛ زيرا جزاء كه فرع بر آن نيست تا با رفتن اصل ، فرع هم منتفى شود .\r\n3 . عليّت ؛ بايد ثابت كنند كه ترتّب جزاء بر شرط ، از نوع ترتّب معلول بر علّت است ، نه از انواع ديگر . زيرا اگر در واقع شرط ، علّت جزاء نباشد ، بلكه شرط ديگر علّت جزاء باشد و شرط مذكور ، ملازم با شرط ديگر باشد ، باز دليلى ندارد كه با نبودن اين شرط ، آن جزاء هم نابود شود ، آن كه فرع بر اين نيست تا معدوم گردد .\r\n4 . انحصار ؛ بايد ثابت كنند كه علّيّت شرط براى جزاء هم از نوع علّيّت منحصره است و يگانه علّت جزاء ، همين شرط است و علّت ديگرى ندارد تا بگويند : مادامى كه شرط باشد علّت منحصره هست و معلول هم خواهد بود و همين‌كه شرط و علّت منحصره نبود ، معلول هم نابود است . زيرا اگر علت ، منحصر به شرط مذكور نباشد ، بلكه شرط ديگرى هم بتواند جاى آن را بگيرد ، « 1 » باز شرطيّهء اوّل مفهوم ندارد كه با نبود شرطِ « مجىء زيد » ، « وجوب اكرام » هم نابود شود ؛ خير ممكن است وجوب اكرام در ضمن شرط احسان كردن هم باقى باشد . پس بايد انحصار هم ثابت شود ؛ از راه وضع يا انصراف يا مقدمات حكمت .\r\nانكار مفهوم شرط : منكران مفهوم شرط در وسعت مىباشند و دست آنها باز و گشاده است . آنها در هر يك از چهار امر مزبور مىتوانند مناقشه كنند و دلالت جملهء شرطيّه بر مفهوم را انكار نمايند . در قدم اوّل مىتوانند در اصل لزوم و ملازمه تشكيك كنند و بگويند : از كجا معلوم كه اين قضيّه ، قضيّهء لزوميّه باشد ؟ شايد اتّفاقيّه باشد و صرفاً بر ثبوت جزاء نزد ثبوت شرط ، آن هم به نحو اتّفاق و تصادف دلالت كند كه هرگز كارى به نفى ندارد و دلالت نمىكند كه در صورت نبودن شرط ، جزاء هم نابود است .\r\nدر قدم دوم مىتوانند اصل ملازمه را بپذيرد ، ولى اصل ترتّب و طوليّت را زير سؤال ببرد و\r\n\r\n\r\n","description":"","footnote":"\r\n( 1 ) . مثلًا إن جائك زيد فاكرمه ، و إن أحسن إليك فأكرمه .\r\n","page_name":" 181 ","page_number":182},
  {"content":"\r\n\r\nبگويند : شايد اين شرط و جزاء ، در عرض هم باشند و هيچ‌كدام مترتّب بر ديگرى نباشد ؛ آنگاه از كجا با نبود شرط ، جزاء هم منتفى مىشود ؟ در قدم سوم مىتوانند دو اصل قبل را تسليم كنند و در اصل سوم كه علّيّت بود مناقشه كنند و بگويند : از كجا معلوم كه شرط ، علّت واقعى جزاء باشد ؟ شايد در واقع قضيّه به عكس به عكس باشد و شايد جزاء ، معلول شرط ديگرى باشد كه ملازم با اين شرط است و با تسامح به اين شرط مذكور در كلام مستند شده است . در قدم چهارم پس از تسليم هر سه اصل قبل مىتوانند در اصل چهارم خدشه وارد كنند و بگويند : از كجا معلوم كه شرط مذكور ، شرط منحصر باشد ؟ شايد شرط يا شرطهاى ديگرى هم وجود دارد كه جزاء و حكم در كنار آنها هم مىتواند موجود شود و در نتيجه با نبود اين شرط هم ، جزاء در كنار شرط ديگر محفوظ و موجود باشد .\r\nمرحوم آخوند مىفرمايد : انكار اصل اوّل ( ملازمه ) قطعاً باطل است ، زيرا جمله شرطيّه با هيئت خاصّى كه دارد ، ظهور روشنى دارد در اين‌كه ميان شرط و جزاء نوعى ملازمه وجود دارد و قضيّه ، قضيّهء لزوميّه است ، نه اتّفاقيّه . و امّا انكار ساير اصول ، مجال واسعى دارد و منكر مفهوم مىتواند هر يك از آنها را انكار كند و در نتيجه زير بار مفهوم داشتن نرود . خود مرحوم آخوند به همين دليل منكر مفهوم شرط مىباشد .\r\nادلهء اثبات شرط\r\nطرفداران مفهوم شرط براى اثبات چهار اصل مذكور كه نتيجهء آنها اثبات مفهوم شرط مىباشد - و در حقيقت براى اثبات مفهوم شرط - از پنج راه وارد شده‌اند :\r\nراه اوّل : تبادر : ادّعا كرده‌اند كه از ظاهر جملهء شرطيّه ، اين اصول ( لزوم و ترتّب وو انحصار ) به ذهن ما تبادر مىكند و تبادر علامت حقيقت بودن است ؛ پس جمله شرطيّه براى دلالت بر خصوصيّت مزبور وضع شده است ( علت منحصره بودن ) . و به‌دنبال آن ، مفهوم داشتن حتمى است . « 1 » ردّ اين دليل : مرحوم آخوند به دو بيان اين دليل را ردّ مىكند :\r\nبيان اوّل : همان‌طور كه جمله شرطيّه در ترتّب و طوليّت ، به فراوانى استعمال شده است ، در غير ترتّب هم خيلى استعمال شده است و همان‌طور كه در علّيّت شرط براى جزاء به فراوانى به‌كار رفته است ، در غير آن - يعنى مطلق لزوم ، ولو ترتّب و عليّتى نباشد - هم زياد استعمال شده است . و نيز همان‌گونه كه در شرط منحصر ، فراوانى به‌كار رفته است در شرط غير منحصر هم در عرفيّات و شرعيّات ، بسيار استعمال شده است . إذا بلتَ فتوضأ و اذا نُمْتَ فتوضّأ ، إذا خفى الأذان فقصّر و إذا خفيت الجدران فقصّر ، إن جائك زيد فأكرمه و إن أحسن إليك فأكرمه .\r\nدرضمن ، چنين نيست كه استعمالش در شرط منحصر ، حقيقى و بدون كمك قرينه باشد و\r\n\r\n\r\n","description":"","footnote":"\r\n( 1 ) . البتّه تبادر دليل وجدانى است و ما بايد در ظاهر شرطيّه دقّت كنيم و ببينيم كه آيا وجداناً چنين تباردى هست يا نه ؟\r\n","page_name":" 182 ","page_number":183},
  {"content":"\r\n\r\nاستعمال آن در غير منحصره ، مجازى و به كمك قرينه باشد تا بگوييد اوّلى حقيقت و دومى مجاز است . وجداناً چنين نيست و در هر دو دسته از موارد استعمال ، قرينه‌اى به چشم نمىخورد و به‌طور مساوى در هر دو استعمال مىشود و هر دو از كلام اراده مىشوند . پس معلوم مىشود جمله شرطيه براى خصوص ترتّب علِّىِ انحصارى وضع نشده است ، بلكه بر مطلق تلازم و ملازمه ميان شرط و جزاء دلالت دارد ؛ خواه طولى باشد يا نباشد ، خواه عليّتى باشد يا نباشد ، خواه انحصارى باشد يا نباشد . پس ، از اين راه دلالت جملهء شرطيّه بر خصوصيّت مزبور ثابت نشد و راه وضع و تبادر ابطال شد .\r\nبيان دوم : اگر متّهمى در محكمه و نزد قاضى ، جملهء شرطيّه‌اى را بر زبان جارى كند كه متضمّن اقرار به امرى از امور باشد و مفهومش اقرارى باشد ، يا اين‌كه مجادل در مقام احتجاج و مجادله سخنى بگويد كه مفهوم كلامش اعتراف به گفته خصم باشد ، چنانچه جملهء شرطيّه ، ظهور وضعى در مفهوم داشته باشد و اين معنا از آن متبادر باشد ، لازمه‌اش اين است كه حاكم شرع يا طرف بحث بتواند متّهم يا مجادل را محكوم كرده و او را ملزم به مقتضاى اقرارش كند و متقابلًا انكار او و جواب دادن او به اين‌كه كلامش مفهوم ندارد و منظورش اين نبوده ، قابل قبول نباشد ؛ در حالى كه عملًا چنين نيست . يعنى در خارج ، قاضى چنين الزام و مؤاخذه‌اى نمىكند و متّهم در مقام دفاع مىتواند منكر مفهوم شود . و اين ، دليل بر اين است كه ظهور وضعى در ميان نيست .\r\nو أما دعوى الدلالة بادعاء انصراف إطلاق العلاقة اللزومية إلى ما هو أكمل أفرادها و هو اللزوم بين العلة المنحصرة و معلولها ففاسدة جدا لعدم كون الأكملية موجبة للانصراف إلى الأكمل لا سيما مع كثرة الاستعمال فى غيره كما لا يكاد يخفى .\r\nهذا مضافا إلى منع كون اللزوم بينهما أكمل مما إذا لم تكن العلة بمنحصرة فإن الانحصار لا يوجب أن يكون ذاك الربط الخاص الذى لا بد منه فى تأثير العلة فى معلولها آكد و أقوى .\r\nإن قلت نعم و لكنه قضية الإطلاق بمقدمات الحكمة كما أن قضية إطلاق صيغة الأمر هو الوجوب النفسى .\r\nقلت أولا هذا فيما تمت هناك مقدمات الحكمة و لا تكاد تتم فيما هو مفاد الحرف كما هاهنا و إلا لما كان معنى حرفيا كما يظهر وجهه بالتأمل .\r\nو ثانيا تعينه من بين أنحائه بالإطلاق المسوق فى مقام البيان بلا معين و مقايسته مع تعين الوجوب النفسى بإطلاق صيغة الأمر مع الفارق فإن النفسى هو الواجب على كلّ حال بخلاف الغيرى فإنه واجب على تقدير دون\r\nتقدير فيحتاج بيانه إلى مئونة التقييد بما إذا وجب الغير فيكون الإطلاق فى الصيغة مع مقدمات الحكمة محمولا عليه و هذا بخلاف اللزوم و الترتب بنحو الترتب على العلة المنحصرة ضرورة أن كلّ واحد من أنحاء اللزوم و الترتب محتاج فى تعينه إلى القرينة مثل الآخر بلا تفاوت أصلا كما لايخفى .\r\n\r\n","description":"","footnote":"","page_name":" 183 ","page_number":184},
  {"content":"\r\n\r\nثم إنه ربما يتمسك للدلالة على المفهوم بإطلاق الشرط بتقريب أنه لو لم يكن بمنحصر يلزم تقييده ضرورة أنه لو قارنه أو سبقه الآخر لما أثر وحده و قضية إطلاقه أنه يؤثر كذلك مطلقا .\r\nو فيه أنه لا تكاد تنكر الدلالة على المفهوم مع إطلاقه كذلك إلا أنه من المعلوم ندرة تحققه لو لم نقل بعدم اتفاقه .\r\nفتلخص بما ذكرناه أنه لم ينهض دليل على وضع مثل إن على تلك الخصوصية المستتبعة للانتفاء عند الانتفاء و لم تقم عليها قرينة عامة أما قيامها أحيانا كانت مقدمات الحكمة أو غيرها مما لا يكاد ينكر فلا يجدى القائل بالمفهوم أنه قضية الإطلاق فى مقام من باب الاتفاق .\r\nراه دوم : انصراف : راه دوم اثبات مفهوم ، براى جملهء شرطيّه ، راه انصراف است . سخن مدّعى انصراف اين است كه ما نمىگوييم جمله شرطيه ظهور در علّيّت منحصره دارد و براى دلالت بر اين مطلب وضع شده است ؛ بلكه مىگوييم جمله شرطيّه براى مطلق علاقهء لزوميّه ميان شرط و جزاء وضع شده است و بر اصل لزوم و تلازم « 1 » دلالت مىكند . و لكن علاقه لزوميّه افرادى دارد :\r\n1 . علاقه‌اى كه ميان متلازمين است كه ترتّبى ندارند ؛ 2 . علاقهء لزوميّه‌اى كه ميان معلول و علّت غير منحصره است ؛ 3 . لزومى كه ميان معلول و علّت منحصرهء آن وجود دارد . جملهء شرطيّه عندالاطلاق حمل بر فرد ثالث مىشود و علاقه لزوميه عندالاطلاق انصراف به علّيّت منحصره بودن دارد و منشأ انصراف ، اين است كه اين فرد از لزوم ، كامل‌ترين فرد لزوم و مصداق اكمل آن است . و شديدترين نوع لزوم ، لزوم ميان علّت منحصره و معلولش است كه تا اين علّت آمد ، معلول هم مىآيد .\r\nوقتى انصراف ثابت شد ، مفهوم داشتن هم ثابت مىشود ؛ زيرا تا زمانى كه علّت منحصره موجود باشد ، معلولش هم موجود است و همين‌كه علّت منحصره نبود معلول هم نخواهد بود .\r\nردّ اين دليل : مرحوم آخوند به اين طريق هم به دو بيان جواب داده است :\r\nبيان اوّل يا اشكال كبروى : اكمل افراد بودن ، موجب انصراف مطلق به فرد مزبور نمىشود و اطلاق مطلق را باطل نمىكند ، و گرنه لازم مىشود ما در سرتاسر فقه به هيچ مطلقى نتوانيم تمسّك كنيم و بايد باب استناد به اطلاق‌ها را مسدود كنيم ؛ زيرا هر مطلقى در عالم ، فرد اكملى دارد و جا دارد كسى ادّعا كند كه اين مطلق ، انصراف به همان فرد اكمل دارد مثلًا ؛ فرد اكمل انسان ، پيامبر خدا صلى الله عليه و آله و سلم است .\r\nفرد اكمل عالم ، اعلم علماى عصر است ، فرد اكمل رقبه ، مؤمن و عادل و . . . است .\r\nهيچ فقيهى راضى نمىشود كه باب تمسّك به اطلاق بسته شود ، و گرنه در فقه معاملى با مشكل مواجه مىشويم و فقه جديد بايد تأسيس كنيم . پس صرف اكمل افراد بودن ، موجب انصراف نيست .\r\nآرى اگر انصراف ، ظهورى باشد كه از كثرت استعمال در اين فرد يا صنف و در نتيجه انس ذهن با اين\r\n\r\n\r\n","description":"","footnote":"\r\n( 1 ) . در مقابل اتّفاقيّه .\r\n","page_name":" 184 ","page_number":185},
  {"content":"\r\n\r\nفرد يا صنف و تبادر اين به ذهن سرچشمه مىگيرد ، ارزشمند است ، ولى در ما نحن فيه چنين انصرافى نيست ، زيرا در جواب اوّل از دليل تبادر گفته شد كه جمله‌هاى شرطيه در مورد شرط غير منحصر و علّت غير منحصره هم فراوان استعمال شده است و مثال‌هايى آورديم و مثل : « إن كنتَ جنباً فاغتسل » و « إن مسست ميّتاً فاغتسل » ، پس انصراف مذكور صددرصد بدوى خواهد بود و ارزشى نخواهد داشت .\r\nبيان دوم يا اشكال صغروى : اصولًا ما اصل فرد اكمل بودن لزومِ ميان علّت منحصره و معلولش را قبول نداريم . آنچه مسلّم است اين است كه ميان معلول و علّت بايد رابطه و پيوند خاصّى « 1 » وجود داشته باشد و سنخيّتى باشد تا اين علّت كه آمد معلول هم بالضرورة بيايد و بيش از اين دليل نداريم و اين رابطهء ضرورى ميان معلول و علّت منحصره وجود دارد . يعنى تا علّت موجود شد معلول هم موجود مىشود و از اين حيث كمبود ندارد .\r\nآرى در غير منحصره اين رابطهء ضرورى ميان معلول با علّت ديگر نيز وجود دارد و با وجود علّت ديگر هم معلول حتماً موجود مىشود . ولى علّت ديگر داشتن باعث نمىشود كه رابطهء ضرورت معلول با علّت اوّل ضعيف‌تر و كم‌رنگ‌تر باشد و با علّت منحصره قوىتر و شديدتر و مؤكّدتر باشد .\r\nبلكه رابطهء ضرورت به‌طور مساوى در همهء اينها هست . علاقهء لزوميّه در هر دو وجود دارد و در نتيجه لزوم موجود ميان علّت منحصره و معلولش فرد اكمل نيست تا موجب انصراف بشود يا نشود .\r\nراه سوم : استناد به اطلاق و مقدّمات حكمت : راه سوم و چهارم و پنجم استناد به اطلاق و مقدّمات حكمت است ولى هركدام به تقرير و بيانى . فعلًا راه سوم مطرح است و آن اين‌كه ما نيز مثل انصرافيّون قبول داريم كه جملهء شرطيّه بر اصل لزوم و علقهء لزوميّه دلالت مىكند و براى قدر جامع وضع شده است ، نه براى خصوص علاقهء لزوميّه ميان علّت منحصره با معلولش .\r\nما مىگوييم : ادوات شرط ( انْ و فاء ) يا هيئت جمله شرطيّه « 2 » براى اصل تعليق جزاء بر شرط ، و وجود ملازمه ميان آن دو وضع شده است و اين علقهء لزومى دو فرد دارد : 1 . لزوم به نوع انحصار ؛ 2 . لزوم به نحو غير منحصره . آنگاه از راه اطلاق و مقدّمات حكمت ، فرد اوّل را نتيجه مىگيريم يعنى مىگوييم مولى در مقام بيان بود و امكان آوردن قرينه بر خلاف ظاهر بود ، « 3 » ولى چنين بيانى نياورد ، پس معلوم مىشود لزوم و ملازمه به نحو انحصارى است و شرط مذكور در كلام ، مثلًا مجىء زيد ، شرط منحصر است و وقتى منحصره شد ، مفهوم‌گيرى آسان است . زيرا تا علّت ، منحصره باشد معلول هم خواهد بود ومنتفى شد معلول هم منتفى مىشود ، و هو المطلوب .\r\nسپس مستدلّ مانحن‌فيه را به باب صيغهء افعل قياس كرده است و گفته است : صيغهء افعل هم براى\r\n\r\n\r\n","description":"","footnote":"\r\n( 1 ) . رابطه ضرورت بالقىاس .\r\n( 2 ) . اختلاف وجود دارد كه دلالت بر تعليق و لزوم ، مربوط به ادات شرط است يا مربوط به هيئت جملهء شرطيّه .\r\n( 3 ) . مثلًا مىتوانست بگويد : إن جائك زيد أو احْسَنَ إليك و . . . .\r\n","page_name":" 185 ","page_number":186},
  {"content":"\r\n\r\nمطلق طلب وجوبى وضع شده بود و اين وجوب دو فرد داشت : 1 . نفسى ؛ 2 . غيرى و عندالاطلاق و با فراهم بودن مقدّمات حكمت بر وجوب نفسى حمل مىشود ؛ زيرا وجوب غيرى نياز به بيان زايد داشت . در مانحن‌فيه هم اطلاق ، حمل بر انحصار مىشود .\r\nردّ اين دليل : مرحوم آخوند به اين طريق نيز با دو بيان جواب مىدهد :\r\nبيان اوّل : تمسّك به اطلاق در مواردى است كه مقدمات حكمت فراهم باشد . در مورد بحث ما كه سخن از معناى ادوات شرط و هيئت جملهء شرطيّه است و داراى معناى حرفى هستند اصلًا جاى مقدمات حكمت و در نتيجه جاى اطلاق نيست .\r\nتوضيح : اطلاق و مقدّمات حكمت دربارهء معانى و مقاصدى است كه ملحوظ بالاستقلال باشند و معانى حرفى ملحوظ بالتبع هستند ، نه بالاستقلال . پس جاى مقدّمات مزبور نيست ، زيرا يكى از مقدّمات حكمت اين است كه متكلّم در مقام بيان باشد و در مقام افادهء معناى استقلالى برآيد ، نه معناى تبعى . « 1 » بيان دوم : بر فرض نپذيرم كه اطلاق و مقدّمات حكمت در معناى حروف هم جارى مىشود ، لكن اطلاقى كه در مقام بيان است و بر اصل علقهء لزوميّه دلالت دارد ، داراى افرادى است ( همان سه فردى كه در قضيّهء انصراف ذكر شد ) . از كجا معلوم كه اطلاق و مقدمات حكمت نتيجه‌اش فرد اخير و علّيّت منحصره باشد ؟ چرا بر قدر جامع حمل نشود ؟ چرا بر علاقهء لزوميّه ميان متلازمين حمل نشود ؟\r\nچرا بر خصوص علقهء لزومىِ ترتّبىِ انحصارى حمل شود ؟ وجهى براى اين حمل وجود ندارد .\r\nامّا اين‌كه مستدلّ ، مانحن‌فيه را به باب صيغهء افعل و حمل بر وجوب نفسى مقايسه كرد ، قىاسى مع‌الفارق است ، زيرا در مورد مقىس عليه يا صيغهء افعل يك وجوب مطلق و على أيّ تقديرٍ داريم كه واجب نفسى باشد و اين وجوب هيچ قيدى ندارد و نيازى به بيان زايد ندارد ، يك وجوب مقيّد و على تقديرٍ دون تقديرٍ هم داريم كه واجب غيرى است و بر فرض وجوب ذىالمقدّمه اين هم واجب مىشود و بدون وجوب غير ، اين نيز واجب نيست . لذا تنها اين قسم از وجوب نياز به بيان زايد دارد .\r\nمثلًا بگويد : اذا قمت الى الصلاة فتوضّأ . و اگر مولى در مقام بيان بود و مؤونهء زايدى نياورد ، اطلاق كلام بر همين وجوب نفسى حمل مىشود .\r\n\r\n\r\n","description":"","footnote":"\r\n( 1 ) . اين سخن بر مسلك آخوند بود كه معانى حروف را مثل معانى اسماء مىدانست و مىگفت وضع عام و موضوع له عام است و البتّه با مطلبى كه در مبحث مقدّمه واجب در رابطه با واجب مشروط در جواب به شيخ اعظم داشت ، سازگار نيست . زيرا آنجا شيخ اعظم مىفرمود : شرط كه در واجب مشروط است مربوط به مادّهء امر است ، نه هيئت امر كه معناى حرفى دارد و جزئى است . و مرحوم آخوند فرمود : و امّا حديث عدم الاطلاق فى مفاد الهيئة فقد حقّقنا سابقاً انّ كلّ واحد من الموضوع له و المستعمل فيه فى الحروف يكون عامّاً كوضعها . . . و الطلب المفاد من الهيئة مطلق قابل لانّ يقىد . . . . ر . ك : كفايةالاصول ، ص 153 - 154 . در آغاز كفايه هم به تفصيل ثابت كردند كه حروف ، وضعشان عام و موضوع له‌شان نيز عام و مستعمل فيه‌شان نيز عامّ است و از اين جهت با اسماء اجناس فرق ندارد . ر . ك : كفايةالاصول ، ج 1 ، ص 13 - 15 و ص 63 - 65 . و اگر عامّ است ، چرا اطلاق و مقدّمات حكمت در آن جارى مىشد ؟ ! آرى بر مسلك مشهور كه مىگفتند حروف وضعشان عام و موضوع له‌شان خاصّ و جزئى است ، اين اشكال وارد است كه اينجا جاى اطلاق و مقدّمات حكمت نيست .\r\n","page_name":" 186 ","page_number":187},
  {"content":"\r\n\r\nولى در مورد مقىس يا مانحن‌فيه هريك از دو فرد علاقه لزوميّه - چه در علّت منحصره و چه غير منحصره - نياز به بيان زايد دارند و هركدام نيازمند معيِّن است . اگر مراد متكلّم ، علاقه لزوميّهء انحصارى است بايد بگويد كه فقط در فرض مجىء اكرام ، مطلوب من است و كلمهء « فقط » را بياورد كه مفيد حصر است . و اگر مرادش علّيّت غير منحصره است باز بايد بيان كند و بگويد : « إن جائك زيدٌ أو احسن . . . » . هر دو مقيّدند و نيازمند بيان زايد مىباشند و لذا عندالاطلاق نمىتوان بر يكى از آن دو حمل كرد كه قدر مسلّم بر اصل لزوم و ملازمه بينهما حمل مىشود . پس انحصار ثابت نشد تا مفهوم مسلّم شود .\r\nراه چهارم : راه چهارم اثبات مفهوم شرط ، باز هم تمسّك به اطلاق و مقدّمات حكمت است ، با اين تفاوت كه در راه قبلى به اطلاق ادوات شرط يا هيئت جملهء شرطيّه استناد شد و در اين راه به اطلاق خود شرط ؛ مثلًا مجىء زيد در جمله استناد مىشود و در سخنان صاحب فصول « 1 » و شيخ اعظم « 2 » به اين طريق استدلال شده است و آن اين‌كه شرط مزبور در جملهء شرطيّه ( مجىء در مثال إن جائك زيد فأكرمه ) داراى حالات و فروضى است ، از قبيل اين‌كه : مسبوق به چيزى باشد - مثلًا پيش از مجىء زيد ، اين عالم بودن او است كه مؤثّر در وجوب اكرام است - يا مسبوق به قيد و خصوصيّت ديگرى كه مؤثر است نباشد . همچنين مقارن با چيزى باشد - مثلًا همزمان با مجىء زيد ، سلام كردن يا راكب بودن او است كه موجب وجوب اكرام است - يا مقارن با چنين چيزى نباشد . همچنين ملحوق به چيزى باشد - مثلًا لاحق بر مجىء زيد و پس از آن ، اين اداء دين يا امانت است كه موجب وجوب اكرام است - يا ملحوق به چيزى نباشد .\r\nحال معناى اطلاق شرط ، اين است كه در تمام اين حالات مختلف ، آنچه به‌تنهايى مؤثّر است و تمام‌مؤثّر است مجىء زيد است ؛ چه سابق بر آن خصوصيّتى باشد يا نباشد ؛ چه مقارن با آن ، خصوصيّتى باشد يا نباشد ؛ چه متأخر از آن خصوصيتى باشد يا نباشد . اين اطلاق از راه مقدّمات حكمت ثابت مىشود كه مولى در مقام بيان بود و اگر خصوصيّتى سابق بر مجىء زيد يا مقارن با امر دخيل بود ، مولى آن را ذكر مىكرد . « 3 » اما چون ذكر نكرده است ، معلوم مىشود كه مجىء زيد مطلقاً و على جميع التقادير و فى جميع الأحوال مؤثّر در وجوب اكرام است و اگر او به تنهايى مؤثّر باشد ، حتماً كلام مفهوم دارد . يعنى تا شرط باشد ، جزاء هم هست و همين‌كه شرط نابود شد ، جزاء هم نابود مىشود .\r\nردّ اين دليل : مرحوم آخوند مىفرمايد : اگر چنين اطلاقى محرز شد حقّ با شماست و جملهء شرطيّه مفهوم دارد ، ولى از كجا اين را احراز كنيم ؟ اگر نگوييم در جمله‌هاى شرطيّه چنين چيزى اصلًا اتّفاق\r\n\r\n\r\n","description":"","footnote":"\r\n( 1 ) . الفصول‌الغرويّه ، ص 147 .\r\n( 2 ) . مطارح‌الانظار ، ص 170 .\r\n( 3 ) . زيرا در فرض سبق ، مؤثّر واقعى همان ويژگى سابق است و در فرض مقارنت هم هر دو با هم تأثير مىگذارند ، نه يكى از آن‌دو .\r\n","page_name":" 187 ","page_number":188},
  {"content":"\r\n\r\nنيفتاده است ، ولى مىتوانيم بگوييم چنين فرضى بسيار نادر است و تكليف نوع جملات شرطيّه را روشن نمىسازد . زيرا از كجا احراز كنيم كه چيزى سابق بر اين يا مقارن با آن و در عرض آن دخيل نيست ؟ شايد شرط ديگر هم سبب وجوب اكرام باشد و بعداً بيان شود يا قبلًا بيان شده است و بايد آن را پيدا كرد . با اين احتمال نمىتوان گفت كه فقط مجىء زيد يگانه‌مؤثّر و تمام‌مؤثّر در وجوب اكرام است .\r\nخلاصه : خلاصه و جمع‌بندى چهار طريق مذكور : مفهوم داشتن جمله شرطيّه در گرو دلالت آن بر خصوصيّت علّت منحصره بودن شرط ، براى جزاء بود و براى اثبات اين خصوصيّت ، از چهار راه وارد شديم : 1 . راه وضع ادوات شرط ؛ 2 . از راه انصراف جملهء شرطيّه ؛ 3 . از راه اطلاق ادات شرط ؛ 4 . از راه اطلاق خود شرط . ديديم كه هيچ‌كدام منتجّ نبود ؛ پس به‌صورت ضابطه و قانون نمىتوان گفت كه جمله‌هاى شرطيّه ، ظهور در مفهوم دارند تا در موارد شكّ ، تكليف روشن شود . و امّا اين‌كه گاهى و به‌صورت اتّفاقى قرينه‌اى قائم شده و مقدّمات حكمت بار شده است يا انصراف مورد قبول واقع شده است يا قرينهء خاصّى بر مفهوم قائم شده است ، تمام اينها را قبول داريم ولى مفيد مفهوم شرط نيست .\r\nو أما توهم أنه قضية إطلاق الشرط بتقريب أن مقتضاه تعينه كما أن مقتضى إطلاق الأمر تعين الوجوب .\r\nففيه أن التعين ليس فى الشرط نحوا يغاير نحوه فيما إذا كان متعددا كما كان فى الوجوب كذلك و كان الوجوب فى كلّ منهما متعلقا بالواجب بنحو آخر لا بد فى التخييرى منهما من العدل و هذا بخلاف الشرط فإنه واحدا كان أو متعددا كان نحوه واحدا و دخله فى المشروط بنحو واحد لا تتفاوت الحال فيه ثبوتا كى تتفاوت عند الإطلاق إثباتا و كان الإطلاق مثبتا لنحو لا يكون له عدل لاحتياج ما له العدل إلى زيادة مئونة و هو ذكره به مثل أو كذا\r\nو احتياج ما إذا كان الشرط متعددا إلى ذلك إنما يكون لبيان التعدد لا لبيان نحو الشرطية فنسبة إطلاق الشرط إليه لا تختلف كان هناك شرط آخر أم لا حيث كان مسوقا لبيان شرطيته بلا إهمال و لا إجمال .\r\nبخلاف إطلاق الأمر فإنه لو لم يكن لبيان خصوص الوجوب التعيينى فلا محالة يكون فى مقام الإهمال أو الإجمال تأمل تعرف هذا مع أنه لو سلم لا يجدى القائل بالمفهوم لما عرفت أنه لا يكاد ينكر فيما إذا كان مفاد الإطلاق من باب الاتفاق .\r\nراه پنجم : راه پنجم اثبات مفهوم شرط باز هم راه اطلاق شرط است ولى به تقريب ديگر :\r\nخاصيّت شرط و علّت ، تأثير گذارى و وابستگى مشروط به آن است . يعنى اگر علّت باشد ، معلول هم حتماً خواهد بود . پس شرط ، مؤثّر در جزاء است و اين مؤثّر دو قسم و مصداق دارد : 1 . شرط تعيينى كه معيّناً فلان امر ( مجىء زيد ) شرط و مؤثّر است و عدل و بديل ندارد ؛ 2 . شرط تخييرى كه مخيّراً يكى از دو يا چند امر ( مجىء زيد يا عالم بودن او و . . . ) مؤثّر در وجوب اكرام مىباشند .\r\n\r\n","description":"","footnote":"","page_name":" 188 ","page_number":189},
  {"content":"\r\n\r\nآنگاه اگر مولى در مقام بيان بود و تنها مجىء زيد را آورد و شرط ديگرى اضافه نكرد ، اطلاق كلام ايجاب مىكند كه شرط مذكور ، شرط تعيينى باشد ، زيرا تخييرى بودن ، نياز به بيان زايد دارد ؛ مثلًا بگويد : « إن جائك زيد أو أحسن إليك » . و چون مولى در مقام بيان بود و قرينه و بيان زايدى نياورد ، پس معلوم مىشود كه شرط ديگرى در غرض مولى دخيل نيست ، و گرنه مولاى حكيم آن را بيان مىكرد تا اخلال به غرض پيش نيايد .\r\nسپس متوهّم باب شرط را به باب صيغهء افعل قياس مىكند كه در واقع روح اين استدلال همين قياس است : صيغهء افعل ظهور در وجوب داشت . وجوب دو فرد داشت : 1 . وجوب تعيينى ؛ به اين معنا كه معيّناً فلان كار واجب است و چيزى جاى آن را نمىگيرد ؛ 2 . وجوب تخييرى ؛ به اين معنى كه به‌صورت على البدل يكى از دو يا چند كار واجب است . اگر مولى در مقام بيان بود و صيغهء افعل را به‌صورت مطلق آورد ، اطلاق صيغه بر وجوب تعيينى حمل مىشود . زيرا تخييرى بودن ، احتياج به بيان زايد دارد كه كلمهء أوْ يا إمّا كذا بايد بياورد و چون نياورده است ، پس معلوم مىشود كه مرادش وجوب تخييرى نيست ؛ و گرنه اخلال به غرض كرده كه با حكمت مولاى حكيم سازگار نيست . حال مانحن‌فيه هم - به بيانى كه ذكر شد - چنين است .\r\nردّ اين دليل : مرحوم آخوند به اين طريق نيز با دو بيان جواب مىدهد :\r\nجواب اوّل : قياس باب جمله شرطيّه به باب صيغهء افعل ، قياس مع‌الفارق است .\r\nتوضيح : سابقاً در مبحث واجب تخييرى اين بحث مطرح شد كه آيا واجب تخييرى سنخ خاصّى از وجوب در مقابل واجب تعيينى است و هر كدام نوع ويژه‌اى هستند و تفاوت ماهوى دارند يا واجب تخييرى هم به واجب تعيينى برمىگردد ؟\r\nدر اين مورد پنج نظريّه مطرح شد كه براساس نظر مرحوم آخوند اينها دو سنخ جداگانه‌اند . در واجب تعيينى مصلحت معيّناً مال همين فعل است و اين فعل على كلّ تقديرٍ واجب و داراى مصلحت است ؛ چه كار ديگرى انجام بدهيم چه انجام ندهيم . ولى در واجب تخييرى ، مصلحت مال يكى از چند كار است و هر كدام بر تقديرى واجب و داراى مصلحت هستند . يعنى اگر ديگرى انجام نشود اين را بايد انجام دهيم . وقتى دو قسم واجب ثبوتاً و واقعاً با يكديگر متفاوت باشند ، مقام اثبات آنها يعنى مقام خطاب و دلالت دليل آن دو نيز كه فرع بر مقام ثبوت است ، متفاوت خواهد بود . اگر منظور مولى وجوب تخييرى باشد ، حتماً بايد أوْ و إمّا بياورد و خطابش را كامل كند ، و گرنه مقصّر است و خطابش ناقص است . لذا اگر در مقام بيان بود و بيان زايدى نياورد ، حتماً حمل بر وجوب تعيينى مىشود كه على كلّ حالٍ واجب است .\r\nولى در مسألهء جمله شرطيّه چنين نيست كه شرط تعيينى يعنى علّت منحصره ، با شرط تخييرى يعنى علّت غير منحصره ، دو سنخ مختلف باشند و ثبوتاً فرق داشته باشند ؛ بلكه خاصيّت ذاتىِ شرط ،\r\n\r\n","description":"","footnote":"","page_name":" 189 ","page_number":190},
  {"content":"\r\n\r\nتأثيرگذارى در مشروط است و اين خصيصه از او جدا شدنى نيست ، چه منحصر باشد و چه غير منحصر . در غير منحصر هم هر شرطى مستقلّاً همين حكم را دارد و لذا در مقام اثبات هم نيازى به بيان أوْ و إمّا ندارد ، زيرا ولو هزار شرط ديگر هم جدا جدا باشد ، اين خطاب و جملهء شرطيّه ناقص نيست ، بلكه كاملًا مبيَّن است و هدف ، بيان شرطيّت مجىء زيد است كه حاصل شده است و كارى به شرط ديگر ندارد\r\n( نه نفى مىكند و نه اثبات ، اثبات شىء هم كه نفى ما عدا نمىكند . لذا از راه اطلاق و مقدّمات حكمت نمىتوان حمل بر شرط معيّن و منحصر نمود ، زيرا بدون آن هم ، خلاف حكمتى نيست و اخلالى به غرضى نشده است . در نتيجه قياس باطل است .\r\nاگر شرطهاى متعدّدى هر كدام دخيل باشد ، بايد بيان شود . « 1 » ولى اين صرفاً بيان تعدّد است و تنبيه بر اين مطلب است كه هر شرطى مستقلّاً مؤثّر است ، نه اين‌كه براى بيانِ نحوهء شرطيّت باشد و اين‌كه اين سنخ ديگرى از شرطيّت است و بايد بيان شود .\r\nجواب دوم : اگر هم در موردى احراز شد كه فلان شرط ، شرط تعيينى است كه - اتّفاق‌اً چنين هم شده است - حتماً مفهوم خواهد داشت . ولى اين مورد از بحث ما خارج است .\r\nنتيجه : به عقيدهء مرحوم آخوند جملهء شرطيّه ، ظهور در مفهوم ندارد .\r\n\r\n[ أدلّة المنكرين للمفهوم 
  ]\r\nثم إنه ربما استدل المنكرون للمفهوم بوجوه\r\nأحدها : ( ما عزى إلى السيد من أن تأثير الشرط إنما هو تعليق الحكم به و ليس بممتنع أن يخلفه و ينوب منابه شرط آخر يجرى مجراه و لا يخرج عن كونه شرطا فإن قوله تعالى و استشهدوا شهيدين من رجالكم يمنع من قبول الشاهد الواحد حتى ينضم إليه شاهد آخر فانضمام الثانى إلى الأول شرط فى القبول ثم علمنا أن ضم امرأتين إلى الشاهد الأول شرط فى القبول ثم علمنا أن ضم اليمين يقوم مقامه أيضا فنيابة بعض الشروط عن بعض أكثر من أن تحصى مثل الحرارة فإن انتفاء الشمس لا يلزم انتفاء الحرارة لاحتمال قيام النار مقامها و الأمثلة لذلك كثيرة شرعا و عقلا . )\r\nو الجواب أنه قدس سره إن كان بصدد إثبات إمكان نيابة بعض الشروط عن بعض فى مقام الثبوت و فى الواقع فهو مما لا يكاد ينكر ضرورة أن الخصم يدعى عدم وقوعه فى مقام الإثبات و دلالة القضية الشرطية عليه و إن كان بصدد إبداء احتمال وقوعه فمجرد الاحتمال لا يضره ما لم يكن\r\nبحسب القواعد اللفظية راجحا أو مساويا و ليس فيما أفاده ما يثبت ذلك أصلا كما لا يخفى .\r\nثانيها : أنه لو دل لكان بإحدى الدلالات و الملازمة كبطلان التالى ظاهرة و قد أجيب عنه بمنع\r\n\r\n\r\n","description":"","footnote":"\r\n( 1 ) . و احتياج ما إذا كان الشرط متعدّداً . . . .\r\n","page_name":" 190 ","page_number":191},
  {"content":"\r\n\r\nبطلان التالى و أن الالتزام ثابت و قد عرفت بما لا مزيد عليه ما قيل أو يمكن أن يقال فى إثباته أو منعه فلا تغفل .\r\nثالثها : قوله تبارك و تعالى و لا تكرهوا فتياتكم على البغاء إن أردن تحصنا .\r\nو فيه ما لا يخفى ضرورة أن استعمال الجملة الشرطية فيما لا مفهوم له أحيانا و بالقرينة لا يكاد ينكر كما فى الآية و غيرها و إنما القائل به إنما يدعى ظهورها فيما له المفهوم وضعا أو بقرينة عامة كما عرفت .\r\nادلّهء منكران مفهوم شرط\r\nمخالفان مفهوم شرط براى نفى مفهوم شرط سه دليل آورده‌اند :\r\nدليل اوّل : اين دليل كه منسوب به سيّد مرتضى مىباشد . اين است كه بلا اشكال شرطى كه در كلام ذكر مىشود ، مؤثّر است و فايده دارد ، و گرنه آوردنش لغو بود ، و تأثيرش عبارت است از تعليق حكم ( جزاء ) بر آن شرط ( ثبوت جزاء بر فرض ثبوت شرط ) . بيش از اين هم نقشى ندارد ، يعنى دلالت نمىكند بر اين‌كه اگر اين شرط نبود آن جزاء هم نابود است ، زيرا دلالت شرط بر اين امر ، در گرو دلالت بر انحصار است . يعنى بايد شرط ، علّت منحصرهء جزاء باشد تا با انعدام علّت منحصره ، معلول نيز حتماً منعدم شود .\r\nعلّت منحصره بودن محرز و مسلّم نيست زيرا ليس يمتنع ، يا به عبارت ديگر : من الممكن اين‌كه شرط ديگرى خليفه و قائم مقام و نايب مناب شرط اوّل گردد كه جارى مجرى و نازل منزلهء آن باشد .\r\nيعنى با وجود آن نيز حكم و جزاء محقّق شود ؛ ضمناً شرط اوّل هم از شرط بودن خارج نشود ، يعنى آن نيز شرط است و بر فرض ثبوتش جزاء ثابت مىشود ، ولى منحصر به آن نيست و بر فرض ثبوت شرط ديگر نيز ، جزاء ثابت مىشود . در نتيجه نمىتوانيم بگوييم اگر شرط اوّل منتفى شد جزاء هم حتماً منتفى است و كلام مفهوم دارد . بهترين شاهد بر امكان خلافت و نيابت شرطى از شرط ديگر ، وقوع خارجى اين نيابت است كه هم در شرعيّات مثال‌هاى فراوان دارد ، هم در عقليّات و هم در عرفيّات .\r\nمثال براى شرعيّات : « ان كُنتَ جُنباً فاغتسل » و « إن مسست ميتّاً فاغتسل » ، « إذا بُلت فتوضّأ » و « إذا نُمت فتوضّأ » ، و كليّهء مواردى كه در آنها موجبات و اسباب چيزى متعدّد باشد . « 1 » مثالى كه خود مرحوم سيّد آورده اين آيه است كه در باب قرض دادن مىباشد : فاستشهدوا شهيدين من رجالكم ، « 2 » يعنى در مقام وام دادن ، دو شاهد از مردانتان گواه طلب كنيد . گر چه در ظاهر به شكل جملهء شرطيّه نيست ولى مآلش به يك شرطيّه است و مثل اين است كه بفرمايد : اگر بخواهيد شهادت شاهد اوّل پذيرفته شود ، بايد شاهد دوم هم به او ضميمه شود و اين انضمام ، شرط قبولى است\r\n\r\n\r\n","description":"","footnote":"\r\n( 1 ) . در ادامهء مطالب دربارهء تعدّد شرط بحث خواهيم كرد .\r\n( 2 ) . سورهء بقره ، آيهء 282 .\r\n","page_name":" 191 ","page_number":192},
  {"content":"\r\n\r\nو تا نباشد شهادت يكى مقبول نيست . امّا مفهومش اين نيست كه اگر دو شاهد از رجال نبود به هيچ وجه شهادت قبول نيست ؛ بلكه از خارج يقين داريم كه اگر به جاى مرد دوم ، دو زن عادل شهادت دهند و اين به شاهد اوّل ضميمه شود باز هم پذيرفته است . و باز چنين نيست كه اگر اين هم نشد راهى براى قبولى شهادت نباشد ، بلكه يقين داريم كه انضمام قسم به شاهد اوّل جانشين شاهد ديگر مىشود .\r\nمثال براى عقليّات : اگر خورشيد طالع باشد حرارت هست ، ولى چنين نيست كه اگر طلوع شمس نبود حرارت هم نباشد ؛ بلكه اگر به جاى طلوع شمس ، آتش هم روشن باشد باز حرارت موجود است .\r\nيا مثلًا اگر اين شىء انسان باشد ، پس حيوان نيز هست . ولى مفهوم ندارد كه اگر انسان نباشد حيوان هم نباشد ، بلكه ممكن است انسان نباشد ولى فرس يا بقر و . . . باشد و باز هم حيوانيّت صدق كند . اصولًا در كليّه مواردى كه لازم ، لازم اعمّ باشد ، مطلب از اين قرار است . زيرا با انتفاء ملزوم اخصّ ، لازم اعمّ منتفى نمىشود ؛ آرى اگر لازم مساوى با ملزوم باشد ، مثل انسان و تعجّب ، يا اخصّ از ملزوم باشد ، مثل انسان و علم ، با انتفاء ملزوم ، لازم منتفى است .\r\nمثال براى عرفيّات : مولايى به عبدش مىگويد اگر زيد به خانهء ما آمد اكرام كن . ولى مفهومش اين نيست كه اگر غير زيد آمد اكرام نكن ، زيرا مىتواند بگويد كه اگر بكر نيز آمد اكرام كن و . . . . يا استادى به شاگردش مىگويد اگر با زيد معامله كردى تخفيف بده ، اگر با خالد نيز معامله كردى تخفيف بده و . . . . خلاصه اينك نيابت بعضى از شرطها ، از بعضى ديگر بىشمار و فراوان است . در مثال « إن جائك زيد فاكرمه » يا « إن سافرت فقصِّر » و . . . نيز هيچ مانعى ندارد كه شرط ديگرى جاى اين شرطها را بگيرد . با امكان نيابت هم انحصار محرز نيست و مفهوم‌دارى ثابت نمىشود .\r\nردّ اين دليل : مرحوم آخوند در مقام جواب به اين دليل روى كلمهء ليس يمتنع يا من الممكن ، تكيه مىكند و مىفرمايد : منظور شما از اين امكان نيابت بعضى از شروط از بعضى ديگر چيست ؟ اگر منظورتان صرف امكان وقوعى است « 1 » خواهيم گفت كه طرفداران مفهوم شرط ، كارى به مقام واقع و ثبوت و امكان عقلى ندارند ، آنان در مقام اثبات و دلالت و ظهور جملهء شرطيّه بحث دارند كه آيا ظهور در انحصار و به دنبالش مفهوم‌گيرى دارد يا ندارد . و اگر منظور شما از امكان مزبور ، صرف احتمال وقوع باشد « 2 » اين سؤال مطرح مىشود كه احتمال صدور شرط چگونه احتمالى است و درصد آن چه ميزان است ؟ آيا احتمال راجح است ، يعنى مثلًا هشتاد در صد احتمال مىدهيم كه شرط ديگرى هم باشد يا احتمال مرجوح ، يعنى مثلًا درصد است ؟\r\n\r\n\r\n","description":"","footnote":"\r\n( 1 ) . به اين معنا كه در خارج يقين داريم نيابتى نيست و شرط ديگرى بيان نشده است ، ولى اگر هم واقع مىشد محذورى نداشت ومحالى پيش نمىآمد و ثبوتاً و واقعاً و فى نفس الامر چنين چيزى ممكن است .\r\n( 2 ) . به اين معنا كه شايد شرط ديگرى قبلًا بيان كرده يا بعداً بيان كند يا همزمان بيان كرده و به ما نرسيده است و براساس همين‌احتمال ، از ظهور شرط در انحصار ، رفع يد مىكند .\r\n","page_name":" 192 ","page_number":193},
  {"content":"\r\n\r\nاگر احتمال راجح يا مساوى باشد ، طبق قواعد لفظيّه جلو ظهور را مىگيرد ؛ ولى اگر احتمال مرجوحى باشد ، لطمه به ظهور نمىزند . « 1 » در كلام سيّد مشخّص نشده است كه كدام احتمال منظور ايشان است ؟ و قوّياً احتمال مىدهيم كه منظورش صرف احتمال ضعيف و مرجوح باشد كه آن هم قابل اعتناء نيست و صدمه‌اى به ظهور كلام در مفهوم دارى نمىزند . « 2 » دليل دوّم : اگر جمله شرطيّه ظهور در مفهوم داشته باشد و بر انتفاء جزاء نزد انتفاء شرط دلالت كند . حتماً بايد به يكى از دلالت‌هاى ثلاث ( مطابقه ، تضمّن ، التزام ) باشد و لازم ، به هر سه قسمش منتفى است ، پس ملزوم نيز منتفى است . بيان ملازمه واضح است زيرا دلالت اگر ظهورى و لفظى شد ، از سه قسم مذكور خارج نيست .\r\nبيان ابطال لازم به هر سه قسمش : مدلول مطابقى جملهء شرطيّه ، ثبوت جزاء بر فرض ثبوت شرط است ، نه انتفاء جزاء بر فرض انتفاء شرط . قهراً مدلول تضمّنى شرط هم روشن شد و واضح است كه انتفاء عندالانتفاء جزء آن هم نيست . مدلول التزامى هم شرطش اين است كه لزومش از نوع لزوم بيّن به معناى اخصّ باشد و به مجرّد تصوّر ملزوم ، يعنى ثبوت عندالثبوت ، لازم يعنى انتفاء عندالانتفاء نيز تصوّر شود ؛ در حالى كه به اعتقاد مستدلّ چنين ملازمه‌اى هم وجود ندارد و تصوّر يكى بدون ديگرى ممكن است .\r\nنتيجه : پس ملزوم هم منتفى است ، يعنى جملهء شرطيّه بر مفهوم دلالت نمىكند .\r\nديگران به استدلال مذكور اين‌گونه جواب داده‌اند كه ما ملازمهء استدلال‌شان را مىپذيريم ، ولى بطلان لازم به هر سه قسمش را نمىپذيريم و مدّعى هستيم كه دلالت التزامى وجود دارد و مفهوم داشتن ، لازم لاينفكّ جملهء شرطيّه است و به مجرّد تصوّر ثبوت عندالثبوت ، انتفاء عندالانتفاء هم تصوّر مىشود .\r\nمرحوم آخوند كارى به جواب مزبور ندارد . زيرا هم مستدلّ ادّعاى بلا دليل دارد كه منكر دلالت التزامى است و هم مُجيب ادّعاى مزبور را بدون دليل ذكر كرد . البتّه هيچ‌كدام را نبايد محكوم كرد . زيرا آنها فهم خود را از ظاهر جمله بيان كردند و فهم هر كدام براى خودشان حجّت است . ولى حقّ در مقام همان است كه ما در بحث با طرفداران مفهوم شرط داشتيم ، كه همهء راه‌هاى اثبات شرط ( پنج راه ) را آوريم و جواب داديم . در نتيجه به عقيدهء ما راهى براى اثبات مفهوم شرط وجود ندارد .\r\n\r\n\r\n","description":"","footnote":"\r\n( 1 ) . اصولًا در كليّهء موارد اصول عقلائيّه از اصالةالعموم ، اصالةالاطلاق ، اصالةالحقىقة ، اصالةالظهور و . . . احتمال تخصيص و تقييدو مجازيّت و ارادهء خلاف ظاهر وجود دارد . و اگر قطع به عدم داشتيم كه جاى اصل نبود ، معذلك خردمندان و اهل لسان به آن اعتنا نمىكنند .\r\n( 2 ) . علاوه بر اين در مواردى كه دو يا چند شرط وجود دارد و نيابت محقّق است ، طرفدار مفهوم شرط نمىگويد كه در اينجا به محض انتفاء يك شرط ، جزاء هم منتفى است ، بلكه مىگويد : اگر هر دو يا هر چند شرط منتفى شد ، جزاء هم منتفى مىشود .\r\n","page_name":" 193 ","page_number":194},
  {"content":"\r\n\r\nدليل سوم : اگر جمله‌هاى شرطيه داراى مفهوم باشند لازم مىآيد آيهء شريفهء و لا تكرهوا فتياتكم على البغاء إن أردن تحصّناً « 1 » نيز داراى مفهوم باشد ، چون اين هم يك جملهء شرطيّه است . و در صورتى كه مفهوم داشته باشد مفهومش اين مىشود كه « فاذا لم يردن الفتيات التحّصن فإكراههن على البغاء ليس به حرام » يا « جايزٌ » و يا « فأكرهوهّن » . در حالى كه اين مفهوم باطل است ، به‌دليل اين‌كه اولًا در اين فرض كه كنيزكان ارادهء تحصّن ندارند و نمىخواهند پاكدامن باشند بلكه مىخواهند آلوده دامن باشند ، اكراه بر زنا اصلًا صدق نمىكند و اكراهى نيست تا جايز باشد يا خير ، و سالبه به انتفاء موضوع است . ثانياً بر فرض كه اكراه صدق كند ، اين را از خارج مىدانيم كه اكراه بر زنا مطلقاً حرام است ، چه آنان ارادهء تحصّن داشته باشند و چه نداشته باشند . با اين حساب آيهء مزبور مفهوم ندارد كه : « ان لم يردن . . . » بلكه چه اراده كنند چه اراده نكنند ، حكم يكى است . پس اين آيه مادّهء نقضى مىشود و دليل بر اين است كه جملهء شرطيه مفهوم ندارد .\r\nجواب : بارها گفته‌ايم كه موارد خاصّه ، از بحث ما خارج است و مواردى كه به بركت قرينهء خاصّى جمله شرطيه بر مفهوم دلالت مىكند مورد بحث ما نيست ، مواردى كه به كمك قرينه بر مفهوم نداشتن دلالت دارد ، از بحث ما خارج است . آيهء مزبور از همين موارد است و به گفتهء مستدلّ ، اين آيه مفهوم ندارد ؛ به‌دليل همان دو جهتى كه گفته شد : يكى اين‌كه اصلًا اكراه صدق نمىكند تا حرام باشد يا نه ، « 2 » و ديگر اين‌كه از خارج مىدانيم اصرار و اجبار بر زنا مطلقاً حرام است . پس نمىتوان گفت : « إن لم يردن التحصّن فالإكراه جايزٌ » . كلام در موردى است كه هيچ‌گونه قرينهء خاصّى نباشد و ما باشيم و ظاهر جملهء شرطيّه و اين‌كه آيا ظهور وضعى يا انصرافى يا اطلاقى در مفهوم دارد يا ندارد .\r\nنتيجه : مرحوم آخوند در اصل مدّعا با منكرين مفهوم شرط موافق است ، ولى استدلال‌هاى آنان را قبول ندارد و شايد خودش از اين راه استناد مىكند كه ادلّهء مثبتين هم ردّ شد و ما دليلى بر مفهوم شرط نداريم تا بگوييم مفهوم دارد يا ندارد و لذا حكم به عدم مىكنيم .\r\n\r\n\r\n","description":"","footnote":"\r\n( 1 ) . اگر كنيزان جوان شما ارادهء تحصّن و عفّت و پاكدامنى دارند شما حق نداريد آنها را بر بغاء و زنا دادن مجبور كنيد . سورهء نور ، آيهء 33 .\r\n( 2 ) . جمله‌هاى شرطيّه از يك نظر دو دسته‌اند : يك دسته جمله‌هايى كه شرط در آنها علاوه بر اين‌كه در جزاء و حكم تأثير دارد ، تمام موضوع حكم نيز هست ، به‌گونه‌اى عقلًا حكم دايرمدار آن است و براى بيان موضوع ريخته شده است . مثل « إن رزقت ولداً فاختنه » كه تمام موضوع براى وجوب ختان رزق ولد است و اگر ولدى نبود ختانى هم نيست ، چون موضوع ندارد و از باب سالبه به انتفاء موضوع است . و هكذا مثال « إن ركب الأمير فخذ ركابه » آيهء مزبور از اين قسم است كه اگر ارادهء تحصّن نبود ، اصلًا اكراهى نيست و وقتى موضوع نبود حكمى هم نخواهد بود . و دستهء ديگر جمله‌هايى كه شرط در آنها فقط مؤثّر در جزاء است ، و گرنه موضوع چيز ديگرى است و با نبود شرط هم موضوع باقى است . مثل « إن جائك زيدٌ فاكرمه » كه زيد در هر حال هست ولى اگر شرط بود جزاء هم هست و اگر شرط نبود ، بودن يا نبودن جزاء موضوع بحث است .\r\n","page_name":" 194 ","page_number":195},
  {"content":"\r\n\r\n\r\nبقى هاهنا أمور\r\n\r\nالأمر الأول : [ المراد من انتفاء الحكم 
  ]\r\nأن المفهوم هو انتفاء سنخ الحكم المعلق على الشرط عند انتفائه لا انتفاء شخصه ضرورة انتفائه عقلا بانتفاء موضوعه و لو ببعض قيوده فلا يتمشى الكلام فى أن للقضية الشرطية مفهوما أو ليس لها مفهوم إلا فى مقام كان هناك ثبوت سنخ الحكم فى الجزاء و انتفاؤه عند انتفاء الشرط ممكنا و إنما وقع النزاع فى أن لها دلالة على الانتفاء عند الانتفاء أو لا يكون لها دلالة .\r\nبيان سه امر در خاتمه\r\nامر اوّل : مقصود از انتفاء حكم چيست ؟ شخص حكم مراد است يا سنخ آن ؟\r\nمقدّمه : منظور از شخص‌ُالحكم عبارت است از حكم خاصّ و جزئى كه مقيّد به قيدى شده است .\r\nمثلًا در « إن جائك زيدٌ فأكرمه » وجوب اكرام بر فرض آمدن كه مباين با فروض ديگر و غير از آنهاست ، شخص حكم است . منظور از سنخ الحكم عبارت است از ، نوع و كلّى و طبيعىِ حكم كه مقيّد به فرض خاصّى نيست ، بلكه عامّ است و جميع فرض‌ها را دربرمىگيرد . مثلًا اصل وجوب اكرام زيد كلّى است ، زيرا وجوب اكرامِ بر فرض آمدن را شامل است . وجوب اكرامِ بر فرض‌هاى ديگر از قبيل احسان ، تقوى ، عالم بودن و . . . را نيز شامل مىشود .\r\nبا توجّه به اين مقدمه مىگوييم مفهوم ، عبارت است از انتفاء سنخ و نوع حكم . يعنى وقتى مىگوييم جملهء شرطيّهء « إن جائك زيد فأكرمه » مفهوم دارد ، منظور اين است كه با انتفاء شرط ( مجيىء زيد ) مطلق وجوب اكرام زيد نيز منتفى مىشود و اكرام زيد مطلقاً و بر جميع فروض واجب نيست .\r\nبه‌گونه‌اى كه اگر جملهء شرطيهء ديگرى وارد شد ، مبنى بر اين‌كه « و إن أحسن إليك فأكرمه » مخصّص عموم آن مفهوم مىگردد . كمااين‌كه جملهء اول نسبت به عموم مفهوم اين جمله ، مخصِّص است .\r\nكلام ما در دلالت جملهء شرطيّه است بر انتفاء سنخ حكم و جزاء در نزد انتفاء شرط . نه اين‌كه مفهوم عبارت باشد از انتفاء شخص حكم ؛ يعنى جمله شرطيّه مفهومش اين باشد كه اگر زيد نيامد ، همين وجوب اكرام بر فرض مجيىء منتفى مىشود و كارى به ساير فروض ندارد ، بلكه انتفاء شخص حكم بر فرض انتفاء شرط ، يك امر عقلى و مسلّم است كه اگر كلّ موضوع و يا جزء يا قيد آن منتفى شد ، آن حكم خاصّ به اين مجموعه نيز منتفى مىشود .\r\nاين مطلب پيش و بيش از آنكه « لفظى » و « ظهورى » و مربوط به ظهور شرط باشد ، يك امر عقلى قطعى است كه از بحث خارج است . پس سخن در ظهور جملهء شرطيّه در انتفاء سنخ حكم است .\r\nهكذا جمله‌هاى وصفيّه و لقبيّه و . . . .\r\nو من هنا انقدح أنه ليس من المفهوم دلالة القضية على الانتفاء عند الانتفاء فى الوصايا و الأوقاف\r\n\r\n","description":"","footnote":"","page_name":" 195 ","page_number":196},
  {"content":"\r\n\r\nو النذور و الأيمان كما توهم بل ( عن الشهيد فى تمهيد القواعد أنه لا إشكال فى دلالتها على المفهوم ) و ذلك لأن انتفاءها عن غير ما هو المتعلق لها من الأشخاص التى تكون بألقابها أو به وصف شىء أو بشرطه مأخوذة فى العقد أو مثل العهد ليس بدلالة الشرط أو الوصف أو اللقب عليه بل لأجل أنه إذا صار شىء وقفا على أحد أو أوصى به أو نذر له إلى غير ذلك لا يقبل أن يصير وقفا على غيره أو وصية أو نذرا له و انتفاء شخص الوقف أو النذر أو الوصية عن غير مورد المتعلق قد عرفت أنه عقلى مطلقا و لو قيل بعدم المفهوم فى مورد صالح له .\r\nيك قاعدهء كلى : بحث ما در باب مفاهيم ، پيرامون جملاتى است كه به حسب واقع و نفس الامر و مقام ثبوت و به حكم عقل ، اين‌گونه باشند كه با انتفاء شرط هم سنخ حكم ، قابليّت بقاء و انتفاء را داشته باشد ، مثل « إن جائك زيد فاكرمه » كه با نبود مجىء زيد هم طبيعىِ وجوب اكرام ، قابليّت بقاء را دارد . در اين‌جا بحث مىكنيم كه حالا كه عقلًا و ثبوتاً چنين چيزى ممكن است ، آيا در مقام اثبات و دلالت و ظهور ، جملهء شرطيّه يا وصفيّه و . . . ظهور وضعى يا انصرافى يا اطلاقى در مفهوم دارى و انتفاء سنخ حكم دارند يا نه ؟ آيا جملهء شرطيّه ، دالّ بر ثبوتِ مفهوم است يا دالّ بر عدم آن است يا اين‌كه نفياً و اثباتاً از حكم مفهوم ساكت است و دلالتى ندارد ؟\r\nو من هنا انقدح . . . : اين عبارت مبتنى و متفرّع بر قاعدهء كلّى مذكور است . مرحوم شيخ در تقريرات « 1 » توهّم كرده و مرحوم شهيد ثانى در تمهيدالقواعد « 2 » قاطع شده است به اين‌كه قضاياى شرطيّه يا وصفيّه يا لقبيّه‌اى كه در باب وصايا ، اوقاف ، نذرها ، قسم‌ها ، اقرارها و . . . ذكر مىشوند ، داراى مفهوم هستند ، مثلًا « وقفتُ دارى على اولادى » ( لقب ) ، مفهومش نفى وقفيّت از غير اولاد است . يا « وقفت دارى على اولادى إن كانوا فقراء » ( شرط ) ، مفهومش انتفاء وقفيّت ، نزد انتفاء شرط فقير بودن اولاد است . و هكذا در وصيّت و نذر و . . . .\r\nمرحوم آخوند مىفرمايد : انتفاء وقف ، وصيّت ، نذر و . . . از غير متعلّق اينها ( از غير اولاد ، از غير اولاد عالم ، از غير فقراء ) را قبول داريم ؛ ولى از باب مفهوم شرط يا وصف يا لقب نيست و سخن از مقام اثبات و دلالت نيست ، بلكه از باب اين است كه ، مالى كه يك بار وقف بر عنوان عامّ يا خاصّ شد و وقفيّت منعقد شد ، قابليّت ندارد تا دوباره به‌عنوان ديگرى وقف شود ؛ زيرا وقف يا فكّ ملك است و يا تمليك به موقوفٌ عليهم است و به محض تحقق وقف ، واقف اين مال بيگانه مىشود . به‌طورى كه نه او مىتواند دوباره وقف كند و نه مال مىتواند دوباره آزاد شود كه تحصيل حاصل است و يا در صورتى كه دوباره تمليك شود كه اجتماع دو مالك مستقلّ بر مملوك واحد پيش مىآيد و محال است . و هكذا در باب وصيّت و نذر و اقرار و . . . در اين‌گونه قضايا ، به حكم عقل ، وقفيّت از غير متعلّق\r\n\r\n\r\n","description":"","footnote":"\r\n( 1 ) . مطارح‌الانظار ، ص 173 .\r\n( 2 ) . تهميدالقواعد ، ص 14 ، قاعدهء 25 .\r\n","page_name":" 196 ","page_number":197},
  {"content":"\r\n\r\nآن منتفى است و امكان ندارد براى ديگران هم ، وقف باشد و ثبوتاً محال است . ديگر نوبت به مقام اثبات و دلالت نمىرسد .\r\n\r\nإشكال و دفع\r\nلعلك تقول كيف يكون المناط فى المفهوم هو سنخ الحكم لا نفس شخص الحكم فى القضية و كان الشرط فى الشرطية إنما وقع شرطا بالنسبة إلى الحكم الحاصل بإنشائه دون غيره فغاية قضيتها انتفاء ذاك الحكم بانتفاء شرطه لا انتفاء سنخه و هكذا الحال فى سائر القضايا التى تكون مفيدة للمفهوم .\r\nاشكال و دفع آن : فرمودند كه مفهوم ، انتفاء شخص حكم نيست بلكه انتفاء سنخ حكم است ، به بيانى كه گذشت . حال به اين مطلب اشكالى وارد شده كه مرحوم آخوند آن را طرح كرده و جواب داده است .\r\nاشكال : مقدمه : در اوّل كفايه فرمودند : دربارهء موضوع‌له و مستعمل فيهِ حروف و اسماء اشاره و هيئات دو مبنا وجود دارد : يكى مبناى مشهور است كه مىگفتند حروف و مانند آن وضعشان عامّ و موضوع‌له‌شان خاصّ است ، يعنى واضع در هنگام وضع ، مفهوم كلّىِ طلب وجوبى را لحاظ و تصوّر كرده ولى هيئت افعل را براى مصاديق آن ، يعنى فردى از كلّىِ وجوب ، وضع كرده است و در مقام استعمال هم در همين فرد استعمال مىشود ، و مفاد افعل كلّى نيست .\r\nديگرى مبناى مرحوم آخوند بود كه مىفرمود : حروف و هيئات و ملحقات به حروف ، وضعشان عامّ است ، يعنى هم معناى متصوّر و ملحوظ حال الوضع كلّى است و هم موضوع له آنها عامّ است ، يعنى لفظ هم براى معناى عام وضع شده و هم مستعمل فيه كلّى است ، يعنى مستعمِلين نيز در مقام استعمال ، لفظ را در همين معنا استعمال مىكنند و خصوصيّت و جزئيت - چه ذهنى باشد كه لحاظ و تصوّر معنا ، موجب وجود ذهنى و آن‌هم موجب جزئيت و تشخّص مىگردد ؛ لأنّ الشىء ما لم يتشخّص لم يوجد - و چه خارجى باشد كه از دايرهء موضوع‌له و مستعمل فيه بيرون است و به مقام استعمال مربوط مىشود و از ناحيهء استعمال لفظ در معنا پيدا مىشود كه تا آن معنا را تصوّر و لحاظ نكند و به ذهن نياورد مجوّز و مصحّحى براى استعمال نمىيابد ، و گرنه پس از تصوّر معنا ، لفظ را در خود معنا به‌كار مىبرد ، نه معناى متصوّر به قيد متصوّر بودن . دلايل اين مطلب در اوائل كفايه به تفصيل آمده است .\r\nبا اين مقدّمه مستشكل مىگويد : با توجّه به فرمايش شما كه مفهوم ، انتفاء سنخِ حكم است ، نه شخص حكم ، مىگوييم سنخ الحكم اصلًا در جملهء شرطيهء ( إن جائك زيد فأكرمه ) يا در جملهء وصفيّه ( أكرم زيداً الجائى ) يا در جملهء لقبيّه ( أكرم الجائى ) و . . . در ناحيهء منطوق مطرح نيست و متعلّق انشاء مولى\r\n\r\n","description":"","footnote":"","page_name":" 197 ","page_number":198},
  {"content":"\r\n\r\nواقع نشده است « 1 » تا مفهوم كلام به آن متعرّض باشد و بر نفى سنخ حكم دلالت كند . مفهوم تابع منطوق است ، اگر در منطوق ، از جزاء شرط ، سنخ حكم اراده شده بود ، در مفهوم نيز نفى سنخ اراده مىشد ؛ ولى ديديم كه سنخ الحكم مجعول و منشأ نيست تا مسلوب و منفى گردد . آنچه مورد انشاء و جعل است ، عبارت است از شخص الحكم يا مصداقى از مصاديق وجوب اكرام ( وجوب اكرام بر فرض مجىء ) علىالقاعده اگر جمله مفهوم داشته باشد ، بايد مفهومش انتفاء شخص همين حكم مجعول باشد ، نه انتفاء سنخ حكم ، پس چرا فرموديد مفهوم ، انتفاء سنخ حكم است ؟ !\r\nما اضافه مىكنيم كه انتفاء شخص حكم هم كه به نظر شما عقلى بود و از باب مفهوم كلام نبود ، پس در حقيقت « ما قُصد لم يقع و ما وقع لم يقصد » ، يعنى مقصود شما كه انتفاء سنخ حكم باشد ، حاصل نيست ، و آن چيزى هم كه حاصل است ، يعنى انتفاء شخص حكم مطلوب شما نيست . پس بايد گفت كه اصولًا جملهء شرطيّه و وصفيّه و . . . مفهوم ندارند .\r\nو لكنك غفلت عن أن المعلق على الشرط إنما هو نفس الوجوب الذى هو مفاد الصيغة و معناها و أما الشخص و الخصوصية الناشئة من قبل استعمالها فيه لا تكاد تكون من خصوصيات معناها المستعملة فيه كما لا يخفى كما لا تكون الخصوصية الحاصلة من قبل الإخبار به من خصوصيات ما أخبر به و استعمل فيه إخبارا لا إنشاء .\r\nو بالجملة كما لا يكون المخبر به المعلق على الشرط خاصا بالخصوصيات الناشئة من قبل الإخبار به كذلك المنشأ بالصيغة المعلق عليه .\r\nو قد عرفت بما حققناه فى معنى الحرف و شبهه أن ما استعمل فيه الحرف عام كالموضوع له و أن خصوصية لحاظه بنحو الآلية و الحالية لغيره من خصوصية الاستعمال كما أن خصوصية لحاظ المعنى بنحو الاستقلال فى الاسم كذلك فيكون اللحاظ الآلى كالاستقلالى من خصوصيات الاستعمال لا المستعمل فيه .\r\nجواب مرحوم آخوند : « 2 » به گمان شما مفاد هيئت جزئى و شخصى و خاص است و آنچه در جمله شرطيّه بر شرط و در وصفيّه بر وصف و . . . معلّق شد ، خصوص همين وجوب جزئى است و آن اشكال را وارد كرديد ؛ غافل از اين‌كه به عقيدهء ما مفاد هيئت امر ، وجوب كلّى و اصل وجوب و طلب الزامى است و مُنشَأ به صيغه ، اصل وجوب است كه كلّى است و مستعمل‌فيه در باب امر ، همين مفهوم كلّى است « 3 » آنگاه معلّق بر شرط در منطوق كلام ، كلّىِ وجوب اكرام است .\r\nدر مفهوم هم كه مطابق منطوق است با انتفاء شرط ، همين وجوب كلّى منتفى مىشود و مفهوم ،\r\n\r\n\r\n","description":"","footnote":"\r\n( 1 ) . چون مفاد هيئت جزئى است و مستشكل از كسانى است كه وضع را عامّ و موضوع‌له را در هيئات خاصّ مىداند .\r\n( 2 ) . اين جواب بر مبناى خود ايشان است كه در باب هيئات هم موضوع‌له و مستعمل‌فيه را عامّ مىدانند .\r\n( 3 ) . اين مطلب در باب معانى حرفيّه كاملًا مبرهن شد .\r\n","page_name":" 198 ","page_number":199},
  {"content":"\r\n\r\nانتفاء سنخ حكم است . امّا تشخّص و خصوصيّت ( قصد انشاء و لحاظ آلى ) از ناحيهء استعمال است كه تا منشِئ ، وجوب را در ذهن تصوّر و لحاظ نكند ، در مقام انشاء برنمىآيد و پس از لحاظ و تصوّر كه به معناى وجود ذهنى است و وجود مساوق با تشخّص است ، زمينه فراهم مىشود تا لفظ را در معناى خودش كه اصل وجوب است استعمال كند . « 1 » با محاسبات مزبور ، اشكال مندفع شد و مطلبِ مورد نظر ( اين‌كه مفهوم ، انتفاء سنخ حكم است ) به قوّت خويش باقى است .\r\nتنظير : جملهء انشائيّهء « 2 » نظير جملهء خبريّه « 3 » است و همان‌طور كه در جمله خبريّه ، كلام در اصل وجوب ، استعمال شده است و خصوصيّتِ قصد حكايت و اخبار داشتن در اصل معنا و مستعمل فيه دخالت ندارد ، در جملهء انشائيه هم مفاد هيئتِ امر ، اصل وجوب است ، نه وجوب متشخّص به خصوصيّت ذهنى . و لحاظ معنا ، زمينه‌ساز استعمال است كه هم وضع و هم استعمال فرع بر لحاظ و تصوّر هستند .\r\nباب انشاء و اخبار ، دقيقاً مثل باب حروف و اسماء است و همان‌طور كه حروف و اسماء هم‌جنس آنها وضع و موضوع‌له و مستعمل‌فيه در هر دو عامّ و كلّى بود و تفاوت در لحاظ آلى و استقلالى بود و اينها در اصل دخيل نبودند ، بلكه در غرض مستعمل دخيل بودند . همچنين انشاء و اخبار داراى معناى كلّى هستند . و قصد انشاء و قصد حكايت داشتن ، جزء اصل معنا نيست و از خصوصيّات استعمال و مربوط به مقام استعمال است .\r\nو بذلك قد انقدح فساد ( ما يظهر من التقريرات فى مقام التفصى عن هذا الإشكال من التفرقة بين الوجوب الإخبارى و الإنشائى بأنه كلى فى الأول و خاص فى الثانى حيث دفع الإشكال بأنه لا يتوجه فى الأول لكون الوجوب كليا و على الثانى بأن ارتفاع مطلق الوجوب فيه من فوائد العليّة المستفادة من الجملة الشرطية حيث كان ارتفاع شخص الوجوب ليس مستندا إلى ارتفاع العلة المأخوذة فيها فإنه يرتفع و لو لم يوجد فى حيال أداة الشرط كما فى اللقب و الوصف .\r\nو أورد على ما تفصى به عن الإشكال بما ربما يرجع إلى ما ذكره بما حاصله أن التفصى لا يبتنى على كلية الوجوب لما أفاده و كون الموضوع له فى الإنشاء عاما لم يقم عليه دليل لو لم نقل بقيام الدليل على خلافه حيث إن الخصوصيات بأنفسها مستفادة من الألفاظ ) .\r\nو ذلك لما عرفت من أن الخصوصيات فى الإنشاءات و الإخبارات إنما تكون ناشئة من الاستعمالات بلا تفاوت أصلا بينهما و لعمرى لا يكاد ينقضى تعجبى كيف تجعل خصوصيات الإنشاء من خصوصيات المستعمل فيه مع أنها كخصوصيات الإخبار تكون ناشئة من الاستعمال و لا يكاد يمكن أن يدخل فى المستعمل فيه ما ينشأ من قبل الاستعمال كما هو واضح لمن تأمل .\r\n\r\n\r\n","description":"","footnote":"\r\n( 1 ) . البته منظور مستشكل جزئى و خاصّ به خصوصيّت ذهنى نيست ، بلكه منظور ، جزئيّت خارجى است كه اصل مبنايش باطل‌است و در اوّل كتاب گذشت .\r\n( 2 ) . مثل ان جائك زيد فاكرمه .\r\n( 3 ) . مثل إن جائك زيد فيجب اكرامه .\r\n","page_name":" 199 ","page_number":200},
  {"content":"\r\n\r\nجواب شيخ اعظم : ايشان ميان وجوب اخبارى و وجوب انشايى فرق گذاشته و فرموده است اگر به‌صورت جملهء خبريه بيان شود ، مثلًا بگويد : « إن جائك زيد يجب إكرامه » وجوبى كه در جزاء آمده كلّى است و مادّهء « يجب » كه لفظ وجوب باشد ، بر كلّى و جنس وجوب دلالت مىكند و طبعاً مفهوم شرط هم عبارت خواهد بود از نفى همين وجوب كلّى بر فرض نفى شرط . يعنى اگر زيد نيامد ، همين وجوب اكرام كلّى ، منتفى مىشود و اشكال در اين بخش مندفع است و مفهوم ، انتفاء سنخ حكم است .\r\nو اگر وجوب به صورت جملهء شرطيهء انشائيّه بيان شود ، مثلًا بگويد : « إن جائك زيد فأكرمه » در اينجا شيخ هم مثل مشهور قبول دارد كه مفاد هيئت ، جزئى است و وجوبى كه با صيغهء افعل انشاء مىشود فرد و مصداقى از وجوب است . امّا از راه ديگرى انتفاء سنخ الحكم را اثبات مىكند و آن راه اين است كه اگر منظور مولى ارتفاع شخص حكم عند ارتفاع القيد بود ، چرا به صورت جملهء شرطيّه بيان كرد ؟ ارتفاع شخص حكم تابع ارتفاع يكى از قيود موضوع است و به صورت وصفيّه هم كه مىفرمود « أكرم زيداً الجائى » يا به‌صورت لقب هم كه مىفرمود : « أكرم الجائى » باز با انتفاء وصف عنوانىِ جائى ، وجوب اكرام هم منتفى بود و نيازى نبود كه به صورت شرطيّه بيان كند .\r\nاز اين‌كه به‌صورت شرطيّه بيان كرده استفاده مىكنيم كه منظور ، انتفاء سنخ الحكم است ؛ به اين بيان كه شرط ، ظهور در علّيّت دارد و خاصيّت علّت ، اين است كه معلول ، تابعِ آن است و فرض هم اين است كه شرط ، علت منحصره است و اگر اين شد قطعاً وجوب اكرام تابع اين شرط خواهد بود و اگر شرط منتفى شد ، علّت منحصره منتفى شده است و اگر علّت منحصره منعدم شد ، معلول هم كُلًا منتفى مىشود و چيزى به‌عنوان وجوب اكرام باقى نمىماند و ما از اين راه استفاده مىكنيم كه مفهوم ، انتفاء سنخ الحكم است .\r\nقوله : و اورد على ما تغصّى : جواب‌هاى ديگر : قبل از مرحوم آخوند هم كسانى شبيه جواب ايشان از اشكال مزبور در اشكالٌ و دفعٌ جواب داده و گفته‌اند كه در باب هيئت هم ، وضع و موضوع‌له و مستعمل‌فيه عامّ است و مُنشأ به صيغه افعل يك وجوب كلّى است و در مفهوم ، همين كلّى منتفى مىشود و مفهوم ، انتفاء سنخ الحكم است ؛ ولى مرحوم شيخ اين جواب را به دو بيان ردّ كرده است :\r\n1 . راه فرار از اشكال ، مبتنى بر كلّيّت وجوب - و كلّى دانستن معناى امر - نيست ؛ بلكه مبتنى بر راه ديگرى است ( همان ظهور شرط در علّيّت منحصره ) .\r\n2 . اصولًا قبول نداريم كه مفاد صيغهء افعل ، وجوب كلّى باشد و دليلى بر عموميّت آن نيست ؛ چه‌بسا دليل برخلافش باشد ، زيرا متبادر از صيغهء افعل اين است كه خصوصيّات ( قصد انشاء داشتن ) از خود لفظ و هيئت امر به ذهن مىآيد و صيغه براى وجوب خاصى وضع شده است . « 1 »\r\n\r\n\r\n","description":"","footnote":"\r\n( 1 ) . كلمهء أوَرد فاعلش شيخ اعظم است : بما ربّما ، متعلّق به تُفصِّىَ است . إلى ما ذكرنا يعنى در كلام آخوند ، كه وضع و موضوع عامّ است . بما حاصله متعلّق به اوْرَدَ است . لما افاده متعلّق به لايبتنى است و منظور همان علّيّت شرط است .\r\n","page_name":" 200 ","page_number":201},
  {"content":"\r\n\r\nقوله : و ذلك لما عرفت من انّ الخصوصيات : مرحوم آخوند مىفرمايد : از جوابى كه ما به اشكال داديم ، فساد و بطلان تفصيل شيخ روشن شد . يعنى به عقيدهء ما فرقى ميان اخبار و انشاء نيست و همان‌طور كه قصد اخبار ، داخل در معناى جملهء خبريّه نيست و مفاد جمله خبريّه اصل وجوب است ، قصد انشاء هم داخل در معناى جمله انشائيّه نيست و اين قصدها و لحاظها و خصوصيّات ، مربوط به مقام استعمال و از خصوصيّات استعمال است كه تا در اين مقام بر نيايد و اين معنا را لحاظ نكند نمىتواند در آن استعمال كند و مبسوطاً در جواب خود آخوند گذشت كه آن را قياس كرد به باب معناى حرفى و اسمى ، كه نيازى به تكرار نيست .\r\n\r\nالأمر الثانى : [ تعدّد الشرط و وحدة الجزاء 
  ]\r\nأنه إذا تعدد الشرط مثل إذا خفى الأذان فقصر و إذا خفى الجدران فقصر فبناء على ظهور الجملة الشرطية فى المفهوم لا بد من التصرف و رفع اليد عن الظهور .\r\nإما بتخصيص مفهوم كلّ منهما بمنطوق الآخر فيقال بانتفاء وجوب القصر عند انتفاء الشرطين .\r\nو إما برفع اليد عن المفهوم فيهما فلا دلالة لهما على عدم مدخلية شىء آخر فى الجزاء بخلاف الوجه الأول فإن فيهما الدلالة على ذلك .\r\nو إما بتقييد إطلاق الشرط فى كلّ منهما بالآخر فيكون الشرط هو خفاء الأذان و الجدران معا فإذا خفيا وجب القصر و لا يجب عند انتفاء خفائهما و لو خفى أحدهما .\r\nو إما بجعل الشرط هو القدر المشترك بينهما بأن يكون تعدد الشرط قرينة على أن الشرط فى كلّ منهما ليس بعنوانه الخاص بل بما هو مصداق لما يعمهما من العنوان .\r\nامر دوم : تعدد شرط و وحدت جزاء\r\nهرگاه شرط متعدّد و جزاء واحد باشد مثلًا بفرمايد : « إن جائك زيد فأكرمه و إن أحسن إليك فأكرمه » يا بفرمايد : « اذا خفى الأذان فقصّر و إذا خفيت الجُدران فقصّر » چنانچه جمله شرطيّه مفهوم نداشته باشد « 1 » مشكلى نيست ؛ زيرا به ظاهرِ هر شرطى عمل مىشود و مىگوييم هر شرطى استقلال در تأثير دارد و اگر نخست خفاء اذان تحقق يافت ، همان موجب قصر است و اگر خفاء جدران حادث شد ، همين موجب قصر است و اگر هر دو شرط همزمان با يكديگر تحقق يافتند ، هر دو موجب قصرند ؛ چون در يك زمان يك نماز قصر بيشتر واجب نيست و شرعاً قابل تكرار نيست . ولى به هر حال كارى به شرطهاى ديگر ندارند و نفى ثالث و رابع و . . . نمىكنند و دلالت ندارند كه عامل ديگرى در وجوب قصر دخالت ندارد ، و اثبات شىء هم كه نفى ماعدا نمىكند ، ولى اثبات ما عدا هم نمىكند و اين دو قضيّه نفياً يا اثباتاً از قضاياى ديگر ساكت هستند .\r\n\r\n\r\n","description":"","footnote":"\r\n( 1 ) . مسلك آخوند رحمه الله و جماعتى همين بود .\r\n","page_name":" 201 ","page_number":202},
  {"content":"\r\n\r\nامّا اگر جمله شرطيّه داراى مفهوم باشد « 1 » فيما بين دو جملهء مذكور تناقض و تعارضى پيش مىآيد كه اين تعارض به منطوق دو جمله با يكديگر ارتباطى ندارد « 2 » و به مفهوم دو جمله با يكديگر نيز ربطى ندارد . « 3 » آرى تعارض به منطوق هر جمله‌اى با مفهوم جملهء ديگر ارتباط دارد ، به اين نحو كه جملهء اوّل مىگويد : اگر خفاء اذان شد قصر واجب است و مفهومش اين است كه اگر خفاء اذان نشد ، قصر واجب نيست ، مطلقاً . يعنى چه خفاء جدران بشود ، چه نشود . چون مفهوم ، انتفاء سنخ الحكم است . و اين معنا با منطوق جملهء دوم تعارض دارد ، آن هم به‌گونهء عموم و خصوص مطلق است ؛ يعنى مفهوم ، اعمّ مطلق و منطوق ، اخصّ مطلق است . جمله دوم كه مىگويد اگر ديوارهاى شهر از ديد شما پنهان شد قصر واجب است ، مفهومش اين است كه اگر خفاء جدران نشد ، مطلقاً قصر واجب نيست ؛ خواه خفاء اذان بشود يا نشود و اين معنا با منطوق جملهء اوّل به نحو عام و خاص مطلق تعارض دارد . حال چه بايد كرد و چگونه اين تعارض را رفع كنيم ؟\r\nچندين ظهور در اينجا وجود دارد كه حفظ همهء آنها موجب تعارض مزبور مىشود :\r\n1 . ظهور مفهوم در عموميّت به حكم اصالة العموم ؛\r\n2 . ظهور جمله شرطيّه در اصل مفهوم داشتن ؛\r\n3 . ظهور هر شرطى در استقلال ؛\r\n4 . ظهور شرطيّه در انحصار ؛\r\n5 . ظهور هر شرطى در اين‌كه همان شرط خصوصيّت دارد و به عنوان خاصِّ خود ، شرط است ، نه به عنوان عامّ و تحت عنوان كلّى و قدر جامع ميان آن دو . بايد از يكى از ظهورات ، رفع يد كنيم تا تعارض حلّ شود . در اين‌باره در دو مقام بحث مىشود :\r\n1 . مقام ثبوت و احتمالات ؛\r\n2 . مقام اثبات و دلالت و اختيار يكى از احتمالات .\r\nمقام اوّل : مجموعهء احتمالاتى كه وجود دارد پنج احتمال است :\r\nاحتمال اوّل : از ظهور مفهوم در عموميّت رفع يد كنيم و آن را با منطوق ديگرى تخصيص بزنيم « 4 » و بگوييم اگر خفاء اذان نشد ، قصر واجب نيست ، مطلقاً ؛ مگر در صورتى كه خفاء جدران شود كه اين به‌صورت يك تبصره مطرح مىشود و اين هم مجوّز قصر است ؛ « و ما من عامٍّ إلّاو قد خصّ » . همچنين\r\n\r\n\r\n","description":"","footnote":"\r\n( 1 ) . مسلك مشهور اصوليون همين است .\r\n( 2 ) . منطوق‌ها كارى به هم ندارند و متعرّض يكديگر نيستند تا متنافيان باشند .\r\n( 3 ) . مفهوم‌ها نيز متعارضان نيستند ، يكى مىگويد : اگر خفاء اذان نبود ، قصر واجب نيست ؛ ديگرى مىگويد : اگر خفاء جدران نشد ، قصر واجب نيست .\r\n( 4 ) . اين روش ، روش معقول و متداول است . يعنى هر عامّى را با خاصّ تخصيص مىزنند . اين از موارد جمع عرفى است .\r\n","page_name":" 202 ","page_number":203},
  {"content":"\r\n\r\nاگر خفاء جدران نشد ، قصر واجب نيست ، مطلقاً ؛ مگر در صورتى كه خفاء اذان شود كه اين نيز تبصره‌اى بر آن عامّ است .\r\nنتيجهء اين تخصيص‌ها رفع يد از ظهور در انحصار است . يعنى شرط اوّل ، علّت منحصره نيست و شرط دوم نيز نسبت به اوّلى علّت منحصره نيست و حصر حقيقى نيست . آرى حصر اضافى است ، يعنى نسبت به امر ثالث و رابع ، علت منحصره هستند و نفى ثالث مىكنند . پس فايدهء تخصيص و رفع يد از ظهور در عمومِ مفهوم - نه از اصل مفهوم - اين است كه هر دو شرطيّه دست به دست هم داده و نفى ثالث مىكنند ، يعنى دلالت دارند كه عامل ديگرى در وجوب قصر دخالت ندارد . اگر هر دو شرط منتفى شد ، وجوب قصر هم منتفى است ؛ ولى اگر يكى منتفى شد ، ممكن است ديگرى جاى آن را گرفته و بر وجوب قصر دلالت كند و منحصر به يكى از آن دو نيست .\r\nاحتمال دوم : همه‌جا جمله شرطيّه مفهوم دارد ؛ مگر در اين‌گونه موارد كه در اينجاها ما طرفداران مفهوم ، مثل منكران مفهوم باشيم و بگوييم در اين‌گونه موارد ، اصلًا دو جملهء شرطيّه مفهوم ندارد و از اصل ظهور در مفهوم ، صرف‌نظر كنيم كه باز هم تعارض مرتفع مىشود ؛ زيرا دو منطوق كه تعارض ندارد و مفهوم هم كه نيست تا منشأ تعارض گردد .\r\nنتيجهء اين احتمال ، اين است كه هركدام از دو شرطِ خفاء اذان و خفاء جدران ، مستقلًا شرط وجوب قصر هستند ؛ ولى اين‌كه آيا غير از آن دو ، عامل ديگرى در وجوب قصر دخالت دارد يا نه ، دو جمله از اين بابت ساكت مىباشند و نفى ثالث نمىكنند .\r\nاحتمال سوم : از ظهور دو شرطيّه در استقلال رفع يد كنيم و بگوييم در اين‌گونه موارد ، شرطها استقلال ندارند و هركدام به تنهايى علتِ وجوب قصر نيست ، بلكه هركدام جزء علّت هستند و مجموع ، من حيث المجموع ، علّت تامّه و شرط مركّب هستند و موجب قصر مىشوند . در حقيقت دو شرطيّه به يك شرطيّه كه شرطش مركب از دو جزء باشد برمىگردند .\r\nنتيجهء اين احتمال ، اين است كه اگر هر دو شرط با يكديگر محقّق شدند و مسافر به جايى رسيد كه هم اذان شهر را نمىشنود و هم ديوارهاى بَلَد را نمىبيند ، از آنجا به بعد بايد نماز را شكسته بجا آورد . مفهوم شرط اين است كه اگر هر دو امر مذكور محقّق نشد ، قصر واجب نيست كه خود اين ، سه فرد دارد : 1 . هيچ‌كدام محقّق نشود ، يعنى نه خفاء اذان شده و نه خفاء جدران ؛ 2 . خفاء اذان بشود ، ولى خفاء جدران نشده ؛ 3 . عكس صورت دوم باشد .\r\nاحتمال چهارم : از ظهور دو شرطيّه در خصوصيّت رفع يد كنيم و بگوييم خصوص خفاء اذان موضوعيّت ندارد و شرط نيست . خصوص خفاء جدران نيز موضوعيّت ندارد ، بلكه اين دو ، مصداق يك قدر جامع و كلّى هستند و آنچه در حقيقت موضوعيّت دارد و شرط است ، همان كلّى و جامع است . در ضمن هركدام از اين دو كه محقّق شود - چه جامع ماهوى ، مثل انسان و چه جامع انتزاعى و\r\n\r\n","description":"","footnote":"","page_name":" 203 ","page_number":204},
  {"content":"\r\n\r\nاعتبارى ، مثل عنوان حدّ ترخّص مثلًا - و نفس اين‌كه جزاء واحد است ، ولى شرط متعدّد است - و دو شرط براى آن ذكر شد - خودش دليل باشد بر اين‌كه اينها خصوصيّت ندارند و به عنوان دو مصداق از مصاديق جامع ذكر شده‌اند .\r\nنتيجهء اين احتمال ، اين است كه با انتفاء يكى از دو شرط و دو فرد ، وجوب قصر منتفى نمىشود ؛ بلكه اگر جامع منتفى شد ، وجوب قصر هم منتفى است ، و گرنه منتفى نيست .\r\nو لعل العرف يساعد على الوجه الثانى كما أن العقل ربما يعين هذا الوجه بملاحظة أن الأمور المتعددة بما هى مختلفة لا يمكن أن يكون كلّ منها مؤثرا فى واحد فإنه لا بد من الربط الخاص بين العلة و المعلول و لا يكاد يكون الواحد بما هو واحد مرتبطا بالاثنين بما هما اثنان و لذلك أيضا لا يصدر من الواحد إلا الواحد فلا بد من المصير إلى أن الشرط فى الحقيقة واحد و هو المشترك بين الشرطين بعد البناء على رفع اليد على المفهوم و بقاء إطلاق الشرط فى كلّ منهما على حاله و إن كان بناء العرف و الأذهان العامية على تعدد الشرط و تأثير كلّ شرط بعنوانه الخاص فافهم .\r\nمقام دوم : مرحوم آخوند پيش از طرح احتمال پنجم كه ضعيف و مردود است و خواهد آمد ، در اينجا مقام دوم يا مقام اثبات را مطرح مىكند .\r\nاين‌كه از ميان چهار احتمال مذكور كدام ارجح است مىفرمايد اگر فهم عرف را در نظر بگيريم ، عرف با احتمال دوم موافق است . نظر عرفى اين احتمال را تأييد مىكند كه كلّاً از اصل مفهوم صرف‌نظر كنيم . « 1 » ولى به نظر مىرسد احتمال اوّل قوىتر باشد كه از ظهور در انحصار ، رفع يد كرده و مفهوم را تخصيص بزنيم ؛ به بيانى كه گذشت .\r\nسرّ مطلب اين است كه « الضرورات تتقّدر بقدرها » و اگر ضرورتى نبود ، به عموم مفهوم هركدام از دو شرطيّه عمل مىكرديم ؛ ولى از روى اضطرار و به‌ناچار ، از عموم رفع يد مىكنيم ؛ اما از اصل مفهوم داشتن رفع يد نمىكنيم و قانون تخصيص هم قانون بين‌المللى و عرفى است . در نتيجه دو جمله شرطيّه نسبت به يكديگر مفهوم ندارند ولى نسبت به نفى ثالث مفهوم دارند .\r\nو اگر دقت عقلى را لحاظ كنيم ، چه بسا احتمال چهارم معين شود و برهان عقلى اين را تعيين كند ؛ زيرا از طرفى شرطها ظهور در علّيّت دارند و هركدام مستقلّاً مؤثّر در جزاء يا كاشف از مؤثّر هستند « 2 » و از طرفى جزاء در هر دو جمله ، واحد است كه وجوب قصر باشد و از سوى ديگر ميان علّت و معلول\r\n\r\n\r\n","description":"","footnote":"\r\n( 1 ) . شايد به اين دليل كه دلالت شرطيّه بر مفهوم ، در گرو دلالت بر خصوصيّتِ علّيّت انحصارى بود و ظهور در انحصار ، يا وضعىبود و يا اطلاقى . و وجود شرطيّهء دوم بيان بر خلاف مىشود و جلو ظهور اطلاقى را مىگيرد و نيز قرينه بر مجاز مىشود و جلو ظهور وضعى را مىگيرد و وقتى دلالت بر انحصار منتفى شد ، مفهوم داشتن منتفى مىشود .\r\n( 2 ) . طبق دو مبنايى كه در امر ثالث از زبان فخرالدين و ديگران خواهد آمد .\r\n","page_name":" 204 ","page_number":205},
  {"content":"\r\n\r\nبايد سنخيّت باشد و گرنه هر معلولى از هر علتى صادر مىشود . « 1 » كه قطعاً محال و باطل است .\r\nاز طرف ديگر ، معلول واحد بما هو واحد با دو يا چند علت مستقل و متباين و متكثّر كه هيچ ارتباط و جهت اشتراك و قدر جامعى ميان آنها نباشد ، سنخيّتى ندارد و محال است ؛ مثلًا حرارت ، هم از آب صادر شود هم از آتش .\r\nنتيجه اين چهار مقدّمه اين است كه پس خصوص خفاء اذان يا خفاء جدران ، علّت وجوب قصر نيست ، بلكه جهت مشترك و قدر جامع ميان آن دو ، علّيّت دارد . قاعدهء الواحد هم كه دو بخش دارد :\r\n1 . معلول واحد فقط از علت واحده صادر مىشود ؛ « 2 » 2 . علت واحده هم تنها در معلول واحد تأثير مىگذارد ، مبتنى بر همين اصل ارتباط خاصّ يا سنخيّت ميان علّت و معلول است . « 3 » مرحوم آخوند مىفرمايد : قول به اين‌كه شرط در حقيقت يكى است ( قدر جامع ميان دو شرط ) ، مبتنى بر رفع يد از مفهوم است ؛ ( احتمال دوم ) ولى مرحوم مشكينى در حاشيه به‌حق مىفرمايد كه احتمال چهارم مبتنى بر احتمال دوم نيست و كارى به رفع يد از مفهوم ندارد ، بلكه اگر مفهوم هم داشته باشد ، باز جاى احتمال رابع هست .\r\nقوله : و بقاء اطلاق الشرط . . . : يعنى احتمال چهارم باز مبتنى بر بقاء اطلاق هر دو شرط است كه از ظهور در استقلال رفع يد نكنيم ( احتمال سوم ) اين بناگذارى صحيح است . سپس مرحوم آخوند مىفرمايد كه ذهن‌هاى عاميانه و ساده و عرفى بر اين است كه شرط متعدّد است و هر شرطى به عنوان خاص خودش شرط و مؤثر است و ظهور شرطيه همين است ؛ ولى دقت عقلى به حكم برهان ، قدر جامع درست مىكند ، به بيانى كه گذشت .\r\nفافهم : شايد اشاره باشد به اين‌كه : قول آخوند ( بعد البناء . . . ) ناتمام است و در بالا اشاره شد .\r\nو اما رفع اليد عن المفهوم . . . : و امّا رفع اليد عن المفهوم فى خصوص أحد الشرطين و بقاء الآخر على مفهومه فلا وجه لأن يصار إليه ، إلّابه‌دليل آخر ، إلّاأن يكون ما بقى على المفهوم أظهر ، فتدبّر جيّداً . اين فراز در برخى نسخه‌ها نيست و در بعضى از نسخ كفايه هست و منسوب به ابن‌ادريس و احتمال پنجم در مسأله است كه ايشان فرموده است : در اين‌گونه موارد بايد يك جمله را منطوقاً و مفهوماً حفظ كنيم و جمله ديگر را منطوقاً و مفهوماً كنار بگذاريم و خود ايشان جمله « إذا خفى الأذان فقصّر را ملاك گرفته و به آن عمل كرده است و جملهء ديگر را طرح كرده است . « 4 » مرحوم آخوند مىفرمايد اگر يكى از آن دو منطوقاً و مفهوماً اظهر از ديگرى باشد آرى . و اگر از حيث مرجحات خارجى دليل بر ترجيح آن داشتيم آرى ، ولى اگر اينها نباشد و به‌طور دلخواه يكى را اختيار كنيم صحيح نيست .\r\n\r\n\r\n","description":"","footnote":"\r\n( 1 ) . مثلًا حرارت از آب سر بزند ، يا برودت از آتش و . . . .\r\n( 2 ) . مانحن‌فيه از اين قبيل است .\r\n( 3 ) . البته مرحوم آخوند از اين قاعده چندين بار استفاده كرده است ؛ ولى در كتب فلسفى بحث شده است كه منظور از اين واحد كه در موضوع قاعده اخذ شده است چيست ؟\r\n( 4 ) . السرائر ، ج 1 ، ص 331 .\r\n","page_name":" 205 ","page_number":206},
  {"content":"\r\n\r\n\r\nالأمر الثالث : [ تداخل المسبّبات و عدمه 
  ]\r\nإذا تعدد الشرط و اتحد الجزاء فلا إشكال على الوجه الثالث و أما على سائر الوجوه فهل اللازم لزوم الإتيان بالجزاء متعددا حسب تعدد الشروط أو يتداخل و يكتفى بإتيانه دفعة واحدة .\r\nفيه أقوال و ( المشهور عدم التداخل ) و عن ( جماعة منهم المحقق الخوانسارى التداخل ) و عن ( الحلى التفصيل بين اتحاد جنس الشروط و تعدده ) .\r\nو التحقيق أنه لما كان ظاهر الجملة الشرطية حدوث الجزاء عند حدوث الشرط بسببه أو بكشفه عن سببه و كان قضيته تعدد الجزاء عند تعدد الشرط كان الأخذ بظاهرها إذا تعدد الشرط حقيقة أو وجودا محالا ضرورة أن لازمه أن يكون الحقيقة الواحدة مثل الوضوء بما هى واحدة فى مثل إذا بلت فتوضأ و إذا نمت فتوضأ أو فيما إذا بال مكررا أو نام كذلك محكوما بحكمين متماثلين و هو واضح الاستحالة كالمتضادين .\r\nامر سوم : تداخل اسباب و مسببّات\r\nسومين و آخرين مطلب در خاتمهء مفهوم شرط ، دربارهء اين است كه گاهى در جمله‌هاى شرطيّه شرط و جزاء ، هر دو متعدّد هستند و گاهى هر دو واحدند و گاهى جزاء متعدّد است و شرط واحد ، و گاهى شرط متعدّد است و جزاء واحد . فعلًا همين فرض اخير مورد بحث ماست . در مواردى كه شرط متعدّد و جزاء واحد باشد ، باز گاهى جزاء عقلًا قابل تكرار نيست ، مثل : « إن كان زيدٌ مرتداً فاقتله » ، « إن قَتَلَ خالداً عمداً فاقتله » ، « ان سبّ النّبى او الإمام عليه السلام فاقتله » و . . . كه متعلّق جزاء ، « 1 » يعنى قتل ، قابل تكرار نيست و يك نفر را يك بار مىتوان به قتل رساند و عقلًا محال است دو يا چند بار به قتل برسانند .\r\nگاهى هم جزاء شرعاً قابل تكرار نيست ، مثل « إن خفى الأذان فقصّر » و « إن خفيت الجدران فقصّر » كه عقلًا بجا آوردن دو نماز ظهر قصر در يك روز مانعى ندارد ؛ ولى شرعاً در يك وقت ، يك نماز قصر واجب است ، نه دو نماز . اين‌گونه موارد از بحث ما خارج است . فعلًا سخن در مواردى است كه جزاء ، عقلًا و شرعاً قابل تكرار باشد و دو يا چند بار انجام دادنِ آن ممكن باشد ، مثل : « إن جائك زيدٌ فأكرمه » ، « إن أحسن إليك فأكرمه » كه اكرام كردن زيد يك بار براى مجىء و يك بار براى احسان ، كاملًا معقول است و مثل : « إذا بلتَ فتوضّأ » و « اذا نمت فتوضّأ » كه دو بار وضو ساختن ( يك بار براى حدثِ بول و يك بار براى حدث نوم ) ممكن است .\r\nمثال ديگر : « إن كُنتَ جُنباً فاغتسل » ، و « إن مسست ميّتاً فاغتسل » كه يك بار غسل كردن به نيّت غسل جنابت و بار ديگر به نيّت مسّ ميّت ، ممكن است . « 2 »\r\n\r\n\r\n","description":"","footnote":"\r\n( 1 ) . خود جزاء كلمهء فاقتله است كه فعل امر است و متعلّق امر ، قتل است .\r\n( 2 ) . البته فعلًا بحث ما اصولى و قانونى است و قطع نظر از دليل خاص است و كسى در مثال مناقشه نكند كه يك غسل به نيّت هر دو كافى است يا شرعاً يك وضوء به نيّت رفع تمام حدث‌هاى اصغر كفايت مىكند . اينها دليل خاصّ است و كارى به آن نداريم .\r\n","page_name":" 206 ","page_number":207},
  {"content":"\r\n\r\nحال بحث در اين است كه در مواردى كه شرط ، متعدّد و جزاء واحد است و آن هم قابل تكرار هست ، آيا مقتضاى قاعده ، عدم تداخل اسباب و مسببات است ؟ به اين معنا كه سبب‌ها و شرطها تداخل نمىكنند و از استقلال در تأثير ساقط نمىشوند و هركدام مستقلّاً مؤثّر و خواهانِ جزاء است ، و مسبّب‌ها و مشروطها نيز تداخل نمىكنند تا يك عمل به نيّت همهء اسباب و موجبات ، كافى باشد ؛ بلكه قاعده اين است كه به تعداد شرطها ، جزاء هم متعدّد مىشود و بايد چندبار انجام شود ، مگر در مواردى كه دليل و قرينهء خاصى بر تداخل وجود داشته باشد .\r\nيا اين‌كه مقتضاى قاعده ، تداخل اسباب يا مسببات است « 1 » و در نتيجه صد شرط و سبب هم كه باشد ، يك جزاء و مسبّب و يك عمل به نيّت تمام آنها كفايت مىكند ؟ بالأخره قاعده ، مقتضىِ تداخل است يا عدم تداخل ؟\r\nضمناً در امر دوّم بر مسلك مفهوم شرط در موارد تعدّد شرط و اتّحاد جزاء ، چهار احتمال ذكر شد : 1 . از ظهور در انحصار رفع يد كنيم ؛ 2 . از ظهور در اصل مفهوم داشتن رفع يد كنيم ؛ 3 . از ظهور در استقلال صرف‌نظر كنيم ؛ 4 . از ظهور در شرطيّتِ خصوص خفاء اذان يا خفاء جدران دست برداريم .\r\nحال در امر سوم مىفرمايد : بنابر وجه سوم از چهار وجه مذكور در امر ثانى ، در مانحن‌فيه هيچ اشكالى نيست ؛ زيرا طبق آن وجه مىگوييم نوم و بول هركدام علّت تامه وجوب وضوء نيست ، جنابت و مسّ ميّت علّت جداگانه نيستند ، بلكه مجموعاً علّيّت دارند و هركدام جزء علّت مىباشند . آنگاه دو جملهء شرطيّه باطناً به يك جمله برمىگردد و واضح است كه اگر هر دو جزء علّت ، با هم محقّق شد ، يك معلول و جزاء واجب مىشود . سخن از تعدّد و انجام دو عمل در ميان نيست . بنابر وجه اوّل و دوم و چهارم كه هر شرط مستقلّاً علّت جزاء است ، بحث مىكنيم كه آيا تعدّد شرط ، موجب تعدّد جزاء مىشود يا خير ؟ آيا بايد به تعداد شرط ، جزاء هم تكرار بشود يا خير ؟ آيا قاعده ، تداخل است يا عدم تداخل ؟\r\nبه عقيده مرحوم آخوند ، در مسأله سه قول وجود دارد :\r\n1 . مشهور ، طرفدار عدم تداخل مىباشند ، يعنى مىگويند مقتضاى قاعده ، عدم تداخل است ، مگر جايى كه دليل خاصّى باشد .\r\n2 . گروهى از جمله مرحوم محقّق خوانسارى « 2 » مىگويند مقتضاى قاعده ، تداخل است ، مگر در مواردى كه دليل خاصّ بر عدم تداخل باشد .\r\n\r\n\r\n","description":"","footnote":"\r\n( 1 ) . تداخل اسباب ، اين است كه شرط ثانى مؤثّر در وجوب نباشد و همان شرط اوّل مؤثّر باشد . تداخل مسبّبات ، اين است كه‌شرط ثانى نيز مثل شرط اوّل مؤثّر در وجوب باشد ؛ ولى وجوب ثانى كه از ناحيهء شرط ثانى آمده مندكّ در وجوب اوّل شده است و در نتيجه وجوب اوّل مؤكّد بشود .\r\n( 2 ) . مشارق‌الشموس فى شرح‌الدروس ، ص 61 و 62 .\r\n","page_name":" 207 ","page_number":208},
  {"content":"\r\n\r\n3 . ابن‌ادريس حلّى تفصيل داده است به اين‌كه اگر شروط متعدّد ، از جنس واحد باشند « 1 » مقتضاى قاعده تداخل است ، يعنى ده بار هم كه بخوابد و بيدار شود يك وضوء كافى است ، بيست مرتبه هم كه پشت سر هم جنب شود ، يك غسل به نيّت همه كافى است ؛ امّا اگر شرطها از جنس‌هاى مختلف و گوناگون باشند « 2 » مقتضاى قاعده ، عدم تداخل است و بايد به تعداد شرطها جزاء هم متعدّد شود . « 3 » مرحوم آخوند تحقيقى را شروع مىكند و ضمن آن ، نظريهء حق را روشن و اقوال ديگر را ابطال مىكند . در اين تحقيق ابتدا بايد دو نكته را مدّ نظر قرار دهيم :\r\n1 . هر جملهء شرطيّه‌اى ظهور دارد در حدوث جزاء نزد حدوث شرط ، و مفادش اين است كه هرگاه شرطى حادث شد به‌دنبال آن ، جزايى هم حتماً حادث مىشود و تازه پديد مىآيد ، يعنى اين جزاء تا به حال نبود و الآن به‌وجود آمد . « 4 » زيرا اگر شرط ، علّت واقعى باشد قاعده اين است كه تا علّت واقعى حادث شد ، معلول هم حادث شود . يا كاشف از علّت واقعى است ؛ تا كاشف آمد و علّت واقعى مسلم شد ، معلول هم خواهد آمد . نتيجه اين نكته ، اين است كه اگر شرط متعدّد شد ، جزاء هم بايد متعدّد شود و نزد حدوث هر شرطى بايد جزايى از نو حادث شود كه كارى به جزاءِ شرط ديگر نداشته باشد .\r\nپس ظهور شرطها در علّيّت و تأثير استقلالى - كما هو المفروض - موجب تعدّد و تكثّر جزاء است .\r\n2 . طبيعت واحده از قبيل وضوء و غسل و نماز و . . . ، از آن جهت كه يك طبيعت است ، يعنى قيد مرّةً اخرى ندارد و نگفته است : إذا بلتَ فتوضّأ و اذا نمت فتوضّأ مرّةً اخرى و . . . بلكه در هر دو ، امر روى طبيعت رفته و فرموده است : فتوضّأ ، چنين چيزى نه‌تنها محال است كه محكوم به دو حكم متضادّ باشد - يعنى هم واجب باشد و هم حرام كه اجتماع ضدّين است - هكذا محال است كه محكوم به دو حكم متماثل باشد ، يعنى دو بار واجب باشد ؛ چون اجتماع مثلين است و مثل اجتماع ضدّين محال است ؛ پس طبيعت واحده تنها محكوم به حكم واحدى است . با عنايت به اين دو نكته مىفرمايند :\r\nاز طرفى ظهور شرط در علّيّت تامّه و در حدوث جزاء نزد حدوث شرط ، ايجاب مىكند كه جزاء متعدّد باشد و به تعداد شرط ، جزاء هم متعدد باشد و دوباره وضوء واجب باشد و امتثال بطلبد . از طرفى\r\n\r\n\r\n","description":"","footnote":"\r\n( 1 ) . مثل إذا نمت فتوضّأ دوباره هم بفرمايد : إذا نمت فتوضّأ ، كه شرطها مصاديق متعدّد يك ماهيّت است و همه از جنس نوم يابول هستند ، يا همه از جنس جنابت هستند يعنى چندين بار پشت سر هم جُنب شده است .\r\n( 2 ) . مثلًا « اذا نمت فتوضّأ » و « اذا بلت فتوضّأ » ، يا مثلًا « إذا كنت جنباً فاغتسل » و « إن مسست ميّتاً فاغتسل » كه نوم و بول از دو مقوله‌اند ، جنابت و مسّ ميّت از دو وادىِ مختلف هستند .\r\n( 3 ) . السرائر ، ج 1 ، ص 258 .\r\n( 4 ) . البته در اينجا دو مبنا وجود دارد : الف ) اسباب شرعى مثل علل تكوينىِ مؤثّرات باشند و حقيقتاً علّتِ مسبَّبِ خودشان باشند ؛ ب ) اسباب شرعى ، معرّفات و كواشف باشند ، يعنى كشف از علّت و مؤثّر واقعى بكنند ، نه اين‌كه خودشان مستقيماً و واقعاً مؤثّر باشند . اين دو مسلك در ادامه خواهد آمد . فعلًا قول مرحوم آخوند ( بسببه أو بكشفه عن سببه ) اشاره به آن دو مبناست كه حدوث جزاء به سبب حدوث شرط باشد كه مسلك اوّل بود ، يا به كاشفيّت اين شرط از سبب واقعى باشد كه مسلك دوم بود .\r\n","page_name":" 208 ","page_number":209},
  {"content":"\r\n\r\nجزاء ، طبيعت واحده است و مطلوب مولى صرف الوجود طبيعت است و طبيعت واحده محال است كه دو بار واجب شود و محكوم به دو حكم متماثل باشد . طبيعت واحده بيشتر از يك وجوب را پذيرا نيست . اينجاست كه ظهور شرط در تعدّد ، با ظهور جزاء در وحدت ، تنافى پيدا مىكنند و بايد حلّ شود .\r\nامّا راه حلّ چيست ؟\r\nقوله : حقيقة أو وجوداً : اين‌كه حقيقتاً متعدّد باشد ، يعنى شرطها از دو طبيعت باشند ، مثل نوم و بول .\r\nو اين‌كه وجوداً متعدّد باشند ، يعنى شرطها از يك طبيعت هستند ، ولى اين يك طبيعت چند بار وجود پيدا كرده و محقّق شده است ، مثل اين‌كه دو بار نوم محقّق شود يا دو بار بول موجود شود .\r\nفلا بد على القول بالتداخل من التصرف فيه إما بالالتزام بعدم دلالتها فى هذا الحال على الحدوث عند الحدوث بل على مجرد الثبوت أو الالتزام بكون متعلق الجزاء و إن كان واحدا صورة إلا أنه حقائق متعددة حسب تعدد الشرط متصادقة على واحد فالذمة و إن اشتغلت بتكاليف متعددة حسب تعدد الشروط إلا أن الاجتزاء بواحد لكونه مجمعا لها كما فى أكرم هاشميا و أضف عالما فأكرم العالم الهاشمى بالضيافة ضرورة أنه بضيافته بداعى الأمرين يصدق أنه امتثلهما و لا محالة يسقط الأمر بامتثاله و موافقته و إن كان له امتثال كلّ منهما على حدة كما إذا أكرم الهاشمى به غير الضيافة و أضاف العالم الغير الهاشمى .\r\nإن قلت كيف يمكن ذلك أى الامتثال بما تصادق عليه العنوانان مع استلزامه محذور اجتماع الحكمين المتماثلين فيه .\r\nقلت انطباق عنوانين واجبين على واحد لا يستلزم اتصافه بوجوبين بل غايته أن انطباقهما عليه يكون منشأ لاتصافه بالوجوب و انتزاع صفته له مع أنه على القول بجواز الاجتماع لا محذور فى اتصافه بهما بخلاف ما إذا كان بعنوان واحد فافهم .\r\nأو الالتزام بحدوث الأثر عند وجود كلّ شرط إلا أنه وجوب الوضوء فى المثال عند الشرط الأول و تأكد وجوبه عند الآخر .\r\nكسانى كه طرفدار تداخل مىباشند ( خوانسارى و ديگران ) براى پاسخ از تنافىِ مزبور در مقام ثبوت و احتمالات ، سه راه حلّ مىتوانند ارائه كنند :\r\nراه حلّ اوّل : اوّلين راه‌حلّ اين است كه ملتزم شوند به اين‌كه همه‌جا جمله‌هاى شرطيّه ، ظهور در حدوث جزاء بر فرض حدوث شرط دارند ، مگر در مورد بحث ما ( تعدّد شرط و اتّحاد جزاء ) كه در اينجا جمله شرطيّه اوّل ، ظهور در حدوث جزاء نزد حدوث شرط دارد ، ولى شرطيّه دوم دالّ بر حدوث جزاء در فرض حدوث شرط نيست تا محذور تنافى پيش آيد ، بلكه دالّ بر مجرّد ثبوت جزاء ، نزد\r\n\r\n","description":"","footnote":"","page_name":" 209 ","page_number":210},
  {"content":"\r\n\r\nحدوث شرط است . « 1 » و معنايش اين است كه همان حكم قبلى كه با شرط اوّل حادث شد ، كما كان باقى و برقرار است . اگر همان حكم است و حكم جديدى نيست پس تعدّدى هم نيست و يك عمل كفايت مىكند .\r\nراه حلّ دوم : دومين راه حلّ اين است كه ملتزم شوند به اين‌كه متعلّق جزاء ، « 2 » اگرچه در ظاهر و صورت يك چيز است « 3 » ولى به دقت عقلى وضوء حقايق متعدّد و ماهيّات گوناگون است و به تعداد هر شرطى يك ماهيّتى محقّق مىشود ( با تحقّق بول يك طبيعت از وضوء محقّق مىشود ، با تحقّق نوم طبيعت ديگر و هكذا ) . منتها اين طبايع گوناگون در يك وجود خارجى تصادق مىكنند و همهء آنها بر اين وجود واحد صدق مىنمايند و منطبق مىشوند . « 4 » آنگاه وقتى كه هم بول و هم نوم محقّق مىشود ، انسان به دو تكليف مستقلّ و به دو طبيعت جداگانه مشغول الذمّه مىشود ؛ ولى اكتفاء به يك عمل در مقام امتثال از باب اين است كه اين عمل واحد ، مجمع هر دو عنوان و مادّهء تصادق هر دو تكليف است و هر دو طبيعت بر اين منطبق مىشوند ؛ « الانطباق قهرىٌّ و الاجزاء عقلىٌّ » . نظير اين‌كه مولايى به عبدش بگويد : « اكرم هاشمياً و اضِف عالماً » كه دو امر و دو عنوان جداست و عبد مىتواند هر تكليفى را جداگانه امتثال كند ؛ يعنى سيّدى را گرامى بدارد ، نه به نحو ضيافت . يا اين‌كه به نحو ضيافت باشد ، ولى عالم نباشد ، و عالمى را ضيافت كند ولو سيّد نباشد ؛ ولى لازم نيست دو امتثال انجام دهد ، بلكه مىتواند مجمع هر دو عنوان را بيابد و يك دانشمند سيّد را ضيافت كند به نيّت هر دو تكليف ؛ هر دو بر اين عمل صادق‌اند و با اين عمل ، هر دو امر امتثال شد و امتثال امر موجب سقوط امر است . مانحن‌فيه هم اين‌گونه باشد .\r\nاشكال : مستشكل مىگويد با اين يك عمل كه مادّهء اجتماع است نمىتواند هر دو امر را امتثال كند ، زيرا هر دو عنوان بر اين عمل منطبق مىشوند و وجوب از هر دو عنوان به اين معنون سرايت مىكند و همان محذور پيش مىآيد كه شىء واحد چگونه محكوم به دو حكم متماثل مىشود ؟\r\nجواب : مرحوم آخوند به اين اشكال دو جواب مىدهد :\r\n1 . درست است كه دو عنوان واجب بر اين يك عمل منطبق مىشود ، ولى انطباق موجب سرايت وجوب از دو عنوان به اين يك عمل نمىشود . حكم وجوب ، مال عنوان است و اگر به عمل\r\n\r\n\r\n","description":"","footnote":"\r\n( 1 ) . ثبوت اعمّ از حدوث است ، حدوث وجود بعد العدم است ، يعنى نبود و به‌وجود آمد و سابقهء عدم دارد ؛ ولى ثبوت به معناىثابت بودن است كه با حدوث هم مىسازد با بقاء و استمرار هم مىسازد كه در اين‌جا همين منظور است .\r\n( 2 ) . وضوء كه متعلّق امر است و امر ، جزاء شرط است .\r\n( 3 ) . وضوء مسبّب از هر چيزى كه باشد ظاهرش همان غسلات و مسحات خاصّه است و چيز ديگرى نيست .\r\n( 4 ) . همان‌طور كه غصبيّت و صلاتيّت بر نماز در مكان غصبى صدق مىكرد .\r\n","page_name":" 210 ","page_number":211},
  {"content":"\r\n\r\nنسبت مىدهيم در واقع انتزاعى است و وجوب مال منشأ انتزاع است و عنوان هم كه دو تاست و محذورى ندارد كه هركدام وجوبى داشته باشد .\r\n2 . بر فرض سرايت حكم از عنوان به معنون و در نتيجه اتّصاف معنون و وجود خارجى به هر دو حكم مىگوييم بر مسلك اجتماع ، محذورى ندارد كه اين يك عمل متّصف به دو وجوب باشد ، چنان كه در باب اجتماع امر و نهى ، اجتماعى مىگفت محذورى ندارد عمل ، متّصف به وجوب و حرمت شود ؛ زيرا تعدّد عنوان موجب تعدّد معنون مىشود و به دقّت عقلى دو چيز است و هركدام وجوبى دارد .\r\nچون به دو عنوان است « 1 » محذورى ندارد . آرى اگر به عنوان واحد بود ، محال بود .\r\nفافهم : شايد اشاره به اصل راه حلّ دوم باشد كه باطل است و وضوء طبايع كثيره نيست و يك طبيعت است و اجتماع دو وجوب در شىء واحد به عنوان واحد خواهد بود ، نه به دو عنوان . شايد اشاره باشد به دو جوابى كه مرحوم آخوند از اشكال داد كه هيچ‌كدام بر مبناى خود ايشان قابل قبول نيست ؛ زيرا ايشان اولًا حكم را از عنوان به معنون سرايت مىداد و ثانياً اجتماعى نبود و امتناعى بود ، پس اشكال وارد است و در نتيجه راه حلّ دوم مجرد فرض است و قابل قبول نيست .\r\nقوله : او الالتزام بحدوث الاثر : راه حلّ سوم : راه حلّ آخر ، اين است كه قائل به تداخل بگويد ما ظهور شرطيّه را در حدوث جزاء بر فرض حدوث شرط ، مىپذيريم و در آن تصرفى نمىكنيم . و ظهور جزاء را نيز در طبيعت واحده مىپذيريم و در آن هم دخالتى نمىكنيم و مىگوييم نزد حدوث هر شرطى ، يك جزايى حادث مىشود ؛ منتها آن اثر و معلول و جزاء ، در جمله شرطيّهء اوّل ، اصل وجوب وضوء - مثلًا - است كه با تحقّق شرط ، يعنى بول - مثلًا - وجوب هم حادث مىشود . شرطيّه دومى هم دالّ بر حدوث است ، ولى نه حدوث اصل وجوب وضوء ، بلكه حدوث تأكّد وجوب كه با شرطيّه اوّل تأكّد حادث نشد و با جملهء دوم حادث شده است . در نتيجه باز هم يك وضوء بيشتر واجب نيست ، ولى وجوبش مؤكّد و لا ريب فيه است . اينها راه‌هاى سه‌گانه‌اى بود كه قائل به تداخل براى قول به تداخل ناچار بود از اين راه‌ها برود .\r\nو لا يخفى أنه لا وجه لأن يصار إلى واحد منها فإنه رفع اليد عن الظاهر بلا وجه مع ما فى الأخيرين من الاحتياج إلى إثبات أن متعلق الجزاء متعدد متصادق على واحد و إن كان صورة واحدا سمى باسم واحد كالغسل و إلى إثبات أن الحادث به غير الشرط الأول تؤكد ما حدث بالأول و مجرد الاحتمال لا يجدى ما لم يكن فى البين ما يثبته .\r\nاعتراض آخوند بر راه حل‌ّها : مرحوم آخوند به اين التزامات از سوى تداخلىها دو اعتراض دارد :\r\n\r\n\r\n","description":"","footnote":"\r\n( 1 ) . مفروض بحث ما فعلًا همين است كه وضوء دو يا چند طبيعت است .\r\n","page_name":" 211 ","page_number":212},
  {"content":"\r\n\r\n1 . هريك از اين سه طريق خلاف ظاهر است « 1 » و تا وقتى كه راهى براى اخذ به ظاهر و عدم ارتكاب خلاف ظاهر وجود داشته باشد ، نوبت به ارتكاب خلاف ظاهر نمىرسد ؛ در ادامه خواهيم ديد كه راه دارد .\r\n2 . ارتكاب خلاف ظاهر اگر بر اساس دليل باشد ، موجّه است ، ولى متأسفانه التزامات تداخلىها ارتكاب خلاف ظاهر است ، بدون اين‌كه دليلى داشته باشند .\r\nبه چه دليل شرطيّهء دوم را بر مجرّد ثبوت حمل مىكنيد ؟ به چه دليل مىگوييد وضوء طبيعت واحده نيست ، بلكه طبايع گوناگون است كه بر يك عمل خارجى تصادق دارند و تنها از حيث صورت و شكل ظاهرى مثل هم مىباشند و نام همهء آنها وضوء يا غسل است ، ولى در ماهيّت و طبيعت با يكديگر فرق دارند ؟ چرا طبيعت واحده نباشند ؟ و نيز به چه دليل ماعداى شرطيّه اوّل دالّ بر تأكّد وجوب است نه اصل وجوب ؟\r\nصرف اين‌كه احتمال مىدهيم كه‌مجرّد ثبوت يا تأكّد يا طبايع كثيره در ميان باشد ، كافى نيست و بايد اين احتمال اثبات شود و شما دليلى بر اثبات آن نداريد .\r\nإن قلت وجه ذلك هو لزوم التصرف فى ظهور الجملة الشرطية لعدم إمكان الأخذ بظهورها حيث ا ن قضيته اجتماع الحكمين فى الوضوء فى المثال كما مرت الإشارة إليه .\r\nقلت نعم إذا لم يكن المراد بالجملة فيما إذا تعدد الشرط كما فى المثال هو وجوب وضوء مثلا بكل شرط غير ما وجب بالآخر و لا ضير فى كون فرد محكوما به حكم فرد آخر أصلا كما لا يخفى .\r\nاشكال : اگر قائل به تداخل بگويد دليل رفع يد از ظاهر جمله شرطيّه در حدوث عندالحدوث و ارتكاب خلاف ظاهر ، همان است كه خود شما در « و التحقيق » بيان كرديد ، از طرفى ظهور شرطيّه در حدوث عندالحدوث اقتضاء مىكند كه به تعداد شرطها جزايى حادث شود و وضوء يا غسل چند مرتبه واجب باشد ، و از طرفى ظهور جزاء در وحدت طبيعت ايجاب مىكند كه يك وجوب بيشتر نباشد ؛ زيرا طبيعت واحده نمىتواند دوباره واجب شود و گرنه اجتماع مثلين مىشود . و چون نمىتوانيم به هر دو ظهور اخذ كنيم ناگزير يا بايد در ظهور شرطيّه در حدوث تصرّف كنيم و به مجرّد ثبوت يا تأكّد حمل كنيم و يا در ظهور جزاء در طبيعت واحده بودن تصرّف كنيم و بر طبايع كثيره حمل نماييم . پس بهترين دليل بر ارتكاب خلاف ظاهر عبارت است از حلّ تنافىِ مذكور .\r\nجواب : در جواب مىگوييم راه بهترى براى حلّ تنافى وجود دارد و نوبت به راه‌هاى شما نمىرسد و آن راه اين است كه در هر دو جملهء شرطيّه ، اصل طبيعت وضوء به قول مطلق واجب نيست بلكه قيدى دارد و گويا فرموده است : « إذا بلت فتوضّأ مرّةً » ، و « اذا نمت فتوضّأ مرّةً اخرى » كه اگر اين شد ،\r\n\r\n\r\n","description":"","footnote":"\r\n( 1 ) . ظهور شرطيّه در حدوث جزاء است ، نه مجرّد ثبوت ، ظهور جزاء در وحدت طبيعت است ، نه كثرت و طبايع مختلفه بودن وظهور شرطيّه در حدوث وجوب جديد است ، نه تأكّد وجوب قديم .\r\n","page_name":" 212 ","page_number":213},
  {"content":"\r\n\r\nاجتماع مثلين در شىء واحد هم پيش نمىآيد ؛ زيرا با هر شرطى يك فرد از وضوء واجب شده كه غير از فرد ديگرى است كه با شرط ديگر واجب شده است و آنچه محال است اجتماع مثلين در يك شىء است ، نه اجتماع مثلين در دو شىء كه هر فردى وجوبى داشته باشد . پس در واقع امر روى طبيعت نرفته است ، بلكه روى اين فرد و آن فرد رفته است . آنگاه حدوث عندالحدوث محفوظ است ، طبيعت واحده بودن هم محفوظ است ، تأكيدى نبودن و تأسيسى بودن هم محفوظ است .\r\nإن قلت نعم لو لم يكن تقدير تعدد الفرد على خلاف الإطلاق .\r\nقلت نعم لو لم يكن ظهور الجملة الشرطية فى كون الشرط سببا أو كاشفا عن السبب مقتضيا لذلك أى لتعدد الفرد و بيانا لما هو المراد من الإطلاق .\r\nو بالجملة لا دوران بين ظهور الجملة فى حدوث الجزاء و ظهور الإطلاق ضرورة أن ظهور الإطلاق يكون معلقا على عدم البيان و ظهورها فى ذلك صالح لأن يكون بيانا فلا ظهور له مع ظهورها فلا يلزم على القول بعدم التداخل تصرف أصلا بخلاف القول بالتداخل كما لا يخفى .\r\nفتلخص بذلك أن قضية ظاهر الجملة الشرطية هو القول بعدم التداخل عند تعدد الشرط .\r\nاشكال : اگر قائل به تداخل بگويد اين راهى هم كه شما ارائه كرديد خلاف ظاهر اطلاقى است ، زيرا ظاهر خطاب اين است كه امر روى وضوء كه طبيعتى از طبايع است بار شده نه روى اين فرد يا آن فرد و در لسان دليل نيامده است كه « إن بلت فتوضّأ مرّةً ، إن نمت فتوضّأ مرّةً اخرى » شما اين قيد مرّةً و مرّةً اخرى يا مصداقاً آخر يا فرداً آخر و . . . را از كجا آورده‌ايد ؟ پس شما هم خلاف ظاهر مرتكب شده‌ايد .\r\nجواب : در جواب مىگوييم : آرى اگر اطلاقى بود ، راه ما خلاف ظاهر اطلاق بود ؛ ولى اصلًا اطلاقى نيست .\r\nتوضيح : ظهور اطلاقى جزاء در گرو اطلاق و مقدمات حكمت است و يكى از مقدّمات حكمت اين است كه قرينه و بيان يا چيزى كه صلاحيّت براى قرينه بودن دارد ، در كلام نباشد و گرنه مقدّمات حكمت كامل نمىشود و اطلاق منعقد نمىگردد و در مانحن‌فيه « ما يصلح القرينيّة » وجود دارد و آن ظهور جمله شرطيّه در حدوث جزاء نزد حدوث شرط است كه نتيجه‌اش تعدّد جزاء بود ؛ يعنى دو فرد از وضو بايد اتيان شود و اين قرينه است بر اين‌كه از جزاء در هر دو جمله ، اصل طبيعت وضوء اراده نشده است ، بلكه در هر جمله‌اى فردى از اين طبيعت اراده شده است . پس اصلًا اطلاق منعقد نشده تا راه‌حل‌ّها خلاف ظاهر اطلاقى باشد .\r\nاگر قائل به تداخل بگويد كه ظهور اطلاقى جزاء در وحدت مطلوب و طبيعت واحده ، با ظهور وضعى جمله شرطيّه در حدوث عندالحدوث در عرض هم هستند و تعارض مىكنند و دوران امر بينهماست در جواب مىگوييم هرگز ميان اين دو ظهور ، دورانى و تعارضى نيست ، بلكه ظهور وضعى\r\n\r\n","description":"","footnote":"","page_name":" 213 ","page_number":214},
  {"content":"\r\n\r\nشرطيه در حدوث ، بر ظهور اطلاقى جزاء ، مقدّم است ؛ زيرا ظهور وضعى ، تنجيزى است و حالت منتظره ندارد ، ولى ظهور اطلاقى ، تعليقى است و اگر مقدّمات حكمت فراهم بود منعقد مىشود ، والّا فلا . و چون « ما يصلح للبيانيّه » وجود دارد ، اصلًا اطلاقى منعقد نمىشود و ظهورى درست نمىشود .\r\nاز بحث‌هاى گذشته نتيجه مىگيريم اگر تداخلى شويم ، ناچاريم در ظهور شرطيّه - به يكى از سه وجهى كه گذشت - تصرف كرده و خلاف ظاهرى مرتكب شويم ، ولى اگر عدم تداخل را اختيار كنيم ، هيچ تصرفى در ظاهرى نشده ، بلكه ظهور شرطيّه محفوظ است و ظهور اطلاق هم كه اصلًا منعقد نشد تا با آن مخالفتى كرده باشيم .\r\nخلاصه : ما مثل مشهور طرفدار عدم تداخل هستيم و مىگوييم مقتضاى ظهور جملهء شرطيّه در حدوث عندالحدوث ، عدم تداخل است و به تعداد هر شرطى بايد جزايى بياوريم . البتّه مقتضاى قاعده ( روى ظهور جملهء شرطيّه ) عدم تداخل است ؛ ولى مواردى ممكن است به‌دليل خاصّ جاى تداخل باشد . مثل باب وضوء كه همهء موجبات وضوء هم اگر محقّق شود ، يك وضوء بيشتر واجب نيست يا مثل غسل جنابت و ساير اغسال كه يك غسل به نيّت همه كافى است . ولى در مواردى كه دليل خاصّى نباشد ، على القاعده قائل به عدم تداخل مىشويم ، مثل : « إن ظاهرت فاعتق رقبةً » و « إن إفطرت فاعتق رقبةً » ، يا « إن إفطرت فكفّر » و « إن حنثْتَ أو خالفتَ نذرك فكفّر » كه براى ظهار ، يك عتق رقبه و براى افطار عمدى ، عتق رقبهء ديگرى واجب است . براى افطار عمدى كفاره‌اى جدا و براى مخالفتِ نذر و عهد و يمين كفارهء ديگرى لازم است .\r\nو قد انقدح مما ذكرناه أن المجدى للقول بالتداخل هو أحد الوجوه التى ذكرناها لا مجرد كون الأسباب الشرعية معرفات لا مؤثرات فلا وجه لما ( عن الفخر و غيره من ابتناء المسألة على أنها معرفات أو مؤثرات ) مع أن الأسباب الشرعية حالها حال غيرها فى كونها معرفات تارة و مؤثرات أخرى ضرورة أن الشرط للحكم الشرعى فى الجمل الشرطية ربما يكون مما له دخل فى ترتب الحكم بحيث لولاه لما وجدت له علة كما أنه فى الحكم الغير الشرعى قد يكون أمارة على حدوثه بسببه و إن كان ظاهر التعليق أن له الدخل فيهما كما لا يخفى .\r\nنعم لو كان المراد بالمعرفية فى الأسباب الشرعية أنها ليست بدواعى الأحكام التى هى فى الحقيقة علل لها و إن كان لها دخل فى تحقق موضوعاتها بخلاف الأسباب الغير الشرعية فهو و إن كان له وجه إلا أنه مما لا يكاد يتوهم أنه يجدى فيما همّ و أراد .\r\nنظريهء برخى از علماء : مرحوم فخرالدين « 1 » و مرحوم فاضل نراقى « 2 » مسأله تداخل و عدم تداخل را بر مسألهء ديگرى مبتنى كرده‌اند و آن اين است كه آيا اسباب و شروط شرعيّه همانند اسباب و علل عقلى ، مؤثرات هستند يا معرِّفات و كاشفات ؟\r\n\r\n\r\n","description":"","footnote":"\r\n( 1 ) . در مطالع‌الانظار ، ص 176 ، به ايشان نسبت داده شده است .\r\n( 2 ) . همان .\r\n","page_name":" 214 ","page_number":215},
  {"content":"\r\n\r\nاگر اينها را مؤثرات بدانيم ، يعنى هر شرطى را مستقلّاً علتِ واقعىِ مشروط و مؤثر در آن بدانيم ، نتيجه در مانحن‌فيه ، عدم تداخل است و به تعداد هر شرطى جزايى لازم است ؛ چرا كه به دنبال هر علتى معلولى حادث مىشود .\r\nاگر اينها را معرِّفات بدانيم ، يعنى كاشف از علتِ واقعى بدانيم نتيجه تداخل است ؛ چرا كه هيچ مانعى ندارد چند چيز علامت يك امر و كاشف از يك حقيقت باشند ، « 1 » و منكشف يا علت واقعى يك چيز باشد و به‌دنبالش يك معلول بيشتر حادث نشود .\r\nردّ نظريهء فوق : مرحوم آخوند به دو بيان ابتناء ما نحن فيه را بر باب مؤثرات و معرِّفات بون رد مىكند :\r\n1 . راه منحصر به فرد « قول تداخل » ، همان سه راهى است كه قبلًا ذكر شد ( حمل بر مجرّد ثبوت ، طبايع كثيره دانستن جزاء ، حمل به تأكّد ) و راه منحصر به فرد « عدم تداخل » ، همان است كه در ظهور اطلاقى جزاء تصرّف كرده و كلمهء مرّةً و مرّةً اخرى را بياوريم . امّا مبتنى كردن مسأله بر مسأله مؤثّر يا كاشف دانستن ، به‌تنهايى كافى نيست و مجرّد اين‌كه اسباب شرعى را معرّف يا مؤثّر بدانيم مفيد نيست .\r\nزيرا بر فرض كه مؤثر هم بدانيم نتيجه عدم تداخل نيست و جا دارد بپرسيم كه اينها مؤثّر در حدوث هستند يا مؤثّر در مجرّد ثبوت ؟ يا بپرسيم كه آيا مؤثّر در اصل حدوث هستند يا در تأكّد حادث ؟ پس باز بايد به يكى از آن سه راه برگرديم و مستغنى از آنها نيستيم . و نيز اگر كاشف و معرّف هم بدانيم ، باز براى قول به تداخل كافى نيست ؛ زيرا همان‌طور كه ممكن است چند سبب شرعى كاشف از يك علتِ واقعى باشد ، احتمال دارد كه چند سبب ، كاشف از چند علت واقعى باشد كه مطابق با ظهور شرطيّه‌هاست . پس صرف معرّف بودن براى قول به تداخل كافى نيست و ناگزير بايد به سه راه مذكور برگرديم .\r\n2 . در مسألهء تداخل و عدم تداخل به دنبال اين هستيم كه مقتضاى قاعده را بيابيم تا در موارد شك ، از آن استفاده كنيم ، در حالى كه مسألهء مؤثّر يا معرِّف بودن ، يك امر ضابطه‌مند نيست و نتيجه كلّى نمىدهد ؛ زيرا اسباب شرعى ، همانند اسباب غير شرعى ( اسباب عرفى و عادى ) هستند كه گاهى و به صورت موجبه جزئيه ، مؤثّر و علّت واقعى هستند و گاهى معرِّف و كاشف از علت هستند و موجبهء كليه در ميان نيست .\r\nمثلًا در اسباب غير شرعى گاهى مىگوييم اگر آتش باشد حرارت نيز خواهد بود . در اينجا وجود آتش حقيقتاً علت وجود حرارت است ؛ ولى گاهى مىگوييم اگر زيد آمد اكرامش كن . در اينجا هم در ظاهر قضيّهء شرطيّه ، مجىء زيد ، علت وجوب اكرام واقع شده است ، ولى معلوم نيست كه واقعاً هم\r\n\r\n\r\n","description":"","footnote":"\r\n( 1 ) . كما اين‌كه گاهى چند لفظ ، دالّ بر يك معنا مىباشند و اسماء حسناى الهى همگى دال بر يك مسمّى هستند .\r\n","page_name":" 215 ","page_number":216},
  {"content":"\r\n\r\nعلت وجوب اكرام ، همين مجىء زيد باشد ، بلكه شايد اين اماريّت دارد و كاشف از چيز ديگرى است كه مثلًا چون زيد ظالم است و اگر اكرام نشود ، هتاكى و فحّاشى مىكند و آبرو مىريزد و حريم پاره مىكند . از اين رو مىفرمايد تا زيد آمد اكرامش كن ! يا مثلًا گاهى مىگوييم اگر امير خشمگين شد ، از او بر حذر باش و از خشم امير بترس كه خشم امير ، علتِ واقعى ترسيدن است . ولى گاهى مىگوييم اگر امير قباى زرد رنگ را پوشيد ، بر حذر باش كه علت واقعىِ ترس ، پوشيدن لباس زرد نيست ، بلكه اين لباس ، امارهء خشم درونىِ امير است و علتِ واقعى حذر كردن ، همين خشم امير است .\r\nدر اسباب شرعيّه هم گاهى مولى مىگويد اگر تصرّف در مال يتيم مصلحت داشت ، تصرف كن ، كه علتِ واقعى جواز تصرّف در مال طفل ، همين وجود مصلحت است و گاهى مىگويد : اگر خبر واحدى بر وجوب نماز جمعه دلالت كرد ، نماز جمعه واجب است كه علتِ واقعىِ وجوب نماز جمعه ، همان مصلحت واقعى است و قيام خبر واحد اماره است . يا مثلًا مىگويد : اگر خورشيد از دايرهء نصف‌النهار فرضى عبور كرد ، نماز ، واجب مىشود كه علت واقعى وجوب نماز ، همين زوال شمس است ؛ ولى گاهى مىگويد : اگر سايهء شاخص در طرف مشرق عالم حادث شد يا رو به زياد شدن گذاشت ، « 1 » نماز بخوان كه اين حدوث يا زيادهء ظلّ ، امارهء زوال شمس و ظهر شرعى است . پس مؤثّر يا معرّف بودن ، قانونى نيست و كلّيّت ندارد تا مسألهء تداخل و عدم تداخل ، بر آن مبتنى شود . و چاره‌اى نداريم جز اين‌كه براى قول به تداخل از سه راه مزبور استفاده كنيم .\r\nقوله : نعم لو كان المراد بالمعرفية : اگر منظور فخرالدين از معرِّف بودنِ اسباب شرعيّه اين باشد كه آنچه در كلام شارع به‌صورت شرط در جملهء شرطيه ذكر مىشود ، حقيقتاً علتِ واقعىِ حكم نيستند ، بلكه علت واقعى حكم ، همان دواعىِ احكام ، يعنى مصالح و مفاسد است و اين شروط در تحقق موضوع ، دخالت دارند و موضوع حكم شرعى را بيان مىكنند كه مثلًا جنابت ، موضوع وجوب غسل است يا خمريّت موضوع واقعى وجوب اجتناب است و . . . ولى علت واقعى اين وجوب ، همان مصالح و مفاسدى است كه در متعلّقات اين احكام وجود دارد . « 2 » اگر منظورشان اين باشد ، سخن معقولى است ؛ زيرا اين شروط ، حاكى از آن علت واقعى هستند و در اين فرض ، مصلحت هست و وجوب مىآيد . امّا اين به درد شما نمىخورد و مقصود شما ( مبتنى كردن تداخل بر معرّف بودن ) را نمىرساند ، بلكه ضد سخن شما را مىرساند ، زيرا مراد شما موضوع الحكم است و واضح است كه هر موضوعى خواهان حكمى است ، و علىالقاعده بايد عدم تداخل را بگوييد ، نه تداخل را .\r\n\r\n\r\n","description":"","footnote":"\r\n( 1 ) . بر حسب مناطق مختلف كه سايهء شاخص در ظهر در آنجا به‌كلى منعدم مىشود و سپس در طرف شرق حادث مىشود يا سايه‌به نهايت درجهء نقصان مىرسد و سپس در ناحيهء مشرق رو به ازدياد مىگذارد .\r\n( 2 ) . ولى شروط غير شرعى چنين نيست كه موضوع حكم را بيان كنند ، بلكه علل حقيقى و مؤثرات هستند .\r\n","page_name":" 216 ","page_number":217},
  {"content":"\r\n\r\nثم إنه لا وجه للتفصيل بين اختلاف الشروط بحسب الأجناس و عدمه و اختيار عدم التداخل فى الأول و التداخل فى الثانى إلا توهم عدم صحة التعلق بعموم اللفظ فى الثانى لأنه من أسماء الأجناس فمع تعدد أفراد شرط واحد لم يوجد إلا السبب الواحد بخلاف الأول لكون كلّ منها سببا فلا وجه لتداخلها .\r\nو هو فاسد ، فإن قضية إطلاق الشرط فى مثل إذا بلت فتوضأ هو حدوث الوجوب عند كلّ مرة لو بال مرات و إلا فالأجناس المختلفة لا بد من رجوعها إلى واحد فيما جعلت شروطا و أسبابا لواحد لما مرت إليه الإشارة من أن الأشياء المختلفة بما هى مختلفة لا تكون أسبابا لواحد هذا كله فيما إذا كان موضوع الحكم فى الجزاء قابلا للتعدد .\r\nو أما ما لا يكون قابلا لذلك فلا بد من تداخل الأسباب فيما لا يتأكد المسبب و من التداخل فيه فيما يتأكد .\r\nنظريهء ابن‌ادريس : در مسأله تداخل و عدم تداخل سه قول مطرح شد : 1 . مشهور قائل به عدم تداخل شدند ؛ 2 . جماعتى طرفدار تداخل گرديدند ؛ 3 . برخى مثل ابن ادريس حلّى طرفدار تفصيل شده و فرموده است اگر شرطها اتّحاد جنسى داشته باشند و همه آنها از يك مقوله باشند « 1 » نتيجه ، تداخل است و اگر اختلاف جنسى داشته باشند و هركدام از مقوله‌اى باشند « 2 » نتيجه ، عدم تداخل است . « 3 » ايشان در بخش دوم با ما هم عقيده است ، ولى در بخش اوّل تنها استدلالش ، اين است كه كلمهء بول مثلًا كه در شرط آمده است ( إذا بلت فتوضّأ ) اسم جنس است و دالّ بر اصل جنس و طبيعت است و منظور اين است كه هرگاه طبيعت بول محقّق شد ، وجوب وضوء مىآيد .\r\nحال تحقق طبيعت گاهى به تحقق يك فرد است و گاهى به تحقق افراد مختلف است و اينها تأثيرى ندارد و اگر صد مرتبه هم بول كند ، منظور اصل طبيعت است كه موجود مىشود و يك وضوء بيشتر واجب نيست . ولى اگر اختلاف جنسى بود ، يعنى يك بار طبيعت بول محقق شده بار ديگر طبيعت نوم ، هر طبيعتى مستقلًا شرط است و به دنبالش جزايى مىطلبد و علىالقاعده جاى تداخل نيست ، بلكه قاعده ، عدم تداخل است .\r\nبطلان نظريهء ابن‌ادريس : مرحوم آخوند مىفرمايد توهّم ابن ادريس ، توهّم فاسدى است و اتحاد يا اختلاف جنسِ شروط ، ملاك تداخل و عدم تداخل نيست ، بلكه ملاك ، اين است كه اگر جملهء شرطيّه بر حدوث جزاء ، نزد حدوث شرط دلالت كند ، « 4 » پس در فرض اتّحاد جنسى هم بايد عدم تداخل را اختيار كنيم و بگوييم اگر ده بار بول كرد ، ده بار وضوء واجب مىشود . و اگر جمله شرطيّه ، ظهور در\r\n\r\n\r\n","description":"","footnote":"\r\n( 1 ) . مثلًا چند بار بول محقّق شود كه همه آنها مصاديق ماهيّت واحده ، يعنى بول مىباشند ، يا مثلًا چند بار جُنب شود و . . . .\r\n( 2 ) . مثلًا يك بار بولى كرده و يك‌بار خوابيده و . . . يا مثلًا جنب شده و مسّ ميت نيز كرده باشد .\r\n( 3 ) . السرائر ، ج 1 ، ص 258 .\r\n( 4 ) . كما اين‌كه مقتضاى اطلاق شرط و عدم تقييد آن به مرّة و مكرراً همين است و ظهور وضعى نيز همين را ايجاب مىكند .\r\n","page_name":" 217 ","page_number":218},
  {"content":"\r\n\r\nحدوث عندالحدوث نداشته باشد ، بلكه بر مجرّد ثبوت جزاء ، نزد ثبوت شرط دلالت كند ، مقتضاى قاعده ، تداخل است ؛ حتى در مورد اجناس مختلف و شروط مختلف‌الماهية ، زيرا فرض ما اين است كه جزاء واحد است . در امر ثانى گذشت كه طبيعت واحده بماهى واحدةٌ نمىتواند محكوم به دو حكم و معلول دو علت باشد . « 1 » و ناگزير بايد جامع ميان آن دو را پيدا كرد و همان را علّت واقعى دانست و جزاء تابع همان باشد و سخن از تعدد شروط و عدم تداخل نباشد . پس تفصيل شما بىوجه است .\r\nقوله : هذا كلّه فيما اذا كان موضوع الحكم : تمام بحث‌هايى كه از اوّلِ امر ثالث تا به حال داشتيم ، در فرضى بود كه جزاء قابل تكرار باشد و عقلًا ممكن باشد كه دوباره يا چند مرتبه اتيان شود . مثل وضوء ، غسل و . . . . حال اگر در مواردى ، متعلّق حكم در جزاء « 2 » قابل تكرار نباشد و اصلًا امكان نداشته كه دو بار اتيان شود و بيش از يك‌بار قابل تحقق نيست ، همگى طرفدار تداخل هستيم و چاره‌اى جز اين نيست . اين‌گونه جملات شرطيّه ، دو قسم مىباشند :\r\n1 . متعلّق جزاء علاوه بر اين‌كه قابل تعدد و تكرار نيست ، خود جزاء قابل تأكيد هم نيست . مثل حدث اصغر ، حدث اكبر ، جنابت و نجاست كه اگر نوم محقّق شد ، حدث اصغر هم مىآيد و چنان نيست كه اگر ده بار ديگر خوابيد يا بول كرد و يا اخراج ريح نمود محدث‌تر شود و حدث اصغر حتمىتر شود ؛ يا اگر يك بار با بول ملاقات كرد نجس شد چنين نيست كه اگر دوباره با خون ملاقات كرد ، نجس‌تر شود . در اين‌گونه موارد قائل به تداخل اسباب مىشويم و مىگوييم سبب‌ها هركدام مستقل در تأثير نيستند ، بلكه اگر همه اسباب همزمان محقّق شوند ، با هم تأثير مىگذارند و اگر اوّل يك سبب محقّق شود ، همان مؤثر در جزاء و حكم است و سبب‌هاى بعدى تأثيرى ندارند و وقتى يك تأثير بيشتر نبود يك اثر هم بيشتر نيست .\r\n2 . جزاء قابل تكرار نيست ، ولى قابل تأكيد هست ؛ مثل قتل در اين‌كه مثال اگر زيد مرتد شد واجب‌القتل است و اگر لواط كرد واجب‌القتل است و اگر زناى محصنه انجام داد واجب‌القتل است كه خود قتل ، قابل تكرار نيست و يك نفر را يك بار مىشود به قتل رساند ، نه دو يا چند بار . امّا قابل تأكيد هست ، يعنى هر بار كه سبب و شرطى محقّق مىشود ، وجوب قتل مؤكّدتر و حتمىتر مىشود و جاى هيچ ترديدى باقى نمىماند كه حتماً بايد كشته شود . « 3 » در اين‌گونه موارد جاى تداخل مسببّات است و اسباب ، تأثير استقلالى خود را دارند ، ولى مسبّب قابل تكرار نيست و لذا يك عمل به نيّت همه اسباب و عوامل ، كفايت مىكند و يك قتل انجام مىشود .\r\n\r\n\r\n","description":"","footnote":"\r\n( 1 ) . براساس قانون الواحد كه مبتنى بر ربط خاصّ و معين سنخيّت بود .\r\n( 2 ) . خود جزاء فعل امر است و متعلّق آن همان مكلف فعل است كه مثلًا قتل باشد يا حدث اصغر و . . . .\r\n( 3 ) . حاكم شرع وقتى حكم اعدام كسى را صادر مىكند ، مىنويسد فلانى به جرم محاربه با خدا و رسول ، افساد فى الارض ، قتل وآدم‌كشى و جنايت ، لواط و . . . به اعدام محكوم مىشود كه هر سببى از اسباب مذكور كافى است ؛ ولى اگر همه با هم بود ، صد در صد بايد كشته شود .\r\n","page_name":" 218 ","page_number":219},
  {"content":"\r\n\r\n\r\nفصل : [ مفهوم الوصف 
  ]\r\nالظاهر أنه لا مفهوم للوصف و ما بحكمه مطلقا لعدم ثبوت الوضع و عدم لزوم اللغوية بدونه لعدم انحصار الفائدة به و عدم قرينة أخرى ملازمة له و عليته فيما إذا استفيدت غير مقتضية له كما لا يخفى و مع كونها بنحو الانحصار و إن كانت مقتضية له إلا أنه لم يكن من مفهوم الوصف ضرورة أنه قضية العلة الكذائية المستفادة من القرينة عليها فى خصوص مقام و هو مما لا إشكال فيه و لا كلام ، فلا وجه لجعله تفصيلا فى محل النزاع و مورد اللنقض و الإبرام .\r\nفصل دوم : مفهوم وصف\r\nيكى از جملاتى كه در باب مفاهيم مطرح بود ، جمله شرطيّه بود كه تا به حال ابعاد مختلف آن مورد بحث و بررسى قرار گرفت و به پايان رسيد و رأى مرحوم آخوند اين شد كه جمله شرطيّه مفهوم ندارد .\r\nيكى ديگر از جملاتى كه مورد بحث مىباشد ، « جمله وصفيّه » است . آيا جمله‌هاى وصفيّه مفهوم دارند ؟ يعنى آيا دلالت مىكنند بر انتفاء حكم نزد انتفاء وصف ؟ آيا دلالت مىكنند بر نفى حكم از غير مورد وصف يا خير ؟ مثلًا « أكرم إنساناً عالماً » آيا مفادش اين است كه اكرام انسان جاهل و غير عالم واجب نيست ؟ يا « أعتق رقبهً مؤمنةً » آيا مفهومش اين است كه « عتق رقبهء كافر » واجب نيست ؟ يا « فى الغنم السائمة زكات » آيا مفادش اين است كه « غنم معلوفه » زكات ندارد ؟ و . . . .\r\nقبل از هر بحثى گفتنى است موضوع مسأله عبارت است از : « الوصف و ما بحكمه » ، يعنى وصف و آنچه در حكم وصف و به منزله آن است . منظور از وصف ، همان مشتقّ نحوى ( اسم فاعل ، اسم مفعول ، صفت مشبهه ، صيغه مبالغه و . . . ) مىباشد . البته معمولًا به اسم فاعل مثال مىزنند كه منحصر به آن نيست و از باب مثال است . منظور از « ما بحكمه » هم عبارت است از چيزهايى كه حمل هوهو و مواطاتى ندارند ، ولى حمل ذو هو و اشتقاقى دارند . مثل « اكرم انساناً ذا علمٍ » ، « جئنى بانسانٍ ذى علمٍ » و نيز جوامدى كه جرى بر ذات دارند و در اصطلاح اصولى از مشتقات هستند نظير : زوجيّت و رقيت ؛ و نيز اسماء نسبت از قبيل : نحوى ، بغدادى ، هاشمى ، خزرجى و . . . يا وصف‌هاى ضمنى و كنايى و غير صريح . مثل جمله‌اى كه اهل سنت از رسول‌خدا صلى الله عليه و آله نقل مىكنند كه فرموده است :\r\n« لان يمتلئ بطن الرجل قيحاً خير من أن يمتلئى شعراً » . « 1 » يعنى هر آينه اگر شكم مرد از كثافات پر شود ، بهتر از اين است كه از شعر « 2 » پُر شود . اين جمله كنايه از اين است كه شعر كثير و زياد مذموم است .\r\n\r\n\r\n","description":"","footnote":"\r\n( 1 ) . صحيح بخارى ، ج 8 ، ص 45 ؛ مستدرك احمد حنبل ، ج 1 ، ص 181 و . . . .\r\n( 2 ) . منظور شعرهاى تخيلى و عاشقانه و جاهلى است ، نه هر شعرى .\r\n","page_name":" 219 ","page_number":220},
  {"content":"\r\n\r\nولى آيا مفهومش اين است كه شعر قليل مذموم نيست ، يا چنين مفهومى ندارد ؟ ضمناً وصف نحوى معمولًا معتمد بر موصوف است و موصوفش در كلام ذكر مىشود ؛ ولى وصف در اينجا اعمّ از اين است كه معتمد بر موصوف باشد ، مثل « أكرم رجلًا عالماً » يا معتمد بر موصوف نباشد ، مثل « أكرم عالماً » يا « أكرم العالم » .\r\nحال كه عنوان بحث روشن شد ، اين سؤال مطرح مىشود كه آيا وصف و آنچه به منزلهء آن است مفهوم دارند يا خير ؟ آيا بالملازمه حكم مورد وصف را از غير مورد وصف و از فاقد وصف ، نفى مىكنند و متعرّض اين جهت هستند يا از اين جهت ساكت بوده و نفياً و اثباتاً متعرّض نمىباشند . و حكم غير مورد وصف را بايداز دليل خارج بدست آوريم ؟\r\nدربارهء اين مسأله چند قول وجود دارد :\r\n1 . مشهور طرفدار عدم مفهوم مىباشند ؛ به عكس جملهء شرطيّه كه در آنجا قائل به مفهوم شرط بودند .\r\n2 . جماعتى هم طرفدار مفهوم وصف هستند . رأى شهيد اوّل ، سيد مرتضى و نگارندهء اصول استنباط همين است .\r\n3 . عده‌اى هم تفصيلاتى دارند كه برخى از آنها در تقريرات شيخ اعظم « 1 » آمده و برخى در حواشى كفايه « 2 » . مرحوم آخوند يكى از آن تفصيلات را از قول علامه رحمه الله در ادامه نقل و نقد خواهد كرد .\r\nرأى صاحب كفايه : ايشان در باب جمله شرطيّه با سؤال وارد بحث شد . ( الجمله الشرطيّه هل تدلّ على الانتفاء عند الانتفاء . . . و أم لا ) و در تحليل‌اش ، به اين نتيجه رسيد كه لا تدلّ على المفهوم . ولى در باب جمله وصفيّه از آغاز به‌طور قطع و بىترديد و استفهام وارد بحث مىشود و مىفرمايد وصف و آنچه به‌منزلهء وصف است و حكم آن را دارد ، مطلقاً مفهوم ندارند « 3 » و براى اثبات اين مدّعا از راه ابطال دليل خصم وارد مىشود ، يعنى ادلّه مثبتين را نقل و نقد مىكند و مفهوم نداشتن را نتيجه مىگيرد .\r\nضمناً همان سخن را كه در اوّل مفاهيم داشتيم ، تكرار مىكنيم كه مفهوم داشتن در گرو دلالت جمله بر خصوصيّت است و منظور از خصوصيّت ، همان علّت منحصره بودن است كه اگر ثابت شد وصف ، علت منحصرهء حكم است ، واضح است كه تا علّت باشد معلول هست و همين كه علّت منحصره منتفى شد ، معلول و حكم هم كلّاً منتفى مىشود ، نه اين‌كه شخص حكم برود ، ولى سِنخ و نوع حكم بماند .\r\nهمان‌طور كه از حاشيهء مرحوم مشكينى استفاده مىشود ، طرفداران مفهوم وصف به هشت دليل\r\n\r\n\r\n","description":"","footnote":"\r\n( 1 ) . مطاح‌الانظار ، ص 182 .\r\n( 2 ) . عنايةالاصول ، ج 2 ، ص 203 و 204 .\r\n( 3 ) . در قبال تفصيل بعدى .\r\n","page_name":" 220 ","page_number":221},
  {"content":"\r\n\r\nتمسّك كرده‌اند . مرحوم آخوند در متن كفايه به شش وجه كه اهّم وجوه است ، اشاره كرده جواب داده است :\r\nوجه اوّل : وضع يا تبادر : اين‌كه كسى بگويد از ظاهر جمله وصفيّه و آوردن وصف ، انحصار و علت منحصره بودن متبادر است و جمله وصفيّه براى خصوص اين ، وضع شده است و استعمالش در غير منحصره مجاز است .\r\nوجه دوم : انصراف : اين‌كه كسى بگويد جمله وصفيّه عندالاطلاق به وصف منحصر و علت منحصره بودن وصف ، انصراف پيدا مىكند ؛ از باب اين‌كه اين فرد از وصف ، اكمل الافراد است .\r\nوجه سوم : اطلاق : اين‌كه كسى بگويد از جمله وصفيّه عندالاطلاق و وجود مقدّمات حكمت ، علت منحصره بودن اراده مىشود و اگر وصف ديگرى هم دخيل بود ، بيان مىكرد .\r\nاين سه وجه همان وجوه و راه‌هاى قول به مفهوم در جمله شرطيّه بود كه قبلًا در باب مفهوم شرط به آن‌ها جواب داده و ردّ كرديم و نيازى به اعاده نيست .\r\nوجه چهارم : مسأله لزوم لغويّت « 1 » : اگر وصف داراى مفهوم نباشد و بر انتفاء حكم از غير مورد وصف دلالت نكند ، لازم مىآيد ذكر آن در خطاب ، لغو و عبث باشد و كلام عبث از مولاى حكيم صادر نمىشود . پس به حكم عقل و از باب صيانت كلام حكيم از لغويّت و بيهوده‌گويى مىگوييم وصف مفهوم دارد و آوردن وصف براى اين است كه حكم ، منحصر به مورد وصف شود و از غير اين مورد نفى شود .\r\nمرحوم آخوند در جواب مىفرمايد جاى نگرانى نيست و فايدهء وصف منحصر به مفهوم دارى و دلالت بر مفهوم نيست تا اگر ما اين فايده را از آن سلب كرديم ذكرش لغو باشد ، بلكه فوايد متعدّد و متنوعى براى وصف ، قابل فرض و تصوير است كه براى هريك از آنها مىتواند ذكر شود . « 2 » تفصيل علّامه : مرحوم آخوند پيش از پرداختن به ساير وجوه و ادلّهء مثبتين تفصيل علّامه را نقد مىكند . علامه فرموده است اگر از جمله وصفيّه علّيّت استفاده شود ، مثلًا بگويد « أكرم زيداً العالم لِعلمه » يا « لكونه عالماً » اين جمله مفهوم دارد و با انتفاء علت ( عالميّت ) ، حكم ( وجوب اكرام ) هم منتفى است ؛ ولى اگر علّيّت مستفاد نباشد ، مثل أعتق رقبةً مؤمنةً ، چنين جمله‌اى ظهور در مفهوم ندارد . « 3 » جواب آخوند : مرحوم آخوند در جواب مىفرمايد : اوّلًا صرف استفاده علّيّت كافى نيست ؛ زيرا ممكن است علت واقعى حكم ، منحصر به علت مذكور نباشد و علت ديگرى هم براى حكم باشد ، پس\r\n\r\n\r\n","description":"","footnote":"\r\n( 1 ) . اين وجه در متن كفايه ، پيش از وجه دوم و سوم آمده است .\r\n( 2 ) . البته فوايد ديگر را بيان نمىكند ؛ ولى در معالم‌الاصول چند فايده ذكر شده بود ، از قبيل : شدّت اهتمام به مورد وصف ، حاجت سائل به مورد وصف و . . . . ( معالم‌الاصول ، ص 83 و 84 )\r\n( 3 ) . شيخ اعظم اين سخن را در مطارح‌الانظار ، ص 183 ، به علّامه نسبت داده است .\r\n","page_name":" 221 ","page_number":222},
  {"content":"\r\n\r\nبايد انحصار هم احراز شود . ثانياً بر فرض كه در موردى و به قرينه خاصّ ، علّيّت منحصره بودن وصف نيز احراز شد و به دنبال آن با انتفاء وصف حكم هم منتفى شد ، ولى موارد خاصّه و قرائن مخصوصه از محل نزاع خارج است و بارها گفته شد كه چه بسا در مورد خاصّى به‌دليل خاصى ، جمله داراى مفهوم باشد و يا در موارد خاصّى داراى مفهوم نباشد . موارد استثنايى و نادر از بحث خارج است ، بحث ما هم در نوع جملات وصفيّه است كه آيا با قطع نظر از قرائن خاصّه ، ظهور در مفهوم دارند يا خير ، تا بحث قانونى و اصولى باشد ؟ پس موردى كه علّامه طرفدار مفهوم وصف بود از بحث خارج است و نبايد اين سخن را تفصيلى در مسأله به‌حساب آورد .\r\nو لا ينافى ذلك ما قيل من أن الأصل فى القيد أن يكون احترازيا لأن الاحترازية لا توجب إلا تضييق دائرة موضوع الحكم فى القضية مثل ما إذا كان بهذا الضيق بلفظ واحد فلا فرق أن يقال جئنى بإنسان أو به حيوان ناطق كما أنه لا يلزم فى حمل المطلق على المقيد فيما وجد شرائطه إلا ذلك من دون حاجة فيه إلى دلالته على المفهوم فإنه من المعلوم أن قضية الحمل ليس إلا أن المراد بالمطلق هو المقيد و كأنه لا يكون فى البين غيره بل ربما قيل . إنه لا وجه للحمل لو كان به لحاظ المفهوم فإن ظهوره فيه ليس بأقوى من ظهور المطلق فى الإطلاق كى يحمل عليه لو لم نقل بأنه الأقوى لكونه بالمنطوق كما لا يخفى .\r\nوجه پنجم : مقدّمه : قيودى كه در كلام ذكر مىشود ، سه گونه‌اند :\r\n1 . قيد احترازى ؛ قيدى كه براى احتراز از فاقد قيد و براى اخراج و طرد ماعداى مورد قيد است .\r\nمثل نوع قيودى كه در مقام تعريف حدّى و رسمى ذكر مىكنند كه از جنس اعلى شروع و به فصل اخير ختم مىشود ؛\r\n2 . قيد توضيحى ؛ قيدى كه صرفاً براى توضيح كلام قبلى آمده است و نقش ديگرى ندارد و از لحاظ ديگر وجودش كالعدم است ؛\r\n3 . قيد غالبى ؛ قيدى كه فقط براى بيان غالب افراد ذكر شده و هيچ نقش ديگرى ندارد و در ادامه با ذكر مثال تبيين خواهد شد .\r\nحال مستدل مىگويد اصل اوّلى و مقتضاى قاعده در باب قيودى كه در كلام ذكر مىشود ، عبارت است از احترازى بودن . يعنى قيد را مىآورد تا ماعداى آن و فاقد آن را خارج كند . مثلًا اگر مىگويد « أكرم انساناً عالماً » براى اين است كه با كلمهء عالماً ، از غير عالم احتراز كند و آن را اخراج نمايد و دلالت كند كه حكم ، مخصوص مورد قيد است . معناى مفهوم داشتن نيز همين است ، پس مقتضاى اصل مذكور ، مفهوم دارى است .\r\nجواب : مرحوم آخوند در جواب مىفرمايد : اصل كلّى را مىپذيريم كه اصل در قيود احترازى بودن است ، ولى نتيجهء اين اصل ، مفهوم داشتن جملهء وصفيه نيست .\r\n\r\n","description":"","footnote":"","page_name":" 222 ","page_number":223},
  {"content":"\r\n\r\nتوضيح : وصفى كه در كلام ذكر مىشود ، مثلًا مىگويد : « أكرم انساناً عالماً » آيا قيد حكم است و وجوب اكرام دايرمدار وصف است يا قيد موضوع است يعنى موضوع ، موصوف تنها نيست ، بلكه با يك وصفى و قيدى موضوعيّت دارد و دايرهء آن كوچك است ؟ بىترديد متبادر از جملهء وصفيّه اين است كه وصف مذكور ، قيد موضوع باشد و گويا فرموده است : « الإنسان العالم يجب أكرامه » و با اين قيد ، موضوع قضيّه و جمله و خطاب مذكور ، مضيّق شده و به اطلاقش باقى نيست ، و وقتى قيد موضوع شد طبيعى است كه اگر قيد موضوع برود حكم خاصّ به اين مقيّد هم منتفى مىشود . اين همان انتفاء شخص الحكم است كه عقلى بود و ربطى به مفهوم نداشت و در امر اوّل از امور باقىمانده در پايان مفهوم شرط بيان شد .\r\nمفهوم دارى انتفاء سنخ و طبيعى و نوع حكم است ، نه شخص حكم ، پس احترازى بودن به اين معناست كه موضوع حكم در اين قضيّهء شخصى ، مضيّق و مقيّد است و مطلق نيست و اين ربطى به مفهوم داشتن ندارد . نهايتاً گاهى ضيق موضوع با يك كلمه بيان مىشود و گفته مىشود « أكرم العالم » يا « أطعم الفقير » يا « جئنى بانسانٍ » ( جملهء لقبيّه ) . و گاهى با دو كلمه بيان مىشود و گفته مىشود كه « أكرم الإنسان العالم » ، « أطعم الإنسان الفقير » ، « جئنى بحيوانٍ ناطقٍ » و احدى تفوّه نكرده كه در مثل جئنى بانسانٍ مفهومش اين باشد كه آوردن غير انسان واجب نيست . زيرا اثبات شىء نفى ماعدا نمىكند و اين موضوع ، كارى به موضوعات ديگر ندارد - مثل « الخمر الحرام » كه معنايش اين نيست كه غير خمر حرام نباشد ، خير ممكن است غير خمر هم حرام باشد و با خطاب ديگر بيان شود - حال « جئنى به حيوان ناطق » هم همين‌طور است و مفهوم ندارد .\r\nوجه ششم : قضيّهء معروفهء حمل مطلق بر مقيّد : اگر در موردى مطلقى وارد شود مثل « اعتق رقبةً » و سپس مقيّدى صادر شود مثل « اعتق رقبة مؤمنة » قانون جمع عرفى ميان آن دو ، اين است كه مطلق را بر مقيّد حمل كرده و توسط مقيّد ، مطلق را قيد بزنيم . مشهور همين كار را مىكنند ؛ اگرچه بعضى مطلق را اخذ كرده و مقيّد را بر افضل الافراد حمل مىكنند و بعضى صرفاً مقيّد را بر بيان يكى از دو فرد واجب تخييرى حمل مىكنند . آنگاه مستدلّ مىگويد اين حمل مطلق بر مقيّد ، هيچ وجهى ندارد ، جز اين‌كه مقيّد ، يعنى جملهء وصفيّه ، داراى مفهوم است و مفهومش اين است كه عتق رقبهء غير مؤمنه ، يعنى رقبهء كافره واجب نيست و اين مفهوم ، نسبت به منطوق مطلق ، اخصّ مطلق است و در تعارض با منطوق ، بر آن مقدّم مىشود ، از باب تقديم خاصّ بر عامّ و به اين وسيله اطلاق تقييد مىشود . والّا اگر از مفهوم مقيّد صرف نظر كنيم ، منطوق‌ها با يكديگر تناقضى ندارند تا جاى حمل باشد ، پس حمل مطلق بر مقيّد كاشف از مفهوم داشتن جملهء وصفيّه يعنى مقيّد است .\r\nجواب آخوند : مرحوم آخوند در جواب مىفرمايد اوّلًا همه‌جا مطلق را بر مقيّد حمل نمىكنيم ، بلكه شرايطى دارد كه مبسوطاً در باب مطلق و مقيّد خواهد آمد . اجمال مطلب اين است كه سبب‌ها و\r\n\r\n","description":"","footnote":"","page_name":" 223 ","page_number":224},
  {"content":"\r\n\r\nموجِب‌ها متّحد باشند ، حكم‌ها و مسبّب‌ها نيز متحد باشند . مثل : « إن ظاهرت فاعتق رقبةً » و « إن ظاهرت فاعتق رقبةً مؤمنةً » كه سبب در هر دو ، ظهار است و حكم عتق رقبه است ، منتها يكى مطلق و ديگرى مقيّد است . اما اگر سبب‌ها متحد نباشند ، جاى حمل نيست مثل : « إن إفطرت فاعتق رقبةً » و « إن ظاهرت فاعتق رقبةً مؤمنةً » كه به‌دنبال افطار عمدى ، عتق مطلق رقبه واجب مىشود و به‌دنبال ظهار ، عتق خصوص رقبهء مؤمنه واجب مىشود و ربطى به يكديگر ندارند .\r\nثانياً در مواردى هم كه شرايط حمل فراهم باشد ، باز حمل مطلق بر مقيّد ربطى به مفهوم داشتن ندارد ، بلكه چه قائل به مفهوم وصف باشيم و چه نباشيم « 1 » جاى حمل مطلق بر مقيّد است . سرّ مطلب ، اين است كه مقيّد كاشف از اين است كه مراد جدّى و واقعى مولى از اوّل همين مقيّد بوده و موضوع خطابش مضيق و محدود بوده است ؛ منتها گاهى زمينه فراهم است و از آغاز ، تمام مقصود را يك‌جا بيان مىكند و مىگويد « الرقبة المؤمنة يجب عتقها » و گاهى فعلًا صلاح نيست كه تمام مراد را بيان كند و لذا ابتدا به‌صورت كلى و سر بسته مىگويد : « أعتق رقبةً » و بعد كه زمينه فراهم شد قيدش را هم بيان مىكند .\r\nاين مورد مثل آنجايى است كه از اوّل به صورت مقيّد انشاء كند و وقتى موضوع حكم مضيّق شد ، همان جوابى كه از وجه پنجم داديم در اينجا هم مىدهيم . يعنى با انتفاء كلِّ اين موضوع مضيّق ، يا قيد اين موضوع ، حكمى هم كه مال اين موضوع محدود و مضيّق بود منتفى مىشود ؛ ولى اين ، همان انتفاء شخص حكم است كه عقلى است و ربطى به ظهور ندارد ؛ بحث ما در باب مفاهيم ، در انتفاء سنخ حكم است و هرگز جملهء وصفيّه چنين دلالتى ندارد .\r\nگفته شد براى حمل مطلق بر مقيّد نيازى به مفهوم گيرى نيست ، بلكه چه قائل به مفهوم بشويم ، چه قائل نشويم ، جاى حمل باقى است . حال شيخ اعظم در تقريرات سخن بالاترى فرموده است و آن اين‌كه اصلًا مسأله حمل ، مبتنى بر مفهوم دارى نيست و اگر بخواهيم بر اين مبتنى كنيم و به لحاظ مفهوم وصف ، آن حمل را توجيه كنيم ، جا دارد كسى بگويد ما اصل اين حمل را قبول نداريم ، چرا كه دوران امر ميان ظهور منطوقى مطلق در اطلاق با ظهور مفهومىِ مقيّد در تقييد است . در اينجا اوّلًا مىگوييم ظهور مطلق مقدّم است ؛ چون منطوقى و اقوى است و در نتيجه از ظهور مفهوم بايد رفع يد كنيم ؛ ثانياً بر فرض هم اين حرف را نگوييم ، نمىتوانيم از اين طرف بگوييم ظهور ، مفهومى اقواست .\r\nخير هركدام جهت قوّت و ضعفى دارند و مساوىاند . پس راه حمل مطلق بر مقيّد ، مسألهء مفهوم وصف و تنافىِ آن با اطلاق مطلق و . . . نيست ، بلكه راه همان است كه در بالا ذكر شد ، يعنى كاشفيّت . « 2 » نتيجه : طرفداران مفهوم وصف دليل مورد قبولى نياوردند تا در برابر آن تسليم شويم و آن را بپذيريم .\r\n\r\n\r\n","description":"","footnote":"\r\n( 1 ) . مانند مشهور .\r\n( 2 ) . مطارح‌الأنظار ، ص 182 .\r\n","page_name":" 224 ","page_number":225},
  {"content":"\r\n\r\nو أما الاستدلال على ذلك أى عدم الدلالة على المفهوم ب‌آية و ربائبكم اللاتى فى حجوركم ففيه أن الاستعمال فى غيره أحيانا مع القرينة مما لا يكاد ينكر كما فى الآية قطعا مع أنه يعتبر فى دلالته عليه عند القائل بالدلالة أن لا يكون واردا مورد الغالب كما فى الآية و وجه الاعتبار واضح لعدم دلالته معه على الاختصاص و بدونها لا يكاد يتوهم دلالته على المفهوم فافهم .\r\nاستدلال منكران به آيه : منكران و مخالفانِ مفهوم وصف براى نفى مفهوم وصف ، به يك آيه تمسّك كرده‌اند . « 1 » و ربائبكم اللّاتى فى حجوركم . « 2 » موضوع بحث در آيه ربيبه‌ها هستند ، يعنى دختران همسر مرد جديد كه از شوهر قبلى باقىمانده‌اند . يعنى مردى از دنيا رفته يا همسرش را طلاق داده است و از اين زن دخترانى دارد كه به حكم دادگاه آنها هم با مادرشان زندگى مىكنند و مرد جديدى با اين زن ازدواج مىكند و دختران زن هم در كنار مادر به خانه شوهر دوم مىآيند و در دامان او تربيت مىشوند .\r\nالبتّه گاهى هم دختران ، بزرگ شده‌اند و زندگى مستقلّى دارند و در دامان شوهر دوم پرورش پيدا نكرده‌اند . حال از جمله زنانى كه بر اين شوهر جديد نكاح با آنان حرام مىباشد ، همين ربيبه‌ها ( دختران همسر ) هستند . ضمناً فرقى ندارد كه در دامان او بزرگ شوند و مثل اولاد خودش باشند يا چنين نباشد .\r\nپس جملهء وصفيّه در آيه ، قطعاً مفهوم ندارد و معنايش اين نيست كه ربيبه‌هايى كه در دامان شما بزرگ نشده‌اند ازدواج با آنها جايز است . نكاح ربيبه مطلقاً حرام است و از نظر فقه اسلام ، حرمتش مسلّم است . حال مستدلّ مىگويد اگر جملهء وصفيّه داراى مفهوم بود ، اين آيه نيز بايد مفهوم داشته باشد ؛ چون يك جملهء وصفيّه است . در حالى كه اين آيه قطعاً مفهوم ندارد و ماده نقضى است . پس معلوم مىشود جمله وصفيّه هم مفهوم ندارد .\r\nجواب : مرحوم آخوند به اين استدلال دو جواب مىدهند :\r\n1 . بارها گفته شد موارد خاصّى كه به كمك قرينهء خاصّه ، مفهوم داشتن يا نداشتنشان ثابت شود ، از بحث ما خارج است . از جملهء آن موارد ، همين آيه است كه قرينه داريم و از آن ، عدم مفهوم مستفاد است . قرينه عبارت است از اجماع قاطع بر حرمت ربيبه مطلقاً - ولو در حجر و دامان شوهر جديد تربيت نشده باشند - و نصوصى كه بر اين امر دلالت دارند . « 3 » 2 . قائل به مفهوم مىگويد : هر وصفى مفهوم ندارد ، وصفى داراى مفهوم است كه احترازى باشد ، نه وصف غالبى كه صرفاً براى بيان غالب افراد به‌كار مىرود و نقش ديگرى ندارد و وصف مذكور در آيه از اوصاف غالبى است ؛ زيرا غالباً زنى كه تن به ازدواج مجدّد مىدهد ، در سن جوانى و ميانسالى\r\n\r\n\r\n","description":"","footnote":"\r\n( 1 ) . البته بهتر بود بفرمايد توهّم استدلال ؛ زيرا كسى صريحاً به آن استدلال نكرده است ولى اگر كسى خيال كند آيه قابل استناداست ما جواب خواهيم داد .\r\n( 2 ) . سورهء نساء ، آيهء 23 .\r\n( 3 ) . وسائل‌الشيعه ، ج 14 ، باب 21 .\r\n","page_name":" 225 ","page_number":226},
  {"content":"\r\n\r\nاست و معمولًا در اين سن فرزندانش خردسال هستند و با او زندگى مىكنند و به خانهء شوهر جديد مىآيند . به ندرت هم ممكن است زنى در سن نود سالگى شور نكاح پيدا كند و ازدواج مجدد نمايد كه فرزندان ، بلكه نوادگان او هم كبير و بالغ شده‌اند و كارى به شوهر صد و بيست سالهء او ندارند . تعبير به اللّاتى فى حجوركم صرفاً براى بيان اين منظور است و چنين وصفى مفهوم ندارد ؛ زيرا مفهوم داشتن در گرو دلالت بر اختصاص و انحصار است و اين‌كه وصف مذكور ، علتِ منحصرهء حكم باشد ، و وصف غالبى در اين مقام نيست و چنين دلالتى ندارد ؛ وقتى اين دلالت نبود پس مفهومى هم نيست .\r\nاين است سرّ عدم مفهوم در آيهء مذكور .\r\nفافهم : اگر كسى بگويد : جناب آخوند شما كه تمام ادلّهء مثبتين و منكرين را ابطال كرديد ، پس به چه مجوّزى در اوّل فصل ، قاطعانه فرموديد وصف مفهوم ندارد ؟ آيا بهتر نبود شما توقّفى شويد ؟\r\nجوابش اين است كه ، ما كه عدم مفهوم را اختيار كرديم از اين جهت بود كه اثبات مدّعا به ابطال دليل خصم كرديم و لازم نيست مستقيماً دليلى بر نفى مفهوم بياوريم ؛ ضمن اين‌كه به عقيدهء ما وصف در كلام ، قيد حكم نيست تا حكم دايرمدار او باشد و مفهوم داشته باشد ، بلكه قيد موضوع است كه نتيجه‌اش انتفاء شخص حكم بود . مفهوم دارى ، در گرو افادهء حصر بود كه آن هم نفى شد ؛ پس مفهوم دارى هم نفى مىشود ، يعنى جمله وصفيّه فقط حكم مورد وصف را بيان مىكند و نسبت به ماعداى مورد وصف ساكت است و نفياً و اثباتاً چيزى نمىگويد .\r\n\r\nتذنيبٌ : [ فى اختصاص النزاع بالوصف الأخصّ من موصوفه 
  ]\r\nلا يخفى أنه لا شبهة فى جريان النزاع فيما إذا كان الوصف أخص من موصوفه و لو من وجه فى مورد الافتراق من جانب الموصوف و أما فى غيره ففى جريانه إشكال أظهره عدم جريانه و إن كان يظهر مما ( عن بعض الشافعية حيث قال قولنا فى الغنم السائمة زكات يدل على عدم الزكاة فى معلوفة الإبل ) جريانه فيه و لعل وجهه استفادة العلية المنحصرة منه .\r\nو عليه فيجرى فيما كان الوصف مساويا أو أعم مطلقا أيضا فيدل على انتفاء سنخ الحكم عند انتفائه فلا وجه فى التفصيل بينهما و بين ما إذا كان أخص من وجه فيما إذا كان الافتراق من جانب الوصف بأنه لا وجه للنزاع فيهما معللا بعدم الموضوع و استظهار جريانه من بعض الشافعية فيه كما لا يخفى فتأمل جيدا .\r\nاين تذنيب در حقيقت محل نزاع را در باب مفهوم وصف بيان مىكند . علىالقاعده ، اين مطلب را بايد در اوّل فصل بيان مىكرد ولى در اينجا و اين‌گونه مطرح شده است كه وصف با موصوف خودش قطعاً داراى تباين كلّى نيست و محال است چنين باشد ؛ و گرنه وصف اين موصوف نخواهد بود ، زيرا هر وصفى با موصوفش فىالجمله اتّحاد وهو هويت و حمل و تصادق دارند ، نه اين‌كه بالجمله و\r\n\r\n","description":"","footnote":"","page_name":" 226 ","page_number":227},
  {"content":"\r\n\r\nصد در صد تباين كلّى داشته باشند . ولى ساير اقسام نسبت‌ها ميان وصف و موصوف ، متصوّر و موجود است كه بايد ديد كدام محل بحث ماست و كدام نيست .\r\nگاهى وصف با موصوف ، تساوىِ كلّى دارند ، مثل انسان و متعجّب ؛ چنين فرضى از بحث خارج است و اگر مولى گفت « جئنى بإنسانٍ متعجّبٍ » ، مفهومش اين نيست كه آوردن انسان غير متعجب واجب نباشد . سرّ خروج از بحث اين است كه با انتفاء وصف تعجّب ، موصوف ( انسان ) هم منتفى است و امكان بقاء ندارد تا بگوييم اين موصوف تا به حال اين وصف را داشت و فلان حكم بر آن بار بود ، امّا حالا كه اين وصف را ندارد ، آيا همان حكم را دارد يا نه بلكه حالا كه وصف نيست موصوف هم نيست ! در حالى كه موضوع مذكور در قضيّه ، بايد محفوظ بماند تا بحث از « مفهوم وصف » شود و اگر موصوف هم منتفى شود و ما به همين سبب بگوييم حالا كه متعجب نيست ، آيا آوردن غير متعجّب - ولو انسان نباشد و چيز ديگرى باشد - واجب است يانه ؟ جمله وصفيّه كارى به موضوع ديگر ندارد و دلالتش بر نفى حكم از موضوع ديگر ، از باب مفهوم وصف نيست ، بلكه از باب مفهوم لقب است كه به زودى مورد بررسى قرار خواهد گرفت و خواهيم گفت كه مورد قبول ما نيست و اثبات شىء نفى ما عدا نمىكند .\r\nگاهى هم وصف و موصوف ، عامّ و خاصّ مطلق هستند كه خود اين دو فرض دارد :\r\n1 . وصف اعمّ مطلق از موصوف باشد ؛ مثل ماشى نسبت به انسان . اين فرض نيز مثل فرض تساوى ؟ ، از بحث خارج است و اگر مولى گفت « جئنى بإنسانٍ ماشٍ » مفهومش اين نيست كه آوردن انسان غير ماشى واجب نيست ؛ زيرا اگر وصف منتفى شد ، موصوف نيز حتماً منتفى شده و از انتفاء اعمّ ، انتفاء اخصّ لازم مىآيد و همان حرف‌هاى فرض تساوى در اينجا هم تكرار مىشود .\r\n2 . وصف اخصّ مطلق از موصوف باشد ، مثل عالم نسبت به انسان ، كه اگر مولى فرمود : « أكرم الإنسان العالم » آيا اين جمله مفهوم دارد - أى لا يجب إكرام غير العالم - يا مفهوم ندارد ؟ قدر متيقّن از بحث در مفهوم وصف يكى همين فرض است . يعنى با انتفاء وصف هم ، موصوف به قوّت خود باقى است و جا دارد بحث كنيم كه موصوف مادامى كه داراى اين وصف بود ، وجوب اكرام داشت ؛ حالا كه اين صفت از او منتفى شد . آيا باز هم وجوب اكرام دارد يا نه ؟ « 1 » و گاهى وصف و موصوف ، عامّ و خاصّ من وجه هستند . مثل رقبه و ايمان كه گاهى رقبه هست و ايمان نيست و گاهى ايمان هست و رقبه نيست و گاهى هر دو هستند . يا مثل غنم و سائمه كه ممكن است غنم باشد ، ولى سائمه نباشد ؛ بلكه معلوفه باشد ، يا سائمه باشد ، ولى غنم نباشد ، بلكه ابل و بقر باشد و يا هم غنم و هم سائمه باشد . خود اين چهار فرض دارد :\r\n\r\n\r\n","description":"","footnote":"\r\n( 1 ) . در باب مشتق نيز نظير اين بحث بود كه با زوال تلبّس و اتصاف هم خود ذات باقى باشد .\r\n","page_name":" 227 ","page_number":228},
  {"content":"\r\n\r\n1 . ماده اجتماع . يعنى رقبهء مؤمنه ، غنم سائمه و . . . كه حكمش مستقيماً از منطوق جملهء وصفيّه ، يعنى « فى الغنم السائمة زكات » ، « أعتق رقبةً مؤمنةً » و . . . مستفاد است و ربطى به مفهوم ندارد .\r\n2 . ماده افتراق از ناحيهء موصوف . يعنى موصوف باشد ، ولى صفت نباشد . مثل غنم غير سائمه ( گوسفندى كه معلوفه است ) . باز قدر مسلّم از محل نزاع در مفهوم وصف ، اين فرض است « 1 » و بحث مىشود كه اگر وصف سائمه منتفى شد ، آيا وجوب زكات هم از گوسفند منتفى مىشود يا گوسفند غيرسائمه هم زكات دارد و وصف مفهوم ندارد ؟\r\n3 . ماده افتراق از ناحيه وصف . يعنى وصف ( سائمه ) باشد ، ولى موصوف ( غنم ) نباشد ، بلكه موضوع ديگرى باشد ؛ مثل شتر سائمه . باز اين فرض هم مثل فرض تساوى و فرضى كه وصف ، اعمّ مطلق بود از بحث خارج است ؛ زيرا ابل سائمه موضوع ديگرى است و جملهء وصفيّه كارى به آن ندارد و بحث در موردى است كه موصوف بماند و وصف منتفى شود . اينجا وصف منتفى نشده بلكه موصوف منتفى شده است .\r\n4 . ماده افتراق هر دو . يعنى نه موصوف ( غنم ) باشد و نه وصف ( سائمه ) ، بلكه موصوف و وصف ديگرى بيايد . مثل ابل معلوفه . حال آيا جمله « فى الغنم السائمه زكات » مفهومش اين است كه پس ابل معلوفه زكات ندارد و اين هم محل بحث است يا خير ؟ از سيرهء علمى بعضى از شافعىها استفاده مىشود كه نزاع در مفهوم وصف را در اين قسم هم جارى دانسته و گفته‌اند جمله « فى الغنم السائمه زكاةٌ » مفهومش اين است كه ابل معلوفه زكات ندارد . « 2 » منظور از « امّا فى غيره . . . » : همين فرض چهارم است .\r\nمرحوم آخوند مىفرمايد شايد وجه جريان نزاع در اين فرض نزد شافعىها اين باشد كه آنان وصف مذكور ( سائمه ) را علت منحصره مىدانند و مىگويند غنم بودن خصوصيتى ندارد و تمام مناطِ حكم ، سائمه بودن است . پس مادامى كه سائمه باشد ، زكات هست و همين كه سائمه نبود ؛ چه غنم باشد و چه غنم نباشد ، بلكه حتّى ابل باشد ، در هر حال زكات نيست . پس ابل معلوفه را هم مفهوم وصف متعرّض است . ولى قبلًا ملاحظه شد كه اين علّيّت منحصره براى وصف ، ثابت نيست تا شافعى چنين نتيجه‌اى بگيرد . در نتيجه سخن بعضى شافعيّه باطل است .\r\nشيخ اعظم در تقريرات ، اين مطلب را تفصيل داده و فرموده است اگر وصف مساوى با موصوف يا اعمّ مطلق از موصوف باشد ، قطعاً از محل نزاع بيرون است ؛ زيرا با انتفاء وصف ، موصوف منتفى مىشود و موضوع حكم از بين مىرود و جا ندارد كه از مفهوم دارى و انتفاء حكم عند انتفاء الوصف گفت‌وگو كنيم ؛ زيرا حكم موضوع مىطلبد و موضوع هم كه منتفى شده و از باب سالبهء به انتفاء موضوع\r\n\r\n\r\n","description":"","footnote":"\r\n( 1 ) . مثل فرض اخصّ مطلق بودن وصف .\r\n( 2 ) . المحصول غزالى ، ص 222 ؛ شيخ هم اين مطلب را در مطارح‌الأنظار در ص 82 نقل كرده است .\r\n","page_name":" 228 ","page_number":229},
  {"content":"\r\n\r\nاست . ولى اگر وصف اعمّ من وجه باشد و مادهء افتراق ، هم از جانب وصف و هم موصوف باشد ، - مثل ابل معلوفه نسبت به خطاب فى الغنم السائمة زكاةٌ - چنين فرضى مورد نزاع است و بعضى از شافعىها گفته‌اند اين جمله مفهوم دارد و مفادش اين است كه ابل معلوفه زكات ندارد و ديگران منكر چنين مفهومى شده‌اند . « 1 » به نظر مرحوم آخوند ، اگر وجه و دليل سخن بعض العامّه همان باشد كه ما گفتيم « 2 » لازمه‌اش عدم تفصيل است ، يعنى بايد در هر سه مورد ( تساوى ، اعمّ مطلق ، اعمّ من وجه بودن وصف ) نزاع جارى باشد ؛ به همان بيان كه وصف ، تمام موضوع و محور حكم است و مادامى كه وصف متعجب ، ماشى ، سائمه بودن و . . . باشد ، حكم وجوب اكرام و اتيان و زكات و . . . هست و همين‌كه اين وصف منتفى شد ، آن حكم نيز منتفى مىشود ؛ چه از اين موضوع و چه از موضوعات ديگر . اگر اصرار داريد كه موضوع بايد باقى باشد و فرض تساوى و اعمّ مطلق به همين دليل از نزاع خارج‌اند ، پس بايد فرض مادهء افتراقِ وصف و موصوف را نيز خارج كنيد و محل نزاع ندانيد ؛ زيرا در آنجا نيز موصوف منتفى شده و ابل معلوفه موضوع ديگرى است . در هر حال جاى اين تفصيل نيست .\r\nالبته شيخ رحمه الله خودش طرفدار دخول فرض مزبور در محل نزاع نيست ، بلكه صرفاً از قول بعض‌العامّه نقل كرده است كه آنان نزاع در مفهوم وصف را در اينجا جارى مىدانند و طرفدار مفهوم وصف هستند ؛ و گرنه خود شيخ اين را ردّ مىكند و معتقد است جمله وصفيّه كارى به موضوع ديگر ندارد و استفادهء حكم موضوع ديگر ( ابل معلوفه ) از باب مفهوم لقب است ، نه وصف .\r\n\r\n\r\n","description":"","footnote":"\r\n( 1 ) . مطارح‌الأنظار ، ص 182 .\r\n( 2 ) . يعنى وصف را علّت منحصره حكم دانسته و طبيعى وجوب زكات را دايرمدارِ وصف بدانند و براى موصوف خصوصيّتىقائل نباشند و در نتيجه مادامى كه وصف سائمه بودن محقّق باشد ، حكم وجوب زكات نيز خواهد بود ؛ چه در غنم سائمه و چه ابل سائمه ، و همين‌كه وصف سوم منتفى شد وجوب زكات هم مطلقاً منتفى مىشود ؛ چه از غنم و چه غير غنم از موضوعات ديگر . در نتيجه مفهوم جمله مزبور اين خواهد شد كه ابل معلوفه زكات ندارد .\r\n","page_name":" 229 ","page_number":230},
  {"content":"\r\n\r\n\r\nفصل : [ مفهوم الغاية 
  ]\r\nهل الغاية فى القضية تدل على ارتفاع الحكم عما بعد الغاية\r\nبناء على دخول الغاية فى المغيا أو عنها و بعدها بناء على خروجها أو لا .\r\nفيه خلاف و قد نسب إلى المشهور الدلالة على الارتفاع و إلى جماعة منهم السيد و الشيخ عدم الدلالة عليه .\r\nو التحقيق أنه إذا كانت الغاية بحسب القواعد العربية قيدا للحكم كما فى قوله ( : كلّ شىء حلال حتى تعرف أنه حرام ) ( : و كل شىء طاهر حتى تعلم أنه قذر ) كانت دالة على ارتفاعه عند حصولها لانسباق ذلك منها كما لا يخفى و كونه قضية تقييده بها و إلا لما كان ما جعل غاية له بغاية و هو واضح إلى النهاية .\r\nو أما إذا كانت بحسبها قيدا للموضوع مثل سر من البصرة إلى الكوفة فحالها حال الوصف فى عدم الدلالة و إن كان تحديده بها بملاحظة حكمه و تعلق الطلب به و قضيته ليس إلا عدم الحكم فيها إلا بالمغيا من دون دلالة لها أصلا على انتفاء سنخه عن غيره لعدم ثبوت وضع لذلك و عدم قرينة ملازمة لها و لو غالبا دلت على اختصاص الحكم به و فائدة التحديد بها كسائر أنحاء التقييد غير منحصرة بإفادته كما مر فى الوصف .\r\nفصل سوم : مفهوم غايت\r\nاز نظر مرحوم آخوند جملهء شرطيّه و وصفيّه داراى مفهوم نبودند و بر انتفاء حكم ، نزد انتفاء شرط يا وصف دلالت نداشتند ، اما آيا جملات غائيّه « 1 » از قبيل : كلو واشربوا حتى يتبيّن لكم الخيط الابيض من الخيط الأسود من الفجر « 2 » يا ثمّ اتموا الصيام الى الليل « 3 » « سِرْ من البصرة إلى الكوفة » ، « نُمِ الليل حتّى الصباح » چه وضعى دارند ؟ دربارهء جملهء غائيّه در دو مقام بحث مىشود :\r\n1 . آيا غايت ، يعنى ما بعد حتّى و الى يا مدخول اين ادوات ، از لحاظ حكمى داخل در مغيّاست و محكوم به همان حكم است يا خارج از مغيّاست . مثلًا كوفه كه غايت و نهايت سير است ، آيا محكوم به حكم مغيّاست و سير در كوفه هم واجب است يا خارج از مغيّاست ؟ اين بحث منطوقى و نحوى است و از آنجا كه مقصود اصلى اصولى در اين باب نيست ، در ادامه خواهد آمد .\r\n\r\n\r\n","description":"","footnote":"\r\n( 1 ) . يعنى جمله‌هايى كه مغيّى به غايتى هستند و با ادات غايت ، يعنى حتّى و الى محدوديتى در حكم يا موضوع آنها ايجاد شده‌است و به نوعى عموم يا اطلاقشان تقييد و تخصيص و تحديد پيدا كرده است .\r\n( 2 ) . سورهء بقره ، آيهء 187 .\r\n( 3 ) . سورهء بقره ، آيهء 187 .\r\n","page_name":" 230 ","page_number":231},
  {"content":"\r\n\r\n2 . بر هريك از دو مبناى مشارٌ اليه در مقام قبل ، آيا جمله غائيّه مفهوم دارد يا نه ؟ يعنى همان‌طور كه منطوقاً بر ثبوت حكم تا غايت معيّن ( كوفه ، طلوع فجر ، ليل ، صباح و . . . ) دلالت مىكند ، آيا بر انتفاء حكم از خود غايت و ما بعد آن - بر مسلك كسانى كه غايت را داخل در مغيّا نمىدانند - و يا بر انتفاء حكم از خصوص ما بعد غايت - بر مسلك كسانى كه غايت را داخل در مغيّا مىدانند - نيز دلالت مىكند يا خير ؟ كه معناى مفهوم داشتن همين دلالت بر انتفاء حكم از غايت و ما بعد يا از ما بعد است ؛ آن هم سنخ حكم نه شخص حكم مغيّا به اين غايت كه با حصول غايت يقيناً منتفى مىشود .\r\nدر اين‌باره اقوالى وجود دارد در كفايه سه قول بيان شده است :\r\n1 . به مشهور نسبت داده شده است كه آنان طرفدار ثبوت مفهوم غايت مىباشند و مىگويند جملهء غائيّه بر انتفاء سنخ حكم از غايت و ما بعد آن ، يا از ما بعد از غايت تنها دلالت مىكند . « 1 » 2 . به گروهى از اصوليّون از جمله شيخ طوسى « 2 » و سيد مرتضى « 3 » نسبت داده شده است كه ايشان منكر مفهوم غايت شده و گفته‌اند جملهء كذايى فقط بر ثبوت حكم براى مغيّى تا اين غايت معين دلالت مىكند ؛ اما نسبت به ما بعد آن ساكت است و نفى و اثباتى ندارد .\r\n3 . مرحوم آخوند تحقيقى دارد كه ضمن آن تفصيل داده و فىالجمله مفهوم غايت را مىپذيرند ؛ البته مفهوم شرط و وصف را بالجمله ردّ كرده است .\r\nتوضيح : جمله‌هاى غائيّه از يك زاويه دو بخش مىشوند :\r\nبخش اوّل : در بعضى از اين جملات ، غايتى كه ذكر مىشود - به مقتضاى قواعد عربيّت ، يعنى متفام عرفى نزد اهل لسان - غايت و قيد حكم است و ربطى به موضوع ندارد و آمده است تا غايت و نهايت و امَد حكم را بيان كند . خود حكم شرعى هم مغيّا به اين غايت است . مثلًا امام عليه السلام فرموده است :\r\n« كل شىء حلال حتى تعرُف أنّه حرام » . « 4 » يعنى همه‌چيز حلال است ؛ گويا كسى مىپرسد : اين حلّيّت تا چه زمانى استمرار دارد ؟ امام عليه السلام مىفرمايد : حليّت كما كان استمرار دارد تا زمانى كه براى شخص ، علم به حرمت بيايد . در اين‌جا قيد « حتّى تعرف . . . » صد در هزار قيد حلاليّت است و ربطى به موضوع ندارد ، و غايت حكم بودن از آن متبادر و منسبق است . « 5 » مثال ديگر : امام فرموده است : « كل شىء طاهر حتى تعلم أنّه قذر » « 6 » يعنى همه‌چيز پاك است تا زمانى كه به قذارت و نجاست آن علم پيدا كنى . باز هم واضح است كه غايت ، غايت حكم است و ربطى به موضوع ندارد . « 7 » حال اين نوع جمله‌هاى غائيّه حتماً داراى مفهوم هستند و مفهومشان اين است كه « فاذا عرفت الحرمة فلا يكون حلالًا » ، يا « فإذا علمت أنّه قذر فلا يكون طاهراً » .\r\n\r\n\r\n","description":"","footnote":"\r\n( 1 ) . مطارح‌الانظار ، ص 186 .\r\n( 2 ) . عدّةالاصول ، ج 2 ، ص 24 .\r\n( 3 ) . الذريعة الى اصول الشريعة ، ج 1 ، ص 407 و 408 .\r\n( 4 ) . الكافى ، ج 5 ، ص 313 .\r\n( 5 ) . مثال حكم تكليفى .\r\n( 6 ) . التهذيب ، ج 1 ، ص 289 .\r\n( 7 ) . مثال حكم وضعى .\r\n","page_name":" 231 ","page_number":232},
  {"content":"\r\n\r\nدليل مفهوم‌دارى و دلالت بر انتفاء حكم نزد حصول غايت ، اولًا مسألهء تبادر و انسباق است ، و اين معنا به ذهن تبادر مىكند ؛ ثانياً مقتضاى غايت داشتن حكم ، و تقييد حكم به اين غايت ، اين است كه از اين پس حكمى نباشد ؛ زيرا اگر پس از غايت هم باز حكم همچنان باشد ، اين غاية الحكم ، غاية الحكم نخواهد بود و اين خُلف فرض است . يعنى چيزى را كه فرض كرديم غايتِ حكم است ، غايتِ حكم نباشد و خلف محال و باطل است و منجر به تناقض مىشود ؛ يعنى هم غايةالحكم باشد و هم نباشد . پس حكم اين بخش روشن شد .\r\nبخش دوم : در پاره‌اى از جملات ، غايتى كه مىآيد - به مقتضاى متفاهم عرفى - ظهور در قيد موضوع دارد و غايت موضوع حكم است ، نه خود حكم . مثلًا در « سِر من البصرة الى الكوفه » كلمهء « الى الكوفه » قيد هيئت امر كه مفادش حكم شرعى و وجوب باشد نيست ، بلكه قيد مادهء امر ( خود سير ) يعنى متعلّق امر است . « 1 » و گويا فرموده است : « السير المتّصف بكونه من البصرة الى الكوفه واجبٌ » . يعنى سير خاصى واجب است و آن سيرى است كه مبدأ آن ، بصره و منتهىاليه‌اش ، كوفه باشد . حكم ( وجوب ) مطلق است و مقيّد به چيزى نيست . مثال ديگر : اغسلوا وجوهكم و ايديكم الى المرافق قيد الى المرافق به غَسْلِ يدين رجوع مىكند ، نه به امر اغسلوا و گويا فرموده است : « غسل الوجوه والايدى الى المرافق واجبٌ » و هكذا مثل و امسحوا برؤوسكم و أرجلكم إلى الكعبين .\r\nاين نوع جمله‌هاى غائيّه ، همانند جملات وصفيّه‌اى هستند كه وصف در آنها قيد موضوع بود و در هر دو مورد ، موضوع اين حكمى كه در اين خطاب انشاء شده است ، يك موضوع خاصّ و محدود و مضيّقى است و بديهى است كه با رفتن هر قيدى از قيود موضوع ، حكمى هم كه مال آن موضوع محدود بود منتفى مىشود . امّا اين از باب انتفاء شخص الحكم عقلًا است و ربطى به ظهور و انتفاء سنخ الحكم ندارد . « 2 » مثلًا معناى « سير از بصره تا كوفه واجب است » اين است كه اگر سير تا كوفه حاصل شد و غايت آمد ، اين وجوب شخصى مىرود و به اين معنا نيست كه سير از كوفه به جاى ديگر مطلقاً واجب نباشد ؛ مفهوم جملهء مذكور اين نيست مگر اثبات شىء ، نفى ما عدا مىكند ؟ خير ، پس مىتواند بگويد از كوفه هم تا كربلا واجب است ، بدون اين‌كه اين خطاب با مفاد خطاب قبلى منافاتى داشته باشد . دلالت بر انتفاء سنخ الحكم هم در گرو دلالت بر انحصار است و مىشود مفاد جملهء مزبور اين باشد كه\r\n\r\n\r\n","description":"","footnote":"\r\n( 1 ) . منظور آخوند رحمه الله از موضوع ، همين متعلّق حكم است و اصطلاحاً موضوع در اعيان خارجيّه به‌كار برده مىشود و مىگوييم‌مثلًا آب موضوع حكم است و . . . و متعلّق ، در افعال اختياريه كاربرد دارد . مثلًا نماز ، سير ، صيام ، و . . . متعلّق حكم مىباشد و با مسامحه گاهى بر متعلّق ، اطلاقِ موضوع مىشود ، يا به عكس .\r\n( 2 ) . البته اين را منكر نيستيم كه هر قيدى و حدّى كه براى موضوع حكم ذكر مىكنند ، مآلش به تحديد حكم است و به ملاحظهء حكم است ، يعنى حكم بر موضوع بدون اين قيد بار نمىشود ؛ ولى در ظاهر خطاب ، قيد مال موضوع است و ما طبق متفاهم عرفى عمل مىكنيم .\r\n","page_name":" 232 ","page_number":233},
  {"content":"\r\n\r\n« منحصراً سير از بصره تا كوفه واجب است و لاغير » ؛ نه اين كه « از خود كوفه و بعد از آن يا بعد از كوفه مطلقاً سير ، واجب نيست » و با هيچ قيد و غايتى واجب نيست . امّا چنين دلالتى ( دلالت بر حصر ) ثابت نيست ؛ زيرا راه‌هاى ثبوت ، همان راه‌هايى « 1 » است كه در مفهوم شرط و وصف هم آورديم . البته در همان‌جا همهء اين طرق ابطال شد .\r\nراه چهارم ( لزوم لغويت ) راهى است كه در مفهوم وصف هم آورديم و ردّ كرديم . براى مثال ، اگر كسى بگويد چنانچه در مابعد غايت نيز حكمِ مغيّا ثابت باشد ، چرا مولى خطابش را مغيّا و محدود كرد ؟ آيا اين تحديد ، لغو نيست ؟ پس براى خروج از لغويّت بايد بگوييم اين كلام ، مفهوم داردو تقييد به غايت براى اخراج مابعد غايت ، از حكم ما قبل است .\r\nمرحوم آخوند مىفرمايد تقييد به غايت همانند ساير انواع تقييد ( وصف ، ظرف ، تميز ، حال و . . . ) فايده‌اش منحصر به مفهوم داشتن نيست تا اگر اين را انكار كرديم تقييد مزبور لغو باشد ؛ بلكه فوايد فراوانى از قبيل اهتمام زياد به « مورد قيد » و به « حكم تا اين غايت » مىتواند داشته باشد . مثلًا مىگويد : وقتى ماه رمضان فرا رسيد ، از آغاز ماه تا آخر آن بايد قرآن بخوانى . اين به آن معنا نيست كه بعد از ماه رمضان ، تلاوت قرآن واجب يا مستحب نيست ؛ بعد از آن هم ممكن است واجب يا مستحب باشد ؛ پس چرا فرمود تا آخر ماه رمضان ؟ پاسخ اين است كه مولى به قرائت قرآن در ماه رمضان شدت اهتمام دارد . پس وجهى براى مفهوم داشتن در اين بخش ثابت نشد .\r\nاشاره‌اى ديگر به مقام اوّل يا بحث منطوقى : غير از اختلاف مزبور كه اصولى و مربوط به مفهوم غايت بود نزاع ديگرى در باب جملات غائيّه وجود دارد كه مربوط به منطوق آنهاست و آن اين‌كه آيا غايت ( ما بعد حتى و الى يا مدخول اين دو ) داخل در مغيّى است يا خير ؟ مثلًا در « سر من البصرة الى الكوفة » ، آيا كوفه هم داخل در سير از بصره است يا نه ؟ پاسخ اين است كه قطعاً دخول موضوعى ندارد ، يعنى موضوعاً غايت بيرون از مغيّى است ، « كوفه » نه بصره است و نه سير از بصره . كلام در دخول حكمى است ، يعنى آيا غايت در حكم مغيّى داخل است يا خير ؟ مثلًا در مثال مزبور آيا وجوب سيرى كه از بصره تا كوفه بود ، براى خود شهر كوفه هم ثابت است و سير كردن در خود كوفه هم لازم است يا خير ؟ در اين‌باره اقوالى وجود دارد كه در شرح اصول فقه « 2 » آمده است .\r\nمرحوم آخوند دربارهء اين بحث تنها به دو نظريه كلّى اشاره مىكند :\r\n1 . عقيده خود ايشان اين است كه غايت ، خارج از مغيّى است و محكوم به آن حكم نيست . دليل ايشان هم اين است كه غايت ، از حدود مغيّى است و حد هر شيئى خارج از محدود است . « 3 » از آنجا كه اين محدود تمام مىشود ، حدى هم انتزاع مىشود . و وقتى موضوعاً خارج بود ، حكماً هم محكوم به\r\n\r\n\r\n","description":"","footnote":"\r\n( 1 ) . راه وضع ، راه قرينهء عامهء انصراف ، راه اطلاق و مقدّمات حكمت .\r\n( 2 ) . شرح اصول فقه ، ج 1 ، ص 266 - 267 .\r\n( 3 ) . مثلًا حد مسجد بازار است . حد زمين زيد ، زمين بكر است .\r\n","page_name":" 233 ","page_number":234},
  {"content":"\r\n\r\nحكم آن شىء نخواهد بود ، پس حكماً نيز خارج است . آرى در پاره‌اى از موارد به قرينهء خاصّ ، غايت داخل در مغيّى است . « 1 » ولى كارى به موارد خاصّ نداريم ؛ آنچه مستدلّ بود ، اين است كه غايت ، حد شىء است و حد ، خارج از محدود است .\r\n2 . به عقيده بعضى ، غايت داخل در مغيّى است و محكوم به همان حكم است و مستقيماً از منطوق كلام ، حكم غايت نيز فهميده مىشود و خود اينها تفاصيلى دارند كه مرحوم آخوند آن‌ها را مورد بررسى قرار نداده است ؛ چون قبول ندارد . نزاع اوّل كه بحث مفهومى و اصولى بود ، مبتنى بر همين نزاع دوم ( بحث منطوقى و نحوى ) است . به اين بيان : اگر قائل شديم كه غايت بيرون از مغيّى است ، اين‌گونه بحث مىكنيم كه آيا جمله غائيه دلالت مىكند بر انتفاء حكم از خود غايت و مابعد غايت يا خير ؟ و اگر غايت را داخل در مغيّى دانستيم اين‌گونه بحث مىكنيم كه آيا جمله غائيّه بر انتفاء حكم از ما بعد غايت دلالت مىكند يا خير ؟\r\nقوله : ثم لا يخفى : آخوند قبلًا فرمود جمله‌هاى غائيّه دو دسته‌اند : 1 . در بعضى از جملات ، غايت ، قيد خود حكم شرعى است ، مثل « كل شىء حلال حتى تعرف انّه حرام » . 2 . در بعضى از موارد ، غايت ، قيد موضوع يا متعلّق حكم است ، مثل « سِر من البصرة الى الكوفه » . حال بحث منطوقىاى كه ذكر شد ( سؤال از اين‌كه آيا غايت داخل در حكم مغيّى هست يا خير ؟ ) مربوط به دستهء دوم بود ، يعنى مواردى كه غايت در آن‌ها قيد موضوع باشد كه در اين جاها موضوعى و متعلّقى داريم كه حكمى دارد و تعبير به دخول غايت در حكم مغيّى معقول است .\r\nدر بخش اوّل نبايد اين طور بحث كرد كه آيا غايت داخل در حكم مغيّى هست يا خير ؟ زيرا مغيّى خود حكم شرعى است نه چيز ديگر و تعبير به حكم مغيّى به‌صورت مضاف و مضاف‌اليه صحيح نيست ؛ مگر اين‌كه اضافه بيانيّه باشد يا كلمهء « حكم مغيّى » را صفت و موصوف بگيريم ؛ يعنى حكمى كه بيان از مغيّى است و يا حكمى كه اين صفت را دارد مغيّى است ، ولى در هر حال ، دخول غايت در حكم مغيّى يعنى دخول در حكمِ حكم . كه اين معقول نيست ، لذا بايد سبك بحث را عوض كرد و گفت آيا به مجرّد حصول غايت - معرفة الحرام مثلًا - حكمى كه در مغيّى ذكر شده بود ( حليّت ) منقطع مىشود و از اين پس آن حكم نيست ؟ يا ممكن است پس از علم به حرمت هم باشد ؟ قائل به مفهوم مىگويد جمله غائيّه بر انقطاع حكم مزبور دلالت دارد و منكر مفهوم مىگويد اين جمله نسبت به مورد حصول غايت ساكت است و نفى و اثباتى ندارد ، و از خارج بايد وضع غايت را رسيدگى كرد .\r\n\r\n\r\n","description":"","footnote":"\r\n( 1 ) . مثل : احفظ القرآن من اوله الى آخره ، اقرء السورة الى آخره ، صُم شهر رمضان الى آخره ، مهلت ثبت نام تا روز بيستم است‌و . . . . در همهء اين موارد غايت داخل در مغيّى است و آخر قرآن يا سوره يا ماه رمضان نيز حفظ و قرائت و صيامش واجب است .\r\n","page_name":" 234 ","page_number":235},
  {"content":"\r\n\r\nالمفاهيم / مفهوم الحصر\r\n\r\nفصل : [ مفهوم الحصر 
  ]\r\n\r\n[ الجملة المشتملة على كلمة « إلّا » 
  ]\r\nلا شبهة فى دلالة الاستثناء\r\nعلى اختصاص الحكم سلبا أو إيجابا بالمستثنى منه و لا يعم المستثنى و لذلك يكون الاستثناء من النفى إثباتا و من الإثبات نفيا و ذلك للانسباق عند الإطلاق قطعا .\r\nفلا يعبأ بما عن أبى حنيفة من عدم الإفادة محتجا به مثل ( : لا صلاة إلا بطهور ) ضرورة ضعف احتجاجه . أولا يكون المراد من مثله أنه لا تكون الصلاة التى كانت واجدة لأجزائها و شرائطها المعتبرة فيها صلاة إلا إذا كانت واجدة للطهارة و بدونها لا تكون صلاة على وجه و صلاة تامة مأمورا بها على آخر . و ثانيا بأن الاستعمال مع القرينة كما فى مثل التركيب مما علم فيه الحال لا دلالة له على مدعاه أصلا كما لا يخفى .\r\nفصل چهارم : جمله استثنائيّه\r\nجمله‌هايى كه مشتمل بر استثناء هستند - از قبيل : « أكرم العلماء إلّازيداً » ، « لا تكرم الفسّاق إلّابكراً » ، « جائنى القوم إلّازيداً » ، « ما جائنى من أحد إلّازيدٌ » ، قطعاً بر ثبوت حكم ايجابى يا سلبى در ناحيه مستثنىمنه دلالت مىكنند و مفادشان اين است كه به جز زيد اكرام ساير علماء ، واجب است ؛ غير از بكر فاسق ، اكرام ساير فاسق‌ها حرام است ؛ غير از زيد ، ساير قوم همه آمدند ، جز زيد احدى نزد من نيامد . ولى آيا اين جملات بر اختصاص و انحصار حكم مزبور ، به مستثنىمنه و در نتيجه بر نبود آن حكم ، در جانب مستثنى دلالت مىكنند يا خير ؟ آيا نسبت به مستثنى هم متعرّض هستند و آيا براى مثال معناى جملهء اوّل اين است كه اكرام زيد واجب نيست و منحصراً اكرام بقيهء علماء واجب است يا متعرّض‌نيستند و نفياً و اثباتاً اين كلام از حكم مستثنى ساكت است و همين قدر مىگويد كه سايرين بايد اكرام شوند ، امّا دربارهء اكرام يا عدم اكرام زيد در اين خطاب ، حكمى بيان نشده و از خارج بايد ديد كه وضع او چگونه است ؟ و هكذا در مثال‌هاى ديگرى كه آورديم .\r\nمرحوم آخوند كه مفهوم شرط و وصف را قاطعانه ردّ كرد ، مفهوم جملهء استثنائيّه را قاطعانه قبول مىكند و مىفرمايد : بىترديد جملهء مزبور بر حصر و اختصاص حكم به مستثنىمنه دلالت دارد ، مفهوم هم دارد و دلالت مىكند كه اين حكم در ناحيهء مستثنى نيست و زيد وجوب اكرام ندارد ، بكر حرمت اكرام ندارد و . . . . و در اين‌باره فرقى ميان كلام موجَب و كلام منفى نيست . يعنى ، چه استثناء از\r\n\r\n","description":"","footnote":"","page_name":" 235 ","page_number":236},
  {"content":"\r\n\r\nنفى باشد و چه از اثبات ، « 1 » مفيد حصر حكم سلبى يا ايجابى ، به مستثنىمنه است و بالملازمةِ البينّه مفيد نفىِ حكم مزبور از مستثنى است .\r\nدليل : دليل مرحوم آخوند انسباق و تبادر است . يعنى از جمله‌هاى استثنائيّه ، همين معنا به ذهن تبادر مىكند . و لذا اهل ادب مىگويند نقيض حكم مستثنىمنه براى مستثنى ثابت است ، يا مىگويند استثناء از نفى و كلام منفى ، اثبات است و استثناء از اثبات هم ، نفى است ؛ يعنى كلام ، متعرّض جانب مستثنى است ، نه اين‌كه ساكت باشد . اينها مؤيّد آن است كه نحويين نيز همين حصر و اختصاص و مفهوم داشتن را فهميده‌اند .\r\nقوله : فلا يعبأ : تنها كسى كه در مسأله مخالفت كرده ، ابوحنيفه است كه منكر افادهء حصر و اختصاص و به‌دنبالش منكر مفهوم استثناء شده است و قائل شده كه جملهء استثنائيّه ، نسبت به حكم مستثنى ساكت است و نفى و اثباتى ندارد و از خارج بايد حكم آن را به‌دست آورد . « 2 » دليل ابوحنيفه جملاتى از قبيل « لاصلوة إلّابطهور » « 3 » است و كيفيت استدلال او اين است كه اگر اين جمله مفيد حصر و داراى مفهوم باشد ، معناى منطوقش اين مىشود كه بدون طهور اصلًا صلاتى نيست و مفهومش اين مىشود كه با طهور ، صلوة نيز هست . يعنى به مجرّد اين‌كه طهور آمد ، صلوة هم مىآيد ؛ خواه ساير اجزاء و شرايط باشند ، خواه نباشند . امّا اين مفهوم قطعاً باطل است و ما از خارج مىدانيم كه صلوة اسم مجموعه‌اى از اجزاء و شروط است و نام طهور تنها نيست . « 4 » مرحوم آخوند مىفرمايد به اين سخنان اعتنا نمىشود و احتجاج ابوحنيفه ضعيف است و در حاشيه و متن سه جواب به آن مىدهد :\r\n1 . جواب در حاشيه : در امثال تعابير مزبور ، كلمهء « ممكنةً » به‌عنوانِ خبر لاى نفى جنس مقدر است و منظور ، نفى امكان است . يعنى بدون طهور اصلًا نماز ممكن نيست ، يا نماز صحيح ممكن نيست و مفهومش اين است كه با طهور نماز هم ممكن است و اگر ساير اجزاء و شرايط آمد ، موجود هم مىشود . اين نوع مفهوم‌گيرى محذورى ندارد . شاهد تقدير گرفتنِ امكان ، نظاير جملهء مزبور است ، فىالمثل مىگوييم « لا احراق إلّابالحطب » يا « لا حج إلّابالزاد و الراحله » . يعنى بدون حطب و هيزم احراق ممكن نيست ، بدون زاد و راحله حج ممكن نيست ؛ مفهومش اين است كه با وجود هيزم ، احراق ممكن است و با وجود زاد و توشه ، حج ممكن است .\r\n2 . در امثال اين جملات كه بيان‌كنندهء اجزاء و شرايط هستند ، وقتى مىفرمايد « لا صلوة إلّابطهور »\r\n\r\n\r\n","description":"","footnote":"\r\n( 1 ) . به مثال‌هاى صدر بحث توجّه شود .\r\n( 2 ) . البته دليل ايشان ظهور دارد در اين‌كه وى فقط استثناء از نفى را مفيد اثبات نمىداند ؛ ولى بعضى تعميم داده و به او نسبت‌داده‌اند كه او استثناء را كلًا مفيد حصر و اختصاص و دالّ بر مفهوم نمىداند .\r\n( 3 ) . وسائل‌الشيعه ، ج 1 ، ص 256 .\r\n( 4 ) . شرح مختصرالأصول عضدى ، ص 264 - 265 .\r\n","page_name":" 236 ","page_number":237},
  {"content":"\r\n\r\nيا « لا صلوة إلّابفاتحة الكتاب » و . . . ما از خارج مىدانيم صلوة ، اسم براى طهور يا فاتحةالكتاب تنها نيست ، بلكه اسم مجموعه است . نبايد تمام نظر را به اين جزء و يا شرط دوخته و بگوييم منظور اين است كه اگر فاتحةالكتاب بود ، صلوة هست ؛ خواه بقيه اجزاء و شروط باشند يا نباشند ، سپس اشكال كنيم . بلكه منظور اين است كه بقيه اجزاء و شروط محرز و مفروض و مفروغ عنه گرفته شده ، و با وجود آنها مىفرمايد اگر طهور نباشد ، نمازى نيست . « 1 » و يا نماز صحيح نيست « 2 » اگر اينطور تفسير كرديم ، كاملًا مفهوم دارد . يعنى اگر طهور بود نماز هم هست ؛ زيرا ساير اجزاء و شروط را هم دارد و كمبودى ندارد و چنين مفهومى خالى از اشكال است . اشكال بيان ابوحنيفه اين است كه از ساير شروط قطع نظر كرده و تمام نظر را به همين جزء يا شرط دوخته است آن حرف باطل را زده است .\r\n3 . مكرر گفته شد اگر در موردى قرينهء خاصى بر مفهوم يا عدم آن بود ، از بحث خارج است ؛ حال در مانحن‌فيه هم مىگوييم بر فرض كه ساير اجزاء و شروط ، مفروغ عنه گرفته نشود و قطع نظر شود ، حق با شماست و جمله مزبور مفهوم ندارد و نمىتوان گفت اگر طهور بود نماز هم هست . ولى خودتان هم قبول داريد كه اين مفهوم نداشتن به‌خاطر قرينهء خاصه است و آن اين‌كه ما از خارج مىدانيم نماز ، اسم براى طهور تنها نيست ، بلكه اسم مجموعه‌اى است كه داراى اجزاء و شروطى باشد و با بودن يك جزء يا شرط نام صلاتى صدق نمىكند ؛ حتى اگر اعمّى باشيم . چون اعمّى هم معظم الاجزاء يا اركان را لازم مىداند ، و گرنه صدق الاسم نيست .\r\nو منه قد انقدح أنه لا موقع للاستدلال على المدعى بقبول رسول الله صلى الله عليه و آله إسلام من قال كلمة التوحيد لإمكان دعوى أن دلالتها على التوحيد كان بقرينة الحال أو المقال .\r\nو الإشكال فى دلالتها عليه بأن خبر لا إما يقدر ممكن أو موجود و على كلّ تقدير لا دلالة لها عليه أما على الأول فإنه حينئذ لا دلالة لها إلا على إثبات إمكان وجوده تبارك و تعالى لا وجوده و أما على الثانى فلأنها و إن دلت على وجوده تعالى إلا أنه لا دلالة لها على عدم إمكان إله آخر .\r\nمندفع بأن المراد من الإله هو واجب الوجود و نفى ثبوته و وجوده فى الخارج و إثبات فرد منه فيه و هو الله يدل بالملازمة البينة على امتناع تحققه فى ضمن غيره تبارك و تعالى ضرورة أنه لو لم يكن ممتنعا لوجد لكونه من أفراد الواجب .\r\nمرحوم شيخ اعظم « 3 » و مرحوم صاحب فصول « 4 » در اصل مدّعا با ما موافق هستند - و براى جملهء استثنائيّه مفهوم قائل‌اند - ولى در طرز استدلال با ما مخالف‌اند . ما به انسباق و تبادر استناد كرديم ، ولى آنان به كلمه توحيد ( لا إله الا الله ) تمسّك كرده‌اند . در صدر اسلام هركس خدمت رسول اكرم صلى الله عليه و آله\r\n\r\n\r\n","description":"","footnote":"\r\n( 1 ) . بر مسلك صحيحى .\r\n( 2 ) . بر مسلك اعمّى .\r\n( 3 ) . مطارح‌الأنظار ، ص 187 .\r\n( 4 ) . الفصول‌الغرويه ، ص 193 .\r\n","page_name":" 237 ","page_number":238},
  {"content":"\r\n\r\nشرفياب مىشد و به وحدانيّت خداوند شهادت مىداد ، و مىگفت اشهد ان لا إله إلّاالله ، پيامبر صلى الله عليه و آله اسلام او را قبول مىكرد . قبول النبى صلى الله عليه و آله بالاترين شاهد و گواه بر مدّعاى ماست كه استثناء مفهوم دارد و استثناى از نفى ، اثبات است و معناى جملهء مزبور اين است كه جز خداوند ، معبود ديگرى نيست و خداوند يگانه معبود است . اگر جمله مزبور فقط حكم مستثنىمنه را متعرّض بود و نسبت به جانب مستثنى ساكت بود و نفى و اثباتى نداشت و معناى « لا إله إلّاالله » اين بود كه خدايان ديگر را نفى مىكنم ، ولى نسبت به « الله » فعلًا ساكت هستم و نفى و اثباتى ندارم و تصديق و اعترافى ندارم ، پيامبر صلى الله عليه و آله قبول نمىكرد ، و توحيد كامل نبود و ناقص بود .\r\nمرحوم آخوند در ردّ اين استدلال مىفرمايد قبول داريم كه رسول خدا صلى الله عليه و آله از شهادت آنان همين معنا را استفاده كرد ؛ ولى شايد اين استفاده به بركت يك سلسله قرائن حاليه و مقاليه بوده است .\r\nاگر چنين باشد به حال ما سودى ندارد ؛ چون بحث ما در ظهورِ جملهء استثنائيه است بدون كوچك‌ترين قرينهء خاصّه . و در يك كلام ، موارد خاصّه از بحث خارج است . نه مفهوم نداشتن در موردى به ضرر ماست - مثل مثالى كه ابوحنيفه آورد - و نه مفهوم داشتن در موردى به سود ماست - مثل همين كلمهء توحيد - كلام در نوع جملات استثنائيّه است .\r\nاشكال : مرحوم آخوند در اين‌جا يك بحث اعتقادى را به مناسبت بحث از كلمهء توحيد ، مطرح مىكند كه ربطى به اصولى ندارد وى اشكالى را كه دربارهء كلمهء طيبهء توحيد ، وارد شده است دفع مىكند .\r\nاما اشكال : كلمهء « لا » براى نفى جنس است و كلمه « إله » اسم آن است و خبرش محذوف و مقدر است و آن خبر مقدر از دو حال خارج نيست : يا كلمهء « ممكنٌ » در تقدير است ، يا كلمهء « موجودٌ » مقدر است . هركدام كه باشد اشكال دارد .\r\nحالت اوّل : اگر كلمهء ممكن در تقدير باشد ( لا إله ممكنٌ الّا الله ) صدر جمله يا مستثنىمنه ، صحيح و تامّ است كه آلههء ديگر را كلًا نفى مىكند و دلالت دارد بر اين‌كه معبود ديگرى ممكن نيست ، و محال است : « شريك البارى ممتنع » برهان نيز اين را همراهى مىكند . ولى ذيل كلام يا جانب مستثنى ناتمام است ، زيرا معنايش اين مىشود كه « الله تعالى ممكنٌ » ؛ يعنى « خداوند متعال امكان وجود دارد » در حالى كه ما مىخواهيم بگوييم « الله تعالى موجود است » نه اين‌كه صرفاً ممكن الوجود باشد .\r\nحالت دوم : اگر كلمه موجود مقدر باشد ( لا إله موجود إلّاالله ) ذيل كلام يا مستثنى تامّ و كامل است و بر اثبات وجود الله دلالت مىكند ؛ ولى صدر كلام و جانب مستثنىمنه ( لا الهٌ موجودٌ ) مبتلا به اشكال مىشود ؛ زيرا اين تعبير فقط از آلههء ديگر نفى وجود مىكند و مىگويد كه الهِ ديگرى موجود نيست ؛ ولى نفى امكان نمىكند و دلالت نمىكند كه إله ديگر اصلًا امكان وجود ندارد - زيرا عدم وجود ، دليل بر عدم امكان نيست و خيلى چيزها موجود نيستند ولى ممكن الوجود هستند ، آرى عدم امكان ، دليل\r\n\r\n","description":"","footnote":"","page_name":" 238 ","page_number":239},
  {"content":"\r\n\r\nبر عدم وجود هست و اگر چيزى ممكن نبود حتماً موجود نيست . - در حالى كه ما مىخواهيم بگوييم خدايان ديگر استحالهء وجودى دارند . پس على كلّ حالٍ اين جمله مبتلا به اشكال است .\r\nجواب اشكال : اوّل بايد دو نكتهء اعتقادى را در نظر بگيريم :\r\n1 . مقصود از « إله » معبود حقيقى و مألوه به حق است . يعنى كسى كه سزاوار و لايق پرستش است و چنين حقيقتى جز واجب‌الوجود بالذات نخواهد بود ؛ زيرا ممكنات در هر مرتبه از مراتب مشكّكهء هستى كه واقع شده باشند - حتّى صادر نخستين و كامل‌ترين موجود در جهان امكان - قابل پرستش نيستند ؛ چون از خود چيزى ندارند جز فقر ذاتى ، و تنها حقيقت واجبى است كه قابل پرستش است ، عده‌اى او را كمال مطلق يافته و در برابر او به سجده مىافتند ، گروهى او را منعم حقيقى دانسته و نعمت‌هاى بىكران او را سپاس مىگويند . به هر حال جز او معبود به حقى نيست .\r\n2 . در مباحث عقلى اين اصل بيان شده است كه واجب الوجود بالذات ، از هر حيثى واجب الوجود است ، يعنى هيچ جهت امكانى براى آن ذات وجود ندارد ، بلكه آنچه لايق به حال او باشد بالفعل و بالذات و بالضرورة الازليّه واجد است و چنين نيست كه صفت كمالى در شأن او باشد و او فاقد اين وصف باشد و كم كم واجد شود كه هزار و يك محال و تالى فاسد عقلى را به‌دنبال دارد . به عبارت ديگر ، در ممكنات مادى ، ميان امكان وجود با خود وجود خارجى ملازمه‌اى نيست ؛ چه‌بسا چيزى ممكن الوجود باشد ، ولى در خارج موجود نشود . ولى در مورد واجب الوجود ميان آن دو ملازمه است و هرچه براى واجب ، ممكن به امكان عامّ باشد ، بالضرورة ثابت است و محال است ذاتِ الهى فاقد آن چيز باشد .\r\nبا توجّه به اين دو نكته : كلمهء طيبهء « لا إله إلّاالله » نصاب كامل توحيد ناب اسلامى است و نقصى ندارد و ما هريك از دو شقّ مذكور در اشكال را مىتوانيم اختيار كنيم و به شبههء شما پاسخ دهيم . در قدم اول ، شق اوّل را برگزيده و مىگوييم آنچه در تقدير است ، كلمه « ممكن » مىباشد . شما گفتيد نتيجه ، اين است كه - اللّه تعالى ممكنٌ - ، ولى اين ثابت نمىكند كه موجود هم باشد . ما مىگوييم به حكم مقدمهء مزبور آنچه براى خداوند و واجب‌الوجود ، ممكن باشد ، بالضرورة ثابت است و همين كه امكان وجود به امكان عامّ ، ثابت شد ، ضرورت وجود و حتميّت آن و موجود بودن نيز ثابت مىشود و نقصى ندارد .\r\nدر قدم دوم شقّ دوم را انتخاب كرده و مىگوييم كلمهء « موجودٌ » در تقدير است . شما گفتيد لازمهء چنين سخنى اين است كه آلههء ديگر در خارج موجود نباشند ؛ ولى نفى امكان نمىكند و دلالت ندارد كه « شريك البارى ممتنعٌ » . ما مىگوييم در اين‌گونه موارد ، نفى وجود ، ملازمه دارد با نفى امكان و مستلزم نفى امكان است ؛ زيرا منظور از « إله » واجب الوجود بالذات است . و اگر إله ديگرى ممكن بود ، او نيز مصداق واجب الوجود بود و ضرورتاً موجود بود و از بطلان لازم ( نفى وجود ) به بطلان\r\n\r\n","description":"","footnote":"","page_name":" 239 ","page_number":240},
  {"content":"\r\n\r\nملزوم ( نفى امكان ) مىرسيم . پس كافى است كه توسط كلمه توحيد از معبودهاى ديگر نفى وجود شود و گفته شود آنها نيستند كه لازمهء چنين سخنى نفى امكان نيز مىباشد . « 1 »\r\nثم إن الظاهر أن دلالة الاستثناء على الحكم فى طرف المستثنى بالمفهوم و أنه لازم خصوصية الحكم فى جانب المستثنى منه التى دلت عليها الجملة الاستثنائية .\r\nنعم لو كانت الدلالة فى طرفه بنفس الاستثناء لا بتلك الجملة كانت بالمنطوق كما هو ليس ببعيد و إن كان تعيين ذلك لا يكاد يفيد .\r\nحكم مستثنى مفهومى است يا منطوقى : اصل دلالت جمله استثنائيّه بر انحصار و اختصاص حكم به مستثنىمنه و انتفاء آن از مستثنى ، مسلّم شد . ولى بحث در اين است كه آيا اين دلالت بر حصر و به‌دنبال آن دلالت بر مفهوم ، يك دلالت مفهومى و مربوط به مفهوم و مدلول التزامى جمله است يا منطوقى و مربوط به مدلول مطابقى كلام است ؟ از كلام مرحوم آخوند تفصيل مستفاد است و آن اين‌كه اگر دلالت بر حصر و اختصاص ، به هيئت جملهء استثنائيّه مستند باشد و از ظاهر هيئت جمله ، حصر حكم به مستثنىمنه تبادر كند - كما هو الحق - قهراً نفى حكم از مستثنى مفهومى خواهد بود و لازمهء انحصار مزبور ، سلب حكم از ماعداست . آرى اگر دلالت بر حكم ، در طرف مستثنى به‌سبب خود حرف استثناء ، يعنى كلمهء « الّا » باشد ، يك دلالت منطوقى خواهد بود . به اين بيان كه « إلّا » به معناى « أستثنى » آمده و استثناء ، اخراج حكمى است . پس « أستثنى » يعنى « اخرِجُ زيداً عن القوم حكماً » و معناى اخراج حكمى جز اين نيست كه حكم قوم در مورد زيد جارى و سارى نيست و زيد نيامده است و اين معنا از خود « إلّا » كه قائم مقام « أستثنى » است دانسته مىشود و منطوقى است . البتّه تعيين اين مطلب كه آيا دلالت مزبور منطوقى است يا مفهومى ، از نظر اصولى مهمّ نيست ؛ زيرا ثمره فقهى و عملى ندارد و مهمّ اصل دلالت و ظهور است كه حجّت مىباشد ؛ اما منطوقى يا مفهومى بودن مهمّ نيست . « 2 »\r\n\r\n[ الجملة المشتملة على « إنّما » 
  ]\r\nو مما يدل على الحصر و الاختصاص إنما و ذلك لتصريح أهل اللغة بذلك و تبادره منها قطعا عند ا هل العرف و المحاورة .\r\nو دعوى أن الإنصاف أنه لا سبيل لنا إلى ذلك فإن موارد استعمال هذه اللفظة مختلفة و لا يعلم بما هو مرادف لها فى عرفنا حتى يستكشف منها ما هو المتبادر منها غير مسموعة فإن السبيل إلى التبادر لا ينحصر بالانسباق إلى أذهاننا فإن الانسباق إلى أذهان أهل العرف أيضا سبيل .\r\n\r\n\r\n","description":"","footnote":"\r\n( 1 ) . مرحوم آخوند در مقام جواب روى همين شقّ دوم تكيه كرده و جواب داده است ، ولى ما بر هر دو شقّ جواب اشكال را داديم .\r\n( 2 ) . البته در ميان اصوليّون ، اين مطلب مشهور بود كه مفهوم ، ضعيف‌تر از منطوق است و عندالمعارضه ثمره پيدا مىشود ؛ ولى نزد متأخرين ، اين مبنا ضعيف است و مناط اظهريت و اقوى بودن ، از حيث دلالت است نه مفهومى يا منطوقى بودن .\r\n","page_name":" 240 ","page_number":241},
  {"content":"\r\n\r\nدلالت انّما بر حصر\r\nبه مناسبت اين‌كه جملهء استثنائيّه مفيد حصر بود و صحبت از انحصار و اختصاص به ميان آمد ، مرحوم آخوند چند مورد ديگر را كه مورد بحث واقع شده و مورد اختلاف است بررسى مىكند كه آيا مفيد حصر هستند يا نه ؟ و اين موارد ، بسيار است ، ولى اهم آنها را كه سه امر باشد ، مرحوم آخوند مورد تعرض قرار داده است . يكى از اين ادوات ، كلمه « إنمّا » است .\r\nدر اين‌كه آيا « انمّا » مفيد حصر است يا خير ، اختلاف وجود دارد . مثلًا « إنمّا الصدقات للفقراء و المساكين . . . » آيا به اين معناست كه به نحو انحصارى مستحقين زكات هشت گروه مىباشند ؟ يا مثلًا « إنمّا وليّكم الله و رسوله و المؤمنون . . . » آيا معنايش اين است كه ولايت و سرپرستى و صاحب اختيار بودن ، مخصوص خدا و رسول‌خدا صلى الله عليه و آله و اميرالمؤمنين عليه السلام است ؟ اگر مفيد حصر باشد مفهوم نيز خواهد داشت و آن اين‌كه غير از هشت صنف مزبور كسى حق ندارد از زكات استفاده كند . غير از خدا و رسول و امامان عليهم السلام كسى حق ولايت و حاكميّت بر مردم ندارد . « 1 » در اين‌باره دو نظريه وجود دارد :\r\n1 . مرحوم آخوند معتقد است « إنّما » از ادوات حصر بوده و مفيد حصر است . « 2 » دليل مرحوم آخوند عبارت است از : الف ) تصريح اهل لغت : لغويّون در كتاب‌هاى خود تصريح كرده‌اند كه « إنّما » مفيد حصر و قصر است . « 3 » ب ) تبادر : از كلمهء « إنّما » نزد اهل لسان و محاوره ، يعنى عرب‌زبان‌ها حصر متبادر است و تبادر در نزد اهل لسان ، نشانه حقيقت بودن است . پس كلمه « إنما » به دلالت وضعى ، مفيد حصر است و وقتى انحصار ثابت شد ، مفهوم دارى نيز ثابت مىشود .\r\n2 . مرحوم شيخ انصارى فرموده است انصافاً ادعاى تبادر كردن مشكل است و ما فارسى زبان‌ها راهى به سوى معرفت اين تبادر نداريم . دليل آن هم اين است كه موارد استعمال كلمهء « إنّما » مختلف است ، « 4 » لذا راهى به‌سوى تبادر وجود ندارد . ضمناً پاره‌اى از واژگان عربى ، در فارسى معادلى دارد ، مثل « انْ شرطيّه » كه به « اگر » ترجمه مىشود . « اذا » يعنى « زمانى كه » و . . . . و مىتوانيم روى معادل فارسى آن كار كنيم و نتيجه بگيريم . ولى مع‌الأسف واژهء « إنّما » معادل و مرادف فارسى هم ندارد تا از راه اين مرادف كشف كنيم كه در عربى از إنّما چه چيزى متبادر است ! پس عمده دليل براى افاده حصر ، تبادر است كه آن هم به اين وسيله مخدوش گرديد . « 5 »\r\n\r\n\r\n","description":"","footnote":"\r\n( 1 ) . البته ولايت نايب الامام از ناحيهء امام است و جدا از آن نيست .\r\n( 2 ) . حصر صفت بر موصوف يا موصوف بر صفت ، به نحو قصر حقيقى يا اضافى ، اينها مطالبى است كه در كتب ادبيات و علم‌معانى مطرح است .\r\n( 3 ) . البته در مباحث حجّت در جلد ثانى از كفايةالاصول خواهد آمد كه آيا قول لغوى مطلقاً حجّت است يا اگر بيّنه شد حجّت‌مىشود يا به حد شياع برسد ؟ يا اين‌كه مطلقاً حجّت نيست ؟\r\n( 4 ) . گاهى در مقام حصر حقيقى به‌كار مىرود مثل إنّما إلهكم إله واحد ، گاهى در مقام قصر اضافى به‌كار مىرود ، مثل إنماأنت منذرٌ و گاهى در غير مقام قصر استعمال مىشود .\r\n( 5 ) . مطارح‌الأنظار ، ص 188 .\r\n","page_name":" 241 ","page_number":242},
  {"content":"\r\n\r\nمرحوم آخوند مىفرمايد اين ادعاى شيخ اعظم را قبول نداريم ؛ زيرا اوّلًا راه كشف تبادر ، منحصر به انسباق و تبادر نزد ما نيست ، بلكه تبادر نزد اهل لسان هم كافى است و نزد عرب‌ها حصر متبادر است . « 1 » [ ثانياً وقتى به حكم تبادر ثابت شد كه انما مفيد حصر است به موارد استعمال اعتناء نمىشود و هر حقيقتى ممكن است در غير آن استعمال شود . ثالثاً چه كسى گفته است كه إنّما معادل فارسى ندارد ؟\r\nخير معادل دارد و آن « اين است و جز اين نيست » مىباشد و واضح است كه اين كلمهء مركبّهء از نفى و اثبات ، مفيد حصر است 
  ] .\r\n\r\n[ الجملة المشتملة على « بل » الإضرابيّة 
  ]\r\nو ربما يعد مما دل على الحصر كلمة بل الإضرابية .\r\nو التحقيق أن الإضراب على أنحاء : منها ما كان لأجل أن المضرب عنه إنما أتى به غفلة أو سبقه به لسانه فيضرب بها عنه إلى ما قصد بيانه فلا دلالة له على الحصر أصلا فكأنه أتى بالمضرب إليه ابتداء كما لا يخفى . و منها ما كان لأجل التأكيد فيكون ذكر المضرب عنه كالتوطئة و التمهيد لذكر المضرب إليه فلا دلالة له عليه أيضا . و منها ما كان فى مقام الردع و إبطال ما أثبت أولا فيدل عليه و هو واضح .\r\nدلالت بَل بر حصر\r\nيكى ديگر از ادواتى كه مورد بحث واقع شده است ، كلمه بَل مىباشد . اين لفظ گاهى در مقام ترقى به‌كار مىرود ، مثلًا مىگويد : فلانى عالم است ، سپس ترقى كرده و مىگويد بلكه اعلم علماى عصر است : يا حبيبى قمرٌ بل شمس ، يا فلان مطلب را جمعى گفته‌اند ، بلكه همه فقهاء فتوى داده‌اند و . . .\r\nچنين چيزى مفيد حصر نيست و دلالت ندارد كه حكم مخصوص ما بعد بل باشد .\r\nكلمهء بل ، گاهى هم در مقام اضراب و اعراض از مطلب قبلى استعمال مىشود و نامش بل اضرابيّه است و اين قسم داراى پنج نوع است :\r\n1 . گاهى از روى سهو و نسيان و غفلت به‌كار برده مىشود . مثلًا به خيال اين‌كه زيد آمده بود مىگويد « جائنى زيد » ؛ ولى فوراً خودش متنبّه مىشود و يا ديگران ياد آورى مىكنند و او را از نسيان در مىآورند ، و او مىگويد « بل جائنى بكرٌ » .\r\n2 . گاهى نسيان و غفلتى نيست و كاملًا ملتفت و متوجّه است كه زيد آمده است ؛ ولى در مقام اعلام و اخبار يا در مقام انشاء ، سبق لسان شده و بىاختيار مىگويد « جائنى زيد » يا « جئنى بزيد » و\r\n\r\n\r\n","description":"","footnote":"\r\n( 1 ) . البته اين سخن براى ما نقل تبادر است و براى آخوند تحصيل تبادر شده و ما نيز خود بايد تتبع كنيم و موارد استعمال عرب‌ها را ببينيم .\r\n","page_name":" 242 ","page_number":243},
  {"content":"\r\n\r\nبلافاصله تدارك مىكند و مىگويد « بل بكرٌ » يا « بل جئنى ببكر » . پس مُضْرَبٌ عنه ، يعنى ما قبل بل ، از روى نسيان يا سبق لسان ذكر شد و با آوردن بكر كه مضرب‌ٌاليه باشد ، آن را جبران كرده و مىگويد :\r\n« بل بكرٌ » .\r\nاين دو قسم قطعاً مفيد حصر نيست و معناى كلام اين نيست كه منحصراً بكر آمد يا بكر را بياور تا مفهوم داشته باشد ؛ به اين معنا كه غير او نيامد يا غير او را نياور ؛ بلكه منظور متكلم و مولى اين است كه فعلًا در صدد بيان اين مطلب بود و مىخواست از مجىء بكر خبر دهد و كارى به مجىء زيد و غير زيد ندارد . مثل آن است كه بدون گرفتارى در دام نسيان و بدون سبق لسان از اوّل بگويد « جائنى بكرٌ » يا « جئنى ببكر » كه معنايش اين نيست كه حكم مزبور مخصوص به بكر باشد ؛ زيرا اثبات شىء نفى ماعدا نمىكند . پس اين دو قسم از بحث خارج است .\r\n3 . گاهى كلمهء بل براى رفع هرگونه توهّمى و براى تأكيد مىآيد و در حقيقت آنچه را كه پيش از كلمهء بل آورده به منزله مقدمه‌چينى و زمينه‌سازى براى مابعد قرار داده است و هدف اصلى هم بيان ما قبل و هم بيان مابعد و به‌ويژه بيان حكم مابعد بل است . مثلًا مىگويد « جائنى القوم » ، يعنى فلان گروه به منزل ما آمدند ، كه اين تعبير شامل رئيس القوم نيز مىباشد ؛ ولى براى اين‌كه كسى خيال نكند فقط بدنهء جمعيت آمد و رأس و رئيس آنان نيامد مىگويد : « بل رئيسهم » اين نيز مفيد حصر نيست و منظور متكلم اين نيست كه فقط رئيس القوم آمد و ديگران نيامدند ؛ وقتى حصرى نبود مفهومى هم نيست .\r\n4 . گاهى در مقام ردع و ابطال ماسبق استعمال مىشود ؛ يعنى نخست مطلبى را به عمد و قصد مىگويد و سپس با آوردن بَل و ما بعد آن ، مطلب را تخريب و معدوم مىكند و مطلب حق را بيان مىنمايد و مىخواهد بگويد آنچه اوّل گفتم مقصود نيست و آنچه پس از بل آوردم درست است . مثلًا اوّل از زبان مشركان نقل مىكند كه آنان مىگفتند فرشتگان ، دختران خدايند سپس مىفرمايد بَل عبادٌ مكرمون . . . ، يعنى سخن مشركان مردود است و فرشتگان منحصراً بندگان گرامى داشته شدهء الهى هستند . يا ابتدا از قول بت پرستان و كفار نقل مىكند كه آنان مىگفتند پيامبر جن‌زده است و جنى به زبان او سخن مىگويد ، سپس مىفرمايد : بل جائهم بالحق ، يعنى پيامبر فقط از سوى خدا سخن مىگويد و كلام حق را براى آنان آورده است و مجنون نيست .\r\nحال آن‌طور كه از حاشيهء خود مرحوم آخوند مستفاد است اين قسم دو شعبه دارد :\r\nالف ) گاهى در صدد ردع و ابطال ماسبق است ثبوتاً . يعنى مىخواهد بگويد در واقع آن نيست و اين است ؛ چنين قسمى حتماً مفيد حصر است و مفهوم دارد .\r\n5 . ب ) گاهى در صدد ردع و ابطال است اثباتاً . يعنى مىخواهد بفرمايد من آنچه را اوّل گفتم ، به شوخى يا عمد گفتم ، ولى در صدد آن نبودم و در صدد اثبات اين مطلب هستم . اين نيز مفيد حصر نيست ، زيرا اثبات شىء نفى ماعدا نمىكند و فعلًا در صدد اثبات اين مطلب است و منافاتى ندارد كه در واقع ، مطلب ما قبلِ بل نيز حق و صدق باشد .\r\n\r\n","description":"","footnote":"","page_name":" 243 ","page_number":244},
  {"content":"\r\n\r\n\r\n[ تعريف المسند إليه باللام 
  ]\r\nو مما يفيد الحصر على ما قيل تعريف المسند إليه باللام .\r\nو التحقيق أنه لا يفيده إلا فيما اقتضاه المقام لأن الأصل فى اللام أن تكون لتعريف الجنس كما أن الأصل فى الحمل فى القضايا المتعارفة هو الحمل المتعارف الذى ملاكه مجرد الاتحاد فى الوجود فإنه الشائع فيها لا الحمل الذاتى الذى ملاكه الاتحاد بحسب المفهوم كما لا يخفى و حمل شىء على جنس و ماهية كذلك لا يقتضى اختصاص تلك الماهية به و حصرها عليه .\r\nنعم لو قامت قرينة على أن اللام للاستغراق أو أن مدخوله أخذ بنحو الإرسال و الإطلاق أو على أن الحمل عليه كان ذاتيا لأفيد حصر مدخوله على محموله و اختصاصه به .\r\nو قد انقدح بذلك الخلل فى كثير من كلمات الأعلام فى المقام و ما وقع منهم من النقض و الإبرام و لا نطيل بذكرها فإنه بلا طائل كما يظهر للمتأمل فتأمل جيدا .\r\nمسندٌاليه معرّف به الف و لام\r\nآيا مسند اليه با الف و لام ، مفيد حصر است ؟ مثلًا « الشجاع عليٌ » ، « الائمّة من قريش » ، « الضارب زيدٌ » به اين معناست كه منحصراً على شجاع است ، زيد ضارب است ، امامان از قريش هستند ؟ يا مفيد حصر نيست ؟ كه اگر مفيد حصر باشد مفهوم دارد . مرحوم آخوند تحقيقى دارد و آن اين‌كه مبتداى كذايى به جز در مواردى كه قرينه خاصّ باشد ، مثل « الحمد الله » ، « الجنه للموحدين » ، « النار للملحدين » ، « و العاقبة لأهل التقوى و اليقين » و . . . . مفيد حصر نيست و در نتيجه مفهوم ندارد .\r\nدليل آخوند رحمه الله : از طرفى گرچه الف و لام انواعى دارد از قبيل : الف و لام استغراق ، الف و لام جنس ، الف و لام عهد ، و الف و لام عهد با شعب متعدّدى كه دارد ( عهد ذكرى ، ذهنى ، حضورى و . . . ) و لكن اصل در الف و لام اين است كه براى جنس و ماهيّت باشد و توسط آن اشاره به اصل طبيعت شود ، مثل : « الرجل خير من المرأة » ، « الإنسان رهين الإحسان » و . . . . « 1 » از طرف ديگر گرچه حمل نيز اقسامى دارد ، از قبيل : حمل اوّلى ذاتى كه ملاكِ آن اتّحاد موضوع و محمول است ، يا مفهوماً - مثل انسان و بشر كه طبعاً به‌دنبال آن اتّحاد ماهوى و مصداقى هم خواهند داشت - و يا ماهيتاً - مثل انسان و حيوان ناطق كه به عقيده صاحب الكفاية اين نيز حملش اوّلى ذاتى است - و از قبيل حمل شايع صناعى كه ملاكش اتّحاد موضوع و محمول در مصداق است ، مثل انسان و كاتب ، انسان و ابيض ، انسان و عالم و . . . . حال اصل اوّلى در حمل ، اين است كه موضوع و محمول حمل شايع داشته باشند . متعارف در قضاياى عرفيّه و در باب علوم نيز همين قسم از حمل است و لذا نامش را شايع گذاشته‌اند .\r\nنتيجهء دو مقدمهء مزبور اين است كه وقتى ما چيزى را - مانند على ، زيد ، قريش در مثال‌هاى اوّل\r\n\r\n\r\n","description":"","footnote":"\r\n( 1 ) . البته اين اصل بر خلاف مبناى مرحوم آخوند است كه الف و لام را براى تزئين مىدانند و در باب مطلق و مقيّد خواهد آمد .\r\n","page_name":" 244 ","page_number":245},
  {"content":"\r\n\r\nبحث - بر ماهيّت و طبيعتى حمل مىكنيم و مىگوييم « الضارب زيدٌ » ، « الشجاع على » و . . . حداكثر مفهوم اين حمل ، اين است كه ميان اين موضوع و محمول اتحادى وجود دارد و اين طبيعت بر آن فرد ، صادق و با آن متحد است . و اما اين‌كه ماهيّت مزبور مخصوص اين فرد باشد وانحصارى باشد ، اين امر معلوم نيست تا به‌صورت قانونى ، مفيد حصر باشد . « 1 » قوله : نعم لو قامت قونية : استثنائات در حصر : نظريهء آخوند رحمه الله اين شد كه مسنداليه با الف و لام مفيد حصر نيست ؛ ولى در خاتمه سه مورد را استثناء كرده و مىفرمايد اگر اينها احراز شد افاده حصر هم محرز مىگردد :\r\n1 . قرينهء خاصّ دلالت كند بر اين‌كه الف و لام براى استغراق است و منظور از « الضارب زيدٌ » اين است كه « كل فرد من افرادِ الضاربِ زيدٌ » . يعنى جميع افراد ضارب در زيد خلاصه شده و زيد همهء افراد ضارب است و هر فردى از افراد اين طبيعت را فرض كنى زيد است ، نه به اين معنا كه افراد ديگرى هم وجود دارد ، ولى با زيد اتّحاد دارند . اين‌كه محال است ، بلكه به اين معنا كه كلّى منحصر به فرد است و يگانه فرد ضارب ، زيد است ، يگانه مصداق شجاع ، على است و . . . ؛ طبعاً در اين فرض ، مفيد حصر است و مفهوم دارد .\r\n2 . الف و لام مفيد استغراق نباشد ، بلكه دال بر جنس و طبيعت باشد ، ولى مدخول الف و لام ، اطلاق و ارسال داشته باشد و در مثل ضارب و شجاع و . . . مقدمات حكمت مهيّا باشد ، « 2 » باز هم به اين معناست كه اين طبيعت مطلقه و مرسله به قيد مرسل بودن و شيوع و سريان داشتن ، زيد است و بر زيد صدق مىكند . يعنى غير از زيد فردى ندارد و بر هر فردى كه صدق كند زيد است باز هم مفيد حصر بوده و كلام داراى مفهوم است .\r\n3 . قرينه داشته باشيم بر اين‌كه فلان حمل ، حمل اوّلى ذاتى است و از قبيل : « الإنسان حيوان ناطق » است ؛ ميان موضوع و محمول تساوى كلّى است و طبعاً اين ماهيّت خاصه منحصر به انسان خواهد بود و مفهومش اين است كه انسان غير از حيوان ناطق چيز ديگرى نيست .\r\nاز بحث‌هاى كليدى ما درباره كلمهء إنما و بل و مسنداليه با الف و لام ، تكليف بسيارى از بحث‌ها و نقض و ابرام‌ها روشن شد و نيازى به ذكر آنها نيست . ضمناً كلمات ديگرى هم وجود دارد كه مورد بحث واقع شده است از قبيل : تقديم ماحقه التأخير ، مسند باالف و لام و . . . كه آيا مفيد حصر مىباشند يا خير ؟ مرحوم آخوند اينها را جداگانه تعقيب نمىكند .\r\n\r\n\r\n","description":"","footnote":"\r\n( 1 ) . البته قضيّهء الضارب زيد و . . . گاهى در مقام مبالغه به كار مىرود و مثل اين است كه خطيب هم فلانى است ، نمايندهء مجلس هم فلان كس است و . . . از بحث خارج است و گاهى حقيقتاً به‌كار مىرود ؛ در اين‌گونه موارد انصاف اين است كه ظهور در حصر دارد و اگر صرف اتحاد مصداقى بود بدون الف و لام و با تأخير ضارب و شجاع و . . . نيز اين مقصود اداء مىشد و مىتوانست بفرمايد : عليٌّ شجاعٌ ، زيدٌ ضاربٌ و . . . .\r\n( 2 ) . فرق عامّ و مطلق در اين است كه عموم ، مستقيماً با افراد سر و كار دارد ، ولى اطلاق ، نخست با ماهيّت سر و كار دارد و سپس‌آن ماهيّت سريان و شيوع دارد و بر هر فردى از افراد قابل صدق است .\r\n","page_name":" 245 ","page_number":246},
  {"content":"\r\n\r\nالمفاهيم / مفهوم اللقب و العدد\r\n\r\nفصل : [ مفهوم اللقب و العدد 
  ]\r\nلا دلالة للقب و لا للعدد على المفهوم و انتفاء سنخ الحكم عن غير موردهما أصلا و قد عرفت أن انتفاء شخصه ليس بمفهوم كما أن قضية التقييد بالعدد منطوقا عدم جواز الاقتصار على ما دونه لأنه ليس بذاك الخاص و المقيد و أما الزيادة فكالنقيصة إذا كان التقييد به للتحديد بالإضافة إلى كلا طرفيه نعم لو كان لمجرد التحديد بالنظر إلى طرفه الأقل لما كان فى الزيادة ضير أصلا بل ربما كان فيها فضيلة و زيادة كما لا يخفى .\r\nو كيف كان فليس عدم الاجتزاء بغيره من جهة دلالته على المفهوم بل إنما يكون لأجل عدم الموافقة مع ما أخذ فى المنطوق كما هو معلوم .\r\nفصل پنجم : مفهوم لقب و عدد\r\nيكى ديگر از جملاتى كه در باب مفاهيم ، مورد بحث واقع شده جمله لقبيّه است . منظور از لقب در اينجا لقب به اصطلاح نحوى نيست كه در مقابل اسم و كنيه واقع مىشود و مُشعر به مدح يا ذم است ، بلكه منظور از لقب ، وصف در جمله وصفيّه است ؛ خواه از اسماء اجناس باشد ، مثل رجل و مرئه ، خواه از اعلام شخصيّه مثل زيد و بكر و خواه از مشتقاتى باشد كه داراى معناى وصفى نيستند و اسم شخص شده‌اند ، مثل ناصر ، كاظم و هادى .\r\nحال بحث در اين است كه آيا جمله لقبيّه ، مثل « اكرم الرجل » ، « اكرم زيداً » ، « اكرم الباقر » داراى مفهوم مىباشند و مفادشان اين است كه سنخ وجوب اكرام از غير رجل ، غير زيد ، غير باقر منتفى است و مخصوص رجل و زيد و باقر است يا مفهوم ندارد و بر انتفاء سنخ الحكم دلالت ندارد ؟ « 1 » مرحوم آخوند قاطعانه مىفرمايد لقب داراى مفهوم نيست ؛ زيرا اثبات شىء نفى ماعدا نمىكند و اين موضوع كارى به موضوع ديگر ندارد ؛ نه نفى مىكند و نه اثبات . مثلًا « الخمر حرام » ، مفهومش اين نيست كه چيزهاى ديگر حرام نباشند . « الصلاة واجبة » ، مفهومش اين نيست كه چيزهاى ديگر واجب نباشد .\r\nيكى ديگر از جمله‌هاى مورد بحث ، جمله عدديه است ، يعنى جمله‌اى كه مشتمل بر عددى باشد ، مثلًا وقتى مىگويد بايد صد درهم صدقه بدهى ، يا در هر ماه ، سه روز روزه‌گرفتن مستحب است آيا مفهومش اين است كه كمتر نباشد ، بيشتر هم نباشد ؟ مرحوم آخوند در اين‌باره به بعضى صور اشاره كرده است ؛ ولى در مجموع چهار صورت داريم :\r\n\r\n\r\n","description":"","footnote":"\r\n( 1 ) . البته با نبودن عنوان رجل يا زيد يا باقر ، اين فرد از وجوب اكرام نيز كه مخصوص آن موضوع بود نابود مىشود ؛ ولى كراراًبيان شد كه انتفاء شخص حكم عقلى است و ربطى به ظهور لفظ ندارد .\r\n","page_name":" 246 ","page_number":247},
  {"content":"\r\n\r\n1 . عدد مزبور از ناحيه قلّت و كثرت هر دو لا به شرط باشد ؛ مثلًا كسى به شما اصرار مىكند كه فلان كار را بكنيد . شما مىگوييد اگر صد بار هم بگويى انجام نمىدهم . اين مفهومش اين نيست كه اگر كمتر يا بيشتر باشد انجام مىدهم ، يا به قول قرآن ان تستغفر لهم سبعين مرّة فلن يغفر الله لهم ، « 1 » يعنى اگر هفتاد بار هم براى آنان استغفار كنى ، هرگز خداوند آنان را نمىبخشد . معناى آيه اين نيست كه اگر بيشتر شد ، خدا مىبخشد ؛ خير ، آوردن هفتاد بار از باب مثال يا براى نكات ديگرى است . پس اين صورت مفهوم ندارد .\r\n2 . عدد مزبور از هر دو جانب « به شرط لا » باشد ، يعنى نه كمتر باشد و نه بيشتر ؛ مثل ركعات نماز ظهر كه بايد چهار باشد ، نه سه و نه پنج . حال آيا مفهوم دارد ؟ البتّه معناى خطاب مزبور اين است كه كمتر نباشد و نيز بيشتر هم نباشد ؛ ولى ربطى به مفهوم خطاب ندارد ، بلكه از باب اين است كه در منطوق خطاب ، عنوان و عدد خاصى اخذ شده و بايد استقلالًا همان عنوان تحصيل شود و اگر كمتر بود آن عنوان حاصل نمىشود چه اين‌كه اگر بيشتر هم بود حاصل نخواهد شد .\r\n3 . عدد مزبور از ناحيهء قلّت « لا به شرط » و از ناحيهء كثرت « به شرط لا » باشد ؛ مثلًا مىگويد فلان منزل را به مبلغ ده ميليون تومان براى من خريدارى كن ! يعنى بيشتر نباشد كه مقدورم نيست ؛ ولى معنايش اين نيست كه كمتر هم نباشد ؛ بلكه اگر كمتر باشد بهتر هم خواهد بود . باز نسبت به كثرت « به شرط لا » است ، مثل صورت دوم كه دلالت منطوقى است ، نه مفهومى .\r\n4 . عدد مزبور از ناحيه كثرت « لا به شرط » و از ناحيه قلّت « به شرط لا » باشد ؛ مثلًا وقتى مىگويد اين منزل را به مبلغ ده ميليون تومان براى من به فروش ، منظورش اين است كه كمتر نباشد ، اگر بيشتر شد ، مانعى ندارد . باز نسبت به ناحيه قلّت ، منطوق كلام مىگويد كه كمتر نباشد و ربطى به مفهوم ندارد .\r\nخلاصه اين‌كه بايد عدد مذكور تحصيل شود و به غير آن نبايد اكتفا شود - چه در ناحيهء كثرت و چه قلّت - ولى نه از جهت دلالت مفهومى ، بلكه از اين جهت اگر به غير آن قناعت شد ، آنچه در خطاب اخذ شده بود امتثال نشده و موافقت نگرديده است .\r\n\r\n\r\n","description":"","footnote":"\r\n( 1 ) . سورهء توبه ، آيهء 80 .\r\n","page_name":" 247 ","page_number":248},
  {"content":"\r\n . \r\n","description":"","footnote":"","page_name":" 248 ","page_number":249},
  {"content":"\r\n\r\n\r\nالمقصد الرابع : في العامّ و الخاصّ و فيه فصول :\r\n\r\n","description":"","footnote":"","page_name":" 249 ","page_number":250},
  {"content":"\r\n\r\n\r\nفصل : [ تعريف العامّ و أقسامه 
  ]\r\n\r\n[ تعريف العامّ 
  ]\r\nقد عرف العام بتعاريف و قد وقع من الأعلام فيها النقض بعدم الاطراد تارة و الانعكاس أخرى بما لا يليق بالمقام فإنها تعاريف لفظية تقع فى جواب السؤال عنه بما الشارحة لا واقعة فى جواب السؤال عنه بما الحقيقية كيف و كان المعنى المركوز منه فى الأذهان أوضح مما عرف به مفهوما و مصداقا و لذا يجعل صدق ذاك المعنى على فرد و عدم صدقه المقياس فى الإشكال عليها بعدم الاطراد أو الانعكاس بلا ريب فيه و لا شبهة يعتريه من أحد و التعريف لا بد أن يكون بالأجلى كما هو أوضح من أن يخفى .\r\nفالظاهر أن الغرض من تعريفه إنما هو بيان ما يكون بمفهومه جامعا بين ما لا شبهة فى أنها أفراد العام ليشار به إليه فى مقام إثبات ما له من الأحكام لا بيان ما هو حقيقته و ماهيته لعدم تعلق غرض به بعد وضوح ما هو محل الكلام بحسب الأحكام من أفراده و مصاديقه حيث لا يكون بمفهومه العام محلا لحكم من الأحكام .\r\nفصل اوّل : تعريف و تقسيم\r\nمقصد چهارم از مقاصد كفايةالاصول دربارهء مباحث عامّ و خاصّ است و بر سيزده فصل مشتمل است .\r\nفصل اوّل از فصول اين باب داراى دو مطلب است :\r\nمطلب اوّل : تعريف عامّ و خاصّ : عمده‌بيان تعريف عامّ است و گرنه تعريف خاصّ از راه « تُعْرَفُ الاشياء باضدادها و مقابلاتها » مشخص مىشود ؛ زيرا خاصّ ، نقطه مقابل عامّ است در تعريف عامّ مطالب فراوانى و تعاريف گوناگونى از سوى بزرگان فن از قديم الايام مطرح شده است و طبق عادت پيرامون تعاريف مزبور بحث‌ها و انتقادها و نقض و ابرام‌هاى فراوانى ، ذكر شده است و از لحاظ مانع اغيار بودن و جامع افراد بودن ، حرف‌هاى فراوانى به زبان آمده و يا در كتاب‌ها نوشته شده است . در اين‌جا براى نمونه به يكى از تعريف‌ها اشاره مىنماييم و يك اشكال از جهت جامعيّت و مانعيّت آن را مطرح مىكنيم :\r\nمشهور گفته‌اند : « العام ، هو اللفظ المستغرق لما يصلح له » . يعنى عامّ عبارت است از لفظى كه فراگيرنده باشد هر آنچه را كه اين لفظ شايستگى آن را دارد . مثلًا لفظ « كل رجلٍ » عامّ است ، يعنى هر فردى از افراد رجل را دربرمىگيرد .\r\n\r\n","description":"","footnote":"","page_name":" 250 ","page_number":251},
  {"content":"\r\n\r\nاشكال اين تعريف از حيث جامعيّت : از جمله الفاظ عموم ، جمع با الف و لام است ، مثل العلماء ، الرّجال و . . . و مورد بحث است كه آيا مفاد آن ، كلّ فردٍ فردٍ است يا كلّ جماعةٍ جماعةٍ ؟ تحقيق اين است كه از اين جهت ، جمع مثل مفرد است و به تعداد افراد ، حكم منحل مىشود و هر فردى جداگانه اكرامش واجب است كه بحث آن به زودى خواهد آمد . آنگاه بر مبناى تحقيق مىگوييم : جمع با الف و لام قطعاً از الفاظ عموم است ؛ در حالى كه تعريف مزبور ، آن را شامل نيست ؛ زيرا مفادش شمول كلّ فردٍ فردٍ است و لفظ جمع صلاحيت آن را ندارد و مفادش فرد نيست ، بلكه جماعت است . پس تعريف ، جامع افراد نيست .\r\nو اما اشكال از حيث مانعيّت : تعريف مزبور ، اسماء اعداد - از قبيل عَشَرة ، مِأَة ، الْف و . . . - را شامل است ؛ زيرا اينها هم لفظى هستند كه بر ده تا يكى ، صد تا يكى و هزار تا يكى دلالت مىكنند و صلاحيت آن را دارند ؛ در حالى كه احدى تفوّه به اين مطلب نكرده كه اينها از الفاظ عموم باشند . پس تعريف مانع اغيار نيست .\r\nمرحوم آخوند همان‌طور كه بارها تا به حال فرموده است و در آينده نيز خواهند فرمود ، در اينجا هم مىفرمايد به عقيدهء ما اين‌گونه نقض و ابرام‌ها و اشكال كردن‌ها از حيث جامعيت و مانعيت ، شايسته اين نوع تعاريف نيست ؛ زيرا تعاريفى كه نوعاً در فن اصول فقه مطرح مىشود از نوع تعريف‌هاى لفظى و شرح الاسمى است و لفظى را به لفظ ديگر معنا كردن است و در تعاريف لفظيّه جاى اين مناقشات نيست . اگر تعريفِ ماهوى بود و غرض ، بيان حقيقت و ماهيت اينها بود و تعريف حدّى يا رسمى بود ، چنين مناقشاتى بجا بود ؛ در صورتى كه چنين نيست .\r\nمرحوم آخوند در اين‌جا دو دليل مىآورد تا ثابت كند تعريف‌هاى مزبور لفظى و شرح الاسمى است .\r\n1 . تعريف ماهوى شروطى دارد كه از جملهء آنها اجْلى و اظهر بودن معرَّف از معرَّف است از حيث مفهوم ؛ و گرنه تعريف به مساوى ، ترجيح بلامرجح است و تعريف به اخفى ، ترجيح مرجوح بر راجح است و هر دو محال و باطل هستند . اگر تعريف عامّ به تعريف مذكور و مانند آن يك تعريف حقيقى بود ، بايد معرِّف اجلى مىبود ، در حالى كه معنايى كه از كلمه عامّ در اذهان ما مرتكز است ، به مراتب واضح‌تر از معانى الفاظ و اصطلاحاتى « 1 » است كه در تعريف آن ذكر شده است ، هم مفهوم عامّ ، اوضح است و هم روشن و مشخص است كه چه امورى از مصاديق عامّ است . « 2 » و چه امورى از مصاديق عام نيست ؛ « 3 » تا آنجا كه در مقام نقض به تعاريف ، از همين مصاديق استفاده مىشود و مىگويند فلان\r\n\r\n\r\n","description":"","footnote":"\r\n( 1 ) . همچون : استغراق ، استيعاب ، شمول ، و . . . .\r\n( 2 ) . كلّ و اخوات آن ، جمع با الف و لام ، نكره در سياق نفى و نهى و . . . .\r\n( 3 ) . مفرد معّرف به الف و لام جنس ، مفرد مضاف ، مفرد منكّر و . . . .\r\n","page_name":" 251 ","page_number":252},
  {"content":"\r\n\r\nتعريف ناقص است ؛ چون فلان مصداق عامّ را شامل نيست يا فلان تعريف غير مصداق را شامل است .\r\n2 . اگر در لسان دليل ، حكمى روى عنوان عامّ رفته بوده و شارع فرموده بود « العام كذا أو كذا » ، ضرورى بود كه ما موضوع‌شناسى كرده و مفهوم عامّ را بشناسيم تا حكمى بر آن مترتب سازيم ؛ ولى چنين نيست و احكام روى مصاديق عامّ بار شده است . ما هم در مباحث بعدى ، هر حكمى كه براى عامّ مطرح مىكنيم در واقع متعلّق به مصاديق آن است ؛ لذا تعريف عامّ موضوعيتى ندارد ، بلكه غرض اين است كه به اين وسيله به افراد و مصاديق عام اشاره شود و اين را عنوان مشير به سوى افراد قرار دهيم و يك مفهوم كلّى و جامعى داشته باشيم كه بگوييم اگر عامى تخصيص خورد آيا در مابقى حجّت است يا نه ؟ و به‌وسيلهء عامّ به مصاديق آن اشاره كنيم و نيازى نباشد به اين‌كه يكايك موارد و مصاديق را جداگانه مورد بحث قرار دهيم . خلاصه اين‌كه عامّ به حمل اولى ، موضوع بحث نيست تا نيازى به تعيين حدود آن باشد . عامّ به حمل شايع يعنى مصاديق آن مورد بحث است .\r\n\r\n[ أقسام العامّ 
  ]\r\nثم الظاهر أن ما ذكر له من الأقسام من الاستغراقى و المجموعى و البدلى إنما هو باختلاف كيفية تعلق الأحكام به و إلا فالعموم فى الجميع بمعنى واحد و هو شمول المفهوم لجميع ما يصلح أن ينطبق عليه غاية الأمر أن تعلق الحكم به تارة بنحو يكون كلّ فرد موضوعا على حدة للحكم و أخرى بنحو يكون الجميع موضوعا واحدا بحيث لو أخل بإكرام واحد فى أكرم كل‌ّفقيه مثلا لما امتثل أصلا بخلاف الصورة الأولى فإنه أطاع و عصى و ثالثة بنحو يكون كلّ واحد موضوعا على البدل بحيث لو أكرم واحدا منهم لقد أطاع و امتثل كما يظهر لمن أمعن النظر و تأمل .\r\nو قد انقدح أن مثل شمول عشرة و غيرها لآحادها المندرجة تحتها ليس من العموم لعدم صلاحيتها بمفهومها للانطباق على كلّ واحد منها فافهم .\r\nاقسام عام\r\nمطلب دوم : عامّ در تقسيمى به سه نوع قسمت شده است :\r\n1 . عامّ استغراقى يا افرادى : آن است كه هر فردى از افراد عام ، جداگانه موضوع حكم باشد و در حقيقت خطاب واحد به تعداد افراد انحلال پيدا كند و گويا به‌جاى « اكرم كلّ عالم » فرموده است : « اكرم زيداً العالم » ، « اكرم بكراً العالم » و . . . . در نتيجه به تعداد افراد عنوان عام ، امتثال و عصيان محقّق مىشود و مكلّف ، هر فردى از افراد عالم را كه اكرام كرد ، يك امتثال و ثواب دارد و هر فردى را كه گرامى نداشت ، يك عصيان و استحقاق عقوبت درست مىشود و بالأخره چنين مكلفى ، هم مطيع است و هم عاصى .\r\n2 . عامّ مجموعى : آن است كه هر فردى از افراد عنوان عامّ ، مستقلًا و جدا از افراد ديگر موضوع\r\n\r\n","description":"","footnote":"","page_name":" 252 ","page_number":253},
  {"content":"\r\n\r\nحكم نيست ، بلكه مجموع افراد من حيث المجموع و به هيئت اجتماعيّه و همه با هم ، موضوع حكم هستند و ظاهراً و باطناً يك خطاب بيشتر نيست و يك موضوع هم بيشتر ندارد ، مثل وجوب ايمان به اصول دين ، وجوب ايمان به انبياء ، به كتب آسمانى ، به آيات قرآن ، به امامان معصوم عليهم السلام كه تمام اينها عمومشان مجموعى است و اعتقاد به همهء اصول دين ، مايهء سعادت است ، و گرنه ابليس و ابالسه نيز به مبدأ و معاد معتقد بودند ؛ ولى به نبوت و امامت معتقد نبودند .\r\nبه عقيدهء ما ، يهودىها و مسيحىهاى عالم داراى ثواب و بهشت نيستند ؛ زيرا به همه انبياء معتقد نيستند . منافقان اهل نجات نيستند ؛ چون همهء آيات قرآن را قبول نداشته و در برابر آنها تسليم نيستند .\r\nو به نقل قرآن : يقولون نؤمن ببعضٍ و نكفر ببعض ، اولئك هم الكافرون حقّاً « 1 » و نيز اسلام اهل سنت و شيعيان غير دوازده امامى ، ناقص است و سبب نجات آنان نيست و ايمان به همه امامان لازم است . در نتيجه اگر مجموع را بما هو مجموعٌ آورديم يا بدان ملتزم و معتقد شديم ، يك امتثال و يك ثواب در كار است و اگر مجموع اتيان نشد ، خواه به هيچ اصل و پيامبر و امامى معتقد نباشيم و خواه به بعضى معتقد باشيم و بعضى را نپذيريم ، در هر حال يك معصيت و عقاب بيشتر نداريم .\r\n3 . عامّ بدلى : آن است كه هر فردى از افراد ، موضوع حكم باشند ؛ ولى با اين ويژگى كه در عامّ استغراقى هر فردى على التعيين موضوع بود ، و در مقام تحليل با واو عاطفه مىگفتيم « اكرم زيداً و بكراً و . . . » ولى در عامّ بدلى هر فردى على التخيير و على البدل و لا على التعيين موضوع است و با « أو » بر يكديگر عطف مىشوند . مثلًا اگر مولى فرمود : « اعتق أيَّة رقبةٍ شئت » به اين معناست كه « اعتق بكراً أو خالداً و . . . » ؛ در نتيجه با ترك جميع افراد عام ، يك عصيان محقّق مىشود ، ولى با اتيان يك فرد هم امتثال صدق مىكند و اتيان جميع ، لازم نيست .\r\nحال موارى كه يقين داريم فلان عامّ ، استغراقى يا مجموعى است ، به يقين عمل مىكنيم ، ولى در موارد شك ، مقتضاى اصل اين است كه عموم عامّ از نوع استغراقى افرادى باشد ؛ كما هو المتعارف . و عامّ بدلى هم كه هيچ‌گاه با آن دو مشتبه نمىشود و هميشه با ادوات خاصّى ( أيّ ) ذكر مىشود .\r\nنكتهء مهمّ اين است كه آيا تقسيم مزبور به لحاظ مقام ثبوت و واقع است و عام فى حد ذاته و با قطع نظر از تعلّق حكمى به آن ، اين اقسام را دارد يا به اعتبار مقام اثبات و حكم است و پس از تعلّق حكمى به آن ، كيفيّت تعلّق متفاوت است و غرض مولى فرق دارد ، و به اين اعتبار است كه آن اقسام را دارد ؟\r\nمرحوم آخوند مىفرمايد اين تقسيم به لحاظ مقام اثبات و حكم است و نحوه تعلّق حكم به عامّ در نظر مولى فرق مىكند . گاهى هر فردى جداجدا موضوع حكم است و گاهى مجموع با هم يك\r\n\r\n\r\n","description":"","footnote":"\r\n( 1 ) . سورهء نساء ، آيهء 150 .\r\n","page_name":" 253 ","page_number":254},
  {"content":"\r\n\r\nموضوع هستند و . . . . دليل آخوند اين است كه عموم به لحاظ مقام ثبوت و واقع و از لحاظ معنا و مفهوم - و با قطع نظر از تعلّق حكم به آن ، و با انحصار و قصر نظر به آن - يك مفهوم بيشتر ندارد كه عبارت است از شمول اين عنوان هر آنچه را كه صلاحيت دارد كه عنوان عامّ بر او منطبق شود . اين معنا در عامّ استغراقى و مجموعى و بدلى يكسان است و در هركدام ، مفهوم عامّ داراى اين خصوصيات است . پس تفاوت ماهوى و واقعى ندارد . آرى ، به لحاظ مقام اثبات و حكم فرق مىكند و به بيانى كه گفتيم ، اين اقسام يافت مىشود . « 1 » در ضمن بحث مزبور ، ثمرهء فقهى ندارد و مهمّ نيست .\r\nاسماء اعداد از افراد عام نيست : از تعريفى كه براى مفهوم عامّ ذكر كرديم ( شمول المفهوم لجميع ما يصلح أن ينطبق عليه ) اين نكته به‌دست مىآيد كه اسماء اعداد از قبيل عشره و مأة و . . . از الفاظ عموم نيستند ؛ زيرا لفظ « عَشَرة » گرچه مشتمل بر ده تا يكى است و ده واحد را دربرمىگيرد ، ولى اين واژه با مفهوم خاصّى كه دارد ( ده در مقابل نُه و يازده و غيره ) صلاحيّت آن را ندارد كه بر هريك از اين واحدها قابل انطباق باشد و بتوانيم بگوييم الواحدُ عشرةٌ ، الإثنان عشرة ، الخمسة عشرة و . . . ؛ در حالى كه عامّ آن است كه صالح باشد براى انطباق بر هريك از آحادى كه در تحت عام داخل‌اند ، مثلًا زيدٌ عالمٌ ، بكر عالمٌ ، خالد عالمٌ و عنوان كلّ عالمٍ ، بر تك‌تك اينها قابل صدق است .\r\nفافهم : شايد اشاره باشد به اين‌كه به همان دليل كه عشرة را از الفاظ عموم خارج كرديد ، بايد جمع با الف و لام را نيز از الفاظ عموم خارج كنيد ؛ زيرا در جمع هم عمومش على التحقيق به نحو كلّ فردٍ فردٍ است ؛ در حالى كه لفظ جمع با مفهوم خاصّى كه دارد ( بر جماعت دلالت مىكند ) صلاحيت آن را ندارد كه بر هر فرد فردى ، جداجدا منطبق شود . البته به نظر مشهور اين اشكال وارد است ، ولى بر مسلك آخوند اشكالى نيست ؛ زيرا به نظر ايشان جمع با الف و لام نيز از الفاظ عموم نيست و خود به خود خارج است . تفصيل اين مطلب در فصل سوم خواهد آمد .\r\n\r\n\r\n","description":"","footnote":"\r\n( 1 ) . مؤيد كلام آخوند تعريف هريك از عامّ استغراقى و مجموعى و بدلى است كه قبلًا ذكر شد و قيد موضوع‌الحكم بودن در آنجا مفروض گرفته شده بود و مىگفتيم استغراقى آن است كه هر فردى جدا موضوع حكم باشد ، مجموعى آن است كه همه افراد با هم موضوع حكم باشند و . . . .\r\n","page_name":" 254 ","page_number":255},
  {"content":"\r\n\r\nالعامّ و الخاصّ / أدوات العموم\r\n\r\nفصل : [ أدوات العموم 
  ]\r\nلا شبهة فى أن للعموم صيغة تخصه لغة و شرعا كالخصوص كما يكون ما يشترك بينهما و يعمهما ضرورة أن مثل لفظ كل و ما يرادفه فى أى لغة كان تخصه و لا يخص الخصوص و لا يعمه و لا ينافى اختصاصه به استعماله فى الخصوص عناية بادعاء أنه العموم أو بعلاقة العموم و الخصوص .\r\nو معه لا يصغى إلى أن إرادة الخصوص متيقنة و لو فى ضمنه بخلافه و جعل اللفظ حقيقة فى المتيقن أولى و لا إلى أن التخصيص قد اشتهر و شاع حتى قيل ما من عام إلا و قد خص و الظاهر يقتضى كونه حقيقة لما هو الغالب تقليلا للمجاز مع أن تيقن إرادته لا يوجب اختصاص الوضع به مع كون العموم كثيرا ما يراد و اشتهار التخصيص لا يوجب كثرة المجاز لعدم الملازمة بين التخصيص و المجازية كما يأتى توضيحه و لو سلم فلا محذور فيه أصلا إذا كان بالقرينة كما لا يخفى .\r\nفصل دوم : الفاظ عموم\r\nآيا در زبان عربى يا در هر زبان ديگر ، الفاظ و صيَغى داريم كه مختص به عموم باشند و افاده عموم بنمايند و بر شمول جميع افراد ، دلالت كنند يا خير ؟ در اين‌باره اقوالى وجود دارد كه به آنها اشاره مىشود :\r\n1 . مشهور اصوليون مىگويند آرى ، در هر لغتى كلماتى وجود دارد كه مخصوص افاده عموم است . « 1 » 2 . عده‌اى گفته‌اند هر لفظى كه ادعا شده مختص به عموم است ، در حقيقت از الفاظ عموم نيست ، بلكه از الفاظ خصوص است و براى خصوص وضع شده است . « 2 » 3 . سيد مرتضى تفصيل قائل شده و مىگويد اين الفاظ در اصل لغت ، مشترك لفظى هستند و براى هريك از عموم و خصوص - جداگانه - وضع شده‌اند ؛ ولى در عرف شارع و استعمالات شرع مقدس ، حقيقت در خصوص عامّ مىباشند . « 3 » 4 . عده‌اى طرفدار توقف گشته‌اند . « 4 » 5 . عده‌اى هم طرفدار اشتراك لفظى شده‌اند مطلقاً ، يعنى از حيث لغت و شرع .\r\nمرحوم آخوند طرفدار قول اوّل است و مىفرمايد ما در هر زبانى كلماتى داريم كه از حيث لغت\r\n\r\n\r\n","description":"","footnote":"\r\n( 1 ) . معارج‌الاصول ، ص 81 ؛ نهايةالاصول ، ص 119 ؛ الوافيه ، ص 112 ؛ قوانين‌الاصول ، ج 1 ، ص 193 .\r\n( 2 ) . در كتاب‌هاى معارج‌الاصول ، ص 82 ؛ و قوانين ، ج 1 ، ص 193 به قومى نسبت داده‌اند .\r\n( 3 ) . الذريعة الى اصول‌الشريعة ، ج 1 ، ص 198 - 201 .\r\n( 4 ) . قول قاضى ابوبكر باقلانى به نقل مختصرالمنتهى ، ص 215 .\r\n","page_name":" 255 ","page_number":256},
  {"content":"\r\n\r\nو شرع مخصوص عموم هستند ؛ « 1 » مثل كلمهء كلّ ، جميع ، كافّةً ، هر ، همه و . . . با اين حال الفاظى هم داريم كه مخصوص خصوص مىباشند ، مثل بعض ، أحَد ، خاصّة و . . . همچنين الفاظى هم داريم كه ميان عموم و خصوص اشتراك دارند ؛ مثل اسماء اجناس ، مانند انسان كه گاهى در عموم به‌كار مىرود ، مثل انّ الانسان لفى خسرو الّا الّذين آمنوا . . . كه استثناء ، قرينه بر اراده عموم است . گاهى هم در غير عموم به‌كار مىرود و از آن جنس و طبيعت يا فرد معهود اراده مىشود . مثال ديگر ، لفظ مفرد منكر است كه اگر در كلام مثبت باشد ، مفيد خصوص است و اگر در سياق نهى يا نفى باشد ، مفيد عموم است .\r\nدليل مرحوم آخوند : از بديهيات است كه لفظ كلّ و اخوات آن ( جميع ، كافة و . . . ) و معادل‌هاى آن از هر لغت و زبانى - مثل همه و هر در فارسى - اختصاص به عموم دارند و مفيد عموم مىباشند و شامل خصوص نمىباشند ، چه اين‌كه مخصوص خصوص هم نيستند . انكار چنين امرى انكار بديهيات است كه عقلانى و منطقى نيست . البتّه گاهى كلمه كلّ در خصوص هم استعمال مىشود ، مثلًا مىگوييم :\r\n« جائنى كلّ الرجل » ؛ « 2 » منظور ما از اين سخن ، يك شخصيت والامقام و ممتاز است و در مورد او كلمه كلّ الرّجل به‌كار مىبريم ؛ ولى اين اطلاق بالعناية و المجاز است ، به يكى از دو مبناى ذيل :\r\n1 . يا از باب حقيقت ادعائيّه سكاكى است ، يعنى اول ادعا مىكنيم كه فلانى ، همه مردان است و او را نازل منزلهء همگان مىكنيم و به‌دنبال اين ادعا كلمه كلّ را در معناى خودش استعمال مىكنيم كه در اين صورت تصرّف در مستعمل‌فيه نشده است ، بلكه در يك امر عقلى تصرّف كرده و ادعا مىكنيم كه او به‌منزلهء همه است .\r\n2 . يا از باب مجاز مشهورى است ؛ كه بر مسلك مشهور در يك امر لغوى تصرّف كرده و مجازگويى نموده‌ايم و لفظى را كه براى عموم بود ، مجازاً در خصوص استعمال كرده‌ايم . علاقهء مجازيت هم علاقهء عموم و خصوص است كه يكى از بيست و پنج علاقهء مذكور در علم بيان است .\r\nدليل قول دوم : كسانى كه لفظ كلّ و مانند آن را حقيقت در خصوص مىدانند دو دليل آورده‌اند :\r\n1 . خصوص قدر متيقّن است ؛ چون على كلّ حالٍ خصوص ، از لفظ اراده شده است ؛ زيرا اگر در واقع مراد متكلم همين خصوص باشد كه مستقلًا اراده شده است و اگر هم در واقع مرادش عموم باشد ، باز خصوص در ضمن آن اراده شده است ؛ پس در هر حال خاصّ مراد است ، ولى عموم ، مشكوك الارادة است و ما نمىدانيم آيا متكلم از كلام اين عموم را اراده كرده يا خير ؟ اين‌جا جاى حمل لفظ بر قدر\r\n\r\n\r\n","description":"","footnote":"\r\n( 1 ) . اين جمله تعريض به سيد مرتضى و ردّ كلام او است .\r\n( 2 ) . نظير سخنى كه دانشمند زمانِ سيد مرتضى درباره سيد گفته است كه وقتى از وى پرسيدند سيد را چگونه يافتى ؟ در جواب‌گفت :\r\n لو جئته لرأيت الناس فى رجل * و الدهر فى ساعةٍ و الأرض فى دارٍ \r\nيعنى اگر به محضر سيد برسى ، همه مردم را در يك مرد خلاصه مىبينى و همه روزگار را در همان ساعتى كه در حضور سيد هستى خلاصه مىبينى و همهء كرهءزمين در منزل سيد خلاصه شده .\r\n","page_name":" 256 ","page_number":257},
  {"content":"\r\n\r\nمتيقّن است و حقيقت قرار دادن آن ، در قدر متقين اولويت دارد . به حكم عقل هم اين بهتر است .\r\n2 . تخصيص خيلى زياد است . تا آنجا كه ضرب‌المثل شده كه مىگويند « ما من عامٍّ الا و قد خُصّ » .\r\nيعنى هيچ عامى نيست مگر اين‌كه مبتلا به تخصيص شده باشد . منظور از اين مثل آن نيست كه صددرصدِ عمومات تخصيص خورده‌اند ، بلكه منظور اين است كه غالب عمومات ، مبتلا به تخصيص شده‌اند تا آنجا كه مقدار قليلى از عمومات سالم مانده‌اند ، و به حكم النادر كالمعدوم گفته‌اند كه همه عمومات مبتلا به تخصيص شده‌اند و از آنها خصوص اراده شده است . از طرفى تخصيص موجب مجازيت است . آنگاه اگر الفاظ عموم را حقيقت در عموم بدانيم بايد بگوييم 95 درصد استعمالات آنها مجازى است . چون در غيرعموم استعمال شده و مبتلا به تخصيص گشته‌اند ، ولى اگر اينها را حقيقت در خصوص بدانيم قضيّه به عكس مىشود ؛ يعنى غالب استعمال‌ها حقيقى مىشود و مجاز كمتر مىشود . آنگاه از باب تقليل مجاز و اين‌كه مجاز هر چه كمتر باشد بهتر است مىگوييم اين الفاظ ، حقيقت در خصوص هستند .\r\nمرحوم آخوند مىفرمايد : اولًا پس از ادعاى ضرورت و بداهت در استدلال ما ، نوبت به اين استدلال‌ها نمىرسد و ما به اين حرف‌ها كه مورد اعتماد هم نيستند گوش نمىدهيم .\r\nثانياً شما در دليل اوّل خود گفتيد خصوص ، متيقّن است ؛ همين موجب مىشود كه الفاظ عموم براى خصوص وضع شوند . امّا ما مىگوييم قدر متيقّن بودن ، موجب چنين اختصاصى نمىشود . « 1 » علاوه بر اين‌كه استعمال لفظ كلّ و مانند آن در عموم نيز فراوان است و در استعمال‌هاى عرفى چه بسيار از اين كلمات عموم اراده مىشود ؛ شما به چه دليل گفتيد كه اراده عموم مشكوك است ؟\r\nثالثاً شما در دليل دوم خود گفتيد تخصيص موجب مجازيت است و . . . ؛ امّا ما مىگوييم تخصيص هرچند كه شايع باشد ، ربطى به مجاز شدن ندارد و موجب مجازيت نمىشود تا شما بگوييد هر چه مجاز كمتر باشد بهتر است ، بلكه به زودى خواهد آمد « 2 » كه تخصيص ، تصرّف در ارادهء جدى مولاست ، نه در اراده استعمالىِ او . ديگر اين‌كه استعمال در عموم است و مجازى در ميان نيست .\r\nوانگهى بر فرض كه مجازيت در ميان باشد مىگوييم وقتى به حكم ضرورت و بداهت و تبادر ، كلّ و مانند آن حقيقت در عموم بودند ، استعمالشان در خصوص مجاز مىشود و مجاز هم غالب است ؛ ولى مگر آسمان به زمين مىآيد يا زمين به آسمان مىرود ؟ چه اشكالى دارد ؟ اين همه مجاز مشهور در\r\n\r\n\r\n","description":"","footnote":"\r\n( 1 ) . زيرا شما دليل نياورديد صرفاً ادعاى اولويت كرديد و اين استحسانى بيش نيست و در مسائل وضع ، تابع نصّ واضع و تبادرمعنا از لفظ هستيم ، نه تابع استحسانات و اولويت‌هاى ظنى عقلى . مضافاً به اين‌كه در عالم ، هر مطلقى قدر متيقنى دارد ، مثلًا قدر متيقن از عالم ، اعلم علماء است ، ولى آيا مىتوان ادعا كرد كه لفظ عالم فقط براى اين فرد وضع شده است ؟ هرگز ! لفظ عالم براى طبيعت وضع شده و طبيعت قابل صدق بر افراد گوناگون است .\r\n( 2 ) . در فصل چهارم .\r\n","page_name":" 257 ","page_number":258},
  {"content":"\r\n\r\nعالم داريم ، مثل استعمال صيغهء امر در استحباب ، اساساً مجازات زينت كلام هستند ؛ اين‌كه مانعى ندارد .\r\n[ رابعاً شما كه مرتّب دَم از خصوص مىزنيد و مىگوييد كلّ و مانند آن حقيقت در خصوص هستند از شما مىپرسم كدام مرتبه از مراتب خصوص ، منظورتان است ؟ خصوص ، مراتبى دارد و از تمام افراد كه بگذريم تمام الباقى ، بعض الباقى و . . . هركدام مرتبه‌اى از خصوص است ؛ كدام مرتبه منظور شماست ؟ ضابطه‌اى و حدّ و مرزى ندارد و معقول نيست كه موضوع‌له ، يك امر مجملى باشد ؛ مفهوم خصوص هم كه منظور شما نيست ، مصداق خصوص مراد است . 
  ] در نتيجه حق اين است كه در هر لغتى ، الفاظى وجود دارد كه حقيقت در عموم هستند و استعمالشان در خصوص يا مجاز است و يا از نوع حقيقت ادعائيّهء سكاكى است .\r\n\r\n","description":"","footnote":"","page_name":" 258 ","page_number":259},
  {"content":"\r\n\r\nالعامّ و الخاصّ / دلالة العامّ على العموم متوقّف على إطلاقه\r\n\r\nفصل : [ دلالة العامّ على العموم متوقّف على إطلاقه 
  ]\r\nربما عد من الألفاظ الدالة على العموم النكرة فى سياق النفى أو النهى و دلالتها عليه لا ينبغى أن تنكر عقلا لضرورة أنه لا يكاد يكون طبيعة معدومة إلا إذا لم يكن فرد منها بموجود و إلا كانت موجودة .\r\nلكن لا يخفى أنها تفيده إذا أخذت مرسلة لا مبهمة قابلة للتقيد و إلا فسلبها لا يقتضى إلا استيعاب السلب لما أريد منها يقينا لا استيعاب ما يصلح انطباقها عليه من أفرادها و هذا لا ينافى كون دلالتها عليه عقلية فإنها بالإضافة إلى أفراد ما يراد منها لا الأفراد التى يصلح لانطباقها عليها ، كما لا ينافى دلالة مثل لفظ كلّ على العموم وضعا كون عمومه بحسب ما يراد من مدخوله و لذا لا ينافيه تقييد المدخول بقيود كثيرة .\r\nنعم لا يبعد أن يكون ظاهرا عند إطلاقها فى استيعاب جميع أفرادها . و هذا هو الحال فى المحلى باللام جمعا كان أو مفردا بناء على إفادته للعموم و لذا لا ينافيه تقييد المدخول بالوصف و غيره و إطلاق التخصيص على تقييده ليس إلا من قبيل ضيق فم الركية .\r\nلكن دلالته على العموم وضعا محل منع بل إنما يفيده فيما إذا اقتضته الحكمة أو قرينة أخرى و ذلك لعدم اقتضائه وضع اللام و لا مدخوله و لا وضع آخر للمركب منهما كما لا يخفى و ربما يأتى فى المطلق و المقيد بعض الكلام مما يناسب المقام .\r\nفصل سوم : مصاديق الفاظ عموم\r\nبه‌دنبال بحثى كه به صورت موجبه جزئيّه در فصل دوم پيرامون صيغ عموم آمد و فىالجمله ثابت شد كه در هر زبانى ، از جمله در زبان عربى الفاظى وجود دارد كه مختص به عموم است . اكنون در فصل سوم به بيان اهم مصاديق الفاظ عموم مىپردازيم .\r\nنكره در سياق نفى\r\nيكى از الفاظى كه مفيد عموم است و از الفاظ عموم شمرده شده ، نكره در سياق نفى يا نهى است . اگر اسم نكره در كلام مثبت باشد ، مفيد عموم نيست و بر اطلاق بدلى دلالت مىكند ، آن هم مشروط به اين‌كه مقدمات حكمت فراهم باشد و اطلاق و ارسال احراز شود ، مثل « رأيتُ رجلًا ، اعتق رقبة » . ولى اگر در حيّز نفى واقع شود ، مثل « ما جائنى من أحدٍ » ، « ليس فى الدّار رجلٌ » ، « لا يدخل الجنّة كافرٌ أو منافقٌ » ؛ يا\r\n\r\n","description":"","footnote":"","page_name":" 259 ","page_number":260},
  {"content":"\r\n\r\nاگر در سياق نهى باشد ، مثل : « لا تُؤذِ أحداً » ، « ربّ لا تذر على الارض من الكافرين ديّاراً » ، آيا مفيد عموم است يا خير ؟ مرحوم آخوند سه نكتهء كوتاه را در اين‌باره بيان مىكند :\r\nالف ) اصل دلالت نكره كذايى بر عموم : اين مطلب مسلّم است و قابل انكار نيست و احدى نيز تفوّه بر خلاف نكرده و نگفته است كه نكرهء كذايى مفيد عموم نيست .\r\nب ) آيا دلالت مزبور ، وضعى و لفظى است يا عقلى است ؟ دلالت عقلى بالاتر از دلالت وضعى و اعتبارى است .\r\nتوضيح : مطلوب متكلم از نفى در مثال‌هاى مزبور ، نفى طبيعت است و منظور مولى از نهى ، ترك طبيعت است و قانون عقلىِ نفى و ترك طبيعت آن است كه انتفاء طبيعت به انتفاء جميع‌الافراد آن است ؛ ترك طبيعت نيز به ترك همه افراد آن است : « الطبيعة تنعدم بانعدام جميع افرادها » ، پس ترك جميع افرادى كه نكره مزبور بر آنها منطبق مىشود ، به حكم عقل است و عموم عقلى است ، نه وضعى .\r\nج ) طبيعتى كه تحت نفى يا نهى واقع مىشود به سه صورت در متعلّق خطاب ، قابل اخذ و اعتبار است و هركدام حكمى دارد :\r\n1 . به نحو مرسل و مطلق ، يعنى از خارج و به بركت مقدمات حكمت احراز كرده‌ايم كه منظور مولى از « لاتضرب رجلًا » ، مطلق افراد رجل است كه بر هر فردى قابل صدق است .\r\n2 . به نحو مقيّد ، يعنى در خطاب مولى طبيعت رجل با قيدى ، موضوع واقع شده و فرموده است « لا تضرب رجلًا عادلًا » .\r\n3 . به نحو مبهم ، يعنى فرموده است « لا تضرب رجلًا » ؛ ولى مقدمات حكمت فراهم نيست تا بر مطلق رجل حمل شود و در جميع افراد ، شيوع و سريان داشته باشد ، بلكه اهمال و ابهام دارد و قابليّت دارد كه در واقع مطلق يا مقيّد باشد و مراد مولى روشن نيست .\r\nحال نكره در سياق نفى ، وقتى مفيد عموم است كه به نحو مطلق و مرسل اخذ شده باشد ؛ وإلّا اگر به نحو مقيّد اخذ شده باشد ، در همان محدودهء قيد ، مفيد عموم است و تمام افراد رجل عادل را شامل مىشود . تازه اگر در همين بخش ، مقدمات حكمت فراهم نباشد به نحو مبهم و غيرمعين اخذ شده باشد ، بر قدر متيقن حمل مىشود و نسبت به همين مقدار ، مفيد عموم است .\r\nاگر بگوييد لفظ رجل كه صلاحيّت انطباق بر هر فردى از افراد را دارد ، پس چرا بر قدر متيقّن حمل مىشود ؟ مىگوييم آرى اين لفظ آن صلاحيت را دارد ، ولى بايد ديد مولى چه چيزى اراده كرده است ؟ قدر متيقّنى كه حتماً مراد مولاست ، خطاب بر همان حمل مىشود . به عبارت ديگر ، عموم بر حسب آن چيزى است كه از نكره اراده شده است ، نه آن مقدارى كه لفظ ، صلاحيّت انطباق بر آن را دارد . و اگر بگوييد آيا حمل بر قدر متيقن با عقلى بودن دلالت نكره بر عموم ، منافاتى ندارد ؟ خواهيم گفت خير ، زيرا حكم عقل ، تابع اين است كه چه مقدار از اين طبيعت اراده شده است و در همين مقدار ،\r\n\r\n","description":"","footnote":"","page_name":" 260 ","page_number":261},
  {"content":"\r\n\r\nحكم به ترك جميع افراد مىكند . اما نسبت به افرادى كه طبيعت ، قابل انطباق بر آنها مىباشد ، ولى معلوم نيست كه مراد مولى باشند ، عقل حكم به شمول نسبت به آنها ندارد . پس ما براى اثبات عموم نيازمند به اطلاق و مقدمات حكمت هستيم و حكم عقل تنها كافى نيست .\r\nكلّ و اخوات آن\r\nيكى ديگر از الفاظ عموم ، كلّ و اخوات آن و مرادفات و معادلات آن در هر لغتى است ؛ مثل « كل ماءٍ طاهر » ، و اعتصموا بحبل الله جميعاً ، إنّا أرسلناك للناس كافّةً و . . . در اين مورد نيز سه نكته مطرح است :\r\n1 . بىترديد كلّ و اخوات آن مفيد عموم مىباشند و احدى تفوّه به خلاف نكرده است . هركس مخالفت كند ، انكار بديهى نموده است .\r\n2 . بىترديد اين دلالت وضعى است و كلمهء كلّ در لغت عرب براى عموم وضع شده است و علامت آن هم نصّ اهل لغت و تبادر است .\r\n3 . ولى باز هم بايد نخست ببينيم كه از مدخول كلّ چه چيزى اراده شده است . مثلًا در « اكرم كلّ رجل » از كلمه رجل چه معنايى اراده شده است ؟ آيا مطلق رجل مراد است و مقدمات حكمت فراهم است يا رجل خاصّ و مقيّدى مثل رجلِ عالِم مراد است ، يا طبيعت رجل به نحو مبهم مراد است ؟ اينها را از خارج بايد احراز كنيم . امّا در هر صورت به حال كلّ و اخوات آن فرقى ندارد ؛ چون اينها بر عموم مدخول دلالت مىكنند و از مدخول ، هر معنايى اراده شود ، عمومِ همان را مىفهماند ، خواه مدخول مطلق باشد و هيچ قيدى نداشته باشد و دايره‌اش وسيع باشد مثل رجل ، يا مقيّد به قيود كثيرى باشد . يا اين‌كه دايره‌اش ضيق باشد ، مثل رجلِ مسلمانِ عالمِ عادل . . . . پس باز هم در ناحيه مدخول نياز به مقدمات حكمت است تا مشخص شود چه مقدار از افراد طبيعت مراد است .\r\nخصوص كلّ و اخوات آن حساب جدايى دارند و نيازى به مقدمات حكمت نيست ، بلكه همين كه در ناحيه مدخول قيدى نياورده و « رجل عادل » نفرموده است بلكه فرموده است « كل رجل » ، براى افاده عموم و استيعاب جميع افراد كافى است . در حقيقت ، لفظ كلّ ، هم عموم مدخول را مىفهماند و هم دلالت مىكند كه از مدخول ، مطلقِ رجلْ اراده شده و ظاهر كلام اين را مىرساند و نيازى به احراز مقدمات حكمت نيست .\r\nجمع و مفرد با الف و لام\r\nيكى ديگر از الفاظ مورد بحث ، جمع و مفرد با الف و لام است ؛ مثل « أكرم العالم » و « أكرم العلماء » .\r\nمرحوم آخوند مىفرمايد - بنابر اين‌كه اين دو مفيد عموم باشند - همان سخن كه در نكره در سياق نفى و در كلّ و اخواتش گفتيم ، در اينها نيز جارى و سارى است . يعنى عموم و شمول بر حسب آن چيزى\r\n\r\n","description":"","footnote":"","page_name":" 261 ","page_number":262},
  {"content":"\r\n\r\nاست كه از مدخول الف و لام ، يعنى مفرد يا جمع اراده شود . اين‌كه آيا از مدخول ، مطلق عالم و علماء اراده شده است يا خصوص عالم عادل و علماى عدول ، نيازمند مقدمات حكمت است . اوّل بايد ثابت كنيم كه از عالم ، مطلق عالم اراده شده تا بعد بگوييم مفرد با الف و لام يا جمع كذايى ، مفيد عموم مطلق افراد است . خلاصه اين‌كه ، بر حسب آنچه از مدخول الف و لام اراده شود ، عموميّت درست مىشود ، نه بيش از آن ؛ اگر مدخول ، مطلق باشد ، عموم مطلق افراد منظور است و اگر مقيّد به وصفى يا شرطى يا . . . باشد ، مثل « اكرم العلماء العدول » أو « إن كانوا عدولًا » و . . . در محدوده علماى عادل ، وجوب اكرام عموميّت دارد و تمام افراد مقيّد را شامل مىشود .\r\nممكن است كسى بگويد شنيده‌ايم كه بر وصف و شرط مزبور مخصّص متّصل ، اطلاق مىگردد و تخصيص فرع بر اين است كه اوّل عموم و شمولى بود و بعد با تخصيص ، آن عموم از بين رفت و محدود شد ، نه اين‌كه از اوّل محدود و مضيق باشد .\r\nدر جواب مىگوييم اطلاق تخصيص بر وصف و مانند آن از قيودى كه متّصل به خطاب هستند ، يك اطلاق مسامحى است و از باب مثل معروف « ضيّق فم الركيّه » است ، يعنى دهانه چاه را تنگ بگير .\r\nاين به آن معنا نيست كه اوّل چاه را وسيع بكن سپس دهانه را باريك و تنگ كن ، بلكه به اين معناست كه از اوّل دهانه چاه را باريك بگير . در ما نحن فيه هم منظور اين است كه از اوّل اين حكم به نحو مضيّق و كوچك به‌وجود آمده است ، نه اين‌كه ابتدا توسعه داشته ، سپس با كلمهء عدول تضييق شده است .\r\nهمهء اين حرف‌ها بنا بر اين بود كه مفرد و جمع با الف و لام ، مفيد عموم باشد . و لكن به عقيدهء مرحوم آخوند اصل دلالت اين دو لفظ بر عموم ، قابل منع است و ما وضع اينها را براى عموم قبول نداريم . اگر هم در موردى عموم و شمول اراده شود ، حتماً نيازمند قرينه است ؛ چه قرينهء عامّهء حكمت ( مقدمات حكمت ) باشد كه نتيجه‌اش اطلاق شمولى است و چه قرينه خاصّه باشد . « 1 » و بدون آن ، ظهور وضعى در ميان نيست ؛ زيرا الف و لام به‌تنهايى مفيد عموم نيست و براى عموم وضع نشده است . « 2 » و مدخول الف و لام ( مفرد و جمع ) هم كه بر فرد يا جماعت دلالت دارد و براى عموم وضع نشده است ؛ غير از الف و لام و غير از مدخول هم كه مجموع مركب از آن دو است ، يك وضع ثالثى ندارد تا بگوييم جمع با الف و لام براى عموم وضع شده است . « 3 » پس به عقيدهء آخوند ، مفرد و جمع با الف و لام از الفاظ عموم نيست و از مطلقات است كه در مبحث مطلق و مقيّد خواهد آمد . « 4 »\r\n\r\n\r\n","description":"","footnote":"\r\n( 1 ) . نظير استثناءِ از مفرد يا جمع با الف و لام در مثل و العصر إنّ الانسان لفى خسر الّا الذين آمنوا . . . .\r\n( 2 ) . آخوند قبلًا فرمود : اصل در الف و لام اين است كه براى جنس باشد ، نه استغراق .\r\n( 3 ) . اين فرض قابل مناقشه است و جا دارد كسى بگويد كه هيئت جمع با الف ولام براى عموم وضع شده است و دليل آن هم تبادراست .\r\n( 4 ) . غير از سه مورد مذكور ، كلمات فراوان ديگرى هم مورد بحث واقع شده‌ا كه مرحوم مشكينى در حاشيه به آنها اشاره كرده از قبيل اين‌كه آيا مفرد يا جمع مضاف مفيد عموم است ؟ آيا من و ما و أيّ موصوله مفيد عموم است ؟ آيا من و ما و أيّ استفهامى مفيد عموم است ؟ آيا كلم مجازات از قبيل حيثما ، إذما ، متى ، أينما ، كلّما ، انْ ، إذا و . . . مفيد عموم هستند يا خير ؟\r\n","page_name":" 262 ","page_number":263},
  {"content":"\r\n\r\n\r\nفصل : [ حجّيّة العامّ المخصَّص فى الباقى 
  ]\r\nلا شبهة فى أن العام المخصَّص بالمتصل أو المنفصل حجة فيما بقى فيما علم عدم دخوله فى المخصِّص مطلقا و لو كان متصلا و ما احتمل دخوله فيه أيضا إذا كان منفصلا كما هو المشهور بين الأصحاب بل لا ينسب الخلاف إلا إلى بعض أهل الخلاف .\r\nو ربما فصل بين المخصِّص المتصل فقيل بحجيته فيه و بين المنفصل فقيل بعدم حجيته .\r\n\r\n[ احتجاج النافين و الجواب عنه 
  ]\r\nو احتج النافى بالإجمال لتعدد المجازات حسب مراتب الخصوصيات و تعيين الباقى من بينها بلا معين ترجيح بلا مرجح .\r\nفصل چهارم : حجيّت عامّ بعد از تخصيص :\r\nدر اينجا چهار بحث مطرح است :\r\n1 . تقسيم مخصّص به متصّل و منفصل ؛\r\n2 . آيا استعمال عامّ در باقىماندهء از افراد پس از تخصيص ، به نحو حقيقت است يا مجاز ؟\r\n3 . آيا عامّ پس از تخصيص در باقىماندهء از افراد ، حجّت و لازم الاجراء است يا خير ؟\r\n4 . آيا اگر عامّى به مخصّص مجملى تخصيص خورد ، اجمال خاصّ به خود عامّ سرايت مىكند يا خير ؟ مرحوم مظفّر در اصول فقه اين چهار بحث را طىّ چهار فصل جداگانه آورده است . ولى مرحوم آخوند سه بحث اوّل را در همين فصل و تحت عنوان حجيّت عامّ در مابقى آورده و در ضمن بحث ، به مبحث اوّل و دوم هم اشاراتى نموده است ؛ چون مبحث سوم بر آن دو مبتنى است . مبحث چهارم را در فصل پنجم ذكر كرده است . اين‌كه خلط مبحثى هم پيش آمده و گوشه‌اى از مطالب فصل بعد در اين فصل ذكر شده است كه نبايد چنين مىشد .\r\nاصل بحث اين است كه گاهى يقين داريم عامّ ، تخصيص نخورده است ، در اينجا به عموم آن اخذ مىشود و قطعاً حجّت است . گاهى شك در اصل تخصيص عامّ داريم ؛ در اينجا هم از اصالة العموم كه يكى از اصول عقلايى است ، استفاده مىكنيم ؛ حجيّت اصالةالعموم نيز در مورد شك و احتمال است ، و گرنه در فرض يقين كه جاى اين اصول نيست . گاهى هم يقين به اصل تخصيص داريم ، مثلًا مولى فرموده است « اكرم العلماء الّا زيداً » يا « الّا الفاسقين منهم » ( مخصِّص متّصل ) ؛ يا فرموده است : « اكرم العلماء » و « لاتكرم زيداً » يا « و لاتكرم الفسّاق من العلماء » ( مخصِّص منفصل ) ؛ در اينجا باز سه دسته درست مىشود :\r\n\r\n","description":"","footnote":"","page_name":" 263 ","page_number":264},
  {"content":"\r\n\r\n1 . افرادى كه يقيناً در عنوان خاصّ داخل مىباشند ؛ مثل زيد در مثال اوّل و مرتكب كبيره در مثال دوم . اينها حكمشان كه عدم وجوب اكرام باشد روشن است .\r\n2 . افرادى كه يقيناً از عنوان خاصّ ، خارج هستند ؛ مانند خالد و بكر و . . . در مثال اوّل ، و علماى عادل در مثال دوم . خود اينها دو گونه هستند :\r\nالف ) يقين به عدم تخصيص ديگر داريم كه در اين صورت به يقين عمل مىشود .\r\nب ) شك در تخصيص ديگر داريم و احتمال مىدهيم كه با خطاب ديگرى خالد را هم استثناء كرده باشد ، باز به اصالةالعموم در شك در تخصيص زايد تمسّك مىكنيم . بحث ما هم در همين‌جاست كه آيا عامّى كه يك‌بار تخصيص خورد ، از حجيّت ساقط مىشود و اگر نسبت به مورد ديگر شك در تخصيص پيدا كرديم نمىتوانيم به اصالةالعموم تمسّك كنيم ؟ يا همچنان حجيّت عامّ باقى است و نسبت به مازاد ، از اصالةالعموم استفاده مىشود ؟\r\n3 . افرادى كه دربارهء دخول آنها در عنوان خاصّ شك داريم و احتمال مىدهيم كه داخل در خاصّ باشند . مثلًا دو زيد داريم و نمىدانيم كدام استثناء شده است . يا در مثال دوم نمىدانيم آيا مرتكب صغيره هم داخل در عنوان فاسق است ؟ آيا زيد و عمرو و بكر هم فاسق‌اند يا خير ؟ منشأ شك ما در اينجا اجمال دليل خاصّ است .\r\nبررسى اين بخش مربوط به فصل بعدى است كه مرحوم آخوند آن را در اين فصل آورده است - در حالى كه بحث ما در اين فصل در مورد مخصِّص مبيَّن است ، نه مخصّص مجمل - و اشاره‌اى هم به حكم اين بخش كرده است كه مبسوطاً در فصل بعدى بررسى خواهد شد ، و آن اين‌كه اگر مخصّص مجمل ، منفصل باشد جلو ظهور و حجيّت عامّ را نمىگيرد و عامّ در باقىمانده حجّت است و اگر متصّل باشد ، اجمال خاصّ به عامّ هم سرايت مىكند و او را مجمل مىسازد و از قابليّت تمسّك مىاندازد .\r\nحال كه كاملًا حدود و ثغور بحث روشن شد سؤال اين است كه آيا عامّ در باقى افراد پس از تخصيص حجّت است تا اگر در فرد ديگرى شك در تخصيص پيدا كرديم ، به اصالة العموم تمسّك كنيم يا به محض تخصيص به يك مورد ، از حجّيت و قابليّت تمسّك ساقط مىشود ؟ در اين مورد چند قول وجود دارد :\r\n1 . مشهور و مرحوم آخوند مىگويند شبهه‌اى نيست در اين‌كه عامّ مزبور در باقىماندهء از افراد حجّت است ، آن هم مطلقاً ؛ چه به مخصِّص متصّل تخصيص خورده باشد ، چه به مخصّص منفصل .\r\n2 . عدّه‌اى مىگويند عامّ پس از تحصيص در باقىمانده حجّت نيست ، آن هم مطلقاً .\r\n3 . برخى تفصيل داده و گفته‌اند اگر به مخصِّص متصّل تخصيص خورده باشد ، در باقىمانده حجّت است و اگر به مخصِّص منفصل تخصيص خورده باشد ، در باقىمانده حجّت نيست .\r\n4 . برخى تفصيل ديگرى - برعكس تفصيل قبلى - ذكر كرده‌اند كه نقل اقوال مهمّ نيست .\r\n\r\n","description":"","footnote":"","page_name":" 264 ","page_number":265},
  {"content":"\r\n\r\nدليل منكران حجيّت عام : منكرينِ حجيّت عامّ در باقىمانده از افراد پس از تخصيص ، به اجمال خطاب استناد كرده‌اند .\r\nتوضيح : اين دليل از چند مقدّمه تشكيل شده است :\r\n1 . تخصيص مستلزم مجازيّت است ؛ زيرا عامّ براى عموم و شمول جميع افراد ، وضع شده بود و الآن در عموم استعمال نشده است ، بلكه در باقىمانده به‌كار رفته است ؛ پس مستعمل فيه غير از موضوع‌له است .\r\n2 . مجازها متعدّد بوده و داراى مراتبِ گوناگون مىباشند ؛ زيرا از عمومِ جميع افراد كه تنزّل كرديم تمام الباقى يك‌مرتبه از مراتب مجاز است و بعض الباقى هم كه خود ، مصاديقى دارد ، مرتبهء ديگرى است . مثلًا اگر عامّى صد فرد داشته باشد و يك نفر از افراد عام خارج شود 99 نفر يك‌مرتبه است و 98 و 97 و 90 و 80 و . . . مراتب ديگر ، تا زمانى كه به تخصيص اكثر يا كثير منتهى شود كه بيش از آن ، تخصيص جايز نيست . همه مراتبِ مزبور محتمل است .\r\n3 . خود تخصيص هم قرينهء صارفه و مانعه از ارادهء عموم است ، ولى قرينهء معيّنه نيست و تعيين نمىكند كه كدام مرتبه از مراتبِ باقىمانده مراد مولاست .\r\n4 . قرينهء ديگرى هم نداريم كه تعيين‌كنندهء مراد متكلّم باشد .\r\n5 . ترجيح بلامرجح نيز محال است .\r\nنتيجه : عامّ پس از تخصيص و مجاز شدن و داراى مراتبِ مختلف شدن مجمل مىگردد و خطابى هم كه مجمل شد ، از ارزش و قابليّت تمسّك مىافتد و اگر شك در تخصيص ديگرى كرديم ، نمىتوانيم از آن استفاده كنيم .\r\nو التحقيق فى الجواب أن يقال إنه لا يلزم من التخصيص كون العام مجازا :\r\nأما فى التخصيص بالمتصل فلما عرفت من أنه لا تخصيص أصلا و أن أدوات العموم قد استعملت فيه و إن كان دائرته سعة و ضيقا تختلف باختلاف ذوى الأدوات فلفظة كلّ فى مثل كلّ رجل و كلّ رجل عالم قد استعملت فى العموم و إن كان أفراد أحدهما بالإضافة إلى الآخر بل فى نفسها فى غاية القلّة .\r\nو أما فى المنفصل فلأن إرادة الخصوص واقعا لا تستلزم استعماله فيه و كون الخاص قرينة عليه بل من الممكن قطعا استعماله معه فى العموم قاعدة و كون الخاص مانعا عن حجية ظهوره تحكيما للنص أو الأظهر على الظاهر لا مصادما لأصل ظهوره و معه لا مجال للمصير إلى أنه قد استعمل فيه مجازا كى يلزم الإجمال .\r\nجواب : از استدلال مزبور ، سه جواب داده شده است كه به ترتيبِ متن تبيين مىكنيم :\r\nجواب اوّل ( جواب مرحوم آخوند ) : ايشان همان مقدمهء اوّل استدلال را ردّ مىكند و مىفرمايد\r\n\r\n","description":"","footnote":"","page_name":" 265 ","page_number":266},
  {"content":"\r\n\r\nاساساً تخصيص ، موجب مجازيّت نيست تا شما بگوييد مجازات متعدّد است ، بلكه عامّ پس از تخصيص هم كماكان حقيقت است و به ظهور آن استناد مىشود ، آن هم مطلقاً ، يعنى چه به مخصِّص متصّل تخصيص بخورد و چه به مخصّص منفصل ؛ در هر حال مجاز نمىشود .\r\nتوضيح : آنجا كه عامّ به مخصِّص متصّل تخصيص بخورد ، مثل « اكرم كلّ رجلٍ عالمٍ » - كه وصف مخصِّص متصّل است و هكذا شرط و غايت و استثناء و . . . - در فصل قبل گفتيم كه اصلًا اين نامش تخصيص نيست ؛ زيرا تخصيص ، فرع بر عموميّت است و در اينجا اصلًا از اوّل ، ظهورى در عموم منعقد نشده است تا نوبت به تخصيص برسد و اگر نامش را تخصيص مىگذاريم ، از باب « ضيّق فم الركيّه » است .\r\nهمچنين در فصل قبل گفتيم كه ادوات عموم از قبيل كلّ و اخواتِ آن براى عموم و شمول مدخول ، وضع شده‌اند و در همين معنا هم استعمال شده‌اند و كارى ندارند كه مدخولشان مطلق است يا مقيّد ؛ و اگر مقيد است آيا مقيد به يك قيد است يا مقيد به صد قيد ، مضيّق است يا موسّع ! مدخولِ آنها هرچه باشد بر شمول همان افراد دلالت دارند ، مثلًا در « اكرم كلّ رجلٍ » كلمهء كلّ مفيد عموم و شمولِ همهء افراد رجل است و در « اكرم كلّ رجلٍ عالمٍ » مفيد شمولِ همهء افراد رجل عالم است . در هيچ‌كدام مجازيّتى پيش‌نيامده است ؛ نه در خود كلمهء كلّ و نه در مدخول آن . كلّ بر عموم دلالت دارد ، رجل بر طبيعت دلالت دارد ، و عالم دالّ بر خصوصيّت عالميّت است و از باب تعدّد دالّ و مدلول است . « 1 » پس اساس استدلال شما از بين رفت و اصلًا تخصيص به متّصل ، موجب مجازيت نشد ؛ آنجا كه عامّ به مخصِّص منفصل تخصيص خورده باشد ، مثلًا امروز بگويد « أكرم كلّ عالمٍ » و فردا بگويد « لا تكرم زيداً » ، باز هم تخصيص باعث مجازيّت نيست ؛ زيرا دليل عامّ قبلًا صادر شده و با انقطاع كلام ، ظهور در عموم پيدا كرده است و اين ظهور هم مستقر شده است و بعد كه دليل خاصّ مىآيد ، كارى به اصل ظهور ندارد « لانّ الشىء لاينقلب عمّا وقع عليه » ؛ بلكه با حجيّت عامّ معارضه مىكند .\r\nو از آنجا كه دليل خاصّ يا نصّ در خصوص و يا اظهر است ، قوىتر خواهد بود و بر دليل عامّ مقدّم مىشود و جلو حجيّت عامّ را در مورد مخصِّص مىگيرد ، نه جلو اصل ظهور را . پس باز هم ظهور عامّ در عموم و استعمال آن در عموم و حقيقت بودن آن محفوظ است و مجازيّتى پيش‌نيامده است تا سبب اجمال شود و اگر شك در تخصيص زايد پيدا كرديم از اصالةالعموم و الحقيقة و الظهور استفاده مىكنيم .\r\nبه ديگر سخن : دليل خاص با ارادهء استعمالى مزاحمتى ندارد ، بلكه با ارادهء جدّى و واقعىِ مولى مزاحم است و كاشف از اين است كه در واقع ، اكرام زيد داراى ملاك و مصلحت نيست و مولى واقعاً\r\n\r\n\r\n","description":"","footnote":"\r\n( 1 ) . البته اگر خود كلمهء كلّ بر خصوصيّت عالم بودن دلالت كند و كلمهء عالم قرينه كاشفه باشد ، مجازيّت در ادات عموم محقّق شده است و اگر كلمهء رجل در خصوص رجل عالم استعمال شود و كلمهء عالم قرينهء كاشفه باشد باز هم مجازيّت است ؛ ولى اگر هركدام در معناى خودش استعمال شود ، نوبت به مجازيت نمىرسد .\r\n","page_name":" 266 ","page_number":267},
  {"content":"\r\n\r\nآن را اراده نكرده است ، نه اين‌كه كلام عامّ در آن استعمال نشده باشد ؛ استعمال و ظهور محرز است .\r\nاگر بپرسيد با توجّه به اين‌كه عموم ، مراد جدى و واقعى نيست ، چرا در مقام استعمال در عموم استعمال كرده است ؟ در جواب خواهيم گفت ذكر عامّ و استعمال در عموم از باب قاعده و بيان حكم كلّى است . روش عقلايى در مقام تقنين و قانون‌گذارى اين است كه اول كليات لايحه‌اى را تصويب مىكنند ، سپس به مرور در جزئيّات آن ، بحث كرده و تبصره‌هايى به آن مىافزايند و در اين شيوه ، شارع هم از عقلاء پيروى نموده است ، يعنى همان شيوه را دارد .\r\nلا يقال هذا مجرد احتمال و لا يرتفع به الإجمال لاحتمال الاستعمال فى خصوص مرتبة من مراتبه .\r\nفإنه يقال مجرد احتمال استعماله فيه لا يوجب إجماله بعد استقرار ظهوره فى العموم و الثابت من مزاحمته بالخاص إنما هو بحسب الحجية تحكيما لما هو الأقوى كما أشرنا إليه آنفا .\r\nو بالجملة الفرق بين المتصل و المنفصل و إن كان بعدم انعقاد الظهور فى الأول إلا فى الخصوص و فى الثانى إلا فى العموم إلا أنه لا وجه لتوهم استعماله مجازا فى واحد منهما أصلا و إنما اللازم الالتزام بحجية الظهور فى الخصوص فى الأول و عدم حجية ظهوره فى خصوص ما كان الخاص حجة فيه فى الثانى فتفطن .\r\nاشكال : مرحوم آخوند در عبارت پيشين فرمود : من الممكن . . . ، يعنى هيچ مانعى ندارد كه بگوييم از عامّ ، عموم اراده شده و در عموم استعمال شده است و خاصّ با اصل استعمال معارض نيست و با حجيّت طرف است . . . ؛ مستشكل از همين كلمه استفاده كرده و مىگويد اين سخن شما اجمال خطاب را بر طرف نمىسازد ؛ زيرا همان‌طور كه شما فرموديد من الممكن . . . ، همچنين من المحتمل ، كه از اوّل ، خطاب در ماعداى زيد استعمال شده باشد و مراد استعمالى متكلم ، علماى غير زيد باشد و مخصِّص منفصل كه بعداً مىآيد كاشف از مراد استعمالى باشد و در حقيقت ، عامّ در غير معناى خود استعمال شده باشد و مجاز باشد و استدلال ما تمام باشد .\r\nجواب : مرحوم آخوند در جواب مىفرمايد : پس از اين‌كه به حكم فهم عرف و قضاوت عقلانى ، عامّ صادر شده و ظهور در عموم پيدا كرده و به هر كس عرضه شود مىگويد مقصود متكلم عموم است ، احتمال ارادهء خصوص قابل اعتناء نيست ؛ زيرا خلاف ظاهر است و احتمال كذايى ارزشى ندارد .\r\nدر اينجا دو امر وجود دارد : 1 . ارادهء استعمالى ؛ 2 . ارادهء جدّى . به عبارت ديگر : 1 . اصل ظهور ؛ 2 . حجيّت ظهور . و امر داير است ميان اين‌كه دليل خاصّ با هر دو امر معارض باشد و جلو اصل ظهور و اراده استعمالى را هم بگيرد يا با امر ثانى مزاحمت كند ؟ « الضرورات تتقدّر بقدرها » ، قدر متيقن و آن مقدارى كه ثابت و مسلم است ، مزاحمت دليل خاصّ با امر ثانى است و وجهى براى مزاحمت آن با امر اوّل وجود ندارد . پس اصل ظهور باقى است و مراد به ارادهء استعمالى ، عموم است و از اين ناحيه مجازيتى پيش نمىآيد .\r\nخلاصه : فرق مخصِّص متّصل و منفصل در اين است كه اگر متّصل باشد ، از اوّل جلو ظهور عامّ در\r\n\r\n","description":"","footnote":"","page_name":" 267 ","page_number":268},
  {"content":"\r\n\r\nعموم گرفته مىشود و در خاصّ ظهور منعقد مىشود و مراد استعمالى مولى اكرام عالم عادل است . ولى اگر منفصل باشد ، جلو ظهور عامّ در عموم را نمىگيرد و اصل ظهور منعقد مىشود ؛ ولى حجيّت عامّ نسبت به مورد خاصّ از بين مىرود ، اما از حيث مجاز شدن فرقى ندارند و هيچ كدام موجب مجازيت نمىشوند .\r\nو قد أجيب عن الاحتجاج بأن الباقى أقرب المجازات .\r\nو فيه لا اعتبار فى الأقربية بحسب المقدار و إنما المقدار على الأقربية بحسب زيادة الأنس الناشئة من كثرة الاستعمال .\r\nو ( فى تقريرات بحث شيخنا الأستاذ قدس سره فى مقام الجواب عن الاحتجاج ما هذا لفظه . و الأولى أن يجاب بعد تسليم مجازية الباقى بأن دلالة العام على كلّ فرد من أفراده غير منوطة بدلالته على فرد آخر من أفراده و لو كانت دلالة مجازية إذ هى بواسطة عدم شموله للأفراد المخصوصة لا بواسطة دخول غيرها فى مدلوله فالمقتضى للحمل على الباقى موجود و المانع مفقود لأن المانع فى مثل المقام إنما هو ما يوجب صرف اللفظ عن مدلوله و المفروض انتفاؤه بالنسبة إلى الباقى لاختصاص المخصص بغيره فلو شك فالأصل عدمه انتهى موضع الحاجة . )\r\nجواب دوم ( جواب محقّق قمى « 1 » و صاحب فصول « 2 » ) : قبول داريم كه تخصيص باعث مجازيت است ، و قبول داريم كه مجازات متعدّد مىباشند ؛ ولى قبول نداريم كه همه مجازات مساوى باشند ، بلكه مدعى هستيم كه تمام‌الباقى از ميان مراتب گوناگون مجاز ، رجحان دارد و مزيت آن عبارت است از اقرب‌المجازات بودنِ آن ، كه از همه مراتب به معناى حقيقى نزديك‌تر است و قاعده ادبى اين است كه « إذا تغدّرت الحقيقة فأقرب المجازات أولى بالإرادة » . بنابراين عامّ پس از تخصيص بر تمام الباقى حمل مىشود و اجمال ندارد .\r\nردّ جواب دوم : مرحوم آخوند در مقام ردّ و ابطال اين جواب مىفرمايد : منظور شما از اقربيّت كدام نوع است ؟ اگر مرادتان اقربيّت كمّى و مقدارى باشد و مىخواهيد بگوييد تمام الباقى - 99 % مثلًا - از لحاظ تعداد افراد به عامّ ( 100 % ) نزديك‌تر از بعض الباقى ( 98 % و 97 % و . . . ) است ، خواهيم گفت اين مطلب از لحاظ صغروى مقبول است ، يعنى چنين اقربيّتى داريم ؛ ولى از حيث كبروى مردود است ، زيرا صرف اين‌كه حجّت نيست و بايد ظهور در تمام الباقى پيدا كند تا ارزشمند باشد .\r\nاگر منظورتان اقربيّت كيفى است ، يعنى عام پس از تخصيص ، زياد در تمام الباقى استعمال شده و كثرت استعمال ، سبب انس ذهن گرديده و در اثر انس ذهن از عامّ مخصَّص ، تمام الباقى به ذهن مىآيد ، خواهيم گفت اين مطلب از لحاظ كبروى مقبول است و اگر در موردى كثرت استعمال ، سبب انس ذهن گرديد ، ظهور مىآيد ؛ ولى اشكال صغروى داريم و آن اين‌كه اصل كثرت استعمال كذايى را\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 266 .\r\n( 2 ) . الفصول‌الغرويّه ، ص 200 .\r\n","page_name":" 268 ","page_number":269},
  {"content":"\r\n\r\nقبول نداريم ، بلكه چه بسيار مواردى كه عامّ مخصَّص در تمام الباقى استعمال نشده و تخصيص دوم و سوم و . . . نيز پيدا كرده و در بعض الباقى استعمال شده است . پس اقرب المجازات بودن مفيد فايده نيست .\r\nجواب سوم ( جواب شيخ اعظم در تقريرات « 1 » ) : قبول مىكنيم كه تخصيص موجب مجازيت مىشود ، ولى قبول نداريم كه سبب اجمال خطاب گردد و عامّ را از حجيّت ساقط كند ؛ بلكه ادعا مىكنيم كه عامّ ، ظهور در تمام الباقى پيدا مىكند و بر آن حمل مىشود و حجّت است . به اين دليل كه مقتضى براى حمل عامّ بر تمام الباقى موجود است و مانع از حمل مزبور مفقود است . پس مقتضى تأثير خودش را مىگذارد و عام بر تمام الباقى حمل مىشود .\r\nاما وجود مقتضى : عامّ قبل از تخصيص بر تمام افراد خودش دلالت مىكرد و همه را شامل مىشد ؛ آن هم به گونه‌اى كه شمولش نسبت به هر فردى هيچ ربطى به شمول عامّ نسبت به افراد ديگر نداشت ، بلكه مستقيماً شامل مىشد ، از باب اين‌كه هركدام مصداق عامّ بوده و در عرض هم مىباشند و پس از تخصيص و خارج كردن زيد از افراد عام ، مجازيت پيش آمده است ؛ ولى اين مجازيت نه به خاطر شمول عامّ نسبت به باقى است - كه قبل از تخصيص هم بود - بلكه به خاطر عدم شمول عامّ است نسبت به زيد كه قبلًا اين را شامل بود و الآن نيست . ولى اين ربطى به شمول عامّ نسبت به باقى افراد ندارد ؛ پس كماكان مقتضى براى شمول و دلالت عامّ بر تمام الباقى موجود است .\r\nاما فقدان مانع : تنها مانع ، تخصيص است كه موجب خروج زيد گرديده و على الفرض مانع ديگرى نيست تا جلو شمول عامّ را نسبت به تمام الباقى بگيرد و بر فرض شك هم از اصالة عدم‌المانع استفاده مىكنيم و مىگوييم ان‌شاءالله مخصِّص ديگرى نيست و در نتيجه تمام الباقى متعيّن مىشود و كلام بر آن حمل مىگردد .\r\nقلت لا يخفى أن دلالته على كلّ فرد إنما كانت لأجل دلالته على العموم و الشمول فإذا لم يستعمل فيه و استعمل فى الخصوص كما هو المفروض مجازا و كان إرادة كلّ واحد من مراتب الخصوصيات مما جاز انتهاء التخصيص إليه و استعمال العام فيه مجازا ممكنا كان تعين بعضها بلا معين ترجيحا بلا مرجح و لا مقتضى لظهوره فيه ضرورة أن الظهور إما بالوضع و إما بالقرينة و المفروض أنه ليس بموضوع له و لم يكن هناك قرينة و ليس له موجب آخر و دلالته على كلّ فرد على حدة حيث كانت فى ضمن دلالته على العموم لا يوجب ظهوره فى تمام الباقى بعد عدم استعماله فى العموم إذا لم تكن هناك قرينة على تعيينه فالمانع عنه و إن كان مدفوعا بالأصل إلا أنه لا مقتضى له بعد رفع اليد عن الوضع نعم إنما يجدى إذا لم يكن مستعملا إلا فى العموم كما فيما حققناه فى الجواب فتأمل جيدا .\r\n\r\n\r\n","description":"","footnote":"\r\n( 1 ) . مطارح‌الأنظار ، ص 192 .\r\n","page_name":" 269 ","page_number":270},
  {"content":"\r\n\r\nجواب : مرحوم آخوند در جواب مىفرمايد : اتّفاق‌اً تمام نكته همين است كه مقتضى موجود نيست ؛ زيرا قبل از تخصيص كه عام ، هر فردفرد را مىگرفت و بر تمام الباقى دلالت مىكرد . در ضمن دلالت ، بر عموم و تمام افراد بود ، نه جدا از آن . « 1 » و پس از تخصيص مىخواهد در تمام الباقى استعمالى شود و بر آن دلالت كند . و فرض اين است كه شما هم قبول داريد كه اين استعمال مجاز است و مجازات هم متعدّد است و استعمال عامّ در هر مرتبه‌اى ممكن است و هيچ‌كدام هم رجحانى ندارد . لذا مقتضى وجود ندارد ، زيرا مقتضى ، يا وضع واضع است و يا قرينه است و يا چيز ديگر ، و هيچ‌كدام وجود ندارد .\r\nاما وضع : فرض اين است كه عامّ براى عموم و شمول جميع الافراد وضع شده است ، نه براى باقىمانده .\r\nاما قرينه : فرض اين است كه قرينه‌اى غير از خاص نيست ؛ آن هم دال بر خروج زيد است و كارى با شمول عامّ نسبت به باقىمانده ندارد .\r\nاما مورد ديگر : چيز ديگرى هم نيست و اگر قدر متيقن را هم بگيريم ، بايد گفت قدر متيقن اقلّ مراتب است ، نه اعلى المراتب . پس فقدان مانع را قبول داريم و بر فرض شك هم با اصل عدم ، آن را مرتفع مىسازيم ؛ ولى وجود مقتضى را قبول نداريم . آرى بر مسلك تحقيق كه در جواب ما گذشت و اساساً مجازيت را منكر شديم مقتضى موجود است ؛ زيرا عامّ در عموم استعمال شده و ظهور محفوظ است و نسبت به خصوص زيد حجّت قوىترى جلو حجيّت عام را گرفته است ؛ ولى نسبت به افراد ديگر حجّت قوىترى نيامده است و ظهور و حجيّت عامّ محفوظ است و اجمالى در بين نيست .\r\n\r\n\r\n","description":"","footnote":"\r\n( 1 ) . زيرا خطاب ديگرى نيست كه جداگانه بر تمام الباقى دلالت كند .\r\n","page_name":" 270 ","page_number":271},
  {"content":"\r\n\r\nالعامّ و الخاصّ / هل يسرى إجمال المخصّص إلى العامّ ؟\r\n\r\nفصل : [ هل يسرى إجمال المخصّص إلى العامّ ؟ 
  ]\r\n\r\n[ الشبهة المفهوميّة 
  ]\r\nإذا كان الخاص بحسب المفهوم مجملا بأن كان دائرا بين الأقل و الأكثر و كان منفصلا فلا يسرى إجماله إلى العام لا حقيقة و لا حكما بل كان العام متبعا فيما لا يتبع فيه الخاص لوضوح أنه حجة فيه بلا مزاحم أصلا ضرورة أن الخاص إنما يزاحمه فيما هو حجة على خلافه تحكيما للنص أو الأظهر على الظاهر لا فيما لا يكون كذلك كما لا يخفى .\r\nو إن لم يكن كذلك بأن كان دائرا بين المتباينين مطلقا أو بين الأقل و الأكثر فيما كان متصلا فيسرى إجماله إليه حكما فى المنفصل المردد بين المتباينين و حقيقة فى غيره .\r\nأما الأول فلأن العام على ما حققناه كان ظاهرا فى عمومه إلا أنه لا يتبع ظهوره فى واحد من المتباينين اللذين علم تخصيصه بأحدهما .\r\nو أما الثانى فلعدم انعقاد ظهور من رأس للعام لاحتفاف الكلام بما يوجب احتماله لكل واحد من الأقل و الأكثر أو لكل واحد من المتباينين لكنه حجة فى الأقل لأنه المتيقن فى البين .\r\nفانقدح بذلك الفرق بين المتصل و المنفصل و كذا فى المجمل بين المتباينين و الأكثر و الأقل فلا تغفل .\r\nفصل پنجم : مخصِّص مجمل يا اجمال الخاصّ\r\nگاهى دليل خاصّ صد در صد مبيّن است و هيچ‌گونه اجمال مفهومى يا مصداقى ندارد . مباحث فصل چهارم در اين مورد بود .\r\nو گاهى دليل خاصّ صد در صد ابهام و اجمال دارد ، مثلًا مولى فرموده است « اكرم العلماء الا بعضهم » و ما نمىدانيم مراد از اين بعض چه كسانى هستند . در اين فرض ، اگر مخصِّص ، متصّل به عامّ باشد ، مثل اين است كه از اوّل بفرمايد « اكرم بعض العلماء » و واضح است كه چنين خطابى مجمل مىشود و اجمال خاصّ به خطاب عامّ سرايت كرده و حقيقتاً عامّ را مجمل مىسازد و از قابليّت تمسّك مىاندازد .\r\nاگر مخصِّس منفصل از عامّ باشد ، مثلًا اوّل بگويد « اكرم العلماء » ، سپس در خطاب جدايى بگويد « لا تكرم بعضهم » در اينجا على القاعده اجمال خاصّ به عامّ سرايت نمىكند و عامّ را از حجيّت ساقط نمىكند . و هرگاه دو خطاب داشتيم كه يكى صد در صد مجمل بود و ديگرى كاملًا مبيَّن ، بايد خطاب\r\n\r\n","description":"","footnote":"","page_name":" 271 ","page_number":272},
  {"content":"\r\n\r\nمبيَّن را اخذ كرد و در خطاب مجمل ، اگر قدر متيقّنى دارد از باب يقين و به حكم عقل حجّت است ، و گرنه خود خطاب ارزشى ندارد .\r\nگاهى دليل خاصّ از جهتى اجمال دارد و از جهتى ديگر مبيّن است . بحث ما در فصل پنجم در همين قسم است . سؤال اين است كه آيا اجمال دليل خاصّ ، به‌دليل عامّ سرايت مىكند و باعث اجمال عامّ مىگردد يا خير ؟ اجمالى كه در ناحيه دليل خاص يا مخصِّص پيدا مىشود ، گاهى اجمال مفهومى است ، يعنى معنا و مفهوم دليل خاصّ و عنوان خاصّ براى ما واضح نيست و مردّد است « 1 » و گاهى اجمال مصداقى است ، يعنى معناى دليل خاصّ را كاملًا مىدانيم ، امّا در برخى از مصاديق خارجى ترديد داريم كه آيا داخل در عنوان خاصّ هستند يا خير ؟ « 2 » بنابراين بحث اين فصل را در دو مقام قرار مىدهيم : شبههء مفهوميّه و شبههء مصداقيّه .\r\nمقام اوّل : شبهه مفهوميّه\r\nآيا اجمال دليل خاصّ به‌دليل عامّ سرايت مىكند و آن را مجمل مىسازد يا خير ؟ در اين‌باره به‌طور كلّى چهار صورت متصور است : يا مخصِّص ، متصّل به عامّ است ، يا منفصل از عامّ است ؛ در هريك از اين دو صورت يا دوران بين متباينان است كه قدر متيقنى ميان آن دو نيست و يا دوران ميان اقلّ و اكثر است كه قدر متيقن دارند ( اقل ) كه على كلّ حال مراد است . و اكثر يا مازاد مشكوك است .\r\nاكنون بيان حكم اين اقسام را به تفصيل و ترتيب خود كتاب بيان مىكنيم :\r\n1 . مخصِّص منفصل و دوران ميان اقلّ و اكثر : مثلًا فرمود « اكرم العلماء » و سپس فرمود : « و لا تكرم الفساق من العلماء » و ما نمىدانيم معناى فاسق چيست ؛ آيا به خصوص مرتكب كبيره اطلاق مىشود يا به اعمّ از مرتكب كبيره و صغيره اطلاق مىشود ؟ در هر حال مرتكب كبيره قدر متيقن است و مرتكب صغيره ، مشكوك .\r\nحكم اين قسم : خوشبختانه اجمال دليل خاصّ مطلقاً به‌دليل عامّ سرايت نمىكند ، نه حكماً و نه حقيقتاً . يعنى دليل عامّ نه واقعاً مجمل مىشود و نه محكوم به حكم مجمل مىگردد ، بلكه كما كان به ظهورش باقى است .\r\nدليل مطلب : فرض اين است كه عامّ جلوتر آمده و ظهور در عموم پيدا كرده و علىالقاعده به‌دنبال ظهور ، حجيّت در عموم هم پيدا مىكند ؛ « 3 » بعد كه دليل خاصّ مىآيد ، با اصل ظهور دليل عامّ تصادمى ندارد تا سبب اجمال گردد ، بلكه با حجيّت دليل عامّ مزاحمت مىكند و از آنجا كه دليل خاصّ\r\n\r\n\r\n","description":"","footnote":"\r\n( 1 ) . شبهه مفهوميه .\r\n( 2 ) . شبهه مصداقيّه .\r\n( 3 ) . كلّ ظاهرٍ حجةٌ ببناء العقلاء .\r\n","page_name":" 272 ","page_number":273},
  {"content":"\r\n\r\nحجّت قوىتر است ، « 1 » بر دليل عامّ مقدم مىشود و چون دليل خاصّ و حجّت اقوى مجمل است ، خطاب مجمل در قدر متيقن ( مرتكب كبيره ) حجت است و در زايد و اكثر ، دليل خاصّ در سايه اجمالش ، حجّت نمىشود و دليل عامّ كه ظهورش محفوظ است ، حجّت بلا مزاحم مىگردد و به اصطلاح ، مقتضى موجود است و مانع هم مفقود ؛ پس به عموم عامّ عمل مىشود .\r\n2 . مخصِّص منفصل و دوران بين‌المتباينين : مثلًا مولى اوّل فرموده : « اكرم كلّ عالم » ، سپس فرموده است « لاتكرم زيداً » و ما ندانستيم كه منظور مولى از اين زيد آيا زيد بن بكر است يا زيد بن خالد ؟ و مفهوم خاص ، يعنى زيد مجمل است . ما نمىدانيم مولى از زيد كدام هيكل خارجى را اراده كرده و لفظ را در كدام‌يك استعمال نموده است . آيا اجمال خاصّ موجب اجمال عامّ مىگردد ؟\r\nحكم اين قسم : در اين صورت دليل عامّ اجمال حقيقى پيدا نمىكند ؛ زيرا خطاب جدايى دارد و ظهورش منعقد شده است ولى اجمال حكمى پيدا مىكند ، يعنى به منزله مجمل است و احكام مجمل بر آن پياده مىشود و مانند دليل مجمل با آن ، معامله مىشود و گويا مجمل است و نسبت به هيچ‌كدام از دو زيد بدان تمسّك نمىگردد .\r\nدليل مطلب : علم اجمالى داريم كه يكى از اين دو زيد تخصيص خورده و از عموم عامّ خارج شده است ، لذا هركدام طرف علم اجمالى است و به هركدام كه اشاره كنيم و بگوييم اكرامش واجب است ، علم اجمالى جلو ما را مىگيرد و موجب تعارضِ بالعرضِ اصالةالعموم در اين فرد و فرد ديگر مىشود .\r\nبنابراين ، نسبت به هيچ زيدى نمىتوان از عموم عامّ استفاده كرد .\r\nمنتها نتيجه بر حسب موارد فرق مىكند . اگر خطاب عامّ به صورت « اكرم كلّ عالم » باشد كه دالّ بر وجوب است و خطاب خاصّ به صورت « لا تكرم زيداً » باشد كه دالّ بر تحريم است . نتيجه اين است كه نسبت به هركدام از دو زيد احتمال وجوب و حرمت اكرام داده مىشود و دوران بين المحذورين است و نتيجه تخيير است . اگر خطاب عامّ به نحو « اكرم كلّ عالم » باشد و خطاب خاصّ به نحو « لا يجب اكرام زيد » ، احتياط به اين است كه هر دو زيد اكرام شود تا يقين كنيم آن زيدى هم كه واجب الاكرام بوده اكرام شد . اگر خطاب به نحو « يحرم اكرام العلماء » باشد و خاصّ به نحو « لا يحرم اكرام زيد » ، احتياط به اين است كه اكرام هر دو زيد را ترك كنيم تا با واقع موافقت نماييم .\r\n3 . مخصِّص متصّل و دوران بين اقلّ و اكثر : مثل « اكرم العلماء إلّاالفاسقين منهم » كه فاسق مردّد است بين خصوص مرتكب كبيره يا اعمّ از كبيره و صغيره !\r\n4 . مخصِّص متصّل و دوران بين متباينين : مثل « اكرم كلّ عالم إلّازيداً » كه زيد مردد است . ميان زيد بن بكر و زيد بن خالد .\r\n\r\n\r\n","description":"","footnote":"\r\n( 1 ) . چون نص يا اظهر است و هركدام كه باشد قوىتر از ظاهر مىباشند .\r\n","page_name":" 273 ","page_number":274},
  {"content":"\r\n\r\nحكم اين دو صورت : به‌طور قطع اجمال خاصّ به‌دليل عامّ سرايت مىكند و عام را حقيقتاً مجمل مىسازد و از اوّل اجازه نمىدهد كه براى عامّ ظهورى در عموم منعقد شود و على الفرض ، خاصّ ما مجمل است و ظهور در خصوص هم پيدا نمىكند . پس خطاب كلّاً مجمل مىشود و از قابليّت احتجاج مىافتد . آرى اگر قدر متيقنى در ميان بود - مثل باب اقل و اكثر - خطاب مذكور نسبت به آن حجّت است ، آن هم به حكم عقل و از باب قطع ، و اگر قدر متيقّنى نبود - مثل باب متباينين - خطاب مذكور نسبت به هيچ‌كدام از دو زيد حجّت نيست .\r\nاز بيانات ما دو نكته روشن شد :\r\n1 . فرق ميان مخصِّص متصّل و منفصل ، كه اگر متصّل باشد ، اجمال خاصّ به‌دليل عام سرايت كرد و حقيقتاً او را مجمل ساخت ؛ ولى اگر منفصل باشد ، اجمال خاصّ به عامّ سرايت نكرد و جلو انعقاد ظهور را نگرفت .\r\n2 . در مخصِّص مجمل فرق ميان متباينين با اقل و اكثر اين است كه اگر دوران ميان متباينين باشد ، مطلقاً تمسّك به عامّ جايز نشد ؛ چه در متّصل و چه در منفصل كه علم اجمالى مانع شد و اجمال حكمى بود ؛ ولى اگر دوران ميان اقل و اكثر باشد ، تمسّك به عامّ در فرض انفصال مخصِّص جايز شد ، ولو در متصّل جايز نشد .\r\n\r\n[ الشبهة المصداقيّة 
  ]\r\nو أما إذا كان مجملا بحسب المصداق بأن اشتبه فرد و تردد بين أن يكون فردا له أو باقيا تحت العام فلا كلام فى عدم جواز التمسك بالعام لو كان متصلا به ضرورة عدم انعقاد ظهور للكلام إلا فى الخصوص كما عرفت .\r\nو أما إذا كان منفصلا عنه ففى جواز التمسك به خلاف .\r\nو التحقيق عدم جوازه إذ غاية ما يمكن أن يقال فى وجه جوازه أن الخاص إنما يزاحم العام فيما كان فعلا حجة و لا يكون حجة فيما اشتبه أنه من أفراده فخطاب لا تكرم فساق العلماء لا يكون دليلا على حرمة إكرام من شك فى فسقه من العلماء فلا يزاحم مثل أكرم العلماء و لا يعارضه فإنه يكون من قبيل مزاحمة الحجة به غير الحجة .\r\nو هو فى غاية الفساد فإن الخاص و إن لم يكن دليلا فى الفرد المشتبه فعلا إلا أنه يوجب اختصاص حجية العام فى غير عنوانه من الأفراد فيكون أكرم العلماء دليلا و حجة فى العالم الغير الفاسق فالمصداق المشتبه و إن كان مصداقا للعام بلا كلام إلا أنه لم يعلم أنه من مصاديقه بما هو حجة لاختصاص حجيته به غير الفاسق .\r\nو بالجملة العام المخصص بالمنفصل و إن كان ظهوره فى العموم كما إذا لم يكن مخصصا بخلاف\r\n\r\n","description":"","footnote":"","page_name":" 274 ","page_number":275},
  {"content":"\r\n\r\nالمخصص بالمتصل كما عرفت إلا أنه فى عدم الحجية إلا فى غير عنوان الخاص مثله فحينئذ يكون الفرد المشتبه غير معلوم الاندراج تحت إحدى الحجتين فلا بد من الرجوع إلى ما هو الأصل فى البين ، هذا إذا كان المخصص لفظيا .\r\nمقام دوم : شبههء مصداقيّه\r\nآيا تمسّك به عامّ در شبهه مصداقيّه و مصاديق مشتبه جايز است يا خير ؟ شبهه مصداقيّه دو گونه است :\r\n1 . شبهه مصداقيّه دليل عام ، يعنى نسبت به مصاديقى ، شك ما در اصل شمول و دلالت عامّ است .\r\nمثلًا مولى فرموده است « اكرم العلماء » و ما نمىدانيم آيا زيد و خالد و تقى و . . . اصلًا عالم هستند يا خير ؟ در اينجا قطعاً جاى تمسّك به عامّ نيست ؛ چون از شروط تمسّك به عامّ ، احراز صدق عنوان است . يعنى عنوان عامّ بر فلان فرد منطبق باشد و شك ما در دخالت خصوصيات ديگر غير از صدق عنوان باشد ، نه در صدق اصل عنوان . درست است كه « اكرم العلماء » عامّ است ، ولى در محدوده عنوان علماء بايد باشد و اين عنوان بايد محرز باشد ، و گرنه جاى تمسّك به عامّ نيست و اين مطلب اجماعى است .\r\n2 . شبهه مصداقيّه دليل خاص ، يعنى اصل شمول و دلالت عامّ بر اين مصاديق مشتبه و مردد ، مسلم است ولى ترديد داريم كه آيا اينها در عنوان خاصّ داخل شده و حكماً از عموم عامّ خارج شده‌اند يا در عام باقى هستند . بحث ما در اين قسم است كه تمسّك به عامّ در شبههء مصداقيّهء دليل خاصّ جايز است يا نه ؟ همان چهار فرضى كه در شبهه مفهوميّه مطرح شد در اينجا هم مطرح مىشود ؛ و لكن مرحوم آخوند دو صورت را كه مربوط به دوران بين المتباينين باشد - چه مخصِّص متصّل و چه منفصل - در اينجا ذكر نمىكند ؛ شايد به‌دليل اولويتى است كه مرحوم مشكينى در حاشيه متعرّض شده ( اگر در شبههء مفهوميّه جاى تمسّك به عام نباشد ، در مصداقيّه به طريق أولى جاى تمسّك به عامّ نيست ) . ايشان تنها دو صورت دوران بين اقل و اكثر را ذكر مىنمايد :\r\n1 . شبهه مصداقيّه و مخصِّص متّصل ؛ مثلًا فرموده است « اكرم العلماء إلّاالفاسقين منهم » . ما معناى فاسقين را مىدانيم - مثلًا مرتكب كبيره - ولى در خارج شك داريم كه فلان گروه از علماء فاسق‌اند يا فاسق نيستند ؟ در چنين موردى به اتّفاق آراء ، جاى تمسّك به عامّ نيست ؛ زيرا در فرض متّصل بودن مخصِّص ، از اوّل براى عامّ ، ظهورى در عموم منعقد نمىشود و در ماعداى خاصّ ظهور پيدا مىكند .\r\nمفاد خطاب مذكور اين است كه علماى غيرفاسق اكرامشان واجب است و ما نسبت به افرادى شك در صدق اين عنوان خاصّ و مقيّد و موصوف ، داريم و جاى تمسّك به عامّ نيست و اجمال خاصّ موجب اجمال عامّ شد . بعداً خواهد آمد كه نسبت به مصاديق مشتبه چه حكمى صادر مىشود ؟\r\n\r\n","description":"","footnote":"","page_name":" 275 ","page_number":276},
  {"content":"\r\n\r\n2 . شبهه مصداقيّه و مخصِّص منفصل ؛ مثلًا فرموده است « اكرم العلماء » ، سپس فرموده است « لا تكرم الفاسقين منهم » و در خارج برخى از افراد علماء مشكوك‌الفسق بودند و ندانستيم كه اينها فاسق‌اند يا غير فاسق . در اين مورد آيا مىتوانيم به عموم عامّ تمسّك كنيم ؟\r\nمرحوم آخوند مىفرمايد : تحقيق اين است كه در اينجا نيز مثل مخصِّص متصّل تمسّك به عامّ جايز نيست ؛ زيرا غاية ما يمكن أن يقال در وجه تمسّك ، اين است كه دليل عامّ جلوتر صادر شده و ظهور در عموم پيدا كرده و على القاعده حجّت هم شده است و بعداً كه دليل خاص مىآيد از آنجا كه قوىتر از دليل عامّ است بر آن مقدم مىشود و جلو حجيّت آن را مىگيرد ؛ ولى نسبت به عنوان خودش يعنى فاسقين ، جلو عام را مىگيرد و نسبت به مصاديق مشتبه ، شمول خاصّ مسلّم نيست ، ولى شمول عامّ مسلم است . پس حجّتى كه مزاحم با دليل عام و قوىتر از آن باشد وجود ندارد . پس دليل عام حجت بلامزاحم مىشود و مقتضى براى عمل به عامّ در مصاديق مشتبهه موجود ، و مانع از عمل ، مفقود است .\r\nفيؤثر المقتضى أثره و بالجمله خاصّ نسبت به افراد مشكوك ، حجّت فعلى نيست . « 1 » ولى عامّ نسبت به آنها حجّت فعلى است و هرگز لاحجت با حجت مزاحمت نمىكند و جلو حجيّت عام را نمىگيرد .\r\nاين استدلال فاسد است : مرحوم آخوند مىفرمايد اين استدلال خيلى واضح الفساد است ؛ زيرا درست است كه خاصّ با عنوانى كه دارد ( فاسقبن ) مصاديق مشكوك را شامل نيست و حجيّت فعليّه ندارند ؛ ولى اين اندازه تأثير دارد كه جلو حجيّت عامّ را مىگيرد و دايره حجيّت عامّ را محدود مىسازد ، يعنى نتيجه جمع عرفى ميان عامّ و خاصّ و تقديم خاصّ بر عامّ ، اين است كه عامّ در من عدا الخاص حجّت است . آنگاه دليل عام ، يعنى « اكرم العلماء » ، در علماى غير فاسق حجّت است و دليل خاص ، يعنى « لا تكرم الفساق منهم » ، در علماى فاسق حجّت است و وضعيت مصاديق مشتبه روشن نيست كه در حجّت خاصّ داخل‌اند يا در حجّت عامّ ؟ البتّه دليل عامّ بما هو عامٌ اين افراد را نيز شامل است ، ولى اين فايده‌اى ندارد ، و بما هو حجة هم اينها را شامل نيست . ( فما قُصدلم يقع و ما وقع لم يقصد ) .\r\nدر نتيجه در شبهات مصداقيّه اگر مخصِّص متصّل باشد ، هم جلو ظهور عامّ را در عموم مىگيرد و هم جلو حجيّت آن را در موارد مشكوك . اگر مخصِّص منفصل باشد ، جلو اصل ظهور را نمىگيرد ( ما به الامتياز ) ، ولى جلو حجيّت عامّ را مىگيرد ( ما به الاشتراك ) و هيچ‌كدام از دو حجت ، موارد مشكوك را نمىگيرد . در نتيجه نسبت به مصاديق مشكوك دو راه داريم :\r\n1 . اوّل از حال آنان تفحص كنيم و بدست آوريم كه عادل‌اند يا فاسق ؛ اگر عادل بودند ، به عامّ و اگر فاسق بودند به خاصّ استناد كنيم - نظير آنچه در آيهء نبأ مطرح است كه مخبر اگر فاسق بود ، از خبرش تبيّن لازم است و اگر عادل بود ، لازم نيست : اگر مجهول الحال بود ، دو تبين لازم است : يكى از\r\n\r\n\r\n","description":"","footnote":"\r\n( 1 ) . ولو بعد الفحص اگر معلوم شد فلانى فاسق است خاصّ او را مىگيرد .\r\n","page_name":" 276 ","page_number":277},
  {"content":"\r\n\r\nحالش و ديگرى از خبرش - در ما نحن فيه اين راه طى نشده است ؛ زيرا شبههء موضوعيّهء وجوبيّه و شك در وجوب اكرام است و مجراى اصل برائت است و منشأ اجمال و شبهه نيز عوامل خارجى است و اخبارى و اصولى در اينجا برائتى هستند و فحص لازم نيست .\r\n2 . مستقيماً به سراغ اصول عمليّه برويم و از مقتضاى اصل پيروى كنيم . اصل عملى بر حسب موارد ، متفاوت است . اگر دليل عامّ و خاصّ ، اكرِم و لا تكرم باشد ، نسبت به اين مصاديق ، دوران بين المحذورين مىشود و جاى اصالة التخيير است و اگر حالت سابقه دارند ، مجراى استصحاب است ، و گرنه مجراى برائت يا احتياط است و هركدام در باب خودش و با شرايطى كه دارند ، جارى مىشوند .\r\nو أما إذا كان لبيا فإن كان مما يصح أن يتكل عليه المتكلم إذا كان بصدد البيان فى مقام التخاطب فهو كالمتصل حيث لا يكاد ينعقد معه ظهور للعام إلا فى الخصوص و إن لم يكن كذلك فالظاهر بقاء العام فى المصداق المشتبه على حجيته كظهوره فيه .\r\nو السر فى ذلك أن الكلام الملقى من السيد حجة ليس إلا ما اشتمل على العام الكاشف بظهوره عن إرادته للعموم فلا بد من اتباعه ما لم يقطع بخلافه مثلا إذا قال المولى أكرم جيرانى و قطع بأنه لا يريد إكرام من كان عدوا له منهم كان أصالة العموم باقية على الحجية بالنسبة إلى من لم يعلم بخروجه عن عموم الكلام للعلم بعداوته لعدم حجة أخرى بدون ذلك على خلافه بخلاف ما إذا كان المخصص لفظيا فإن قضية تقديمه عليه هو كون الملقى إليه كأنه كان من رأس لا يعم الخاص كما كان كذلك حقيقة فيما كان الخاص متصلا و القطع بعدم إرادة العدو لا يوجب انقطاع حجيته إلا فيما قطع أنه عدوه لا فيما شك فيه كما يظهر صدق هذا من صحة مؤاخذة المولى لو لم يكرم واحدا من جيرانه لاحتمال عداوته له و حسن عقوبته على مخالفته و عدم صحة الاعتذار عنه به مجرد احتمال العداوة كما لا يخفى على من راجع الطريقة المعروفة و السيرة المستمرة المألوفة بين العقلاء التى هى ملاك حجية أصالة الظهور .\r\nو بالجملة كان بناء العقلاء على حجيتها بالنسبة إلى المشتبه هاهنا بخلاف هناك و لعله لما أشرنا إليه من التفاوت بينهما بإلقاء حجتين هناك تكون قضيتهما بعد تحكيم الخاص و تقديمه على العام كأنه لم يعمه حكما من رأس ، و كأنه لم يكن بعام بخلاف هاهنا فإن الحجة الملقاة ليست إلا واحدة و القطع بعدم إرادة إكرام العدو فى أكرم جيرانى مثلا لا يوجب رفع اليد عن عمومه إلا فيما قطع بخروجه من تحته فإنه على الحكيم إلقاء كلامه على وفق غرضه و مرامه فلا بد من اتباعه ما لم تقم حجة أقوى على خلافه .\r\nبل يمكن أن يقال إن قضية عمومه للمشكوك أنه ليس فردا لما علم بخروجه من حكمه بمفهومه فيقال فى مثل لعن الله بنى أمية قاطبة إن فلانا و إن شك فى إيمانه يجوز لعنه لمكان العموم و كلّ من جاز لعنه لا يكون مؤمنا فينتج أنه ليس بمؤمن فتأمل جيدا .\r\n\r\n","description":"","footnote":"","page_name":" 277 ","page_number":278},
  {"content":"\r\n\r\nمخصّص لبّى\r\nدر شبهات مصداقيّه دليل خاصّ هم دو بحث وجود دارد :\r\n1 . آنجا كه مخصِّص ، لفظى باشد ، چه متّصل چه منفصل كه تا به حال در اين مرحله بحث كرديم .\r\n2 . مواردى كه مخصِّص لبّى باشد ، يعنى لفظ و خطاب ديگرى از مولى صادر نشده است ، ولى ما از خارج و به بركت اجماع ، حكم عقل ، سيرهء متشرّعه ، سيره عقلاء و . . . يقين به تخصيص پيدا كرديم .\r\nمثلًا مولى فرموده است « أوفوا بالعقود » ، يعنى هر عقدى واجب الوفاء است و بعد اجماع قائم شد كه مثلًا بيع ربوى وجوب وفاء ندارد و بعد در خارج ، مصاديقى قطعاً ربوى نيست كه در عموم عامّ داخل است و مواردى قطعاً ربوى است و از عموم عامّ خارج است و مواردى هم مشكوك است كه آيا بيع الرطب بالتمر ربوى است يا نه . اينجا كه مخصِّص لبّى بود ، آيا مىتوان در موارد مشتبه ، به عموم عامّ استناد كرد يا خير ؟ يا مثلًا مولى فرمود : « أكرم جيرانى » و دليل خاصى نياورد ؛ ولى عبد با عقل خودش دريافت كه فلانى دشمن مولاست و قطعاً مولى راضى به اكرام او نيست . آنگاه در خارج ، قسمى از همسايه‌ها عدوّ مولى نيستند كه در عموم عامّ داخل‌اند و قسمى از آنها عدوّ مولايند از عموم خارج‌اند و قسمى مشكوك العداوة هستند . آيا نسبت به اين موارد مىتوانيم به عموم عامّ استناد كنيم ؟\r\nمرحوم آخوند قائل به تفصيل است . يعنى مىگويد اگر مخصِّص لبى از امورى است كه در واقع منظور نظر مولاست ولى به جهت وضوح و بداهتش آن را نياورده و بر فهم مخاطب اعتماد و اتكال كرده است و يقين دارد كه خود عبد منظور مولى را دريافت مىكند و حاجت به ذكر نيست ، به‌منزلهء مخصِّص لفظى متّصل است و گويا چسبيده به عامّ آن را ذكر كرده است . همان‌طور كه مخصِّص لفظى متّصل ، جلو ظهور عامّ را در عموم سدّ مىكرد ، اين مخصِّص نيز چنين است ؛ در نتيجه در موارد مشكوك جاى تمسّك به عام نيست .\r\nولى اگر مخصِّص لبى به اين درجه از وضوح نباشد و مكلّف از خارج و پس از تفحصات و محاسباتى به آن برسد - دو مثالى كه زديم از اين قبيل است - يعنى عبد پس از محاسبه فهيمد كه فلانى عدو مولاست و مولى نمىخواهد وى اكرام شود ، در چنين فرضى تمسّك به عام در شبهه مصداقيّه جايز است .\r\nسرّ مطلب اين است كه خطاب صادره از مولى يك خطاب بيشتر نيست و آن دليل عامّ است كه فرموده : « أكرم جيرانى » و بايد به ظاهر اين خطاب و عمومش عمل شود تا زمانى كه قطع به خلاف پيدا شود . نسبت به افرادى كه عداوت آنها محرز است و قطع به خروج آنها از عموم عامّ داريم ، يقين حجّت است و بايد پيروى شود ، ولى نسبت به كسانى كه عداوت آنها محرز نيست ، دليلى بر خروج آنها از عموم عامّ نداريم ، و وقتى حجّت ديگرى بر خلاف عامّ نبود ، به عموم عامّ عمل مىشود و اصالةالعموم حاكم است .\r\n\r\n","description":"","footnote":"","page_name":" 278 ","page_number":279},
  {"content":"\r\n\r\nبخلاف ما اذا كان . . . : اين چند سطر به‌صورت مبسوطتر تحت عبارت « و لعلّه لما اشرنا . . . » تشريح خواهد شد .\r\nدليل اصلى آخوند : عمده‌دليل مرحوم آخوند سيره مستمرّه عقلاء است . از ديدگاه خردمندان جهان اگر مولايى به غلامش بگويد همهء همسايگان مرا اكرام كن و غلام به اين بهانه كه يقين به عداوت آنها و به مطلوب نبودن اكرام آنان در نظر مولى پيدا كرده است تعدادى را گرامى ندارد ، چنين عذرى مقبول است و يقين ، حجّت است . ولى اگر تعدادى را به‌بهانهء اين‌كه شايد دشمن مولى باشند ، اكرام نكند ، او را سزاوار سرزنش و ملامت دانسته و مؤاخذهء مولى را بجا مىدانند و عذر بدتر از گناه او را نمىپذيرند و به او مىگويند خطاب مولى عموميت داشت و تو وظيفه داشتى به ظاهر آن اخذ كنى و اصالة الظهور ، حجّت است . حالا نسبت به موارد قطع بايد از جزم پيروى كنى ؛ ولى نسبت به موارد شك هيچ عذر و بهانه‌اى نداشتى ؛ چرا اكرام نكردى ؟ پس سيره عقلاء هم مؤيد اين مطلب است كه اينجا جاى تمسّك به عامّ است .\r\nقوله : و لعلّه لها اشرنا اليه : تفاوت مخصِّص منفصل لفظى و لبّى : اگر كسى بپرسد كه چه فرقى است ميان مخصِّص منفصل لفظى - كه شما در آنجا تمسّك به عامّ را در شبهات مصداقيّه تجويز نكرديد - و ميان مخصِّص لبّى مورد بحث - كه در اينجا نسبت به مصاديق مشكوك تمسّك به عامّ را تجويز كرديد - ؟\r\nمرحوم آخوند در جواب مىفرمايد : فرقشان در اين است كه در باب مخصِّص لفظى منفصل دو خطاب از مولى صادر شده است ، يكى خطاب عامّ ( اكرم كلّ عالم ) و ديگرى خطاب خاصّ ( لا تكرم الفساق منهم ) . هر دو هم حجّت هستند و چون دليل خاص قوىتر از دليل عام است بر دليل عام مقدم مىشود و نتيجه اين است كه عام نسبت به افراد خاصّ حجّت نيست و گويا از اوّل هم اين افراد را شامل نبود و چنان كه سابقاً گفته شد ، دليل خاصّ دايره حجيّت دليل عامّ را محدود مىكند . در نتيجه عامّ در ماعدا الفاسقين و خاصّ در فاسقين حجت مىشود و مصاديق مشتبه ، معلوم نيست كه از مصاديق اين حجت‌اند يا آن حجّت ؟ و ترجيحى در كار نيست . لذا به هيچ‌كدام نمىتوان تمسّك كرد . ولى در مخصِّص لبى مورد بحث ، يك خطاب بيشتر صادر نشده است ، يعنى عموم « اكرم جيرانى » يا « اكرم كلّ جارٍ لى » كه ظهور در عموم دارد و بايد به ظاهرش عمل شود . آنگاه اگر از خارج قاطع شديم به اين‌كه مولى اكرام همسايه‌هاى دشمن را نمىخواهد ، به مقدار قطع ، همسايه‌ها را اكرام نمىكنيم ؛ ولى اين موجب نمىشود كه ظهور عامّ در عموم لطمه بخورد ، بلكه عامّ به ظهورش باقى است و در غير موارد قطع ، به ظهور خطاب اخذ مىشود .\r\nقوله : بل يمكن : نه‌تنها به‌وسيلهء اصالةالعموم افراد مشكوك را از حكم خاصّ خارج مىكنيم ، بلكه از عنوان خاصّ هم خارج مىكنيم و نه‌تنها خروج حكمى است ، بلكه خروج موضوعى هم هست . مثلًا\r\n\r\n","description":"","footnote":"","page_name":" 279 ","page_number":280},
  {"content":"\r\n\r\nدر مورد همسايه‌هاى مشكوك العداوة به بركت تمسّك به عامّ ثابت كرديم كه اينها اكرامشان واجب است . حال مىگوييم فلانى ولو شك در عداوتش داريم ، اكرامش به بركت عموم اكرم جيرانى واجب است و هركس اكرامش واجب باشد ، دشمن مولى نيست ؛ پس فلانى دشمن مولى نيست . اين عدوّ نبودن نتيجه تازه‌اى است كه گرفتيم و هر حكمى كه غير عدوّ داشته باشد ، اين فرد مشكوك هم خواهد داشت . يا مثلًا در زيارات و روايات مىخوانيم كه « لعن اللَّه بنى امية قاطبةً ، « 1 » يعنى خداوند همهء افراد بنىاميه را لعنت كند » . سپس از خارج يقين كرديم كه لعنِ مؤمن جايز نيست . آنگاه افراد بنى اميّه سه گروه مىشوند :\r\n1 . گروهى كه يقين به كفرشان داريم ، در عموم عامّ داخل‌اند و لعن آنها جايز است ؛\r\n2 . گروهى كه يقين به ايمانشان داريم ، به‌دليل خاصّ خارج‌اند و لعن آنها جايز نيست ؛\r\n3 . گروهى كه از بنىاميّه هستند ، ولى شك در ايمان و كفر آنها داريم ، مثل عمر بن عبدالعزيز .\r\nنه‌تنها به حكم عموم عامّ ، مىگوييم لعن اينها جايز است ، بلكه نتيجهء بالاترى گرفته و مىگوييم فلانى به حكم عامّ مذكور لعنش جايز است : صغرى ، و هركس كه لعنش جايز باشد مؤمن نيست : كبرى ؛ پس فلانى اصلًا مؤمن نيست . و نفى ايمان نتيجهء برترى است .\r\nفتدبّر جيّداً : شايد اشاره به يك اشكال و جوابى باشد . امّا اشكال : اگر از اصالةالعموم ، مؤمن نبودن را نتيجه بگيريم مستلزم اين است كه اصل مزبور اصل مثبت باشد و ملزوم جواز لعن ( نفى ايمان ) به اين وسيله ثابت شود ، و اصل مثبت حجّت نيست . امّا جواب : اصول عملّيه شرعيّه مثبتاتش حجّت نيست . امّا اصول لفظيّه عقلائيّه و امارات ، مثبتاتش هم حجّت است و جميع لوازم و ملزومات و ملازمات عقلى و عادى و شرعى بر آنها مترتّب مىشود و محذورى ندارد .\r\n\r\nإيقاظ : [ استيعاب العدم الأزلىّ 
  ]\r\nلا يخفى أن الباقى تحت العام بعد تخصيصه بالمنفصل أو كالاستثناء من المتصل لما كان غير معنون بعنوان خاص بل بكل عنوان لم يكن ذاك بعنوان الخاص كان إحراز المشتبه منه بالأصل الموضوعى فى غالب الموارد إلا ما شذ ممكنا فبذلك يحكم عليه به حكم العام و إن لم يجز التمسك به بلا كلام . ضرورة أنه قلما لا يوجد عنوان يجرى فيه أصل ينقح به أنه مما بقى تحته .\r\nمثلا إذا شك أن امرأة تكون قرشية فهى و إن كانت وجدت إما قرشية أو غيرها فلا أصل يحرز أنها قرشية أو غيرها إلا أن أصالة عدم تحقق الانتساب بينها و بين قريش تجدى فى تنقيح أنها ممن لا تحيض إلا إلى خمسين لأن المرأة التى لا يكون بينها و بين قريش انتساب أيضا باقية تحت ما دل على أن المرأة إنما ترى الحمرة إلى خمسين و الخارج عن تحته هى القرشية فتأمل تعرف .\r\n\r\n\r\n","description":"","footnote":"\r\n( 1 ) . كامل‌الزيارات ، ص 176 ؛ بحارالانوار ، ج 101 ، ص 292 : زيارت عاشورا .\r\n","page_name":" 280 ","page_number":281},
  {"content":"\r\n\r\nاحراز مصداق عام با اصل موضوعى\r\nمطالب اصلى فصل پنجم تا اينجا به پايان رسيد . آخوند در خاتمه چند مطلب را تحت عناوين مختلف مطرح مىكند : يكى از اين مطالب كه تحت عنوان « ايقاظٌ » مطرح شده است ، اين است كه مطالب ذكر شده در رابطه با شبههء مصداقيّه و مخصِّص لفظى ( جايز نبودن تمسّك به عامّ در شبههء مصداقيّه ، چه در مخصِّص متصل و چه در مخصِّص منفصل ) عموماً با قطع نظر از اصل موضوعى بود ؛ ما اكنون با عنايت به اصل موضوعى بحث مىكنيم .\r\nابتدا مقدّمه‌اى را بيان مىكنيم : هنگامى كه حكمى به موضوعى وارد مىشود ، حتماً بايد نخست موضوع احراز شود تا حكم مترتّب شود و « ثبوت شىءٍ لشىءٍ فرع ثبوتِ المثبت له » است و احراز موضوع راه‌هاى گوناگونى دارد :\r\n1 . قطع و يقين : وجداناً موضوع محرز باشد ، مثلًا يقين داريم كه اين مايع خمر است ، قهراً حكم حرمت هم مىآيد .\r\n2 . ظنّ معتبر : بيّنه قائم شود كه اين مايع خمر است ، باز هم حكم حرمت مىآيد .\r\n3 . اصل عملى : شك در موضوع داريم و با اصل عملى آن را احراز مىكنيم و آن چيزى جز استصحاب نيست ، مثلًا اين مايع قبلًا خمر بود و الآن شك در بقاء خمريّت داريم . استصحاب بقاء خمريّت نموده و موضوع را ظاهراً احراز مىكنيم و حكم به حرمت مىآيد .\r\n4 . مجموع مركب از قطع و اصل عملى : موضوع ، مركّب از دو جزء وجودى و عدمى است و جزء وجودى با يقين احراز شده و جزء عدمى با اصل قابل احراز است ، مثلًا « الغصبُ حرامٌ » موضوع ( غصبيّت ) به‌معناى تصرّف در ملك غير بدون رضايت و اذن مالك است و جزء اوّل ، يعنى اصل تصرّف در ملك غير ، وجداناً محرز است و جزء دوم ، يعنى بدون رضاى مالك بودن با استصحاب عدم ، احراز مىشود ؛ در نتيجه حكم حرمت هم مترتّب مىگردد .\r\nبا توجّه به اين مقدمه گفتنى است ، عامّ اگر به مخصِّص متصلى همانند وصف ، تخصيص بخورد و بگويد : « اكرم العلماء العدول » ، در اينجا افراد باقىماندهء تحت عامّ ، عنوان مخصوصى دارند كه علماى عادل باشد و تا موصوف با وصفش احراز نشود وجوب اكرامى هم نيست . اگر شك هم بكنيم ، جاى اصل عملى نيست ؛ زيرا خود وصف عدالت كه حالت سابقه ندارد تا استصحاب شود ، « 1 » و عدم فسق ، حالت سابقه به نحو عدم ازلى دارد ، يعنى وقتى اين افراد مشتبه ( شبههء مصداقيّه ) نبودند فسقى هم نبود - از باب سالبه به انتفاء موضوع - حالا كه موجود شده‌اند ، شك داريم كه فسقى موجود شد يا نه ، استصحاب عدم ، مجرا دارد ، ولى كافى نيست ؛ زيرا وجوب اكرام بر غير فاسق مترتّب نيست ، بلكه بر عنوان خاصّ علماى عادل مترتب است .\r\n\r\n\r\n","description":"","footnote":"\r\n( 1 ) . اگر حالت سابقه داشت قابل استصحاب است ، ولى از فرض خارج است .\r\n","page_name":" 281 ","page_number":282},
  {"content":"\r\n\r\nاگر بخواهيم با استصحاب مزبور نتيجه بگيريم كه اين افراد عادل هستند پس وجوب اكرام دارند ، اصل مثبت مىشود و ارزشى ندارد . آرى به شكل ديگرى استصحاب عدم ازلى جارى مىشود و آن استصحاب عدم عدالت است كه در ازل نبود الآن هم نيست ؛ ولى نتيجه‌اش دخول فرد مشتبه در عموم عامّ نيست ؛ بلكه نتيجه ، خروج فرد مشتبه از عموم عامّ است و يا اگر براى جملهء وصفيّه مفهوم قائل نباشيم ، نتيجه‌اش سكوت « اكرم العلماء العدول » نسبت به غير عدول است .\r\nاگر عامّ به مخصِّص لفظى متصل تخصيص بخورد ولى نه از قبيل وصف ، بلكه از قبيل استثناء « أكرم كلّ عالمٍ إلّاالفاسقين منهم » يا شرط « أكرم العلماء إن لم يفسقوا » يا غايت « أكرم العلماء إلى أن يفسقوا » ، ويژگى تمام اينها اين است كه علماى غير فاسق اكرامشان واجب است كه يك جزء موضوع ( علماء ) امر وجودى است و وجداناً در افراد مشتبه محرز است و جزء ديگر امر عدمى است ، يعنى عدم الفسق و فاسق نبودن ، يا مَن عدا الفاسقين يا مَن ليس بفاسقٍ و . . . و غير از عنوان عدمى و سلبى مزبور عنوان مخصوصى نيست ، يعنى احراز عادل بودن و غيره لازم نيست ، بلكه احراز فاسق نبودن كافى است و چنان كه در مقدمه اوّل گفته شد ، جزء عدمى با اصل ، قابل احراز است كه تفصيل مطلب خواهد آمد .\r\nهمچنين اگر مخصص يك امر منفصل ، از قبيل « لاتكرم فساق العلماء » باشد ، باز هم پس از تخصيص عامّ با دليل خاصّ ، نتيجه اين مىشود كه علماى غيرفاسق ، وجوب اكرام دارند و عنوان عامّ ، همين عنوانِ « نبود مخصِّص » است ، يعنى فاسق نبودن . بيش از اين هم عنوان ديگرى لازم نيست .\r\nمرحوم آخوند مىفرمايد در كليه موارد مزبور ، جزء عدمى با اصل موضوعى قابل احراز است و آن استصحاب عدم ازلى است . وقتى اين افراد مشتبه اصلًا وجود خارجى نداشتند ، فسقى هم نبود ( سالبه به انتفاء موضوع ) ، حالا كه موجود شده‌اند و شك در فسق آنها داريم ، استصحاب عدم ازلىِ فسق را جارى كرده و حكم به عدم فسق آنها مىنماييم و مىگوييم ان‌شاءاللَّه باز هم فاسق نيستند ( سالبه به انتفاء محمول ) ، و همين كه عدم فسق با اصل احراز شد كافى است و حكم وجوب اكرام ، اينها را مىگيرد و تمسّك به عامّ پس از احراز موضوع صحيح است . « 1 » و شاذّ و نادر است مواردى كه استصحاب عدم ازلى قابل جريان نباشد ، مثل موارد تبادل حالتين :\r\nاين افراد مشتبه يقيناً يك زمانى عادل بودند و يقيناً زمانى هم فاسق بودند ؛ ولى اين‌كه كدام‌يك تقدّم\r\n\r\n\r\n","description":"","footnote":"\r\n( 1 ) . ان قلت : همان‌طور كه در ازل ميان اينها و فسق رابطه‌اى نبود ، هكذا ميان آنها و عدالت هم رابطه‌اى نبود . پس همان‌طور كه استصحاب عدم ازلى فسق قابل جريان است ، بايد استصحاب عدم ازلىِ عدالت هم جارى شود و در نتيجه تعارض و تساقط كنند .\r\nقلت : جاى استصحاب عدم عدالت نيست ، زيرا مستقيماً بر عدم عدالت ، اثر شرعى باز نيست ، بلكه بايد به‌دنبال آن احراز فسق شود تا اكرام حرام باشد ، اثبات فاسق بودن توسّط اصل مزبور باعث مىشود كه اصل مزبور ، اصل مثبت شود و حجّت نباشد .\r\n","page_name":" 282 ","page_number":283},
  {"content":"\r\n\r\nداشت ، معلوم نيست . در اينجا نه جاى استصحاب عدم عدالت يا فسق است چون قطعاً حالت سابقهء عدم ازلى ، نقض شده است - و اين نقض ، نقض يقين به يقين است ، نه نقض يقين به شك - و نه مجراى استصحاب خود عدالت يا فسق است ؛ چون علم اجمالى به نقض يكى از آن دو داريم و استصحاب هركدام با استصحاب ديگرى تعارض مىكند .\r\nچنين مواردى مجراى اصل موضوعى نيست ؛ ولى مورد مزبور كم اتّفاق مىافتد و در نوع موارد ، اصل موضوعى داريم و با آن موضوع منقّح مىشود و فرد مشتبه وضعش احراز مىشود و نوبت به تمسّك به عامّ در اين مصاديق مىرسد . پس تابه‌حال كه مىگفتيم تمسّك به عام در شبههء مصداقيّه جايز نيست بر فرض نبود اصل موضوعى يا با قطع نظر از آن بود و اما با توجّه به چنين اصلى و با احراز موضوع به اين وسيله ، نوبت به عموم عام مىرسد .\r\nالبته گاهى هم حالت سابقهء اين افراد معلوم است كه مثلًا فسق بوده و الآن شك در بقاء داريم ، اينجا جاى استصحاب بقاء فسق و در نتيجه دخول افراد مشتبه در حكم خاصّ است ، نه جاى تمسّك به عامّ و يا جاى استصحاب عدم ازلى .\r\nمرحوم آخوند در خاتمه يك مثال واقعى مىزند و آن اين‌كه در روايات مىخوانيم : « المرأة إنّما ترى الحمرة إلى خمسين » ، « 1 » يعنى زنها تا سنّ پنجاه سالگى حائض مىشوند . اين خطاب عامّ است و زن‌هاى قرشيّه و غير قرشيّه و افراد مشكوك الحال را هم شامل است . سپس مخصّصى متّصلًا يا منفصلًا وارد شد مبنى بر اين‌كه « القرشيّةُ ترى الحمرة إلى ستّين » ، يا فرمود : « إلّا القرشيّة فانّها تحيض إلى ستّين » كه زنان قرشى را خارج ساخت . به‌دنبال اين تخصيص ، زن‌ها سه گروه مىشوند :\r\n1 . زن‌هايى كه يقيناً غير قرشى هستند در حكم عامّ باقى مىمانند و تا پنجاه سال ملاك است .\r\n2 . زن‌هايى كه يقيناً قرشى هستند از عموم عامّ خارج و در عنوان خاصّ داخل‌اند و تا شصت سال ملاك است .\r\n3 . زن‌هايى كه شك دارند آيا قرشى هستند يا غير قرشى ، در اينجا ما اصلى نداريم به عنوان اين‌كه : الأصلُ القرشيّة . يعنى زمانى اين خانم‌ها قرشى بودند ، الآن هم هستند ( وجود نعتى ) . يا الأصل غير القرشيّه . يعنى زمانى اينها غير قرشى بودند ، الآن هم هستند ( عدم نعتى ) ، خير جاى اين اصل نيست ، زيرا قرشيّت و غير قرشى بودن هر دو نعت هستند و نعت فرع بر منعوت است و قبل از وجود اين زن‌ها ، منعوت و موصوفى نبود تا اين اوصاف باشند و پس از وجود هم كه از اوّل يا قرشى است و تا آخر همچنين است و يا غير قرشى است . تا آخر همچنين است و هيچ‌گاه شك در بقاء پيدا نمىشود تا مجراى استصحاب مزبور باشد .\r\nاصل ديگرى داريم به نام استصحاب عدم ازلى كه به بركت آن وضع اين افراد مشكوك روشن\r\n\r\n\r\n","description":"","footnote":"\r\n( 1 ) . وسائل‌الشيعه ، ج 2 ، ص 580 و 581 .\r\n","page_name":" 283 ","page_number":284},
  {"content":"\r\n\r\nمىشود و آن اين‌كه در ازل و پيش از تحقّق اين زن‌هاى مشتبه ، قطعاً ميان آنان و قريش رابطه و نسبتى نبود و آنها قرشى نبودند ( سالبه به انتفاع موضوع ) ؛ حال پس از تحقّق آنها شك داريم كه اين رابطه و نسبت موجود شد يا نه . آيا قرشيّت حادث شد يا نه ؟ الاصل عدم تحقّق النسبة بينها و بين القريش . يعنى استصحاب عدم جارى مىشود ( سالبه به انتفاء محمول ) ؛ و در ظاهر مىگوييم اينان از زنان قرشيّه نيستند و وقتى نبودند و موضوع محرز شد ، عموم عامّ ، اينها را شامل مىشود و حكم اينها هم رؤيت دم الحيض تا پنجاه سال مىشود .\r\nفتأمل تعرف : شايد اشاره باشد به اين‌كه استصحاب مزبور معارض دارد ؛ زيرا همان‌طور كه در ازل ، ميان اين زن و قريش نسبتى نبود ، ميان او و غير قريش هم رابطه‌اى نبود . در نتيجه همان‌طور كه استصحاب عدم تحقّق نسبت ، ميان او و قريش جارى مىشود استصحاب عدم تحقّق نسبت ، ميان او و غير قريش هم جارى مىشود و تعارض و تساقط مىكنند . ولى جوابش اين است كه استصحاب دوم جارى نمىشود ، زيرا مستقيماً ثمره و اثر شرعى بر عدم نسبت مذكور بار نمىشود و بايد به دنبال آن ثابت شود كه پس اين مرأه قرشى است ، پس تا شصت سال حيض مىبيند ، و چنين اصلى مثبت خواهد بود ، ولى استصحاب اوّل مستقيماً اثر شرعى داشت و لذا جارى شد . « 1 »\r\nوهم و إزاحة\r\nربما يظهر عن بعضهم التمسك بالعمومات فيما إذا شك فى فرد لا من جهة احتمال التخصيص بل من جهة أخرى كما إذا شك فى صحة الوضوء أو الغسل بمائع مضاف فيستكشف صحته بعموم مثل أوفوا بالنذور فيما إذا وقع متعلقا للنذر بأن يقال وجب الإتيان بهذا الوضوء وفاء للنذر للعموم و كلّ ما يجب الوفاء به لا محالة يكون صحيحا للقطع بأنه لو لا صحته لما وجب الوفاء به .\r\nو ربما يؤيد ذلك بما ورد من صحة الإحرام و الصيام قبل الميقات و فى السفر إذا تعلق بهما النذر كذلك .\r\nو التحقيق أن يقال إنه لا مجال لتوهم الاستدلال بالعمومات المتكفلة لأحكام العناوين الثانوية فيما شك من غير جهة تخصيصها إذا أخذ فى موضوعاتها أحد الأحكام المتعلقة بالأفعال بعناوينها الأولية كما هو الحال فى وجوب إطاعة الوالد و الوفاء بالنذر و شبهه فى الأمور المباحة أو الراجحة ضرورة أنه معه لا يكاد يتوهم عاقل إذا شك فى رجحان شىء أو حليته جواز التمسك بعموم دليل وجوب الإطاعة أو الوفاء فى رجحانه أو حليته .\r\n\r\n\r\n","description":"","footnote":"\r\n( 1 ) . نكته : از ديدگاه مرحوم آخوند استصحاب عدم ازلى از قبيل عدم قريشيّت ، عدم تزكيه و . . . قابل جريان است ، ولى از ديدگاه محقّقين مناقشاتى در اين نحو از استصحاب وجود دارد كه در جاى خود بايد بحث و بررسى شود .\r\n","page_name":" 284 ","page_number":285},
  {"content":"\r\n\r\nشبههء مصداقيه به‌خاطر اجمال خطاب\r\nمطلب دوّم از مطالب باقىمانده ، بيان يك توهم و سپس ازاحه و دفع آن است .\r\nامّا توهّم : آنچه تا به حال از اول فصل چهارم و پنجم مطرح شد ، يعنى اين‌كه آيا فلان فرد از عموم عامّ خارج شده است يا خير ، فلان افراد مشتبه خارج شده‌اند يا نه . به كلّى در فرض ، احتمال تخصيص بود ، يعنى احتمال مىداديم كه مولى غير از « لا تكرم زيداً » مخصص ديگرى به نام « لا تكرم خالداً » هم گفته باشد ؛ يا احتمال مىداديم كه زيد ، شامل هركدام از دو زيد باشد ؛ يا فاسقين ، شامل مرتكب صغيره هم بشود ؛ يا مصاديق مشتبه داخل در عنوان خاصّ باشند . روى اين احتمال شك در حكم فرد يا افراد مشتبه داشتيم ؛ معلوم شد كه در كجا تمسّك به عامّ جايز است و كجا جايز نيست .\r\nحال گاهى شك ما در حكم فردى از افراد نه به خاطر احتمال تخصيص است كه تا به حال مطرح بود ، بلكه از ناحيهء ديگر و به‌خاطر عامل ديگرى از قبيل اجمال الخطاب است . آيا در چنين فرضى راهى براى احراز حكم فرد مشكوك و مشتبه داريم و جاى تمسّك به عموم هست يا نه ؟\r\nمثال : در آيات و روايات به وضو و غسل امر شده‌ايم و قدر متيقّن وضو و غسل ، با آب مطلق است . وضو و غسل با ساير مايعات مضاف غير از گلاب قطعاً باطل است ، ولى در مورد وضو به خصوص گلاب شك كرديم كه آيا صحيح است يا خير ؟ اينجا بعضىها « 1 » گفته‌اند از راه تمسّك به عمومات ادلّهء عناوين ثانوى ، حكم فرد مشكوك را روشن مىكنيم ، به اين بيان كه اگر كسى نذر كرد يا قسم خورد يا عهد كرد كه با گلاب ، وضو بگيرد يا غسل كند ، عموماتِ وجوب وفا ، به نذر يا عهد و يمين ، اين مصداق از نذر و عهد و قسم را مىگيرد و مىگويد : وليوفوا نذورهم ؛ « 2 » آنگاه چنين وضو و غسلى به عنوان وفاء به نذر واجب مىشود و از راه وجوب وضو ، صحتِ آن را استكشاف مىكنيم و مىگوييم معلوم مىشود چنين وضويى در شرع مقدس صحيح است زيرا اگر باطل بود نوبت به وجوب وفاء نمىرسيد ؛ پس با تمسّك به عموم دليل ثانوى ، وضع فرد مشكوك روشن شد .\r\nتأييد مطلب : سپس متوهّم ، مطلب مزبور را با دو باب ديگر تأييد و تقويت مىكند :\r\n1 . احرام بايد از ميقات باشد و قبل از آن قطعاً باطل است ؛ ولى اگر كسى نذر كرد كه پيش از ميقات - مثلًا از وطن خودش - محرم شود ، فقهاء فتوى داده‌اند كه چنين نذرى صحيح است و منعقد مىشود و واجب است از هرجا كه نذر كرده است محرم شود ، و روايات ، حكم به صحّت آن مىكند . « 3 » 2 . روزه در مسافرت باطل است ، ولى اگر كسى نذر كرد كه در سفر روزه بگيرد ، روايات حكم به صحّت اين صوم و وجوب وفاء به نذر كرده است ؛ « 4 » حال اگر ادلّه و عموماتِ وجوب وفاء به نذر ، عمل حرام و باطلِ بدون نذر را ، صحيح و واجب مىكنند ، پس وضوى مشكوك الصحّة و البطلان را به طريق\r\n\r\n\r\n","description":"","footnote":"\r\n( 1 ) . مطارع‌الأنظار ، ص 195 و 196 .\r\n( 2 ) . سورهء حج ، آيهء 29 .\r\n( 3 ) . وسائل‌الشيعه ، ج 8 ، ص 236 و 237 .\r\n( 4 ) . همان ، ج 7 ، ص 139 و 141 .\r\n","page_name":" 285 ","page_number":286},
  {"content":"\r\n\r\nاولى صحيح و واجب مىگرداند . پس تمسّك به عامّ در فرد مشكوك از جهت ديگر غير از احتمال تخصيص نيز جايز شد .\r\nقوله : و التحقيق ان يقال : جواب توهّم : به عقيدهء ما در مثل وضو يا غسل به مايع مضافى از قبيل گلاب ، جاى تمسّك به عمومات وفاء به نذر نيست .\r\nتوضيح : ادلّهء احكام در تقسيمى دو دسته مىشوند :\r\n1 . ادلّهء عناوين اوّليه : ادلّه و خطاباتى است كه احكام را روى اشياء ( موضوعات و متعلّقات ) به‌عنوان اوّلى و اصلى و ذاتىِ آنها برده با قطع نظر از عروض هرگونه عنوان ثانوى بر آن شىء ، مثل :\r\n« الخمر حرام » ، « الغصب حرام » ، « صلوة الليل مستحبّة » ، « الزيارة مندوبةٌ » ، « الحج واجبٌ » ، « السفر مباحٌ » و . . . كه خمريّت و غصبيّت و . . . عنوان اصلى و اوّلىِ فلان عين يا فلان عمل است .\r\n2 . ادلّهء عناوين ثانويه : خطاباتى كه حكم را روى اشياء به يك عنوان عارضى و ثانوى برده است ، مثلًا اگر شرب خمر معنون به عنوان مضطرٌاليه يا مُكْرَه‌ٌعليه شد ، حرام نيست و جايز است . اگر غصب ، معنون به عنوان مقدمهء واجب اهّم شد ، حرمت مىرود و وجوب مىآيد . نماز شب اگر متعلّق نذر و عهد و قسم شد واجب مىشود ، زيارت و سفر اگر معنون به عنوان اطاعت والدين شد ، وجوب پيدا مىكند .\r\nوضو و غسل و روزه اگر معنون به عنوان حرجى و ضررى شد ، وجوبش مرتفع مىشود و . . . . عنوان اضطرار ، اكراه ، نسيان ، ضرر ، حرج ، نذر ، عهد ، يمين ، اطاعت والد ، اطاعت زوج ، اطاعت مولى و . . . از عناوين ثانوى هستند . خود ادلّهء عناوين ثانوى دو قسم مىشوند :\r\nقسم اوّل ادلّهء ثانوى : ادلّه و خطاباتى كه مقيّد هستند ، يعنى در موضوعات يا متعلّقات آنها خصوصيّتى اخذ شده است و آن اين‌كه موضوع يا متعلّق به عنوان اصلى و اوّلى و ذاتى ، محكوم به فلان حكم خاصّ باشد - مثلًا محكوم به اباحه و حلّيّت باشد ، يا محكوم به رجحان و استحباب يا وجوب باشد - تا دليل عنوان ثانوى آنجا پياده شود و حكم ثانوى را بياورد و اگر داراى فلان حكم نبود ، جايى براى دليل عنوان ثانوى هم نبود . مثلًا يكى از عناوين ثانوى عنوان اطاعت والد است كه به حكم آيات و روايات ، اطاعت پدر واجب است ، ولى نه در هر عملى چنين نيست كه اگر پدر به كار حرامى هم امر نمود ، اطاعتش واجب باشد ؛ يا اگر از واجبى هم نهى كرد ، اطاعتش واجب باشد ، بلكه در خصوص كارهايى كه با قطع نظر از امر والد به‌عنوان اوّلى ، حلال و جايز و مباح و مشروع باشد ، امر پدر در اينها نافذ و اطاعتش واجب و مخالفتش حرام است ؛ امّا اگر به كارهاى حرام و نامشروع يا به ترك واجب امر نمود ، اطاعتش واجب نيست . لذا اگر پدر يا زوج بگويد حق ندارى سفر واجب و حج واجب را انجام دهى ، اطاعت ندارند . اگر امر به شرب خمر يا ترك نماز كنند ، اطاعت ندارد ؛ زيرا قاعدهء كلّى اين است\r\n\r\n","description":"","footnote":"","page_name":" 286 ","page_number":287},
  {"content":"\r\n\r\nكه « لاطاعة لمخلوقٍ فى معصية الخالق » . « 1 » اين اختصاص به پدر و همسر ندارد ، بلكه هر مخلوقى حتى اگر پيامبر هم معاذاللَّه امر به حرام كند ، اطاعتش واجب نيست - ولو او در اثر عصمت و حكمت و عدالت ، امر به معصيت نمىكند ، ولى فرض محال كه محال نيست .\r\nپس اوّل بايد احراز كنيم كه فلان كار در اسلام مباح و جايز است سپس بگوييم ، اگر پدر به آن امر كرد و آن كار معنون به عنوان اطاعت و امتثالِ والد شد ، واجب مىگردد . بنابراين اگر در مورد عملى اصل جواز و حلّيّت محرز نبود و شك در اباحه و حرمت آن داشتيم و پدر ، ما را به آن كار امر كرد نمىتوانيم بگوييم اين كار به خاطر اطاعت والد ، واجب است . خير ، اوّل بايد موضوع وجوب اطاعت والد كه كار مباح است ، احراز شود كه در اينجا مشكوك است و تمسّك به عموم يا اطلاق ادلهء وجوب اطاعت والد از قبيل تمسّك به عامّ در شبههء مصداقيّهء خود دليل عامّ يا مطلق است كه به اتفاق كلمه جايز نيست .\r\nمثال ديگر : يكى از عناوين ثانوى ، عنوان « نذر » است كه وفاء به آن واجب است ، ولى نه هر نذرى و هر منذورى ، بلكه خصوص نذر كارهاى راجح ، يعنى اگر عملى فى حدّ نفسه و قطع نظر از تعلّق نذر به آن ، ذاتاً رجحان داشت - مثلًا مستحب بود - و يك غرض دينى يا دنيوىِ عقلايى و مشروع در آن بود ، نذرش منعقد مىشود و امر به وجوب وفاء مىآيد . لذا اگر در مورد عملى اصل مشروعيّت و رجحان آن مشكوك بود و كسى آن را نذر كرد ، نمىتوانيم بگوييم مثلًا « أوفوا بالنذور » عامّ است و اينجا را شامل مىشود ، و وفاى به آن واجب است . خير ، موضوع وجوب وفاء به نذر ، عمل راجح است و در مورد شك ، اين موضوع احراز نشده است و تمسّك به عامّ در چنين فردى از نوع تمسّك به عامّ در شبههء مصداقيّه خود عامّ است كه قطعاً جايز نيست .\r\nآنگاه در جواب متوهّم مىگوييم مثال مذكور ، يعنى وضو يا غسل با گلاب نيز از اين قبيل است و جاى تمسّك به عموم دليل عنوان ثانوى يعنى وجوب وفاى به نذر نيست . زيرا اوّل بايد اصل صحت و مشروعيّت و رجحان و عباديّت غسل يا وضو با گلاب احراز شود تا بعد بگوييم كه اگر همين وضو متعلّق نذر شد واجب مىشود . ولى در مانحن‌فيه اصل صحت و بطلانِ اين وضو يا غسل ، مشكوك است و رجحان يا جواز ، محرز نيست و موضوع دليل ثانوى منقحّ نشده است . تمسّك به عام در چنين موردى از قبيل تمسّك به عامّ در شبههء مصداقيّه خود دليل عامّ است كه قطعاً جايز نيست .\r\nنعم لا بأس بالتمسك به فى جوازه بعد إحراز التمكّن منه و القدرة عليه فيما لم يؤخذ فى موضوعاتها حكم أصلا فإذا شك فى جوازه صح التمسك بعموم دليلها فى الحكم بجوازها و إذا كانت محكومة بعناوينها الأولية به غير حكمها بعناوينها الثانوية وقع المزاحمة بين المقتضيين و\r\n\r\n\r\n","description":"","footnote":"\r\n( 1 ) . همان ، ج 11 ، ص 157 .\r\n","page_name":" 287 ","page_number":288},
  {"content":"\r\n\r\nيؤثر الأقوى منهما لو كان فى البين و إلا لم يؤثر أحدهما و إلا لزم الترجيح بلا مرجح فليحكم عليه حينئذ به حكم آخر كالإباحة إذا كان أحدهما مقتضيا للوجوب و الآخر للحرمة مثلا .\r\nو أما صحة الصوم فى السفر بنذره فيه بناء على عدم صحته فيه بدونه و كذا الإحرام قبل الميقات فإنما هو لدليل خاص كاشف عن رجحانهما ذاتا فى السفر و قبل الميقات و إنما لم يأمر بهما استحبابا أو وجوبا لمانع يرتفع مع النذر و إما لصيرورتهما راجحين بتعلق النذر بهما بعد ما لم يكونا كذلك كما ربما يدل عليه ما فى الخبر من كون ( : الإحرام قبل الميقات كالصلاة قبل الوقت ) .\r\nلا يقال لا يجدى صيرورتهما راجحين بذلك فى عباديتهما ضرورة كون وجوب الوفاء توصليا لا يعتبر فى سقوطه إلا الإتيان بالمنذور بأى داع كان .\r\nفإنه يقال عباديتهما إنما تكون لأجل كشف دليل صحتهما عن عروض عنوان راجح عليهما ملازم لتعلق النذر بهما هذا لو لم نقل بتخصيص عموم دليل اعتبار الرجحان فى متعلق النذر بهذا الدليل و إلا أمكن أن يقال بكفاية الرجحان الطارئ عليهما من قبل النذر فى عباديتهما بعد تعلق النذر بإتيانهما عباديا و متقربا بهما منه تعالى فإنه و إن لم يتمكّن من إتيانهما كذلك قبله إلا أنه يتمكّن منه بعده و لا يعتبر فى صحة النذر إلا التمكّن من الوفاء و لو بسببه فتأمل جيدا .\r\nقسم دوم ادلّهء ثانوى : تا اينجا تحقيق خود را انجام داده و سخن متوهّم را ردّ كرديم . از اينجا به بعد بحث‌هاى تكميلى مطرح مىشود كه مستقيماً به مانحن‌فيه ارتباطى ندارد .\r\nقسم دوّم از ادلّه عناوين ثانوى خطاباتى هستند كه مطلق مىباشند ، يعنى در موضوع يا متعلّق آنها اين مطلب اعتبار و اخذ نشده كه حتماً به عنوان اوّلى و قطع نظر از عروض عنوان ثانوى ، داراى فلان حكم باشند ؛ بلكه موضوع ، محكوم به هر حكمى كه باشد اگر عنوان ثانوى آمد ، دليل آن هم مىآيد - مثلًا عنوان ضرر ، حرج ، اضطرار ، اكراه ، نسيان و . . . از اين قبيل است ، يعنى در متعلّق ضرر اين مطلب نخوابيده است كه فلان كارى كه به‌عنوان اوّلى مثلًا واجب بود ، حالا كه ضررى شده واجب نيست و . . .\r\nخير ، آن كار به‌عنوان اوّلى ، چه واجب باشد ، چه حرام ، چه مستحب و . . . اگر ضررى شد ، قطعاً واجب نيست ، حرام نيست ، مستحب نيست و . . . . و هكذا عنوان عُسر و حرج و عناوين ديگر - حال اگر فرض كنيم كه دليل اطاعت والد يا وفاى به نذر هم از اين قبيل باشد - البتّه اين مجرّد فرض است ، ولى اگر چنين بود - حكمش فرق مىكند .\r\nتوضيح : در خود اين قسم ثانى كه خطاب ثانوى مطلق است ، سه فرض قابل تصوير است :\r\n1 . متعلّق يا موضوع نذر به‌عنوان اوّلى هيچ حكمى ندارد . اينجا واضح است كه اگر عنوان ثانوى آمد و همان كار ، متعلّق نذر شد حتماً واجب مىشود و مشمول اين خطاب است ؛ ولى اين مجرّد فرض است و ما در اسلام هيچ واقعه و موضوعى نداريم مگر اين‌كه در واقع داراى حكمى از احكام است ولو در ظاهر ، ما نسبت به آن حكم جاهل باشيم .\r\n\r\n","description":"","footnote":"","page_name":" 288 ","page_number":289},
  {"content":"\r\n\r\n2 . موضوع نذر در واقع داراى حكمى از احكام شرعى است ، ولى ما نمىدانيم آن حكم چيست ؟\r\nدر اينجا اگر در مورد فردى از افراد اين موضوع شك كرديم كه آيا شرعاً جايز است يا نه ، چنانچه متعلّق نذر واقع شود ، جاى تمسّك به عموم وفاى به نذر هست ؛ چون دليلش اطلاق دارد و سخن متوهّم در اين فرض صحيح است . امّا اين نيز در مثل باب نذر و اطاعت والد و . . . مجرّد فرض است و ادلّه اين عناوين مطلق نيست ، بلكه مقيّد است . چنانچه قبلًا در « و التحقيق » بيان شد .\r\nضمناً شك در جواز شرعى بر فرض اين است كه عقلًا فلان كار ممكن باشد و مكلّف ، قدرت بر انجام آن داشته باشد كه شرط عامّ هر تكليفى است و قول مصنف ( بعد احراز . . . ) اشاره به اين نكته است .\r\n3 . متعلّق يا موضوع به‌عنوان اصلى و اوّلى ، محكوم به حكمى است و ما آن حكم را مىدانيم و همين عمل به عنوان ثانوى محكوم به حكم ديگرى است غير از حكمى كه به عنوان اوّلى داشت . مثلًا شرب خمر به‌عنوان اوّلى حرام است و به‌عنوان اجابت دعوت مؤمن مىخواهد مستحب شود . نماز شب به عنوان اصلى مستحب است و به عنوان نذر واجب مىشود . عبور از مكان غصبى به‌عنوان اوّلى كه غصب باشد حرام است ، ولى به عنوان ثانوى كه مقدمه امر اهمى واقع شده است واجب مىشود . در اين‌گونه موارد كه هر دو خطاب اوّلى و ثانوى داراى حكم هستند ، چه بايد كرد ؟\r\nمرحوم آخوند مىفرمايد اينجا جاى تزاحم ملاك‌هاست و هر خطابى كه ملاكش قوىتر باشد ، همان مقدّم است و حكمش فعلى مىشود . اگر عنوان اوّلى ملاكش اقوى بود ، همان مقدم است و در مثال شرب خمر حكم به حرمت مىشود ؛ اگر عنوان ثانوى قوىتر بود ، همان مقدم مىشود و در مثال نافله شب حكم به وجوب مىشود ؛ اگر هيچ‌كدام قوىتر نبود ، نوبت به اباحه عقلى ، يعنى تخيير مىرسد و در مثال دوران بين وجوب و حرمت كه محذورين هستند حق نداريم يكى را بر ديگرى مقدم بداريم ، و گرنه ترجيح بلامرجّح و محال است . « 1 » قوله : و امّا صحة الصوم فى السفر : دو شاهد متوهّم : متوهّم براى تأييد فرمايش خويش دو شاهد هم آورد كه يكى مسأله احرام قبل از ميقات بود و ديگرى مسأله روزه در سفر . از نظر ما اين دو شاهد نيز به درد ايشان نمىخورد .\r\nتوضيح : در اينجا سه دسته اخبار داريم :\r\n1 . اخبارى كه دال بر بطلان روزه و احرام مزبور است ؛\r\n2 . رواياتى كه دالّ بر اعتبار و اشتراط رجحان در متعلّق نذر است و اين‌كه نذر بايد به امر راجح شد ؛\r\n\r\n\r\n","description":"","footnote":"\r\n( 1 ) . البته اين محاسبه بر خلاف محاسبه‌اى است كه مرحوم آخوند در اوّل باب تعارض خواهد داشت و در آنجا ادلهء عناوين ثانوى را بر ادلهء عناوين اوّلى حاكم و مقدم مىدارد و آنها را از موارد جمع عرفى مىشمارد كه مورد بحث قرار خواهد گرفت .\r\n","page_name":" 289 ","page_number":290},
  {"content":"\r\n\r\n3 . احاديثى كه دالّ بر انعقاد نذر احرام و صوم مزبور هستند و چنين نذرى را صحيح مىدانند .\r\nحال اين سؤال مطرح مىشود كه جمع اينها چگونه است ؟ اگر در متعلّق نذر رجحان معتبر است و بايد اوّل رجحان احراز شود تا نذر منعقد شود ، يا اگر احرام و صوم كذايى اصلًا باطل و نامشروع هستند و رجحانى ندارند ، پس چگونه روايات مىگويند چنين نذرى منعقد مىشود ؛ در حالى كه نذر ، فرع بر رجحان است ؟ در جواب مىگوييم فعلًا كارى به بحث‌هاى فقهى نداريم و بنابراين مىگذاريم كه شرعاً احرام قبل از ميقات و روزه در سفر ، بدون نذر باطل است و با نذر ، صحيح و لازم مىشود . آنگاه مىگوييم از سه راه ، مشكل مزبور را حل كرده و جمع ميان اخبار مىنماييم و در هر حال نتيجه مىگيريم كه اين دو شاهد به درد متوهّم نمىخورد :\r\nراه اوّل اين است كه بگوييم احرام پيش از ميقات مانند احرام از ميقات ، داراى ملاك و مقتضى و رجحان ذاتى است و قطع نظر از نذر همچنين بوده است ؛ روزه در سفر نيز مثل روزه در حضر داراى رجحان ذاتى است و ربطى به نذر ندارد . منتها فعلًا مانعى جلو آن مقتضى و ملاك را گرفته و نگذاشته آن ملاك فعلى شود . « 1 » خاصيت تعلّق نذر به چنين عملى اين است كه آن مانع را مرتفع مىسازد و نقش ديگرى ندارد ، آنگاه مقتضى تأثير خود را مىگذارد . محذورى هم وجود ندارد و رجحانى هم كه در متعلّق نذر بايد باشد ، در اينجا هست . مثال وضو با گلاب ، قابل قياس با اين دو باب نيست ؛ در آنجا اصل مشروعيت و صحت ، مشكوك است و رجحان ذاتى محرز نيست تا دليل نذر ، رفع مانع كند و حكم به صحت شود .\r\nراه دوم اين است كه بگوييم اصلًا قبل از تعلّق نذر ، صوم در سفر و احرام قبل از ميقات داراى رجحان و مقتضى نبودند و در سايه تعلّق نذر و به سبب آن ، اين رجحان آمد و احرام و صوم كذايى راجح گرديد ، كما اين‌كه از برخى روايات نيز همين مطلب مستفاد است ، يعنى روايتى كه مىگويد :\r\n« احرام پيش از ميقات همانند نماز پيش از وقت است » . « 2 » همان‌طور كه نماز قبل از دخول وقت شرعى ، اصلًا مقتضى و ملاك ندارد و يك درصد هم مصلحت و مطلوبيت ندارد ، احرام قبل از ميقات نيز چنين است .\r\nآنگاه از طرفى روايات مىگويند نذر چنين احرام يا صيامى صحيح است و منعقد مىشود و از طرفى روايات ديگر مىگويند متعلّق نذر بايد راجح باشد و از سوى ديگر در رواياتى داريم كه احرام پيش از وقت ، اصلًا رجحان ندارد و جمع اين سه طايفه به اين است كه با نذر كردن ، رجحان درست\r\n\r\n\r\n","description":"","footnote":"\r\n( 1 ) . مانع شايد همين نهى شرعى باشد كه در طايفه اوّل از اخبار به آن اشاره شد ، نظير نماز در مكان غصبى با نماز اوّل وقت كه مقتضى دارد ، ولى در سايه ابتلا به مزاحم اقوى ، امرش فعلى نشده است ؛ شايد موانع ديگر از قبيل مشقّت روزه در سفر و مشقّت احرام از وطن باشد كه بايد امورى را ترك كند و به زحمت بيفتد كه اين مانع با نذر مىرود و خودش ، خودش را متعهد مىكند .\r\n( 2 ) . وسائل‌الشيعة ، ج 8 ، ص 234 .\r\n","page_name":" 290 ","page_number":291},
  {"content":"\r\n\r\nمىشود و روزه يا احرامى كه قبل از نذر اصلًا رجحانى نداشت و باطل بود ، پس از نذر كاملًا راجح و مطلوب گرديد . ولى باز قياس وضو با گلاب به اين دو مورد ناتمام است ؛ چرا كه در باب نذر وضو با ماءالورد دليلى بر صحت چنين نذرى نداريم تا دنبال حل رجحان با خود امر نذرى باشيم .\r\nالبته مشكله‌اى در اين راه حلّ وجود دارد كه شايد « فتأمل » در پايان اين مباحث اشاره به آن باشد و آن اشكال دور است . از طرفى در متعلّق نذر رجحان معتبر است و نذر ، فرع بر رجحان و متوقف بر آن است و از طرفى در اين راه دوم ، رجحان را از راه امر نذرى درست كرديد و فرع بر نذر است ؛ پس رجحان متوقف بر نذر و نذر متوقف بر رجحان است و هذا دورٌ واضحٌ جلّىٌ .\r\nاشكال : مستشكل مىگويد از طرفى امر به وفاى به نذر يقيناً يك امر توصّلى است و قصد قربت لازم ندارد ؛ عمل منذور را به هر نيت و انگيزه‌اى انجام دهيم ، امتثال حاصل مىشود - آرى شرط ثواب آن است كه قصد امتثال امر هم بشود ، ولى شرط امتثال و صحت عمل نيست - از طرف ديگر احرام و روزه مزبور قطعاً عبادت هستند و اگر صحيح باشند ، بايد در آنها قصد قربت شود و بدون آن ارزشى ندارند . آنگاه با راه حل دوم ، رجحانِ احرام و صيام را اثبات كرديد و از راه امر نذرى حكم به رجحان كرديد ؛ ولى عباديت را از چه راهى ثابت مىكنيد ؟ امر نذرى كه توصّلى بود و به درد اثبات عباديت نمىخورد ، اينها هم كه عبادت هستند و بدون قربت صحيح نيستند ، پس عبادت بودن اينها چگونه ثابت مىشود ؟\r\nجواب : مرحوم آخوند در جواب مىفرمايد عباديت كه با امر نذرى نيامد تا اعتراض كنيد و بگوييد اين امر توصّلى است . . . ؛ بلكه عباديت از اين ناحيه آمد كه دليل صحت اين دو عمل در فرض نذر كه حكم به صحت و انعقاد نذر مىكرد ، كاشف از اين است كه همزمان با نذر يك عنوان عبادى راجح و مطلوب ، بر اين احرام و صيام ، منطبق مىشود كه ملازم با تعلّق نذر است و جدا شدنى نيست و عباديت در گرو انطباق آن عنوان است و ربطى به امر نذرى ندارد . « 1 » قوله : هذا لو لم نقل . . . : راه سوم : در دو راه قبلى قبول مىكرديم كه در متعلّق نذر بايد رجحان باشد و به دنبال اين بوديم كه آيا اين رجحان ، ذاتى و پيش از تعلّق نذر است ؟ « 2 » يا با امر نذرى درست مىشود و عارضى است ؟ « 3 » ولى حالا مىگوييم اصلًا لازم نيست در اين دو باب رجحانى باشد ؛ زيرا اخبارى كه مىگفت در متعلّق نذر رجحان معتبر است ، عامّ هستند و هر نذرى را شامل مىشوند . قانون عامّ هم اين\r\n\r\n\r\n","description":"","footnote":"\r\n( 1 ) . حال اين‌كه اين عنوان عبادى راجح كدام است ما نمىدانيم و اسم‌گذارى مهمّ نيست . مرحوم آخوند در اوّل كتاب ، در باب تعيين موضوع علم اصول و در باب صحيح و اعمّ در تعيين قدر جامع بر مسلك صحيحى و نيز در باب اجتماع امر و نهى در باب عبادات مكروهه فرمودند اسم‌گذارى مهمّ نيست . نظير اين انطباق را در همان باب عبادات مكروهه به كرّات و مرّات ذكر كرد .\r\n( 2 ) . راه اوّل .\r\n( 3 ) . راه دوم .\r\n","page_name":" 291 ","page_number":292},
  {"content":"\r\n\r\nاست كه : « ما من عامّ إلّاو قد خصّ » يعنى هر عامى قابل تخصيص است ؛ آنگاه چه مانعى دارد كه عامّ مزبور هم به باب احرام و صيام تخصيص خورده باشد و در اينها رجحان لازم نباشد ؟ « 1 » پس بدون رجحان نيز نذر آن دو منعقد مىشود و دليل خاصّ بر استثناء آن دو داريم - ولى باز با باب وضوى به گلاب قابل قياس نيستند ؛ زيرا در باب وضو اصلًا دليلى بر صحّت نذر نرسيده بود تا حكم به استثناء و تخصيص يا راه‌هاى ديگر شود - اگر بپرسيد كه تكليف عبادى بودن احرام و صيام چه مىشود ؟ در جواب مىگوييم عباديت از راه نحوهء تعلّق نذر تأمين مىشود .\r\nتوضيح : بايد ديد شخص ناذر چگونه نذر كرده است : آيا پيكره و ذات العمل را نذر كرده است ، بدون قصد قربت نذر كرده يا احرام از وطن را با قصد قربت نذر كرده است ؟ يقيناً نذرش مقيّد است و احرام عبادى را نذر كرده است و پيش از آمدن امر به وفاى به نذر ، در نيت ناذر و نحوهء تعلّق نذر ، عباديت هست . دليل هم حكم به صحت اين نذر كرد ، و امر « أوفوا بالنذور » هم به عمل عبادى وارد مىشود كه عباديت از ناحيه امر نذرى نيامده است ، بلكه از ناحيه نذر ناذر آمده است . نظير طهارات ثلاث كه عباديت آنها از ناحيه امر غيرى درست نمىشد تا كسى بگويد امر غيرى يك امر توصّلى است و عبادت درست كن نيست ؛ بلكه از ناحيه يك امر استحبابى نفسى درست مىشد .\r\nاگر شما بگوييد « 2 » مكلف پيش از نذر اصلًا قدرت بر انجام احرام و صيام عبادى ندارد و اينها مقدور او نيستند و نذر بايد به امر مقدور باشد ، پس چگونه چنين چيزى را نذر مىكند ، در جواب خواهيم گفت : آرى ، پيش از نذر مقدور نيست و هنگام نذر هم مقدور نيست ؛ ولى آن قدرتى كه عقلًا شرطيت دارد ، قدرت بر منذور در ظرف نذر نيست ، بلكه قدرت بر آن در زمان عمل و امتثال و پس از نذر است و على الفرض الآن اين عمل ، صحيح و مقدور است و مكلّف آن را به قصد قربت هم انجام مىدهد تا به نذرش وفاء كند و اصولًا اگر قصد قربت نكند ، عملش باطل مىشود .\r\nاين هم يك نحوه دور است ؛ زيرا قدرت در هنگام عمل متوقف بر نذر است و تا نذرى نباشد چنين قدرتى نيست و متقابلًا نذر هم وابسته بر قدرت حين العمل است ، و گرنه نذر صحيح نيست .\r\nشايد كلمه « فتأمل جيداً » اشاره به دو اشكال دورى باشد كه يكى در پايان مطرح شد و يكى در ذيل راه دوم . بنابر اين راه دوم و سوم مبتلا به اشكال است و راه اوّل متعين مىشود ؛ ولى در هر حال دو باب ، مؤيد كلام متوهّم نمىباشند .\r\n\r\n\r\n","description":"","footnote":"\r\n( 1 ) . به‌عنوان اوّلى ، آرى به‌عنوان ثانوى و عارضى ، يعنى منذور گرديدن و وجوب وفاء ، رجحانى هم پيدا مىكنند .\r\n( 2 ) . فإنّه و إن لمن يتمكّن . . . .\r\n","page_name":" 292 ","page_number":293},
  {"content":"\r\n\r\n\r\n[ عدم إحراز مصاديق العامّ بأصالة عدم التخصيص 
  ]\r\nبقى شىء : و هو أنه هل يجوز التمسك بأصالة عدم التخصيص فى إحراز عدم كون ما شك فى أنه من مصاديق العام مع العلم بعدم كونه محكوما بحكمه مصداقا له مثل ما إذا علم أن زيدا يحرم إكرامه و شك فى أنه عالم فيحكم عليه بأصالة عدم تخصيص أكرم العلماء أنه ليس بعالم بحيث يحكم عليه بسائر ما لغير العالم من الأحكام .\r\nفيه إشكال لاحتمال اختصاص حجيتها بما إذا شك فى كون فرد العام محكوما بحكمه كما هو قضية عمومه و المثبت من الأصول اللفظية و إن كان حجة إلا أنه لا بد من الاقتصار على ما يساعد عليه الدليل و لا دليل هاهنا إلا السيرة و بناء العقلاء و لم يعلم استقرار بنائهم على ذلك فلا تغفل .\r\nمطلب آخر : خروج موضوعىِ فرد مشكوك\r\nآخرين مطلب فصل پنجم ( مبحث تمسّك به عامّ در شبههء مصداقيّه ) ، اين است كه آنچه تا به حال عنوان شد اين بود كه اگر عامّى داشته باشيم ، مثلًا « اكرم العلماء » و در خارج فردى از افراد به نام زيد ، يقيناً از افراد عامّ باشد و موضوع محرز باشد ، ولى از نظر حكمى در حكم اين فرد شك كنيم « 1 » كه آيا اكرام زيد هم واجب است يا نه ، از اصالة العموم يا اصالة عدم التخصيص استفاده مىنموديم و فرد مزبور را در حكم عام داخل مىكرديم .\r\nولى حالا سخن در عكس اين مطلب است ، يعنى عامّى داريم « اكرم العلماء » و در خارج ، فردى به نام زيد يقيناً از حكم عام خارج است و به‌دليل خاصّ اكرامش واجب نيست ؛ ولى نمىدانيم كه آيا زيد از علماء است تا خروجش از تحت عام ، تخصيصى و حكمى باشد و عموم عامّ به اين مورد تخصيص خورده باشد يا از جهّال است تا خروج موضوعى و تخصصى داشته باشد و عموم عام به اين باب ، لطمه نخورده باشد . آيا نسبت به چنين شكى مىتوانيم از اصالةالعموم استفاده كنيم و بگوييم ان‌شاءالله عامّ تخصيص نخورده و بنا را بر عدم تخصيص بگذاريم و در نتيجه بگوييم پس خروج زيد تخصصى است و وى از علماء نيست ، يا جاى تمسّك به اين عامّ در چنين موردى نيست ؟ « 2 » اشكال آخوند : مرحوم آخوند مىفرمايد : در جواز تمسّك به اصالةالعموم به اين منظور اشكال داريم ؛ زيرا قدر متقين از حجيّت اصالة العموم در موردى است كه صدق عنوان محرز است و يقيناً زيد از افراد عامّ است ، ولى در حكم آن شك داريم . اينجا جاى اصل مزبور است كه با اجراى آن ، حكم فرد\r\n\r\n\r\n","description":"","footnote":"\r\n( 1 ) . چه منشأ شك ما احتمال تخصيص باشد و چه جهات ديگرى ، از قبيل اجمال خطاب باشد كه در وهمٌ و ازحةٌ عنوان شد .\r\n( 2 ) . ممكن است بپرسيد ما چون يقين داريم كه زيد واجب الاكرام نيست ، ديگر چه نيازى به اصالة العموم داريم و اجراى اين اصل چه فايده‌اى دارد ؟ جوابش اين است كه نسبت به ساير آثار و احكام اثر دارد . اگر گفتيم زيد از علماء نيست ، نتيجه‌اش اين است كه ساير احكامى كه براى علماء وجود دارد ، براى زيد نيست و نيز كليه احكامى كه براى جهال ثابت مىشود ، براى زيد هم ثابت است .\r\n","page_name":" 293 ","page_number":294},
  {"content":"\r\n\r\nمزبور معلوم مىشود و محكوم به حكم عامّ مىگردد ، اما آنجا كه اصل عنوان محرز نيست ، تمسّك به عام به اين منظور از نوع تمسّك به عامّ در شبهه مصداقيّهء خود عامّ است .\r\nاين سخن با مطلبى كه مرحوم آخوند در آخر شبهه مصداقيّه با كلمهء « بل » فرمود كه نه‌تنها فرد مشكوك ، محكوم به حكم خاصّ نيست ، بلكه موضوعاً از خاصّ خارج و در عامّ داخل است و به جمله « لعن الله بنىامية قاطبةً » تمسّك كرد ، فرق دارد ؛ زيرا در آنجا فرديّت فرد مشكوك براى عنوان عامّ محرز بود و شك در حكم بود ، ولى در اينجا اصل فرديت مشكوك است .\r\nاگر بگوييد اصول لفظيهء عقلائيه از امارات هستند و امارات مثبتاتش هم حجّت است - يعنى جميع لوازم و ملزومات و ملازمات عقلى و عادى و شرعى و عرفى بر آنها مترتّب مىشود و مثل اصول عمليه نيستند كه ضعيف باشند و تنها اثر شرعى بر آنها مترتّب شود - آنگاه چه مانعى دارد اصالة العموم جارى كرده و نتيجه بگيريم كه پس زيد از افراد عالم نيست و موضوعاً خارج است ، و اصل مزبور كاشف از اين باشد ؟\r\nمرحوم آخوند مىفرمايد آرى اصول لفظيه مثبتاتش هم حجّت است ، ولى به مقدارى كه دليل اعتبار و حجيّت اين اصول مساعدت كند . دليل حجيّت ، سيره و بناى عملى عقلاء عالم است . چنين بنايى از عقلاى عالم محرز و معلوم نيست و قدر متيقن عكس اين فرض است كه شك در حكم اين فرد داشته باشيم . پس از احراز موضوع - نه در مانحن‌فيه كه شك در فرديت داريم پس از احراز عدم حكم - سيره عقلاء هم بايد احراز شود و مقطوع باشد و همين كه شك كرديم ، ديگر سيره‌اى نيست تا قابل تمسك باشد . پس تمسّك به اصالةالعموم به منظور احراز اين امر كه فلان فرد ، يعنى زيد مثلًا از افراد و مصاديق عامّ نيست اشكال دارد .\r\n\r\n","description":"","footnote":"","page_name":" 294 ","page_number":295},
  {"content":"\r\n\r\n\r\nفصل : [ العمل بالعامّ قبل الفحص عن المخصّص 
  ]\r\nهل يجوز العمل بالعام قبل الفحص عن المخصص فيه خلاف و ربما نفى الخلاف عن عدم جوازه بل ادعى الإجماع عليه .\r\nو الذى ينبغى أن يكون محل الكلام فى المقام أنه هل يكون أصالة العموم متبعة مطلقا أو بعد الفحص عن المخصص و اليأس عن الظفر به بعد الفراغ عن اعتبارها بالخصوص فى الجملة من باب الظن النوعى للمشافه و غيره ما لم يعلم بتخصيصه تفصيلا و لم يكن من أطراف ما علم تخصيصه إجمالا و عليه فلا مجال لغير واحد مما استدل به على عدم جواز العمل به قبل الفحص و اليأس .\r\nفصل ششم : تمسك به عامّ پيش از فحص از مخصّص\r\nيكى از بحث‌هاى باب عامّ خاصّ درباره اين است : به مجرّد اين‌كه در كتاب يا سنت يا سخنان عرف و اهل محاوره با خطاب عامّى برخورد كرديم ، آيا حق داريم اصالة العموم جارى كرده و به عموم عام تمسّك كنيم و به گردن مولى و متكلم بگذاريم كه مراد واقعى آنها همين عموم است ؟ يا اين‌كه ابتدا به ساكن مجاز نيستيم به عموم عامّ عمل كنيم ، بلكه نخست بايد فحص و جست‌وجو كنيم آنگاه اگر دليل خاصى پيدا كرديم ، آن را مخصص دليل عامّ قرار دهيم و اگر از يافتن مخصص نا اميد شديم ، آن وقت مُجازيم به عموم عامّ ، عمل كنيم ؟\r\nمسألهء مورد نزاع و اختلاف است . برخى تمسّك به عامّ را مطلقاً تجويز كرده‌اند و فحص و يأس را شرط ندانسته‌اند ، ولى نوع فقهاء و اصوليون آن را شرط مىدانند و قبل از فحص و يأس تمسّك به عامّ را جايز نمىدانند . برخى از دانشمندان ( غزالى و آمدى ) ادعاى نفى خلاف كرده « 1 » و گفته‌اند كه خلافى نيست در عدم جواز تمسّك به عامّ پيش از فحص از مخصص . برخى از بزرگان ( علامه در نهايه ) ادعاى اجماع كرده‌اند « 2 » و گفته‌اند بالاجمال چنين چيزى جايز نيست .\r\nمرحوم آخوند براى تعيين محل نزاع به پنج مطلب اشاره مىكند كه جاى اصلى اين مطالب در باب حجيّت ظواهر است ، ولى در اينجا به صورت مبانى بحث ذكر مىشوند .\r\n1 . آيا اصالةالعموم حجّت و معتبر است يا خير ؟ ظاهراً كسى در اصل حجيّت اصالة العموم به عنوان يك اصل عقلانى مخالفتى ندارد . همگان بر حجيّت آن اتّفاق نظر دارند . مستند آن ، سيره قطعى عقلاء است .\r\n\r\n\r\n","description":"","footnote":"\r\n( 1 ) . شيخ اعظم اين سخن را در مطارح‌الأنظار ، ص 197 به آن دو نسبت داده است .\r\n( 2 ) . همان .\r\n","page_name":" 295 ","page_number":296},
  {"content":"\r\n\r\n2 . آيا اصل مزبور از ظنون خاصه است ، يعنى دليل خاصّ « 1 » بر حجيّت آن قائم شده است يا از باب ظنّ مطلق و به حكم دليل عامّ انسداد حجت مىشود ؟ مشهور آن را از ظنون خاصّه دانسته‌اند ؛ زيرا باب علمى را مفتوح مىدانند . ولى محقّق قمى و ديگران از ظنون مطلقه دانسته‌اند .\r\n3 . آيا اصل مزبور به مناط افاده ظن شخصى حجّت است يا به مناط ظن نوعى ؟ ظن شخصى آن است كه براى شخص مجتهد ، بالفعل ظن به مراد پيدا شود . ظن نوعى آن است كه اين اصل شأنيت افاده ظن را دارد و براى نوع مجتهدين افاده ظن مىكند ولو براى شخص فلان كس به دلايلى مفيد ظن نباشد ؛ چون مسبوق به شبهه است . باز مشهور حجيّت ظواهر را به افاده ظن نوعى منوط كرده‌اند ، ولى بعضىها مثل فاضل تونى ، صاحب وافيه ، ظن شخصى را ملاك قرار داده‌اند .\r\n4 . آيا ظواهر خطاب فقط براى مشافهين و مقصودين بالافهام حجت است يا عموميت دارد و براى غير مشافهين و غير مقصودين بالافهام نيز حجت است ؟ ميرزاى قمى طرفدار احتمال اول است ، ولى مشهور طرفدار وجه ثانى هستند .\r\n5 . گاهى به وجود دليل خاصّ و تخصيص عامّ به‌وسيلهء آن ، علم تفصيلى داريم و گاهى علم اجمالى كه اجمالًا در ميان عمومات ، مثلًا 20 % مبتلا به تخصيص شده‌اند . عام مورد نظر هم از اطراف علم اجمالى است و گاهى مجرد شك و احتمال بدوى است كه شايد عام تخصيص خورده باشد ، و گرنه يقينى در كار نيست . مرحوم آخوند مىفرمايد بحث ما در اين‌كه آيا اصالةالعموم مطلقاً حجّت است يا پس از فحص و يأس متّبع است ، پس از مفروغ‌عنه گرفتن چند مطلب است :\r\nالف ) پس از فراغ از اصل حجيّت آن ؛\r\nب ) پس از فراغ از ظن خاصّ بودن آن ؛\r\nج ) پس از فراغ از اعتبار آن به مناط ظن نوعى ؛\r\nد ) پس از فراغ از حجيّت ظواهر براى عموم مقصودين و غير مقصودين بالافهام ؛\r\nه ) پس از فراغ از نبود علم تفصيلى و علم اجمالى و مجرّد احتمال تخصيص .\r\nآنگاه با مفروض گرفتن اين مطالب در اينجا بحث مىكنيم كه آيا اصالةالعموم مطلقاً حجّت است يا پس از فحص و يأس معتبر است ؟ آنگاه با اين محاسبه بسيارى از دليل‌هايى كه ديگران براى اعتبار فحص و يأس و عدم جواز تمسّك به عامّ قبل از فحص آوده‌اند ، باطل و بىاعتبار خواهد بود .\r\nمثلًا عده‌اى گفته‌اند تا فحص و يأس نباشد ، ظن شخصى به ظاهر كلام پيدا نمىشود ؛ ولى ديديم كه اصلًا ظن شخصى ملاك نيست تا به اين دليل فحص لازم باشد . يا مثلًا عده‌اى مثل شيخ اعظم گفته‌اند علم اجمالى كبير به وجود تخصيص ، موجب شده است تا فحص لازم باشد ، ولى ديديم كه فرض علم\r\n\r\n\r\n","description":"","footnote":"\r\n( 1 ) . بناء عقلاء .\r\n","page_name":" 296 ","page_number":297},
  {"content":"\r\n\r\nاجمالى هم از بحث خارج است و بحث در مورد مجرّد احتمال است . يا مثلًا كسانى كه ظن مطلق را حجّت دانسته‌اند مىگويند قدر متيقن از اعتبار ظن مطلق به حكم عقل عبارت است از ظن حاصله بعد از فحص و يأس ؛ ولى ديديم كه حجّيت ظواهر از باب ظن خاص و به سيره عقلاء است ، نه از باب ظن مطلق .\r\nفالتحقيق عدم جواز التمسك به قبل الفحص فيما إذا كان فى معرض التخصيص كما هو الحال فى عمومات الكتاب و السنة و ذلك لأجل أنه لو لا القطع باستقرار سيرة العقلاء على عدم العمل به قبله فلا أقل من الشك كيف و قد ادعى الإجماع على عدم جوازه فضلا عن نفى الخلاف عنه و هو كاف فى عدم الجواز كما لا يخفى . و أما إذا لم يكن العام كذلك كما هو الحال فى غالب العمومات الواقعة فى ألسنة أهل المحاورات فلا شبهة فى أن السيرة على العمل به بلا فحص عن مخصص .\r\nحال كه محل نزاع روش شد ، مختار مرحوم آخوند در مسأله ، تفصيل است . ايشان عمومات را دو دسته مىكند :\r\n1 . عموماتى كه در معرض تخصيص هستند ، يعنى وضعيت آنها به گونه‌اى است كه هر لحظه ممكن است تبصره و تخصيصى از راه برسد و موجب تخصيص آنها شود . اينها عبارت‌اند از عموماتى كه در مقام تقنين و قانون‌گذارى و بيان قواعد عامّه هستند روش قانون‌گذارى در مجالس دنيا به اين منوال است كه ابتداء اصول و كلياتى را به صورت قانون تصويب مىكنند ، سپس تبصره‌ها و موادى را بر آن مىافزايند . عمومات كتاب و سنت هم از اين قسم مىباشد . ما از مذاق شارع مقدس ، يعنى خداوند و رسول خدا صلى الله عليه و آله و نيز از مذاق حافظان واقعى شريعت ، يعنى امامان عليهم السلام اين را فهميده و بدست آورده‌ايم كه ابتدا كليات و عمومات و مطلقاتى را بيان مىكنند ، سپس جزئيات و خصوصيات را تدريجاً و به مرور زمان اضافه مىكنند و مصلحت تدرّج احكام از مصالح مهمى است كه اساس احكام دين بر آن استوار است ، و تمام مراد را يك‌جا و از اوّل بيان نمىكنند .\r\nحكم اين دسته : در اين دسته از عمومات ، عمل به عامّ و تمسّك به آن پيش از فحص از مخصص و يأس از آن ، جايز نيست ، زيرا عمده‌دليل اصالة العموم - و نيز اصالة الاطلاق و اصالة الظهور و . . . - بناء و سيره قطعى عقلاء عالم است . ما نسبت به عمومات مزبور يقين داريم كه سيره عقلاء بر عدم تمسّك به عامّ قبل از فحص ، مستقر شده است و بر فرض كه يقين به عدم نداشته باشيم ، ولى يقين به وجود هم نداريم و دست كم در چنين سيره‌اى شك داريم .\r\nبهترين شاهد چنين شكى ، همان ادعاى نفى خلاف و بلكه ادعاى اجماع بود كه در صدر اين فصل ذكر شد كه مُجمعين ، خود از عقلاء بودند و معذلك به اتّفاق كلمه ، حكم به عدم جواز عمل كرده بودند و اگر چنين سيره‌اى متحقق بود ، هرگز آن ادعاى اجماع بر خلاف نبود . پس حداقل شك در ثبوت سيره داريم و همين شك كافى است در حكم به عدم جواز . زيرا سيره عقلاء بايد مقطوع باشد ، و گرنه ارزشى ندارد .\r\n\r\n","description":"","footnote":"","page_name":" 297 ","page_number":298},
  {"content":"\r\n\r\n2 . عموماتى كه در معرض تخصيص نيستند ، مثل بيشتر عموماتى كه در لسان عرف عامّ و اهل محاوره - در گفت‌وگوهايشان - واقع مىشود . مثلًا كسى مىگويد همهء طلبه‌هاى مدرسه ، نماز شب مىخوانند ، همهء اساس‌البيت را از منزل خارج كردم و . . . در اين‌گونه از عمومات ، از آنجا كه معمولًا همين ظاهر كلام مراد است و تخصيص و تبصره‌اى در كار نيست لذا به عموم عام عمل مىشود و نيازى به تفحص و جست‌وجو كردن از مخصص نيست . ولى اين دسته ، از موضوع بحث اصولى خارج است .\r\nو قد ظهر لك بذلك أن مقدار الفحص اللازم ما به يخرج عن المعرضية له كما أن مقداره اللازم منه بحسب سائر الوجوه التى استدل بها من العلم الإجمالى به أو حصول الظن بما هو التكليف أو غير ذلك رعايتها فتختلف مقداره بحسبها كما لا يخفى .\r\nبررسى مقدار فحص : درباره فحص كردن از مخصص دو مقام وجود دارد :\r\n1 . اصل لزوم فحص ؛ نوعاً فحص را شرط كرده‌اند و تمسّك به عام را قبل از فحص از مخصص منع كرده‌اند .\r\n2 . مقدار فحص ؛ پس از مسلّم شدن اصل لزوم فحص ، اين بحث مطرح مىشود كه مقدار فحص چه اندازه باشد ؟ مرحوم آخوند مىفرمايد براساس مبانى مختلف ، مقدار فحص هم مختلف و متفاوت است .\r\nبر مسلك خود مرحوم آخوند ، بايد به مقدارى فحص كنيم كه آن عامّ مورد نظر از معرضيت تخصيص خارج شود و مطمئن شويم كه اين عام مخصصى ندارد . مثلًا در كتب حديث از قبيل وسائل‌الشيعه و غيره آن هم در ابوابى كه مظانّ وجود مخصص ، براى فلان عامّ است بگرديم و اگر مخصصى نيافتيم از اصالةالعموم استفاده كنيم .\r\nبر مسلك فاضل تونى و شيخ بهائى و ديگران « 1 » بايد به اندازه‌اى فحص كنيم كه ظن شخصى به عدم مخصص پيدا كنيم .\r\nبر مبناى ميرزاى قمى « 2 » بايد به‌قدرى فحص كنيم كه ظن مطلق به عدم پيدا كنيم ، چون قدر متيقن از ظن مطلق كه به حكم عقل حجّت است همين ظن حاصلهء بعد از فحص است .\r\nبر مبناى شيخ اعظم « 3 » بايد به‌قدرى فحص كنيم كه عام مورد نظر ، از اطراف علم اجمالى بودن خارج شود و مجرّد احتمال تخصيص داشته باشد . پس يك ضابطهء كلّى ندارد و بر مبانى مختلف فرق مىكند .\r\nثم إن الظاهر عدم لزوم الفحص عن المخصص المتصل باحتمال أنه كان و لم يصل بل حاله حال\r\n\r\n\r\n","description":"","footnote":"\r\n( 1 ) . الوافية ، ص 129 .\r\n( 2 ) . قوانين‌الاصول ، ج 1 ، ص 279 .\r\n( 3 ) . مطارح‌الأنظار ، ص 202 .\r\n","page_name":" 298 ","page_number":299},
  {"content":"\r\n\r\nاحتمال قرينة المجاز و قد اتفقت كلماتهم على عدم الاعتناء به مطلقا و لو قبل الفحص عنها كما لا يخفى .\r\nعدم لزوم فحص از مخصص متّصل : مطالبى كه تا به حال ذكر شد - و گفتيم در مورد عموماتى كه در معرض تخصيص قرار دارند ، فحص از مخصص لازم است - دربارهء مخصص منفصل بود . يعنى اگر احتمال داديم كه دليل خاصى در خطاب ديگرى وارد شده است ، بايد بگرديم و آن را پيدا كنيم و يا از يافتن آن نااميد شويم ، و قبل از آن حق نداريم از عموم عامّ استفاده كنيم . ولى در مورد احتمال مخصص متصل فحص لازم نيست . يعنى اگر احتمال داديم كه شايد مولى چسبيده به عامّ ، مخصصى ذكر كرده باشد - مثلًا فرموده « اكرم العلماء العدول ، يا إلّاالفاسقين » و . . . - در اينجا فحص لازم نيست و به ظاهر خطاب عامّ عمل مىشود و به اين احتمال كه شايد « إلّا زيداً » گفت ولى ما نشنيديم ، اعتنا نمىشود .\r\nاگر بعداً مولى به ما اعتراض كند ، ما عذر و بهانهء قابل قبولى داريم كه نشنيديم .\r\nاين مطلب نظير احتمال قرينه در معناى مجازى است كه اگر فرمود : « رأيت أسداً » يا « جئنى بأسد » و ما احتمال داديم كه به دنبال اسد كلمهء « يرمى » يا « رامى » را آورده و منظورش رجل شجاع بوده است ، به اتّفاق كلمه به اين احتمال اعتنا نمىكنيم و بنا را بر اراده معناى حقيقى مىگذاريم و مىگوييم منظور متكلم ، حيوان مفترس است و اگر مولى اعتراض كرد ، مىگوييم ما كلمهء « رامى » را نشنيديم و اگر شما منظورتان رجل شجاع بود ، بايد به گونه‌اى بيان مىكرديد كه ما نيز مرادتان را بفهميم . پس فحص از دليل خاص در فرض احتمال وجود مخصص منفصل است ؛ و گرنه در مورد احتمال مخصص متصل فحص از آن و پرسش از مولى و ديگران لازم نيست .\r\n\r\nإيقاظ : [ الفرق بين الفحص هاهنا و الفحص فى الاصول العمليّة 
  ]\r\nلا يذهب عليك الفرق بين الفحص هاهنا و بينه فى الأصول العملية حيث إنه هاهنا عما يزاحم الحجة بخلافه هناك فإنه بدونه لا حجة ضرورة أن العقل بدونه يستقل باستحقاق المؤاخذة على المخالفة فلا يكون العقاب بدونه بلا بيان و المؤاخذة عليها من غير برهان و النقل و إن دل على البراءة أو الاستصحاب فى موردهما مطلقا إلا أن الإجماع بقسميه على تقييده به فافهم .\r\nتفاوت اصول لفظيه با اصول عمليّه در وجه فحص\r\nاصول دو دسته است :\r\n1 . اصول لفظيه عقلائيه كه عقلاء عالم آنها را در الفاظ و خطابات خود اجراء مىكنند و البتّه لفظى و قولى در ميان نيست ، بلكه بناء و سيره عملى عقلاء است كه از آن تعبير به اصول عقلايى مىشود ، مثل اصالةالعموم ، اصالةالاطلاق ، اصالةالحقيقة و در يك كلام اصالةالظهور .\r\n2 . اصول عمليه كه مكلف از اين اصول در مقام عمل ، آن هم وقتى كه دستش از دليل اجتهادى\r\n\r\n","description":"","footnote":"","page_name":" 299 ","page_number":300},
  {"content":"\r\n\r\nكوتاه مىشود ، استفاده مىكند و صرفاً براى خروج مكلف از حيرت در مقام عمل كاربرد دارند ، مثل اصل برائت ، احتياط ، تخيير ، استصحاب و . . . .\r\nحال اين دو دسته اصول در يك جهت مشترك‌اند و آن اين‌كه شرط اجراء هر دو نوع از اصول ، فحص و يأس است . يعنى اوّل بايد از وجود دليل بر خلاف ظاهر فحص كنيم و پس از يأس و نوميدى از ظفر به قرينه بر خلاف ظاهر ، از اصالة الظهور استفاده كنيم ؛ چه اين‌كه اوّل بايد از وجود دليل اجتهادى فحص كنيم و اگر از يافتن آن نا اميد شديم از اصل عملى استفاده كنيم . ولى در يك جهت هم با يكديگر اختلاف دارند و از هم جدا مىشوند و آن اين‌كه :\r\nدر باب اصول لفظيه عقلائيه مقتضى موجود است ، يعنى عامّ - مثلًا - ظهور در عموم دارد و هر ظاهرى هم حجّت است ، پس مقتضى موجود است . اگر به‌دنبال دليل خاصّ مىگرديم ، در حقيقت فحص از وجود مانع و مزاحم اقوى و حجّت قوىتر است كه جلو حجيّت عامّ و تأثير مقتضى را بگيرد .\r\nاگر نيافتيم ، آن مقتضى تأثير خود را گذاشته و به عموم عامّ كه حجّت بلا مزاحم است عمل مىشود .\r\nاما در باب اصول عمليّه : اصول عمليّه‌اى كه در شبهات موضوعيه ( شك در حكم جزئى موضوع خاص ) جارى مىشوند ، مشروط به فحص و يأس نيستند و بدون فحص نيز مىتوانيم در فلان مايع مشكوك‌الحلية از اصالةالاباحة و الحليه استفاده كنيم . اصول عمليه‌اى كه در شبهات حكميه ( شك در حكم كلّى الهى مثل شرب توتون و . . . ) جارى مىشوند ، باز هم اصل احتياط مشروط به فحص و يأس نيست و در ابتدا نيز مىتوانيم از اين اصل استفاده كنيم ، چه در توصليات و چه در تعبديّات ، مگر بر مسلك كسانى كه قصد تميز را در عبادات معتبر مىدانند كه در اين صورت فحص لازم است . ولى علىالتحقيق در عبادات فقط قصد قربت معتبر است و چيز ديگر معتبر نيست .\r\nانما الكلام در سه اصل ديگر ( برائت ، تخيير ، استصحاب ) است . اينها نيز دو دسته مىشوند :\r\n1 . اصول عمليه عقليّه كه به حكم عقل جارى مىشوند و عبارت‌اند از برائت عقلى كه موضوعش عدم البيان است كه در فلان مورد بيانى نرسيده و عقاب بدون بيان ، قبيح است و از مولاى حكيم صادر نمىشود ، پس مكلف آزاد است . و اصل تخيير كه موضوعش دوران بين محذورين با فقدان مرجح است .\r\nدر اين دسته از اصول ، اگر شك كرديم كه مثلًا استعمال دخانيات در اسلام حلال است يا حرام ، حق نداريم ابتدا به ساكن اصل برائت جارى كنيم ، بلكه فحص لازم است ، و پس از يأس از دليل اجتهادى ، نوبت به اين اصل مىرسد ؛ ولى اين فحص از دليل اجتهادى و يأس از آن ، فحص از وجود و عدم مانع پس از احراز مقتضى نيست ، بلكه فحص از اصل مقتضى است ؛ تا فحص و يأس نباشد ، اصل برائت موضوعيّت ندارد ؛ زيرا موضوعش عدم البيان است . در اينجا عقل مىگويد عقاب بدون بيان قبيح است و تا فحص نكنيم ، نمىتوانيم بگوييم بيان و تكليفى نيست ، ما آزاديم و مؤاخذه نداريم . خير ،\r\n\r\n","description":"","footnote":"","page_name":" 300 ","page_number":301},
  {"content":"\r\n\r\nشايد باشد ؛ شما اگر فحص نكرديد و به واقعيت نرسيديد مؤاخذه و عقابتان بى جا نيست . پس فحص و يأس براى احراز عدم البيان است و نيز در اصل تخيير اگر چيزى امرش ميان وجوب و حرمت داير شد ، از اوّل نمىتوان گفت الاصل التخيير . زيرا موضوع اين اصل صورت عدم رجحان است و تا فحص و يأس حاصل نشود ، اين موضوع محرز نمىشود تا نوبت به اجراء آن اصل برسد . لذا براى احراز موضوع و مقتضى فحص لازم است .\r\n2 . اصول عمليه شرعيه كه به حكم نقل و شارع جارى مىشود ، مثل برائت شرعى كه به حكم رفع ما لا يعلمون و مانند آن جارى مىشود و مثل استصحاب كه به حكم لا تنقض اليقين بالشك جارى مىشود . ادله اين دسته از اصول عمليه اطلاق دارند و صورت فحص و يأس و غير اين صورت را نيز شامل مىشوند . حديث رفع يا دليل استصحاب ، مقيّد به فرض فحص نيست و صحبت از فحص و يأس ندارد و قبل‌الفحص را هم شامل است ولى خوشبختانه اجماع به هر دو قسم آن ( محصّل و منقول ) اين اطلاق‌ها را مقيّد مىسازد ؛ زيرا اجماعى است كه قبل از فحص و يأس از دليل اجتهادى ، نوبت به اين اصول نمىرسد .\r\nفافهم : شايد اشاره باشد به اين‌كه بنابراين در مورد اصول عمليه شرعيه نيز مقتضى موجود است ( اطلاق ادله ) و فحص ما از اصل وجود مقتضى نيست ، بلكه از وجود مانع است . از اين جهت با اصول لفظيهء عقلانيه فرقى ندارند و تنها اصول عمليه عقليه با اين دو متفاوت بود كه ذكر شد .\r\n\r\n","description":"","footnote":"","page_name":" 301 ","page_number":302},
  {"content":"\r\n\r\n\r\nفصل : [ الخطابات الشفاهيّة 
  ]\r\nفصل هل الخطابات الشفاهية مثل يا أيها المؤمنون تختص بالحاضر مجلس التخاطب أو تعم غيره من الغائبين بل المعدومين . فيه خلاف .\r\n\r\n[ بيان محلّ النزاع 
  ]\r\nو لا بد قبل الخوض فى تحقيق المقام من بيان ما يمكن أن يكون محلا للنقض و الإبرام بين الأعلام .\r\nفاعلم أنه يمكن أن يكون النزاع فى أن التكليف المتكفل له الخطاب هل يصح تعلقه بالمعدومين كما صح تعلقه بالموجودين أم لا أو فى صحة المخاطبة معهم بل مع الغائبين عن مجلس الخطاب بالألفاظ الموضوعة للخطاب أو بنفس توجيه الكلام إليهم و عدم صحتها أو فى عموم الألفاظ الواقعة عقيب أداة الخطاب للغائبين بل المعدومين و عدم عمومها لهما بقرينة تلك الأداة .\r\nو لا يخفى أن النزاع على الوجهين الأولين يكون عقليا و على الوجه الأخير لغويا .\r\nفصل هفتم : خطابات شفاهى\r\nخطاباتى كه در قرآن كريم وارد شده است از يك نظر به دو بخش تقسيم مىشوند :\r\n1 . خطابات غير شفاهى : يعنى خطاباتى كه مقرون به ادوات خطاب نيست و خود خطاب هم به فرد يا گروه خاصى متوجّه نيست ، بلكه عامّ است و با تاريخ و همه انسان‌ها تا دامنه قيامت سخن مىگويد ، مثل اين آيات : و لله على الناس حج البيت من استطاع إليه سبيلًا « 1 » ، ان الصلاة كانت على المؤمنين كتاباً موقوتاً « 2 » ، احل الله البيع « 3 » ، حرم الربوا « 4 » .\r\nاين‌گونه خطابات اختصاص به حاضرين مجلس خطاب و يا موجودين در عصر خطاب ندارد ، بلكه حاضر ، غايب ، موجود و معدوم - همه - را شامل است و به اصطلاح منطق ، به‌صورت قضاياى حقيقيه هستند كه موضوعشان اعمّ از افراد محقّقة الوجود و مقدرةالوجود است ، يعنى هر انسانى در هر زمانى يافت شود و متّصف به صفت استطاعت شود ، حج بر او واجب است ، ولو هزاران سال ديگر اين موضوع كلّى مصداق پيدا كند ، يا هر معامله‌اى در هر زمانى يافت شود و موصوف به معامله ربوى باشد ، حرام و باطل است .\r\n2 . خطابات شفاهى : يعنى خطاباتى كه مقرون به ادوات خطاب هستند ، از قبيل : يا ايها الناس ،\r\n\r\n\r\n","description":"","footnote":"\r\n( 1 ) . سورهء آل‌عمران ، آيهء 97 .\r\n( 2 ) . سورهء نساء ، آيهء 103 .\r\n( 3 ) . سورهء بقره ، آيهء 275 .\r\n( 4 ) . همان .\r\n","page_name":" 302 ","page_number":303},
  {"content":"\r\n\r\nيا ايها المؤمنون ، يا اهل الكتاب ، يا ايها الكافرون ، يا برخى ضماير متصله و منفصله ، مثل : إفعل كذا ، إياك اعنى و أنتم الفقراء . آيا اين‌گونه خطابات اختصاص به موجودين عصر خطاب و حاضرين در جلسه خطاب ( كسانى كه پاى منبر رسول‌خدا صلى الله عليه و آله بودند و مستقيماً اين آيات را از رسول‌خدا صلى الله عليه و آله مىشنيدند ) دارد و افرادى را كه در آن عصر موجود بودند ، ولى در آن مجلس حضور نداشتند و غايب بودند ، شامل نيست و به طريق اولى معدومين و آيندگان را شامل نمىشود يا اين خطابات نيز همانند خطاب‌هاى غير مشافهى تعميم داشته و همه انسان‌هاى واجد شرايط را تا دامنهء قيامت شامل است و مخصوص حاضرين نيست و غايبين و بلكه معدومين را نيز شامل است ؟\r\nدر مسأله اختلاف نظر است و مرحوم شيخ در تقريرات تا پنج نظريه ذكر كرده است ، « 1 » ولى مرحوم آخوند مىفرمايد قبل از هر مطلبى به‌جاست كه محل نزاع را مشخص كنيم ، از آنجا كه كلمات بزرگان در تحرير محل نزاع در اين باب ، متفاوت است لازم است محل نزاع به خوبى تنقيح شود تا بتوانيم در مسأله به درستى نظر بدهيم .\r\nدرباره تعيين محل بحث ، در دو مقام بحث مىشود :\r\nالف ) مقام ثبوت يا احتمالات : سه احتمال در بيان محل نزاع وجود دارد :\r\n1 . احتمالًا نزاع يك نزاع كلّى و صد در صد عقلى باشد و كارى به خطاب و مخاطبه نداشته باشد .\r\nدر اين صورت ، تكليف ، مطلقاً - چه مستفاد از خطاب و دليل لفظى باشد و چه مستفاد از اجماع و حكم عقل يا دليل لبّى - در حق موجودين و واجدين شرايط - چه حاضرين در جلسه و چه غايبين - عقلًا صحيح و ممكن است و هيچ تالى فاسدى ندارد ؛ ولى آيا در حق معدومين و آيندگان هم معقول و ممكن است ؟ يعنى كسانى كه هزار سال ديگر يافت خواهند شد ، شارع مقدس الآن در حق آنها افعل و لا تفعل ، بايد و نبايد داشته باشد . آيا چنين چيزى صحيح است ؟\r\n2 . باز هم نزاع صد در صد عقلى باشد ، ولى در محدوده خطاب و مخاطبه .\r\nخطاب حقيقى عبارت است از « القاء الكلام نحو الغير بحيث يسمعه و يفهم معناه فى نظر المخاطب » ، يعنى گوينده و خطاب‌كننده سخنى را به ديگرى القاء و بيان كند و تير كلام را از كمان دهان به سمت او پرتاب كند ، به‌گونه‌اى كه به هدف بخورد ، يعنى مخاطب آن را بشنود و معناى آن را درك كند . طبعاً چنين خطابى بدون مخاطب مستقيم معقول نيست .\r\nمخاطبه و خطاب حقيقى به‌معناى مزبور با فرد يا افرادى كه در مجلس خطابه حضور دارند و به سخنان گوينده التفات دارند ، صحيح و معقول است . ضمناً فرق ندارد كه اين خطاب و مخاطبه به وسيله الفاظى باشد كه براى خطاب و مخاطبه وضع شده‌اند ، - مثل ادوات نداء و برخى از ضماير متصله و\r\n\r\n\r\n","description":"","footnote":"\r\n( 1 ) . مطارح‌الأنظار ، ص 203 .\r\n","page_name":" 303 ","page_number":304},
  {"content":"\r\n\r\nمنفصله - يا با الفاظ و كلماتى باشد كه موضوع براى خطاب نيستند ، ولى گوينده روى سخنش با فرد و گروه خاصّ است ؛ مثلًا وقتى رو به زيد كرده و مىگويد حاجى از سفر آمده يا همسايه از دنيا رفت منظورش افهام زيد است .\r\nاما آيا مخاطبه حقيقى به معناى مزبور با افراد غير ملتفت و غافل نيز صحيح و ممكن است ؟\r\nبالاتر از اين ، آيا با افراد غايب از مجلس تخاطب معقول است ؟ آيا با معدومين و آيندگان نيز صحيح است يا مخصوص حاضرين و ملتفين است و گروه‌هاى ديگر را شامل نيست ؟\r\nنسبت ميان احتمال اوّل و دوم از نسب اربع ، عموم و خصوص من وجه است . در احتمال اوّل روى امكان و صحت تكليف تكيه شده است ، قطع نظر از اين‌كه تكليف مورد نظر ، مفاد خطاب و دليل لفظى باشد يا مفاد دليل لبى باشد ، خطابى باشد يا نه . در احتمال دوم روى صحت و امكان مخاطبه با معدوم و غايب تكيه شده است ، قطع نظر از اين‌كه مفاد خطاب ، يك امر تكليفى باشد و يا صرفاً اخبار از يك واقعيت باشد .\r\n3 . طبق اين احتمال ، نزاع صد در صد لفظى است و به ظهور خطاب مربوط مىشود و آن اين‌كه در خطابات شفاهى دو چيز وجود دارد :\r\n1 . ادات خطاب كه حروف نداء و مانند آن باشد ؛\r\n2 . مدخول اين ادوات كه الناس ، المؤمنون ، و . . . باشد . ادوات ، ظهور در خطاب حقيقى دارند و خطاب حقيقى فقط با موجود حاضرِ ملتفت ممكن است و قرينه بر اختصاص مىباشند . مدخول‌ها ظهور در عموم دارند و موضوع قضيه حقيقيه هستند . « 1 » حال آيا اين الناس و المؤمنون و . . . ظهورشان در عموم و شمول محفوظ است و حاضرين و غايبين ، موجودين و معدومين را تا قيامت شامل مىشوند يا به قرينه ادوات خطاب كه بر سر آنها داخل شده و دالّ بر خطاب حقيقى است ، اينها نيز اختصاص به موجودين حاضرين ملتفتين پيدا مىكنند و غايب‌ها و آيندگان را شامل نمىشوند ؟\r\nإذا عرفت هذا فلا ريب فى عدم صحة تكليف المعدوم عقلا بمعنى بعثه أو زجره فعلا ضرورة أنه بهذا المعنى يستلزم الطلب منه حقيقة و لا يكاد يكون الطلب كذلك إلا من الموجود ضرورة نعم هو بمعنى مجرد إنشاء الطلب بلا بعث و لا زجر لا استحالة فيه أصلا فإن الإنشاء خفيف المئونة فالحكيم تبارك و تعالى ينشئ على وفق الحكمة و المصلحة طلب شىء قانونا من الموجود و المعدوم حين الخطاب ليصير فعليا بعد ما وجد الشرائط و فقد الموانع بلا حاجة إلى إنشاء آخر فتدبر .\r\nب ) مقام اثبات : نتيجهء هريك از سه احتمال را از حيث عموم و خصوص بيان مىكنيم :\r\nاحتمال اول : تكليف يا حكم شرعى نزد مشهور دو مرتبه دارد :\r\n\r\n\r\n","description":"","footnote":"\r\n( 1 ) . الناس يعنى كلّ ما وجد فى الخارج واتّصف بأنّه انسان . . . .\r\n","page_name":" 304 ","page_number":305},
  {"content":"\r\n\r\n1 . مرتبه انشاء و جعل ؛ مرحله‌اى كه شارع مقدس اصل حكم را تشريع مىكند و قانون گذارى مىشود ؛ ولى فعلًا سخن از اجراء و عمل و پياده شدن آن مطرح نيست .\r\n2 . مرتبه فعليّت و بعث و زجر فعلى ؛ مرتبه‌اى كه بايد به قانون مزبور عمل شود و ترتيب اثر داده شود ؛ اگر مولى امر كرده است ، بايد عملًا امتثال و اتيان شود ؛ اگر نهى كرده است ، بايد در مقام عمل از آن اجتناب شود ، و گرنه مؤاخده و بازخواست دارد .\r\nتكليف فعلى و طلب حقيقى و بعث و زجر فعلى ، مخصوص موجودين واجدالشرايط است .\r\n- خواه در جلسه خطاب حاضر باشند يا بعداً به آنها ابلاغ شود - زيرا طلب حقيقى ، يعنى تحريك و مجبور كردن مكلف به عمل يا زجر و باز داشتن او از كار ، و تا مكلفى نباشد ، چنين طلب و بعث و زجرى معقول نيست .\r\nبه عبارت ديگر تكليف فعلى هميشه به نحو قضيه خارجيه است ، يعنى افراد موضوعش در خارج ، بالفعل موجود هستند و حكم براى اين افراد ثابت است . مثل : « كل من فى العسكر قُتِل » ، « كلّ ما فى الصندوق نهب » . بنابراين حكم فعلى عموميّت نداشته و آيندگان و حتى موجودين فاقد شرايط را هم شامل نيست .\r\nولى تكليف انشايى و حكم انشايى خفيف المؤونه است و نيازى نيست كه هر روز و هر زمان انشاء جديدى صورت پذيرد و تصويب جديدى و وحى و الهام جديدى پيش آيد و هر كس مستطيع و متمكّن مىشود ، در حق او يك وجوب حج يا زكاتى تشريع شود ، بلكه از مولاى حكيم چنين چيزى ممكن نيست ؛ زيرا همه افراد در هر عصر و نسل قابليت وحى و الهام را ندارند . شريعت هم كه كامل شده است و بنابراين نيست كه هر عصر و نسلى و شرع تازه‌اى داشته باشند . همچنين بنا نيست كه پيامبر ، عمر طولانى كند و براى همه اعصار و قرون اين تكليف را برساند . در ميان عرف و عقلاء هم نسبت به قوانين عرفى مطلب از اين قرار است كه قانون اساسى مملكتى تصويب مىشود ، قانونگذارن قانونى را تصويب مىكنند و براى هميشه يا ده‌ها سال به آن عمل مىشود .\r\nويژگى حكم انشايى و قانونى اين است كه به نحو قضيهء حقيقيه است و همه افراد موجود و معدوم را تا دامنه قيامت شامل است . اصولًا جاعل و قانونگذار ، فرض وجود آنها را كرده و براى آنها قانون جعل مىكند . آنگاه نسبت به كسانى كه هم‌اكنون و در زمان جعل و تشريع ، موجود و داراى شرايط و فاقد موانع هستند ، آن حكم انشايى به مرتبه فعليت رسيده و بعث و زجر مىطلبد ، ولى نسبت به معدومين و آيندگان در مرحله شأنيت و انشاء باقى مىماند تا زمانى كه آنها موجود و واجد شرايط و\r\n\r\n","description":"","footnote":"","page_name":" 305 ","page_number":306},
  {"content":"\r\n\r\nفاقد موانع گردند كه در ظرف خودش در حق آنها نيز فعلى مىشود . بنابراين تكليف انشايى ، اختصاص به موجودين ندارد و در حق معدومين نيز كاملًا ممكن است . « 1 »\r\nو نظيره من غير الطلب إنشاء التمليك فى الوقف على البطون فإن المعدوم منهم يصير مالكا للعين الموقوفة بعد وجوده بإنشائه و يتلقى لها من الواقف بعقده فيؤثر فى حق الموجود منهم الملكية الفعلية و لا يؤثر فى حق المعدوم فعلا إلا استعدادها لأن تصير ملكا له بعد وجوده هذا إذا أنشئ الطلب مطلقا . و أما إذا أنشئ مقيدا بوجود المكلف و وجدانه الشرائط فإمكانه به مكان من الإمكان .\r\nمرحوم آخوند براى مطلب مزبور نظيرى مىآورد : انشاء دو قسم است :\r\n1 . انشاء طلبى كه مشتمل بر طلب است و آن همين امرها و نهىهاست كه بر ايجاد طلب دلالت دارند ؛\r\n2 . انشاء غير طلبى كه كليه عقود و ايقاعات را دربرمىگيرد . مثلًا بيع ، انشاء تمليك است نكاح ، انشاء زوجيت است نه انشاء طلب . تا به‌حال بحث ما در انشاءهاى طلبى بود ، ولى حالا مىفرمايد انشاء طلبى مثل انشاء غيرطلبى است .\r\nتوضيح : يكى از انشاءهاى غيرطلبى ، انشاء تمليك در باب وقف است كه شخصى منزلى را بر اولادش نسل اندر نسل وقف مىكند . در اينجا به نفس انشاء تمليك از سوى واقف ، همه بطون ، مالك عين موقوفه مىشود ؛ چه بطن موجود و چه بطون بعدى . ولى نسبت به طبقه موجود ، چون مقتضى موجود و مانع مفقود است ملكيت به درجه فعليت هم مىرسد و آنان بالفعل مالك منافع عين هستند و حق انتفاع دارند ، ولى نسبت به طبقات بعدى ، چون هنوز موجود نشده‌اند ، مالكيت هم فرع بر وجود است ، لذا مالكيت آنها بالقوه و شأنى است و اگر موجود شدند ، آنها نيز مالك فعلى مىشوند ، ولى نه به نحو ارث بردن از بطن قبلى ، بلكه به نفس انشاء اوّل .\r\nپس يك انشاء وقف بيشتر صورت نگرفته و با همان انشاء ، همه بطون مالك شده‌اند ؛ با اين تفاوت كه در حق موجودين ، مالكيت فعلى است و در حق معدومين شأنى است و به مرور كه آنها موجود مىشوند ، همان مالكيت انشايى در حق آنها نيز فعلى مىشود .\r\nمانحن‌فيه هم از اين قبيل است ، يعنى يك انشاء طلب و ايجاب و تحريم صورت گرفته است و در هر عصرى براى مكلّفين همان عصر ، فعلى مىشود .\r\nانشاء مقيّدِ طلب : تكليف انشايى يا انشاء طلب فعل و ترك دو گونه است :\r\n\r\n\r\n","description":"","footnote":"\r\n( 1 ) . خوشبختانه خطابات كتاب و سنت از اين قسم است ، لذا همان تكاليفى كه مسلمين صدر اوّل داشتند ما نيز داريم ؛ ولى در حق آنها قانون تحريم خمر ، وجوب نماز ، و . . . در عصر خودشان به درجه فعليت رسيده و در حق ما آن قوانين در عصر خودمان به درجه فعليت مىرسد .\r\n","page_name":" 306 ","page_number":307},
  {"content":"\r\n\r\n1 . گاهى مولى اين انشاء را مطلق مىآورد و مقيّد به چيزى نمىكند ، مثلًا مىفرمايد « الخمر حرامٌ » ، « الصوم واجب » . اين همان است كه تا به حال بحث شد و ديديم كه مرحله انشاء ، تعميم دارد و معدومين را نيز شامل است .\r\n2 . گاهى از اوّل انشائش را مقيّد و مشروط مىكند به اين‌كه اگر مكلف در خارج موجود شد و واجد همه شرايط شد ، بايد چنين و چنان بكند كه به اين صورت قطعاً تكليف ممكن است و به‌طور مساوى آيندگان را نيز شامل است .\r\nو كذلك لا ريب فى عدم صحة خطاب المعدوم بل الغائب حقيقة و عدم إمكانه ضرورة عدم تحقق توجيه الكلام نحو الغير حقيقة إلا إذا كان موجودا و كان بحيث يتوجه إلى الكلام و يلتفت إليه .\r\nو منه قد انقدح أن ما وضع للخطاب مثل أدوات النداء لو كان موضوعا للخطاب الحقيقى لأوجب استعماله فيه تخصيص ما يقع فى تلوه بالحاضرين كما أن قضية إرادة العموم منه لغيرهم استعماله فى غيره .\r\nعدم صحت خطاب معدوم : احتمال دوم : آيا با معدومين مخاطبه و خطاب و مكالمه ممكن است ؟ باز هم مىفرمايد خطاب دو قسم است :\r\n1 . خطاب حقيقى ، كه عبارت است از « توجيه الكلام نحو الغير حقيقية » و به قول مرحوم مشكينى در حاشيه : « القاء الكلام نحو الغير بحيث يسمعه و يفهم معناه فى نظر المخاطِب » . يعنى حقيقتاً كلام را به جانب غير ( مخاطب ) متوجّه كردن و روى سخن را به او داشتن و كلام را به او القاء كردن ، به گونه‌اى كه هدف اين باشد كه او بفهمد و بشنود و به آن ، ترتيب اثر دهد .\r\nچنين خطابى بدون مخاطب حقيقى و حاضر و ملتفت و آشنا به لغت متكلم ، ممكن نيست و مخصوص كسانى است كه اولًا در خارج در زمان خطاب و مكالمه موجود باشند ؛ ثانياً در جلسه تخاطب حضور داشته باشند ؛ ثالثاً به كلام متكلم التفات و توجّه داشته باشند و گوش فرا دهند ؛ رابعاً گوينده هم به زبانى سخن بگويد كه شنونده با آن لغت آشنا باشد و مراد گوينده را دريافت كند .\r\nبنابراين ، خطاب حقيقى حتى به موجودين غايب هم امكان ندارد ، تا چه رسد به معدومين .\r\n2 . خطاب و مخاطبه تنزيلى ، كه چيزى يا كسى را به منزله موجود حاضر ذى شعور فرض كنيم و او را مخاطب قرار دهيم . مثل طاغوتى كه به ابرها خطاب مىكند و مىگويد : « اى ابرها ! به هر كجا بباريد بر سرزمين من باريده‌ايد » . يا انسانى كه ميّتى را مورد خطاب قرار مىدهد و مىگويد : « يا اهل الديار الموحشه و . . . » . يا سيدالشهداء عليه السلام كه در روز عاشورا شهيدان به خون خفته را مخاطب قرار داده و فرمود : « يا حبيب ، يا برير و . . . ما لى اناديكم فلا تسمعون و أدعوكم فلا تجيبون » و صد البتّه خطاب تنزيلى كه با مخاطب تنزيلى و فرضى و ادعايى انجام مىگيرد ، عموميت دارد و مانعى ندارد كه آيندگان را به منزله موجودين فرض كرده و مخاطب قرار دهيم ؛ ولى خطاب حقيقى ممكن نيست .\r\n\r\n","description":"","footnote":"","page_name":" 307 ","page_number":308},
  {"content":"\r\n\r\nدر اينجا سخنى از مرحوم مشكينى در حاشيه مطرح است كه در ادامه در متن از خود صاحب كفايه خواهيم شنيد و در همان‌جا اين سخن را خواهم آورد .\r\nلكن الظاهر أن مثل أدوات النداء لم يكن موضوعا لذلك بل للخطاب الإيقاعى الإنشائى فالمتكلم ربما يوقع الخطاب بها تحسرا و تأسفا و حزنا مثل . يا كوكبا ما كان أقصر عمره . أو شوقا و نحو ذلك كما يوقعه مخاطبا لمن يناديه حقيقة فلا يوجب استعماله فى معناه الحقيقى حينئذ التخصيص به من يصح مخاطبته .\r\nنظر مشهور دربارهء ادات خطاب : احتمال سوم : از محاسبه احتمال ثانى ، وضع احتمال ثالث هم روشن مىشود و آن اين‌كه از نظر مشهور ادوات خطاب ( يا ايها و . . . ) براى خطاب حقيقى وضع شده‌اند ، « 1 » از طرفى هم مدخول اين ادوات ( الناس و . . . ) مفيد عموم است و براى عموم حاضرين و غايبين ، موجودين و معدومين وضع شده است . آنگاه امر داير است بين اين‌كه ادوات را در معناى حقيقى استعمال كنيم و آن را قرينه بر تخصيص عموم مدخول قرار دهيم و بگوييم منظور از « يا أيها المؤمنون » ، همان مؤمنان زمان صدور اين خطاب است ، يا اين‌كه عموم مدخول‌ها را بگيريم و از خير خطاب حقيقى بگذريم و بگوييم در اين‌گونه موارد ، ادوات خطاب در خطاب حقيقى استعمال نشده و در خطاب تنزيلى استعمال شده است ؛ چه بايد كرد ؟ مشهور ، احتمال اوّل را گرفته‌اند و خطاب را خطاب حقيقى دانسته‌اند و در نتيجه گفته‌اند خطاب‌هاى شفاهى ، مخصوص موجودينِ حاضرين است و ديگران را شامل نيست .\r\nقوله : لكن الظاهر انّ : نظريهء آخوند : مرحوم آخوند بر خلاف مشهور رأى ديگرى دارد كه در نظاير مانحن‌فيه يعنى باب اوامر و استفهام و تمنى و ترجى و . . . نيز همين حرف را داشت ، يعنى صيغه افعل براى طلب انشايى وضع شده و همه‌جا در همين معنا استعمال مىشود و با آن انشاء و ابراز طلب مىشود ؛ ولى انگيره‌هاى مولى از انشاء و ايجاد طلب به‌قول افعل ، متفاوت است .\r\nگاهى داعى بر انشاء طلب ، وجود طلب حقيقى است ، يعنى واقعاً انجام فلان كار از بنده ، مطلوب مولاست و لذا به آن امر مىكند . گاهى انگيزه‌اش اختبار و امتحان است ، گاهى به منظور تهديد امر مىكند و . . . و نيز ادوات و الفاظ استفهام براى استفهام انشايى وضع شده‌اند و با آنها انشاء سؤال و استفهام مىشود ؛ ولى گاهى داعى طرف از اين انشاء استفهام ، استفهام حقيقى است . يعنى واقعاً نمىداند و مىپرسد تا بداند و گاهى هم داعى انكار و توبيخ و تقرير و . . . مىباشد .\r\nهمچنين كلمه ليت و لعلّ براى تمنّى و ترجّى انشايى وضع شده است ، ولى دواعى بر استعمال و غرض‌هاى استعمالى متفاوت است و نظير حروف و اسماء هم‌جنس آنها ، كه معناى هر دو يكى است\r\n\r\n\r\n","description":"","footnote":"\r\n( 1 ) . ويژگىهاى خطاب حقيقى را در چهار بند در بخش قبلى توضيح داديم .\r\n","page_name":" 308 ","page_number":309},
  {"content":"\r\n\r\nولى غرض‌هاى استعمالى در آن فرق دارد و هركدام به منظورى در آن معناى واحد استعمال مىشوند .\r\nاز جمله اين امور ، مانحن‌فيه ( ادوات خطاب ) حروف نداء ، برخى از ضماير و اسماء اشاره است كه براى خطاب انشايى و ايقاعى وضع شده‌اند و با اين حروف و ادوات ، انشاء خطاب و مخاطبه مىشود . از اين جهت فرقى ندارد كه با مخاطب حقيقى باشند يا با مخاطب تنزيلى و مجازى ، ولى داعى متكلم از انشاء خطاب متفاوت است : گاهى اين ادوات را به‌كار مىبرد و انشاء خطاب مىكند به داعى خطاب حقيقى ، يعنى واقعاً كسى هست و مخاطبى وجود دارد و گوينده به او خطاب مىكند و مقصودش تفهيم او است . در اينجا بايد مخاطب حاضر و ملتفتى وجود داشته باشد ، و گرنه خطاب لغو و عبث است . ولى گاهى به انگيزه اظهار تأسف و تحسّر و حزن و اندوه ، انشاء خطاب مىكند و چيزى را مخاطب قرار مىدهد ، همانند شعر ابوالحسن تهامى در ضمن قصيده رائيه كه نوجوانش را از دست داده و دلسوخته و حزين گرديده و اين چنين سروده است :\r\n يا كوكباً ماكان أقصر عمره * و كذاك عمر كواكب الأسحار \r\nيعنى اى ستارهء من چقدر عمر تو كوتاه بود ! آرى عمر ستاره‌هاى سحرى كوتاه است . در اينجا فرزند شاعر از دنيا رفته و ديگر زنده نيست و قابل خطاب حقيقى نيست ؛ ولى انشاء خطاب و مخاطبه به انگيزه مزبور صحيح است . متكلّم گاهى به منظور شوق و اشتياق ، انشاء خطاب مىكند ، مثل عاشق كه به معشوقش مىگويد يا حبيبى . گاهى هم به دواعى ديگر به كار مىرود .\r\nحال كه معناى حقيقى ادوات خطاب عبارت شد از انشاء خطاب ، مىگوييم خطاب انشايى - مثل تكليف انشايى - بابش واسع است و اختصاص به مخاطب حقيقى ندارد . مىتوان غايب يا معدوم را به منزله موجود حاضر فرض كرد و او را مورد خطاب قرار داد . در نتيجه خطابات قرآنى اختصاص به حاضرين در جلسهء تخاطب ندارد و غايبين و آيندگان را نيز شامل مىشود .\r\nنعم لا يبعد دعوى الظهور انصرافا فى الخطاب الحقيقى كما هو الحال فى حروف الاستفهام و الترجى و التمنى و غيرها على ما حققناه فى بعض المباحث السابقة من كونها موضوعة للإيقاعى منها بدواع مختلفة مع ظهورها فى الواقعى منها انصرافا إذا لم يكن هناك ما يمنع عنه كما يمكن دعوى وجوده غالبا فى كلام الشارع ضرورة وضوح عدم اختصاص الحكم فى مثل يا أيها الناس اتقوا و يا أيها المؤمنون به من حضر مجلس الخطاب بلا شبهة و لا ارتياب .\r\nو يشهد لما ذكرنا صحة النداء بالأدوات مع إرادة العموم من العام الواقع تلوها بلا عناية و لا للتنزيل و العلاقة رعاية .\r\nو توهم كونه ارتكازيا يدفعه عدم العلم به مع الالتفات إليه و التفتيش عن حاله مع حصوله بذلك لو كان مرتكزا و إلا فمن أين يعلم بثبوته كذلك كما هو واضح .\r\nو إن أبيت إلا عن وضع الأدوات للخطاب الحقيقى فلا مناص عن التزام اختصاص الخطابات الإلهية\r\n\r\n","description":"","footnote":"","page_name":" 309 ","page_number":310},
  {"content":"\r\n\r\nبأداة الخطاب أو بنفس توجيه الكلام بدون الأداة كغيرها بالمشافهين فيما لم يكن هناك قرينة على التعميم .\r\nو توهم صحة التزام التعميم فى خطاباته تعالى لغير الموجودين فضلا عن الغائبين لإحاطته بالموجود فى الحال و الموجود فى الاستقبال فاسد ضرورة أن إحاطته لا توجب صلاحية المعدوم بل الغائب للخطاب و عدم صحة المخاطبة معهما لقصورهما لا يوجب نقصا فى ناحيته تعالى كما لا يخفى كما أن خطابه اللفظى لكونه تدريجيا و متصرم الوجود كان قاصرا عن أن يكون موجها نحو غير من كان بمسمع منه ضرورة .\r\nهذا لو قلنا بأن الخطاب به مثل يا أيها الناس اتقوا فى الكتاب حقيقة إلى غير النبى صلى الله عليه و آله بلسانه .\r\nو أما إذا قيل بأنه المخاطب و الموجه إليه الكلام حقيقة وحيا أو إلهاما فلا محيص إلا عن كون الأداة فى مثله للخطاب الإيقاعى و لو مجازا و عليه لا مجال لتوهم اختصاص الحكم المتكفل له الخطاب بالحاضرين بل يعم المعدومين فضلا عن الغائبين .\r\nاز نظر وضع لغوى اختصاصى در بين نيست ؛ ولى از نظر ظهور انصرافى ممكن است بگوييم همان‌طور كه صيغه افعل عند الاطلاق به طلب حقيقى منصرف مىشد ، استفهام به استفهام حقيقى منصرف مىشد ، تمنّى و ترجّى هم ، چنين بود خطابات شفاهى و ادوات خطاب نيز عند الاطلاق به خطاب حقيقى منصرف مىشوند . « 1 » ولى انصراف مزبور بر فرضى است كه مانعى در بين نباشد و قرينه‌اى بر خلاف آن نباشد . نسبت به خطابات شارع قرينه وجود دارد و آن عبارت است از اين‌كه محتويات اين خطابات ( يا أيها الناس إتقو ربكم ) كه امر به تقواى الهى است ، ( يا أيها الذين آمنوا كتب عليكم الصيام ) كه امر به روزه ماه رمضان است و . . . قطعاً مخصوص حاضرين در جلسه نيست و در حق غايبين و معدومين نيز تا دامنه قيامت همين احكام و قوانين ثابت است و اين قرينه قطعى ، مانع مىشود و جلو انصراف خطابات شفاهى به‌خصوص خطاب حقيقى با مخاطب حقيقى را مىگيرد .\r\nپس يا ايها الناس براى خطاب انشايى وضع شده و غرض ، انشاء اصل تخاطب و مخاطبه است و ميان مخاطب حقيقى و مخاطب تنزيلى فرقى نيست ؛ لذا به عقيده مرحوم آخوند ، خطابات شفاهى قرآن مثل خطابات غير شفاهى عموميت دارد و حاضر و غايب ، موجود و معدوم را تا قيام قيامت شامل مىشود و وجهى براى حصر و اختصاص آن خطابات به مسلمين صدر اسلام و حاضرين در مجلس وجود ندارد .\r\nقوله : و يشهد لما ذكرنا : گواه بر وضع ادوات خطاب براى خطاب انشايى ، نه خطاب حقيقى ، اين\r\n\r\n\r\n","description":"","footnote":"\r\n( 1 ) . البته بايد ديد كه اين انصراف آيا ظهورى و در اثر كثرت استعمال است كه ارزشمند است و يا در اثر غلبه وجود و جهات‌ديگر است كه ارزشى ندارد .\r\n","page_name":" 310 ","page_number":311},
  {"content":"\r\n\r\nمطلب است كه ما به وجدانمان كه مراجعه مىكنيم ، مىبينيم هيچ مانعى ندارد كه متكلمى با ادوات نداء مطلبى را بگويد و از مدخول اين ادوات ( ناس ، مؤمنون و . . . ) عموم افراد ( موجود و معدوم ، حاضر و غايب ) را اراده كند بدون اين‌كه مجازيت و رعايت علاقه‌اى در ميان باشد و اراده عموم افراد از « يا ايها الناس » ، مثل ارادهء خصوص حاضرين در جلسه مذاكره است و هر دو حقيقت است . در حالى كه بر مسلك مشهور كه طرفدار خطاب حقيقى بودند و موضوع لهِ ادوات نداء را خطاب حقيقى مىدانستند ناگزير بودند از ارتكاب مجاز يعنى يا بايد از ظهور وضعىِ حروف نداء صرف نظر كرده و بر خطاب انشايى حمل مىكردند و يا از خير عموم مدخول گذشته و آن را بر حاضرين حمل مىنمودند .\r\nقوله : و توهّم كونه ارتكازياً : اشكال : اگر شما بگوييد كه از آنجا كه اين تنزيل و اراده عموم از مدخول ، به نحو عنايت و مجاز ، در ذهن ما مرتكز شده و ذهن با آن مأنوس شده است خيال مىكنيم مجازيت و علاقه‌اى در بين نيست ، در حالى كه در واقع ، اراده عموم مع‌القرينه است .\r\nقوله : يدفعه : مرحوم آخوند در جواب مىفرمايد اگر چنين امرى ارتكازى بود ، « 1 » بايد پس از التفات و توجّه مىفهميديم كه اين اطلاق مجازى است ، امّا وجداناً چنين نيست و هرگز رعايت علاقه به ذهن كسى نمىآيد . « 2 » قوله : و ان ابيت الّا عن وضع الادوات : اگر شما مبناى ما را نپذيريد و بگوييد مطلب همان است كه مشهور اصوليون و دانشمندان ادبيات عرب مىگويند - يعنى اين ادوات براى خطاب حقيقى وضع شده‌اند نه انشايى - و از اين نظريه به هيچ قيمتى عدول نكنيد ، خواهيم گفت طبق اين معنا چاره‌اى نداريم جز اين‌كه بگوييم كليه خطابات قرآن - چه خطاباتى كه اصطلاحاً خطاب شفاهى هستند و مقرون به ادوات خطاب مىباشند ، مثل يا ايها الناس و . . . و چه خطاباتى كه مشتمل بر اين ادوات نيستند ، ولى روى سخن با فرد يا گروهى است و خطاب متوجّه آنهاست . مثل و لله على الناس حج البيت مخصوص مشافهين و حضار در جلسه است ؛ كمااين‌كه خطابات بشرى اين‌گونه هستند . البتّه باز هم تكرار مىكنيم كه حمل بر تخصيص در فرض نبود قرينه بر تعميم ، و با قطع نظر از آن است ؛ ولى ديديم كه نوعاً قرينه بر تعميم وجود دارد و نوبت به حمل بر معناى حقيقى نمىرسد .\r\nقوله : و توهّم صحة التزام النعميم : در ميان دانشمندان اسلامى گروهى طرفدار تعميم شده‌اند و گفته‌اند خطابات شفاهى قرآن به صيغه و ظاهر وضعىشان ، مفيد عموم هستند و تمام افراد موجود و\r\n\r\n\r\n","description":"","footnote":"\r\n( 1 ) . خاصيت امور ارتكازى اين است كه به محض التفاوت و توجّه ، براى انسان معلوم مىشود ، و گرنه از كجا بفهميم كه فلان امردر ذهن ما مرتكز است ؟\r\n( 2 ) . خود شما كه ده‌ها بار قرآن تلاوت كرده و با اين آيات روبه‌رو شده‌ايد هرگز به ذهنتان نرسيده است كه شايد يا ايها الناس مخصوص انسان‌هاى عصر خطاب باشد ، بلكه همواره از آن ، عموم انسان‌ها به ذهن مىآيد و قطع نظر از شبهه‌اى كه در اين بحث اصولى القاء شد ، اگر ظاهر خطاب را ببينيم و از آن ، عموم انسان‌ها را اراده كنيم ، مجازيتى در بين نيست ، ولى اگر براى خطاب حقيقى وضع شده بود ، اين اراده عموم ، مجازى بود نه حقيقى .\r\n","page_name":" 311 ","page_number":312},
  {"content":"\r\n\r\nمعدوم را به‌طور مساوى شامل مىشوند . اين‌گونه براى اثبات تعميم ، دلايلى آورده‌اند كه دو دليل در معالم‌الاصول « 1 » ذكر شده و مورد انتقاد قرار گرفته است . دليلى ديگرى هم در كتاب‌هاى فصول « 2 » و قوانين « 3 » و تقريرات شيخ اعظم « 4 » مورد بحث واقع شده كه مرحوم آخوند اين دليل را آورده و از آن انتقاد كرده است . اين دليل داراى دو بخش است . در بخش اوّل سخن از تعميم خطاب نسبت به معدومين است ، در بخش دوم سخن از تعميم نسبت به غايبين است .\r\nبخش اوّل استدلال : اگر خطاب يك خطاب بشرى باشد و از متكلم انسانى صادر شود ، نسبت به او گذشته و حال و آينده معنا دارد و آيندگان در حضور متكلم نيستند تا آنان را مورد خطاب حقيقى قرار دهد ؛ اما اگر خطاب الهى شد ، گذشته و حال و آينده معنا ندارد ، بلكه همه ازمنه براى او يكسان است و او نسبت به همه ازمنه احاطه دارد و تمام موجودات در ظرف خودشان در محضر پروردگار حضور دارند ؛ چيزى از او غايب نيست يا چيزى نزد او معدوم نيست ، همه هستند و حضور دارند . پس خطاب حقيقى از سوى خداوند نسبت به همگان - حتى معدومين و آيندگان تا قيامت - كاملًا ممكن و معقول است . بنابراين خطابات شفاهى قرآن عموميت دارد و مخصوص حضار مجلس تخاطب نيست .\r\nقوله : فاسدً ضرورة انّ : جواب : مرحوم آخوند در دفع و ابطال اين توهّم مىفرمايد ما منكر احاطه قيّومى خداوند بر همه‌چيز نيستم . همه حوادث تا بىنهايت معلوم و مقدور و متعلّق اراده و مشيت الهى است و او كمال مطلق است و نقص و كاستى ندارد ؛ ولى اينها دليل نمىشود بر اين‌كه معدومين ، صلاحيت خطاب پيدا كنند . « 5 » اين عدم صلاحيت به‌خاطر نقص و قصورى در ذات آنهاست كه الآن وجود خاصّ مادى ندارند تا بتوانند بشنوند و درك كنند و . . . ؛ نه اين‌كه نقصى براى خداوند به حساب آيد . بلكه قابليّت قابل بايد تمام شود تا حروف و اصواتى ايجاد شود و او هم بشنود ، و گرنه فاعليت فاعل تامّ است . « 6 » در نتيجه از اين حيث خطاب الهى و خطاب بشرى فرقى ندارد و هيچ كدام به معدومين تعلّق نمىگيرد .\r\nقوله : كما انّ خطابه اللفظى : بخش دوم استدلال : از آنجا كه همهء مكان‌ها براى خداوند يكسان است\r\n\r\n\r\n","description":"","footnote":"\r\n( 1 ) . معالم‌الاصول ، ص 113 .\r\n( 2 ) . الفصول‌الغرويه ، ص 183 .\r\n( 3 ) . قوانين‌الاصول ، ج 1 ، ص 240 .\r\n( 4 ) . مطارح‌الأنظار ، ص 206 .\r\n( 5 ) . به قول مرحوم مشكينى : إن المراد من الخطاب ما كان واقعاً بالكلمات المركبة من الأصوات المكيفة بالكيفيات الحرفية و هى من الكيفيات المسموعة المتصرمة و بالمخاطب ما كان فى وعاء الزمان لا أن المراد من الاوّل الخطاب المعنوى و من الثانى الموجودات الدهرية و الارواح المجرده .\r\n( 6 ) . كسى نمىتواند بگويد چون خدا نمىتواند معدومان و آيندگان را مورد خطاب قرار دهد ، پس قدرت او محدود است . خير ، قدرت به چيزهاى امكانى تعلّق مىگيرد و خطاب مزبور اصلًا ممكن نيست و از قبيل اجتماع نقيضين است . تفصيل اين مباحث در باب صفات الهى در علم كلام ، بحث قدرت واجب الوجود بايد دنبال شود .\r\n","page_name":" 312 ","page_number":313},
  {"content":"\r\n\r\nو انسان‌هاى يك عصر در هر نقطه و مكانى كه باشند براى خداوند حضور دارند - خواه در جلسهء خطاب و پاى منبر رسول‌خدا صلى الله عليه و آله باشند و خواه در بيرون از مسجد در اقصىنقاط عالم - لذا خطابات الهى به نحو خطاب حقيقى اختصاص به حضار ندارد ، بلكه غايبين « 1 » را نيز شامل است و اين را دليل بر تعميم گرفته‌اند .\r\nپاسخ مرحوم آخوند همان است كه از بخش اوّل داد ، يعنى ما منكر احاطهء الهى و استواء امكنه ، نسبت به او نيستيم و نقصى در آن ناحيه نيست ؛ ولى خاصيت خطاب لفظى اين است كه آن به آن موجود و معدوم مىشود و قابليّت بقاء ندارد و چون چنين است قطعاً خود خطاب ، قاصر است از اين‌كه متوجّه غايبين و غير شنوندگان هم بشود . زيرا وقتى كه اين الفاظ موجود و معدوم مىشدند ، او در جلسه حضور نداشت تا مشمول خطاب حقيقى شود و حالا هم كه حضور پيدا كرده است ، خطابى نيست تا او بشنود .\r\nخاصيت خود خطاب اين است كه همان كسانى هم كه در جلسه حضور دارند ، بايد از اوّل تا آخر كلام را توجّه كنند تا مراد را دريابند و مخاطب حقيقى باشند ، و گرنه آنها نيز مخاطب حقيقى نيستند . در نتيجه خطاب لفظىِ حقيقى ، مخصوص مخاطبينِ موجود و حاضر و ملتفت و درك‌كننده معنا مىباشد و غير اينها را شامل نيست ، و قصور در خود خطاب است نه در مخاطب و خطاب‌كننده . پس ، از اين راه‌ها نمىتوان عموميت خطابات الهى را نسبت به غايبين و معدومين ثابت كرد . آرى ، از راه خطاب انشايى مىتوان اثبات كرد ، كه ما همان راه را طى كرديم .\r\nقوله : هذا لوقلنا بانّ الخطاب : تا به حال بحث در اين بود كه آيا خطاب‌هاى شفاهى خصوصى است يا عمومى ؟ يعنى آيا مخصوص مشافهين و مخاطبين است يا غايبين و معدومين را نيز شامل مىشود ؟\r\nمشهور طرفدار اختصاص بودند ؛ به‌دليل اين‌كه ادوات خطاب را ، براى خطاب حقيقى مىدانستند .\r\nعده‌اى طرفدار تعميم بودند ؛ مرحوم آخوند هم از اين گروه بود و ادوات خطاب را براى خطاب انشايى مىدانست ، به بيانى كه مبسوطاً گذشت .\r\nحال مىفرمايد تمام اين بحث‌ها بر اين فرض است كه مخاطبين به خطابات شفاهى قرآن را غير شخص پيامبر صلى الله عليه و آله بدانيم و بگوييم خداوند به زبان پيامبرش با مردمان سخن مىگويد و گويا مستقيماً آنها را مورد خطاب قرار مىدهد . ولى چون همه كس قابليّت وحى و الهام و خطاب مستقيم را ندارند ، لذا نياز به واسطه‌اى با دو جنبه ناسوتى و ملكوتى است كه شخص رسول‌خدا صلى الله عليه و آله باشد .\r\nپيامبر صلى الله عليه و آله از جنبه ملكوتى لياقت ارتباط با مبدأ غيبى و دريافت وحى را دارد و از جنبهء ناسوتى قابل تماس با مردم و ابلاغ به آنان است ؛ و گرنه پيامبر از خود چيزى نمىگويد و هر چه مىگويد وحى\r\n\r\n\r\n","description":"","footnote":"\r\n( 1 ) . براى ما غايب محسوب مىشوند ، نه براى خداوند .\r\n","page_name":" 313 ","page_number":314},
  {"content":"\r\n\r\nالهى است . آنگاه اگر مخاطب حقيقى مردمان و مؤمنان بودند ، جاى بحث‌هاى مذكور هست كه آيا خطابات شفاهى مخصوص حاضرين در جلسه تخاطب است يا شامل غايبين و آيندگان نيز مىشود ؟\r\nاقوال و ادله را هم بيان كرديم .\r\nحال فرض ديگرى هم وجود دارد و آن اين‌كه اصلًا مخاطب حقيقى اين خطاب‌ها شخص پيامبر صلى الله عليه و آله باشد كه خداوند از طريق وحى و سخن گفتن از وراء حجاب و يا با نزول فرشته و يا از طريق الهام به قلب شريف و عرشى پيامبر صلى الله عليه و آله او را مخاطب قرار داده و با او سخن مىگويد و ديگران اصلًا مخاطب اين خطاب‌ها نيستند ؛ حتى حاضرين در جلسه . و گويا پيامبر كه بر فراز منبر ، آيات الهى را بر مردمان تلاوت و ابلاغ مىفرمايد ، جريان مخاطبه و مكالمه خويش با خداى متعال را بازگو مىكند ، نه اين‌كه خطابى براى ديگران باشد .\r\nاين معنا از پاره‌اى روايات قابل استفاده است ، آنجا كه مىگويد : « يا قتادة إنّما يعرف القرآن من خوطب به » . « 1 » بنا به روايت زيد شحام از امام باقر عليه السلام قرآن را فقط مخاطبان واقعى آن مىشناسند و معرفت حقيقى به قرآن دارند و واضح است كه اينان جز معصومين عليهم السلام و در رأس آنان جز شخص پيامبر صلى الله عليه و آله نخواهد بود .\r\nآنگاه طبق اين فرض چاره‌اى نداريم ، جز اين‌كه خطابات مزبور را از نوع خطاب انشايى بدانيم ، نه خطاب حقيقى ، زيرا پيامبر صلى الله عليه و آله يك نفر است ، ولى در خطاب ، به لفظ جمع آمده و فرموده است يا ايها الناس ، يا ايها الذين آمنوا و . . . . واضح است كه خطاب فرد به لفظ جمع ، حقيقى نيست ، بلكه تنزيلى است و منظور ، اصل انشاء خطاب است ، نه اين‌كه منظور اختصاص محتواى خطاب به شخص مخاطب باشد . پس مانعى ندارد حكمى كه در اين گونه خطابات آمده است ، مثل وجوب تقوى ، وجوب صوم و . . . عمومى بوده و اختصاص به رسول صلى الله عليه و آله نداشته باشد ، بلكه حاضرين و غايبين و حتى معدومين را هم شامل شود .\r\n\r\n\r\n","description":"","footnote":"\r\n( 1 ) . تفسيرالبيان ، ص 285 .\r\n","page_name":" 314 ","page_number":315},
  {"content":"\r\n\r\nالعامّ و الخاصّ / ثمرة عموم الخطابات الشفاهيّة\r\n\r\nفصل : [ ثمرة عموم الخطابات الشفاهيّة 
  ]\r\nربما قيل : إنه يظهر لعموم الخطابات الشفاهية للمعدومين ثمرتان :\r\nالأولى : ( حجية ظهور خطابات الكتاب لهم كالمشافهين . )\r\nو فيه أنه مبنى على اختصاص حجية الظواهر بالمقصودين بالإفهام و قد حقق عدم الاختصاص بهم و لو سلم فاختصاص المشافهين بكونهم مقصودين بذلك ممنوع بل الظاهر أن الناس كلهم إلى يوم القيامة يكونون كذلك و إن لم يعمهم الخطاب كما يومئ إليه غير واحد من الأخبار .\r\nفصل هشتم : ثمره بحث از خطابات شفاهى\r\nفصل هشتم از فصول باب عامّ و خاص ، بيان ثمره عملىِ بحث از عمومى يا خصوصى بودن خطابات شفاهى است . لذا جا نداشت اين مطلب به‌صورت يك فصل جدا ذكر شود ، چرا كه موهم بىارتباط بودن اين بحث با فصل قبل است و انسان گمان مىكند با شروع اين فصل ، بحث جديدى آغاز شده است . خوب بود به لفظ « تذنيب » يا « تبصره » يا « ثمّ انّ الثمرة » و . . . عنوان مىشد . به هر حال سؤال اين است كه بحث‌هاى اصولى بايد داراى ثمرات فقهى و عملى باشند و مشكلى از مشكلات فقيه را حل كنند . روى اين اصل ، ثمره بحث مذكور كجا ظاهر مىشود ؟ مرحوم آخوند مىفرمايد دو ثمره براى اين بحث ذكر شده است كه مورد قبول ما نيست .\r\nثمرهء اوّل : اين ثمره بر مسلك محقّق قمى « 1 » و مبتنى بر دو مبناى ايشان است كه عبارت‌اند از :\r\n1 . از ديدگاه محقّق قمى : حجيّت ظواهر - چه ظواهر قرآن و چه ظواهر ديگر كلمات - مخصوص مقصودين بالافهام است . يعنى كسانى كه قصد متكلم از القاء اين خطاب ، افاده و تفهيم آنان است . و در حق ديگران حجت نيست و آنان حق ندارند از ظواهر استفاده كنند و به آن احتجاج نمايند .\r\n2 . از ديدگاه ايشان ، مقصودين بالافهام نسبت به ظواهر قرآن ، خصوص مشافهين و حاضرين جلسه هستند . قرآن از اين جهت با ديگر كتاب‌ها ( تأليفات و تصنيفات ) فرق دارد . ساير كتب نوشته شده‌اند براى اين‌كه هر خواننده‌اى از آن استفاده كند . همهء افراد هم در هر عصر و نسلى مقصود بالافهام هستند ؛ ولى قرآن اين‌گونه نيست . مخاطبان قرآن و مقصودين بالافهام از آيات قرآن ، خصوص مشافهين هستند . وى از ضميمه دو مقدمه مزبور به اين نتيجه رسيده كه حجيّت ظواهر قرآن مخصوص مشافهين و حضار در مجلس تخاطب است و ديگران حق ندارند به اين ظواهر عمل كنند .\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 233 .\r\n","page_name":" 315 ","page_number":316},
  {"content":"\r\n\r\nآنگاه براساس دو مبناى مذكور ، بيان ثمره اين است اگر خطابات شفاهى قرآن عمومى باشد و همگان مقصودين بالافهام باشند ، ظواهر در حق همگان حجّت است و همه مىتوانند به آن استناد كنند ؛ چه نتيجه‌اش اثبات حكم براى حاضرين تنها باشد يا براى اعمّ از حاضر و غايب و معدوم ، مهمّ نيست ؛ چون گاهى فقيهى از ظاهر كلامى استفاده مىكند و حكمى را براى ديگران ثابت مىكند ، ولو براى خودش آن حكم نباشد . ولى اگر خطابات ، خصوصى شد و مخصوص حاضرين شد و آنها مقصود بالافهام بودند ، ظواهر هم فقط در حق آنان حجّت خواهد بود و ديگران مجاز نيستند از اين ظواهر استفاده كنند .\r\nردّ دو مبنا : مرحوم آخوند هر دو مبناى ثمرهء مزبور را ردّ مىكنند :\r\nاولًا ما قبول نداريم كه حجيّت ظواهر ، مخصوص مقصودين بالافهام باشد ؛ زيرا دليل حجيّت ظواهر ، سيره قطعى عقلاء است و عقلاء فرقى بين مقصودين و غيرمقصودين نمىگذارند . نمونه‌اش باب وصايا و اقارير و غيره است كه در جلد دوم كفايه خواهد آمد .\r\nثانياً بر فرض كه حجيّت ظواهر ، خصوصى باشد و فقط در حق مقصودين بالافهام حجّت باشد ؛ ولى مقدمه دوم را قبول نداريم و مىگوييم مقصودين بالافهام از آيات قرآن ، خصوص مشافهين نيستند ، بلكه عموم انسان‌ها تا قيامت هستند . اين مطلب از روايات فراوانى بدست مىآيد ، از قبيل :\r\n« حلال محمد صلى الله عليه و آله حلال إلى يوم القيامة و حرامه حرام إلى يوم القيامة » ، « شرع محمد صلى الله عليه و آله مستمرّ إلى يوم القيامة » ، اخبارى كه مىگويد هر حديثى از قول ما براى شما نقل كردند ، آن را بر كتاب الله عرضه كنيد و اگر مطابقت كرد ، از ما صادر شده و گرنه دروغ است و از ما صادر نشده است . پس همگان حق دارند از اين ظواهر استفاده كنند .\r\nدر نتيجه چه خطابات شفاهى را اختصاصى قرار دهيم و چه قائل به تعميم باشيم ، ظواهر كتاب حجّت است و ما حق داريم به اين ظواهر استناد كنيم .\r\nالثانية : ( صحة التمسك بإطلاقات الخطابات القرآنية بناء على التعميم لثبوت الأحكام لمن وجد و بلغ من المعدومين و إن لم يكن متحدا مع المشافهين فى الصنف و عدم صحته على عدمه لعدم كونها حينئذ متكفلة لأحكام غير المشافهين فلا بد من إثبات اتحاده معهم فى الصنف حتى يحكم بالاشتراك مع المشافهين فى الأحكام و حيث لا دليل عليه حينئذ إلا الإجماع و لا إجماع عليه إلا فيما اتحد الصنف كما لا يخفى . )\r\nثمرهء دوم : اصل كلّى اين است كه هرگاه بخواهيم حكم صنف و دسته‌اى را براى صنف و دسته ديگر ثابت كنيم ، حتماً بايد دو گروه مزبور اتّحاد در صنف داشته باشند ، يعنى خصوصياتى كه موجب تصنيف و صنف صنف شدن آنان مىگردد يكى باشد . بنابراين حكمى كه براى زنان ثابت است - مثلًا اخفات به قرائت - نمىتوان آن را براى مردان ثابت كرد ؛ زيرا اتّحاد صنفى ندارند .\r\n\r\n","description":"","footnote":"","page_name":" 316 ","page_number":317},
  {"content":"\r\n\r\nبا توجّه به اين مقدمه اگر ما در قرآن به اطلاقاتى برخورديم مثل : إذا نودى للصلوة من يوم الجمعه فاسعوا إلى ذكر الله « 1 » و احتمال داديم كه خصوصيت و قيدى - بنام تمكّن از درك معصوم دو زمان حضور - در وجوب نماز جمعه دخيل باشد و شك در دخالت آن در غرض مولى كرديم ، در چنين موردى ثمره ظاهر مىشود و آن اين‌كه اگر قائل به تعميم باشيم و بگوييم آيندگان هم مستقيماً مخاطب به اين خطابات هستند و همين احكام را دارند ، بر اين فرض عندالشك در دخالت قيد زايد ( حضور معصوم ) ما نيز حق داريم از اطلاق خطاب استفاده كنيم . در نتيجه حكم نماز جمعه را براى معدومين هم ثابت كنيم .\r\nو همين است فرق ثمرهء اوّل با دوم كه در آنجا هدف ، اصل اثبات حكم بود ، نه اثبات آن براى آيندگان ؛ ولى در اينجا غرض ، اثبات حكم براى آيندگان است . افزون بر اين ، فرق ديگرى هم مرحوم مشكينى در حاشيه بيان كرده است .\r\nو بنابر تعميم خطاب ، فرقى ميان مشافهين و غير مشافهين نيست و لزومى ندارد ما با آنها اتّحاد صنفى داشته باشيم تا حق استفاده از مزاياى اطلاق را دارا شويم ، بلكه با عدم اين وحدت صنفى نيز در استفاده از اطلاق مجاز هستيم . ولى اگر قائل به تخصيص باشيم و خطاب و اطلاق لفظى و ظهورى را مخصوص حاضرين بدانيم ، حق استفاده از اطلاق نداريم ؛ زيرا خود خطاب كه شامل ما نيست و احكام ما را بيان نمىكند و مخصوص حاضرين است و براى كسانى كه در عصر حضور بودند وجوب جمعه را بيان مىكند . دليل ديگرى هم بر اشتراك معدومين با حاضرين نداريم ، مگر مسأله اجماع . اجماع هم چون يك دليل لبى است ، قدر متيقن از آن را بايد گرفت ، و قدر متيقن از قيام اجماع بر اشتراك ، فرض اتّحاد در صنف است و چون در اينجا اتّحاد مزبور وجود ندارد ، پس اشتراكى هم نيست . « 2 »\r\nو لا يذهب عليك أنه يمكن إثبات الاتحاد و عدم دخل ما كان البالغ الآن فاقدا له مما كان المشافهون واجدين له بإطلاق الخطاب إليهم من دون التقييد به و كونهم كذلك لا يوجب صحة الإطلاق مع إرادة المقيد معه فيما يمكن أن يتطرق الفقدان و إن صح فيما لا يتطرق إليه ذلك .\r\nو ليس المراد بالاتحاد فى الصنف إلا الاتحاد فيما اعتبر قيدا فى الأحكام لا الاتحاد فيما كثر الاختلاف بحسبه و التفاوت بسببه بين الأنام بل فى شخص واحد بمرور الدهور و الأيام و إلا لما ثبت بقاعدة الاشتراك للغائبين فضلا عن المعدومين حكم من الأحكام .\r\nو دليل الاشتراك إنما يجدى فى عدم اختصاص التكاليف بأشخاص المشافهين فيما لم يكونوا مختصين بخصوص عنوان لو [ لم 
  ] يكونوا معنونين به لشك فى شمولها لهم أيضا فلو لا الإطلاق و إثبات عدم دخل ذاك العنوان فى الحكم لما أفاد دليل الاشتراك و معه كان الحكم يعم غير المشافهين و لو قيل باختصاص الخطابات بهم فتأمل جيدا .\r\n\r\n\r\n","description":"","footnote":"\r\n( 1 ) . سورهء جمعه ، آيهء 9 .\r\n( 2 ) . اين ثمره را در قوانين‌الاصول ، ج 1 ، ص 233 - 234 ذكر كرده و در حاشيه به مرحوم وحيد بهبهانى نسبت داده است .\r\n","page_name":" 317 ","page_number":318},
  {"content":"\r\n\r\nفتلخص أنه لا يكاد تظهر الثمرة إلا على القول باختصاص حجية الظواهر لمن قصد إفهامه مع كون غير المشافهين غير مقصودين بالإفهام و قد حقق عدم الاختصاص به فى غير المقام و أشير إلى منع كونهم غير مقصودين به فى خطاباته تبارك و تعالى فى المقام .\r\nردّ ثمره : مرحوم آخوند در ردّ اين ثمره مىفرمايد چه خطابات و اطلاقات ، اختصاص به مشافهين داشته باشد و چه اعمّ باشد ، ما آيندگان حق داريم از اين اطلاقات استفاده كنيم و قيد مشكوك را برداريم . اما بنابر تعميم ، كه واضح است و خود طرفداران ثمره مزبور هم آن را قبول داشتند . اما بنابر تخصيص ، لازم نيست ما به اطلاق آيه نماز جمعه - مثلًا - براى خودمان تمسك كنيم تا اعتراض كنيد كه اين خطاب ربطى به شما ندارد و متكفل بيان وظيفهء شما نيست ، بلكه به اطلاق آيه براى مشافهين تمسّك مىكنيم و مىگوييم نسبت به حاضرين اگر شك در قيدى مىكردند « 1 » حق داشتند از اطلاق استفاده كنند و بگويند آيه ، مطلق است و قيدى نياورده است .\r\nپس معلوم مىشود خصوصيت مزبور در غرض مولى دخيل نيست و ما با استفاده از اطلاق ، نتيجه مىگيريم كه در حق مشافهين وجوب جمعه مطلق بوده و خصوصيت تمكّن از معصوم دخيل نبوده و از خصوصيات مصنِّفه نيست ، بعد زمينه فراهم شد و اتّحاد در صنف درست شد و ما معدومين و موجودين در عصر غيبت هم مثل آنها هستيم . آنگاه به قانون اشتراك - كه از راه اجماع و ضرورت دين بدست آمده است - مىگوييم نماز جمعه در حق ما نيز واجب است و قيدى در كار نيست .\r\nقوله : و كوهم كذلك لا يوجب : اشكال : اگر بگوييد : شايد در واقع وجوب جمعه در حق مشافهين ، مقيّد به زمان حضور بوده و اطلاق نداشته است ؛ ولى اين‌كه در خطاب ، قيد مزبور را نياورده براى اين است كه آنان در خارج واجد قيد بودند و نيازى به آوردن قيد در متن خطاب نبوده است ، پس آيندگان نمىتوانند بگويند خطاب براى مشافهين مطلق بوده است .\r\nجواب : قيود و خصوصيات دو دسته‌اند :\r\n1 . خصوصياتى كه فقدان و عدم در آنها راه ندارد و از لوازم لاينفك موضوع هستند ، از قبيل قرشيّت ، عربيت ، عجميت و . . . نسبت به اينها حق با شماست ، يعنى صحيح است كه مولى خطاب را مطلق بگويد و مرادش در واقع مقيّد باشد ؛ ولى چون اين قيد حتماً وجود دارد نيازى به ذكرش نيست .\r\n2 . خصوصياتى كه عدم بردار هستند و گاهى ممكن است باشند و گاهى نباشند ، از قبيل : پيرى و جوانى ، فقر و غناء ، علم و جهل . نسبت به اينها اگر در واقع حكم مقيّد به اغنياء است ، مولى نمىتواند مطلق بياورد و صرفاً اعتماد كند به اين‌كه فعلًا همه غنى هستند و نيازى به ذكر قيد نيست ؛ خير قيد را بايد بياورد ، زيرا فردا ممكن است ورق برگردد و اغنياء فقير شوند و تكليف آنها بايد معلوم شود . قيد زمان حضور امام و زمان غيبت او هم از همين قبيل است . يعنى عدم در آن راه دارد ، امروز زمان\r\n\r\n\r\n","description":"","footnote":"\r\n( 1 ) . مثلًا آيا وجوب جمعه مقيّد به عصر معصوم است يا نه ؟\r\n","page_name":" 318 ","page_number":319},
  {"content":"\r\n\r\nحضور است فردا ممكن است زمان غيبت باشد ، و بالعكس .\r\nلذا اگر وجوب جمعه - مثلًا - در واقع مخصوص زمان حضور است بايد قيدش را بياورد و نبايد اكتفا كند به اين‌كه فعلًا عصر حضور است و همه واجد قيد هستند ، خير ، فردا ممكن است زمان غيبت فرا رسد . لذا ما حق داريم نسبت به مشافهين از اطلاق استفاده كنيم و تكليف آنها را روشن كنيم ، سپس با قاعدهء اشتراك ، همان حكم را براى خود اثبات كنيم .\r\nقوله : و ليس المراد بالاتحاد فى الصنف : اگر بگوييد اجراء قاعده اشتراك يك شرط دارد و آن مسأله اتحاد صنفى است ، يعنى در صورتى حكم مشافهين براى ما ( غير مشافهين ) ثابت مىشود كه با آنها از نظر خصوصيات مصنفه يكى باشيم ؛ در حالى كه اين‌گونه نيست ، زيرا آنان در زمان حضور معصوم عليه السلام به سر مىبردند و متمكّن از معصوم بودند و مُدرك آن عصر بودند و ما از اين نعمت محروميم و در عصر غيبت به سر مىبريم . پس خصوصيات ما يكى نيست تا قانون اشتراك ، حكم ثابت در حق آنان را براى ما هم اثبات كند .\r\nمرحوم آخوند در جواب مىفرمايد ما نيز شرط مزبور را قبول داريم و بدون اتّحاد صنفى ، قانون مشاركت جارى نمىشود ؛ ولى بايد ديد منظور از خصوصيات صنفى كدام است ؟ خصوصياتى كه موجب صنف صنف شدن انسان‌ها مىگردد و ميان آنان تفاوت ايجاد مىكند ، از يك نظر دو دسته هستند :\r\n1 . خصوصياتى كه هيچ نوع دخالتى در اثبات يا سلب حكم شرعى ندارند و از اين نظر ، وجود آنها كالعدم است ؛ از قبيل رنگ ، شكل ، نژاد ، جنسيت در نوع احكام ، منطقه جغرافيايى ، محيط اجتماعى ، خصوصيات فردى ، عالم و جاهل بودن ، فقير و غنى بودن شيخ و شاب بودن و . . . .\r\n2 . خصوصيات و قيودى كه در ثبوت حكم كاملًا دخيل هستند و ثبوت حكم دايرمدار آنهاست ، اعمّ از شرايط عامه تكليف - از قبيل بلوغ ، عقل ، قدرت ، رجوليّت ، و انوثيّت در پاره‌اى از احكام ، و علم كه شرط فعليت و تنجز است - و شروط خاصه تكليف - از قبيل دخول وقت نسبت به نماز ، استطاعت نسبت به حج ، تمكّن از نصاب نسبت به زكات و . . . - حال منظور از اتّحاد صنفى عبارت است از اتّحاد ما ( آيندگان ) با مشافهين و موجودين در عصر نزول قرآن در خصوصيات دستهء دوم . يعنى در قيود و شروطى كه در حكم شرعى دخيل هستند كه با اين شرايط ، حكم در حق آنان ثابت شده بود و با همان شرايط هم در حق ما ثابت مىشود .\r\nاما خصوصيات دستهء اوّل كه در ثبوت حكم نقشى ندارند ، اتّحاد در اينها لازم نيست ، و گرنه بايد بگوييم احكام شرعيه براى غايبين از جلسه هم ثابت نيست و آنها هم نمىتوانند به قاعدهء اشتراك استناد كنند ؛ چرا كه مشافهين خصوصيتى داشتند ( حضور ) كه غايبين فاقد آن خصوصيت هستند ؛ پس غايبين محكوم به آن احكام نيستند . در حالى كه احدى به اين لازم ملتزم نيست ، پس ملاك اتّحاد صنفى ، در اين دسته از خصوصيات نيست ، بلكه اتّحاد صنفى در دسته اوّل لازم است و خصوصيت\r\n\r\n","description":"","footnote":"","page_name":" 319 ","page_number":320},
  {"content":"\r\n\r\nادراك عصر معصوم و بودن در آن زمان ، از دستهء دوم است و در ثبوت حكم شرعى نقش ندارد . ما اين مطلب را از راه تمسّك به اطلاق در حق مشافهين و براى آنها ثابت كرديم ؛ وقتى اين خصوصيت نقشى نداشت ، پس اتّحاد صنفى محفوظ است و جاى اجراى قاعده اشتراك و در نتيجه جاى اثبات حكم شرعى براى آيندگان است .\r\nقوله : و دليل الاشتراك انّما يجدى : سؤال : اگر كسى بگويد كه اصولًا چه نيازى داريم به اين‌كه از اطلاق استفاده كنيم و اصالة الاطلاق در حق مشافهين جارى كنيم تا زمينه براى قاعده اشتراك درست شود ؟ چرا از اوّل قانون اشتراك را پياده نكنيم ؟ چه مانعى دارد بگوييم مسلمين زمان حضور ، مكلف به نماز جمعه بودند و اين عمل مقدس در حق آنان واجب بود و قانون اشتراك مىگويد هر تكليفى كه مسلمين صدر اوّل داشتند آيندگان هم تا قيامت ، همان تكليف را دارند و نتيجه بگيريم كه پس جمعه در حق ما نيز واجب است ؟\r\nجواب : مرحوم آخوند مىفرمايد : اگر مشافهين واجد خصوصيتى به نام درك زمان حضور معصوم عليه السلام نبودند ، نيازى به اطلاق نبود و يا اگر واجد بودند و يقين داشتيم كه اين خصوصيت ، نقشى در حكم نداشت باز هم نوبت به اصالة الاطلاق نمىرسد ؛ ولى فرض اين است كه آنان واجد اين خصوصيت بودند و احتمال هم مىدهيم كه شايد اين ويژگى دخيل در حكم باشد و وجوب جمعه مخصوص آنان و مقيّد به زمان حضور باشد و ربطى به معدومين و آيندگان نداشته باشد . اينجاست كه اوّل بايد اين احتمال و شايد را بر طرف كنيم و راهى جز استناد و تمسّك به اطلاق وجود ندارد .\r\nپس نخست با اصالةالاطلاق دخالت قيد مزبور را بر طرف مىكنيم و پس از اثبات اطلاق حكم ، از قاعده اشتراك استفاده مىكنيم . در اين جهت فرقى ندارد كه ما خطابات شفاهى را عمومى بدانيم يا خصوصى كه در هر حال از اطلاقات استفاده مىكنيم و عند الشك در دخالت قيد زايد ، به آنها تمسّك مىنماييم .\r\nقوله : فتلخص : نتيجه بحث‌هاى قبلى اين شد كه ثمرهء دوم را ردّ كرديم و ناچاريم براى اثبات وجود ثمره براى اين بحث ( كه آيا خطابات شفاهى خصوصىاند يا عمومى ؟ ) به همان ثمره نخست برگرديم و ظهور ثمره را در حجيّت ظواهر جست‌وجو كنيم ، كه مع‌الأسف آن ثمره نيز بر دو مبناى محقّق قمى « 1 » مبتنى بود : يكى اين‌كه حجيّت ظواهر ، مخصوص مقصودين بالافهام باشد ، دوم اين‌كه مقصودين بالافهام از خطابات قرآن ، خصوص مشافهين باشند . هر دو مبنا در جاى خود ابطال شده است ؛ پس ثمرهء اوّل هم مبنايى است و از ديدگاه مشهور اين ثمره هم ظاهر نمىشود . پس در مسأله خطابات شفاهى ثمره عملى و فقهى وجود ندارد و چه بهتر كه حوزويان گرامى از خير اين بحث بگذرند و وقت را تلف نكنند .\r\n\r\n\r\n","description":"","footnote":"\r\n( 1 ) . قوانين‌الاصول ، ج 1 ، ص 233 .\r\n","page_name":" 320 ","page_number":321},
  {"content":"\r\n\r\n\r\nفصل : [ تعقيب العامّ بضمير يرجع إلى بعض أفراده 
  ]\r\nهل تعقب العام بضمير يرجع إلى بعض أفراده يوجب تخصيصه به أو لا فيه خلاف بين الأعلام .\r\nو ليكن محل الخلاف ما إذا وقعا فى كلامين أو فى كلام واحد مع استقلال العام بما حكم عليه فى الكلام كما فى قوله تبارك و تعالى و المطلقات يتربصن إلى قوله و بعولتهن أحق بردهن و أما ما إذا كان مثل و المطلقات أزواجهن أحق بردهن فلا شبهة فى تخصيصه به .\r\nو التحقيق أن يقال إنه حيث دار الأمر بين التصرف فى العام بإرادة خصوص ما أريد من الضمير الراجع إليه أو التصرف فى ناحية الضمير إما بإرجاعه إلى بعض ما هو المراد من مرجعه أو إلى تمامه مع التوسع فى الإسناد بإسناد الحكم المسند إلى البعض حقيقة و إلى الكل توسعا و تجوزا كانت أصالة الظهور فى طرف العام سالمة عنها فى جانب الضمير و ذلك لأن المتيقن من بناء العقلاء هو اتباع الظهور فى تعيين المراد لا فى تعيين كيفية الاستعمال و أنه على نحو الحقيقة أو المجاز فى الكلمة أو الإسناد مع القطع بما يراد كما هو الحال فى ناحية الضمير ، و بالجملة أصالة الظهور إنما يكون حجة فيما إذا شك فيما أريد لا فيما إذا شك فى أنه كيف أريد فافهم لكنه إذا انعقد للكلام ظهور فى العموم بأن لا يعد ما اشتمل على الضمير مما يكتنف به عرفا و إلا فيحكم عليه بالإجمال و يرجع إلى ما يقتضيه الأصول إلا أن يقال باعتبار أصالة الحقيقة تعبدا حتى فيما إذا احتف بالكلام ما لا يكون ظاهرا معه فى معناه الحقيقى كما عن بعض الفحول .\r\nفصل نهم : عود ضمير به بعض افراد عام\r\nفصل نهم از فصول باب عامّ و خاص ، درباره اين است كه اگر در كلام ، ابتدا عامى ذكر شود و به‌دنبال آن ضميرى بيايد كه به‌طور قطع و جزم ( به حكم اجماع و يا دليل ديگر ) به برخى از افراد آن عامّ رجوع كند آيا اين عود ضمير به بعضى از افراد عام ، موجب تخصيص عامّ قبلى مىگردد و آن را هم به همين بعض اختصاص مىدهد يا عموم عامّ به قوّت خود باقى است و عود ضمير موجب تخصيص آن نمىشود ؟\r\nمسأله مورد اختلاف است و اقوالى در اين‌باره وجود دارد كه در كتب قبلى ( معالم ، قوانين ، اصول فقه ) ملاحظه فرموده‌ايد . مرحوم آخوند قبل از هر سخنى محل نزاع را تبيين مىكند ، سپس تحقيقى را ارائه مىدهد :\r\nبه‌طور كلّى گاهى اوّل عامى مىآيد و به‌دنبال آن پيش از آن‌كه حكمى بيان شود ضميرى مىآيد كه يقيناً به بعض‌العام عود مىكند و سپس يك حكم بيشتر بيان نمىشود كه آن هم قطعاً مال همين\r\n\r\n","description":"","footnote":"","page_name":" 321 ","page_number":322},
  {"content":"\r\n\r\nضمير است ، يعنى افرادى كه ضمير به آنها برمىگردد . در اين صورت قطعاً عود ضمير به بعض ، قرينه مىشود و عامّ مذكور در صدر كلام را تخصيص مىزند . مثل : « العلماء يجوز تقليدهم » كه لفظ « العلماء » جمع با الف لام و مفيد عموم است ، ولى ضمير « هم » به خصوص عدول برمىگردد و جواز تقليد ( حكم ) مخصوص علماى عادل است و قطعاً مراد از علماء هم خصوص فقهاء عادل است . يا مثل :\r\nالمطلقات أزواجهنّ أحقّ بردّهنّ كه لفظ « المطلقات » جمع محلّى به لام ، و مفيد عموم است و شامل زنان مطلّقه به طلاق بائن و رجعى - هر دو - مىشود ؛ ولى ضمير ازواجهنّ به خصوص مطلّقات رجعى برمىگردد و شامل بائنات نمىشود و حكم به اولويّت و احقيّت هم مخصوص شوهران همين مطلّقات است و يك حكم بيشتر كه نيست پس قطعاً مراد از مطلقّات هم خصوص رجعيات است . اين فرض خارج از بحث است .\r\nولى گاهى نخست عامى آمده و حكمى هم براى آن مستقلًا بازگو شده ، سپس متصل به آن - يعنى در كلام واحد - يا منفصل و جدا از آن - در دو كلام - ضميرى آمده كه قطعاً به بعضى از افراد عامّ عود مىكند و به‌دنبال ضمير هم حكم ديگرى ذكر شده كه مخصوص همين بعض الافراد است .\r\nمثال كلام واحد : « العلماء يجب إكرامهم و هم يجوز تقليدهم » ، عامّ « العلماء » است كه عدول و فساق را شامل است . حكم عام ، وجوب اكرام است . ضمير « هم » است كه منظور ، فقهاء عادل است و حكم ضمير جواز تقليد است .\r\nمثال دو كلام : والمطلّقات يتربّصن بأنفسهن ثلاثة قروء و لايحلّ لهّن أن يكتمن ما خلق اللَّه فى أرحامهنّ إن كنّ يؤمنّ باللَّه واليوم الآخر و بعولتهنّ أحقّ بردّهنّ فى ذلك « 1 » عامّ كلمهء « المطلقات » است كه جمع با الف و لام است و هريك از بائنات و رجعيّات را شامل است . حكم عامّ ، تربّص و عدّه نگهداشتن تا سه طهر است . سپس جملهء « و لا يحلّ » فاصله شده تا مىرسد به اينجا كه « وبعولتهنّ . . . » ؛ ضمير « هنّ » قطعاً به‌خصوص مطلقه‌هاى رجعى برمىگردد و حكم احقيّت بر ردّ در زمان عدّه هم مخصوص همين رجعيّات است ؛ و گرنه در طلاق بائن ولو زن در حال عدّه باشد . فرقى ميان زوج مطلّق و غير زوج نيست و هيچ كدام اولى و احقّ نيستند . پس حكم ثانى مخصوص بعض افراد عامّ ، يعنى مطلّقهء رجعى است .\r\nولى سخن در اين است كه آيا عود ضمير به بعض افراد عامّ ماسبق ، و اختصاص حكم دوم به همان بعض الافراد ، باعث مىشود كه عامّ صدر كلام ، تخصيص بخورد و حكم اوّل هم مخصوص همين بعض باشد يا اين‌كه عود ضمير موجب تخصيص نمىشود و حكم ثانى به‌دليل خاصّ ( اجماع و غيره ) اختصاص به بعضى دارد و باعث نمىشود كه حكم اوّلى هم اختصاصى باشد و شامل همهء افراد نشود ؟\r\nو التحقيق : حال كه محلّ نزاع روشن شد ، مرحوم آخوند مىفرمايد تحقيق اين است كه در اين‌گونه موارد دو ظهور وجود دارد و دو اصالة الظهور قابل جريان است :\r\n\r\n\r\n","description":"","footnote":"\r\n( 1 ) . سورهء بقره ، آيهء 228 .\r\n","page_name":" 322 ","page_number":323},
  {"content":"\r\n\r\n1 . ظهور عامّ صدر كلام ( العلماء يا المطلّقات و . . . ) در عموم و شمول جميع افراد ( عادل و فاسق ، بائن و رجعى ) كه اصالة الظهور يا اصالة العموم در مورد آن جارى مىشود و به شمول جميع افراد حكم مىكند و دلالت دارد بر اين‌كه حكم اولى ( وجوب اكرام ، عدّه نگهداشتن و . . . ) مال تمام افراد اين عامّ است و فرد يا گروهى مستثنى نيستند .\r\n2 . ظهور ضمير بعدى در مطابقت با مرجع خودش ، ضمير وضع شده براى مطابقت با مرجع ، يعنى از ضمير همان چيزى اراده مىشود كه از مرجعش اراده شده و ضمير در همان معنايى استعمال مىشود كه مرجع ضمير در آن استعمال شده است و اصالة الظهور يا اصالة المطابقة يا اصالة عدم الاستخدام مىگويد ضمير بايد با مرجعش مطابق باشد ؛ و گرنه استخدام خواهد بود ( از مرجع ضمير يك معنا و از خود ضمير ، معناى ديگرى اراده شود كه يا فردى از آن معناست و يا جزيى از آن است و يا مباين با آن است ) كه خلاف ظهور وضعى است .\r\nحال كه دو ظهور درست شد مىگوييم : در مواردى كه مىتوانيم هر دو ظهور را حفظ كنيم ، بايد به هر دو عمل شود و از هر دو ظهور پيروى شود . مثلًا مولى فرموده است : « العلماء يجب إكرامهم » و « يستحب النظر اليهم » ، و ما احتمال مىدهيم كه حكم دوم مخصوص عالم عامل كامل باشد ، ولى يقين نداريم در اينجا حكم ثانى هم مثل حكم اوّل عامّ خواهد بود ، و ضمير « اليهم » به عموم علماء برمىگردد و اختصاصى نيست . ولى در مواردى كه حفظظهور ممكن نيست مثل مانحن‌فيه كه نمىتوانيم هم ظهور عامّ در عموم را حفظ كنيم و اصالةالعموم جارى كنيم و هم ظهور ضمير را در تطابق حفظ كرده و اصالة عدم الاستخدام جارى كنيم .\r\nسرّ مطلب اين است كه ما از خارج يقين داريم كه از ضمير ، بعض افراد مرجع اراده شده است ، نه همهء آنها و حكم دوم مخصوص همين بعض است ، نه همهء آنها . با اين دليل خارجى مىگوييم اجراء هر دو اصل امكان ندارد و ناچار بايد در يكى از آن دو تصرّف كنيم ، يا بايد در اصالة العموم تصرّف كرده و از اجراء آن صرف نظر كنيم و بگوييم عامّ اوّل هم به عمومش باقى نيست و به بركت ضمير تخصيص خورده است ، و حكم اوّل هم براى بعض افراد ثابت است كه اگر در عموم عامّ تصرّف كرديم در ناحيه ضمير ، دخل و تصرفى نمىكنيم اصل عدم ستخدام هم به قوّت خود باقى است و ضمير در معناى خودش استعمال شده است و با مرجع تطابق دارد . و يا بايد از اصالة الظهور در جانب ضمير ، صرف نظر كنيم و به نوعى مجازيت در اين ناحيه ملتزم شويم و ظهور عامّ در عموم را حفظ كنيم و اصالة العموم به قوّت خود باقى باشد تصرّف در ظهور ضمير هم به يكى از اين دو راه است :\r\n1 . يا به مجاز در كلمه قائل شويم ، يعنى ضمير براى مطابقت وضع شده بود ولى الآن در مطابقت استعمال نشده و در عدم مطابقت استعمال شده است ، يعنى از مرجع ضمير ، عموم و از خود ضمير ، خصوص اراده شده است كه همان استخدام باشد .\r\n\r\n","description":"","footnote":"","page_name":" 323 ","page_number":324},
  {"content":"\r\n\r\n2 . يا به مجاز در اسناد قائل شويم ، يعنى ضمير را در ظاهر به عموم افراد عامّ ارجاع دهيم و حكم دوم را هم به تمام افراد نسبت دهيم ، در حالى كه در واقع حكم ثانى براى بعض الافراد است . اين مجاز در اسناد است ، يعنى اسناد ، يك اسناد مجازى است و چيزى را به غير ما هو له اسناد داده‌ايم ، و گرنه كلمات مجاز نشده‌اند . مثل « جرى الميزاب » ، « أنبت الربيع البقل » و . . . كه اسناد جريان به ميزاب و انبات بقل به ربيع ، مجازى است ، و گرنه كلمات و مفردات در معناى خودشان به‌كار رفته‌اند .\r\nحال از كدام اصل صرف نظر كنيم ؟ از خير اصالةالعموم در ناحيه عام بگذريم و قائل به تخصيص شويم يا از خير اصالة عدم الاستخدام در ناحيه ضمير بگذريم و حكم به استخدام و عدم مطابقت كنيم ؟\r\nبه اعتقاد مرحوم آخوند ، اصالة الظهور در جانب عامّ با اصالة الظهور در جانب ضمير تعارضى ندارد و سالم از معارض است و مقدم بر اصل ظهور در طرف ضمير است . ما عموم عامّ را حفظ مىكنيم و حكم اوّل را هم عمومى مىدانيم ، علىالقاعده حكم ثانى هم بايد عمومى باشد ، ولى به‌دليل خاصّ خارجى ، قابل تعميم نيست و اختصاصى است ، و ربطى به حكم اوّل ندارد و موجب تخصيص آن نمىشود .\r\nسرّ مطلب اين است كه مدرك اصالة الظهور ، سيرهء عملى و بناء عملى و قطعىِ عقلاء است و چون عمل است ، نه قول ، دليل لبّى مىشود و بايد به‌قدر متيقّن آن عمل شود . قدر متيقّن از وجود سيرهء عقلاء بر اصالةالظهور هم در مواردى است كه در اصل مراد متكلّم شك داشته باشيم و ندانيم كه آيا همين ظهور اراده شده است يا نه . امّا در شك در كيفيت استعمال و اراده ، جاى اصالة الظهور و بناء عقلاء نيست ، يعنى اصل مراد متكلّم را يقين داريم ، ولى نحوهء اراده كردن او را نمىدانيم كه به نحو حقيقت است يا مجاز . اصل استعمال و مستعمل فيه را مىدانيم ، ولى كيفيت آن را نمىدانيم كه على وجه الحقيقة است يا على المجاز . اينجا وجود بناء عقلاء قطعى نيست كه بگويند حتماً بنا را بر حقيقت يا مجاز بگذار . مهمّ اصل اراده است نه خصوصيات آن .\r\nدر مانحن‌فيه نسبت به اصالة الظهور در عام ، از قبيل شك در اصل مراد متكلّم است كه آيا عموم و ظاهر را اراده كرده يا خصوص و خلاف ظاهر را و جاى اصالةالظهور است ؛ ولى نسبت به اصالةالظهور در ضمير ، از قبيل شك در كيفيت استعمال و اراده است ، و گرنه اصل اراده شدن بعضى از افراد ، مقطوع است ؛ ولى بر نحو حقيقت يا مجاز بودنش مشكوك است و جاى اصالة الظهور نيست ؛ چون دليل ندارد . در نتيجه ما اصالةالظهور در جانب عامّ را اختيار كرده و مىگوييم حكم اوّلى عموميت دارد . آرى در ضمير مرتكب مجاز مىشويم و حكم ثانوى هم قطعاً مال همين بعض است ؛ ولى ربطى به حكم اوّلى ندارد و سبب تخصيص آن نمىشود .\r\nفافهم : امر به دقّت مطلب مزبور است ، نه اشاره به ضعف آن .\r\nقوله : لكنّه اذا عقد للكلام : تا به حال اصرار بر تقديم اصالةالعموم داشتيم . حال مىگوييم اصالة العموم در جانب عامّ وقتى جارى مىشود كه در كلام ، قرينه يا چيزى كه صلاحيت براى قرينه بودن را\r\n\r\n","description":"","footnote":"","page_name":" 324 ","page_number":325},
  {"content":"\r\n\r\nدارد ، وجود نداشته باشد . در صورت اوّل حتماً عامّ تخصيص مىخورد و طبق قرينه باآن معامله مىشود . در صورت دوم خطاب مجمل مىشود و جاى اجراء اصالةالظهور و العموم نخواهد بود . در مانحن‌فيه جا دارد كسى بگويد اين ارجاع ضمير به بعض افراد عامّ - كه قطعى است - صلاحيت و قابليّت آن را دارد كه عموم عامّ را تخصيص بزند . آنگاه امر داير مىشود بين اين‌كه عود ضمير به بعض افراد عامّ ، صلاحيت قرينيت دارد يا خير ؟ اگر نداشته باشد ، به عموم عامّ برمىگرديم و اصالةالعموم اجراء مىشود و اگر صلاحيّت داشته باشد ، عموم عامّ را زير سؤال مىبرد و مجمل مىكند ؛ زيرا دو احتمال پديد مىآورد : 1 . شايد از عامّ قبلى همان عموم اراده شود ؛ 2 . شايد خصوص ، مراد باشد و مولى به ارجاع الضمير اعتماد و اكتفا كرده باشد و علىالفرض چنين صلاحيّتى دارد . با وجود احتمال و شايد ، خطاب مجمل مىشود و نمىتوان گفت « العلماء » عامّ است و فاسق و عادل را مىگيرد و وقتى خطاب ، اجمال پيدا كرد ، نوبت به اصل عملى مىرسد . يكى از موارد رجوع به اصل عملى اجمال نصّ است . و نسبت به موارد مشكوك ( علماء فاسق ) كه شك در وجوب اكرام آنها داريم ، اصل برائت جارى مىشود .\r\nقوله : إلّاان يقال : اين فراز استثناء از « لكنّه » مىباشد . صاحب فصول در باب اصالةالحقيقة مبناى خاصى دارد و آن اين‌كه اصالة الحقيقه را به مناط ظهور نوعى ، حجّت نمىداند ، بلكه تعبّداً حجّت مىداند و مىگويد هر كجا شك كرديد كه حقيقت اراده شده يا مجاز ؛ چه ظهورى باشد ، چه نباشد ، از اصالة الحقيقه استفاده كنيد . « 1 » طبق اين مبنا مىتوانيم بگوييم در مانحن‌فيه اگرچه عود ضمير صلاحيّت تخصيص و قرينه بودن را دارد و كلام ، احاطه شده و پيچيده شده است به چيزى كه صالح است براى قرينه بودن ؛ ولى به اين چيزها اعتنا نمىكنيم و بنا را بر همان عموم كه حقيقت باشد مىگذاريم .\r\nدر هر حال اصالة العموم مقدّم مىشود و عامّ قبلى به عمومش باقى مىماند . ولى خود صاحب فصول هم در پايان ، اين مبنا را ردّ كرده و فرموده : « فيه نظر » « 2 » و بجا هم فرموده است ، زيرا عقلاء عالم اصل تعبّدى ندارند ، بلكه به مناط افادهء ظهور ، از اصول عقلايى استفاده مىكنند و در امثال مانحن‌فيه ظهورى نيست ، چون ما يصلح للقرينّية وجود دارد . در نتيجه اگر عود ضمير به بعض افراد عام ، صلاحيت قرينه بودن داشته باشد ، عام مجمل مىشود و جاى اصول عمليّه است و اگر صالح نباشد ، جاى اصالة العموم است ، به بيانى كه گذشت .\r\n\r\n\r\n","description":"","footnote":"\r\n( 1 ) . الفصول‌الغرويّه ، ص 211 و 212 .\r\n( 2 ) . همان .\r\n","page_name":" 325 ","page_number":326},
  {"content":"\r\n\r\nالعامّ و الخاصّ / التخصيص بالمفهوم المخالف\r\n\r\nفصل : [ التخصيص بالمفهوم المخالف 
  ]\r\nقد اختلفوا فى جواز التخصيص بالمفهوم المخالف مع الاتفاق على الجواز بالمفهوم الموافق على قولين و قد استدل لكل منهما بما لا يخلو عن قصور .\r\nو تحقيق المقام أنه إذا ورد العام و ما له المفهوم فى كلام أو كلامين و لكن على نحو يصلح أن يكون كلّ منهما قرينة متصلة للتصرف فى الآخر و دار الأمر بين تخصيص العموم أو إلغاء المفهوم فالدلالة على كلّ منهما إن كانت بالإطلاق بمعونة مقدمات الحكمة أو بالوضع فلا يكون هناك عموم و لا مفهوم لعدم تمامية مقدمات الحكمة فى واحد منهما لأجل المزاحمة كما فى مزاحمة ظهور أحدهما وضعا لظهور الآخر كذلك فلا بد من العمل بالأصول العملية فيما دار فيه بين العموم و المفهوم إذا لم يكن مع ذلك أحدهما أظهر و إلا كان مانعا عن انعقاد الظهور أو استقراره فى الآخر .\r\nو منه قد انقدح الحال فيما إذا لم يكن بين ما دل على العموم و ما له المفهوم ذاك الارتباط و الاتصال و أنه لا بد أن يعامل مع كلّ منهما معاملة المجمل لو لم يكن فى البين أظهر و إلا فهو المعول و القرينة على التصرف فى الآخر بما لا يخالفه بحسب العمل .\r\nفصل دهم : تخصيص عامّ به وسيلهء خاصّ مفهومى\r\nدليل عامّ و دليل خاصّ گاهى هر دو منطوقى هستند و از منطوق كلام استفاده مىشوند كه غالباً چنين است . در اينجا تخصيص بلامانع است ؛ گاهى هر دو مفهومى هستند و از مفهوم كلام به‌دست مىآيند كه باز هم تخصيص صحيح است . گاهى عامّ مفهومى و خاصّ منطوقى است - مثل آنچه در دو جملهء شرطيه « إذا خفى الأذان فقصر » و « إذا خفيت الجدران فقصّر » ، در باب مفهوم شرط بازگو شد - كه باز هم تخصيص جايز است . انّما الكلام در مواردى است كه عامّ منطوقى و خاصّ مفهومى باشد .\r\nسؤال : آيا عام منطوقى را باخاص مفهومى مىتوان تخصيص زد ؟\r\nجواب : اگر دليل خاصّ ما مفهوم موافقت كلام باشد ، به اتّفاق كلمه تخصيص جايز است . مثلًا مولى در يك جا فرموده است « لايجب إكرام الناس » كه عامّ است و جاى ديگر فرموده است « أكرم خادم العالم » يا « أكرم ولد العالم » كه خاصّ منطوقى است ، و مفهوم موافقتِ كلام اين است كه « اكرام خود عالم به طريق أولى واجب است » و هريك از منطوق و مفهوم موافقتِ دليل خاص ، موجب تخصيص عموم عامّ مىگردد .\r\nولى محلّ نزاع در تخصيص عامّ به‌دليل خاصّ مفهومى آن‌هم از نوع مفهوم مخالفت ( مفهوم شرط ، وصف ، حصر ، غايت و . . . ) است . در مسأله دو قول وجود دارد و هركدام دلايلى دارند كه به\r\n\r\n","description":"","footnote":"","page_name":" 326 ","page_number":327},
  {"content":"\r\n\r\nعقيدهء ما خالى از عيب و ايراد نيست : مثلًا دليل قائلين به جواز تخصيص اين است كه هريك از دليل عامّ و دليل خاص ، حجّت و دليل هستند و قاعده اين است كه « الجمع مهما أمكن أولى من الطرح » . در اينجا اگر به‌دليل عامّ عمل شود ، مفهوم مخالفت به‌كلّى طرح و طرد مىشود . و اگر دليل خاصّ را مقدم بداريم و عامّ را تخصيص بزنيم به هر دو دليل عمل مىشود كه اين بهتر است . اشكال اين دليل اين است كه صرف اين‌كه عمل به هر دو موجب جمع ميان آن دو مىشود دليل بر جمع نيست .\r\nدليل مخالفين اين است كه عامّ ، منطوقى و خاصّ ، مفهومى است و منطوقى مقدم است . اين نيز مردود است ؛ زيرا منطوقى يا مفهومى بودن ، ملاك تقدّم نيست . ملاك ، اظهر بودن و از حيث دلالت قوىتر بودن است . ساير سخنان مخالفين در معالم‌الاصول « 1 » و ديگر كتب اصولى بيان شده است .\r\nدليل آخوند : خود مرحوم آخوند تحقيقى دارد كه دليل عامّ با دليل خاصّ مفهومى ( مفهوم مخالف ) سه صورت دارد :\r\nصورت اوّل : گاهى هر دو در يك كلام وارد شده‌اند ، يعنى صدر ، عامّ و ذيل ، خاصّ مفهومى است ، مثل « أكرم العلماء إن لم يكونوا فاسقين » و يا خاصّ مفهومى در صدر كلام و عام در ذيل كلام است ، مثل آيه نبأ كه در صدرش فرموده است : إن جائكم فاسق بنبأ فتبيّنوا ، مفهومش اين است كه اگر عادل خبرى آورد ، تبيّن لازم نيست و خبرش براى شما حجّت است . ولى ذيلًا و در مقام تعليل فرموده است أن تصيبوا قوماً بجهالة . . . ، « 2 » يعنى مناط وجوب تبيّن ، احتمال اصابهء قومى به جهالت و ندانسته و نسنجيده اقدام كردن است . اين مناط در خبر عادل نيز وجود دارد ، چون يقين‌آور نيست و احتمال مذكور را برنمىدارد .\r\nدر اين صورت بلاشك مفهوم مخالف ، موجب تخصيص عامّ مىگردد و در مثال اوّل اكرام عالم فاسق واجب نيست و در مثال دوم تبيّن جز از عادل ، واجب نيست و به احتمال اصابه اعتناء نكن و اصولًا اگر عام و خاص در يك كلام بودند ، از اوّل ظهورى براى عامّ در عموم منعقد نمىشود و در ما عدا الخاص ، ظهور و حجيّت پيدا مىكند كه قبلًا بيان شد . اصلًا نام اين را نبايد مخصص گذاشت ؛ چون تخصيص ، فرع بر انعقاد عموم است و در اينجا عمومى منعقد و مستقرّ نشده است .\r\nصورت دوم : گاهى عامّ و خاصّ در دو كلام وارد شده‌اند « 3 » ولى به‌گونه‌اى است كه هركدام صلاحيت دارند كه قرينه متصله باشند بر تصرّف در ديگرى ، يعنى ميان دو كلام فاصله زيادى وجود ندارد و به‌منزلهء صدر و ذيل يك كلام محسوب مىشوند . مثلًا اوّل فرمود : « اكرم كلّ عالم » كه به عمومش عالم فاسق را نيز شامل است ؛ سپس با اندك فاصله‌اى فرمود : « ان كان العالم عادلًا فيجب اكرامه » كه جمله شرطيه است و مفهومش اين است كه اگر عادل نبود و فاسق بود ، اكرامش واجب نيست . اين مفهوم نسبت به آن منطوق ، اخصّ مطلق است .\r\n\r\n\r\n","description":"","footnote":"\r\n( 1 ) . معالم‌الاصول ، ص 146 .\r\n( 2 ) . سورهء حجرات ، آيهء 6 .\r\n( 3 ) . دو كلام نحوى كه هركدام مفيد معنايى است كه سكوت بر آن صحيح است .\r\n","page_name":" 327 ","page_number":328},
  {"content":"\r\n\r\nيا اوّل فرمود : « فى الغنم زكات » كه شامل غنم معلوفه هم مىشود و سپس فرمود : « فى الغنم السائمة زكات » كه بنابر مفهوم وصف ، معناى كلام اين مىشود : پس غنم معلوفه زكات ندارد . و اين مفهوم با آن منطوق ، عامّ و خاصّ مىباشند و ضمناً چون پشت سر هم صادر شده‌اند ، به منزلهء كلام واحد مىباشند و صلاحيت قرينه متصله بودن را دارند .\r\nحكم اين صورت : اگر يكى از دو دليل يعنى عموم عامّ يا ظهور شرطيه و وصفيه و . . . در مفهوم ، اظهر يا نص و قوىتر از حيث دلالت بود و ظهورش روشن‌تر بود - چه منطوقى يا ظهور عامّ و چه مفهومى يا ظهور شرطيه . . . - و عرف و اهل محاوره ، يكى از آن دو را از اين جهت ترجيح داد ، همان كه اظهر يا نص است مقدم مىشود و بايد به آن عمل شود و دليل ديگر توجيه و تأويل شود به‌گونه‌اى كه با دليل اظهر مخالف نشود . ولى اگر هيچ‌كدام اظهر و اقوى از ديگرى نبود ، سه فرض دارد :\r\nالف ) هر دو وضعى باشند ، يعنى ظهور عام در عموم وضعى باشد ، مثل « اكرم كلّ عالم » كه كلّ وضع شده است براى افاده عموم ، و ظهور شرطيه - مثلًا - در مفهوم نيز وضعى باشد . مثل اين‌كه مبناى ما اين است كه جمله شرطيه براى مفهوم داشتن وضع شده و اين معنا از آن متبادر است . « 1 » در اينجا هر دو دليل نسبت به مادهء تعارض ( عالم فاسق ) اجمال پيدا مىكنند ؛ زيرا هركدام صلاحيت دارند كه قرينه بر ديگرى باشند و به واسطه هريك ، ديگرى را تأويل كنيم و بر خلاف ظاهر حمل كنيم و چون هريك صلاحيت قرينيت دارند ، هر دو كلام محفوف و مكتنف و محاط به چيزى هستند كه صالح براى قرينه بودن بر ديگرى است . به عقيده مرحوم آخوند كلام كذايى مجمل مىشود و نسبت به مادّه اجتماع ، نه از عموم عامّ مىتوان استفاده كرد و نه از ظهور مفهوم شرط مىتوان كمك گرفت .\r\nب ) هر دو اطلاقى باشند ، يعنى ظهور عامّ در عموم به بركت مقدمات حكمت است ، مثل « فى الغنم زكاةٌ » كه غنم اسم جنس است و با الف و لام جنس آمده و نتيجهء آن اطلاق شمولى است ، ظهور جملهء شرطيه يا وصفيه هم در مفهوم داشتن ، اطلاقى است و مبناى ما اين است كه مفهوم داشتن را از راه مقدمات حكمت استفاده كنيم و عقيده به ظهور وضعى نداريم .\r\nدر اينجا هم نسبت به مادهء تعارض ، يعنى « غنم معلوفه » ، هر دو دليل كنار مىروند و خطاب ، اجمال پيدا مىكند ؛ زيرا اطلاق در گرو مقدمات حكمت است و از جمله مقدمات حكمت اين است كه قرينه يا چيزى كه صلاحيت قرينه بودن را دارد ، در كلام نباشد و در اينجا هركدام صالح هستند كه قرينه بر ديگرى باشند ؛ لذا اصلًا مقدمات حكمت فراهم نيست و ظهور مستقرّى منعقد نمىشود و باز هم خطاب‌ها مجمل مىشود و تكليف غنم معلوفه را روشن نمىسازد . وقتى خطاب‌ها و دليل‌ها مجمل شدند ، نوبت به اصول عمليّه مىرسد و نسبت به عالم فاسق و غنم معلوفه از اصل برائت استفاده كرده و\r\n\r\n\r\n","description":"","footnote":"\r\n( 1 ) . در باب مفهوم شرط گذشت كه آيا ظهور شرطيه در مفهوم ، ظهور وضعى است يا اطلاقى با سه بيان ؟ يا انصرافى ؟ فرض الف‌بنابر مبناى اوّل و مشهور است ، يعنى ظهور شرطيه هم وضعى باشد .\r\n","page_name":" 328 ","page_number":329},
  {"content":"\r\n\r\nمىگوييم ان‌شاءاللَّه اكرام عالم فاسق واجب است ، غنم معلوفه زكات ندارد و . . . و در مقام عمل تكليف روشن مىشود .\r\nج ) مرحوم آخوند اين فرض را در متن نياورده است ، ولى جا داشت براى تكميل بحث مىآورد : يكى از دو دليل ، ظهورش وضعى باشد و ديگرى اطلاقى و به بركت مقدمات حكمت باشد - مثلًا ظهور عامّ وضعى باشد ، مثل « اكرم كلّ عالم » و ظهور مفهوم اطلاقى باشد ، و مبناى مزبور را در مفهوم شرط اختيار كنيم . يا اين‌كه ظهور مفهومى وضعى باشد و مبناى ما اين باشد ؛ ولى ظهور عامّ اطلاقى باشد ، مثل « اكرم العالم » - در اين فرض آنچه وضعى است ، مقدم مىشود بر اطلاقى ؛ زيرا وضعى تنجيزى است و امّا و اگر ندارد ؛ ولى اطلاقى تعليقى است و اگر قرينه‌اى بر خلاف نباشد ، منعقد مىشود و وجود ظهور وضعى بر خلاف آن ، صلاحيت قرينه بودن دارد و جلو اطلاق و مقدمات حكمت را مىگيرد و بر آن مقدم مىشود .\r\nقوله : إذا لم يكن مع ذلك أحدهما أظهر : اين مطلب را پيش از سه فرض مزبور آورديم و نيازى به اعاده نيست و اين‌كه به‌دنبالش فرموده است : « و إلّا » ، يعنى اگر يكى اظهر بود مانع مىشود از انعقاد اصل ظهور يا از استقرار ظهور در ديگرى . در اين عبارت دو احتمال وجود دارد :\r\nالف ) هر دو مربوط به صورت دوم از سه صورت تحقيق مصنف باشد كه عامّ و خاصّ در دو كلام مقرون به هم بودند ، و منع از انعقاد اصل ظهور در موردى است كه خاصّ مفهومى در صدر كلام يا جمله اوّل باشد و عامّ منطوقى در جملهء بعدى ، كه خاصّ قبلى جلو اصل انعقاد ظهور در عموم را مىگيرد . منع از استقرار ظهور هم در موردى است كه عامّ در كلام اوّل باشد كه تا صادر شد ، ظهورى در عموم پيدا كرد ؛ ولى چون بلافاصله يا با فاصلهء ناچيزى ، خاصّ مفهومى و كلام بعدى صادر شد ، مانع مىشود از اين‌كه آن ظهور اوّلى استمرار و استقرار پيدا كند و ثابت باشد .\r\nب ) منع از انعقاد اصل ظهور مربوط به صورت اوّل باشد كه در كلام واحد بود و منع از استقرار ظهور مربوط به صورت دوم باشد كه در دو كلام مقرون به هم بود . ضمناً عبارت كفايه از اوّل « و التحقيق » موهم است كه حكم صورت اوّل و دوم مثل هم است و فروض مختلفى دارد كه ذكر شد ؛ ولى چنان كه ما تفكيك كرديم صورت اوّل حكمى داشت كه ذكر شد و فرض‌هاى مختلف مزبور ، مربوط به صورت دوم است .\r\nقوله : و منه قد انقدح : صورت سوم : صورت سوم از تحقيق مصنف اين است كه دليل عامّ و دليل خاصّ مفهومى هركدام در كلام جداگانه‌اى است و ميان آنها آن ارتباط و اتصال كه هر دو را به منزله كلام واحد قرار دهد ، وجود ندارد و در ظاهر ، هيچ ربط و پيوندى ميان آنها نيست ؛ ولى پس از محاسبات و تجزيه و تحليل‌ها و مقارنات ، به اين نتيجه مىرسيم كه ميان آن دو برخوردى وجود دارد ، مثلًا دليل عامّ مىگويد از هر مظنّه و گمانى بايد اجتناب كنيد ، چه ظن حاصله از خبر فاسق باشد ، چه از\r\n\r\n","description":"","footnote":"","page_name":" 329 ","page_number":330},
  {"content":"\r\n\r\nخبر ثقه و چه از خبر انسان عادل . و عام به عمومش تمام اينها را شامل مىشود . ولى در جاى ديگر به مناسبتى فرموده است اگر فاسقى خبرى آورد ، حجّت نيست و تبيّن لازم دارد كه مفهوم شرط اين است : اگر عادلى خبر آورد ، خبرش حجّت است . وقتى اين مفهوم شرط را كنار آن دليل اوّلى مىگذاريم ، به اين نتيجه مىرسيم كه در مورد ظن حاصله از خبر عادل تعارض دارند :\r\nدليل اوّل به عمومش مىگويد اين نيز ارزش ندارد . و جمله شرطيه به مفهومش مىگويد اين يكى ارزشمند است و عامّ و خاصّ هم هستند . در اين صورت چه بايد كرد ؟\r\nهمان فرض‌هايى كه در صورت دوم داشتيم ، در اين صورت هم جارى و سارى است . اگر يكى از آن دو اظهر بود ، همان مقدم است و ديگرى را بايد توجيه كرد ؛ به‌گونه‌اى كه در مقام عمل مخالف با اظهر نباشد . اگر هيچ‌كدام اظهر نبودند ، سه فرض دارد :\r\n1 . هر دو وضعى باشند ؛ 2 . هر دو اطلاقى باشند ؛ 3 . متفاوت و مختلف باشند . در هر صورت همان محاسبات مىآيد و نيازى به اعاده نيست . تنها فرق صورت سوم با صورت دوم در اين است كه در صورت دوم اجمال ، حقيقى بود و واقعاً خطاب‌ها مجمل مىشد و ظهورها زير سؤال مىرفت و به منزله قرينه متصله بود . در صورت سوم اجمال ، حكمى است ، يعنى واقعاً ظهورها خراب نمىشود ، ولى ارزش و حجيّت ندارد و مثل خطاب مجمل با آنها رفتار مىشود و معامله مجمل با آنها مىشود ، ولو وجداناً مجمل نباشند .\r\n\r\n","description":"","footnote":"","page_name":" 330 ","page_number":331},
  {"content":"\r\n\r\nالعامّ و الخاصّ / فى الاستثناء المتعقّب لجمل متعدّدة\r\n\r\nفصل : [ الاستثناء المتعقّب لجمل متعدّدة 
  ]\r\nالاستثناء المتعقب لجمل متعددة هل الظاهر هو رجوعه إلى الكل أو خصوص الأخيرة أو لا ظهور له فى واحد منهما بل لا بد فى التعيين من قرينة أقوال .\r\nو الظاهر أنه لا خلاف و لا إشكال فى رجوعه إلى الأخيرة على أى حال ضرورة أن رجوعه إلى غيرها بلا قرينة خارج عن طريقة أهل المحاورة و كذا فى صحة رجوعه إلى الكل و إن كان المتراءى من كلام صاحب المعالم رحمه الله حيث مهد مقدمة لصحة رجوعه إليه أنه محل الإشكال و التأمل . و ذلك ضرورة أن تعدد المستثنى منه كتعدد المستثنى لا يوجب تفاوتا أصلا فى ناحية الأداة بحسب المعنى كان الموضوع له فى الحروف عاما أو خاصا و كان المستعمل فيه الأداة فيما كان المستثنى منه متعددا هو المستعمل فيه فيما كان واحدا كما هو الحال فى المستثنى بلا ريب و لا إشكال و تعدد المخرج أو المخرج عنه خارجا لا يوجب تعدد ما استعمل فيه أداة الإخراج مفهوما .\r\nفصل يازدهم : استثناء عقيب جمل متعدّد\r\nگاهى در كلام ، دو يا چند عامّ ذكر مىشود و در پايان يك استثناء - يا شرط يا وصف يا غايت و ساير مخصّصات متّصله « 1 » - وارد مىشود . آيا چنين استثنايى فقط به جملهء اخير برمىگردد و موجب تخصيص آن مىشود يا به جميع جملات و عمومات عود كرده و همه را تخصيص مىزند ؟\r\nگاهى عود استثناء به همه عمومات قبلى ممكن نيست ، مثل اين‌كه مولى بفرمايد : « أكرم العدول و جالس المساكين إلّاالفاسقين منهم » كه استثناء به جمله اوّل برنمىگردد ؛ زيرا فسّاق موضوعاً و تخصصاً از عامّ اوّل خارج هستند ولذا فقط مىتواند به جمله اخيره عود كند و آن را تخصيص بزند . اين فرض از محل نزاع خارج است .\r\nگاهى رجوع استثناء به همه جملات قبلى ممكن است . مثلًا مولى فرموده است : « أكرم العلماء و جالس المساكين و احترم الأطباء إلّاالفاسقين منهم » ، فرض اين است كه در ميان هر سه گروه ( علماء ، مساكين ، پزشكان ) افراد فاسق و فاجر وجود دارد و تخصيص همه ممكن است . چنين فرضى مورد بحث است .\r\nمثال قرآنى : الذين يرمون المحصنات ثم لم يأتوا بأربعة شهداء فاجلدوهم ثمانين جلدة ولا تقبلوا لهم شهادة أبداً و أولئك هم الفاسقون إلّاالذين تابوا ؛ « 2 » آنان كه به زنان پاكدامن نسبت ناروا مىدهند ( رمى به\r\n\r\n\r\n","description":"","footnote":"\r\n( 1 ) . چون بحث عامّ و كلّى است ، ولو مرسوم شده است كه در خصوص استثناء پياده مىكنند .\r\n( 2 ) . سورهء نور ، آيهء 4 .\r\n","page_name":" 331 ","page_number":332},
  {"content":"\r\n\r\nزنا مىكنند ) سپس چهار شاهد بر آن اقامه نمىكنند [ اولًا 
  ] هشتاد تازيانه بايد بخورند [ ثانياً 
  ] از اين پس شهادت آنان را قبول نكنيد [ ثالثاً 
  ] آنان فاسق هستند ؛ مگر كسانى كه ( به‌دنبال نسبت ناروا و تهمت ) توبه نمايند .\r\nدر اين آيه ، نخست سه عامّ به ترتيب ذكر شده است و در پايان يك استثناء آمده كه قابليت رجوع به جميع را دارد . حال آيا استثنايى كه عقيب جمل متعدّد وارد مىشود و به دنبال چندين عام ذكر مىشود ، فقط ظهور در رجوع به عام اخير و جمله آخرى دارد و متفاهم عرفى از اين‌گونه كلمات اين است ؟ يا ظهور در رجوع به جميع جمل دارد و موجب تخصيص همه آنهاست و متفاهم عرفى همين است ؟ و يا ظهور در هيچ‌كدام ندارد و هر دو محتمل است و كلام اجمال دارد ؟ مرحوم آخوند همين سه احتمال را بيان كرده است : ولى احتمال‌ها يا اقوال بيش از سه احتمال مزبور است و در معالم « 1 » تا پنج قول مطرح شده ؛ ولى عمده همان سه احتمال است .\r\nمرحوم آخوند مىفرمايد قبل از هر مطلبى دو نكته را بايد مسلّم گرفت :\r\nالف ) ترديدى نيست در اين‌كه استثناء مزبور به جملهء اخيره حتماً عود مىكند و قدر متيقّن همين است ، چه ظهور در رجوع به اخيره داشته باشد و چه ظهور در رجوع به جميع ، كه اخيره هم در ضمن آنهاست و ممكن است اصلًا ظهورى نباشد و مجمل باشد . در هر حال رجوع به جمله آخرى از مسلمات است ، زيرا اگر بگوييم استثناء به جمله اخير و متصل به آن برنمىگردد و به جمله اوّل فقط عود مىكند ، چنين حرفى اگر با قرينه خاصه باشد ، پذيرفتنى است ، ولى با نبود قرينه - كه مفروض بحث ماست - خلاف متفاهم عرفى است و با وجود نزديك‌تر نوبت به دور تر نمىرسد و اگر كسى بگويد به آخرى هم برنمىگردد ، سخن باطلى است ؛ زيرا مستلزم لغويت آوردن استثناء است . پس عود به جمله اخير قطعى است .\r\nب ) رجوع استثناء به جميع جمل هم صحيح و ممكن است و از آن هيچ محذورى پيش نمىآيد .\r\nدر اصل صحت ، بحث و اختلافى نيست . بر خلاف صاحب معالم كه مقدمه مفصلى ترتيب داده و مطالبى بيان كرده است كه از صدر و ذيل كلامش فهميده مىشود كه گويا ايشان در برابر اين فرض و احتمال واقع شده كه عود به جميع ممكن نباشد ، لذا در صدد اثبات آن بر آمده و آن مقدمه را ترتيب داده است ، « 2 » ولى به عقيدهء ما اصل امكان و صلاحيت عود به جميع هم مسلّم است .\r\nدليل مرحوم آخوند براى اثبات صحت رجوع استثناء به جميع جملات : ابتدا چند نكته را بايد متذكر شد :\r\nالف ) كلمهء إلّااز ادوات و حروف استثناء است و در باب حروف به‌طور كلّى دو مسلك وجود داشت :\r\n\r\n\r\n","description":"","footnote":"\r\n( 1 ) . معالم‌الاصول ، ص 125 و 126 .\r\n( 2 ) . معالم‌الاصول ، ص 127 - 129 .\r\n","page_name":" 332 ","page_number":333},
  {"content":"\r\n\r\n1 . از نظر مشهور وضع عامّ و موضوع‌له خاصّ بود ، يعنى واضع هنگام وضع يك معناى كلّى را تصوّر كرده ، سپس لفظ را براى نفس همان كلّى جعل نكرده ، بلكه براى مصاديق آن وضع كرده است .\r\n2 . از ديدگاه مرحوم آخوند در باب حروف هم ، وضع و موضوع له هر دو عموميت دارند ، يعنى معناى متصور ، كلّى است و لفظ « هم » در قبال همين كلّى واقع شده است ، نه در برابر افراد آن . در مانحن‌فيه واضع مفهوم كلّى اخراج حكمى را در نظر گرفته ، سپس به قول مشهور ، كلمهء « الّا » را براى مصاديق اخراج كلّى وضع كرده است كه يكى از آن مصاديق مانحن‌فيه است و به قول آخوند لفظ إلّارا هم براى همان مفهوم كلّى وضع كرده است .\r\nب ) گاهى مستثنى و مستثنىمنه هر دو واحد هستند ، يعنى در كلام ، يك مستثنى و يك مستثنىمنه بيشتر نيست ، مثل « أكرم العلماء إلّازيداً » . گاهى هر دو متعدّد هستند ، يعنى چند عامّ و چند استثناء وجود دارد ، مثل : « أكرم العلماء إلّاالفاسقين منهم ، و أطعم الفقراء إلّاالتاركين منهم للصلوة ، و احترم الاطباء إلّاالكافرين منهم » و . . . يا مثل : « أكرم العلماء و أطعم الفقراء و احترم الأطباء إلّاالفاسقين و إلّاالتاركين و إلّا الكافرين . »\r\nگاهى مستثنىمنه واحد است ، ولى مستثنى متعدّد است ؛ مثل : « أكرم العلماء إلّاالفاسقين و إلّا الكافرين و . . . . »\r\nگاهى هم ، مستثنىمنه متعدّد و مستثنى واحد است كه مفروض بحث ماست . مثل : « أكرم العلماء و الفقراء و الأطباء إلّاالفاسقين منهم » ، كه همه محكوم به يك حكم هستند . يا مثل : « أكرم العلماء و أطعم الفقراء و احترم الأطباء إلّاالفاسقين منهم » كه هر عامى حكم جدا دارد .\r\nج ) اخراج و استثناء ، گاهى واحد است و گاهى متعدّد ، يعنى گاهى يك إلّاو استثناء بيشتر نيست ، مثل : « أكرم العلماء إلّازيداً ، يا أكرم العلماء إلّاالفساق منهم » . گاهى هم چندين اخراج و استثناء هست ، مثل :\r\n« إلّا زيداً و إلّابكراً و . . . يا إلّاالخويين و إلّاالحكماء و . . . » . در فرض اوّل هم كه اخراج واحد است ، گاهى مُخرَج به اين اخراج ( مستثنى ) واحد است ، مثل : إلّازيداً ، و گاهى مُخرَج متعدّد است مثل : إلّازيداً و خالداً و علياً ، يا إلّاالفاسقين كه عنوان ظاهرى يكى است ، ولى مصاديق متعدّدى دارد و با يك اخراج ، همه آنها خارج مىشوند .\r\nمثلًا در امور تكوينى گاهى صياد تور ماهيگيرى را به دريا مىاندازد و يك ماهى بيرون مىآورد ، گاهى هم صدها ماهى صيد مىكند . در اينجا مخرج‌ها از دريا متعدّد است ، ولى اخراج واحد است ، يعنى با يك تور انداختن ، آن همه صيد نصيبش شده است . و متقابلًا در فرض وحدت اخراج ، گاهى مُخرَج‌عنه ( مستثنىمنه ) نيز واحد است ، مثل « أكرم العلماء إلّازيداً » و گاهى مُخرَج‌عنه متعدّد است كه مفروض بحث ماست .\r\nبا توجّه به اين نكات : كلمهء إلّا براى اخراج وضع شده است و هميشه هم در همين معنا استعال\r\n\r\n","description":"","footnote":"","page_name":" 333 ","page_number":334},
  {"content":"\r\n\r\nمىشود . هيچ فرقى ندارد كه مُخرج‌ها و مسثنىها متعدّد باشند و با يك اخراج همه آنها استثناء شوند ، يا مُخرج واحد باشد و يك فرد يا عنوان را خارج كند ، و چنان نيست كه اگر مُخرج‌ها متعدد شد ، چندين اخراج تحقق يابد و استعمال لفظ در اكثر از معناى واحد صورت پذيرد و محال باشد . همچنين هيچ فرقى ندارد كه مُخرج‌ٌعنه‌ها و مستثنىمنه‌ها متعدّد باشند و با يك اخراج از چند جمله ، افرادى را استثناء كنيم و يا مُخرج‌ٌعنه واحد باشد و از يك عامّ اخراج صورت پذيرد ، و باز چنان نيست كه اگر مُخرج‌ٌعنه متعدّد شد و از چند استثناء صورت گرفت اخراج‌ها هم متعدّد باشد و استعمال لفظ در اكثر از معناى واحد باشد تا بگوييد محال است . وجداناً اخراج واحد است .\r\nهمچنين هيچ فرقى ندارد كه در باب حروف مسلك آخوند را اختيار كنيم و بگوييم حروف ، وضع و موضوع‌له‌شان عامّ و كلّى است يا مسلك مشهور را بگيريم و موضوع له را خاصّ بدانيم . باز چنان نيست كه اگر مُخرج‌ها يا مُخرج‌ٌعنه‌ها متعدّد شد ، اخراج‌هاى متعدّد هم باشد تا بگوييد استعمال لفظ در چندين مصداق يا مفهوم كلّى شده و استعمال در اكثر است و جايز نيست ؛ خير وجداناً استعمال « إلّا » در همان معناى خاصّ خودش است ، چه مفهوم كلّى اخراج باشد و چه مصداق خارجى آن ، كه مانحن‌فيه يكى از مصاديق آن است . اخراج هم واحد است ، نه متعدد .\r\nدر نتيجه در مانحن‌فيه چه استثناء فقط به جمله اخيره عود كند و چه به جميع جمل ، در يك معنا بيشتر استعمال نشده و يك اخراج بيش نيست . از اين زاويه رجوع آن به جميع ، هيچ محذورى ندارد و مستلزم استعمال لفظ در اكثر از معناى واحد نيست ، آن هم بنابر همه مبانى مذكور .\r\nو بذلك يظهر أنه لا ظهور لها فى الرجوع إلى الجميع أو خصوص الأخيرة و إن كان الرجوع إليها متيقنا على كلّ تقدير .\r\nنعم غير الأخيرة أيضا من الجمل لا يكون ظاهرا فى العموم لاكتنافه بما لا يكون معه ظاهرا فيه فلا بد فى مورد الاستثناء فيه من الرجوع إلى الأصول . اللهم إلا أن يقال بحجية أصالة الحقيقة تعبدا لا من باب الظهور فيكون المرجع عليه أصالة العموم إذا كان وضعيا لا ما إذا كان بالإطلاق و مقدمات الحكمة فإنه لا يكاد يتم تلك المقدمات مع صلوح الاستثناء للرجوع إلى الجميع فتأمل .\r\nقوله : و بذلك يظهر : حال كه صحت و امكان و صلاحيت عود به جميع ثابت شد ، در پاسخ سؤال صدر بحث كه متفاهم عرفى چيست و كلام ، ظهور در چه چيزى دارد ؟ مىگوييم ادات استثناء براى اخراج وضع شده و در همان معنا به‌كار رفته است و فرقى به حال آن ندارد كه يك اخراج از يك عامّ باشد يا از چند عامّ ، هر دو محتمل است ، لذا كلام ظهور در هيچ كدام ندارد ؛ نه ظهور در عود به جميع دارد و نه ظهور در عود به اخير ، بلكه اجمال دارد ؛ ولى به هر حال قدر متيقن ، همان جمله اخير است كه استثناء حتماً به آن برمىگردد ، ولى نسبت به ساير عمومات ، وضعيت روشن نيست كه آيا فعلًا استثناء به آنها هم برگشته است يا خير ؟\r\n\r\n","description":"","footnote":"","page_name":" 334 ","page_number":335},
  {"content":"\r\n\r\nممكن است كسى بگويد نسبت به جملهء اوّل و دوم و در يك كلام نسبت به غير از جمله آخرى يقين به تخصيص نداريم و شك در استثناء داريم . پس اصالةالعموم جارى كنيم كه تكليف روشن مىشود . مرحوم آخوند مىفرمايد خير ، در ساير عمومات هم جاى اصالة العموم نيست ؛ زيرا كلام محفوف و مكتنف است به چيزى كه صلاحيت دارد قرينه بر خلاف باشد و بر مسلك آخوند كلامى كه مقرون به ما يصلح للقرينيه باشد ، از ظهور مىافتد و اجمال پيدا مىكند . در نتيجه عمومات قبلى هم نسبت به مورد استثناء ، يعنى فاسقين از علماء و مساكين ، از درجه حجيّت ساقط مىشوند و نوبت به اصل عملى مىرسد و اصل عملى در شبهه وجوبيه و شك در اصل وجوب اكرام فاسقين مزبور ، برائت از وجوب است .\r\nقوله : اللهم : استدراك از نعم : ما اجمال ساير عمومات را نتيجه گرفتيم ؛ مگر اين‌كه كسى مسلك صاحب فصول را اختيار كند و بگويد ما كارى به ظهور نداريم بلكه مىگوييم اگر قرينهء فعلى بر خلاف ظاهر و عموم عامى وجود دارد - چنان كه نسبت به عامّ اخير چنين است - حتماً تخصيص مىخورد و جاى اصالة العموم نيست ؛ امّا اگر قرينهء مسلّم نداشتيم و صرفاً احتمال مىدهيم كه قرينه‌اى باشد و استثناء به همه برگردد « 1 » با وجود اين احتمال ولو خطاب‌ها اجمال پيدا كند و ظهورى نداشته باشد ما تابع ظهور نيستيم بلكه مىگوييم عقلاء عالم تعبّداً - نه به مناط ظهور كه نيست - بنا را بر حقيقت و معناى حقيقى مىگذارند و كلام را بر آن حمل مىكنند كه طبق اين مسلك ، نسبت به عامّ ماقبل آخر ، اصالة العموم جارى مىشود و تكليف را روشن مىسازد و نوبت به اصول عمليه نمىرسد .\r\nالبتّه عمومات قبلى گاهى وضعى هستند ، مثل « أكرم كلّ عالم و اطعم كلّ فقير و . . . » كه لفظ كلّ ظهور وضعى در عموم دارد ؛ گاهى اطلاقى هستند ، مثل « أكرم العالم ، أطعم الفقير و . . . » كه مفرد با الف و لام جنس است و به بركت مقدمات حكمت ، شمول پيدا مىكند و هر عالمى را شامل مىشود . حال سخن صاحب فصول ، يعنى اجراء اصالة الحقيقه هم در صورتى است كه عموم جمله اوّل و دوم وضعى باشد والّا اگر اطلاقى و به مقدمات حكمت باشد ، جاى اصل مزبور - ولو تعبداً - نيست ؛ زيرا يكى از مقدمات حكمت اين است كه قرينه بر خلاف نباشد و اين معنا احراز شود كه در مانحن‌فيه محرز نيست ؛ چرا كه استثناء ، صلاحيت عود به جميع را دارد و شايد قرينه‌اى باشد و متكلم به آن اعتماد كرده باشد كه براى رعايت اختصار يك استثناء بيشتر نياورده است . پس احتمال قرينه بودن هست و عدم آن محرز نيست ، پس مقدمات حكمت ، تامّ نيست ، پس اصلًا ظهور و اطلاقى منعقد نشده تا تعبداً به آن ملتزم شويم و اصل را بر آن بگذاريم ؛ آرى در صورت وضعى بودن ، اين محذور نيست .\r\nفتأمّل : در حاشيه منه فرموده است : شايد اشاره باشد به اين‌كه فرقى ميان وضعى و اطلاقى نيست و\r\n\r\n\r\n","description":"","footnote":"\r\n( 1 ) . چون صلاحيت آن را دارد .\r\n","page_name":" 335 ","page_number":336},
  {"content":"\r\n\r\nاگر اصل تعبدى داشتيم ، در هر دو صورت بنا را بر اصل مىگذاريم . صلاحيت عود به جميع هم قرينه حتمى نيست بلكه محتمل است و شايد متكلم به آن اعتماد كرده و مرادش مقيّد بوده است ، امّا اين « شايد و احتمال » را با اصل عدم قرينه برمىداريم ، آنگاه مقدمه حكمت ( نبود قرينه ) احراز مىشود و باز بنا را بر اطلاق مىگذاريم . ولى به‌دنبال اين وجه در حاشيه منه فرموده است : « فافهم » كه شايد وجهش اين باشد كه اولًا احراز مقدمات بايد علمى يا ظنى باشد ، نه تعبدى و با اصل عدم قرينه ؛ ثانياً اساس اين مبنا را قبول نداريم كه عقلاء عالم اصل تعبدى داشته باشند ، بلكه به مناط ظهور ، اصل جارى مىكنند و بنا را بر عموم يا اطلاق مىگذارند . در مانحن‌فيه ظهورى نبود كه بنا را بر آن بگذاريم و لا فرق كه ظهورها وضعى باشند يا اطلاقى . پس برگشتيم به سخن اوّل كه عمومات قبلى هم مقرون هستند به « ما يصلح القرينيّة » و در نتيجه اجمال دارند و نسبت به مورد استثناء بايد به اصل عملى مراجعه شود .\r\n\r\n","description":"","footnote":"","page_name":" 336 ","page_number":337},
  {"content":"\r\n\r\n\r\nفصل [ تخصيص العامّ الكتابىّ بخبر الواحد 
  ]\r\n\r\n[ الدليل على التخصيص 
  ]\r\nالحق جواز تخصيص الكتاب بخبر الواحد المعتبر بالخصوص كما جاز بالكتاب أو بالخبر المتواتر أو المحفوف بالقرينة القطعية من خبر الواحد بلا ارتياب لما هو الواضح من سيرة الأصحاب على العمل بأخبار الآحاد فى قبال عمومات الكتاب إلى زمن الأئمة عليهم السلام و احتمال أن يكون ذلك بواسطة القرينة واضح البطلان . مع أنه لولاه لزم إلغاء الخبر بالمرة أو ما بحكمه ضرورة ندرة خبر لم يكن على خلافه عموم الكتاب لو سلم وجود ما لم يكن كذلك .\r\nفصل دوازهم : تخصيص قرآن با خبر واحد\r\nترديدى نيست در اين‌كه عامّ قرآنى را با خاصّ قرآنى مىتوان تخصيص زد و هيچ محذورى ندارد و بىترديد عام قرآنى را با خبر متواتر خاصّ مىتوان تخصيص زد . مثلًا قرآن فرموده است : يوصيكم الله فى أولادكم . . . ، « 1 » كه جمع مضاف و مفيد عموم است و شامل اولاد كافر و قاتل هم مىشود ، يعنى مذكّر در همه‌جا دو برابر ارث مىبرد . ولى در حديث متواتر وارد شده است كه « الكافر لايرث شيئاً » ، يا « القاتل لا يرث شيئاً » . « 2 » به اين وسيله عامّ كتابى تخصيص خورده است .\r\nهمچنين بدون شك ، عامّ قرآنى را به‌وسيله خبر واحد خاصى كه با قرائن قطعى بوده و يقين‌آور است مىتوانيم تخصيص بزنيم .\r\nانّما الكلام در اين است كه آيا تخصيص عامّ كتابى با خبر واحد خاصى كه مجرد از هر نوع قرينه قطعى است - ولى از باب ظن خاصّ حجّت و معتبر است - نيز جايز است يا خير ؟ مثلًا عامّ كتابى فرموده است احلّت لكم بهيمة الانعام « 3 » و خبر واحد ثقه‌اى مىگويد « لحم الارنب حرام « 4 » ؛ گوشت خرگوش حرام است » ؛ آيا اين خاصّ مىتواند مخصص آن عام باشد ؟ يا در جاى ديگر ، قرآن به‌صورت مطلق فرموده است : احل الله البيع « 5 » و خبر واحدى رسيده مبنى بر اين‌كه بيع غررى باطل است . « 6 » آيا اطلاق قرآنى با اين خبر واحد قابل تقييد است ؟ در مسأله اقوالى وجود دارد كه در معالم‌الاصول « 7 » خوانديم .\r\n\r\n\r\n","description":"","footnote":"\r\n( 1 ) . سورهء نساء ، آيهء 11 .\r\n( 2 ) . الكافى ، ج 7 ، ص 141 .\r\n( 3 ) . سورهء مائده ، آيهء 1 .\r\n( 4 ) . وسائل‌الشيعه ، ج 16 ، ص 383 .\r\n( 5 ) . سورهء بقره ، آيهء 275 .\r\n( 6 ) . سنن بيهقى ، ج 5 ، ص 338 .\r\n( 7 ) . معالم‌الاصول ، ص 147 .\r\n","page_name":" 337 ","page_number":338},
  {"content":"\r\n\r\nمرحوم آخوند كارى به آن تفاصيل ندارند و دو قول اساسى را نقل مىكنند :\r\n1 . قول مشهور : قول مشهور ، جواز تخصيص است و مختار خود آخوند نيز همين است ، لذا از ابتدا اين‌گونه وارد بحث مىشود كه حق جواز تخصيص عامّ كتابى با خبر واحد خاصّ است . براى اثبات اين مدّعا هم دو دليل اقامه مىكند :\r\nدليل اوّل : اجماع عملى يا سيره مستمرّه : در طول تاريخ از زمان صحابهء رسول‌خدا صلى الله عليه و آله و تابعين و اصحاب ائمه عليهم السلام الى يومنا هذا ، مطلب از اين قرار بوده است كه وقتى به خبر واحد خاصّ معتبرى برخورد مىكردند ، آن را بر عامّ كتابى مقدم مىداشتند . چنين سيره‌اى به زمان معصوم عليه السلام اتصال دارد و در منظر و مسمع معصوم عليه السلام بوده و معذلك هيچ ردع و ابطال و منعى صورت نگرفته كه دليل بر مقبول و مرضى بودن اين سيره است .\r\nاشكال : شايد خبر واحد خاصى كه اصحاب الائمه عليهم السلام بدان عمل كرده و آن را بر عامّ كتابى مقدم مىداشتند و به اين وسيله عامّ را تخصيص مىزدند ، از خبرهاى واحدى بوده است كه همراه با قرائن قطعى بوده نه مجرّد از آن .\r\nپاسخ : اين احتمال واضح البطلان است ؛ زيرا كجا ده‌ها هزار روايت و خبر واحد مقرون به چنان قرائنى بوده است ؟ احتمال مزبور به‌قدرى ضعيف است كه قابل اعتنا نيست .\r\nدليل دوم : هنگامى كه روايات و خبرهاى واحد را با آيات قرآن مقايسه مىكنيم ، به اين نتيجه مىرسيم كه تقريباً صد در صد خبرها به نوعى نسبت به عمومات و مطلقات و ظواهر قرآنى ، جنبه خصوصيت و تقييد و قرينه بر خلاف ظاهر بودن دارند .\r\nبر فرض كه ادعاى مزبور براى كسانى مبالغه و غلوّ باشد و بگويد ما در ميان روايات ، عموماتى هم داريم كه جنبه تخصيصى ندارند - مثل « كل شىء لك حلال . . . » « كل شىء طاهر . . . » - ولى مىتوان به جرأت ادعا كرد كه اكثر مطلق و قاطع و قريب به اتّفاق خبرها داراى جنبه مزبور هستند . اگر بنا باشد ما خبرهاى واحد حجّت و معتبر را مخصص عمومات قرآنى قرار ندهيم و عموم آيه را بر خبر واحد مقدم بداريم ، لازم مىشود كه خبر واحد را به‌كلى طرح و الغاء كنيم و كنار بگذاريم ، يا نود و پنج درصد آنها را دور بريزيم و براى استنباط احكام از آنها استفاده نكنيم ، و احدى از فقهاء اسلام ( شيعه و سنى ) به اين امر ملتزم نشده و نمىتواند بشود . زيرا اگر ما خبرها و روايات كتب معتبره حديثى را كنار بگذاريم ، راهى براى استنباط احكام در نوع موارد ، باقى نمىماند و بايد فقه جديدى تأسيس كنيم . پس ناگزير بايد اين اخبار را مخصص آن عمومات قرار دهيم ؛ و هذا هو المطلوب .\r\n\r\n[ أدلّة المخالفين و الجواب عنها 
  ]\r\n( و كون العام الكتابى قطعيا صدورا و خبر الواحد ظنيا سندا ) لا يمنع عن التصرف فى دلالته الغير القطعية قطعا و إلا لما جاز تخصيص المتواتر به أيضا مع أنه جائز جزما .\r\nو السر أن الدوران فى الحقيقة بين أصالة العموم و دليل سند الخبر مع أن الخبر بدلالته و سنده صالح للقرينية على التصرف فيها بخلافها فإنها غير صالحة لرفع اليد عن دليل اعتباره .\r\n\r\n","description":"","footnote":"","page_name":" 338 ","page_number":339},
  {"content":"\r\n\r\n2 . قول مخالف : در برابر مشهور ، گروهى مخالف تخصيص عامّ كتابى با خبر واحد خاصّ هستند و مدعىاند كه ما بايد عامّ قرآنى را اخذ كرده و خبر واحد خاصّ را كنار بگذاريم . اين گروه براى اثبات مدّعاى خود به چهار دليل استناد كرده‌اند كه همهء آنها مردود است :\r\nدليل اوّل : از طرفى عمومات قرآنى از لحاظ سند و صدور قطعى هستند و ترديدى نداريم كه اين آيات از خداوند صادر شده و وحى الهى است و كمترين احتمالى نمىدهيم كه كلام الهى نباشد و سخن پيامبر صلى الله عليه و آله يا ديگران باشد « 1 » از طرف ديگر خبرهاى واحد ، ظنى الصدور هستند ، يعنى يقين به صدق و صدور آنها از معصوم نداريم زيرا مستقيماً از معصوم نشنيده‌ايم ، بلكه راوى يا راويانى كه موثّق هستند و يا حداقل ، عادل مىباشند ، اين اخبار را از امام گرفته و براى ما نقل مىكنند و مىدانيم كه با خبر دادن يك يا چند نفر آدم موثق يا عادل ، براى ما يقين حاصل نمىشود بلكه حداكثر گمان و اطمينان پيدا مىشود كه اين خبر ، صدق باشد و بايد بنا را بر صدق و صدور بگذاريم . آنگاه هرگز دليل ظنى به نام خبر واحد ، قدرت مقاومت در برابر دليل قطعى به نام عمومات آيات ندارد و دليل قطعى مقدم است .\r\nپس ما بايد عمومات آيات را مقدم بداريم .\r\nپاسخ : مرحوم آخوند به استدلال مزبور دو جواب مىدهد :\r\n1 . جواب نقضى : ترديدى نيست در اين‌كه خبر متواتر نيز مانند عمومات كتابى ، قطعى السند است و يقين به صدور و صدقش داريم ، و گرنه خبر متواتر نبود . آنگاه اگر به اين دليل ، تخصيص عامّ كتابى با خبر واحد جايز نباشد ، بايد تخصيص خبر متواتر نيز با خبر واحد جايز نباشد ، در حالى كه تخصيص خبر متواتر عامّ با خبر واحد خاصّ ، جزماً و قطعاً جايز است و كسى در آن ترديد نكرده است . پس بايد تخصيص عامّ كتابى نيز با خبر واحد جايز باشد . شما به هر دليلى كه اين را تجويز مىكنيد ، بايد به همان دليل نيز آن را تجويز كنيد .\r\n2 . جواب حلّى : اصولًا تعارض ، ميان سندها ( سند آيه و سند حديث ) نيست تا شما بگوييد آيه ، قطعى السند است و خبر واحد ظنى است و دليل قاطع مقدم است ؛ بلكه تعارض ميان چيزهاى ديگر است . در اينجا راه مرحوم آخوند از راه شيخ اعظم جدا مىشود : شيخ اعظم فرموده است تعارض ، ميان دلالت‌ها و ظهورها است ، يعنى ظهور آيه عام است و اصالةالعموم مىگويد بنا را بر همان عموم بگذار . و ظهور خبر واحد خاصّ است و قاعده اين است كه هر دليلى اقوى دلالةً بود ، مقدم مىشود و خبر واحد خاص ، چون نص يا اظهر است ، از حيث دلالت قوىتر است و مقدم بر عموم كتابى شده و موجب تخصيص آن مىشود . « 2 »\r\n\r\n\r\n","description":"","footnote":"\r\n( 1 ) . تحريف به زياده به اتّفاق مسلمانان باطل است ؛ گرچه از تحريف به نقيصه ، برخى از دانشمندان طرفدارى كرده‌اند كه درهمان‌جا نيز دانشمندان محقق اسلام ، مخالف تحريف قرآن هستند .\r\n( 2 ) . مطارح‌الأنظار ، ص 211 .\r\n","page_name":" 339 ","page_number":340},
  {"content":"\r\n\r\nولى مرحوم آخوند مىفرمايد تعارض ، ميان دو سند نيست ، ميان دو دلالت هم نيست ؛ بلكه تعارض ميان ظهور آيه و اصالةالعموم در آيه با دليل حجيّت خبر واحد است . « 1 » اگر ظاهر آيه را حفظ كنيم و اصالة العموم جارى كنيم و بنا را بر عموم بگذاريم ، ناگزير بايد خبر واحد خاصّ را كنار بگذاريم ، و الغاى آن به معناى طرح ادله حجيّت خبر است كه آنها حكم به حجيّت اين خبر مىكنند ؛ ولى ما به آن ادله اعتنا نكرده و خبر را طرح كرديم .\r\nاگر ادله حجيّت را حفظ كنيم و خبر واحد را حجّت بدانيم ، ناگزير بايد از عموم آيه و اصالة العموم در آن ، صرف نظر كنيم « 2 » و چون اصالة العموم در آيه ، صلاحيت بيانيّت و مفسر بودن و قرينه بودن و تصرف كردن در ادله حجيّت خبر را ندارد ، نمىتواند بر آن ادله مقدم شود ؛ ولى خبر واحد سنداً « 3 » و دلالةً « 4 » صلاحيت دارد بيان و مفسر باشد و ظاهر آيه را تفسير و عموم آيه را تخصيص بزند . قاعده اين است كه قرينه بر ذوالقرينه ، بيان بر ذوالبيان ، مفسّر بر مفسَّر تقدّم پيدا مىكند و اين خبر واحد خاصّ است كه برنده مىشود و با آن ، در دلالت و ظاهر آيه تصرف كرده و مرتكب تخصيص مىشويم .\r\nو لا ينحصر الدليل على الخبر بالإجماع كى يقال بأنه فيما لا يوجد على خلافه دلالة و مع وجود الدلالة القرآنية يسقط وجوب العمل به . كيف و قد عرفت أن سيرتهم مستمرة على العمل به فى قبال العمومات الكتابية .\r\nدليل دوم : تنها دليل حجيّت خبر واحد ، اجماع است . اجماع ، دليل لبّى است و در دليل لبّى بايد به‌قدر متيقّن اخذ كرد و قدر متيقن از ارزشمند بودن خبر به حكم اجماع ، مواردى است كه يك دلالت قرآنى - ولو عموم آيه باشد - بر خلاف خبر واحد نداشته باشيم ؛ و گرنه دليلى بر حجيّت خبر نخواهيم داشت . در مانحن‌فيه با وجود عامّ كتابى شمول اجماع نسبت به اين خبر واحد مشكوك است ؛ پس دليلى بر حجيّت اين خبر وجود ندارد و عامّ كتابى برنده است . اين دليل را محقّق اوّل در معارج‌الاصول ، ص 96 فرموده است .\r\nپاسخ : چه كسى گفته است كه تنها دليل حجيّت خبر ، اجماع است ؟ خير دليل منحصر در اجماع ( اجماع مصطلح يا قولى ) نيست ، بلكه در جاى خود به ادله اربعه استناد شده است . يكى از آنها مسأله سيره مستمره اصحاب - بلكه مسلمين و بلكه عقلاى عالم - بود كه در دليل اوّل ما بيان شد . با وجود آن همه ادله ، جاى اين سخن نيست .\r\n\r\n\r\n","description":"","footnote":"\r\n( 1 ) . ادله اربعه دارد كه در جلد ثانىِ كفايه مطرح خواهد شد .\r\n( 2 ) . به اين دليل كه دلالت ، ظن و ظهورى است و قابليّت دارد از آن صرف نظر بشود و تصرفى در آن بكنيم .\r\n( 3 ) . از نظر سند حجت است و مشمول ادلهء حجيّت مىباشد .\r\n( 4 ) . از نظر دلالت ، خاصّ است و در سايهء نص يا اظهر بودن قوىتر است .\r\n","page_name":" 340 ","page_number":341},
  {"content":"\r\n\r\nو الأخبار الدالة على أن الأخبار المخالفة للقرآن يجب طرحها أو ضربها على الجدار أو أنها زخرف أو أنها مما لم يقل بها الإمام عليه السلام و إن كانت كثيرة جدا و صريحة الدلالة على طرح المخالف إلا أنه لا محيص عن أن يكون المراد من المخالفة فى هذه الأخبار غير مخالفة العموم إن لم نقل بأنها ليست من المخالفة عرفا كيف و صدور الأخبار المخالفة للكتاب بهذه المخالفة منهم عليهم السلام كثيرة جدا .\r\nمع قوة احتمال أن يكون المراد أنهم لا يقولون به غير ما هو قول الله تبارك و تعالى واقعا و إن كان هو على خلافه ظاهرا شرحا لمرامه تعالى و بيانا لمراده من كلامه فافهم .\r\nدليل سوم : اخبار فراوانى از معصومين عليهم السلام صادر شده است مبنى بر اين‌كه احاديثى كه از قول ما براى شما نقل مىشود آنها را به قرآن عرضه كنيد ؛ آنچه كه بر خلاف آيات قرآن بود ، آن را طرح كنيد و دور بريزد يا بر ديوار بكوبيد ، يا مزخرف است ، يا باطل است ، يا ليس شىءٍ ، يعنى چيزى نيست ، يا ما آن را نگفته‌ايم [ و از ما صادر نشده و به ما دروغ بسته‌اند 
  ] و . . . . « 1 » مخالفت حديث با قرآن انواعى دارد : گاهى از نوع مخالفت تباينى است و صد در صد نفى و اثبات هستند ؛ گاهى به نحو عموم و خصوص من وجه است و گاه از نوع عام و خاصّ مطلق است كه اين نيز نوعى مخالفت است ، زيرا خاصّ با ظاهر عامّ مخالف است . عموم و اطلاق روايات مزبور ، همهء انواع مخالفت‌ها را شامل مىشود و به صراحت بر طرح حديث مخالف دلالت مىكند . پس حديث خاصّ را بايد طرح كرد و به عموم عامّ اخذ نمود .\r\nپاسخ : مرحوم آخوند سه جواب به اين استدلال داده است :\r\nجواب اوّل : اصولًا از نقطه نظر عرف و عقلاى عالم ، مخالفت به نحو عموم و خصوص مطلق را مخالفت به‌حساب نمىآورند . اين‌طور نيست كه اگر مولايى عامى را گفت و بلافاصله يا منفصلًا مخصّصى آورد ، شنوندگان بگويند اين آدم تناقض گويى كرده است ، صدر و ذيل كلامش با هم منافى است ، يا كلام ديروز و امروزش منافى است و . . . ؛ بلكه عام و خاصّ را كه به عرف بدهيم كاملًا ميان آن دو جمع كرده و تخصيص مىزند و هيچ منافاتى نمىبينند . بنابراين ، مسأله عامّ و خاص - و هكذا مطلق و مقيّد و . . . - موضوعاً از اين روايات خارج است .\r\nقوله : ان لم نقل . . . : اشاره به اين جواب است كه در متن پس از جواب بعدى آمده است ، ولى ما در شرح ، ترتيب طبيعى را مراعات كرديم .\r\nجواب دوم : بر فرض مخالفت به نحو عموم و خصوص هم مخالفت محسوب شود ؛ ولى قطعاً اين نوع مخالفت از اخبار مزبور خارج است و منظور آن روايات ، طرح اينها نيست ، زيرا يقين داريم\r\n\r\n\r\n","description":"","footnote":"\r\n( 1 ) . وسائل‌الشيعه ، ج 18 ، ص 78 .\r\n","page_name":" 341 ","page_number":342},
  {"content":"\r\n\r\nكه اين‌گونه مخالفت‌ها از معصومين صادر شده است ، خيلى زياد هم صادر شده است . « 1 » با قطع مزبور نمىتوان اخبار عرض بر كتاب را بر اين قسم از مخالفت حمل كرد .\r\nجواب سوم : احتمال قوى دارد منظور آن روايات كثيره - كه مستدل روى آنها تكيه كرد - مخالفت با ظواهر قرآن نباشد ؛ چرا كه يقيناً مخالف با ظواهر از معصوم عليه السلام صادر شده است . چون شأن آنها بيان و شرح و تفسير آيات قرآن است و طبيعى است كه در مقام بيان مقصود ، شارع مقدس گاه توضيحاتى مىدهد كه با ظاهر قرآن منطبق نيست ، بلكه منظور ، مخالفت با باطن قرآن و مراد واقعى خداوند است ، يعنى احاديثى كه بر خلاف مراد واقعى شارع باشد ارزشى ندارد . ما نيز اين را قبول داريم ، ولى تخصيص عامّ كتابى به خبر واحد از نوع مخالفت با مراد جدّى و واقعى مولى نيست ، بلكه مخالفت با ظواهر است كه مشمول اخبار عرض بر كتاب نيست .\r\nفافهم : شايد اشاره باشد به اين‌كه ما از كجا مراد واقعى و باطن قرآن را بفهيم تا بعد ببينيم كه فلان خبر با باطن قرآن موافق است يا نه ؟ باطن و مراد واقعى را هم بايد خود امامان عليهم السلام بيان كنند ، و گرنه براى ما مقدور نيست . چگونه ممكن است امام عليه السلام بفرمايد به قرآن عرضه كنيد و ببينيد آيا بر خلاف باطن قرآن هست يا نيست ؟ چنين امرى لغو است .\r\nپس جواب سوم مخدوش است و عمده همان جواب اوّل و دوم است كه يا اصلًا مخالفتى نيست و يا اين نوع مخالفت منظور روايات نيست ، بلكه تباين كلّى و . . . منظور است .\r\nو الملازمة بين جواز التخصيص و جواز النسخ به ممنوعة و إن كان مقتضى القاعدة و جوازهما لاختصاص النسخ بالإجماع على المنع مع وضوح الفرق بتوافر الدواعى إلى ضبطه و لذا قل الخلاف فى تعيين موارده بخلاف التخصيص .\r\nدليل چهارم : يك عامّ افرادى داريم ، مثل « أكرم كلّ عالم » كه تمام افراد عالم را شامل مىشود ؛ عادل باشند يا فاسق . و يك عامّ ازمانى داريم كه ظهور در استمرار دارد و تمام ازمنه را شامل مىشود .\r\nتخصيص عموم افرادى كه تخصيص شايع و مصطلح است ، نام خاصى ندارد و به نام تخصيص شناخته مىشود ، ولى تخصيص عموم ازمانى نامش نسخ است . بنابراين نسخ و تخصيص ، دو روى يك سكه هستند و ماهيت هر دو ، يكى است و هر دو ، نوعى از تخصيص هستند .\r\nبا توجّه به اين نكته مستدل مىگويد : اگر تخصيص عامّ كتابى با خبر واحد جايز باشد ، لازمه‌اش اين است كه نسخ قرآن هم به اين وسيله جايز باشد ؛ چون نسخ هم نوعى تخصيص است و تافتهء جدا بافته‌اى نيست ؛ ولى اين لازم باطل است و نسخ كتاب با خبر واحد جايز نيست . دليل مطلب اجماع است . مسلمين اجماع دارند كه نسخ بايد با يك دليل قاطع محقّق شود و دليل ظنى و خبر واحد\r\n\r\n\r\n","description":"","footnote":"\r\n( 1 ) . قبلًا گفتيم كه صد در صد يا نود و پنج درصد اخبار از اين قبيل هستند .\r\n","page_name":" 342 ","page_number":343},
  {"content":"\r\n\r\nنمىتواند ناسخ باشد ؛ در نتيجه ملزوم هم باطل مىشود ، يعنى تخصيص عامّ كتابى با خبر واحد جايز نخواهد بود .\r\nپاسخ : مرحوم آخوند از اين دليل دو جواب مىدهد .\r\n1 . مقتضاى قاعده اين بود كه هم تخصيص و هم نسخ كتاب ، به سبب خبر واحدِ حجّت و معتبر ، جايز باشد . خبر واحد پس از اين‌كه جامع شرايط حجيت بود ، به منزله علم و قطع است و همان احكام را دارد ؛ پس بايد بتواند ناسخ قرار گيرد ؛ پس مقتضى موجود است . ولى در ناسخ بودن ، مانعى وجود دارد كه جلو مقتضى را مىگيرد و آن ، مسألهء اجماع است كه در كلام مستدل هم اشاره شد ؛ ولى در مورد مخصص بودن ، اين مانع وجود ندارد ، پس تخصيص جايز است ، ولى نسخ در اثر برخورد با مانع جايز نيست .\r\n2 . اصولًا مقايسه بين نسخ و تخصيص ، باطل و قياس مع‌الفارق است ، چون نسخ يك حكم و قانون از آنجا كه خيلى اهميت دارد و انگيزهء افراد بر ضبط و ثبت آن فراوان است و اگر كوچك‌ترين حكمى برداشته شود ، همگان آن را دنبال مىكنند و زبانزد خاصّ و عامّ و نُقل محافل و مجالس مىگردد ، لذا اعتماد به خبر واحد در باب نسخ ، موهون مىشود و اگر نسخى بود ، حتماً به تواتر بدست ما مىرسيد و روى همين حساسيّت و داعى بر نقل ، ملاحظه مىكنيم كه موارد اختلاف در نسخ خيلى كم است . « 1 » ولى تخصيص و تبصره يك امر معمولى است و آن حساسيت را ندارد . چه بسا يك يا چند نفر حكمى را از امام شنيده و براى ديگران نقل كرده‌اند و به حدّ تواتر هم نرسيده است ، لذا در اين موارد ، اعتماد به خبر واحد موهون نيست ، بلكه كاملًا منطقى و عقلانى است و انگيزه بر ضبط و ثبت و دنبال كردن در همه نبوده است تا به حد تواتر برسد ، لذا موارد تخصيص ، هزاران هزار است . با اين ملاحظات اگر تخصيص عامّ كتابى از راه خبر واحد جايز شد ، دليل بر اين نيست كه نسخ هم جايز باشد .\r\nنتيجه : تخصيص عمومات قرآن به سبب خبر واحد معتبر ، جايز است و سيره مستمره نيز بر همين مستقر شده است .\r\n\r\n\r\n","description":"","footnote":"\r\n( 1 ) . حداكثر تا صد و سى و چند مورد را بعضى از دانشمندان عامّه ذكر كرده‌اند و در تفسير البيان مرحوم آقاى خوئى رحمه الله سى و چند مورد مطرح شده و در نوع موارد ، نسخ را نپذيرفته‌اند .\r\n","page_name":" 343 ","page_number":344},
  {"content":"\r\n\r\n\r\nفصل : [ دوران الأمر بين النسخ و التخصيص 
  ]\r\n\r\n[ حالات الخاصّ و العامّ ، و أحكامها 
  ]\r\nلا يخفى أن الخاص و العام المتخالفين يختلف حالهما ناسخا و مخصصا و منسوخا فيكون الخاص مخصصا تارة و ناسخا مرة و منسوخا أخرى و ذلك لأن الخاص إن كان مقارنا مع العام أو واردا بعده قبل حضور وقت العمل به فلا محيص عن كونه مخصصا و بيانا له .\r\nو إن كان بعد حضوره كان ناسخا لا مخصصا لئلا يلزم تأخير البيان عن وقت الحاجة فيما إذا كان العام واردا لبيان الحكم الواقعى و إلا لكان الخاص أيضا مخصصا له كما هو الحال فى غالب العمومات و الخصوصات فى الآيات و الروايات .\r\nو إن كان العام واردا بعد حضور وقت العمل بالخاص فكما يحتمل أن يكون الخاص مخصصا للعام يحتمل أن يكون العام ناسخا له و إن كان الأظهر أن يكون الخاص مخصصا لكثرة التخصيص حتى اشتهر ما من عام إلا و قد خص مع قلة النسخ فى الأحكام جدا و بذلك يصير ظهور الخاص فى الدوام و لو كان بالإطلاق أقوى من ظهور العام و لو كان بالوضع كما لا يخفى هذا فيما علم تاريخهما .\r\nفصل سيزدهم : دوران بين نسخ و تخصيص\r\nبه‌طور كلّى دليل عامّ و دليل خاصّ گاهى متوافق الظاهر هستند ( هر دو مثبِت يا نافىاند ) . مثلًا عامّ مىگويد « أكرم العلماء » و خاصّ مىگويد « أكرم العلماء العادل » . در اينجا به هر دو عمل مىشود ، و خاصّ بر تأكيد نسبت به عالم عادل حمل مىشود و منافاتى نيست تا نياز به تصرّف باشد ؛ مگر اين‌كه براى جمله وصفيه مفهوم قائل باشيم و مفهوم « أكرم العالم العادل » اين باشد كه « اكرام عالم غير عادل واجب نيست » ؛ آنگاه اين مفهوم با آن عامّ تعارض كنند كه در اين صورت هم باز خاصّ مفهومى با عامّ منطوقى متوافق الظاهر نيستند ، ولى بر مسلك تحقيق ، جمله وصفيه اصلًا مفهوم ندارد و اثبات شىء نفى ماعدا نمىكند . بنابراين دليل خاص نسبت به محدوده خودش بر وجوب اكرام عالم عادل دلالت دارد و كارى به علماء فاسق ندارد . نه نفى مىكند و نه اثبات . دليل عامّ ظهور در عموم دارد و حكم عالم فاسق را هم روشن مىكند و چيزى هم معارض يا مزاحم عامّ مزبور نيست .\r\nگاهى عامّ و خاصّ متخالف الظاهرند ، يعنى نافى و مثبت هستند و در مورد خاصّ تنافى دارند ، مثلًا دليل عامّ مىگويد « اكرام هر عالمى واجب است ، ولو فاسق باشد » ؛ ولى دليل خاصّ مىگويد\r\n\r\n","description":"","footnote":"","page_name":" 344 ","page_number":345},
  {"content":"\r\n\r\n« اكرام عالم فاسق واجب نيست » ، و حكم عامّ را در اين مورد نفى مىكند كه در ظاهر با يكديگر تعارض دارند ؛ در اينجا چه بايد كرد ؟ آنچه از بحث‌هاى گذشته بدست آورديم اين بود كه دليل خاصّ بر دليل عامّ مقدم و موجب تخصيص دليل عام مىشود . ولى در اين فصل مىگوييم مخصص بودن دليل خاصّ ، نسبت به‌دليل عام ، كلّيّت ندارد ، بلكه بر حسب موارد ، فرق مىكند : در مواردى دليل خاصّ حتماً مخصّص دليل عامّ است ، و در مواردى حتماً ناسخ دليل عامّ است ، « 1 » و در مواردى هم ممكن است منسوخ دليل عامّ باشد و دليل عام ، خاصّ را ابطال كند و از بين ببرد ، لذا بايد اين موارد به‌دقت معلوم شود كه كجا دليل خاص ، مخصص عامّ است و كجا ناسخ است و كجا منسوخ ؟\r\nپيش از تشقيق شقوق و بيان صور گوناگون مسأله ، بجاست به سه نكته توجّه كنيم :\r\n1 . آيا تأخير بيان از وقت خطاب جايز است ؟ يعنى آيا ممكن است خطابى امروز صادر شود و ظهور در عموم يا اطلاق - يا هر مطلبى - داشته باشد و متكلم اين ظاهر را واقعاً اراده نكرده باشد و مرادش خلاف ظاهر باشد و معذلك فعلًا و در حال خطاب و متصلًا ، بيان و قرينه‌اى نياورد و پس از مدتى در خطاب جدا بيان را بياورد يا اين‌كه ممكن نيست و بيان بايد چسبيده به ذوالبيان باشد ؟ عده‌اى تأخير بيان از وقت خطاب را جايز ندانسته‌اند و دلايلى دارند كه در معالم‌الاصول مطرح شد ، « 2 » ولى تحقيق اين است كه تأخير مزبور بلامانع است و چه‌بسا مصلحت ايجاب مىكند كه فعلًا عامّ يا مطلقى را بگويد و بعدها تدريجاً خصوصيات و قيود را ذكر كند و مراد واقعى را بيان نمايد روش عقلايى هم در مقام تقنين ، همين است ، يعنى ابتدا كليات و اصولى را تصويب مىكنند ، سپس به مرور ، تبصره‌هايى را بر آن مىافزايند . خيلى جاها تمام‌المراد را يك جا نمىشود بيان و تفهيم كرد .\r\n2 . آيا تأخير بيان از وقت حاجت ( زمان عمل به‌دليل كه ممكن است با زمان خطاب همزمان باشند و ممكن است از زمان خطاب متأخر باشد مثلًا خطاب روز شنبه صادر شود و عمل روز دوشنبه باشد ) جايز است ؟\r\nمشهور گفته‌اند كه چنين تأخيرى جايز نيست ؛ زيرا مستلزم القاء در مفسده يا تفويت مصلحت است و از مولاى حكيم صادر نمىشود . روى همين اصل ، خاصى را كه پس از زمان حاجت و فرا رسيدن وقت عمل به عامّ ، وارد شود ، حمل بر نسخ كرده‌اند نه تخصيص كه بيانيّت دارد و تأخيرش روا نيست .\r\nمرحوم آخوند نيز در مانحن‌فيه از مشهور پيروى كرده است ولى بعضى از متأخرين - مثل خود صاحب كفايه در مبحث تعادل و تراجيح - معتقدند گاهى مصلحت اهمى ايجاب مىكند كه بيان ، حتى از وقت حاجت هم تأخير بيفتد ؛ آن هم نه يك روز و ده روز يا يك سال و ده سال ، بلكه چه‌بسا ممكن\r\n\r\n\r\n","description":"","footnote":"\r\n( 1 ) . فرق تخصيص و نسخ بيان خواهد شد .\r\n( 2 ) . معالم‌الاصول ، ص 163 .\r\n","page_name":" 345 ","page_number":346},
  {"content":"\r\n\r\nاست صدها و هزاران سال به تأخير بيفتد ، لذا گاهى عامى در قرآن يا كلام رسول اكرم صلى الله عليه و آله وارد مىشود و مدت‌ها به آن ، عمل مىشود ولى بيان و مخصص در لسان امام صادق عليه السلام يا در كلام امام عسكرى عليه السلام وارد مىشود . چه‌بسا هنوز هم برخى يا بسيارى از بيان‌ها باقى مانده و در زمان ظهور حضرت مهدى ( عج ) بيان شود .\r\n3 . آيا شرط نسخ حضور وقت عمل است ؟ مشهور اين شرط را پذيرفته و گفته‌اند اگر خاصى پيش از فرا رسيدن وقت عمل به عامّ فرا برسد ، حتماً بايد مخصص باشد و نمىتواند ناسخ باشد . شرط ناسخ بودن اين است كه دليل خاصّ پس از فرار رسيدن زمان عمل به عامّ ، صادر شود و چون نمىتواند مخصص باشد - و تأخير بيان از وقت حاجت مىشود كه محال بود - معيّناً بايد ناسخ باشد . ولى عده‌اى شرط مزبور را قبول ندارند و مىگويند قبل از حضور وقت عمل نيز امكان نسخ وجود دارد و مرحوم آخوند با تصويرى كه بعداً از ماهيت نسخ ارائه خواهد كرد ، همين نظر را بر خواهد گزيد .\r\nبا توجّه به اين سه نكته ، دليل عامّ و دليل خاصّ از لحاظ تاريخ صدور ، گاهى هر دو تاريخ صدورشان معلوم و مشخص است و گاهى هر دو يا يكى از آن دو ، تاريخ صدورشان مجهول است . در فرض اوّل كه معلوم التاريخ باشند ، پنج صورت تصوير مىكند كه هركدام حكمى دارد :\r\n1 . تاريخ صدور هر دو مقرون به هم باشد ؛ مثلًا فرض كنيم دو امام در يك زمان باشند و كلام هر دو حجّت باشد و همزمان يكى عامّ را بگويد و ديگرى خاصّ را . يا از يك امام در اين لحظه عامى صادر شود و در لحظه يا لحظات بعد ، خاصى صادر شود كه عرفاً همزمان هستند و اين مقدار فاصله را تقديم و تأخير به حساب نمىآورند . يا عامى را قرآن بگويد و پيامبر همزمان با ابلاغ عموم آيه ، خاصى را نيز خود بفرمايند كه باز هم مقرون به هم هستند . حكم اين قسم روشن است و آن اين‌كه به اتّفاق كلمه ، دليل خاص مخصص دليل عام است و احتمال نسخ را كسى نداده است .\r\n2 . تاريخ صدور عامّ جلوتر از خاصّ باشد و ضمناً دليل خاصّ پيش از فرا رسيدن زمان عمل به عامّ صادر شود . مثلًا عامّ روز شنبه صادر شد ، ولى زمان اجراى آن ، روز چهارشنبه است و خاصّ روز دوشنبه صادر شد . در اين صورت هم بر مسلك مشهور چاره‌اى جز تخصيص نيست و معيّناً خاصّ بعدى بايد مخصص عامّ قبلى باشد و امكان نسخ وجود ندارد ؛ زيرا شرط نسخ كه فرا رسيدن وقت عمل باشد ، در اينجا مفقود است . - البته بر مسلك آخوند و جماعتى شرط مزبور معتبر نيست - . پس امكان ناسخ بودن نيز وجود دارد ؛ ولى در ادامه و در صورت پنجم خواهد آمد كه تخصيص رجحان دارد .\r\n3 . تاريخ صدور عامّ ، قبل باشد و خاصّ بعدى هم پس از زمان حضور عمل به عامّ ، فرا برسد . در مثال پيشين ، همان روز چهارشنبه - ظهر آن روز مثلًا - دليل خاصّ وارد شود . در اين صورت از نظر مشهور چاره‌اى نيست جز اين‌كه خاصّ بعدى ناسخ عامّ قبلى باشد ؛ زيرا اگر مخصص و بيان بگيريم ، مستلزم تأخير بيان از وقت حاجت مىشود كه قبيح و محال وقوعى است - البته اينجا آخوند بر مسلك\r\n\r\n","description":"","footnote":"","page_name":" 346 ","page_number":347},
  {"content":"\r\n\r\nقوم مشى كرده و در باب تعارض ادلّه تأخير مذكور را تجويز نموده است كه على هذا ، ولو خاصّ متأخر از زمان عمل به عام باشد حمل بر تخصيص مىشود . و ضمناً قيدى هم مىآورد و آن اين‌كه اگر عامّ پيشين در مقام بيان حكم واقعى باشد و واقعاً تا اين لحظه وجوب اكرام تمام علماء مصلحت داشت و الآن دليل خاصّ بر خلاف عامّ صادر شد ، اينجا جاى نسخ است و معنايش اين است كه از اين لحظه به بعد اكرام فسّاق مصلحت ندارد . ولى اگر عامّ قبلى مبيّن حكم ظاهرى باشد و مصلحت در اصل حكم و تشريع باشد ، باز هم مانعى ندارد كه خاصّ بعدى ، ولو پس از وقت عمل ، برسد كاشف از مراد جدّى باشد و دلالت كند كه در واقع از اوّل هم عالم فاسق مراد مولى نبوده و اكرام او مصلحت نداشته است .\r\nنسبت به عمومات آيات و روايات ، غالباً مطلب از اين قرار است كه مبيّن كليات هستند و جزئيات و تفاصيل ، بعدها بيان مىشود . حتى در كلام امام صادق عليه السلام هم كه بيايد حمل بر تخصيص مىشود .\r\n4 . تاريخ صدور خاصّ جلوتر از عامّ باشد و پيش از حضور وقت عمل به خاص ، دليل عامّ صادر شود . - اين قسمت را مرحوم آخوند در متن جدا ذكر نكرده و بعد در فراز « ثم انّ . . . » اشاره خواهد كرد . - در اينجا هم بر مسلك مشهور ، خاصّ قبلى مخصص عامّ بعدى است و محذورى هم ندارد ؛ زيرا تأخير بيان از وقت خطاب يا عمل نيست ، بلكه تقديم بيان است ؛ از طرفى هم عامّ بعدى نمىتواند ناسخ خاص قبلى باشد ، چون فاقد شرط نسخ است كه بعد از حضور وقت عمل باشد . به‌ناچار جاى تخصيص است ، ولى بر مسلك شرط نبودن حضور وقت عمل در باب نسخ ، احتمال منسوخيّت خاصّ قبلى توسّط عامّ بعدى وجود دارد ؛ ولى به آن اعتنا نمىشود و احتمال مخصص بودن مقدّم است ؛ چنانچه در صورت پنجم خواهد آمد .\r\n5 . تاريخ صدور خاصّ پيش از عامّ است و ضمناً پس از فرا رسيدن زمان عمل به خاص ، عامّ صادر شده است . در اينجا چه بايد كرد ؟ آيا خاصّ قبلى را مخصص عامّ بعدى قرار داده و ظهور خاصّ را در استمرار حكمش در آينده حفظ كنيم ، يا عامّ بعدى را ناسخ خاصّ قبلى قرار داده و ظهور عامّ در عموم و شمول جميع افراد را حفظ كنيم ؟ هر دو محتمل است : مخصص بودن ، چون محذور تأخير بيان را ندارد و از باب تقديم بيان است . و ناسخ بودنِ عامّ هم چون شرط نسخ را كه حضور وقت عمل باشد ، واجد است .\r\nپس هر دو ممكن است ؛ در عين حال ، ما احتمال مخصص بودن را ترجيح مىدهيم ؛ چرا كه از طرفى تخصيص خيلى شايع و زياد است ، تا آنجا كه ضرب‌المثل شده و مىگويند : « ما من عامّ إلّاو قد خُصّ » . از طرف ديگر نسخ بسيار نادر و كم است و قاعده اين است كه « الظنّ يلحق الشىء بالأعمّ الأغلب » ، يعنى موارد مشكوك را به همان طرف شايع و راجح ملحق مىسازيم و احتمال آن طرف زيادتر و مظنون است و آن ، جانب تخصيص است .\r\nاگر كسى بگويد اين امور ظنّى كه ارزشى ندارد و عمل به مظنّه در اسلام حرام است ، پس چگونه\r\n\r\n","description":"","footnote":"","page_name":" 347 ","page_number":348},
  {"content":"\r\n\r\nشما به اين وجوه متشبّث مىشويد ؟ در جواب مىگوييم اصل و اساس ، ظهور است كه خاصّ ظهور در استمرار داشت و عامّ ظهور در عموم . ظهور براى ما حجيّت دارد و وجوه مذكوره پشتيبان و مؤيّد و تقويت‌كنندهء اين ظهور است و باعث مىشود ظهور خاصّ در استمرار ، اقوى و اظهر باشد از ظهور عامّ در افراد - حتّى اگر ظهور خاصّ اطلاقى و ظهور عامّ وضعى باشد - قاعدهء عقلايى هم اين است كه اظهر بر ظاهر مقدم است . از اين باب تخصيص برنده است .\r\nأما لو جهل و تردد بين أن يكون الخاص بعد حضور وقت العمل بالعام و قبل حضوره فالوجه هو الرجوع إلى الأصول العملية . و كثرة التخصيص و ندرة النسخ هاهنا و إن كانا يوجبان الظن بالتخصيص أيضا و أنه واجد لشرطه إلحاقا له بالغالب إلا أنه لا دليل على اعتباره و إنما يوجبان الحمل عليه فيما إذا ورد العام بعد حضور وقت العمل بالخاص لصيرورة الخاص لذلك فى الدوام أظهر من العام كما أشير إليه فتدبر جيدا .\r\nتا به حال صور مختلف معلوم التاريخ‌ها را بررسى كرديم ؛ امّا اگر تاريخ صدور عامّ و خاصّ مجهول بود ، چه بايد كرد ؟ در اينجا نيز صور و فروضى مطرح است . نخست سه صورت كلّى داريم :\r\n1 . تاريخ صدور هر دو مجهول است و اصلًا نمىدانيم عام چه زمانى صادر شده و خاصّ چه زمانى .\r\n2 . تاريخ صدور عامّ مشخص است ، مثلًا روز شنبه صادر شده است ؛ ولى تاريخ صدور خاص مجهول است .\r\n3 . تاريخ صدور خاصّ معلوم است ، ولى عامّ مجهول التاريخ است . ( عكس صورت قبلى ) . در هريك از سه صورت باز فروض مختلفى مطرح است كه به آنها اشاره مىشود :\r\n1 . تاريخ صدور صد در صد مجهول است كه داراى پنج احتمال است : شايد مقرون به هم صادر شده باشند ، شايد عامّ جلوتر باشد و خاصّ قبل از حضور دقت عمل بيايد ، شايد بعد از حضور باشد ، شايد خاص جلوتر باشد و عامّ قبل از زمان عمل به خاصّ صادر شود و شايد عامّ پس از حضور صادر شده باشد . همهء اينها محتمل است .\r\n2 . اجمالًا مىدانيم كه عامّ و خاص ، يا مقرون به هم هستند و يا عامّ جلوتر است ؛ ولى تفصيلًا نمىدانيم .\r\n3 . اجمالًا مىدانيم كه يا مقارن هستند و يا خاصّ مقدم بر عامّ صادر شده است ؛ ولى به تفصيل نمىدانيم .\r\n4 . اجمالًا مىدانيم كه عامّ جلوتر صادر شده است ؛ ولى تفصيلًا نمىدانيم كه آيا خاصّ بعدى ، پيش از زمان عمل به عامّ صادر شده است يا پس از حضور وقت عمل . مرحوم آخوند اين فروض را مطرح نمىكند و تنها به بيان يك فرض اكتفا مىنمايد .\r\n\r\n","description":"","footnote":"","page_name":" 348 ","page_number":349},
  {"content":"\r\n\r\n5 . اجمالًا مىدانيم كه خاص ، متأخر از عامّ است ؛ ولى نمىدانيم آيا دليل خاصّ پيش از حضور وقت عمل به عامّ صادر شده تا مخصص باشد ، يا پس از فرا رسيدن زمان عمل صادر شده تا ناسخ باشد .\r\nمثلًا مىدانيم عامّ روز شنبه وارد شده و خاصّ روز چهار شنبه بيان شده است ، ولى نمىدانيم زمان عمل به عامّ روز جمعه بوده تا دليل خاصّ قبل از زمان عمل فرا رسيده باشد - و در نتيجه بر مسلك مشهور ، مخصص دليل عامّ باشد و كاشف باشد از اين‌كه از روز اوّل هم مورد خاصّ - عالم فاسق مثلًا - داراى ملاك نبوده و اكرام فاسق مصلحت نداشته - و يا زمان عمل به عامّ روز دوشنبه بوده تا خاصّ پس از زمان عمل وارد شده باشد و تا چهار شنبه اكرام عالم فاسق هم مصلحت داشته باشد - و در نتيجه اگر در ظرف روزهاى دوشنبه و سه شنبه عالم فاسق را اكرام نكرده و عمل هم قضاء دارد ، بايد قضاى آن وقت راانجام دهد - در اينجا كه تردّد امر ميان مخصص و ناسخ بودن دليل خاصّ است - به بيان مزبور - چه بايد كرد ؟\r\nمرحوم آخوند مىفرمايد بايد نسبت به مورد معارضه ( عالم فاسق از دوشنبه تا چهارشنبه مثلًا ) به اصول عمليّه مراجعه كنيم . از موارد رجوع به اصل ، اجمال و تردّد خطاب است . و اصل عملى ، برائت از وجوب اكرام است و استصحاب عدم هم قابل جريان است .\r\nقوله : و كثرة التخصيص : اگر بفرماييد چه مانعى دارد كه ما احتمال تخصيص را مقدم بداريم و خاصّ بعدى را مخصص عامّ قبلى قرار دهيم - و در نتيجه نوبت به اصول عمليّه نرسد - به اين دليل كه تخصيص خيلى شايع و رايج و متعارف و متداول و مرسوم و معروف است ، ولى نسخ خيلى نادر و قليل و شاذّ است و لذا جانب تخصيص احتمالش قوىتر مىشود و به حكم « الظنّ يلحق الشىء بالأعم الأغلب » ، فرد مشكوك را كه ما نحن فيه باشد ، به اعمّ اغلب ، يعنى تخصيص ، ملحق كرده و محكوم به آن حكم بنماييم .\r\nجواب : در پاسخ مىگوييم : اين عوامل ( شيوع تخصيص ، ندرت نسخ ، قاعده الظنّ يلحق . . . ) حداكثر گمان‌آور هستند و مظنّه در اسلام اتبّاعش جايز نيست ؛ مگر اين‌كه دليل داشته باشد . ظنّ مزبور دليلى بر اعتبارش نيست ، لذا ارزشى ندارد .\r\nقوله : و انّما يوجبان الحمل : اگر بفرماييد پس چرا در صورت پنجم از صور معلوم التاريخ از همين عوامل و ظنون استفاده كرديد و احتمال تخصيص را مقدّم داشتيد ؟ در جواب خواهيم گفت در آنجا دو ظهور داشتيم ( ظهور خاصّ قبلى ، در استمرار و ظهور عامّ بعدى در جميع افراد ) و شيوع تخصيص و ندرت نسخ ، موجب تقويت يكى از دو ظهور ( ظهور خاصّ در استمرار ) مىشد و ظهور خاصّ را پشتيبانى مىكرد ، در نتيجه سبب مىشد كه خاصّ اظهر و اقوى شود و بر عام مقدّم شود كه در واقع يقدّم الأظهر على الظاهر كه بناء عقلاء بر آن است ؛ و گرنه در همان‌جا هم مجرّد شيوع تخصيص و ندرت نسخ و . . . ارزش و حجيّت نداشت . پس قياس مع‌الفارق است .\r\n\r\n","description":"","footnote":"","page_name":" 349 ","page_number":350},
  {"content":"\r\n\r\nثم إن تعين الخاص للتخصيص إذا ورد قبل حضور وقت العمل بالعام أو ورد العام قبل حضور وقت العمل به إنما يكون مبنيا على عدم جواز النسخ قبل حضور وقت العمل و إلا فلا يتعين له بل يدور بين كونه مخصصا و ناسخا فى الأول و مخصصا و منسوخا فى الثانى إلا أن الأظهر كونه مخصصا و إن كان ظهور العام فى عموم الأفراد أقوى من ظهوره و ظهور الخاص فى الدوام : [ الخصوص 
  ] لما أشير إليه من تعارف التخصيص و شيوعه و ندرة النسخ جدا فى الأحكام .\r\nثم انّ . . . : در دو صورت از پنج صورت معلوم التاريخ گفتيم كه فقط جاى تخصيص است و اصلًا احتمال نسخ هم وجود ندارد :\r\n1 . صورت دوم كه عامّ مقدّم و خاصّ مؤخّر و قبل از زمان عمل به عامّ صادر شده ؛\r\n2 . صورت چهارم كه خاصّ مقدم و عامّ مؤخّر و قبل از زمان عمل به خاصّ صادر شده بود .\r\nحال مىگوييم اين سخن كه در دو صورت مزبور ، تخصيص متعيّن است و جاى نسخ نيست ، بر مسلك مشهور است . مشهور در باب تخصيص شرط مىدانند كه قبل از زمان عمل فرا برسد و در نسخ شرط مىدانند كه پس از حضور وقت عمل فرا برسد . بنابراين مسلك دو صورت مزبور ، فاقد شرط نسخ و واجد شرط تخصيص هستند و معيّناً جاى تخصيص است .\r\nولى بر مسلك تحقيق ، « 1 » شرط مزبور را قبول نداريم ، لذا مىگوييم دليل متأخّر ، پيش از زمان عمل به‌دليل متقدّم هم كه صادر شود باز احتمال نسخ وجود دارد و دوران امر ميان تخصيص و نسخ است ؛ به اين بيان كه در صورت اوّل از دو صورت مزبور ، دوران امر ميان مخصص بودن و ناسخ بودن خاصّ بعدى است و در صورت دوم ، دوران امر ميان مخصص بودن خاص قبلى يا منسوخ بودن آن نسبت به عامّ بعدى است . ولى در صورت اوّل همان سخن مطرح مىشود كه در فرض تردّد مطرح شد و يا به طريق اولى جاى تخصيص است ؛ چون اگر در صورت سوم از پنج صورت قبل جاى تخصيص بود ، در اين صورت به طريق أولى جاى تخصيص است .\r\nدر صورت دوم همان مطالبى كه در صورت پنجم از پنج صورت معلوم‌التاريخ مطرح شد ، طرح مىشود . يعنى دو ظهور داريم : 1 . خاصّ در استمرار ؛ 2 . عامّ در عموم افرادى . به حكم شيوع تخصيص و ندرت نسخ ، ظهور خاصّ در استمرار ، قوىتر بوده و بر عام بعدى مقدّم مىشود و موجب تخصيص عامّ مىگردد .\r\nالبته تعبير آخوند رحمه الله به اين‌كه ظهور العام فى عموم الأفراد أقوى . . . جالب نيست ؛ زيرا اگر ظهور عامّ قوىتر باشد ، حتماً مقدم بر خاصّ مىشود و جاى تخصيص نيست ، بلكه منظور وى همان است كه در پايان صورت پنجم ذكر كرد و گفت : ولو ظهور عامّ در عموم افرادى وضعى ، و ظهور خاصّ اطلاقى باشد .\r\n\r\n\r\n","description":"","footnote":"\r\n( 1 ) . به‌زودى از بيان ماهيّت نسخ روشن خواهد شد .\r\n","page_name":" 350 ","page_number":351},
  {"content":"\r\n\r\nضمناً در صورت دوم و سوم از پنج صورت هم كه دوران ميان ناسخ بودن يا مخصص بودن مطرح شد ، اين سؤال مطرح مىشود كه چه ثمراتى بر اين دوران مترتب است ؟ در بعضى از حواشى و شروح كفايه « 1 » سه ثمره از قول بعضى نقل شده است كه ما به نقل آن قناعت مىكنيم كه نيازى به توضيح نيست :\r\nمنها : ما إذا ورد مخصصان مستوعبان للعام ، فعلى التخصيص يقع التعارض بينهما ، لاستهجان إستيعاب التخصيص ، بخلاف النسخ .\r\nو منها : إنه بناء على إستهجان الأكثر إذا ورد خاصّ مشتمل على حكم أكثر الأفراد ، فإنّه على النسخ لا خير فيه ، بخلاف التخصيص .\r\nو منها : ما يمكن أن يكون من موارد ظهور الثمرة ، و هو ما إذا كان الخاص ظنيّاً و العام قطعيّاً ، و قلنا بعدم جواز نسخ القطعى بالظنّى ، فإنّه يحمل على التخصيص .\r\nتا اينجا مباحث اصلى باب عامّ و خاصّ به پايان رسيد . مرحوم آخوند در خاتمه به مناسبت ، دو مطلب را ذكر مىكند . 1 . نسخ ؛ 2 . بداء .\r\n\r\n\r\n","description":"","footnote":"\r\n( 1 ) . منتهىالدراية فى شرح الكفاية ، ج 3 ، ص 658 .\r\n","page_name":" 351 ","page_number":352},
  {"content":"\r\n\r\n\r\n[ حقيقة النسخ 
  ]\r\nو لا بأس به صرف الكلام إلى ما هو نخبة القول فى النسخ فاعلم أن النسخ و إن كان رفع الحكم الثابت إثباتا إلا أنه فى الحقيقة دفع الحكم ثبوتا و إنما اقتضت الحكمة إظهار دوام الحكم و استمراره أو أصل إنشائه و إقراره مع أنه بحسب الواقع ليس له قرار أو ليس له دوام و استمرار و ذلك لأن النبى صلى الله عليه و آله الصادع للشرع ربما يلهم أو يوحى إليه أن يظهر الحكم أو استمراره مع اطلاعه على حقيقة الحال و أنه ينسخ فى الاستقبال أو مع عدم اطلاعه على ذلك لعدم إحاطته به تمام ما جرى فى علمه تبارك و تعالى و من هذا القبيل لعله يكون أمر إبراهيم به ذبح إسماعيل .\r\nبحثى دربارهء امكان نسخ\r\nحال كه سخن از دوران ميان تخصيص و نسخ به ميان آمد ، بجاست قدرى دربارهء ماهيّت نسخ و امكان آن گفت‌وگو كنيم . معمولًا در عرف و قوانين عادى و عقلايىِ دنيا مطلب از اين قرار است كه قانون گذاران ، قانونى را تصويب مىكنند و به خيال خودشان اين قانون به صلاح مملكت است ؛ ولى پس از مدّتى متوجّه مىشوند كه اين قانون به ضرر جامعه بوده و آنان در جهل مركّب بوده‌اند . و پس از تنبّه آن قانون را باطل و منسوخ اعلام مىكنند و قانون جديدى را به‌جاى آن تصويب مىكنند .\r\nحال آيا در مورد شارع مقدس و خداى حكيم عليم ، نسخ حكم به اين معنا اصلًا متصور است يا نه ؟ هرگز ، زيرا او عالم على الاطلاق است و جهل و عجز و نسيان و غفلت و . . . در آن ذات راه ندارد .\r\nبر اين اساس پرسش مىشود كه نسخ احكام شرعى و نسخ شرايع ممكن است يا محال ؟\r\nمرحوم آخوند پيش از پاسخ به پرسش فوق ، ماهيّت نسخ را تبيين مىكند :\r\nدر مورد عامّ و خاصّ اين مطلب مطرح شد كه اگر دليل خاصّ چسبيده به عامّ باشد ، از آغاز جلو ظهور عامّ را در عموم و شمول مىگيرد و از بحث خارج است . ولى اگر مخصص ، منفصل باشد ، پيشاپيش دليل عامّ صادر شده و ظهور در عموم پيدا كرده و ظهورش مستقر شده است . بعد كه دليل خاصّ صادر مىشود نسبت به مقام اثبات و دلالت ، رفع است يعنى حجيّت عامّ را برمىدارد ، ولى نسبت به مقام ثبوت و واقع ، دفع است يعنى كاشف از اين است كه در واقع از اوّل هم اكرام عالم فاسق مثلًا مصلحت نداشته و مراد جدّى و واقعى نبوده است . طبق سيرهء عقلاء ، در ظاهر ابتداء به صورت عامّ و كلّى بيان كرده و سپس تدريجاً تبصره‌هاى آن را بيان كرده است .\r\nدقيقاً همين محاسبه در باب نسخ هم وجود دارد ، يعنى ابتدا حكمى و دستورى از سوى شارع مقدّس جعل و تشريع مىشود ، مثلًا به ابراهيم خليل امر مىشود كه فرزندت را قربانى كن و او خيال مىكند كه اين يك تكليف جدّى است و واقعاً قتل فرزند مصلحت دارد و بايد چنين كند و يقين به قتل\r\n\r\n","description":"","footnote":"","page_name":" 352 ","page_number":353},
  {"content":"\r\n\r\nفرزند پيدا مىكند ، ولى پس از اندكى فديهء الهى مىآيد و دستور قبلى نسخ مىشود . معلوم مىشود كه آن امر يك امر جدّى و واقعى نبوده و از مصلحتى در متعلّق و مأمور به سرچشمه نگرفته است ، بلكه از مواردى بوده كه در نفس امر كردن حكمتى وجود داشته و امر امتحانى بوده است .\r\nيا شارع مقدس دستور واقعى و جدّى صادر مىكند و امر مىكند به اين‌كه مسلمانان به سمت بيت‌المقدس نماز بخوانند و مدّتى هم به اين دستور عمل مىشود . مسلمانان خيال مىكردند كه اين يك حكم جاودانه است و تا قيامت بايد به آن عمل شود ؛ ولى پس از مدّتى اين دستور مرتفع شد و معلوم شد كه يك حكم هميشگى نبوده است .\r\nدر اينجا نسبت به ظاهر امر و مقام اثبات ، رفع حكمى است كه ظاهراً و در ظاهر خطاب ثابت بود ، ولى نسبت به باطن امر و مقام ثبوت ، دفع است و كاشف از اين است كه از اوّل ، امر ابراهيم به ذبح امتحانى بوده است . امر مسلمانان به نماز به سوى قدس موقّتى بوده و استمرار نداشته است . « 1 » حال كه ماهيّت نسخ روشن شد كه نسبت به مقام اثبات ، رفع و نسبت به مقام ثبوت ، دفع است اين پرسش مطرح مىشود كه چرا از اوّل امد و نهايت حكم را اظهار نكرد و مخفى داشت تا مسلمانان خيال كنند كه حكم استمرارى است ؟ چرا از اوّل مدت را بيان نكرد ؟ پاسخ روشن است : گاهى مصلحت ايجاب مىكند كه ابتداء به صورت جدى امرى را صادر كند به منظور امتحان و آزمايش حضرت ابراهيم عليه السلام و در فرصت مناسبى آن را بردارد . يا مصلحت اقتضا مىكند كه نخست به‌صورت مطلق و مستمر ، حكمى را بيان و اظهار كند تا مسلمانان آزمايش شوند . يهود لجوج عنود هم امتحان شوند و در فرصت مقتضى آن را نسخ كند . « 2 » براساس حكمت و مصلحت ، پيامبر خدا هم مأمور است همان ظاهر خطاب را به مردم ابلاغ كند و سخنى از باطن آن به ميان نياورد .\r\nدر اينجا اين سؤال مطرح مىشود كه آيا پيامبر ، خودش از باطن امر آگاه بوده كه اين حكم نسخ خواهد شد ؟ در پاسخ مىگوييم چه‌بسا به اذن و اراده الهى رسولش آگاه بوده و خدا او را از طريق الهام يا وحى آگاه ساخته بود ؛ ولى در ظاهر مأمور بود كه نهايت حكم را مخفى و مستور بدارد و از آغاز ابلاغ نكند و چه بسا او نيز از حقيقت حال بىخبر بود و نمىدانست كه در علم خدا چه گذشته و خيال مىكرد اين حكمِ جدّىِ واقعى است ، مستمر است .\r\n\r\n\r\n","description":"","footnote":"\r\n( 1 ) . تفاوت تخصيص و نسخ در اين است كه تخصيص به لحاظ افراد است و نسخ به لحاظ ازمنه ، و گرنه هر دو ، دو روى يك سكه هستند .\r\n( 2 ) . فعلًا در صدد بيان مصالح واقعى يك‌يك اين احكام نيستيم و اجمالًا بر اين باوريم كه خداوند حكيم است و كارى را بيهوده‌انجام نمىدهد ؛ نه به عبث در جهان تكوين چيزى را مىآفريند و نه بىجهت در نظام تشريع به چيزى امر مىكند ؛ منتها بايد اهل بود و در منابع خودش تحقيق كرد و به بخش‌هايى از اين مصالح و حكمت‌ها رسيد . چنانچه مدت‌ها اعتراض مىشد كه خداوند چرا مار و عقرب و . . . آفريده و امروزه اهل فنّ به خواص حياتى اين موجودات پى برده‌اند . شتابزده هر چيزى را زير سؤال بردن و انكار كردن ، كار نابخردان است .\r\n","page_name":" 353 ","page_number":354},
  {"content":"\r\n\r\nپيامبران هم با اين‌كه علوم و دانش اوّلين و آخرين را دارند ، و علّم آدم الأسماء كلّها و از فرشتگان هم برترند ؛ ولى باز ممكن الوجودند و خدا واجب الوجود است و علم الهى عين ذات او نامتناهى است و محال است كه موجود ممكن و محدود و متناهى ، بر كنه ذات و علم واجب و نامحدود ، احاطه و آگاهى پيدا كند . هيچ بعيد نيست كه جريان مأموريت ابراهيم عليه السلام از همين قبيل بوده و خود او هم نمىدانست و خيال مىكرد كه واقعاً بايد فرزندش را قربانى كند ؛ ولى اين دستور بعداً نسخ شد . از قضا ندانستن در اينجا نشانگر اوج مقام تسليم اين پدر و پسر است كه به امر خدا گردن مىنهند و كمترين شكوه و ايرادى ندارند و از آن استقبال مىكنند .\r\nو حيث عرفت أن النسخ بحسب الحقيقة يكون دفعا و إن كان بحسب الظاهر رفعا فلا بأس به مطلقا و لو كان قبل حضور وقت العمل لعدم لزوم البداء المحال فى حقه تبارك و تعالى بالمعنى المستلزم لتغير إرادته تعالى مع اتحاد الفعل ذاتا و جهة و لا لزوم امتناع النسخ أو الحكم المنسوخ فإن الفعل إن كان مشتملا على مصلحة موجبة للأمر به امتنع النهى عنه و إلا امتنع الأمر به و ذلك لأن الفعل أو دوامه لم يكن متعلقا لإرادته فلا يستلزم نسخ أمره بالنهى تغيير إرادته و لم يكن الأمر بالفعل من جهة كونه مشتملا على مصلحة و إنما كان إنشاء الأمر به أو إظهار دوامه عن حكمة و مصلحة .\r\nحال كه حقيقت نسخ روشن شد كه نسبت به مقام اثبات رفع است و نسبت به مقام ثبوت دفع است و باطناً نوعى تخصيص است مىگوييم نسخ هم مثل تخصيص مطلقاً جايز و ممكن است ؛ چه ناسخ قبل از زمان عمل به منسوخ فرا برسد و چه پس از آن ، و منحصر نيست به فرض ورود ناسخ پس از زمان عمل به‌دليل منسوخ .\r\nشبهات منكران نسخ و پاسخ آنها\r\nپس از آشنايى با ماهيت نسخ ، مىپردازيم به بررسى ادلّه منكران نسخ . بحث در اين است كه آيا ممكن است حكمى از احكام شريعت برداشته شود و حكم ديگرى جايگزين آن شود ؟ در يك سطح وسيع‌تر ، آيا امكان دارد شريعتى از شرايع آسمانى منسوخ گردد و شريعت ديگرى جايگزين آن شود ؟ مثلًا آيين موسوى برود و آيين عيسوى بيايد . پس از مدتى آيين عيسوى برود و آيين محمدى صلى الله عليه و آله بيايد . يا اين‌كه محال است ؟\r\nدانشمندان اسلام عموماً طرفدار امكان نسخ مىباشند ، ولى دانشمندان يهود منكر نسخ مىباشند و مىگويند شريعت حضرت موسى عليه السلام كماكان استمرار دارد و جاودانه است و منسوخ نگرديده است . ايشان به يك سلسله شبهات واهى استناد كرده‌اند « 1 » كه مهمترين شبهات آنها سه شبهه است .\r\nمرحوم آخوند به دو مورد اشاره مىكند :\r\nشبههء اوّل : نسخ ، مستلزم بداء محال ( تغيير در ارادهء الهى ) است .\r\n\r\n\r\n","description":"","footnote":"\r\n( 1 ) . در كتاب مفاتيح‌الاصول دوازده شبهه بيان شده است .\r\n","page_name":" 354 ","page_number":355},
  {"content":"\r\n\r\nتوضيح : وقتى شارع مقدس حكمى را تشريع مىكند ؛ مثلًا امر به ذبح اسماعيل مىكند ، يا به مسلمين فرمان مىدهد كه به سوى بيت‌المقدس نماز بگذارند از دو حال خارج نيست : يا آن حكم متعلّق اراده و مشيت الهى قرار دارد و يا خير ؛ اگر نداشته باشد كه جعل و صدور محال است ؛ چون خداوند فاعل مريد است و كسى كارى را در تكوين يا تشريع بر او تحميل نمىكند ، بلكه او به اختيار خويش آن را انجام مىدهد . پس حتماً اراده كرد و فلان واجب را تشريع كرد و اگر با اراده بوده پس نسخ معقول نيست ؛ چون به اين معناست كه خداوند تا به حال اراده و مشيّتى داشت و از حالا به بعد يك اراده و مشيت ديگرى دارد و اين تغيير و دوگانگى در اراده است و چون اراده ، از صفات ذات و عين ذات است ، تغيير در آن موجب تغيير در ذات الهى مىشود و آن هم از محالات است . پس نسخ مستلزم محال است و تالى فاسد دارد و پذيرفتنى نيست ، « و مستلزم المحال محال » .\r\nشبههء دوم : وقتى خداوند به كارى امر مىكند و آن را واجب مىفرمايد ( قربانى كردن ، نماز به سوى نقطه خاصّ و . . . ) از دو حال خارج نيست ، يا در آن كار هيچ حكمت و مصلحتى نيست . پس اصل جعل و تشريع از محالات است و خداى حكيم كار عبث نمىكند و يا داراى حكمت و مصلحت است و بر اين اساس جعل شده . در اين صورت نسخ كردن و برداشتن آن از محالات است ؛ چون چيزى كه مصلحت دارد ، بايد بماند و مولاى حكيم آن را برندارد كه موجب تفويت مصلحت يا القاء در مفسده شود . پس يا حكم منسوخ از اوّل محال بوده ( اگر از آغاز مصلحتى نباشد ) و يا نسخ آن از حالا محال است ( اگر با مصلحت جعل شده بود . ) و در هر حال نسخ معنى ندارد .\r\nاز شبهات مزبور و غيرمزبور پاسخ‌هاى متقن و فنّى و منطقى داده شده است و قسمتى از آنها را مرحوم مظفر در اصول فقه « 1 » آورده است . مرحوم آخوند بر مبناى خويش پاسخ مىدهد . ايشان ابتدا ماهيت نسخ را بيان كرد كه نسبت به مقام اثبات ، رفع است و نسبت به مقام ثبوت ، دفع . همهء مطالب قبلى مقدمه‌چينى براى اين پاسخ‌ها بود .\r\nپاسخ شبههء اوّل : مىفرمايد در مواردى كه ابتدا امرى صادر مىكند و سپس قبل از حضور وقت عمل آن را نسخ مىكند - مثل امر ابراهيم به ذبح فرزندش - حقيقت اين است كه اساساً مأمورٌ به و متعلّق امر ، يعنى نفس عمل قربانى كردن ؛ هيچ حكمت و مصلحتى نداشته و ندارد . و امر مزبور از اوامرى نيست كه از وجود مصلحت ملزمه در متعلّق آن سرچشمه بگيرد ، بلكه از اوامر امتحانى است و مصلحت در نفس امر و جعل وجوب و تشريع است كه آن هم حاصل شده و هرگز تغييرى در اراده الهى واقع نشده است ؛ زيرا از اوّل هم مراد جدّى و واقعى ، نفس امر كردن بود كه انجام داده و متعلّق امر از اوّل هم به‌طور جدّى و واقعى مورد ارادهء الهى نبود و در مواردى كه پس از حضور وقت عمل ، نسخ\r\n\r\n\r\n","description":"","footnote":"\r\n( 1 ) . اصول‌الفقه ، ج 3 ، ص 53 .\r\n","page_name":" 355 ","page_number":356},
  {"content":"\r\n\r\nصورت مىگيرد - مثل جريان نماز گزاردن مسلمين به سوى قدس شريف كه به‌جاى آن كعبه قبله مسلمين شد و نماز به اين سمت واجب شد - باز هم در واقع از آغاز ، اين عمل مدت‌دار بود و تا همان مدت معين واجب بود و بيش از آن واجب نبود تا بگوييد ارادهء الهى تغيير كرد ، اوّل اراده كرده بود كه قدس قبله ابدى باشد ، سپس اراده‌اش تغيير كرد ؛ هرگز !\r\nارادهء الهى از اوّل هم براى مدت معيّنى بود ، نه براى هميشه . نهايت اين‌كه در ظاهر خطابش را مطلق آورد و به وقت خاصّ مقيّد نكرد و ما گمان كرديم استمرار دارد ، يا ابراهيم عليه السلام گمان كرد كه جدى است . مصلحت ايجاب مىكرد كه قيافهء جدى به خود بگيرد و امر كند و يا اظهار استمرار كند و يا مدت را پنهان نگاه دارد كه اين كار را كرد ؛ ولى اراده واقعى و جدى ، از آغاز وضعش روشن بود . از اوّل هم قربانى شدن اسماعيل مطلوبش نبود . از آغاز هم نماز براى هميشه به‌سوى قدس مطلوب نبوده و اراده واقعى نداشته است . در نتيجه كمترين تغييرى در ارادهء الهى پديد نيامده است .\r\nپاسخ شبهه دوم : ما نيز قبول داريم كه امر خداى حكيم بايد داراى حكمت و مصلحت باشد و روز اوّلى كه امر صادر شد حتماً حكمتى داشته است ؛ ولى چنين نيست كه هميشه صدور امر از مصلحتى در مأمورٌ به سرچشمه بگيرد ، بلكه گاهى نفس امر كردن حكيمانه است ؛ مثل امرهاى امتحانى و آزمايشى . امر ابراهيم هم از اين قبيل بود . گاهى هم امر كردن و اظهار استمرار حكيمانه است و او اين كار را كرد ، ولى نفس استمرار عمل در واقع ، ممكن است حكيمانه نباشد ، لذا حكم منسوخ هم روزى كه صادر شد با حكمت بود ، حكم ناسخ هم روزى كه آمد با حكمت است ؛ پس هيچ محذورى در نسخ حكم قبل از حضور وقت عمل يا بعد از آن وجود ندارد .\r\nو أما البداء فى التكوينيات به غير ذاك المعنى فهو مما دل عليه الروايات المتواترات كما لا يخفى و مجمله أن الله تبارك و تعالى إذا تعلقت مشيته تعالى بإظهار ثبوت ما يمحوه لحكمة داعية إلى إظهاره ألهم أو أوحى إلى نبيه أو وليه أن يخبر به مع علمه بأنه يمحوه أو مع عدم علمه به لما أشير إليه مع عدم الإحاطة به تمام ما جرى فى علمه و إنما يخبر به لأنه حال الوحى أو الإلهام لارتقاء نفسه الزكية و اتصاله بعالم لوح المحو و الإثبات اطلع على ثبوته و لم يطلع على كونه معلقا على [ أمر 
  ] غير واقع أو عدم الموانع قال الله تبارك و تعالى يمحو الله ما يشاء و يثبت الآية .\r\nنعم من شملته العناية الإلهية و اتصلت نفسه الزكية بعالم اللوح المحفوظ الذى [ هو 
  ] من أعظم العوالم الربوبية و هو أم الكتاب يكشف عنده الواقعيات على ما هى عليها كما ربما يتفق لخاتم الأنبياء و لبعض الأوصياء كان عارفا بالكائنات كما كانت و تكون .\r\nنعم مع ذلك ربما يوحى إليه حكم من الأحكام تارة بما يكون ظاهرا فى الاستمرار و الدوام مع أنه فى الواقع له غاية و أمد يعينها بخطاب آخر و أخرى بما يكون ظاهرا فى الجد مع أنه لا يكون واقعا بجد بل لمجرد الابتلاء و الاختبار كما أنه يؤمر وحيا أو إلهاما بالإخبار بوقوع عذاب أو غيره مما لا\r\n\r\n","description":"","footnote":"","page_name":" 356 ","page_number":357},
  {"content":"\r\n\r\nيقع لأجل حكمه فى هذا الإخبار أو ذاك الإظهار فبدا له تعالى بمعنى أنه يظهر ما أمر نبيه أو وليه بعدم إظهاره أولا و يبدى ما خفى ثانيا .\r\nو إنما نسب إليه تعالى البداء مع أنه فى الحقيقة الإبداء لكمال شباهة إبدائه تعالى كذلك بالبداء فى غيره و فيما ذكرنا كفاية فيما هو المهم فى باب النسخ و لا داعى بذكر تمام ما ذكروه فى ذاك الباب كما لا يخفى على أولى الألباب .\r\nمسألهء بداء\r\nبداء در امور تكوينى دقيقاً همانند نسخ است در امور تشريعى و فىالواقع نسخ و بداء دو روى يك سكه هستند . به قول مير داماد ، بداء همان نسخ تكوينى و نسخ همان بداء تشريعى است . « 1 » مسألهء بداء يكى از معتقدات مسلم شيعيان است « 2 » اخبار متواتر بسيارى از معصومين عليهم السلام در اين باب رسيده است كه حدود هفتاد روايت را مرحوم مجلسى در بحارالانوار « 3 » نقل كرده است و تواتر ، مفيد يقين است .\r\nاصل اعتقاد به بداء انكارناپذير است ؛ ولى بايد تفسير صحيحى از آن داشته باشيم تا از تصوّر عاميانه فاصله بگيريم و مبتلا به اشكال نشويم . بحث بداء دست‌كم نياز به دوازده فصل دارد تا به خوبى بررسى شود . ما در بحث‌هاى اعتقادى و كلامى اين بحث‌ها را داشته‌ايم . « 4 » در اينجا فقط به مقدارى كه مطالب كتاب كفايه روشن شود ، توضيحاتى را مىدهيم :\r\nبداء در لغت به معناى ظهور پس از خفاء است ، يعنى چيزى بر كسى مخفى و نامعلوم بود ، بعد معلوم و ظاهر گرديد . در اينجا عرب مىگويد « بَدا لَهُ » أى ظهر . يعنى فلان مطلب براى فلانى آشكار شد .\r\nولى بداء به اين معنا بر خداى عليم على الاطلاق محال است و چيزى از علم ذاتى و سابق و ازلى حق پنهان نيست . پس بايد ديد بداء در مورد خداوند به چه معناست ؟\r\nمرحوم آخوند مىفرمايد : خلاصهء مطلب به صورت سر بسته اين است كه گاهى خداوند متعال حكمت و مشيت بالغه‌اش به اين تعلّق مىگيرد كه چيزى و حادثه‌اى را كه خود مىداند ، آن را محو خواهد كرد و نخواهد گذاشت كه واقع شود ولى ثبوت و تحقق آن را فعلًا اظهار و اخبار مىنمايد . مثلًا خود مىداند كه عذاب را قبل از نزولش از قوم يونس دور خواهد كرد ، ولى در ظاهر اين‌گونه وانمود مىكند كه عذاب محقّق خواهد شد . يا بلا را از فلان عروس زمان حضرت عيسى عليه السلام بر خواهد داشت ، ولى فعلًا اين‌گونه وانمود مىكند كه بلا خواهد آمد و عروس خواهد مرد . يا خاركن يهودى در زمان پيامبر صلى الله عليه و آله خواهد مرد و . . . .\r\n\r\n\r\n","description":"","footnote":"\r\n( 1 ) . بحارالانوار ، ج 4 ، ص 126 .\r\n( 2 ) . اهل سنت نيز آن را قبول دارند ؛ ولى از آوردن نام بداء وحشت دارند .\r\n( 3 ) . بحارالانوار ، ج 4 ، ص 94 - 122 .\r\n( 4 ) . علم كلام ، خطى ، ج 5 .\r\n","page_name":" 357 ","page_number":358},
  {"content":"\r\n\r\nچون مصلحت در اظهار ثبوت است ، به پيامبرى از پيامبران يا وليّى از اولياء ( ائمه عليهم السلام ) وحى مىفرستد ، يا به قلب آنها الهام مىكند كه چنين و چنان خواهد شد و تو بايد به مردم ابلاغ كنى ، كه تمام حكمت و مصلحت ، در اظهار ثبوت فلان پديده است ، نه در اصل وجود آن در خارج « 1 » آن پيامبر هم ابلاغ مىكند و بعد آن حادثه به وقوع نمىپيوندد .\r\nدر اين‌گونه موارد مىگوييم : براى خداوند بداء حاصل شد ؛ اما نه به معناى لغوى كلمه كه نمىدانست و حالا آگاه شد ، بلكه به معناى اصطلاحى كلمه كه اظهار و ابداء باشد . يعنى چيزى را كه در آغاز مخفى و كتمان كرده بود ( عدم عذاب و نمردن عروس . . . ) بعداً اظهار و آشكار كرد . در حقيقت از علم و ديد ديگران پنهان بود ؛ و گرنه خداوند از آغاز هم علم به محو و پاك كردن آن حادثه داشت .\r\nسؤال : آيا پيامبرى كه از وقوع فلان حادثه خبر مىدهد « 2 » آيا خود او هم از آغاز با خبر است كه تحقق نخواهد يافت و محو خواهد شد يا او نيز مثل ديگران بىخبر است ؟\r\nجواب : ممكن است خود پيامبر با تعليم الهى از آن با خبر باشد و معذلك مأمور به اظهار ثبوت باشد يا از وقوع و لا وقوع حادثه بىخبر باشد . چون انبياء عظام عليهم السلام نيز به تمام آنچه در علم باريتعالى مىگذرد آگاه و محيط نيستند ، مگر خدا بخواهد .\r\nتوضيح : آن‌گونه كه از آيات قرآن و روايات معصومين عليهم السلام استفاده مىشود ، خداوند داراى دو نوع الواح تقديرى و كتب ملكوتى است :\r\n1 . لوح يا كتاب محو و اثبات كه در آن همه حوادث با مقتضيات و موجبات منعكس است و انبياء عليهم السلام نوعاً با اين عالم ارتباط و اتصال دارند . مثلًا پيامبرى مشاهده مىكند كه فلان حادثه در آنجا ثبت شده ؛ مثل هلاك شدن قوم يونس ، مرگ عروس و . . . و گمان مىكند وقوع اين حادثه حتمى است ؛ لذا به ديگران هم اخبار مىكند ؛ غافل از اين‌كه وقوع آن حادثه مشروط به وجود شرطى ، يا فقدان مانعى است كه اين شرط در آنجا منعكس نيست .\r\nمثلًا نوشته شده است كه قوم يونس هلاك مىشوند ؛ ولى در آنجا منعكس نشده كه اگر توبه نكنند ، خواهند مُرد . نقش اصلى را همين شرط بازى مىكند و سرنوشت مزبور ( هلاكت ) كه در انتظار قوم يونس بود ، از سرنوشت‌هاى حتمى نبوده است كه قابل تغيير نباشد ، بلكه مشروط و موقوف و معلق بود و پيامبر الهى از اين تعليق و شرط خبر نداشت .\r\n2 . لوح يا كتاب محفوظ و امّ الكتاب كه همه حوادث با علل تامّهء خود در آنجا ثبت و منعكس هستند و به هيچ وجه تغيير و تخلّفى در آن راه ندارد و اگر كسى آنقدر تعالى و تكامل يافت كه لايق شد با اين عالم در ارتباط باشد و حقايق مضبوط در آنجا را ببيند ، ديگر تخلف بردار نيست و آنچه ديده\r\n\r\n\r\n","description":"","footnote":"\r\n( 1 ) . آن مصالح و حكمت‌ها در جاى خود تبيين شده است .\r\n( 2 ) . البته باذن الله و به الهام و وحى الهى ؛ و گرنه از پيش خود چيزى نمىگويد .\r\n","page_name":" 358 ","page_number":359},
  {"content":"\r\n\r\nهمان خواهد شد . اين عالم از اعظم عوالم ربوبى است و از آنِ خاتم‌الانبياء و اوصياى معصومين آن حضرت عليه السلام است كه به عقيده ما چهارده معصوم عليهم السلام به چنين مرحله‌اى رسيده بودند . ( و قرآن هم به اين دو نوع لوح و كتاب و عالم ، اشاره دارد : يمحو الله ما يشاء و يُثبت وعنده امّ الكتاب . « 1 » با اين‌كه پيامبر خدا هم به اذن و مشيت الهى به جيمع كائنات آگاه و از حوادث گذشته و حال و آينده باخبر است ، در عين حال مُجاز نيست آنچه را كه مىداند ، اظهار كند ، بلكه در بخش احكام و امور تشريعى ، گاهى مصلحت ايجاب مىكند كه يك دستور جدّى و واقعى و مصلحت‌دار ولى موقت و مدت‌دار را در ظاهر به صورت كلّى و مطلق يا عامّ بيان كند و پايان آن را ذكر نكند . در حالى از آغاز هم خداوند ، عالم به اين پايان بوده ، ولى در ظاهر خطاب آن را پنهان كرده و بلكه خلاف آن را اظهار كرده است و مسلمين از شنيدن دستور نماز به‌سوى قدس ، گمان كردند اين حكم ابدى و دستور جاودانه است و تا قيامت بايد مسلمين چنين كنند . غافل از اين‌كه در واقع استمرار ندارد ، ولى مصلحت ايجاب مىكرد كه اين‌گونه بيان كند و لذا از طريق وحى و الهام پيامبر را مأمور كرد كه اين حكم را به همان صورت كلّى ابلاغ كند و مدت آن را بازگو نكند و بعد در وقت خودش آن را بيان نمايد .\r\nحال شخص پيامبر صلى الله عليه و آله هم اين را مىدانسته ، ولى اظهار نكرده است و يا او هم خبر نداشت و جز خدا كسى نمىدانست كه اين حكم مدت‌دار است . « 2 » گاهى مصلحت ايجاب مىكند يك دستور امتحانى و صورى را كه جدّى هم نيست - و دال بر مطلوبيت متعلّق و تحقق آن در خارج نيست - در ظاهر به‌صورت جدّى انشاء و اظهار كند و حال آنكه خود مىدانست كه قبل از عمل آن را نسخ خواهد كرد ؛ ولى به منظور آزمايش بنده و شكوفايى استعداد و قابليّت او بر ديگران چنين امرى نمود ؛ چه پيامبر هم بداند ، چه نداند و خيال كند يك امر جدى است . « 3 » در بخش موضوعات و امور تكوينى نيز گاهى مصلحت ايجاب مىكند آنچه را كه محو شده و نگذاشته جامه عمل بپوشد ، فعلًا اظهار ثبوت كند و از تحقق آن خبر دهد ؛ با علم به اين‌كه آن حادثه محقّق نخواهد شد ؛ مثلًا به پيامبرش خبر دهد كه تا سى شب بايد به كوه طور برود . يا به پيامبر ديگر خبر مىدهد كه قومش را هلاك خواهد كرد . يا پيامبر الهى خبر از مرگ عروس ، مرگ خاركن يهودى و . . . مىدهد . در اين اظهار و اخبار ، حكمت وجود دارد . ممكن است خود پيامبر در اثر پيوند با ام\r\n\r\n\r\n","description":"","footnote":"\r\n( 1 ) . سورهء رعد ، آيهء 39 .\r\n( 2 ) . شايد آيهء 144 سورهء بقره : قد نرى تقلب و جهك فى السماء فلنوليّنك قبلة ترضيها فوّل وجهك شطر المسجد الحرام ( سورهء بقره ، آيهء 144 ) . دليل بر اين باشد كه به حسب ظاهر خود پيامبر هم نمىدانست و يا اجمالًا مىدانست و زمان دقيق تغيير قبله را نمىدانست .\r\n( 3 ) . شايد در جريان امر ابراهيم عليه السلام به ذبح فرزند ، اين‌گونه بوده و خود ابراهيم نمىدانست و خيال مىكرد امر جدى است .\r\n","page_name":" 359 ","page_number":360},
  {"content":"\r\n\r\nالكتاب و لوح محفوظ از واقع با خبر بوده ؛ ولى بناء بر اخفاء بوده است يا اين‌كه در اثر ارتباط با لوح محو و اثبات ، از واقع خبر نداشته و علّت تامّه كار را نمىدانسته است . « 1 » حال آن مصلحت چيست كه اقتضاء اظهار ثبوت كرده است ؟ شايد مصلحت امتحان و آزمايش يك امت باشد . چنان كه در جريان موسى كليم عليه السلام چنين بود كه نخست سى شب وعده داد و سپس وقتى آن مدت تمديد شد و چهل شب در كوه طور ماند در فاصله همين مدت اندك بر سر بنىاسرائيل آنچه كه نبايد بيايد آمد . آنها گفتند موسى خلف وعده كرده است به سراغ سامرى رفتند و گوساله پرست شدند . آرى ، براى چند روز هم نتوانستند خود را حفظ كنند و صبر و انتظار بكشند ؛ آن هم پس از آن همه معجزاتى كه از حضرت موسى ديده بودند .\r\nيا آن مصلحت ممكن است بيان اهميت و نقش حياتى صدقه و دعا و صله رحم و . . . باشد كه در جاى خود مطرح است . ابتدا مصلحت بود كه خطاب را مطلق بياورد و مدت آن را بيان نكند و يا خبر از عذاب بدهد و خصوصيات را بيان ننمايد كه اگر توبه نكنند عذاب مىشوند ؛ و لكن توبه مىكنند پس عذاب نمىشوند . خدا هم بعداً آنچه را پنهان كرده بود اظهار مىكند و اينجا تعبير به بداء مىشود و مىگوييم براى خداوند بداء حاصل شد ؛ ولى نه به اين معنا كه چيزى را نمىدانست و حالا آگاه شد يا چيزى بر او مخفى بود و حالا ظاهر شد ، بلكه حقيقت بداء در مورد خداوند ابداء و اظهار است ، يعنى آنچه را اوّل مخفى كرده بود و پيامبر و امام را هم امر به اخفاء كرده بود ، حالا اظهار كرد و آشكار نمود .\r\nپس ابداء است ، نه بداء ؛ اظهار است نه ثبوت ؛ اعلام به ديگران است نه علم . بداء به اين معنا اسنادش به خداوند هيچ مانعى ندارد .\r\nاگر بگوييد بداء را به‌معناى « ابداء و اظهار گرفتن » مَجاز مىشود ، خواهيم گفت آرى مجاز است و به علاقهء مشابهت بر خدا اطلاق شده است ، يعنى چون ابداء و اظهار الهى به عقيده و درك ما خيلى شبيه به بداء در مورد ما انسان‌هاست ( چيزى بر ما مخفى بود و ناگهان آشكار شد ) لذا تعبير به بداء شده كه به نظر ما بداء است ، نه براى خود خداوند . اين‌گونه اطلاق‌هاى مجازى در قرآن بسيار است . در قرآن و سنت رحمت ، غضب ، رضايت ، انتقام ، نسيان ، خدعه ، مكر ، كيد و . . . به خدا نسبت داده شده است ، ولى به معناى خاص كلمه است كه متناسب با آن مقام مىباشد . امّا در ظاهر چون شبيه خدعه و مكر و كيد مردمان است ، به همين اسم تعبير شده است ؛ و گرنه حقيقت اينها كه در مورد آدميان صدق مىكند ، در مورد خدا صدق ندارد .\r\nدر باب نسخ بحث‌هاى فراوانى مطرح است ؛ « 2 » ولى به عقيده ما مقدار لازم و ضرورى مطرح شد .\r\n\r\n\r\n","description":"","footnote":"\r\n( 1 ) . شايد جريان يونس از اين قرار باشد كه نمىدانست ؛ زيرا وقتى دوباره به منطقه‌اش برگشت و بر خلاف انتظار ديد كه عذابى نازل نشده و مردمان به زندگى عادى خويش سرگرمند ، با ناراحتى از آنجا دور شد و به قول قرآن : و ذاالنّون إذ ذهب مغاضباً فظّن أن لَن نقدر عليه . . . ( سورهء انبياء ، آيهء 87 ) .\r\n( 2 ) . ر . ك : مفاتيح‌الاصول ، ص 242 - 277 و تفسير البيان ، ص 295 - 403 .\r\n","page_name":" 360 ","page_number":361},
  {"content":"\r\n\r\n\r\n[ الثمرة بين التخصيص و النسخ 
  ]\r\nثم لا يخفى ثبوت الثمرة بين التخصيص و النسخ ضرورة أنه على التخصيص يبنى على خروج الخاص عن حكم العام رأسا و على النسخ على ارتفاع حكمه عنه من حينه فيما دار الأمر بينهما فى المخصص و أما إذا دار بينهما فى الخاص و العام فالخاص على التخصيص غير محكوم به حكم العام أصلا و على النسخ كان محكوما به من حين صدور دليله كما لا يخفى .\r\nثمرهء نسخ و تخصيص : در عبارت پايانى ، ثمرهء عملى نسخ و تخصيص را بيان مىكند كه جا داشت قبل از ورود به مبحث نسخ و بداء ، اين ثمره را ذكر مىكرد ؛ چون بحث اصلى در فصل سيزدهم درباره دوران بين تخصيص و نسخ بود و پس از بيان فرض‌هاى مختلف و احكام آنها فرمود :\r\n« لا بأس به صرف الكلام . . . » ، يعنى مانعى ندارد كه دو بحث جنبى هم داشته باشيم ( نسخ ، بداء ) و جا داشت قبل از « لا بأس . . . » اين ثمره را مىآورد .\r\nبه هر حال مطلب اين است كه اگر عامّ و خاصّ تاريخ صدورشان مقرون به يكديگر باشد حتماً خاص مخصص عام است و نسخ معقول نيست كه يك لحظه حكمى را بگويد ، آن‌گاه بلافاصله آن را مرتفع نمايد ؛ ولى در دو فرض ديگر كه هركدام دو صورت دارند ، ثمره ظاهر مىشود :\r\n1 . اوّل عام صادر شده و بعداً دليل خاصّ آمده است ، چه پس از حضور وقت عمل باشد و چه قبل از حضور . « 1 » در اينجا اگر خاصّ بعدى را مخصِّص عام قبلى قرار دهيم ، به اين معناست كه گرچه در ظاهر خطاب ، خاصّ هم داخل بود ، ولى بعد معلوم شد كه واقعاً داخل نبوده و مراد جدى نبوده و از اوّل هم اكرام عالم فاسق مصلحت نداشته است . ولى اگر خاص را ناسخ قرار دهيم به اين معناست كه تا لحظه ورود خاصّ ، حكم عام واقعاً براى همه افراد بود و اكرام فاسقين هم مصلحت داشت و اگر تا به حال اكرام نكرده‌ايم ، معصيت محقّق شده و اگر قضاء دارد بايد قضاء كنيم ؛ آرى از حالا كه خاص آمد ، وجوب اكرام از فاسقين مرتفع شد و از اين پس اكرام آنان مصلحت ندارد . پس كاملًا ناسخ يا مخصِّص دانستن ثمره پيدا كرد .\r\n2 . اوّل دليل خاص صادر شده و بعد دليل عام آمده است ( قبل از حضور وقت عمل به خاص يا پس از آن ) . در اين‌جا دوران امر است ميان مخصِّص بودن خاص قبلى نسبت به عام بعدى يا منسوخ شدن با عام بعدى ، كه اگر بناء را بر تخصيص بگذاريم ، به اين معناست كه خاصّ ( عالم فاسق ) اصلًا و ابداً در حكم عامّ داخل نبوده و نيست و حتى در ظاهر خطاب هم داخل نيست . « 2 » ولى اگر بنا را بر نسخ بگذاريم ، لازمه‌اش اين است كه تا لحظه ورود عامّ ، حكم خاصّ ، واقعى و حكيمانه بود و از اين لحظه حكم عام نافذ است و عالم فاسق هم محكوم به همين حكم است و خاص منسوخ شد و مُهر بطلان بر او خورد .\r\n\r\n\r\n","description":"","footnote":"\r\n( 1 ) . چون بر مسلك آخوند فرق ميان قبل و بعد از حضور نيست .\r\n( 2 ) . چون خاص قبلى حكم مخصِّص متّصل را دارد و جلو اصل ظهور عامّ را مىگيرد .\r\n","page_name":" 361 ","page_number":362},
  {"content":"\r\n\r\nولى قبلًا گفتيم حتّى عمومات كتاب و سنت - و به‌ويژه خصوصاتى كه به صورت خبر واحد وارد شده كه غالباً چنين است و خبر واحد هم صلاحيت ناسخ بودن ندارد - هم مبيّن حكم واقعى نيستند ، بلكه كلياتى را بيان مىكنند . لذا دوران ميان نسخ و تخصيص نيست ، بلكه حتماً جاى تخصيص است و خاص در كلام هر معصومى كه باشد ، بر عام در كلام ديگرى مقدم مىشود و مخصِّص آن است و فرقى هم ندارد كه خاص بعد از حضور وقت عمل به عام باشد يا قبل از آن ، متصل باشد يا منفصل ؛ چون تأخير بيان از وقت حاجت - و به طريق أولى تأخير بيان از وقت خطاب - جايز است ، لذا بزرگان با عمومات و خصوصات كتاب و سنّت ، معاملهء عامّ و خاصّ كرده و تخصيص را مرتكب مىشوند ، و جاى نسخ نيست . ضمن اين‌كه نسخ موارد معدوده ، مشكلى ايجاد نمىكند ، امّا اين‌كه در صدها و هزاران مورد سخن از نسخ حكم مطرح شود پذيرفتنى نيست و سبب وهن و تزلزل آن شريعت مىگردد و احتمال نسخ هم نادرست است و ترديدى نيست در تعيّن تخصيص .\r\n\r\n","description":"","footnote":"","page_name":" 362 ","page_number":363},
  {"content":"\r\n\r\n\r\nالمقصد الخامس : في المطلق والمقيّد والمجمل والمبيّن : و فيه فصول :\r\n\r\n","description":"","footnote":"","page_name":" 363 ","page_number":364},
  {"content":"\r\n\r\n\r\nفصل : [ تعريف المطلق و بيان ما يطلق عليه 
  ]\r\n\r\n[ تعريف المطلق 
  ]\r\nالمقصد الخامس فى المطلق و المقيد و المجمل و المبين فصل فى المطلق و المقيّد :\r\nعرف المطلق بأنه ما دل على شائع فى جنسه و قد أشكل عليه بعض الأعلام بعدم الاطراد أو الانعكاس و أطال الكلام فى النقض و الإبرام و قد نبهنا فى غير مقام على أن مثله شرح الاسم و هو مما يجوز أن لا يكون بمطرد و لا بمنعكس فالأولى الإعراض عن ذلك ببيان ما وضع له بعض الألفاظ التى يطلق عليها المطلق أو من غيرها مما يناسب المقام .\r\nمقصد پنجم كفايةالاصول دربارهء دو موضوع جداگانه است :\r\n1 . مطلق و مقيّد ؛ 2 . مجمل و مبيّن .\r\nعلىالقاعده آخوند بايد دو مقصد جداگانه تشكيل مىداد ؛ ولى از آن رهگذر كه باب مجمل و مبيّن چندان بحث مطولّى ندارد و خيلى مختصر است ، آن را تحت عنوان مقصد جداگانه‌اى نياورده و در پايان بحث مطلق و مقيّد طى يك فصل آورده است . مجموعه مطالب دو باب ، در چهار فصل بيان مىشود :\r\nفصل اوّل : تعريف و الفاظ مطلق و مقيّد\r\nاين فصل دربارهء دو مطلب است : 1 . تعريف مطلق و مقيّد ؛ 2 . الفاظ مطلق .\r\nتعريف : براى مطلق و مقيد ، تعريف‌هاى متعدّدى از سوى بزرگان در معالم ، قوانين ، فصول ، تقريرات و . . . شده است . مرحوم آخوند به تعريف مشهور اكتفا كرده و مىگويد در تعريف مطلق چنين گفته شده است : « ما دلّ على شايع فى جنسه » . مراد از « ماء » موصول ، لفظ و قول و خطاب است ، به قرينهء صلهء موصول ( دلّ ) كه ظهور در دلالت لفظى دارد و دلالت عقلى و طبعى را شامل نيست - بر خلاف كلمهء اقتضاء و تأثير . . . - از اينجا به اين نتيجه مىرسيم كه اطلاق و تقييد همانند عامّ و خاصّ و مجمل و مبيّن از صفات لفظ است .\r\nلفظ يا مطلق است يا مقيّد ، البتّه صفت لفظ است به اعتبار معناى لفظ ، نه با قطع نظر از معنا . مراد از شايع يا شيوع فعلى « 1 » عبارت است از توسعه و سريان داشتن و قابل صدق بر كثيرين بودن ؛ مثل رقبه كه بر هريك از رقبهء مؤمنه و كافره قابل صدق است . رَجُل كه بر هر فردى از افراد خودش قابل صدق\r\n\r\n\r\n","description":"","footnote":"\r\n( 1 ) . كه گفته مىشود مشتق ظهور در فعليت دارد .\r\n","page_name":" 364 ","page_number":365},
  {"content":"\r\n\r\nاست و اختصاص به فرد خاصى ندارد و مثل اسم نكره در خطاب انشايى - همانند « اكرم رجلًا » - كه بر هر فردى قابل صدق است . « 1 » كلمه « فى جنسه » براى اين است كه شيوع و توسعه نا محدود نيست ، بلكه در محدوده جنس و كلىِ خودش شيوع دارد و افراد طبيعت خودش را شامل است و بر هركدام قابل صدق است و كارى به افراد طبيعت ديگر ندارد . ضمناً جنس در اينجا به معناى جنس منطقى نيست كه در قبال نوع و فصل و عرض عامّ و عرض خاصّه باشد ، بلكه منظور از جنس ، كلّى و طبيعت است كه بر هريك از نوع و فصل و . . . منطبق مىشود . پس مطلق ، آن لفظى است كه بر شيوع و سريان در محدوده جنس خودش دلالت كند . در اينجا به قرينه مقابله تعريف مقيّد نيز بدست آمد : « المقيد ما دلّ لا على شايع فى جنسه » .\r\nمرحوم صاحب فصول « 2 » به تفصيل درباره اين تعريف بحث كرده و مورد نقض و ابرام قرار داده و مدعى شده است كه اين تعريف نه جامع افراد است و نه مانع اغيار . اما جامعيت ندارد ، براى اين‌كه بارزترين مصاديق الفاظ مطلق ( اسماء اجناس ) را شامل نيست ؛ زيرا اسم جنس بر اصل جنس و طبيعت و ماهيت دلالت دارد ؛ با قطع نظر از هر خصوصيتى ، حتى خصوصيت شيوع و سريان . « 3 » پس جامع افراد نيست .\r\nاما مانعيت ندارد ، براى اين‌كه مَنْ و ما و أيّ استفهاميه را شامل است . مثلًا وقتى مىپرسيم « مَنْ جاءَ الى بيتك ؟ » « من » براى سؤال از ذوىالعقول است ، ولى قابل صدق بر كثيرين است كه آن كسى كه به منزل شما آمد زيد بود يا بكر ، يا حسن يا تقى و . . . ؟ يا وقتى مىگوييم « ما هذا ؟ » يعنى اين چيست ، قابل صدق بر امور كثيره است . يعنى آيا خوردنى است ، نوشيدنى است ، يا پوشيدنى و . . . ؟ يا وقتى مىگوييم « الإنسان أيّ شىء هو في جوهره ؟ » يعنى مميز جوهرى و ذاتىِ انسان كدام است ؟ باز قابل صدق بر كثيرين است كه آيا فصل انسان ناطق بودن است ؟ صاهل بودن است ؟ يا مفترس بودن و . . . ؟\r\nتعريف مطلق اينها را شامل است ، در حالى كه به اتّفاق كلمه اينها از الفاظ عموم هستند و براى عموم بدلى وضع نشده‌اند ، نه از الفاظ مطلق ، پس تعريفْ مانع افراد نيست .\r\nمرحوم آخوند سخن هميشگى خود را ذكر مىكند كه اين تعريف‌ها نوعاً تعريف لفظى و شرح الاسمى است . در اين‌گونه تعريف‌ها سخن از نقض و ابرام ، جامع و مانع بودن و نبودن ، بىمورد است .\r\nلذا بهتر است از بحث در تعريف‌ها كه هيچ ثمره‌اى ندارد ، اعراض كرده و به سراغ الفاظ مطلق برويم و موضوع له الفاظ مطلق ( اسماء اجناس ، اعلام جنس ، نكره در كلام مثبت ، مفرد با الف و لام جنس ) را بيان كنيم و نيز به مناسبت ، وضع برخى از الفاظ غير مطلق ( مفرد با الف ولام استغراق ، مفرد با الف و لام عهد به اقسامش ) را روشن سازيم .\r\n\r\n\r\n","description":"","footnote":"\r\n( 1 ) . آرى در جملهء خبريه چنين نيست . مثل جائنى رجلٌ كه در خارج فرد معينى آمده است ؛ و كلّى نيست تا قابل صدق بر كثيرين باشد .\r\n( 2 ) . الفصول‌الغرويه ، ص 218 .\r\n( 3 ) . به‌زودى در بحث اسماء اجناس اين معنا كاملًا بيان خواهد شد .\r\n","page_name":" 365 ","page_number":366},
  {"content":"\r\n\r\n\r\n[ ما يطلق عليه المطلق 
  ]\r\nفمنها : اسم الجنس ، كإنسان و رجل و فرس و حيوان و سواد و بياض إلى غير ذلك من أسماء الكليات من الجواهر و الأعراض بل العرضيات و لا ريب أنها موضوعة لمفاهيمها بما هى هى مبهمة مهملة بلا شرط أصلا ملحوظا معها حتى لحاظ أنها كذلك .\r\nو بالجملة الموضوع له اسم الجنس هو نفس المعنى و صرف المفهوم الغير الملحوظ معه شىء أصلا الذى هو المعنى به شرط شىء و لو كان ذاك الشىء هو الإرسال و العموم البدلى و لا الملحوظ معه عدم لحاظ شىء معه ، الذى هو الماهية اللابشرط القسمى .\r\nو ذلك لوضوح صدقها بما لها من المعنى بلا عناية التجريد عما هو قضية الاشتراط و التقييد فيها كما لا يخفى مع بداهة عدم صدق المفهوم به شرط العموم على فرد من الأفراد و إن كان يعم كلّ واحد منها بدلا أو استيعابا و كذا المفهوم اللابشرط القسمى فإنه كلى عقلى لا موطن له إلا الذهن لا يكاد يمكن صدقه و انطباقه عليها بداهة أن مناطه الاتحاد بحسب الوجود خارجا فكيف يمكن أن يتحد معها ما لا وجود له إلا ذهنا .\r\nالفاظ مطلق\r\n1 . اسم جنس\r\nيكى از الفاظ و مصاديق مطلق ، اسماء اجناس است كه به آن ، اسماء ماهيات ، اسماء طبايع و اسماء كليات نيز گفته مىشود و منظور از جنس ، جنس لغوى و اصولى است ، يعنى كلّى و ماهيت و طبيعت كه دايره وسيعى دارد و خصوص جنس منطقى - كه قسيم نوع و فصل و عرض عامّ و خاصّه مىباشد - مراد نيست . منظور از طبايع و كليات ، خصوص ماهيات جوهرى و عرضى نيست ، بلكه اعمّ است از ماهيات جوهرى - كه ويژگى آنها اين است كه « إذا وُجد فى الخارج وُجد لا فى الموضوع » ، مثل انسان ، فرس ، شجر ، رجل ، كتاب ، فرش و آب - و ماهيات عرضى يا اعراض - كه « إذا وُجد فى الخارج وُجد فى الموضوع » ، از قبيل : سياهى ، سفيدى ، شيرينى ، كمّيّت‌ها ، كيفيت‌ها و . . . .\r\nوجه مشترك جواهر و اعراض در اين است كه هر دو ، ماهيت حقيقى هستند و مابازاء خارجى دارند ؛ از اين هم وسيع‌تر : كليات و طبايع ، شامل ماهيّات جعلى و اعتبارى هم مىشود كه مرحوم آخوند از آنها به عرضيات تعبير كرد .\r\nدر اصطلاح مشهور عرض به مبداء اشتقاق اطلاق مىشود ؛ مثل سواد ، بياض ، علم و كتابت .\r\nعرضى به خود مشتق اطلاق مىشود ، مثل اسود ، ابيض ، عالم و كاتب . به قول حاجى سبزوارى در شرح منظومه :\r\n و عرضىّ الشىء غير العرض * ذا كالبياض ذاك مثل الابيض « 1 » \r\n\r\n\r\n","description":"","footnote":"\r\n( 1 ) . منطق شرح منظومه ، بحث فرق بين ذاتى و عرضى ، ص 29 و 30 .\r\n","page_name":" 366 ","page_number":367},
  {"content":"\r\n\r\nولى مرحوم آخوند معناى خاص را قصد مىكند . اعراض ، يعنى مبادىِ متأصّله كه در خارج اصالت و واقعيت و تحقق دارند و مابازاء خارجى دارند و قابل اشارهء حسيّه هستند ، مثل سياهى و سفيدى . ولى عرضيات ، يعنى مبادى اعتبارى و انتزاعى كه از منشأ انتزاع خارجى ، انتزاع مىشود و خودشان فقط در عالم اعتبار وجود دارند ؛ مثل ملكيّت و زوجيّت . خود عرضيّات يا اعتباريّات دو شعبه دارند :\r\nگاهى امرى معتبر به اعتبار عقلاء است ، مثل زوجيّت و ملكيّت ؛ گاهى شارع مقدس آنها را اعتبار مىكند ، مثل صلاة ، صوم ، حج ، شرطيّت ، جزئيّت ، سببيّت و . . . . منظور مرحوم آخوند از اسماء اجناس يا اسماء كليات ، تمام موارد مزبور را شامل است ، چون صلوة اسم براى كلّى است و طبيعتى از طبايع است . غصب همچنين است ؛ ملكيت نيز چنين است ؛ سواد و بياض ، انسان و رجل و قلم نيز نام طبيعت و كلّى هستند ، يعنى اسمِ يك معنايى هستند كه كلّى است و قابل صدق بر كثيرين است .\r\nحال كه مراد از اسماء اجناس يا كليات روشن شد ، مىپرسيم موضوعٌ له اسماء اجناس چيست ؟\r\nانسان براى چه معنايى وضع شده است ؟ سواد يعنى چه ؟ ملكيت و زوجيت ، مفهومش چيست ؟ صلوة و حج و . . . را شارع مقدس براى چه معنايى وضع كرده است ؟ مرحوم آخوند معتقد است كه موضوع له اسماء اجناس عبارت است از معانى و مفاهيم آنها . - يعنى طبايع و ماهيات - من حيث هى هى ( يعنى از آن جهت كه اين ماهيت خودش خودش است ) و در حالى كه صد در صد مبهم است ( هيچ تعيّن و تشخّص در آن لحاظ نشده است و مهمل است ( خصوصيّات در آن اهمال شده و مسكوت گذارده شده و كارى به اين جهات ندارد ) حتى همين خصوصيت مبهم و مهمل بودن يا مِن حيث هى هى بودن نيز در آن منظور نشده است ، بلكه نفس ماهيت و صِرف طبيعت ، موضوع له است كه از آن گاهى به ماهيت لا به شرط مقسمى و گاهى به كلّى طبيعى هم تعبير مىشود .\r\nتوضيح : ماهيت داراى اعتبارات و ملاحظات گوناگونى است :\r\n1 . گاهى ماهيت از آن جهت كه فلان ماهيت است ، ملاحظه مىشود و تمام نظر به نفس ماهيت و ذات معناست ، به‌گونه‌اى كه هيچ خصوصيتى با آن منظور و ملحوظ نشده است و از تمام ماسواء قطع نظر شده است ، يعنى از انسان حيوان ناطق اراده شده وبس . اين مختار آخوند رحمه الله است .\r\n2 . گاهى طبيعت با خصوصيتى از خصوصيات ، ملاحظه و مقايسه مىشود ، آن هم به اين كيفيت كه وجود آن خصوصيت در اثبات حكمى براى طبيعت ، دخالت دارد و طبيعت مقيّد به وجود آن خصوصيت است و نامش طبيعت به شرط شىء است كه خود دو شعبه دارد :\r\nالف ) گاهى آن خصوصيت از جنس خود طبيعت و ماهيت نيست ؛ مثلًا انسان مقيّد به عالم يا\r\n\r\n","description":"","footnote":"","page_name":" 367 ","page_number":368},
  {"content":"\r\n\r\nعادل بودن موضوع حكم است . رقبه مقيّد به قيد ايمان محكوم به حكم است ، كه قيد علم و عدالت و ايمان از جنس خود انسان و رقبه نيست .\r\nب ) گاهى از جنس خود طبيعت است ؛ مثل ارسال و سريان و شمول و شيوع داشتن و عموم بدلى بودن . مثلًا انسان مقيّد به قيد مطلق و مرسل بودن و جارى و سارى بودن در تمام افراد كه ارسال و سريان طبيعت هم از جنس خود طبيعت است و جدا از او نيست . « 1 » 3 . گاهى طبيعت به ملاحظه خصوصيتى مدّ نظر واقع مىشود ، ولى به اين نحو كه نبود آن خصوصيت در ثبوت حكم براى طبيعت نقش دارد و طبيعت ، مقيّد به عدم آن خصوصيت است و نامش طبيعت به شرط لا مىباشد . اين نيز مثل صورت دوم دو فرض دارد :\r\nالف ) گاهى آن خصوصيت از جنس خود طبيعت نيست . مثل وصف فاسق نبودن و كافر نبودن كه عالم به قيد فاسق نبودن اكرامش واجب است . رقبه به قيد كافر نبودن واجب العتق است . قيد فسق و كفر از جنس خود طبيعت رقبه و عالم نيست .\r\nب ) گاهى هم از جنس خود طبيعت است ؛ مثل طبيعت به قيد عموم و شمول و سريان نداشتن .\r\n4 . گاهى طبيعت به ملاحظه خصوصيتى مدّ نظر واقع مىشود ، ولى ، نه وجود آن خصوصيت در ثبوت فلان حكم براى طبيعت نقش دارد و نه عدم آن . مثلًا نماز بر مكلف واجب است ، چه عبد باشد ، چه حر ، غنى باشد يا فقير ، زن باشد يا مرد و . . . كه بود و نبود اين خصوصياتِ مصنفه ، نقشى ندارد و از آن به طبيعت لا به شرط قسمى تعبير مىشود . در قبال لابشرط مقسمى . اين هم احتمالى است در معناى اسماء اجناس .\r\nآيا موضوع له اسماء اجناس نفس طبيعت و صرف‌المعناست يا طبيعت به شرط شىء ، يعنى به قيد مطلق و مرسل بودن است ؟ يا طبيعت لا به شرط قسمى است ؟ مختار صاحب كفايه وجه اوّل است و دليلى مىآورد كه هم دو وجه ديگر را ردّ مىكند و هم مختار خودش را اثبات مىكند :\r\nترديدى نيست كه در قضاياى متعارفه ، « 2 » محمول يا طبيعت ، بر موضوع يا فرد ، حمل مىشود و صدق مىكند و قضيه هم صادق است نه كاذب ، آن هم بدون اين‌كه تجريدى و الغاء خصوصيتى و دخل و تصرفى در محمول انجام بدهيم ، بلكه وجداناً طبيعت با معنايى كه دارد بر فرد حمل مىشود و اين تنها در فرضى است كه موضوع له خود طبيعت و كلّى طبيعى باشد ، نه طبيعت به شرط شىء يعنى\r\n\r\n\r\n","description":"","footnote":"\r\n( 1 ) . به مشهور نسبت داده‌اند كه موضوع‌له را در اسماء اجناس ، طبيعت مطلقه و مرسله به قيد مرسل و مطلق بودن ، مىدانند .\r\n( 2 ) . يعنى قضاياى خارجيه و حقيقيه كه موضوع ، فردى از افراد ، و محمول ، طبيعتى از طبايع است و هدف ، اثبات اتّحاد آن دو درمصداق خارجى است . مثلًا وقتى مىگوييم زيدٌ انسانٌ منظور اين است كه زيد در خارج و به حمل شايع انسان است .\r\n","page_name":" 368 ","page_number":369},
  {"content":"\r\n\r\nبه شرط اطلاق و نه طبيعت لا به شرط ؛ زيرا هركدام از اين دو احتمال را كه بگيريم ، نياز به الغاء خصوصيت پيدا مىشود :\r\nاگر موضوعٌ له را طبيعت مطلقه مرسله بگيريم ، ميان زيد - كه فردى با خصوصيات فردى است و هرگز شمول و سريان و توسعه‌اى ندارد - با انسان - كه طبيعت ساريه در جميع افراد است و به نحو اطلاق بدلى يا شمولى تمام افراد را شامل مىشود - هرگز اتحادى نيست . زيد انسان سارى و جارى نيست ، زيد انسان است ، پس براى صحت حمل بايد قيد مرسل و مطلق و جارى و سارى بودن را حذف كنيم و وجداناً نيازى به اين حرف‌ها نيست .\r\nاگر موضوع له ، طبيعت لا به شرط باشد ، باز اعتبار لا به شرطى از اعتبارات ذهنى است و جايگاهش فقط ذهن است . طبيعت مقيّد به اين قيد تنها در ذهن پيدا مىشود . « 1 » و بر قضاياى خارجيه صدق نمىكند و اگر بخواهد بر خارج صدق كند و منطبق شود ، بايد خصوصيات ( لا به شرط بودن ) را الغاء كنيم و به نوعى در لفظ ، مرتكب مجازگويى شويم تا حمل صحيح باشد ؛ در حالى كه وجداناً نيازى به اين تجريدها و الغاء خصوصيات نيست و انسان به تمام معنايش با زيد متحد است و در خارج به يك وجود موجودند و اين در فرضى است كه موضوع ، نفس طبيعت و كلىِ طبيعى باشد نه طبيعت به شرط شىء و نه لا به شرط . احتمالات ديگر هم در اعتبارات ماهيت اصلًا قائل ندارد .\r\nنتيجه : اسماء اجناس براى نفس طبيعت و جنس - قطع نظر از هر خصوصيتى - وضع شده‌اند .\r\nمثلًا انسان يعنى حيوان ناطق ، رجل يعنى ذاتى كه داراى رجوليّت است ؛ عالم يعنى ذات داراى علم .\r\nو منها : علم الجنس ، كأسامة و المشهور بين أهل العربية أنه موضوع للطبيعة لا بما هى هى بل بما هى متعينة بالتعين الذهنى و لذا يعامل معه معاملة المعرفة بدون أداة التعريف .\r\nلكن التحقيق أنه موضوع لصرف المعنى بلا لحاظ شىء معه أصلا كاسم الجنس و التعريف فيه لفظى كما هو الحال فى التأنيث اللفظى و إلا لما صح حمله على الأفراد بلا تصرف و تأويل لأنه على المشهور كلى عقلى و قد عرفت أنه لا يكاد صدقه عليها مع صحة حمله عليها بدون ذلك كما لا يخفى .\r\nضرورة أن التصرف فى المحمول بإرادة نفس المعنى بدون قيده تعسف لا يكاد يكون بناء القضايا المتعارفة عليه مع أن وضعه لخصوص معنى يحتاج إلى تجريده عن خصوصيته عند الاستعمال لا يكاد يصدر عن جاهل فضلا عن الواضع الحكيم .\r\n\r\n\r\n","description":"","footnote":"\r\n( 1 ) . البته مرحوم آخوند اصطلاحاً نام اين را كلّى عقلى مىگذارد كه باز خلاف اصطلاح مشهور است ، مشهور از كلّى عقلى مقابل‌كلّى منطقى و طبيعى را اراده مىكنند و ايشان از كلّى عقلى هرچه در ذهن موجود مىشود را اراده كرده است .\r\n","page_name":" 369 ","page_number":370},
  {"content":"\r\n\r\n2 . علم جنس\r\nيكى از مصاديق مطلق ، علم جنس است . مثل « اسامه » كه علم جنس براى شير است در مقابل اسد كه اسم جنس آن است و مثل « ثعاله » كه علم جنس براى روباه است در مقابل ثعلب كه اسم جنس آن است .\r\nنظر مشهور : از نظر مشهور ميان اسم جنس و علم جنس تفاوت معنوى وجود دارد و هركدام براى معنايى وضع شده‌اند . اسم جنس براى اصل جنس و طبيعت با قطع نظر از هر قيدى وضع شده است ؛ ولى علم جنس براى جنس و طبيعت مقيّد به قيد تعين و تميز ذهنى از ساير ماهيات ، وضع شده است .\r\nتوضيح : ترديدى نيست در اين‌كه واضع به هنگام وضع ، معنا را در ذهن تصوّر و لحاظ مىكند « 1 » و لحاظ ، به معنا وجود ذهنى مىبخشد . به ديگر سخن ، لحاظ و تصوّر ، عين وجود ذهنى است و وجود - چه خارجى و چه ذهنى - مساوق با تعيّن و تشخيص و تميز از ساير معانى است . پس به محض تصوّر يك معنا خود به خود آن معنا از ساير معانى ممتاز و جدا خواهد شد ؛ چه بخواهيم ، چه نخواهيم . « 2 » از اين جهت فرقى ميان علم جنس و اسم جنس نيست ، يعنى واضع هم در هنگام وضع كلمه اسد ( اسم جنس ) و هم در هنگام وضع كلمه اسامه ( علم جنس ) ، آن جنس و طبيعت ( حيوان مفترس ) را در ذهن مىآورد و از معانى ديگر جدا مىكند ؛ ولى تفاوت در اين است كه اسم جنس براى خود آن معنا بدون قيد جدا بودنش از ساير معانى وضع شده است و قيد ملحوظ و متصور بودن و وجود ذهنى يافتن ، شرط وضع و مجوز و مصحّح وضع است . علم جنس براى همان معنا با قيد تعيّن و تميز ذهنى آن از ساير معانى وضع شده است . از اين حيث به شرط شىء است و قيد و مقيّد با هم موضوع له است .\r\nشاهد مشهور يك مطلب مسلّم نحوى است مىگويند : علماء ادبيات عرب با علم جنس به نوع معرفه معامله كرده و احكام معرفه را بر آن مترتّب مىكنند ، يعنى مبتدا واقع مىشود و ابتداء به آن حايز است . وصفى كه براى آن مىآوريم بايد معرفه باشد و . . . . اين را قرينه گرفته‌اند بر اين‌كه در معناى علم جنس نوعى معروفيّت و معلوم بودن و تعيّن و تميّز نهفته است .\r\nنظر آخوند : مرحوم آخوند بر خلاف مشهور معتقد است كه اسم جنس و علم جنس تفاوت معنوى ندارند و هر دو براى دلالت بر جنس و طبيعت با قطع نظر از هر خصوصيتى ، وضع شده‌اند و تنها از لحاظ لفظى و قواعد نحوى متفاوت هستند . با اسم جنس به نوع معرفه ، معامله نمىشود و احكام معرفه بر آن وارد نمىشود ، و نياز به آوردن الف و لام يا ضمير يا معرفهء ديگر است ؛ ولى با علم جنس معاملهء معرفه مىشود و احكام معرفه بر آن مترتّب مىگردد ؛ به اصطلاح ، تعريف حقيقى ندارد و معرفهء حقيقى نيست ، بلكه تعريفش لفظى است - نظير مؤنث‌هاى مجازى از قبيل : نار و شمس كه تأنيث آنها\r\n\r\n\r\n","description":"","footnote":"\r\n( 1 ) . در غير اين صورت وضع امكان ندارد ؛ چون وضع نوعى حكم كردن است و حكم بر مجهول مطلق نشايد .\r\n( 2 ) . در مقام استعمال هم مطلب همين است و تا مستعمِل معنا را در ذهن نياورد و منظور نكند ، استعمال ممكن نيست .\r\n","page_name":" 370 ","page_number":371},
  {"content":"\r\n\r\nلفظى و ظاهرى است - و با آن ، معامله مؤنث مىشود ، يعنى خبرش مؤنث مىآيد ، ضمير مؤنث به آن برمىگردد و . . . ، و گرنه مؤنث حقيقى كه داراى فرج باشد ، نيستند .\r\nدلايل ردّ سخن مشهور : مرحوم آخوند به دو دليل سخن مشهور را ردّ مىكند :\r\n1 . در قضاياى متعارفه كه حمل شايع دارند و موضوع و محمول در خارج اتّحاد دارند ، همان‌طور كه حمل اسم جنس بر افراد و مصاديق آن صحيح است : هذا أسد ، ذاك أسدٌ حمل علم جنس هم بر افراد و مصاديق خارجى آن صحيح است : هذه أسامة ، تلك أسامةٌ ، آن هم بدون كمترين دخل و تصرفى در مفاد اسامة . آنگاه اگر موضوع له علم جنس عبارت باشد از ماهيت و معنا با قيد تميز ذهنى ( به شرط شىء ) لازمه‌اش اين است كه در قضاياى متعارفه ، يا اين حمل غلط باشد و يا نياز به الغاء خصوصيت و تجريد معنا از قيدش پيدا شود و مجاز گويى شود ، در حالى كه وجداناً چنين نيست ، بناى قضاياى متعارفه بر اين نيست ، اين‌طور نيست كه 99 % استعمالات مجازى باشد . در نتيجه ، موضوع له علم جنس هم خود طبيعت است و آن هم قابليّت دارد كه در ذهن تصوّر شود و در خارج تحقق پذيرد و حملش بر مصاديق بلا مانع و حقيقت باشد .\r\n2 . حكمت و فلسفه وضع اين است كه نياز مستعمِلين تأمين شود و آنها لفظ را در معنايش به‌كار برند و مقاصد خود را به يكديگر بفهمانند . حال اگر موضوع له علم جنس ، يك امر ذهنى باشد و در 99 % موارد ، لفظ در آن معنا استعمال نشود ، بلكه در معناى بدون قيد ذهنى استعمال شود ، لازمه‌اش اين است كه چنين وضعى لغو باشد و كار عبث از هيچ عاقلى صادر نمىشود ، تا چه رسد به واضع حكيم . « 1 » پس نتيجه مىگيريم كه علم جنس براى همان معنايى وضع شده است كه اسم جنس براى آن وضع شده بود .\r\nو منها : المفرد المعرف باللام و المشهور أنه على أقسام المعرف بلام الجنس أو الاستغراق أو العهد بأقسامه على نحو الاشتراك بينها لفظا أو معنى .\r\nو الظاهر أن الخصوصية فى كلّ واحد من الأقسام من قبل خصوص اللام أو من قبل قرائن المقام من باب تعدد الدال و المدلول لا باستعمال المدخول ليلزم فيه المجاز أو الاشتراك فكان المدخول على كلّ حال مستعملا فيما يستعمل فيه الغير المدخول .\r\nو المعروف أن اللام تكون موضوعة للتعريف و مفيدة للتعيين فى غير العهد الذهنى .\r\nو أنت خبير بأنه لا تعين فى تعريف الجنس إلا الإشارة إلى المعنى المتميز بنفسه من بين المعانى ذهنا و لازمه أن لا يصح حمل المعرف باللام بما هو معرف على الأفراد لما عرفت من امتناع الاتحاد مع ما لا موطن له إلا الذهن إلا بالتجريد و معه لا فائدة فى التقييد مع أن التأويل و التصرف فى القضايا المتداولة فى العرف غير خال عن التعسف .\r\n\r\n\r\n","description":"","footnote":"\r\n( 1 ) . البته اگر واضع را خدا و رسول صلى الله عليه و آله يا ديگر معصومان عليهم السلام بدانيم .\r\n","page_name":" 371 ","page_number":372},
  {"content":"\r\n\r\nهذا مضافا إلى أن الوضع لما لا حاجة إليه بل لا بد من التجريد عنه و إلغائه فى الاستعمالات المتعارفة المشتملة على حمل المعرف باللام أو الحمل عليه كان لغوا كما أشرنا إليه .\r\nفالظاهر أن اللام مطلقا يكون للتزيين كما فى الحسن و الحسين و استفادة الخصوصيات إنما تكون بالقرائن التى لا بد منها لتعينها على كلّ حال و لو قيل بإفادة اللام للإشارة إلى المعنى و مع الدلالة عليه بتلك الخصوصيات لا حاجة إلى تلك الإشارة لو لم تكن مخلة و قد عرفت إخلالها فتأمل جيدا .\r\n3 . مفرد با الف و لام\r\nيكى ديگر از مصاديق مطلق ، مفرد معرف به الف و لام تعريف است . در اينجا با الف و لام اضافى و الف و لام موصول كارى نداريم . سخن در الف و لام تعريف است . الف و لام تعريف يا مفرد معرف به الف و لام تعريف داراى انواعى است :\r\n1 . الف و لام جنس كه با آن به فرد جنس و طبيعت اشاره مىشود و مفيد تعريف و تعيين جنس است ؛ مثل : « الرجل خيرٌ من المرأة » .\r\n2 . الف و لام استغراق كه با آن به تمام افراد طبيعت اشاره مىشود مثل : إنّ الإنسان لفى خسر .\r\n3 . الف و لام عهد كه با آن به فرد معهود و معلومى اشاره مىشود و خود اقسامى دارد : عهد ذكرى ، عهد خارجى ، عهد حضورى ، عهد ذهنى .\r\nبحث اصلى در اين است كه خصوصيت جنس يا استغراق و يا عهدى بودن ، از كجا شناخته مىشود و چه چيزى دالّ بر آن است ؟ در اين‌باره چهار احتمال وجود دارد :\r\n1 . خود الف و لام ، مفيد اين خصوصيات باشد ، چه به نحو حقيقت و مجاز ، كه در يكى از آنها حقيقت و در ديگرى مجاز باشد . و چه به نحو اشتراك لفظى كه براى هركدام از معانى و خصوصيات ، جداگانه وضع شده باشد ، و چه به نحو اشتراك معنوى كه براى كلى و قدر جامع ميان آنها وضع شده است . مشهور به اين مورد معتقدند .\r\n2 . مدخول الف و لام ، مفيد اين خصوصيات باشد ؛ باز هم چه به نحو حقيقت و مجاز باشد ، چه به نحو اشتراك لفظى و يا معنوى .\r\n3 . مجموع مركب از الف و لام و مفردى كه مدخول آن است ، با هم بر خصوصيات مزبور دلالت دارند . اين را اصلًا بيان نمىكنند چون مجموع مركب وضع جدايى ندارد .\r\n4 . دلالت بر خصوصيات مزبور به‌وسيله قرائن باشد ، يعنى قرينه مقاميّه دلالت دارد كه در مثل « الرجل خير من المرأة » ، مراد طبيعت رجل است . و قرينه لفظيه در مثل إنّ الإنسان لفى خسر إلّا الذين . . . كه استثناء باشد ، دالّ بر اراده استغراق و شمول جميع افراد است و خود رجل بر معناى\r\n\r\n","description":"","footnote":"","page_name":" 372 ","page_number":373},
  {"content":"\r\n\r\nخودش دلالت دارد « 1 » و بنا بر احتمال يك و چهار ، دلالت بر خصوصيات ( چه با الف و لام و چه با قرينه ) از نوع تعدد دالّ و مدلول است و مجازى در كار نيست . يعنى رجل معناى خود را دارد و الف و لام يا قرينه هم معناى خود را دارد .\r\nعقيده مشهور معلوم شد كه مىگفتند : الف و لام براى تعريف و تعيين و اشاره به خصوصيت جنس يا استغراق يا عهد است و دلالت بر خصوصيّات دارد ، مگر در مورد عهد ذهنى كه اشاره به « فردٌ ما » يعنى فرد مبهم و غير معينى دارد .\r\nمثلًا « إشتر الخبز » ، يعنى مقدارى نان خريدارى كن كه براى يك وعده خوردن باشد ؛ ولى آن مقدار آيا اين نان سنگك است يا نان ديگرى ، ابهام دارد .\r\nمرحوم آخوند در رّد مشهور روى الف لام جنس تكيه مىكند « 2 » و مىفرمايد اگر الف و لام براى تعيين و تعريف جنس باشد ، حتماً تعيين ذهنى خواهد بود ؛ چون جنس در خارج به قيد تعيين و تميز كه موجود نيست ؛ خود جنس موجود است . اگر قيد ذهنى پيدا كرد و اشاره به معناى متميز در ذهن شد ، همان دو ايرادى كه در علم جنس بر مشهور داشتيم در اينجا هم جارى و سارى است :\r\n1 . لازم مىشود در نوع قضايا ( قضاياى متعارفه ) از قبيل « الشجاع عليٌّ » ، « عليٌّ الشجاع » و . . . كه حمل شايع دارند و در خارج اتّحاد دارند ، مرتكب مجاز گويى و تجريد خصوصيت شويم كه وجداناً چنين نيست .\r\n2 . لازم مىشود وضع الف و لام براى معناى مزبور لغو باشد ، چون در قضاياى متعارفه - چه مفرد معرف به الف و لام را بر چيزى حمل كنيم و بگوييم « زيدٌ الرجل » و چه اسمى را بر آن حمل كنيم و بگوييم « الرجل زيدٌ » - هيچ‌گاه « الرجل » در آن معناى ذهنى به كار نمىرود و نوعاً در غير آن و بدون آن خصوصيت استعمال مىشود . وضعى هم كه به‌دنبالش هيچ استعمال نباشد لغو است .\r\nقوله : الظاهر انّ اللام مطلقاً تكون للتزيين : مرحوم آخوند نتيجه مىگيرد كه الف و لام هميشه و در همه‌جا براى تزئين و زينت به كار مىرود ؛ همانند الف و لامى كه بر سر اعلام شخص داخل مىشود :\r\nالحسن ، الحسين ، العباس و . . . و هيچ معنايى را افاده نمىكند . خصوصيات ( جنس ، استغراق و عهد بودن ) هم به بركت قرائن به‌دست مىآيد كه در هر حال نيازمند قرينه هستيم . حتى اگر الف و لام مفيد معنا باشد و براى اشاره به معنا باشد ، باز قرينه لازم داريم كه دلالت كند بر تعيين يكى از خصوصيات ، و با وجود قرينه هم نيازى به دلالت الف و لام نيست ، بلكه اين دلالت مُخلّ به مقصود است و ديديم كه اخلالش همان بود كه موجب ذهنى شدن معنا مىگرديد .\r\n\r\n\r\n","description":"","footnote":"\r\n( 1 ) . مختار صاحب كفايه .\r\n( 2 ) . چون الف و لام استغراق از بحث خارج است و مفيد عموم و شمول است . الف و لام عهد هم كه اشاره به فرد معهود است واطلاقى ندارد .\r\n","page_name":" 373 ","page_number":374},
  {"content":"\r\n\r\n4 . جمع با الف و لام\r\nنظر مرحوم آخوند اين شد كه الف و لام ، مفيد تعريف و تعيين نيست و هيچ معنايى را دلالت نمىكند و صرفاً براى زينت آورده مىشود . حال اشكالى در همين باره مطرح است و آن در مورد جمع و با الف و لام است .\r\nمستشكل مىگويد كه جمع بدون الف و لام ( رجال ، علماء ، طلاب و . . . ) بر جماعت و دسته و گروه دلالت دارد و مىدانيم كه جماعت مراتبى دارد ؛ اقل مراتب آن ، دو يا سه فرد است و عالىترين مرتبهء آن جميع الافراد است - مثلًا هزار فرد ، در موردى كه جمع داراى هزار فرد باشد - بين دانىترين و عالىترين مرتبه هم به تعداد هر فردى مرتبه‌اى درست مىشود . حال خود جمع كه ابهام دارد و بر مرتبه خاصى دلالت ندارد ؛ از طرفى مشهور اين است كه جمع با الف و لام مفيد عموم و استغراق جميع افراد است . پس نتيجه مىگيريم كه با آمدن الف و لام اين مرتبه ( جميع افراد ) تعيّن پيدا مىكند . پس الف و لام مفيد تعريف و تعيين است و داراى معناست . با وجود اين ، شما چگونه ادعا كرديد كه الف و لام فقط براى زينت است ؟\r\nجواب نقضى : مرحوم آخوند در جواب مىفرمايد اصل مطلب را قبول داريم كه جمع با الف و لام مفيد عموم است ، ولى اين به نفع شما تمام نمىشود و شاهدى بر معنادار بودن الف و لام نيست ؛ زيرا جمع ، مراتب داشت و با آمدن الف و لام همان‌طور كه امكان دارد تمام افراد متعين شود ، هكذا ممكن است اقل مراتب تعيّن پيدا كند ، و بلكه قدر متيقّن هم مؤيّد اين احتمال است . پس چرا بر تمام افراد حمل كرديد نه بر اقل مراتب ؟\r\nجواب حلّى : وضع جمع با الف و لام براى عموم و شمول ، ربطى به الف و لام ندارد ، بلكه مربوط به هيئت جمع است . جمع در صورتى كه مدخول الف و لام باشد ، مفيد عموم است ، و الف و لام مثل علامت اعرابى است كه خودش مفيد معنا نيست . دليل وضع هم تبادر عموم از جمع كذايى است ؛ پس راهى براى اثبات اين مطلب كه الف و لام براى تعريف و تعيين باشد ، يافت نشد .\r\nاگر شما اصرار بورزيد بر اين‌كه دلالت جمع بر عموم و استغراق ، مستند به الف و لام است و جز اين را نپذيريد ، خواهيم گفت كه ديگر چرا واسطه درست مىكنيد ؟ يعنى اوّل مىگوييد الف و لام براى تعريف و تعيين است سپس مىگوييد از اين راه ، تعيين استغراق و جميع الافراد مىشود ؟ نيازى به آوردن تعيين و دلالت لام بر آن و اشاره با لام بر تعيين نيست . قبلًا ديديم كه اشاره به تعيين مخلّ است ؛ چه بهتر كه از اوّل بگوييد الف و لام در جمع كذايى دقيقاً نقش كلمه كلّ را در « كل عالم » ، بازى مىكند . چه بگوييم « العلماء » و چه بگوييم « كل عالم » ، هر دو يكى است . همان‌طور كه كلّ مستقيماً براى استغراق و عموم وضع شده است ، الف و لام هم مستقيماً و بدون وساطت تعريف و تعيين ، دال بر عموم و شمول و استغراق باشد . به هر حال راهى براى اثبات اين‌كه الف و لام براى تعريف و تعيين باشد ، پيدا نشد .\r\n\r\n","description":"","footnote":"","page_name":" 374 ","page_number":375},
  {"content":"\r\n\r\nاگر بگوييد : حال كه الف و لام براى تعريف نيست ، پس بايد « العلماء » معرفه نباشد . در حالى كه با اين كلمه به نوع معارف رفتار برخورد مىشود و آن را معرفه حساب مىكنند و احكام معرفه را بر آن مترتّب مىنمايند ( مبتدا واقع مىشود ، صفت معرفه برايش مىآورند . ) . مرحوم آخوند مىفرمايد همان پاسخى را كه در علم جنس داديم ، در اينجا نيز مىدهيم . اينها تعريف لفظى است و در نحو با اين كلمات معامله معرفه مىشود ؛ و گرنه از لحاظ معنا و در حقيقت ، معرفه حقيقى نيستند .\r\nو منها : النكرة ، مثل رجل فى و جاء رجل من أقصى المدينة أو فى جئنى برجل و لا إشكال أن المفهوم منها فى الأول و لو بنحو تعدد الدال و المدلول هو الفرد المعين فى الواقع المجهول عند المخاطب المحتمل الانطباق على غير واحد من أفراد الرجل . كما أنه فى الثانى هى الطبيعة المأخوذة مع قيد الوحدة فيكون حصة من الرجل و يكون كليا ينطبق على كثيرين لا فردا مرددا بين الأفراد .\r\nو بالجملة النكرة أى ما بالحمل الشائع يكون نكرة عندهم إما هو فرد معين فى الواقع غير معين للمخاطب أو حصة كلية لا الفرد المردد بين الأفراد و ذلك لبداهة كون لفظ رجل فى جئنى برجل نكرة مع أنه يصدق على كلّ من جىء به من الأفراد و لا يكاد يكون واحد منها هذا أو غيره كما هو قضية الفرد المردد لو كان هو المراد منها ضرورة أن كلّ واحد هو هو لا هو أو غيره فلا بد أن تكون النكرة الواقعة فى متعلق الأمر هو الطبيعى المقيد به مثل مفهوم الوحدة فيكون كليا قابلا للانطباق فتأمل جيدا .\r\n5 . اسم نكره\r\nيكى ديگر از مصاديق مطلق ، اسم نكره است ، مثل رجلًا . نكره گاهى در كلام منفى و در حيّز و سياق نفى ذكر مىشود ، مثل « ما جائنى من أحدٍ » ، « 1 » « لا تضرب رجلًا » . « 2 » در اين صورت از الفاظ عموم است و در باب عامّ و خاصّ به تفصيل مطرح شد و ثابت شد كه نكره در سياق نفى مفيد عموم است . آن هم پيش از آنكه وضعى باشد ، عقلى است . گاهى هم در كلام مثبت مىآيد كه دو شعبه دارد :\r\n1 . گاهى در جمله خبريه مىآيد ، مثل « رأيتُ رجلًا » ، و جاء من أقص المدينة رجلٌ . « 3 » در اين صورت مفهوم نكره عبارت است از جزئى حقيقى ، يعنى فردى كه در واقع و نفس الامر كاملًا معلوم و معيّن و مشخص است - چون اكنون از او اخبار مىكنيم و وقتى مىگوييم مردى آمد ، منظور يك شخص خارجى است ؛ و گرنه كلّى كه آمدن و رفتن و ديدن ندارد - ولى در ظاهر اجمال و ابهام دارد و شخص جاهل احتمال‌هاى گوناگونى مىدهد كه شايد فلان باشد و شايد . . . .\r\nحال گاهى متكلم ، آن فرد واحد را مىشناسد و مىگويد « جائنى رجلٌ » ، ولى مخاطب در ظاهر\r\n\r\n\r\n","description":"","footnote":"\r\n( 1 ) . خبريه .\r\n( 2 ) . انشائيه .\r\n( 3 ) . سورهء قصص ، آيهء 20 .\r\n","page_name":" 375 ","page_number":376},
  {"content":"\r\n\r\nنمىداند كه آن فرد كيست ؛ احتمال مىدهد زيد باشد يا بكر يا خالد و . . . ؛ گاهى به عكس است ، يعنى مخاطب مىداند فرد مورد نظر ، مثلًا ضارب كيست ، ولى متكلم نمىگويد و به صورت سؤالى تكلّم كرده و مىپرسد : اىّ رجلٍ ضرب زيداً ؟ به هر حال مفهوم اين رجل يك فرد معينى است ؛ خواه اين دلالت از نوع تعدد دالّ و مدلول باشد ، يعنى رجل ، دالّ بر فرد باشد و تنوين دالّ بر وحدت باشد ، يعنى يك مرد نه بيشتر ، كه مجازى هم پيش نيامده است .\r\nو ممكن است از نوع تعدّد دالّ و مدلول نباشد و خود رجل بر فرد واحد معينى با خصوصيّات فردى دلالت كند و تنوين هم قرينه بر آن دلالت باشد . - مثل اين‌كه از اسد رجل شجاع اراده شود و يرمى هم قرينه آن باشد - كه مجاز خواهد بود . در هر حال اين قسم از بحث خارج است ، زيرا به حسب واقع اطلاق و شمولى ندارد .\r\n2 . گاهى در جملهء انشائيه مىآيد ، مثل : « إضرب رجلًا » ، و « اعتق رقبةً » . در اين صورت ميان صاحب فصول و مرحوم آخوند اختلاف نظر وجود دارد :\r\nنظر صاحب فصول : مفهوم اين نكره عبارت است از فرد مردّد بين افراد ، يعنى يك فرد از افراد رجل يا رقبه كه مردّد است بين اين و آن و . . . و به صورت ترديد مىگوييم يا اين و يا آن و يا . . . مراد است ، كه از آن به فرد منتشر هم تعبير مىشود و به هر حال مفهوم نكره كلّى نيست . « 1 » نظر آخوند : مفهوم اين نكره عبارت است از طبيعت مقيّد به قيد وحدت كه طبيعت را رجل دلالت دارد و قيد وحدت را تنوين . فرق اسم جنس و اسم نكره در همين است كه اسم جنس بر نفس طبيعت دلالت دارد ، بدون قيد وحدت . نفس طبيعت همان‌طور كه به وجود يك فرد موجود مىشود به وجود چند فرد هم موجود مىشود - البته اگر مراد مطلق الوجود طبيعت باشد ، نه صرف‌الوجود آن - ولى اسم نكره بر طبيعت با قيد وحدت دلالت دارد و لذا اگر دو فرد را آورد ، به دومى امتثال صدق نمىكند . منظور از طبيعت مقيّد به قيد وحدت عبارت است از حصّه‌اى از طبيعت رجل - مثلًا - كه قابل انطباق بر حصص كثيره است .\r\nدليل مرحوم آخوند اين است كه اگر مولى گفت « أكرم رجلًا » و شما در خارج رجلى را تكريم كرديد ، در اينجا عرف نمىگويد فلانى امر مولى را به اين يا به آن امتثال كرد . تردد ايجاد نمىكند ؛ بلكه مىگويد امر مولى را به نفس اين امتثال كرد ؛ چون هر چيزى خودش خودش است ، نه اين‌كه خودش يا غير خودش باشد ، و وقتى امتثال به خود اين فرد صدق مىكند كه كلّى و فرد باشد كه مفهوم ، حصه‌اى از طبيعت بود و آن هم كلّى بود و بر اين حصّه هم منطبق است و سبب امتثال مىشود . در نتيجه نكره كذايى هم كلّى است و قابل صدق بر كثيرين است و مىتواند از الفاظ مطلق محسوب شود .\r\n\r\n\r\n","description":"","footnote":"\r\n( 1 ) . الفصول‌الغرويّه ، ص 218 .\r\n","page_name":" 376 ","page_number":377},
  {"content":"\r\n\r\nمطلق در اصطلاح اصولى ما : تا به حال چهار دسته از الفاظ و مصاديق را ذكر كرديم و با موضوع له آنها آشنا شديم :\r\n1 . اسم جنس براى خود طبيعت وضع شده است ؛\r\n2 . علم جنس ، مثل اسم جنس ؛\r\n3 . مفرد با الف و لام ، مثل اسم جنس ؛\r\n4 . نكره هم كه براى حصّه وضع شده بود .\r\nحال در اصطلاح اصوليّين بر كدام‌يك از اينها مطلق گفته مىشود تا احكام آتيه بر آن مترتّب شود ؟ مىفرمايد در اصطلاح اصوليّين مطلق بر اسم جنس صادق است ، چون جنس و طبيعت با قطع نظر از هر خصوصيتى ، كلّى و قابل صدق بر كثيرين است ( ما دلّ على شايع فى جنسه ) « 1 » و بر اسم نكره به معناى دومش هم صادق است ؛ چون حصّهء كذايى قابل صدق بر حصص گوناگون است و هركدام مىتواند مصداق واقع شود ، و تعريف مزبور بر آن صدق مىكند . « 2 » كمااين‌كه از نظر لغت هم بر اسم جنس و نكره به معناى ثانى مطلق ، اطلاق مىشود ؛ زيرا مطلق در لغت يعنى مرسل ، آزاد ، رها ، بىقيد و شرط ، اسم جنس و نكرهء كذايى چنين هستند . اصولًا در اين باب اصوليّين اصطلاح خاصى ندارند و مطلق را به همان معناى لغوى كلمه به كار مىبرند و بعيد است كه اصطلاح خاصّ داشته باشد . پس لغت و اصطلاح متوافق و هماهنگ هستند .\r\nبر مسلك مرحوم آخوند مطلق ، اصطلاح خاصى پيدا نكرد و به معناى لغوى كلمه باقى ماند ، و هريك از اسم جنس و اسم نكره از الفاظ مطلق محسوب شدند ، به بيانى كه ذكر شد .\r\nمسلك مشهور : به آنان نسبت داده شده كه براى مطلق اصطلاح خاصى قائل هستند و مىگويند مطلق آن است كه وضع شده باشد براى معنايى كه مقيّد به قيد ارسال و شياع است ، مثلًا انسان وضع شده است براى حيوان ناطق به شرط اين‌كه اطلاق و سريان داشته باشد . قيد ارسال و شيوع داشتن هم جزء موضوع‌ٌله است ، نه خارج لازم .\r\nاشكال مسلك مشهور : طبق اين تعريف لازم مىشود كه اسماء اجناس از الفاظ مطلق نباشند ؛ زيرا اسم جنس برخود جنس و طبيعت بما هى هى دلالت دارد ، نه بر طبيعت به شرط شىء ؛ يعنى به قيد مطلق و مرسل بودن . همچنين لازم مىشود اسم نكره هم خارج شود ، چون آن نيز بر طبيعت مقيّده دلالت دارد ، ولى قيدش ارسال و شياع نيست ، بلكه وحدت است ، يعنى طبيعت مقيّد به قيد وحدت كه از آن به حصّه تعبير مىشود . پس تعريف مشهور اين لازم را دارد ، در حالى كه هرگز اين لازم قابل التزام نيست . خود مشهور هم تصريح كرده‌اند به اين‌كه اسم جنس و اسم نكره از الفاظ مطلق هستند . از اينجا مىتوان به اين نتيجه رسيد كه نسبت تعريف مذكور به مشهور ناتمام است .\r\n\r\n\r\n","description":"","footnote":"\r\n( 1 ) . صحبتى از علم جنس و مفرد با الف و لام نمىكند ؛ چون در حكم اسم جنس هستند .\r\n( 2 ) . آرى نكره به معناى اوّل كه در جمله خبريه بود از بحث خارج است ؛ زيرا قطعاً داراى اطلاق و ارسال نيست .\r\n","page_name":" 377 ","page_number":378},
  {"content":"\r\n\r\nاشكال ديگر : اشكال ديگرى كه تعريف مشهور دارد ، اين است كه هر مطلقى تقييدبردار است ، در حالى كه طبق بيان مشهور ، هيچ مطلقى قابل تقييد نيست ، زيرا تقييد با اطلاق تنافى دارد . « 1 » آرى ، اگر از مطلق خود ذات اراده شود ، بدون قيد ارسال و شياع قابل تقييد است ، ولى اين مستلزم مجازيت است ، يعنى مطلقى كه براى معنا با قيد ارسال و شياع وضع شده بود ، در معنا بدون قيد مزبور استعمال شده و اين مجاز است .\r\nولى بر مسلك ما كه مطلق براى اصل طبيعت و جنس يا براى حصّه‌اى از طبيعت وضع شده بود ، تقييد ، سبب مجازيت نيست ، زيرا پس از تقييد - مثل « اعتق رقبةً مؤمنةً » - هم مطلق در معناى خود استعمال شده است و بر همان ذات و طبيعت دلالت مىكند و خصوصيت و قيد ايمان با كلمه ديگر فهمانده شده است . اين را تعدّد دالّ و مدلول مىگويند و هيچ‌كدام مجاز نشده است .\r\nتنها در يك فرض است كه تقييد مطلقاً و بر جميع ميانى ( مبناى مشهور و مبناى ما ) موجب مجازيّت است . يعنى در فرضى كه از رجل مثلًا ، خصوص رجل عالم يا از رقبه خصوص رقبهء مومنه اراده شود ، و كلمه عالم يا مؤمنه كه بعد مىآيد ، قرينه كاشفه از مراد متكلم باشد و دلالت كند كه متكلم از رجل ، خصوص رجل عالم را اراده كرده است ، از رقبه ، خصوص رقبه مؤمنه را اراده كرده است . « 2 » كه حتماً مجازيتى پيش آمده است ، زيرا رجل براى خصوص رجل عالم وضع نشده بود و براى طبيعت رجل و ذاتٌ ثبت له الرجولية وضع شده بود ؛ ولى حالا در رجل عالم استعمال شده و اين مجاز است ، چه براى اصل طبيعت وضع شده باشد « 3 » و چه براى طبيعت به قيد ارسال و شياع . « 4 » ولى داعى نداريم از خود رجل ، خصوص رجل عالم را اراده كنيم و لفظى را در معناى لفظ ديگر استعمال كنيم ، بلكه از رجل ، خود ذات و از عالم ، خصوصيت علم را اراده مىكنيم كه دو دلالت‌كننده و دو مدلول وجود دارد و مجازى در بين نيست .\r\nتقييد باعث مجازيت نيست : در اين باب تفصيلاتى وجود دارد از قبيل : اگر تقييد به متصل باشد ، مثل « اعتق رقبة مؤمنة » ، موجب مجازيت نيست و اگر به منفصل باشد ، مثل « اعتق رقبة » ، و « لاتعتق الرقبة الكافرة » ، مجاز مىشود . يا به عكس آن ، يعنى به متصل باعث مجازيت شود و به منفصل نه . اين مطلب شبيه بحث‌هايى است كه در باب عامّ و خاصّ بود كه تخصيص موجب مجازيت مىشود يا خير .\r\nمرحوم آخوند مىفرمايد بر مسلك ما تقييد باعث مجازيت نيست ، چه تقييد به متصل باشد ، چه به منفصل . در هر حال از باب تعدد دالّ و مدلول است .\r\n\r\n\r\n","description":"","footnote":"\r\n( 1 ) . مثلًا رقبه ، يعنى ذاتى كه داراى رقيّت و بردگى است ، به شرط ارسال و شياع داشتن و مقيّد نبودن و تقييد . يعنى ارسال و شياع‌نداشتن و مقيّد بودن ، و اين دو تنافى دارند .\r\n( 2 ) . مثل رأيت اسداً يرمى كه يرمى قرينه است بر اين‌كه متكلم از خود لفظ اسد ، رجل شجاع را اراده كرده است .\r\n( 3 ) . مبناى آخوند .\r\n( 4 ) . مبناى مشهور .\r\n","page_name":" 378 ","page_number":379},
  {"content":"\r\n\r\n\r\nفصل : [ مقدّمات الحكمة 
  ]\r\nقد ظهر لك أنه لا دلالة لمثل رجل إلا على الماهية المبهمة وضعا و أن الشياع و السريان كسائر الطوارئ يكون خارجا عما وضع له فلا بد فى الدلالة عليه من قرينة حال أو مقال أو حكمة . : [ ما هو مقدّمات الحكمة ؟ 
  ]\r\nو هى تتوقف على مقدمات .\r\nإحداها كون المتكلم فى مقام بيان تمام المراد لا الإهمال أو الإجمال .\r\nثانيتها انتفاء ما يوجب التعيين .\r\nثالثتها انتفاء القدر المتيقن فى مقام التخاطب و لو كان المتيقن بملاحظة الخارج عن ذاك المقام فى البين فإنه غير مؤثر فى رفع الإخلال بالغرض لو كان بصدد البيان كما هو الفرض .\r\nفإنه فيما تحققت لو لم يرد الشياع لأخل بغرضه حيث إنه لم ينبه مع أنه بصدده و بدونها لا يكاد يكون هناك إخلال به حيث لم يكن مع انتفاء الأولى إلا فى مقام الإهمال أو الإجمال و مع انتفاء الثانية كان البيان بالقرينة و مع انتفاء الثالثة لا إخلال بالغرض لو كان المتيقن تمام مراده فإن الفرض أنه بصدد بيان تمامه و قد بينه لا بصدد بيان أنه تمامه كى أخل ببيانه فافهم .\r\nفصل دوم : مقدّمات حكمت\r\nبر مسلك منسوب به مشهور كه مىگفتند مطلقات وضع شده‌اند براى معانى خودشان به قيد اطلاق و ارسال ، « 1 » و ارسال و شمول را داخل در موضوع له مىدانستند ، نتيجه اين مىشود كه اطلاق و ارسال داشتن وضعى است و نيازى به قرينه خارجيه ندارد ، ولى بر مسلك ما كه گفتيم اسم جنس براى خود جنس وضع شده است و قيد اطلاق و ارسال همانند ساير عوارض ( مقيّد بودن . . . ) از دايره موضوع له بيرون است و اسم جنس يا اسم نكره به دلالت وضعى بر آن دلالت ندارد ، ناگزير هستيم اطلاق را از راه قرائن اثبات كنيم . قرائن دو دسته‌اند :\r\n1 . قرائن خاصه كه ضابطه كلّى ندارد ، از قبيل : قرينهء حاليه . يعنى از حال متكلم و مولى پيداست كه منظورش مطلق است ، مثلًا وقتى لقمه در گلويش گير كند ، با گفتن « اسقنى ماءً » تقاضاى آب مىكند واضح است كه فعلًا به فكر آب خنك و گوارا نيست ، بلكه هر نوع آبى است كه لقمه را فرو بدهد و از هلاكت نجات يابد . مثال ديگر قرينهء مقاليه و لفظيه است ، يعنى در موردى خود متكلم تصريح كند به\r\n\r\n\r\n","description":"","footnote":"\r\n( 1 ) . مثلًا رجل يعنى رجل مطلق ؛ انسان يعنى حيوان ناطقى كه اطلاق و ارسال دارد .\r\n","page_name":" 379 ","page_number":380},
  {"content":"\r\n\r\nاين‌كه « اعتق رقبةً ، سواء كان مؤمنه أم كافرة » . اينجا اطلاق و شمول و عدم اختصاص را از كلام مولى بدست مىآوريم .\r\n2 . قرينهء عامه ؛ قرينه‌اى است كه در عموم مطلقات جارى و سارى است و مىتوان به بركت آن ، اطلاق را ثابت كرد و آن قرينه حكمت است كه قرينه عقلى است و از مقدماتى تشكيل يافته كه از آنها به مقدمات حكمت تعبير مىشود .\r\nمقدّمات سه‌گانهء حكمت\r\nبه عقيده مرحوم آخوند ، مقدمات حكمت سه مقدّمه است كه به ترتيب ذكر مىكند :\r\n1 . متكلم در مقام بيان تمام مراد - اعمّ از مراد جدّى و يا استعمالى كه در ادامه ، بيان خواهد شد - برآيد ، يعنى اولًا در مقام بيان باشد و بخواهد چيزى را بيان كند و به مخاطب بفهماند تا وى به آن عمل كند و عندالمحاكمه به آن احتجاج كند و در مقام اهمال يا اجمال « 1 » نباشد . ثانياً در مقام بيان تمام مرادش باشد نه اين‌كه جزء و بخشى از مراد را بگويد و بخشى را نگويد .\r\n2 . در چنان مقامى ( مقام بيان تمام مراد ) چيزى كه موجب تعيين و تقييد مىشود ، در كلام نباشد ، يعنى قرينه بر خلاف ظاهر اقامه نكند و با اين‌كه مىتوانست بگويد « اعتق رقبةً مؤمنةً » ، ولى قيد ايمان را نياورد .\r\n3 . قدر متيقّنى هم در مقام تخاطب نباشد . « 2 » قدر متيقن دو قسم است :\r\nالف ) قدر متيقن خارجى : هر مطلقى قطع نظر از مقام تخاطب و گفت‌وگو ، در واقع و نفس الامر داراى يك سلسله مصاديق روشن و بارزى است كه قطعاً آنها از اين مطلق اراده شده‌اند ؛ ولو ساير افراد مراد نباشد . مثلًا تا گفت آب بياور ! مصداق بارزش آب شيرين و خنك و گواراست . يا رقبه ، مصداق اكملش رقبهء مومنهء عادله است ، يا انسان مصداق بارزش انسان‌هاى كامل است . قهرمان و پهلوان ، مصداق بارزش جهان‌پهلوان است و عالِم ، مصداق اكملش اعلم العلماء و أفقه الفقهاء است .\r\nب ) قدر متيقن در مقام تخاطب : مولى با عبدش دربارهء رقبهء مؤمنه صحبت مىكردند و راجع به فضيلت عتق رقبه مؤمنه و ثواب‌هاى آن گفت‌وگو مىنمودند . به‌دنبال اين مذاكرات مولى به عبدش\r\n\r\n\r\n","description":"","footnote":"\r\n( 1 ) . فرق اهمال و اجمال در اين است كه در اهمال غرض متكلم به هيچ طرف تعلّق نمىگيرد ، نه غرض به بيان و نه به عدم بيان . هيچ طرف براى او مصلحت ندارد و فعلًا حكيمانه نيست . لذا مسكوت مىگذارد و مثلًا مىگويد : إشرب الدواء ، يا الإنسان كذا و بيان نمىكند كه همهء انسان‌ها يا بعضى انسان‌ها ؟ چه نوع دوايى ؟ در چه شرايطى ؟ و . . . ؛ ولى در اجمال ، نه‌تنها غرض به بيان تعلّق نگرفته ، بلكه به عدم بيان و مجمل‌گويى تعلّق گرفته است . مثل صدر اسلام كه مصلحت ايجاب مىكرد ، پيامبر همهء جزئيات احكام را يك جا بيان نكند ، بلكه ابتداء به‌صورت مجمل و سربسته ، كلياتى را بيان كند ، سپس به‌تدريج اجزاء و شرايط و موانع و . . . را ذكر نمايد .\r\n( 2 ) . اين مقدمه مخصوص آخوند است و قبل از ايشان كسى اين را نگفته است .\r\n","page_name":" 380 ","page_number":381},
  {"content":"\r\n\r\nگفت : « اعتق رقبةً » كه گرچه مطلق است ، ولى قدر مسلّم همان رقبه مؤمنه است كه در مورد آن گفت‌وگو مىكردند . حال قدر متيقن خارجى ، مضرّ به اطلاق نيست و جلو تمسّك به اطلاق را نمىگيرد ، و گرنه در عالَم ، باب تمسّك به اطلاقات مسدود مىشد ؛ زيرا هيچ مطلقى نيست ، مگر اين‌كه قدر متيقّن كذايى داشته باشد . و احدى به اين امر ملتزم نيست كه از خير استناد به مطلقات بگذرد . سيره عقلاء هم خلاف اين است . اما قدر متيقّن در مقام تخاطب قرينيّت دارد و مولى مىتواند در مقام بيان مرادش به آن اعتماد كند و قرينه‌اى در لفظ نياورد ؛ چون مخاطب مسبوق به اين مطلب است و مراد واقعى را مىتواند بفهمد . حال مقدّمهء سوم از مقدمات حكمت اين است كه چنين قدر متيقّنى در كار نباشد .\r\nبا وجود اين مقدمات حكمت - اين‌كه مولى در مقام بيان است و مىتوانست قرينه بر خلاف بياورد ولى نياورد ، قدر متيقّنى هم در بين نيست كه كلام بر آن حمل شود - حتماً منظور مولى شياع و اطلاق است ؛ يعنى مثلًا عتق اصل رقبه مراد او است و مؤمنه بودن دخيل در غرض نيست ، و گرنه اخلال به غرض كرده بود ، با اين‌كه مولاى حكيم اخلال به غرض نمىكند و محال است كه چنين كند .\r\nامّا اگر مقدمات حكمت فراهم نبود ، اطلاق نيست و اخلال به غرض پيش نمىآيد ؛ زيرا با نبود مقدّمهء اوّلى ( در مقام بيان تمام مراد نبودن ، بلكه در مقام اهمال و اجمال بودن ) نوبت به اطلاق نمىرسد و اصلًا ظهورى براى كلام نيست . با نبود مقدمه دومى ( قرينه آوردن ) بيان به خود قرينه خواهد بود و ربطى به اطلاق ندارد و به آنچه مفاد قرينه بود بايد عمل شود . با نبود مقدمه سوم ( قدر متيقّن در مقام تخاطب ) مولى مىتواند به آن اتّكال و اعتماد كند و اخلال به غرض هم پيش نيايد . البتّه در اينجا دو فرض متصوّر است :\r\n1 . مقصود مولى بيان مراد واقعى ( قدر متيقّن باشد ) ، نه به وصف تماميّت . يعنى هدف اين است كه مخاطب بفهمد قدر متيقّن تمام مراد است ، اما اين‌كه استقلالًا مراد است يا در ضمن مطلق ، فعلًا مهمّ نيست و مولى در صدد بيان آن نيست . در اين فرض مىتواند مطلق بياورد و به وجود قدر متيقن در مقام تخاطب اعتماد كند و نيازى به تصريح به‌قدر متيقن نيست .\r\n2 . گاهى مقصود مولى بيان تمام المراد با وصف تماميّت است ، يعنى در صدد بيان اين مطلب است كه قدر متيقّن ، تمام المراد است و جز آن مراد نيست و در ضمنِ غير نيست كه حصر را مىرساند . در اين صورت ، نمىتواند مطلق بياورد و به‌قدر متيقن اعتماد كند ، بلكه حتماً بايد بيان كند كه مرادش خصوص رقبهء مؤمنه است نه غير آن ؛ و گرنه اخلال به غرض كرده و مراد را با وصف تماميت بيان ننموده است .\r\nفافهم : اشاره به اين است كه حتى در صورت دوم هم نيازى به بيان نيست و كافى است مخاطب احراز كند كه در مقام بيان تمام المراد به وصف تماميت است و لازم نيست خود مولى به آن تصريح\r\n\r\n","description":"","footnote":"","page_name":" 381 ","page_number":382},
  {"content":"\r\n\r\nكند . پس در هر صورت اگر قدر متيقنى در مقام تخاطب باشد و مراد مولى هم همين قدر متيقن باشد ، مىتواند به آن اعتماد كند و در ظاهر و لفظ نياورد و اخلالى هم نكند ، اما اگر قدر متيقنى نبود و مولى مطلق آورد ، حتماً بر اطلاق و شياع حمل مىشود ؛ و گرنه اخلال به غرض كرده است .\r\n\r\n[ المراد من كون المتكلّم 
  ]\r\nثم لا يخفى عليك أن المراد بكونه فى مقام بيان تمام مراده مجرد بيان ذلك و إظهاره و إفهامه و لو لم يكن عن جد بل قاعدة و قانونا لتكون حجة فيما لم تكن حجة أقوى على خلافه لا البيان فى قاعدة قبح تأخير البيان عن وقت الحاجة فلا يكون الظفر بالمقيد و لو كان مخالفا كاشفا عن عدم كون المتكلم فى مقام البيان و لذا لا ينثلم به إطلاقه و صحة التمسك به أصلا فتأمل جيدا .\r\nو قد انقدح بما ذكرنا أن النكرة فى دلالتها على الشياع و السريان أيضا تحتاج فيما لا يكون هناك دلالة حال أو مقال الى مقدمات الحكمة فلا تغفل .\r\nچهار نكته دربارهء مقدّمات حكمت\r\nاز اينجا تا آخر فصل ، آخوند چهار نكته را توضيح مىدهد كه سه نكته مربوط به مقدمهء اوّل از مقدمات حكمت است ( نكته 1 ، 2 ، 4 ) و نكتهء سوم مربوط به مقدّمهء دوم و سوم است :\r\nنكتهء اوّل : منظور از در مقام بيان بودن چيست ؟ آيا بيانِ مراد جدى و واقعى ، مدّ نظر است يا بيان مراد اعمّ از اين‌كه جدّى باشد يا استعمالى ( قاعده و قانونى ) ؟ در اينجا اختلاف نظرى ميان مرحوم آخوند و مرحوم شيخ اعظم وجود دارد :\r\nشيخ اعظم در مقام بيان بودن را خصوص بيان مراد واقعى گرفته و فرموده است منظور ، آن نوع بيانى است كه در تأخير بيان از وقت حاجت مطرح است كه بيان مراد جدى و واقعى باشد . در نتيجه فرموده است وقتى مولى در مقام بيان مراد واقعى است كه هيچ قرينه و بيانى بر خلاف آن نيايد - نه قرينه متّصله همچون « اعتق رقبةً مؤمنةً » و نه منفصله همچون « اعتق رقبةً » و « لا تعتق الرقبة الكافرة » .\r\nهركدام بيايد - كاشف از اين است كه متكلم از اوّل در مقام بيان نبوده است و چنين مطلقى قابل تمسّك نيست و فاقد مقدمه اوّل از مقدمات حكمت است . « 1 » مرحوم آخوند مقام بيان را تعميم داده و آن را اعمّ از بيان مراد واقعى و مراد قاعده‌اى و قانونى گرفته است . در نتيجه مطلق ، هم حكم عامّ را دارد كه اگر قيد يا خاص ، متصل به مطلق يا عامّ باشد ، جلو اصل ظهور را مىگيرد امّا اگر منفصل از خطاب باشد خطاب صادره ظهور در عموم يا اطلاق پيدا كرده و چيزى با اصل ظهور آن معارض نيست ، و اگر بعداً مخصص يا مقيّد منفصلى آمد ، مانع از اصل ظهور\r\n\r\n\r\n","description":"","footnote":"\r\n( 1 ) . مطارح‌الأنظار ، ص 218 .\r\n","page_name":" 382 ","page_number":383},
  {"content":"\r\n\r\nنيست ؛ چون اصل ظهور منعقد شده و « الشىء لا ينقلب عمّا وقع عليه » ، بلكه مانع از حجيّت ظهور است و در خصوص عنوان خاصّ ( رقبهء مؤمنه ) با حجيّت مطلق ، معارض است و قانون اين است كه هركدام قوىتر بود مقدم شود . « 1 » بنابراين بر مسلك آخوند ، اگر بعداً اطلاع يافتيم كه مطلق ما تقييدى هم دارد و منفصلًا بيان شده است ، چنانچه مقيّد موافق با مطلق باشد ( هر دو مثبت يا هر دو نافى باشند كه در فصل بعد خواهد آمد ) به هر دو عمل مىشود و ظهور اطلاق محفوظ است و منافاتى ندارد ؛ كما سيأتى . ولى اگر مطلق و مقيّد مخالف هم باشند حتماً جاى تقييد است . باز كاشف از اين نيست كه متكلم در مقام بيان نبوده است ، « 2 » بلكه مانع از حجيّت است و چون كاشف نيست ، اطلاق مطلق قانونى - مثلًا احل الله البيع - به قوّت خود باقى است و اگر نسبت به خصوصيات ديگر - غير از قيد ايمان در رقبه كه با تقييد خارج شد ، و غير از عربى نبودنِ صيغهء بيع كه با دليل خاصى از آن خارج شد - از قبيل عدالت و فسق رقبه ، ماضويّت و غير ماضويّت صيغه شك كرديم باز هم اطلاق محفوظ است و بايد به آن تمسّك كرد . « 3 » نظير باب عامّ و خاصّ كه تخصيص عامّ به متصل يا منفصل جلو حجيت عامّ را نسبت به ساير افراد و خصوصيات نمىگيرد و اگر شك در تخصيص زايد كرديم ، از اصالةالعموم استفاده مىكنيم .\r\nمطالبى كه از آغاز اين فصل مطرح كرديم ، درباره اسم جنس بود . حال همين مطلب درباره اسم نكره نيز مطرح است ؛ زيرا نكره هم دالّ بر طبيعت به قيد وحدت بود ، يعنى حصّه‌اى از طبيعت ، نه طبيعت به قيد اطلاق و ارسال . پس دلالت نكره هم بر اطلاق وضعى نبوده ، بلكه تابع قرينه است ، آنگاه اگر قرينه خاصه از حاليه و مقاليه بر اطلاق و شيوع بود كه طبق قرينه عمل مىشود ، ولى اگر قرينه خاصه نبود ، نوبت به قرينه عامه مىرسد كه قرينه حكمت باشد و از مقدمات حكمت بايد مدد گرفته و ثابت كرد كه « اعتق رقبةً » اطلاق دارد و رقبه كافره هم اگر آزاد شود ، امتثال امر مىشود .\r\n\r\nبقى شىء : [ الأصل عند الشكّ فى كون المتكلّم فى مقام البيان 
  ]\r\nبقى شىء : و هو أنه لا يبعد أن يكون الأصل فيما إذا شك فى كون المتكلم فى مقام بيان تمام المراد هو كونه بصدد بيانه و ذلك لما جرت عليه سيرة أهل المحاورات من التمسك بالإطلاقات فيما إذا لم يكن هناك ما يوجب صرف وجهها إلى جهة خاصة و لذا ترى أن المشهور لا يزالون يتمسكون بها مع عدم إحراز كون مطلقها بصدد البيان و بعد كونه لأجل ذهابهم إلى أنها موضوعة للشياع و السريان و إن كان ربما نسب ذلك إليهم و لعل وجه النسبة ملاحظة أنه لا وجه للتمسك بها بدون الإحراز و الغفلة عن وجهه فتأمل جيدا .\r\n\r\n\r\n","description":"","footnote":"\r\n( 1 ) . البته معمولًا مقيّد اقوى و مقدم است ؛ ولى گاهى هم ممكن است مطلق قوىتر باشد .\r\n( 2 ) . شيخ اعظم كاشفيّت را اختيار كرده است .\r\n( 3 ) . ولى بر مسلك شيخ كلًا بايد از اين مطلق گذشت ؛ چون در مقام بيان نبوده است . البته بعيد است كه شيخ اعظم اين مطلب رابفرمايد ، زيرا خود او در مكاسب به آن همه اطلاقات استناد مىكند ، با اين‌كه مواردى هم قطعاً تقييد خورده است ، اين را مانع از تمسّك به اطلاق نسبت به ساير جهات نمىداند ؛ البتّه به شرط اين‌كه از ساير جهات در مقام بيان باشد .\r\n","page_name":" 383 ","page_number":384},
  {"content":"\r\n\r\nنكتهء دوم : گاهى از خارج احراز مىكنيم كه متكلّم در مقام بيان تمام مراد است و يقين يا اطمينان به اين امر پيدا مىكنيم . در اين صورت تكليف روشن است . گاهى احراز مىكنيم كه در مقام اجمال و اهمال است كه باز تكليف روشن است . ولى در غالب موارد كه شك مىكنيم و نمىدانيم متكلم در مقام بيان هست يا نيست ؛ چه بايد كرد ؟ آيا راهى براى احراز يك طرف داريم ؟ آخوند مىفرمايد بعيد نيست كه در صورت شك ، از اصالة البيان استفاده كنيم و بناء را بر بيان و در مقام بيان بودن بگذاريم ؛ البتّه اين يك اصل لفظى و بناء قولى نيست كه به زبان آورده شود ، بلكه بناء عملى و سيره فعلى است ، يعنى عقلاء عالم عملًا بناء را بر اين مىگذارند كه در مقام بيان است . لذا به ظاهر اقرار ، وصيت و . . . اخذ مىكنند ، در مقام احتجاج به ظاهر سخن خصم استناد مىكنند و . . . . پس اصالة البيان از اصول عقلائيه است و پشتوانه‌اش سيره قطعى عقلاء است .\r\nشاهد بناء و سيره مذكور اين است كه ما به كلام مشهور فقهاء كه مراجعه كنيم ، مىبينيم به اطلاق آيات و روايات فراوان و فتاواى فقهاء و عبارات قوم استناد مىكنند ؛ پيوسته چنين بوده و هست ، در حالى كه نمىتوانند قسم بخورند كسى كه كلام را مطلق آورده در مقام بيان بوده است ؛ مشهور ، اين مقام را احراز نكرده‌اند ؛ ولى به اطلاق استناد مىكنند و اين نيست مگر به خاطر همان سيره عقلايى بر بناگذارى بر بيان ، كه مىگويند ان‌شاءالله در مقام بيان بوده است پس به ظاهر خطابش مىتوان استناد كرد .\r\nاگر كسى اين احتمال را بدهد كه شايد تمسّك مشهور به اين اطلاقات از آن جهت است كه آنها در معناى مطلق قيد اطلاق و شياع را دخيل مىدانستند و اين را وضعى مىدانستند و به همين سبب به اطلاقات استناد مىكردند ؛ چون وضع شده براى اطلاق ، و ربطى به بناگذارى عملى ندارد .\r\nآخوند مىفرمايد : اين نسبت به مشهور ناتمام است و شايد سرّ انتساب مزبور اين باشد كه ديده‌اند مشهور به اطلاقات تمسّك مىكنند ، آن هم بدون احراز اين مطلب كه متكلم در مقام بيان هست يا نيست . لذا گفته‌اند لابد اينها اطلاق را وضعى مىدانند كه بدون احراز هم تمسّك مىكنند ؛ غافل از اين‌كه وجه تمسك به اطلاق ، همين اصل عقلايى و بناء عقلاء بر عمل و اخذ به ظواهر است ، نه چيز ديگر .\r\n\r\n[ الانصراف و أنواعه 
  ]\r\nثم إنه قد انقدح بما عرفت من توقف حمل المطلق على الإطلاق فيما لم يكن هناك قرينة حالية أو مقالية على قرينة الحكمة المتوقفة على المقدمات المذكورة أنه لا إطلاق له فيما كان له الانصراف إلى خصوص بعض الأفراد أو الأصناف لظهوره فيه أو كونه متيقنا منه و لو لم يكن ظاهرا فيه بخصوصه حسب اختلاف مراتب الانصراف كما أنه منها ما لا يوجب ذا و لا ذاك بل يكون بدويا زائلا بالتأمل كما أنه منها ما يوجب الاشتراك أو النقل .\r\n\r\n","description":"","footnote":"","page_name":" 384 ","page_number":385},
  {"content":"\r\n\r\nنكتهء سوم : تا به حال كاملًا روشن شد كه اگر بخواهيم به اطلاق تمسّك كنيم و مطلق را حمل بر اطلاق كنيم ، در قدم اوّل نيازمند قرينه خاصّه هستيم و اگر نشد ، در قدم دوم نياز به قرينه عامه حكمت داريم . حال با استفاده از اين مقدمات مىگوييم در مواردى كه مطلق به فرد يا صنف خاصّ انصراف نداشته باشد مىتوان به آن استناد كرد .\r\nتوضيح : مرحوم آخوند براى انصراف پنج نوع ذكر مىكند :\r\nانواع انصراف : 1 . انصراف بدوى ، يعنى در به دو امر از شنيدن مطلق ، ذهن ما به فرد يا صنف خاصّى منصرف مىشود و آن فرد يا صنف به ذهن مىآيد ؛ ولى با اندك تأمّلى اين انصراف ، از ميان مىرود و مىفهميم كه فرقى ميان اين فرد و صنف با ساير افراد و اصناف وجود ندارد . مثلًا تا كلمهء انسان گفته مىشود ذهن ما به انسانِ داراى نژاد كذا يا داراى زبان كذا يا رنگ كذا و . . . منصرف مىشود ؛ ولى بلافاصله اين انصراف مىرود و كلّيّت و اطلاق انسان به حال خود مىماند . چنين انصرافى مانع از اطلاق نيست .\r\n2 . انصراف ظهورى ، در اثر كثرت استعمال لفظ در اين فرد يا صنف ، ذهن ما با اين فرد و صنف انس پيدا مىكند و تا مطلق را مىشنويم بىاختيار آن فرد يا صنف در ذهن ما مىآيد و كلام در اين معنا ظهور پيدا كرده است . البته ظهور اعمّ از حقيقت و مجاز است و مجاز مشهور هم ظهور مىآورد . چنين انصرافى ارزشمند است و مانع مىشود از استناد و تمسّك به اطلاق و اين متفرع بر مقدمه ثانيه از مقدمات حكمت است كه قرينه بر خلاف نباشد و انصراف كذايى قرينه بر خلاف است و طبق قرينه عمل مىشود و نوبت به اطلاق نمىرسد .\r\n3 . انصراف تيقّنى ، گاهى خود لفظ ، ظهور در آن فرد يا صنف ندارد ؛ ولى قدر متيقّن در مقام تخاطب همين فرد يا صنف است كه اين نيز مانع مىشود از تمسّك به اطلاق و متفرع بر مقدّمهء ثالثه از مقدمات حكمت است كه قدر متيقّن كذايى نباشد . در اينجا قدر متيقّن داريم و جلو اطلاق را مىگيرد .\r\n4 . انصراف اشتراكى ، گاهى كثرت استعمال مطلق در فرد يا صنف ، به درجه‌اى رسيده كه در آن حقيقت شده است ؛ ولى معناى اصلىِ مطلق هم مهجور نشده و هر دو موجود است و نتيجه ، اشتراك لفظى است كه باز مانع از تمسّك به اطلاق است ، و سبب اجمال خطاب مىشود .\r\n5 . انصراف نقلى ، گاهى از اشتراك لفظى هم بالاتر مىرود و به درجه‌اى مىرسد كه در خصوص اين فرد يا صنف حقيقت مىشود و معناى اصلى مهجور مىشود و به معناى جديد نقل مىگردد .\r\nباز هم صدالبتّه چنين انصرافى مانع از تمسّك به اطلاق است .\r\nپس مىتوان يكى از مقدمات حكمت را انصراف شمرد كه اگر انصرافى نباشد ، اطلاق درست مىشود ، و گرنه جاى استناد به اطلاق نيست .\r\n\r\n","description":"","footnote":"","page_name":" 385 ","page_number":386},
  {"content":"\r\n\r\nلا يقال كيف يكون ذلك و قد تقدم أن التقييد لا يوجب التجوز فى المطلق أصلا .\r\nفإنه يقال مضافا إلى أنه إنما قيل لعدم استلزامه له لا عدم إمكانه فإن استعمال المطلق فى المقيد به مكان من الإمكان إن كثرة إرادة المقيد لدى إطلاق المطلق و لو بدال آخر ربما تبلغ بمثابة توجب له مزية أنس كما فى المجاز المشهور أو تعينا و اختصاصا به كما فى المنقول بالغلبة فافهم .\r\nاشكال : مستشكل مىگويد در مانحن‌فيه بر مسلك شما ( مرحوم آخوند ) انصراف ظهورى يا اشتراكى يا نقلى معنا ندارد ؛ زيرا اساس اين حرف‌ها در موردى است كه لفظ ، ابتدا در معناى مجازى به كمك قرينه استعمال شود ، سپس در اثر كثرت استعمال ، ميان لفظ و معناى مجازى انس و الفتى پديد آيد و به درجهء مجاز مشهور و راجح برسد و بلكه حتى به درجهء وضع تيقّنى برسد و بلكه به درجه‌اى برسد كه معناى اولى به‌كلى متروك و مهجور شود ، مثل صلوة ، حج و صوم كه منقول شده‌اند .\r\nولى بر مسلك شما كه تقييد را موجب مجازيت نمىدانيد و از باب تعدد دالّ و مدلول مىدانيد اصلًا مطلق يك بار هم در معناى مجازى استعمال نشده است ، چه رسد به اين‌كه به درجه مجاز مشهور برسد و يا بالاتر به مرتبه اشتراك لفظى و يا به مرحله نقلى برسد . شما مىگوييد پس از تقييد هم مطلق در معناى خودش ( جنس يا حصّه ) استعمال شده و خصوصيت را با لفظ ديگر و قيدى كه آورده‌ايم مىفهمانيم . آنگاه كيف يُعقل لفظى كه حتّى يك بار هم در معناى مجازى استعمال نشده ، به مرتبه شهرت و بلكه به مرحلهء وضع تعيّنى و اشتراك و نقل برسد ؟\r\nجواب : مرحوم آخوند به اشكال مزبور دو جواب مىدهد :\r\n1 . ما كه اصرار داشتيم تقييد موجب مجازيت نيست ، منظورمان اين نبود كه تجوّز و مجازگويى اصلًا امكان ندارد ؛ خير كاملًا ممكن است و خود ما در پايان فصل پيشين با كلمه « نَعَم » به اين مطلب اشاره كرديم و گفتيم اگر از خود لفظ مطلق ، خصوصيت اراده شود ، يعنى از رقبه ، خصوص رقبهء مؤمنه را اراده كنيم ، يا از رجل ، خصوصِ رجل عالم را اراده كنيم و كلمه مؤمنه يا عالم ، قرينهء كاشفه باشد - مثل اراده كردن رجل شجاع از خود اسد - حتماً مجاز مىشود ؛ چون رقبه براى جنس وضع شده بود و الآن در خصوص صنف يا فرد استعمال شده است . پس امكان دارد .\r\nآرى ، منظور ما اين بود كه ملازمه‌اى در بين نيست و چنين نيست كه تقييد مستلزم تجوّز باشد و امكانِ ارادهء معناى حقيقى وجود نداشته باشد ، بلكه ؛ از باب تعدّد دالّ و مدلول ممكن است . پس امكان تجوّز وجود دارد و اساس اشكال مستشكل - كه ظهور و مجاز مشهور شدن يا به درجه حقيقت رسيدن از معناى مجازى شروع مىشود - در اينجا راه دارد و بر اين مبنا انصراف‌هاى مزبور معقول است .\r\n2 . اصولًا ما قبول نداريم كه رسيدن لفظ به درجهء مجاز مشهور و بلكه بالاتر از آن رسيدنش به درجه حقيقت شدن در معناى جديد ، از مجراى استعمال مجازى و كثرت استعمال در آن شروع شود ؛ بلكه كافى است كه اراده كردن مقيّد از مطلق خيلى زياد شود . يعنى صدها مرتبه متكلم مطلق را گفته و\r\n\r\n","description":"","footnote":"","page_name":" 386 ","page_number":387},
  {"content":"\r\n\r\nمراد واقعىاش مقيّد بوده ولو اين ارادهءازباب استعمال مطلق در آن نباشد - كه مجاز باشد - حتى از راه دالّ ديگرى باشد ، يعنى با آوردن قرينهء منفصله مرادش را بفهماند ، بازهم وقتى صدها مرتبه مطلق را گفت و سپس قرينه آورد و آن را تقييد كرد و مراد واقعى را بيان كرد همين كافى است تا ذهن شنونده با اين مقيّد ( صنف يا فرد خاص ) انس و الفت پيدا كند . به گونه‌اى كه براى بار هزار و يكم مثلًا مطلقى از دهان مولى صادر شد ، شنونده احتمال قوى بدهد كه باز هم مراد واقعى مقيّد باشد .\r\nو اين همان انصراف ظهورى است كه ولو به درجهء حقيقت نرسيده ، ولى اين انس و الفت پيدا شده است . شبيه مجازهاى مشهور كه تنه به حقيقت مىزنند و احتمال آنها از كلام قوى است . مثل استعمال صيغهء امر در استحباب در روايات و يا حتى اين كثرت ارادهء مقيّد از مطلق ، موجب تعيين و اختصاص مطلق به اين مقيّد شود ، يعنى حقيقت شود و آن گونه كه در منقول بالغلبه است كه از راه كثرت استعمال ، معناى جديد متعيّن شده است اينجا همچنين باشد . پس انصراف اشتراكى يا نقلى معقول است .\r\nفافهم : شايد اشاره باشد به اين مطلب كه وقتى مطلق هميشه در معناى خودش استعمال شده و قيدش به دالّ ديگر تفهيم شده است و حتى يك بار هم مطلق در خصوص اين صنف يا فرد استعمال نشده است . حقيقت شدن معنا ندارد ؛ معقول نيست كه لفظ براى صدها بار در معناى خودش استعمال شود و ناگهان حقيقت شود در معنايى كه هرگز در آن استعمال نشده است . لذا انصراف اشتراكى و نقلى در مانحن‌فيه معقول نيست ، امّا بر مسلك مشهور چرا ، ولى اصل نسبت ناتمام بود و انصراف تيقّنى هم كه فرع بر مقدمه سوم است و جدا از قدر متيقّن نيست . عمده انصراف بدوى و ظهورى است كه بدوى ارزش ندارد و ظهورى پذيرفتنى است و احتمال ارادهء مقيّد از مطلق را قوى مىسازد . بنابراين صلاحيّت قرينيّت دارد و جلو اطلاق را مىگيرد و مىتوان انصراف ظهورى را به‌عنوان يك مقدّمهء جدا از مقدّمات حكمت مطرح كرد و گفت يكى از مقدمات حكمت اين است كه چنين انصرافى در بين نباشد .\r\n\r\nتنبيه : [ فيما إذا كان للمطلق جهات عديدة 
  ]\r\nو هو أنه يمكن أن يكون للمطلق جهات عديدة كان واردا فى مقام البيان من جهة منها و فى مقام الإهمال أو الإجمال من أخرى فلا بد فى حمله على الإطلاق بالنسبة إلى جهة من كونه بصدد البيان من تلك الجهة و لا يكفى كونه بصدده من جهة أخرى إلا إذا كان بينهما ملازمة عقلا أو شرعا أو عادة كما لا يخفى .\r\nنكتهء چهارم : از نكات مورد بحث و سومين مطلبى كه درباره مقدمهء اوّل از مقدمات حكمت مطرح است اين است كه گاهى مطلق داراى ابعاد و جهات و حيثيات متعدّد و مختلفى است ، مثلًا رقبه از\r\n\r\n","description":"","footnote":"","page_name":" 387 ","page_number":388},
  {"content":"\r\n\r\nجهت ايمان و كفر محاسبه شود ، يا از جهت عدالت و فسق ، يا از حيث علم و جهل و . . . يا مثلًا در آيهء شريفهء فكلوا ممّا أمسكن « 1 » يك جهت اين است كه شكارى كه سگ‌هاى شكارى صيد كرده‌اند ، حلال گوشت است يا حرام گوشت ؟ جهت ديگر اين است كه بر فرض حلّيّت ، آيا موضع گاز گرفتن كلب ، پاك است يا نجس كه از حيث طهارت و نجاست مطرح است .\r\nحال اين‌كه گفتيم مولى در مقام بيان باشد ، بايد توجّه داشت در مواردى كه مطلق جهات عديده دارد ، از همان جهتى كه در مقام بيان است ، ما حق داريم به اطلاق تمسّك كنيم ، و گرنه از جهات ديگر كه در مقام بيان نيست ، بلكه در مقام اهمال يا اجمال گويى است حق نداريم به اطلاق استناد كنيم ؛ چون اصلًا اطلاقى نيست . مثلًا در آيهء مزبور از حيث حلّيّت و حرمت در مقام بيان است ، ولى از حيث طهارت و نجاست در مقام بيان نيست ، لذا نمىتوانيم از حيث دوم به آيه استناد كرده و حكم به طهارت نماييم ؛ مگر در صورتى كه ميان جهات عديده نوعى ملازمه وجود داشته باشد - چه ملازمهء عقلى باشد ، چه شرعى و چه عادى - . در اين فرض از يك جهت كه در مقام بيان بود ، از جهت ديگر هم كه ملازم اين جهت است مىتوانيم به اطلاق استناد كنيم .\r\nمثلًا ميان وجوب قصر و وجوب افطار صوم ، ملازمهء شرعيهء وجود دارد : « كلّما قصّرت افطرت » « 2 » و اگر خطابى حكم وجوب قصر را به‌طور مطلق بيان كرد ، حكم وجوب افطار هم از آن دانسته مىشود . « 3 » ولى اينها موارد خاصّى است والّا در مواردى كه جهات عديده از يكديگر بيگانه و بىارتباط باشند ، بايد دقّت كنيم و از همان جهت كه مبيِّن است به آن تمسّك كنيم ، نه از جهات ديگر .\r\n\r\n\r\n","description":"","footnote":"\r\n( 1 ) . سورهء مائده ، آيهء 4 .\r\n( 2 ) . وسائل‌الشيعه ، ج 5 ، ص 528 .\r\n( 3 ) . مثال‌هاى ملازمهء عقلى و عادى را از حاشيهء مرحوم مشكينى ملاحظه فرماييد .\r\n","page_name":" 388 ","page_number":389},
  {"content":"\r\n\r\n\r\nفصل : [ المطلق و المقيّد المتنافيان و كيفيّة الجمع بينهما 
  ]\r\nإذا ورد مطلق و مقيد متنافيين فإما يكونان مختلفين فى الإثبات و النفى و إما يكونان متوافقين فإن كانا مختلفين مثل أعتق رقبة و لا تعتق رقبة كافرة فلا إشكال فى التقييد و إن كانا متوافقين فالمشهور فيهما الحمل و التقييد .\r\nو قد استدل بأنه جمع بين الدليلين و هو أولى . و قد أورد عليه بإمكان الجمع على وجه آخر مثل حمل الأمر فى المقيد على الاستحباب .\r\nو أورد عليه بأن التقييد ليس تصرفا فى معنى اللفظ و إنما هو تصرف فى وجه من وجوه المعنى اقتضاه تجرده عن القيد مع تخيل وروده فى مقام بيان تمام المراد و بعد الاطلاع على ما يصلح للتقييد نعلم وجوده على وجه الإجمال فلا إطلاق فيه حتى يستلزم تصرفا فلا يعارض ذلك بالتصرف فى المقيد بحمل أمره على الاستحباب .\r\nو أنت خبير بأن التقييد أيضا يكون تصرفا فى المطلق لما عرفت من أن الظفر بالمقيد لا يكون كاشفا عن عدم ورود المطلق فى مقام البيان بل عن عدم كون الإطلاق الذى هو ظاهره بمعونة الحكمة بمراد جدى غاية الأمر أن التصرف فيه بذلك لا يوجب التجوز فيه .\r\nمع أن حمل الأمر فى المقيد على الاستحباب لا يوجب تجوزا فيه فإنه فى الحقيقة مستعمل فى الإيجاب فإن المقيد إذا كان فيه ملاك الاستحباب كان من أفضل أفراد الواجب لا مستحبا فعلا ضرورة أن ملاكه لا يقتضى استحبابه إذا اجتمع مع ما يقتضى وجوبه .\r\nنعم فيما إذا كان إحراز كون المطلق فى مقام البيان بالأصل كان من التوفيق بينهما حمله على أنه سيق فى مقام الإهمال على خلاف مقتضى الأصل فافهم .\r\nفصل سوم : احكام مطلق و مقيّد\r\nفصل سوم درباره احكام مطلق و مقيّد است . به‌طور كلّى گاهى مطلق و مقيّد با يكديگر تنافى و تعارضى ندارند . مثل « فى الغنم زكات » ( مطلق ) و « فى الغنم السائمة زكات » ( مقيّد ) كه جمله وصفيه است و مفهوم ندارد تا با مطلق منافى باشد زيرا اثبات شىء نفى ماعدا نمىكند ، لذا مقيّد نسبت به بيان حكم غنم معلوفه ، ساكت است و مطلق به اطلاقش مبيِّن است و معارضه‌اى نيست و به هر دو دليل عمل مىشود و مقيّد حمل بر تأكيد مىشود . ولى گاهى مطلق و مقيّد متنافيان هستند و نمىتوان به ظاهر هر دو اخذ كرد و ناچار بايد دخل و تصرّفى انجام داد . خود اين دو شعبه دارد :\r\n1 . گاهى مختلفان هستند ، يعنى يكى مثبت و ديگرى منفى - يا مثبِت و نافى - است . مثل اعتق\r\n\r\n","description":"","footnote":"","page_name":" 389 ","page_number":390},
  {"content":"\r\n\r\nرقبةً ( اثباتى ) و لاتعتق رقبةً كافرة ( سلبى ) . در اينجا به اتّفاق كلمه جاى تقييد و حمل مطلق بر مقيّد است و تقييد كاشف از اين است كه در واقع از اوّل هم مراد جدّى ، رقبهء غيركافره بوده است .\r\n2 . گاهى متّفقان هستند ، يعنى هر دو اثباتى يا هر دو سلبى هستند . مثل اعتق رقبةً ( مطلق ) و اعتق رقبةً مؤمنةً ( مقيّد ) كه هر دو اثباتىاند . « 1 » در اين صورت چه بايد كرد ؟ آيا باز هم جاى حمل و تقييد است يا راه ديگرى داريم ؟\r\nمشهور در اينجا نيز طرفدار حمل مطلق بر مقيّد و تقييد مطلق به وسيلهء مقيّد شده‌اند ، به اين دليل كه تقييد موجب جمع ميان دو دليل مىشود ( اگر مطلق را اخذ كنيم مقيّد طرح مىشود ؛ ولى اگر تقييد بزنيم ، به هر دو عمل شده است ، يعنى به مطلق هم فىالجمله و در مورد صنف رقبه مؤمنه ، عمل شده است . قاعده در اين‌جا اين است كه « الجمع مهما أمكن اولى من الطرح » .\r\nولى بعضىها از جمله مرحوم ميرزاى قمى بر مشهور اعتراض كرده‌اند كه راه جمع منحصر به تقييد نيست و راه ديگرى هم وجود دارد و آن اين‌كه مطلق را بر اطلاقش ابقاء كنيم و بگوييم عتق مطلق رقبه واجب است و اگر رقبهء كافره هم آزاد كند امتثال كرده ، و امر مقيّد را كه ظهور در وجوب تعيينى دارد به يكى از اين دو صورت تأويل و توجيه كنيم :\r\n1 . يا حمل بر تخيير كنيم و بگوييم اين امر صرفاً براى بيان يكى از دو فرد واجب تخييرى آمده است و نقش ديگرى ندارد . مرحوم آخوند اين راه را به صراحت ذكر نكرده است ، چون تخيير ميان كلّى و فرد معنا ندارد .\r\n2 . يا اين‌كه امر مقيّد را بر استحباب حمل كنيم ؛ به معناى افضل الافراد بودن . يعنى عتق رقبهء مؤمنه بهتر و بافضيلت‌تر است ، ولى منحصر به آن نيست تا با اطلاق تنافى داشته باشد . پس تقييد مطلق حتمى و ضرورى نشد . « 2 » شيخ اعظم به حمايت از مشهور و در دفع ايراد مزبور از سوى بعض ، فرموده است : تقييد كردن كه مشهور به آن مايل هستند بهتر از حمل امر مقيّد بر ندب است كه بعض قائل است و سرّ اولويّت اين است كه تقييد موجب هيچ دخل و تصرّفى در معناى لفظ مطلق نيست ( مطلق دالّ بر جنس و طبيعت بود و الآن هم در جنس استعمال شده است . )\r\nو تنها در وجهى از وجوه معناى مطلق تصرّف شده است ، يعنى وقتى مطلق وارد شد ، ما گمان كرديم مراد جدّى هم همين است و مراد ، شياع و سريان و اطلاق دارد ؛ ولى بعد كه بيان و تقييد آمد معلوم شد كه از اوّل اطلاق و ظهورى نبوده ( سالبه به انتفاء موضوع ) ؛ پس تقييد ، ظهورى را نابود نكرده و در چيزى تصرّف ننموده است ، فقط اين را كشف كرده كه از اوّل اطلاقى نبود و ما خيال\r\n\r\n\r\n","description":"","footnote":"\r\n( 1 ) . مثال سلبى و حكم آن در ادامه با عبارت « ثمّ إنّ الظاهر . . . » خواهد آمد .\r\n( 2 ) . قوانين‌الاصول ، ج 1 ، ص 325 .\r\n","page_name":" 390 ","page_number":391},
  {"content":"\r\n\r\nمىكرديم كه شياع دارد ؛ ولى بعد معلوم شد كه خيالى بيش نبوده است . « 1 » ولى در جانب مقيّد اگر امرش را بر استحباب حمل كرديم ، تصرّف در معناى لفظ كرده‌ايم و امرى را كه ظهور در وجوب داشت حمل بر ندب كرده‌ايم ، و تقييد كه موجب تصرّف نبود با اين حمل بر ندب قابل قياس نيست و تقييد أولى است . « 2 » مرحوم آخوند در ردّ بيانيّه شيخ اعظم ، مىفرمايد : اولًا همان‌گونه كه حمل امر در خطاب مقيّد بر استحباب ، تصرّف در ظهور استعمالى امر است ، حمل مطلق بر مقيّد و تقييد مطلق به وسيله مقيّد نيز ، نوعى تصرّف در ظهور مطلق است . « 3 » پس چه مطلق را تقييد بزنيم و چه مقيّد را حمل بر استحباب كنيم ، هر دو ، تصرّف در ظهور كلام است . نهايتاً تقييد مطلق موجب مجاز شدن آن نمىگردد زيرا از باب تعدد دالّ و مدلول است ولى حمل امر بر ندب موجب مجازيّت مىشود . امّا تصرّف در ظاهر ، يك مطلب است و مجاز شدن مطلب ديگرى است و فعلًا سخن در تصرّف است ، نه تجوّز ( تصرّف اعمّ از تجوز است ) .\r\nثانياً همان‌طور كه تقييد مستلزم تجوّز نيست ، حمل امر مقيّد بر استحباب نيز موجب تجوز نيست . از اين حيث هم مساوىاند .\r\nتوضيح : استحباب مصطلح كه در مقابل وجوب است ، عبارت است از مواردى كه فقط ملاك استحباب ( مصلحت غير ملزمه ) در فعل باشد ، و ملاك وجوب ( مصلحت ملزمه ) نباشد ؛ مثل نماز شب كه مستحب فعلى است . ولى در مانحن‌فيه عتق رقبهء مؤمنه ملاك وجوب را دارد ؛ چون اين نيز يكى از دو فرد واجب تخييرى و مطلق است و يا معيّناً همين واجب است .\r\nآنگاه اگر امرش حمل بر ندب شد ، منظور افضل افراد واجب است و ملاك استحباب ( افضليّت ) را هم دارد . امّا هرجا ملاك استحباب و وجوب مجتمع شدند ، چنان نيست كه فقط استحباب بماند يا هريك از آن دو فعلى باشند كه عمل واحد ، هم واجب باشد و هم مستحب ، بلكه ملاك استحباب در ملاك وجوب اندكاك و ادغام پيدا مىكند و فانى مىشود . در نتيجه سبب تأكّد وجوب مىگردد .\r\nپس منظور از استحباب ، افضل افراد واجب بودن است و امر مقيّد ، بر اين معنا دلالت دارد ، نه اين‌كه حقيقةً در غير وجوب استعمال شده باشد ، در نتيجه ، چه مبناى مشهور ( تقييد مطلق ) و چه مبناى\r\n\r\n\r\n","description":"","footnote":"\r\n( 1 ) . اين بر مبناى خود شيخ اعظم است كه قرينه منفصله را هم مثل متصله كاشف از اين مىداند كه از اوّل ظهورى نبوده و جريان‌اطلاق و اصالة الظهور را مشروط مىدانند به نبودن قرينه متصله و منفصله ، هر دو . مطارح‌الانظار ، ص 218 .\r\n( 2 ) . مطارح‌الانظار ، ص 221 .\r\n( 3 ) . بر مبناى آخوند به محض اين‌كه خطاب مطلق از مولى صادر شد ، ظهور در اطلاق پيدا كرد و نطفهء ظهور منعقد شد و اصالةالظهور در آن جارى شد و تقييد منفصل ، كاشف از اين نيست كه مطلق قبلى در مقام بيان نبود و ما خيال مىكرديم كه در مقام بيان است ؛ بر خلاف شيخ اعظم . بلكه تقييد كاشف از اين است كه اطلاق ، يعنى ظاهر خطاب كه منعقد شده مراد جدّىِ مولى نيست ، نه اين‌كه مراد استعمالى و قاعده‌اى و ظاهرى هم نباشد .\r\n","page_name":" 391 ","page_number":392},
  {"content":"\r\n\r\nمحقّق قمى ( حمل امر بر استحباب ) ، هر دو تصرّف در ظاهر هستند و هيچ كدام سبب تجوّز نيستند و از هر لحاظ مساوىاند و هيچ‌كدام رجحانى ندارد و اين‌كه شيخ اعظم فرمود « فلا يعارض ذلك . . . » ، يعنى آن دو قابل قياس نيستند و تقييد ، اولويت دارد ، ما نپذيرفتيم . پس فعلًا وجهى براى رأى مشهور ( تقييد و حمل مطلق بر مقيّد ) يافت نشد .\r\nقوله : نعم : اين عبارت ، استدراك از « و انت خبيرٌ . . . » مىباشد و به‌صورت تبصره مىفرمايد يك‌جا ما با مشهور مماشات و همراهى مىكنيم و تقييد را مقدم مىداريم و آن اين است كه سابقاً گفتيم يكى از مقدمات حكمت در مقام بيان بودن است و گفتيم گاهى اين مقدّمه وجداناً و به علم يا علمى ( ظن خاص ) احراز مىشود و گاهى به وسيلهء اصالة البيان احراز مىشود . حال در مواردى كه شك در بيان داشتيم و با اجراء اصل مذكور در مقام بيان بودن را احراز كرديم ، جا دارد بگوييم « الاصل دليل حيث لادليل » . يعنى اصالة البيان تا وقتى كار برد دارد كه دليلى بر خلاف مطلق نيايد ، و مقيّد بعدى منافى با مطلق است و جلو اصل مذكور را مىگيرد ؛ آنگاه در چنين مواردى تقييد مقدّم مىشود و مطلق را بر اهمال و اجمال حمل مىكنيم تا جمع ميان آن دو شود . پس رأى مشهور رجحان يافت .\r\nقوله : فافهم : اشاره به اين است كه اولًا حمل مطلق بر اهمال و اجمال ، جمع ميان دو دليل نيست ، بلكه عملًا طرح مطلق و عمل نكردن به آن است . ثانياً اگر بر اهمال و اجمال حمل شود ، از هيچ جهتى قابل استناد نخواهد بود و هيچ فقيهى به آن ملتزم نيست . ثالثاً در نوع اطلاقات با اصل مزبور ، در مقام بيان بودن احراز مىشود و اگر تقييد را مقدم بداريم ، بايد از خير اكثر مطلقات بگذريم و هيچ فقيهى به اين مطلب راضى نيست . در نتيجه باز هم وجهى براى رأى مشهور يافت نشد .\r\nو لعل وجه التقييد كون ظهور إطلاق الصيغة فى الإيجاب التعيينى أقوى من ظهور المطلق فى الإطلاق .\r\nو ربما يشكل بأنه يقتضى التقييد فى باب المستحبات مع أن بناء المشهور على حمل الأمر بالمقيد فيها على تأكد الاستحباب اللهم إلا أن يكون الغالب فى هذا الباب هو تفاوت الأفراد بحسب مراتب المحبوبية فتأمل . أو أنه كان بملاحظة التسامح فى أدلة المستحبات و كان عدم رفع اليد من دليل استحباب المطلق بعد مجىء دليل المقيد و حمله على تأكد استحبابه من التسامح فيها .\r\nنظر آخوند : نظر نهايى مرحوم آخوند اين است كه حق با مشهور است و مطلق و مقيّد اگر متنافيان بودند ، جاى تقييد است ، ولى وجه رأى مشهور آن نيست كه خود مشهور و يا شيخ اعظم در دفاع از مشهور بيان كردند ، بلكه سرّ مطلب اين است كه در اينجا دو ظهور اطلاقى داريم كه هر دو به كمك مقدمات حكمت درست مىشود :\r\n1 . ظهور اطلاقى مطللق ، در اطلاق و شياع و سريان و شمول آن ، نسبت به رقبهء مؤمنه و كافره ، مثلًا . 2 . ظهور اطلاقى صيغهء امر ، در ايجاب تعيينى و اين‌كه معيّناً عتق رقبهء مؤمنه واجب است .\r\n\r\n","description":"","footnote":"","page_name":" 392 ","page_number":393},
  {"content":"\r\n\r\nاين دو ظهور اطلاقى ، تنافى دارند ، زيرا اولى اشاره به تخيير و توسعه و دومى به تضييق و تعيين است . از نظر مشهور ظهور صيغه در ايجاب تعيينى قوىتر از ظهور مطلق در اطلاق و شياع است .\r\nآخوند وجه قوىتر بودن را ذكر نمىكند ، ولى شايد وجهش غلبهء وجود يا غلبهء استعمال صيغهء امر در ايجاب تعيينى باشد ؛ ولى مطلق ، غالباً تقييد خورده و به قول مشهور غالباً در مقيّد استعمال شده است ؛ تا آنجا كه مىگويند « ما مِن مطلقٍ إلّاو قد قُيّد » ؛ يعنى كمتر مطلقى است كه مبتلا به تقييد نشده باشد . روى اين جهات ظهور صيغه در تعيين قوىتر است .\r\nقاعدهء كلّى اين است كه دليل قوىتر بر ضعيف‌تر تقدّم دارد ، پس مقيّد بر مطلق مقدّم مىشود و سبب تقييد مىگردد . البته اگر مناطْ اقوائيّت باشد ، بايد گفت در جايى ممكن است مطلق قوىتر باشد .\r\nدر آن صورت ، بايد مطلق را اخذ كنيم و در مقيّد تصرّف كنيم ، ولى غالباً قضيّه به عكس است و مقيّد قوىتر است .\r\nاشكال رأى مشهور : وجهى كه مرحوم آخوند براى تقديم مقيّد بر مطلق و تقييد مطلق به‌وسيلهء مقيّد ( رأى مشهور ) ذكر كرد ، مبتلا به اشكال و مادّهء نقض شده است و آن اين‌كه : لازمهء وجه مذكور اين است كه در مستحبات نيز اگر مطلق - « مثل تصدّق » ، « زر الحسين عليه السلام » - و مقيّدى - مثل « تصدّق يوم الجمعه » ، « زر الحسين عليه السلام فى ليلة الجمعه » - داشتيم ، به همان دليل ، مطلق را بر مقيّد حمل كنيم و بگوييم معيّناً روز جمعه صدقه دادن مستحب است و معيناً شب جمعه زيارت حضرت حسين عليه السلام مستحب است . در حالى كه مشهور در مستحبات چنين نكرده‌اند و قائل به تقييد نشده‌اند ، بلكه مطلق را اخذ كرده و فتوى به استحباب مطلق تصدق و زيارت امام حسين عليه السلام داده‌اند و مقيّد را حمل بر استحباب مؤكّد كرده‌اند . پس عملكرد و فتواى فقهاء در مستحبات ، ماده نقضى بر توجيه مرحوم آخوند است .\r\nجواب : مرحوم آخوند از اين اشكال نقضى به دو صورت جواب مىدهند :\r\n1 . قياس واجبات - كه مورد بحث ماست - به باب مستحبات - كه از بحث اجنبى است - مع‌الفارق است ؛ زيرا در مستحبات نوعاً و غالباً مسأله اختلاف رتبه و تفاوت مراتب و درجات محبوبيّت در كار است ، و در نوع مستحبات چنين است كه مستحب و مستحب مؤكّد و مستحب مؤكّدتر و . . . داريم و شرايط زمان و مكان و غيره ، در ارزشمندتر بودن عمل نقش دارند . و چون غالباً چنين است ، موارد ياد شده هم حمل بر غالب مىشود « 1 » و نوبت به تقييد نمىرسد ، ولى در واجبات غالباً چنين نيست ، بلكه بيشتر از يك مطلوب وجود ندارد ؛ يا بر طبق مطلق است و يا مقيّد ، و ناگزير بايد تقييد را مرتكب شويم ؛ ولى فورى مىفرمايد « فتأمل » كه شايد اشاره به اين باشد كه اولًا در واجبات\r\n\r\n\r\n","description":"","footnote":"\r\n( 1 ) . الظن يلحق الشىء بالأعم الأغلب .\r\n","page_name":" 393 ","page_number":394},
  {"content":"\r\n\r\nهم اختلاف مرتبه فراوان به چشم مىخورد - نماز فرادى و جماعت ، نماز در منزل و مسجد ، نماز اول وقت و ثانىِ وقت و . . . - ثانياً مجرّد غلبه و ظن ارزشى ندارد و دليل بر اعتبار لازم دارد . پس اين جواب ما مخدوش است .\r\n2 . در باب مستحبات قانونى وجود دارد - كه در جلد دوم كفايه به تفصيل خواهد آمد - . با عنوان تسامح در ادلهء سنن و مستحبات ، يعنى در واجبات و محرمات جاى مسامحه نيست و بايد دليل قوىّ و محكمى بر ايجاب يا تحريم قائم شود تا فتوى به وجوب يا حرمت دهيم ؛ ولى در مستحبات و مكروهات بنا بر مسامحه است و با دليل ضعيف هم قابل اثبات است . پشتوانهء قانون مزبور « اخبار مَن بلغ » است كه در جاى خود خواهد آمد .\r\nبراساس اين اصل ، وقتى مقيّد وارد شد ، على القاعده بايد در مستحبات هم مثل واجبات تقييد بزنيم و از ظهور مطلق رفع يد كنيم ؛ ولى از آنجا كه در مستحبات بنا بر مسامحه گذاشته شده است ، بهتر است به كلّى از دليل استحباب مطلق ، رفع يد نشود ، بلكه آن را به حال خود ابقاء كنيم - ولو دليلش كه مطلق باشد با آمدن مقيّد ، تضعيف شده باشد - و مقيّد را بر تأكّد استحباب حمل كنيم . روى اين اصل در مستحبات سخن از تقييد نيست ؛ ولى در واجبات جاى اين حرف‌ها هست و حتماً بايد تقييد بزنيم ؛ چون مقيّد قوىتر است و دليل اقوى تقدم دارد .\r\nثم إن الظاهر أنه لا يتفاوت فيما ذكرنا بين المثبتين و المنفيين بعد فرض كونهما متنافيين كما لا يتفاوتان فى استظهار التنافى بينهما من استظهار اتحاد التكليف من وحدة السبب و غيره من قرينة حال أو مقال حسب ما يقتضيه النظر فليتدبر .\r\nدو نكته :\r\nنكتهء اول : از ديدگاه مشهور اگر مطلق و مقيّد هر دو مثبت و ايجابى باشند - مثل « اعتق رقبةً » ، « اعتق رقبةً مؤمنةً » - با يكديگر تنافى دارند و جاى حمل مطلق بر مقيّد است و آنچه كه تا به حال در اين فصل بحث شد ، مربوط به اين قسم بود . امّا اگر هر دو منفى و سلبى باشند - مثل « لا تُعتق رقبةً » ، « لا تُعتق رقبةً كافرةً » - چون با يكديگر تنافى ندارند ، به هر دو عمل مىشود و حمل بر تأكيد حرمت مىشود ؛ ولى از ديدگاه آخوند رحمه الله فرقى ميان دو قسم مذكور نيست و مناط ، احراز تنافى است ؛ اگر مطلق و مقيّد متنافيان باشند ، حتماً جاى تقييد است ؛ چه در مثبت‌ها و چه در منفىها ؛ اگر متنافيان نباشند ، قطعاً جاى تقييد نيست ؛ چه در كلام مثبت باشد و چه در كلام منفى .\r\nنكتهء دوم : مقدمه : شرط حمل مطلق بر مقيّد اين است كه تكليف واقعى در هر دو خطاب يكى باشد ، يعنى در واقع بيشتر از يك مطلوب وجود نداشته باشد ؛ آنگاه يا بر طبق مطلق است و مقيّد تأكيدى است و يا بر طبق مقيّد است و مطلق حمل بر آن مىشود ؛ و گرنه با تعدد تكليف واقعى ، جاى حمل نيست و تنافى ندارند و بايد به هر دو عمل شود .\r\n\r\n","description":"","footnote":"","page_name":" 394 ","page_number":395},
  {"content":"\r\n\r\nبا توجّه به اين مقدمه ، مشهور گفته‌اند اتّحاد تكليف را از راه اتّحاد سبب و موجب - مثل « إن ظاهرتَ فاعتق رقبة » ، « و إن ظاهرتَ فاعتق رقبة مؤمنة » - به‌دست مىآوريم ؛ زيرا سبب واحد ، مسبّب واحد مىطلبد . ولى مرحوم آخوند مىفرمايد فرقى ندارد ما اين مطالب را از طريق وحدت سببِ مطلق و مقيّد بدست آوريم يا از راه قراين حاليه و مقاليه و مقاميه . مهمّ استظهار وحدت تكليف است كه موجب استظهار تنافى مىشود .\r\n\r\nتنبيهٌ : [ فى عدم اختصاص التقييد بالحكم التكليفىّ 
  ]\r\nلا فرق فيما ذكر من الحمل فى المتنافيين بين كونهما فى بيان الحكم التكليفى و فى بيان الحكم الوضعى فإذا ورد مثلا أن البيع سبب و أن البيع الكذائى سبب و علم أن مراده إما البيع على إطلاقه أو البيع الخاص فلا بد من التقييد لو كان ظهور دليله فى دخل القيد أقوى من ظهور دليل الإطلاق فيه كما هو ليس ببعيد ضرورة تعارف ذكر المطلق و إرادة المقيد بخلاف العكس بإلغاء القيد و حمله على أنه غالبى أو على وجه آخر فإنه على خلاف المتعارف .\r\nمطالبى كه تا به حال ذكر شد ، درباره مطلق مقيّدى بود كه در احكام تكليفى وارد شده بودند - مثل « اعتق رقبةً » و « اعتق رقبةً مؤمنةً » - و حكمشان اين بود كه در صورت تنافى ، مطلق را حمل بر مقيّد مىكرديم ، به بيانى كه مبسوطاً گذشت . حال تمام اين حرف‌ها و محاسبات درباره مطلق و مقيّدى هم كه در احكام وضعى وارد شده باشند ، پياده مىشود .\r\nمثال : مطلق مىگويد : « و أنزلنا من السماء ماءً طهوراً » و مطلق آب را به وصف طهور ، يعنى پاك و پاك‌كننده بودن ، ياد مىكند ، مقيّد مىگويد : آب كر يا آب جارى مثلًا ، مُطهِرّ است . يا مطلق مىگويد :\r\nآب به مجرّد ملاقات با نجس متنجس مىشود ، مقيّد مىگويد آب كر يا جارى يا چشمه و . . . به محض ملاقات ، آلوده نمىشود . يا مثلًا مطلق مىگويد بيع سبب نقل و انتقال و تمليك است ، مقيّد مىگويد بيع خاصّ ( بيع به صيغه در قبال معاطات ، يا بيع به لغت عربى و . . . ) سبب تمليك است . در اينجا نيز همان محاسبات جارى و سارى است ، البتّه به شرط اين‌كه وحدت مطلوب احراز شود .\r\nتوضيح : مرحوم آخوند دربارهء مطلق و مقيدى كه در احكام تكليفى وارد شده بود ، فرمود شرط تنافى ، احراز وحدت تكليف است ؛ يعنى بدانيم كه مولى يك تكليف بيشتر ندارد ، يا بر طبق مطلق است ، يا بر طبق مقيّد . راه احراز هم از نظر مشهور ، اتحاد سبب و موجِب بود و از نظر مرحوم آخوند راه‌هاى ديگرى هم وجود داشت ( قرائن حاليّه و مقاليه و . . . ) حال در باب احكام وضعى هم شرط تنافى ، احراز وحدت مراد است ؛ يعنى بدانيم كه مولى از اين مطلق « البيع سببٌ » و مقيّد « البيع الفلانى سببٌ » يك مراد و مقصود واقعى بيشتر ندارد ؛ يا مطلق بيع سببيّت دارد و قيد را بايد الغاء كرد ، يا خصوص بيع كذايى سبب است و از خير اطلاق بايد گذشت . در چنين فرضى تنافى محقق مىشود و همان احكام را دارد ، كه مشهور ، مطلق را حمل بر مقيّد مىكنند .\r\n\r\n","description":"","footnote":"","page_name":" 395 ","page_number":396},
  {"content":"\r\n\r\nبه عقيدهء مرحوم آخوند اگر دليل مقيّد از حيث ظهور قوىتر از مطلق باشد ، مقدم مىشود و موجب تقييد مىگردد و بعيد نيست كه اقوى باشد ؛ زيرا ذكر مطلق و ارادهء مقيّد خيلى مرسوم و متعارف است - تا آنجا كه مىتوان گفت : « ما مِن مطلق إلّاو قد قيّد » - ولى عكس آن ، يعنى ذكر مقيّد و اراده مطلق « 1 » متعارف نيست و آن متعارف بودن و اين متعارف نبودن دليل بر تقييد و تقديم مقيّد بر مطلق مىشود . البته پيروان مكتب ميرزاى نايينى كارى به قوىتر بودن ندارند و مناط را قرينه و بيان و تفسير بودن مىدانند .\r\n\r\nتبصرة لا تخلو من تذكرة : [ اختلاف نتيجة مقدّما الحكمة 
  ]\r\nو هى أن قضية مقدمات الحكمة فى المطلقات تختلف حسب اختلاف المقامات فإنها تارة يكون حملها على العموم البدلى و أخرى على العموم الاستيعابى و ثالثة على نوع خاص مما ينطبق عليه حسب اقتضاء خصوص المقام و اختلاف الآثار و الأحكام كما هو الحال فى سائر القرائن بلا كلام .\r\nفالحكمة فى إطلاق صيغة الأمر تقتضى أن يكون المراد خصوص الوجوب التعيينى العينى النفسى فإن إرادة غيره تحتاج إلى مزيد بيان و لا معنى لإرادة الشياع فيه فلا محيص عن الحمل عليه فيما إذا كان بصدد البيان كما أنها قد تقتضى العموم الاستيعابى كما فى أحل الله البيع إذ إرادة البيع مهملا أو مجملا ينافى ما هو المفروض من كونه بصدد البيان و إرادة العموم البدلى لا يناسب المقام و لا مجال لاحتمال إرادة بيع اختاره المكلف أى بيع كان مع أنها تحتاج إلى نصب دلالة عليها لا يكاد يفهم بدونها من الإطلاق و لا يصح قياسه على ما إذا أخذ فى متعلق الأمر فإن العموم الاستيعابى لا يكاد يمكن إرادته و إرادة غير العموم البدلى و إن كانت ممكنة إلا أنها منافية للحكمة و كون المطلق بصدد البيان .\r\nيك تبصره : آخرين مطلب در باب مطلق و مقيّد اين است كه اطلاق ، وضعى نشد ، بلكه به كمك قراين درست شد . عمده‌اش قرينه عامهء حكمت بود و از مقدماتى تشكيل شده بود كه بررسى شد . حال مىگوييم بايد دانست نتيجه و مقتضاى مقدمات حكمت و اطلاق ، يكسان نيست ، بلكه به اختلاف موارد صورت‌هاى گوناگونى پيدا مىكند كه در مجموع سه صورت كلّى دارد :\r\n1 . گاهى نتيجه مقدمات حكمت عبارت است از اطلاق شمولى ، يعنى جميع افراد مطلق را شامل مىشود كه در احكام وضعيه نوعاً چنين است . مثل أحلّ الله البيع و حرّم الربوا . « 2 »\r\n\r\n\r\n","description":"","footnote":"\r\n( 1 ) . به اين‌كه قيد را الغاء كنيم و ناديده بگيريم و اطلاق را اراده كنيم . الغاء قيد هم يا به اين است كه آن را بر قيد غالبى بودن حمل‌كنيم كه صرفاً براى بيان غالب افراد آمده ؛ و گرنه حكم دايرمدار قيد نيست . يا اين‌كه بر وجه ديگر حمل كنيم ، يعنى مثلًا چون مورد قيد ، مورد بحث و سؤال بود ذكر شده است ، و گرنه مدخليّتى ندارد . و يا اين‌كه براى دفع توهّم عدم شمول حكم نسبت به مورد ، قيد ذكر شده است ، مثل بيع الكافر سببٌ و . . . .\r\n( 2 ) . سورهء بقره ، آيهء 275 .\r\n","page_name":" 396 ","page_number":397},
  {"content":"\r\n\r\nتوضيح : اينكه منظور از بيع ، مفهوم بيع ، يعنى بيع به حمل اوّلىِ ذاتى باشد ، قطعاً مراد نيست ؛ زيرا مفهوم كه حلّيت و حرمت ، صحت و فساد و . . . ندارد . و اينكه منظور اهمال و اجمال باشد ، يعنى به‌صورت مجمل و سر بسته بيع را حلال كند ، خلاف فرض است ، يعنى با مقام بيان بودن نمىسازد . به عبارت ديگر : اين كه مراد ، بعضِ غير معيّن باشد كه واقعاً هم معين نباشد با مقام بيان منافى است . و اينكه منظور بيع معينى از بيع‌هاى خارجى باشد ، قرينه لازم دارد و در ظاهر خطاب چنين قرينه‌اى نيست ، بلكه در مقام ضرب و وضع قاعده و قانون بودن ، قرينه بر خلاف اين احتمال است . و اينكه منظور اين باشد كه هر بيعى را كه مكلف اختيار كرد ، همان را خداوند امضاء كرده است ، اولًا حكم الهى تابع اراده و اختيار ما نيست ، ثانياً قرينه‌اى بر اين احتمال در ظاهر خطاب نيست . پس تنها احتمالى كه باقى مىماند و معيّناً مراد از خطاب است ، احتمال شمول و عموم است كه به منزلهء « احلّ اللّه كلّ بيع » مىباشد .\r\n2 . گاهى نتيجه مقدمات حكمت اطلاق بدلى است ؛ يعنى يك فرد از افراد على البدل مراد است و نوعاً در احكام تكليفى چنين است . مثل « اعتق رقبةً » ، « اكرم الرجل » . يا در مورد معاملات هم اگر معامله‌اى تحت امر برود و بگويد « بِعْ » يا « اشْتَر » ، مثل هم مىباشند ؛ زيرا فرد معين قطعاً مراد نيست ؛ چون قرينه‌اى ندارد و با اطلاق سازگار نيست . ارادهء اطلاق شمولى هم ممكن نيست ، « 1 » اراده غيراطلاق بدلى ( اهمال و اجمال ) هم خُلف فرض است و با در مقام بيان بودن نمىسازد ، به‌ناچار اين احتمال تعيّن مىيابد كه مراد ، اطلاق بدلى باشد .\r\n3 . گاهى نتيجه مقدمات حكمت اصلًا اطلاق و شمول نيست ، بلكه خصوص و تضييق و تعيين است . مثل باب اوامر كه اطلاق صيغه ، تعيينى بودن و نفسى بودن و عينى بودن را اقتضاء مىكرد و تخييرى و غيرى و كفايى بودن ، بيان زايد مىطلبيد ، لذا اطلاق صيغه بر وجوب تعيينى و نفسى و عينى حمل مىشد .\r\nتوضيح : اينكه صيغهء افعل اصلًا اطلاق نداشته باشد و در مقام بيان نباشد بلكه در صدد اهمال و اجمال باشد ، خلاف فرض است . و اينكه خصوص تخييرى يا نفسى يا كفايى اراده شود ، نيازمند بيان زايد است و از اطلاق خطاب فهميده نمىشود ، و اينكه شياع و شمول از اطلاق صيغه اراده شود ، يعنى هم تعيينى و هم تخييرى ، يا هم نفسى و هم غيرى ، يا هم عينى و هم كفايى مراد باشد ، امكان ندارد ؛ چون منجر به اجتماع ضدين و نقيضين مىشود . به‌ناچار خصوص تعيينى يا نفسى يا عينى اراده مىشود و نتيجه اطلاق اين است . پس اطلاق و مقدمات حكمت هرجايى نتيجه‌اى دارد .\r\n\r\n\r\n","description":"","footnote":"\r\n( 1 ) . يا به‌خاطر علم به عدم اراده و يا به خاطر اينكه صرف الوجود طبيعت ، بيش از يك بار قابل ايجاد نيست ؛ يا به‌خاطر اينكه دراسم نكره طبيعت مقيّد به وحدت ، اراده شده و با شمول منافى است و يا به خاطر عدم قدرت مكلف بر جيمع بيع‌ها و شراءها .\r\n","page_name":" 397 ","page_number":398},
  {"content":"\r\n\r\n\r\nفصل : فى المجمل و المبين\r\nو الظاهر أن المراد من المبين فى موارد إطلاقه الكلام الذى له ظاهر و يكون بحسب متفاهم العرف قالبا لخصوص معنى و المجمل بخلافه فما ليس له ظهور مجمل و إن علم بقرينة خارجية ما أريد منه كما أن ما له الظهور مبين و إن علم بالقرينة الخارجية أنه ما أريد ظهوره و أنه مؤول و لكل منهما فى الآيات و الروايات و إن كان أفراد كثيرة لا تكاد تخفى إلا أن لهما أفراد مشتبهة وقعت محل البحث و الكلام للأعلام فى أنها من أفراد أيهما كآية السرقة و مثل حرمت عليكم أمهاتكم و أحلت لكم بهيمة الأنعام مما أضيف التحليل إلى الأعيان و مثل ( : لا صلاة إلا بطهور ) .\r\nو لا يذهب عليك أن إثبات الإجمال أو البيان لا يكاد يكون بالبرهان لما عرفت من أن ملاكهما أن يكون للكلام ظهور و يكون قالبا لمعنى و هو مما يظهر بمراجعة الوجدان فتأمل .\r\nثم لا يخفى أنهما وصفان إضافيان ربما يكون مجملا عند واحد لعدم معرفته بالوضع أو لتصادم ظهوره بما حف به لديه و مبينا لدى الآخر لمعرفته و عدم التصادم بنظره فلا يهمنا التعرض لموارد الخلاف و الكلام و النقض و الإبرام فى المقام و على الله التوكل و به الاعتصام .\r\nفصل چهارم : مجمل و مبيّن\r\nبجا بود مبحث مجمل و مبين در يك مقصد جدا طرح مىشد - چنان كه مرحوم مظفر در اصول فقه جدا كرده است - ولى به لحاظ مختصر بودن مباحث آن ، مرحوم آخوند آن را به‌عنوان فصلى از فصول مقصد پنجم مطرح كرده است . وى در مجموع درباره مجمل و مبيّن چهار نكته را به‌اختصار يادآور مىشود :\r\nنكتهء اوّل : تعريف مجمل و مبيّن : مبيّن كلامى را گويند كه داراى ظهور و متفاهم عرفى باشد ، يعنى به‌گونه‌اى باشد كه وقتى به مخاطب القاء مىشود ، به راحتى معناى آن را مىفهمد ، و نزد اهل لسان هم اين لفظ قالب و آيينهء تمام‌نماى آن معناست ؛ خواه نصّ باشد كه احتمال خلاف ندارد و يا ظاهر باشد كه به احتمال خلافش اعتنا ، نمىشود .\r\nدر ضمن فرقى ندارد كه متكلم نيز همين ظاهر و متفاهم عرفى را از كلام اراده بكند و يا قرينه بياورد - مثلًا بگويد : « رأيت اسداً يرمى » - و خلاف ظاهر را اراده كند . در هر حال ظهور محفوظ است و معناى اصلى به ذهن شنونده خطور مىكند .\r\nمجمل آن است كه داراى چنين ظهور و دلالتى نباشد و وقتى به اهل لسان عرضه مىشود ، ابهام و تردد دارند و دو يا چند احتمال مىدهند و يا اصلًا معناى آن را نمىفهمند ؛ مثل مشتركات لفظى ،\r\n\r\n","description":"","footnote":"","page_name":" 398 ","page_number":399},
  {"content":"\r\n\r\nنظير لفظ عين . البته ممكن است به كمك قرائنى مرادش را روشن كند ؛ مثل « رأيت عيناً جاريةً » كه مراد چشمه است ، ولى اين باعث نمىشود كه لفظ عين مجمل نباشد ، بلكه ذاتاً اجمال دارد و بالعرض تفسير و تبيين شده است .\r\nنكتهء دوم : در ميان آيات و روايات ، جملات فراوانى وجود دارد كه به اتفاق كلمه مبيَّن هستند و جملاتى هم اجمال و ابهام دارند . امّا موارد و مصاديقى هم وجود دارد كه مشتبه و مورد نزاع است كه آيا مجمل هستند يا مبيّن ؟ مرحوم آخوند براى نمونه سه مورد را ذكر مىكند :\r\n1 . آيهء سرقت : السارق و السارقة فاقطعو أيديها « 1 » در كلمهء قطع و كلمهء يد اختلاف است كه مجمل هستند يا مبيّن ؟ مراد از قطع ، مطلق جرح است يا خصوص ابانه ؟ مراد از يد آيا از شانه است يا از آرنج يا از مچ يا از اصول اصابع ؟ برخى ادعاى اجمال كرده‌اند و برخى جواب داده‌اند كه اجمالى نيست . . . .\r\n2 . جملاتى كه در آنها تحريم يا تحليل ، در ظاهر خطاب ، به خود عين خارجى اسناد داده شده است مثل : حرمت عليكم امهاتكم . « 2 » احلّت لكم بهيمة الانعام « 3 » و . . . كه عين خارجى ، فعل مكلف نيست تا در اختيار او باشد و تكليف تحريمى نسبت به آن معقول باشد و لذا به ناچار بايد فعلى از افعال اختيارى مكلّفين در تقدير گرفته شود ، و چون افعال گوناگونى - همچون نكاح ، قتل ، ضرب ، شتم ، و . . . - قابل تقدير گرفتن است ، اختلاف شده است كه اين نوع خطابات اجمال دارند يا خير ؟\r\n3 . مركباتى كه با لاء نفى جنس شروع مىشود از قبيل : لا صلوة إلّابطهور « 4 » و . . . هم مورد بحث واقع شده است كه آيا منظور ، نفى اصل جنس و ماهيت است ، يا نفى وصف صحت يا نفى وصف كمال ؟ آيا اينها اجمال دارند يا نه ؟ مرحوم آخوند وارد اين بحث‌ها نمىشود ؛ چون صغروى است ، نه كبروى . ولى در كتب درسى ديگر مثل معالم و قوانين و اصول فقه مبسوطاً حكم اين مصاديق مشتبه بيان شده است .\r\nنكتهء سوم : مجمل يا مبيّن بودنِ يك خطاب ، برهانى نيست - تا نياز به بحث و بررسى داشته باشد - بلكه يك امر وجدانى است . چه بسا براى فقيهى فلان معنا متبادر باشد و كلام ظهور در آن پيدا كند و براى ديگرى چنين نباشد . هر كدام بايد به سليقه خويش مراجعه كنند ؛ ولى « فتأمّل » كه در بعضى موارد نياز به استدلال دارد كه مثلًا معناى صعيد ، وطن و . . . چيست ؟ و بايد از كتب لغت استشهاد شود .\r\nنكتهء چهارم : مجمل و مبيّن بودن دو امر نسبى است ، يعنى چنين نيست كه خطابى ، از جميع ابعاد و زوايا و براى همه مخاطبان ، اجمال داشته باشد و خطاب ديگر از هر لحاظ ، و نسبت به هركس مبيّن باشد ، بلكه چه بسا نسبت به فردى اجمال ندارد ؛ چون علم به وضع دارد و كلام هم به نظر او محفوف به قرينه است يا ما يصلح للقرينيّه بر خلاف ظاهر نيست ، و نسبت به ديگرى اجمال دارد ؛ چون اهل لسان\r\n\r\n\r\n","description":"","footnote":"\r\n( 1 ) . سورهء مائده ، آيهء 38 .\r\n( 2 ) . سورهء نساء ، آيهء 23 .\r\n( 3 ) . سورهء مائده ، آيهء 1 .\r\n( 4 ) . وسائل‌الشيعه ، ج 1 ، ص 258 .\r\n","page_name":" 399 ","page_number":400},
  {"content":"\r\n\r\nنيست و علم به وضع ندارد يا اين‌كه كلام محفوف به قرينه بر خلاف است ؛ همانند وقوع امر عقيب حظر يا توهّم حظر ، عود ضمير ، به بعض افراد عام ، استثناء عقيب جمل متعدّد و . . . . حال كه مسأله وجدانى است ، هركس بايد به وجدان خود مراجعه كند ؛ ديگر بحث و بررسى اين‌كه فلان آيه اجمال دارد يا نه ؟ فلان دسته از آيات و روايات اجمال دارند يا نه ؟ بحثى غير ضرورى خواهد بود و لذا از طرح آن صرف‌نظر مىكنيم . ضمن اين‌كه چنين بحث‌هايى ، اصولى نخواهد بود و با مباحث فقهى مناسب‌تر است .\r\n\r\n","description":"","footnote":"","page_name":" 400 ","page_number":401},
  {"content":"\r\n\r\n\r\nالمقصد السادس : في بيان الأمارات المعتبرة شرعاً أو عقلًا\r\n\r\n","description":"","footnote":"","page_name":" 401 ","page_number":402},
  {"content":"\r\n\r\n\r\nمباحث القطع\r\n\r\n","description":"","footnote":"","page_name":" 402 ","page_number":403},
  {"content":"\r\n\r\n\r\n[ تمهيدٌ 
  ]\r\n\r\n[ فى أقسام حالات المكلّف 
  ]\r\nالمقصد السادس\r\nفى بيان الأمارات المعتبرة شرعا أو عقلا\r\nو قبل الخوض فى ذلك لا بأس به صرف الكلام إلى بيان بعض ما للقطع من الأحكام و إن كان خارجا من مسائل الفن و كان أشبه بمسائل الكلام لشدة مناسبته مع المقام .\r\nسخنى دربارهء أمارات\r\nمقصد ششم از هشت مقصد كفايةالاصول دربارهء امارات معتبره است .\r\n« امارات » به فتح همزه جمع اماره و به معناى علامت و نشانه و طريق و كاشف است ، يعنى چيزى كه چيز ديگر را نشان مىدهد و راهى به سوى آن است . « امارة » به كسره همزه ، به معناى اميرى و فرمانروايى است و جمع آن امارت است . فيوّمى در المصباح‌المنير مىگويد : وَ الامْرَةُ وَ الامارة الولاية بكسر الهمزة . . . و الامارَةُ العلامة وزناً و معناً . « 1 »\r\nامارة از نظر معناى لغوى عامّ است و بر هر يك از قطع و ظنّ اطلاق مىشود ؛ زيرا قطع هم طريق به سوى واقع و كاشف از آن است . ظنّ نيز طريق به سوى واقع و نشانه است ، يعنى واقع را به ما نشان مىدهد ؛ امّا با اين تفاوت كه طريقيت و واقع‌نمايىِ قطع ، ذاتى و عين ذات يا لازم ذات قطع است . و علم يعنى انكشاف واقع ، يا چيزى كه داراى انكشاف است . « 2 » و نيز كاشفيّت علم ، تامّ و تمام است و صد در صد واقع را نشان مىدهد و احتمال خلاف ندارد . بر همين اساس ( ذاتى و تامّ بودن كاشفيّت علم ) نيازى به پشتوانه و جعل جاعل و اعتبار معتبر ندارد ، بلكه محال است كسى بتواند به علم و قطع ، طريقيت را اعطاء كند يا از آن بگيرد ، « 3 » ولى طريقيت ظن ، جعلى و اعتبارى است و حجيّت را بايد كسى به آن بدهد و نيز ناقص است و نياز به مكمل و متمّم دارد ، يعنى عقل مستقل يا شارع مقدس بايد آن را حجّت كند . « 4 » اما در اصطلاح اصوليون ، اماره فقط به طرق ظنّيّه اطلاق مىشود و قطع را شامل نمىشود . امارهء اصطلاحى مقابل اصل عملى است و هر دو در اين جهت مشترك مىباشند كه مبيِّن حكم ظاهرى مىباشند و در حق جاهل به واقع ، جعل و تشريع شده‌اند . با اين تفاوت كه در اماره حيثيت كاشفيّت و طريقيت به سوى واقع منظور شده است ، ولى در اصل عملى اين جنبه اصلًا ملحوظ نيست و ابداً كارى\r\n\r\n\r\n","description":"","footnote":"\r\n( 1 ) . المصباح‌المنير ، مادّهء امر ، ج 1 ، ص 29 .\r\n( 2 ) . توضيح اين دو مبنا خواهد آمد .\r\n( 3 ) . اين بحث به‌طور مبسوط بيان خواهد شد .\r\n( 4 ) . اين مطلب نيز در باب خودش به تفصيل مطرح خواهد شد .\r\n","page_name":" 403 ","page_number":404},
  {"content":"\r\n\r\nبا واقع ندارد ، بلكه صد در صد يك وظيفه عملى است كه - در مقام عمل وقتى تمام راهها به سوى مكلف مسدود مىشود - او را از حيرت و سرگردانى و سر در گمى خارج مىسازد . مبحث اصول عمليه يا شك ، در مقصد هفتم بررسى مىشود . فعلًا در مقصد ششم دربارهء امارات يا طرق ظنيه بحث مىشود .\r\nامارت در تقسيمى سه دسته مىشوند :\r\n1 . اماراتى كه قطعاً معتبر هستند و دليل قاطع بر اعتبار و حجيّت آنها قائم شده است ؛ مثل خبر واحد ثقه ، ظواهر خطاب ، بيّنه و . . . كه در جاى خود خواهد آمد .\r\n2 . اماراتى كه قطعاً بىارزش هستند و دليل قاطع بر عدم حجيّت آنها قائم شده است ؛ مثل قياس و استحسان و اجتهاد به رأى و . . . .\r\n3 . اماراتى كه مشكوك الاعتبار هستند و دليل قاطعى ، نه بر حجيّت آنها داريم و نه بر عدم حجيّت آنها . مثل اجماع منقول به خبر واحد ، شهرت فتوائيه ، قول لغوى و . . . كه عملًا قسم ثالث به قسم ثانى ملحق مىشود ؛ زيرا قوام حجيّت هر حجتى به علم و قطع است و شك در حجيّت مساوى است با علم به عدم حجيّت ؛ چون پشتوانه ندارد . پس عملًا بدان اعتناء نمىشود .\r\nمحور مباحث اين مقصد را دسته اول ، يعنى امارات معتبره تشكيل مىدهد . خود امارات معتبره دو بخش دارد :\r\n1 . اماراتى كه شرعاً معتبر هستند و شارع براى آنها حجيّت و طريقيت قائل شده و به آنها ارزش داده است كه اين نيز داراى دو بخش است :\r\nالف ) اماراتى كه شارع مقدّس در آنها نقش تأسيسى دارد ، يعنى مؤسّس و مبتكر است و در ميان عقلاء سابقه نداشته است . مثل حجيّت خبر عادل در احكام ، ولو مفيد ظنّ و اطمينان نباشد و به مناط افاده وثوق كه عقلاء قائلند نباشد ، بلكه صد در صد تعبّدى باشد و مثل بيّنه در موضوعات كه گاه شهادت دو عادل و گاه چهار عادل را لازم دارد و شارع اينها را بدين‌گونه حجّت كرده است .\r\nب ) اماراتى كه شارع در آنها نقش امضايى دارد ، يعنى در ميان عقلاء هم مرسوم است و سيرهء عقلاء نيز بر آن مستقر بوده و شارع مقدس فقط آن را امضاء كرده است و تا امضاء شارع نباشد و بر بناى عقلاء صحه نگذارد ، آن سيره در احكام شرعيه ارزش نخواهد داشت . مثل حجيّت خبر ثقه و حجيّت ظواهر خطابات كه مبسوطاً در باب خود به بحث كشيده خواهد شد .\r\n2 . اماراتى كه عقلًا معتبر هستند و عبارت است از ظنّ مطلق بر مسلك حكومت . انسدادىها مطلق ظن را حجّت مىداند ، يعنى هر ظنى از هر راهى كه حاصل شود ارزش دارد - به‌جز ظنونى كه دليل قاطع بر بطلان آنها قائم شده است ، مثل قياس - دليل آن مقدمات هم انسداد است كه پنج مقدمه مىباشد و در جاى خود خواهد آمد و طرفداران ظنّ مطلق ، يعنى انسدادىها در نتيجه حاصلهء از آن مقدمات ، اختلاف نظر دارند :\r\n\r\n","description":"","footnote":"","page_name":" 404 ","page_number":405},
  {"content":"\r\n\r\nعده‌اى طرفدار كشف شده‌اند ، يعنى مىگويند : مقدمات انسداد كاشف از اين است كه در شرايط مزبور ( انسداد باب علم و علمى ) شارع مقدس مطلق ظن را حجّت كرده است . براساس اين مسلك ، حجيّت اين نوع از ظن هم شرعى خواهد بود و به بخش اوّل ملحق مىشود .\r\nعده‌اى هم طرفدار حكومت شده‌اند ، يعنى مىگويند مقدمات انسداد كه تمام و كامل شد ، خودِ عقل مستقلًا حاكم است به اينكه هر ظنى از هر راهى بدست آيد ، حجّت است و اگر هم از شرع چيزى برسد ، ارشادى خواهد بود نه مولوى . براساس اين مسلك ، حجيّت ظن مطلق ، عقلى خواهد بود .\r\nقوله : و قبل الخوض . . . : تا اينجا با عنوان بحث در مقصد ششم ( الامارات المعتبرة شرعاً و عقلًا ) آشنا شديم ؛ ولى پيش از آنكه وارد احكام و مسائل امارات شويم و مصاديق گوناگون آن را مورد بحث و بررسى قرار دهيم ، صلاح است كه قدرى دربارهء احكام و مسائل قطع ( امارهء لغوى ) بحث كنيم ؛ سپس مرحوم آخوند سه جمله دارد كه آن‌ها را جداگانه توضيح مىدهيم :\r\n1 . « و ان كان خارجاً من مسائل الفنّ » . يعنى مسائل قطع از مسائل فن ( علم اصول ) خارج است و جزء مسائل اين علم نيست ، زيرا ضابطه مسأله اصولى ، اين بود كه نتيجه‌اش در طريق استنباط حكم شرعىِ كلىِ فرعىِ الهى واقع شود . به ديگر سخن : كبراى كلّى قياس استنباط احكام قرار بگيرد ؛ مثل ظهور امر در وجوب ، حجيّت ظواهر ، ملازمه ميان وجوب مقدمه و ذىالمقدمه و . . . كه هركدام مشعلى است براى روشن كردن حكم شرعى مصاديق و صغريات خودشان و در جلد اوّل كفايه به تفصيل در جاى خود بحث شد - اين ضابطه بر مباحث قطع منطبق نيست و نتيجه اين مباحث در طريق استنباط واقع نمىشود . مثلًا نمىتوانيم بگوييم : « الحج مقطوع الوجوب » : صغرى ؛ « و كلّ مقطوع الوجوب واجبٌ » : كبرى ؛ « فالحج واجبٌ » : نتيجه .\r\nزيرا قانون استدلال اين است كه اوسط ، واسطه در اثبات اكبر براى اصغر باشد ، يعنى مقطوع الوجوب بودن ، علت و واسطه در اثبات وجوب براى حج باشد ؛ در حالى كه در مثال مزبور قطع به وجوب ( اوسط ) معلول نتيجه است ، يعنى در واقع وجوبى براى حج ثابت است و آن ، سبب اين قطع به وجوب شده و چگونه ممكن است كه قطع به وجوب علت براى وجوب حج باشد .\r\nبه ديگر سخن : مسأله اصولى بايد نتيجه‌اش در سلسله علل احكام شرعيه فرعيه باشد و به اين وسيله به حكم شرعى و معلول برسيم . در حالى كه قطع به وجوب در سلسله علل وجوب حج نيست ، بلكه معلول و لازم و اثر وجوب حج است ؛ لذا معيار اصولى بودن بر آن منطبق نيست . « 1 » پس مسأله قطع از مسائل فن اصول ، خارج است .\r\n\r\n\r\n","description":"","footnote":"\r\n( 1 ) . در قطع در موضوعات هم ، مطلب همين است ؛ زيرا وقتى مىگوييم هذا المايع مقطوع الخمريّه : صغرى ؛ و كلّ مقطوع‌الخمرية حرام : كبرى ؛ فهذا المايع حرام : نتيجه ، باز هم اشكال داريم ؛ زيرا حرمت روى ذات خمر و خمر واقعى رفته است ، نه روى مقطوع الخمريّه و قطع در نوع احكام طريقيت دارد ، نه موضوعيت .\r\n","page_name":" 405 ","page_number":406},
  {"content":"\r\n\r\n2 . « و كان اشبه بمسائل الكلام » ، يعنى مباحث قطع رابطهء تنگاتنگى با مسألهء كلامى دارد ؛ زيرا در علم كلام از احوال مبدأ و معاد گفت‌وگو مىشود و مباحث قطع هم به نوعى به احوال مبدأ و معاد برمىگردد . به اين نحو كه در باب قطع بحث مىشود كه آيا حجيّت قطع ذاتى است يا جعلى . اين را مىتوان اين‌گونه مطرح كرد : آيا صحيح و ممكن است خداوند به قطع حجيّت را اعطاء كند يا امكان ندارد ؟ كه بحث از فعل باريتعالى مىشود .\r\nيا در باب قطع مىگوييم اگر كسى قاطع شد و از قطع پيروى كرد ( تسليم و انقياد ) يا سر پيچى كرد ( تجرّى ) و بعد كشف خلاف شد و قطع او مطابق واقع نبود ، آيا به صرف تبعيّت از قطع يا تخلف از آن ، مستحق مثوبت يا عقوبت مىشود يا نه ؟ بحث از ثواب و عقاب مربوط به احوال معاد است و اگر همين بحث را اين‌گونه طرح كنيم كه از مولاى حكيم چنين عقابى بجاست يا نابجا ، بحث از افعال الهى مىشود . به هر حال با مسائل كلامى تناسب دارد .\r\n3 . « لشدّة المناسبة » ، اين جمله دليل « لا بأس به صرف الكلام » است . گويا كسى مىپرسد اگر مباحث قطع از علم اصول ، خارج و به مسائل كلامى نزديك‌تر است چرا آن را در علم اصول بحث مىكنند ؟\r\nمرحوم آخوند در پاسخ مىفرمايد چون با مقام بحث ما ( باب امارت كه مسأله‌اى اصولى است ) هم مناسبت زيادى دارد ؛ لذا مطرح مىكنند كه هم قطع و هم اماره در نوع احكام مشترك هستند . هر دو ، طريق به سوى واقع هستند ؛ با هر دو ، وظيفهء فعلى احراز مىشود ، هر دو منجّز هستند عندالاصابة ، هر دو موجب عذر هستند عندالخطأ ، هر دو متابعتشان واجب و لازم است ، هر دو مخالفتشان حرام است و . . . . به همين مناسبت مسائل قطع را در علم اصول به عنوان مقدّمه‌اى پيش از بحث امارات مطرح مىكنيم .\r\nفاعلم أن البالغ الذى وضع عليه القلم إذا التفت إلى حكم فعلى واقعى أو ظاهرى متعلق به أو بمقلديه فإما أن يحصل له القطع به أو لا و على الثانى لا بد من انتهائه إلى ما استقل به العقل من اتباع الظن لو حصل له و قد تمت مقدمات الانسداد على تقرير الحكومة و إلا فالرجوع إلى الأصول العقلية من البراءة و الاشتغال و التخيير على تفصيل يأتى فى محله إن شاء الله تعالى .\r\nمقدمهء مباحث قطع\r\nفاعلم . . . : در اينجا بحثى با مرحوم شيخ اعظم داريم . شيخ رحمه الله در اوّل رسائل ، اين عبارت را دارد : « فاعلم أنّ المكلّف إذا التفت إلى حكم شرعى فإمّا أن يحصل له الشك فيه أو القطع أو الظن . . . » . « 1 » مرحوم آخوند عبارت مزبور را به عبارت ذيل تغيير داده است : « فاعلم أنّ البالغ الذى وُضع عليه\r\n\r\n\r\n","description":"","footnote":"\r\n( 1 ) . فرائدالاصول ، اوّل كتاب ، سطر دوم .\r\n","page_name":" 406 ","page_number":407},
  {"content":"\r\n\r\nالقلم إذا التفت إلى حكم فعليٍ واقعيٍ أو ظاهريٍ متعلق به أو بمقلّديه فإمّا أن يحصل له القطع به أو لا . . . » .\r\nتفاوت‌هاى دو تعبير و سرّ تغييرات مرحوم آخوند را توضيح مىدهيم :\r\n1 . در عبارت شيخ ، كلمهء مكلّف آمده بود و آخوند به‌جاى آن ، عبارت « البالغ الذى وضع عليه القلم » گذاشته است . سرّ تغييرات اين است كه مرحوم آخوند در حاشيهء رسائل « 1 » فرموده است كه كلمهء مكلّف مشتقّ است و مشتقات ظهور در فعليت دارند و از اين كلمه ، مكلف فعلى تداعى مىكند و اگر مراد مكلف فعلى شد - يعنى كسى كه بالفعل مكلف است و تكليف در حق او منجّز و حتمى شده است - تقسيم آن به سه قسم قاطع و ظانّ و شاكّ ، ناتمام است ؛ زيرا مَقسم بايد در تمام اقسام باشد و به عين وجود قِسم ، موجود باشد و قسم همان مقسم است با زيادى خصوصيتى كه دارد ، در حالى كه مكلف فعلى در قسم شاكّ نيست ، چون شاكّ در حكم فعلى - مثلًا حرمت شرب توتون - نسبت به حكم واقعى ، مكلف فعلى نيست و واقع در حق او به درجه حتميّت و تنجّز نرسيده است .\r\nاما اگر به‌جاى مكلف بگوييم « البالغ الذى . . . » ، يعنى شخصى كه شروط عامهء تكليف ( بلوغ ، عقل و قدرت ) را دارد و قلم تكليف بر دوش او نهاده شده است ؛ گرچه در موردى در حق او فعلى و منجّز نشده باشد كه فرض شكّ و جاهل قاصر باشد .\r\n2 . « كلمهء اذا التفّت » : مراد از اين التفات ، التفات تفصيلى نيست ، زيرا التفات تفصيلى بعد از فحص و تحقيق در منابع مىآيد و در اين مرحله سه قسم ندارد ، بلكه معيناً يكى از آنهاست ؛ مثلًا فقط قاطع است يا فقط ظانّ است . پس مراد ، التفات اجمالى است ، يعنى وقتى متوجه شد كه مثلًا بيمه در اسلام حكمى دارد ، پيوند اعضاء در اسلام حكمى دارد ، استعمال دخانيات حكمى دارد و به‌دنبال آن فحص و تحقيق كرد ، نتيجه‌اش اين است كه يا قطع به حرمت پيدا مىكند يا ظنّ ، يا شك .\r\n3 . كلمهء « حكمٍ » : عبارت شيخ كلمهء « حكمٍ شرعيٍ » داشت و آخوند كلمه شرعى را نياورد ، چون مقصود روشن است و به قرينه مقام كه بحث ما از وظايف مجتهدين است ، روشن مىشود كه مقصود ، حكم شرعى است ، نه احكام فلسفى و رياضى و ديگر علوم . بنابراين نيازى به آوردن آن نيست .\r\n4 . كلمهء « فعلى » : در عبارت شيخ اين كلمه نبود و مرحوم آخوند آن را افزوده و منظور اين است كه بايد التفات به حكم فعلى ( حكمى كه به مرحله بعث يا زجر رسيده است باشد ) و گرنه التفات به حكم شأنى و انشايى بدون آنكه به مرحله فعليّت برسد ، ارزشى ندارد . وجه اين قيد را در ادامه از خود آخوند خواهيم شنيد .\r\n5 . كلمهء « واقعى » و « ظاهرى » : در عبارت شيخ ، كلمه حكم شرعى آمده بود و قيد نكرده بود كه ظاهرى يا واقعى ؛ ولى مرادش خصوص حكم شرعىِ واقعى بود ؛ چرا كه اگر مرادش اعم از واقعى و\r\n\r\n\r\n","description":"","footnote":"\r\n( 1 ) . حاشيهء آخوند رحمه الله بر رسائل ، ص 2 .\r\n","page_name":" 407 ","page_number":408},
  {"content":"\r\n\r\nظاهرى بود ، تقسيم بعدى به سه حالت قطع و ظن و شك معنا نداشت ؛ چون حكم ظاهرى ، شك‌بردار يا ظن‌بردار نيست ؛ زيرا اگر اماره معتبره يا اصل عملى بر حكم ظاهرى داشته باشيم ، حكم ظاهرى مقطوع مىشود و مشكوك يا مظنون نيست و اگر نداشته باشيم حكم ظاهرى مقطوع العدم مىشود و شك و ظن ندارد . آرى حكم واقعى است كه گاهى مقطوع و گاهى مظنون و گاهى مشكوك است .\r\nولى مرحوم آخوند عبارت « واقعى » و « ظاهرى » را افزوده است تا بفهماند كه فرقى ميان آن دو نيست . مجتهد چه قطع به « حكم واقعى » پيدا كند و چه قطع به « حكم ظاهرى » ، احكام قطع روى آن پياده مىشود . « 1 » در اينجا فقط اشاره مىكنيم به اينكه منظور از حكم واقعى احكامى است كه بر اساس مصالح و مفاسد واقعيه و نفس الامريه جعل مىشوند و روى ذوات اشياء ( ذات صلوة ، صوم ، خمر ، غصب ، و . . . ) وارد مىشوند - با قطع نظر از علم و جهل - و ميان عالم و جاهل مشترك هستند ، ضمناً حكم واقعى هم اعم از واقعى اختيارى ( نماز با طهارت مائيه ) و واقعىِ اضطرارى ( نماز با تيمم ) است .\r\nمنظور از حكم ظاهرى عبارت است از مؤديات اصول و امارات كه گاهى ممكن است مصادف و مطابق با حكم واقعى باشند و گاه ممكن است مخالف با آن باشند ، و اماره يا اصل خطا كند .\r\n6 . « متعلقٌ به أو بمقلِّديه » ، يعنى آن حكم مورد التفات هم از احكامى باشد كه به خود مجتهد هم متوجه است و اختصاص به مقلدين ندارد و يا از احكامى باشد كه مخصوص مقلدين يا گروهى از مقلدين است و مورد ابتلاء خود مجتهد نيست ؛ ( مثل احكام دماء ثلاثه و غيره . هر دو بخش مورد بحث ماست .\r\nاز اين تعبير و نيز از اصل اينكه حالات سه‌گانهء قطع و ظن و شك با احكام مفصلى كه دارند براى غيرمجتهد پيش نمىآيد ، مىفهميم كه منظور شيخ از مكلف و منظور مرحوم آخوند از بالغ كذايى ، خصوص مجتهد است و ساير مكلّفين ، اين حالات و احكام را ندارند . لذا به نظر مىرسد بهتر بود به جاى آن تعبيرات ، كلمهء مجتهد را ذكر مىكرد و مىفرمود « اعلم أن الفقيه ، يا أنّ المجتهد . . . » .\r\n7 . « فإمّا أن يحصل . . . » : مرحوم شيخ براى مكلف ملتفت . . . سه حالت ذكر كرده است : 1 . يا قاطع مىشود ؛ 2 . يا ظن پيدا مىكند ؛ 3 . يا شك در حكم پيدا مىكند . مرحوم آخوند تقسيم را به صورت ثنائى و حصرى بيان مىكند و مىفرمايد بالغ كذايى پس از التفات اجمالى و به‌دنبال آن ، فحص و تحقيق كردن ، از دو حال خارج نيست :\r\n1 . يا قطع به حكم شرعى پيدا مىكند كه اين عبارت ، عامّ است ، يعنى قطع به حكم واقعى باشد يا ظاهرى . پس كسى هم كه اماره دارد قطع به حكم ظاهرى دارد ، كسى هم كه اصل عملى دارد قاطع به\r\n\r\n\r\n","description":"","footnote":"\r\n( 1 ) . در ادامهء مطلب سرّ اين تعميم از زبان آخوند خواهد آمد .\r\n","page_name":" 408 ","page_number":409},
  {"content":"\r\n\r\nحكم ظاهرى است و همه اينها تحت عنوان قطع مطرح مىشوند و در عرض هم و قسيم نيستند ، بلكه تحت عنوان جامع « قاطع » داخل هستند و احكام قطع - كه بيان خواهد شد - در همهء اينها جارى است .\r\n2 . يا چنين قطعى پيدا نكرده است ؛ نه قطع وجدانى ، نه اماره معتبره و نه اصل عملى . در اين صورت وظيفه ، اين است كه به عقل مراجعه كند و اگر عقل حكم مستقلى داشت ، برايش حجّت است . امّا آن حكم عقلى ، قطع نيست ؛ زيرا در قسم اوّل داخل بود . شك هم نيست ؛ چون شك پيروى كردن ندارد ، وهم هم كه به طريق اولى تبعيت ندارد . پس منحصر مىشود در ظن عقلى ؛ آن هم نه ظنّ خاصّ ؛ چراكه اين نوع ظن هم در بخش اوّل داخل بود ؛ بلكه ظن مطلق كه از راه دليل انسداد ثابت مىشود ، آن هم نه بر فرض كشف كه باز داخل در قطع به حكم شرعى مىشود ، بلكه در فرض حكومت كه عقل مستقل به لزوم اتباع ظن باشد . در اين فرض هم حجّت عقلى دارد و بايد عمل كند .\r\nاگر در اين مرحله هم حجّت عقلى نداشت ، يا مقدمات انسداد را قبول ندارد و ظن مطلق را حجّت نمىداند ، يا از باب حكومت حجت نمىداند و از باب كشف حجّت مىداند و جدا از قطع به حكم شرعى نيست . خلاصه اگر هيچ راهى به سوى حكم واقعى و ظاهرى نبود ، نوبت مىرسد به اصول عمليهء عقليه و از آنها استفاده مىكند ، كه مفاد آنها جعل حكم ظاهرى نيست ، « 1 » مثلًا از برائت عقلى كه به مناط قبح عقاب بلا بيان جارى مىشود ، استفاده مىكند يا از اشتغال و احتياط عقلى كه به مناط دفع عقاب محتمل جارى مىشود ، استفاده مىكند و يا از اصل تخيير در دوران بين محذورين استفاده مىكند كه هر يك از اين اصول ، مجراى خاصّ خود را دارد و در جاى خود خواهد آمد .\r\nو إنما عممنا متعلق القطع لعدم اختصاص أحكامه بما إذا كان متعلقا بالأحكام الواقعية و خصصنا بالفعلى لاختصاصها بما إذا كان متعلقا به على ما ستطلع عليه و لذلك عدلنا عما فى رسالة شيخنا العلامة أعلى الله مقامه من تثليث الأقسام .\r\nو إن أبيت إلا عن ذلك فالأولى أن يقال إن المكلف إما أن يحصل له القطع أو لا و على الثانى إما أن يقوم عنده طريق معتبر أو لا لئلا تتداخل الأقسام فيما يذكر لها من الأحكام و جعه على الأخير إلى القواعد المقررة عقلا أو نقلا لغير القاطع و من يقوم عنده الطريق على تفصيل يأتى فى محله إن شاء الله تعالى حسب ما يقتضى دليلها .\r\nدر عبارت شيخ اعظم در رسائل سخن از التفات به حكم شرعى بود و چنان كه بيان كرديم منظور حكم شرعى واقعى بود . ولى مرحوم آخوند تعميم داد و حكم را اعم از واقعى و ظاهرى دانست سرّ اين تعميم اين است كه احكام قطع ( وجوب متابعت ، حجيّت يا منجز بودن و مُعذِر بودن ) « 2 » تنها اختصاص به قطع به حكم واقعى ندارد ، بلكه شامل قطع به حكم ظاهرى هم مىشود - و مناط اين است كه مكلف\r\n\r\n\r\n","description":"","footnote":"\r\n( 1 ) . بر خلاف اصول عمليه شرعيه كه مفادش جعل حكم ظاهرى است . مثلًا استصحاب جعل حكم مماثل است و . . . كه در جاىخود خواهد آمد .\r\n( 2 ) . در امر اوّل توضيح داده خواهد شد .\r\n","page_name":" 409 ","page_number":410},
  {"content":"\r\n\r\nقطع به وظيفهء فعلى پيدا كند ، چه آن وظيفه فعلى حكم الله واقعى باشد و چه حكم الله ظاهرى و مؤدّاى امارهء يا مفاد اصل - پس تعميم بجاست .\r\nقوله : و خصصنا . . . : در عبارت شيخ ، سخن از التفات به حكم شرعى بود ، ولى اينكه آيا خصوص حكم شرعىِ فعلى منظورشان است يا اعم از فعلى و شأنى يا انشايى مراد است ؟ عبارت شيخ اطلاق داشت ، ولى مرحوم آخوند تخصيص داد و تقييد قائل شد و حكم شرعى فعلى را قيد كرد .\r\nسرّ اين تخصيص هم اين است : احكامى كه در امر اوّل براى قطع بيان خواهيم كرد ، مخصوص قطع به حكم فعلى « 1 » است و حكم انشايى ولو مقطوع هم باشد ، آن احكام را ندارد و به زودى در فرازى از امر اوّل - با عبارت « ثم لا يذهب عليك . . . » - توضيح بيشترى خواهيم داد . آرى در مثل نذر و غيره ثمره ظاهر مىشود كه اگر قاطع شدم به حكم انشايى ، چنين و چنان كنم . مثلًا صدقه بدهم . ولى اين ثمرهء نادرى است و اصلًا به حساب نمىآيد احكام اصلى قطع ، مخصوص قطع به حكم فعلى است .\r\nدر عبارت شيخ اعظم براى مكلف ملتفت به حكم شرعى سه قسم فرض شد : 1 . قاطع ، 2 . ظانّ ، 3 . شاك . ولى مرحوم آخوند مىفرمايد : به خاطر همان تعميمى كه قائل شديم ( حكم را اعّم از واقعى و ظاهرى دانستيم ) از اين تقسيم ثلاثى عدول كرده و به شيوهء ثنائى تقسيم را عرضه كرديم و گفتيم يا قاطع است ، يا قاطع نيست و تمام آن اقسام را به نحوى در قسم اوّل يعنى قطع به حكم داخل كرديم ؛ زيرا كسى هم كه اماره يا اصل معتبرى دارد ، قاطع به حكم است « 2 » و نيازى به تقليد نيست . غير قاطع هم تكليفش روشن شد كه اگر انسدادى و حكومتى است از ظن مطلق پيروى مىكند و اگر اينها را قبول نداشته باشد از اصول عقليه مدد مىگيرد .\r\nاگر شما از پذيرفتن پيشنهاد ما ( ثنائى كردن تقسيم ) امتناع كنيد و اصرار داشته باشيد بر ثلاثى بودن اقسام ، باز هم مىگوييم : بهتر است « 3 » به شيوه شيخ عمل نكنيم و نگوييم كه يا قطع يا ظن و يا شك ، بلكه بگوييم مكلفِ ملتفت پس از تحقيق و بررسى ، يا قطع به حكم شرعىِ واقعى « 4 » پيدا مىكند - كه احكامى دارد و به زودى خواهد آمد - يا چنين قطعى برايش حاصل نمىشود . در فرض عدم حصول قطع ، يا طريق و اماره معتبرى بر حكم شرعى نزد او قائم مىشود ، يا چنين اماره‌اى قيام نمىكند . در فرض اوّل وظيفه پيروى از اماره معتبره است و فرض اخير حكمش خواهد آمد .\r\nما در اين دو حالت تعابير شيخ را عوض كرديم و به جاى ظن به حكم ، قيام طريق معتبر را مطرح كرديم . فلسفهء اين تغيير ، اين است كه اقسام با يكديگر تداخل نكنند و حكم هر كدام در جاى خود تبيين شود .\r\n\r\n\r\n","description":"","footnote":"\r\n( 1 ) . حكمى كه به مرحله بعث و زجر برسد و به عبارتى ، لازم‌الاجراء گردد .\r\n( 2 ) . حكم ظاهرى .\r\n( 3 ) . اولويت تعيينى است .\r\n( 4 ) . از جهت مماشات با شيخ .\r\n","page_name":" 410 ","page_number":411},
  {"content":"\r\n\r\nتوضيح : بين ظن به حكم با قيام اماره معتبره بر حكم ، از نسب اربع ، عموم و خصوص من وجه است . ظن اعم است از ظنّ معتبر - مثل خبر ثقه و ظواهر - و ظنّ غيرمعتبر - مثل قياس و استحسان - و قيام طريق معتبر ، اعم است از اينكه بالفعل براى شخص مكلفى كه قام عنده الاماره ، مفيد ظن باشد يا مظنّه نياورد . مثلًا بيّنه حجّت و طريق معتبر است ، ولو براى حاكم شرع اصلًا مظنّه‌اى نياورد ، حال اگر تعبير به حصول ظن كنيم ، اين تعبير نه جامع افراد است و نه مانع اغيار . جامع نيست براى اينكه طرق معتبرى را كه مفيد ظن فعلى نباشند شامل نيست ، در حالى كه از آن طريق بايد متابعت شود و در بخش مباحث ظن ، حكمش بازگو مىشود . مانع نيست براى اينكه ظن غير معتبر را نيز شامل است - چون آن نيز ظن است و در عبارت شيخ تقييدى نبود كه مراد ظن معتبر است - در حالى كه نبايد شامل شود .\r\nپس طبق تعبير شيخ ، اقسام تداخل مىكنند ( برخى از صور قسم ثانى در قسم ثالث داخل مىشود و بعضى از فروض قسم ثالث در قسم ثانى داخل مىشود ) ولى طبق تعبير ما تداخلى نيست . طريق معتبر ، حكم خود را دارد ولو ظن آور نباشد . و باز طبق بيان شيخ در بخش اخير ( فرض شك ) ظن غير معتبر خارج مىشود و حكماً ملحق به شك مىشود ؛ ولى ما به‌جاى تعبير به شك ، گفتيم « أو لا يقوم عنده طريق معتبر » كه شامل ظن غير معتبر نيز مىشود ؛ زيرا طريق معتبر نداشتن ، اعم است از اينكه اصلًا طريق به سوى واقع ندارد و شاكّ محض و جاهل به جهل بسيط است ، يا اين‌كه طريق دارد ولى معتبر نيست ، مثل ظن غير معتبر . پس صلاح است از اين تعابير استفاده كنيم .\r\nبنابر تثليت اقسام كسى كه قاطع شده ، تكليفش روشن است و بايد از قطع متابعت كند و طبق آن مشى نمايد . « 1 » كسى هم كه قاطع نيست ولى طريق معتبر دارد باز تكليفش روشن است و بايد از اماره پيروى كند . « 2 » كسى كه نه قاطع است و نه طريق معتبر دارد و - به قول شيخ اعظم - شاكّ است وظيفه‌اش مراجعه به اصول و قواعدى است كه شرع و عقل براى اين مرحله در نظر گرفته‌اند و بايد از آن اصول عمليه استفاده كند . « 3 » قوله : و كيف كان : چه تقسيم ثنايى باشد ، چه ثلاثى ، آن هم چه به شيوه شيخ و چه به شيوهء ما - كه بيان شد - مهم در مقام ، بيان احكام و مسائل قطع و اقسام قطع ( طريقى و موضوعى ، تفصيلى و اجمالى ، به موضوعات يا احكام و . . . ) است كه طى هفت امر آنها را بيان مىكنيم .\r\n\r\n\r\n","description":"","footnote":"\r\n( 1 ) . تفصيل اين مطلب در امر اوّل خواهد آمد .\r\n( 2 ) . پس از اتمام مباحث قطع به‌طور تفصيلى مورد بررسى قرار خواهد گرفت .\r\n( 3 ) . اين مطلب - كه چه اصلى ، در چه شرايطى جريان دارد - در مقصد هفتم تبيين مىشود .\r\n","page_name":" 411 ","page_number":412},
  {"content":"\r\n\r\n\r\n[ أحكام القطع و أقسامه 
  ]\r\n[ فى القطع 
  ]\r\nو كيف كان فبيان أحكام القطع و أقسامه يستدعى رسم أمور :\r\n\r\nالأمر الأوّل : [ لزوم العمل بالقطع عقلًا 
  ]\r\nلا شبهة فى وجوب العمل على وفق القطع عقلا و لزوم الحركة على طبقه جزما و كونه موجبا لتنجز التكليف الفعلى فيما أصاب باستحقاق الذم و العقاب على مخالفته و عذرا فيما أخطأ قصورا و تأثيره فى ذلك لازم و صريح الوجدان به شاهد و حاكم فلا حاجة إلى مزيد بيان و إقامة برهان .\r\nو لا يخفى أن ذلك لا يكون بجعل جاعل لعدم جعل تأليفى حقيقة بين الشىء و لوازمه بل عرضا بتبع جعله بسيطا . و بذلك انقدح امتناع المنع عن تأثيره أيضا مع أنه يلزم منه اجتماع الضدين اعتقادا مطلقا و حقيقة فى صورة الإصابة كما لا يخفى .\r\nامر اوّل : احكام قطع\r\nامر اوّل از هفت امر مربوط به باب قطع ، مشتمل بر سه نكته است :\r\nنكتهء اوّل ، بيان احكام قطع ؛ براى قطع سه نوع حكم مىتوان ذكر كرد :\r\nحكم اوّل : طريق بودن و كاشفيّت از واقع ؛ مهم‌ترين ويژگى قطع در همين طريقيت و كاشفيّت نهفته است . قطع يعنى ارائهء واقع و نماياندن آن بدون ذره‌اى نقص و ابهام و تيرگى ؛ انسان قاطع گويا مستقيماً واقع را مىبيند و درمىيابد و از آنجا كه قطع او صد در صد طريقيت و مرآتيّت دارد ، چه بسا مغفول‌ٌعنه است و توجه ندارد كه با قطع به واقع رسيده است . « 1 » بحثى هم در اين‌جا وجود دارد مبنى بر اين‌كه آيا طريقيت ، ذاتى و عين ذات علم است و العلم هو الانكشاف يا از لوازم ذات ماهيت علم است و العلم شىءٌ له الانكشاف . دقت در مطلب ، احتمال اول را تقويت مىكند ، ولى به هر حال خاصيت انكشاف و نماياندن معلوم و متعلق علم ، از علم جدا نيست ، و بلكه مستحيل الانفكاك است .\r\nاين حكم را مرحوم آخوند ذكر نكرده و در حقيقت از احكام قطع نيست ، بلكه صفت قطع و از اقسام آن است كه در طريقى و موضوعى خواهد آمد .\r\n\r\n\r\n","description":"","footnote":"\r\n( 1 ) . نظير آيينه كه صورت را نشان مىدهد و چون مرآت ، ما به يُنظر است و هدفْ ديدن صورت است ؛ چه‌بسا از آيينه غافل باشدو وساطت آن را نبيند ، در حالى كه اين آيينه است كه صورت را نشان مىدهد . و نظير الفاظ كه مرآت معانى هستند و گويا متكلم مستقيماً خود معانى و مقاصد را القاء مىكند .\r\n","page_name":" 412 ","page_number":413},
  {"content":"\r\n\r\nحكم دوم : وجوب موافقت و حرمت مخالفت ؛ وقتى مكلف به حكمى از احكام ، مثل وجوب جمعه و حرمت غصب ، يا به موضوعى از موضوعات ، مثل خمر بودن فلان مايع و رؤيت هلال شوّال ، قاطع و جازم شد ؛ حتماً بايد از اين قطع متابعت كند و بر طبق آن حركت و سلوك نمايد « 1 » و حق ندارد با قطع خودش مخالفت نمايد ؛ و گرنه عاصى و يا متجرى خواهد بود ، كما سيأتى .\r\nاين وجوب عمل و لزوم حركت ، « 2 » پيش از آنكه شرعى و وابسته به امر و نهى شارع باشد ، يك حكم قطعى عقلى است كه عقل قاطع از درون ، او را بر مىانگيزاند و به سمت انجام كار سوق مىدهد و او را ملزم مىسازد - قضاءً لحقّ المولويه و العبوديه - و حالت منتظره ندارد ( كسى كه گمشده‌اش را يافته ، براى برداشتن آن ترديد نمىكند و بلافاصله با تمام وجود آن را اخذ مىكند ) . از اينجا معلوم مىشود كه قطع تفصيلى علتِ تامّهء حكم مزبور است كه به‌دنبال آن ، معلول ( وجوب عقلى متابعت ) هم ضرورتاً مىآيد و تخلف‌بردار نيست . « 3 » حكم سوم : حجيّت ؛ حكم قبلى تكليفى بود و اين حكم وضعى است . يكى از احكام و لوازم مسلم قطع ، حجيّت آن است . مرحوم آخوند از حجيت ، برداشت خاصى دارد و تفسير خاصى را ارائه مىكند و آن عبارت است از تنجيز و اعذار يا منجِّز بودن و موجب عذر بودن . « 4 » آنگاه اگر قطع او مصيب و مصادف با واقع بود - مثلًا قطع به وجوب جمعه پيدا كرده عند الله هم جمعه واجب است - در اين صورت منجّز است ، يعنى حكم الهى را در حق او منجَّز مىكند . مرتبه تنجّز مرتبه‌اى است كه حتماً بايد انجام دهد و امتثال كند و حق ندارد مخالفت كند ، اگر سرپيچى كرد ، حتماً مستحق مذمّت ( مذمّت عقلايى و دنيوى ) و عقاب ( عقاب الهى و اخروى ) خواهد بود .\r\nاگر قطع او در واقع جهل مركب بود و مخالف واقع بود و در سايه پيروى از قطع تكليف واقعى را انجام نداده و از آن فاصله گرفته بود - مثلًا قاطع به جمعه بود ، ولى حكم الله ، ظهر بود - چنين قطعى موجب عذر است ، يعنى اگر در قيامت مورد باز خواست قرار گرفت كه چرا تكليف الهى را انجام ندادى ؟ مىتواند قطع خويش را عذر و بهانه بياورد و از عذاب الهى رهايى بيابد . البته اگر خطاى او قصورى باشد ، نه تقصيرى . اگر از طرق معمول و متعارف طى طريق كرده و قاطع شده و خطا كرده باشد ، معذور است ، ولى اگر از بيراهه رفته و از راه قياس و استحسان و . . . - آن هم با توجه به منع و\r\n\r\n\r\n","description":"","footnote":"\r\n( 1 ) . مثلًا اگر قطع به وجوب پيدا كرده بايد به آن عمل كند و نماز جمعه را ايجاد كند ، اگر قطع به حرمت پيدا كرده بايد از آن عمل‌اجتناب كند .\r\n( 2 ) . اين عطف ، تفسيرى است .\r\n( 3 ) . دربارهء قطع اجمالى بعداً بحث خواهيم كرد .\r\n( 4 ) . قطع يعنى مطلق اعتقاد جازم ؛ چه مطابق واقع باشد كه نامش علم و يقين است و چه مخالف واقع باشد كه نامش جهل مركب است ؛ ولى شخص قاطع ، مادامَ قاطعاً كه احتمال خلاف نمىدهد و جزم صد در صد دارد ، آرى بعداً كشف خلاف مىشود و يا براى هميشه در جهل مركب مانده و در قيامت منكشف مىشود . فعلًا كارى به اينها نداريم و مكلف به خيال خود قاطع است و بايد از قطع خويش پيروى كند .\r\n","page_name":" 413 ","page_number":414},
  {"content":"\r\n\r\nبطلان قياس - پيش رفته و قاطع شده و خطا كرده باشد ، معذور نيست ؛ زيرا كوتاهى كرده و مقصر است و نبايد از اين راه مىرفت .\r\nقطع كه آمد احكام مزبور ( وجوب متابعت و حجيّت ) هم مىآيد و قطع ، مؤثر در اين احكام است و تأثيرش هم لازم و ضرورى و حتمى است . يعنى علت تامّه است . دليل اين تأثير ، عقل سليم و وجدان است كه هركس به وجدان خويش مراجعه كند ، بالبداهه اين را مىيابد كه قطع وقتى آمد ، به‌دنبالش آن مسؤوليت‌ها را دارد ، و نيازى به اقامه برهان نيست ، بلكه فوق برهان است چون بديهى و وجدانى است .\r\nنكتهء دوم : ذاتى بودن حجيت قطع : ترديدى نيست در اينكه حجيّت و طريقيت ظنون معتبره و وجوب اتباع اماره معتبره ، جعلى و اعتبارى و قرار دادى است ؛ يعنى عقلاء عالم براى خبر ثقه و ظواهر ، حجيّت قائل شده‌اند و شارع مقدس نيز آن را امضاء كرده است ؛ يا خود شارع مستقيماً براى بيّنه و خبر عدل و . . . حجيت قائل شده است ؛ و گرنه عقلًا و ذاتاً و فى نفسه ، امارات ظنّيه داراى حجيّت و اعتبار نيستند ؛ چه‌بسا اگر به عقل مراجعه كنيم ، حكم كند به اينكه در فرض تمكّن از علم ، حتماً بايد تحصيل علم شود و به گمان اكتفا نشود ؛ هر چند اين تحصيل علم با زحمت و مشقّت توأم باشد . چون در مقابل آن ، نعمت‌هاى بهشتى نصيب انسان مىشود و ارزش دارد كه با هرگونه سختى به آن برسيم .\r\nپس مظنّه حجيّت عقلى ندارد . آرى اين شارع مقدس است كه براى مصالحى ( تسهيل امر بر بندگان ) پاره‌اى از ظنون را حجّت قرار داده است . « 1 » ولى آيا حجيّت قطع و وجوب پيروى از آن نيز مثل حجيّت ظن است و به جعل جاعل و اعتبار معتبر است و شارع مقدس يا عقلاء عالم به آن حجيّت اعطاء كرده‌اند يا اين احكام ، ذاتى قطع « 2 » و از لوازم ذات قطع است و جعلى و قرار دادى نيست و محال است كه چنين باشد ؟\r\nجعل و ايجاد در تقسيمى دو قسم مىشود :\r\n1 . جعل بسيط كه عبارت است از اصل ايجاد شى و اعطاء وجود به چيزى ، و چيزى را از كتَم عدم به دار وجود خارج ساختن . به قول علماء ادبيات ، مفاد كان تامّه است . محدودهء جعل بسيط ، ذات و ذاتيات و لوازم ذات را شامل مىشود ؛ مثلًا انسان كه ذات است و حيوان ناطق كه ذاتيات هستند و امكان ذاتى كه لازمه ذات است ، همگى به جعل بسيط مجعول مىشوند ؛ با اين تفاوت كه اصل ذات ، حقيقتاً و اوّلًا و بالذات ايجاد مىشود و لوازم ذات ، ثانياً و بالعرض و به تبع خود ذات مجعول و ايجاد مىشوند و معقول نيست كه يك جعل مستقلى به لوزام ذات تعلق بگيرد .\r\n\r\n\r\n","description":"","footnote":"\r\n( 1 ) . اين بحث مبسوطاً در باب امارات خواهد آمد .\r\n( 2 ) . يعنى ذاتى باب برهان كه لوازم ذات را هم شامل مىشود ، نه خصوص ذاتى باب ايساغوجى كه مخصوص اجناس و فصول‌باشد .\r\n","page_name":" 414 ","page_number":415},
  {"content":"\r\n\r\n2 . جعل تأليفى يا مركب كه عبارت است از ايجاد صفتى و خصوصيتى براى چيزى ، و اعطاء چيزى به چيزى ، كه مفاد كان ناقصه است . مثلًا جسم بود ، ولى ابيض نبود و كسى آن را سفيد كرد .\r\nانسان بود و علم نداشت و خداوند به او علم داد . زيد بود و مالك نبود ، سپس مالك شد . جعل تأليفى در محدوده عوارض مفارقه است ، يعنى اعراضى كه گاهى با ذات معروض هستند و گاهى نيستند ، و قابل مفارقت و جدايىاند . اين‌گونه اوصاف ثبوتشان براى ذات ، نيازمند جعل و ايجاد ديگرى - غير از جعل و ايجاد اصل شىء - است .\r\nبا توجه به اين مقدمه مىگوييم خود صفت قطع ، از امور ممكن و حادث است و نسبت به فلان حكم يا فلان موضوع ، قاطع نبوديم و بعد قاطع شديم ، لذا ايجاد و جعل بسيط دارد . يعنى اين اعتقاد جازم در ما ايجاد مىشود ؛ ولى پس از ايجاد قطع ، حجيّت و وجوب متابعت هم به تبع آن موجود مىشوند و حالت منتظره ندارد ، تا كسى حجيّت را به قطع بدهد ، بلكه قطع ، علت تامّهء آن احكام است و تا علت آمد ، معلول هم بالضروره مىآيد . در نتيجه حجيّت قطع و ساير احكام و آثار آن ، مجعول به جعل تأليفى نيستند و تابع اعتبار معتبر نمىباشند ، بلكه يك امر واقعى و حقيقى و نفس الامرى هستند كه عقل هر عاقلى استقلالًا آن را ادراك مىنمايد .\r\nدليل جعل‌بردار نبودن ، اين است كه اولًا ثبوت شىء براى خودش ضرورى است . ثبوت ذاتيات شىء هم براى ذات ضرورى است . ثبوت لوازم ذات هم براى ذات مسلم است ؛ چون از ذات‌پذير انفكاك نيست - مثل زوجيّت براى عدد چهار ، امكان ماهوى براى جميع ممكنات ، تحيّز و مكان دارى براى جسم - ثانياً تحصيل حاصل و ايجاد موجود است كه از محالات است .\r\nقوله : و لذلك : تا به حال جنبه اثباتى قضيه مطرح بود كه جعل و اعطاء و اثبات آن احكام براى قطع باشد و ديديم كه محال بود . اكنون جنبهء سلبىِ قضيه ( سلب حجيّت و طريقيت و وجوب متابعت ، از قطع ) مطرح است . آيا جاعل ( شارع يا عقلاء ) مىتوانند حجيّت را از قطع سلب كنند و بگويند اين قطع شما طريق به سوى واقع نيست ، آن قطع شما حجيّت ندارد ، فلان قطع شما متابعتش واجب و مخالفتش حرام نيست ، يا اين‌كه سلب حجيّت هم محال است ، ممانعت از تأثيرگذارى قطع و علّيّت آن براى احكامش هم محال است ؟ مرحوم آخوند مىفرمايد سلب نيز مانند اثبات محال است و دليل استحاله را دو امر مىداند :\r\n1 . سلب شىء از خودش ، سلب ذاتيات شيئى از ذات ، سلب لوازم ذات از ذات محال است و چيزى كه لازمهء ذات و ماهيت چيز ديگر شد ، در هر ظرفى كه ماهيت محقق شود آن لازم را دارد و انفكاك محال است و جاعل نمىتواند محال را ممكن بسازد .\r\n2 . سلب حجيّت از قطع ، مستلزم اجتماع ضدين مىشود و آن هم محال است . اگر قطع ما مطابق واقع نباشد ، اجتماع ضدين به حسب اعتقاد قاطع پيش مىآيد ، او قاطع به وجوب جمعه است و معناى\r\n\r\n","description":"","footnote":"","page_name":" 415 ","page_number":416},
  {"content":"\r\n\r\nسلب حجيّت و منع از اتّباع قطع ، اين است كه جمعه واجب نيست و بنا را بر وجوب آن نگذار و به حكم منع مزبور بنا را بر حرمت آن بگذار . پس مكلف ، هم عقيده به وجوب دارد و هم عقيده به حرمت . امّا اين ، اجتماع ضدين در اعتقاد او است و از محالات است و سر از اجتماع نقضيين درمىآورد . يعنى هم معتقد به وجوب است و هم عقيده به وجوب ندارد . اگر قطع ما مطابق واقع باشد ، در اين فرض نه تنها اجتماع ضدين در اعتقاد قاطع پيش مىآيد ، بلكه اجتماع ضدين در واقع هم محقق مىشود ، يعنى در واقع و نفس‌الامر ، فلان عمل ، هم واجب باشد و هم حرام . يا هم واجب باشد و هم واجب نباشد كه اين از محالات است .\r\nدر نتيجه ، همان گونه كه اعطاء حجيّت به قطع محال است ، سلب حجيّت از قطع نيز محال است و به قول مشهور : « القطع لا تناله يدالجعل اثباتاً و نفياً » . پس حجيّت ظنون ، اعتبارى و جعلى و محتاج به پشتوانه علمى است ، ولى حجيّت قطع ذاتى و لازم ذات او است و محال است اعطايى باشد . « 1 »\r\nثم لا يذهب عليك أن التكليف ما لم يبلغ مرتبة البعث و الزجر لم يصر فعليا و ما لم يصر فعليا لم يكد يبلغ مرتبة التنجز و استحقاق العقوبة على المخالفة و إن كان ربما يوجب موافقته استحقاق المثوبة و ذلك لأن الحكم ما لم يبلغ تلك المرتبة لم يكن حقيقة بأمر و لا نهى و لا مخالفته عن عمد بعصيان بل كان مما سكت الله عنه كما فى الخبر فلاحظ و تدبر .\r\nنعم فى كونه بهذه المرتبة موردا للوظائف المقررة شرعا للجاهل إشكال لزوم اجتماع الضدين أو المثلين على ما يأتى تفصيله إن شاء الله تعالى مع ما هو التحقيق فى دفعه فى التوفيق بين الحكم الواقعى و الظاهرى فانتظر .\r\nنكتهء سوم : سابقاً مرحوم آخوند در عبارت شيخ اعظم تصرفى كرده و كلمه « فعلى » را افزود و فرمود « إذا التفّت إلى حكم فعلى » و در ادامه به وجه تخصيص اشاره كرد و وعده داد كه به زودى حقيقت امر را بيان مىكنيم و شما را مطلع مىسازيم . اكنون بيان تفصيلى آن مطلب :\r\nبه عقيدهء مشهور حكم شرعى دو مرتبه بيشتر ندارد : 1 . مرتبهء انشاء و جعل حكم ؛ 2 . مرتبهء فعليّت و عمل به حكم . ولى مرحوم آخوند معتقد است . حكم شرعى داراى چهار مرتبه است كه در طول يكديگرند :\r\n1 . مرتبهء شأنيت و اقتضاء ؛ اين مرحله ، مرحلهء ملاكات و مصالح و مفاسد است ، يعنى شارع وقتى فلان عمل را لحاظ مىكند ، مىبيند كه اين عمل براى بندگان مصلحت دارد و اقتضاء فعل در آن وجود دارد . يا فلان عمل مفسده دارد و مقتضىِ ترك در آن موجود است . يا نمايندگان يك كشور در مجلس قانونگذارى به اين نتيجه مىرسند كه فلان كار اقتصادى يا سياسى و فرهنگى و . . . به صلاح مردم و دولت و نظام است .\r\n\r\n\r\n","description":"","footnote":"\r\n( 1 ) . افزون به دلايل مزبور ، مىتوان اين‌گونه استدلال كرد كه حجيّت همه چيز به علم منتهى مىشود و حجيّت علم ذاتى است والّا اگر آن هم عرضى و اعطايى باشد يا دور لازم مىآيد و يا تسلسل كه هر دو محال است .\r\n","page_name":" 416 ","page_number":417},
  {"content":"\r\n\r\n2 . مرتبهء انشاء و جعل حكم ؛ اين مرحله ، مرحلهء قانونگذارى و تصويب قانون و وضع قاعده است ، يعنى خداوند - مثلًا - قانون زكات را وضع كرده و پيامبر صلى الله عليه و آله و امام عليه السلام از آن مطلع است ، امّا هنوز زمان آن نرسيده كه به مسلمين ابلاغ شود و به اجراء گذارده شود ، يا عقلاء قوم و عصارهء ملت ، يعنى نمايندگان مجلس ، قانونى را تصويب كرده‌اند ، ولى هنوز براى اجراى آن ، ابلاغ و دستور العمل و بخشنامه‌اى به ادارات و ارگان‌هاى مربوطه صادر نشده است .\r\n3 . مرتبهء فعليّت حكم ؛ اين مرحله ، مرحلهء بعث و زجر ، يا اراده و كراهت ( مرحلهء اجراء ) است ، يعنى وقت آن رسيده كه اين قانون در جامعه عملى شود و به همين منظور به مردم و يا اصناف مربوطه ابلاغ مىشود .\r\n4 . مرتبهء تنجّز ؛ اين مرحله ، مرحله‌اى است كه مخالفت با قانون ، مجازات و مؤاخذه و تعقيب قانونى دارد ، يعنى وقتى است كه قانون ابلاغ شده و افراد مراكز مربوطه هم مطّلع شده‌اند و از اين پس اگر با علم و اطّلاع و عمد و التفات ، قانون را زير پا بگذارند ، مُجرم شناخته شده و پيگرد قانونى دارند .\r\nبا توجه به اين مراتب ، حكم و تكليف تا وقتى كه به درجه بعث و زجر فعلى نرسد ، فعلى نمىگردد و مادام كه فعلى نشود به مرحلهء تنجّز نمىرسد و مخالفت با آن موجب عقوبت و مؤاخذه نيست . « 1 » دليل اين مطلب - كه تا حكمى فعلى نشود مخالفتِ آن عقاب ندارد - دو امر است :\r\n1 . تا به اين درجه نرسد ، اصلًا امر و نهىاى حقيقتاً به آن تعلق ندارد ؛ زيرا امر يعنى الزام و بعث به جانب فعل ، و نهى يعنى الزام به ترك يا زجر از فعل و تا به درجهء فعليت نرسد ، الزامى نيست ، بعث و زجرى ندارد و وجودش كالعدم است . لذا سرپيچى از آن كيفر ندارد .\r\n2 . اصولًا تا تكليف به مرحله فعليت و تنجز نرسد ، مخالفت با آن ، معصيت و نافرمانى مولى شمرده نمىشود تا مستوجب عقاب باشد ، بلكه از جمله امورى است كه به تعبير روايت ، خداوند از آنها سكوت كرده است و ما هم نبايد خود را به تكلّف بيندازيم . « 2 » با اين بيانات سرّ تقييد حكم در كلام شيخ اعظم ، به حكم فعلى روشن شد كه حكم انشايى اين احكام را ندارد ، متابعتِ آن واجب نيست ، مخالفت آن حرام نيست ، علم به آن عندالاصابة موجب تنجّز نيست و . . . .\r\nدر باب امارات و اصول عمليه مسلك مشهور اين است كه اگر اماره‌اى بر حكمى از احكام - مثلًا\r\n\r\n\r\n","description":"","footnote":"\r\n( 1 ) . اگرچه موافقتش باعث مثوبت گردد ؛ چون حاكى و كاشف از روح انقياد و تسليم و قانونمدارى در شخص است و كسى كه به محض اطلاع از تصويب و جعل قانون ، قبل از ابلاغ و لازم الاجراء شدن ، از هم اكنون خود را موظف به مراعات آن مىداند ، انسان شايسته‌اى است و استحقاق پاداش و ستايش دارد .\r\n( 2 ) . منظور روايتى است كه از امام على عليه السلام نقل شده است : « إنّ الله حدّ حدوداً فلا تعتدوها ، و فرض فرائض فلا تعصوهافسكت عن اشياء لم يسكت عنها نسياناً ، فلا تتكلّفوُها رحمةً من الله لكم فاقبلوها » . وسائل‌الشيعه ، ج 18 ، ص 129 .\r\n","page_name":" 417 ","page_number":418},
  {"content":"\r\n\r\nوجوب جمعه - قيام كرد ، طبق مؤدّاى امارهء يك حكم شرعى ظاهرى جعل مىشود كه وظيفه فعلىِ مكلف همين است . همچنين اگر اصلى از اصول عمليّه - استصحاب مثلًا - بر حكمى از احكام - وجوب جمعه مثلًا - دلالت كرد ، باز هم طبق اين اصل ، يك حكم ظاهرىِ فعلى در حق جاهل به واقع ، جعل مىشود و وظيفه فعلى همين است ؛ چه مطابق واقع باشد و چه مخالف واقع . آنگاه اگر در حق جاهل به واقع كه وظيفه‌اش پيروى از امارات و اصول عمليه است ، حكم واقعى به درجه فعليت نرسد و در مرتبه شأنيت و اقتضاء يا در مرحله جعل و انشاء بماند ، محذورى پيش نمىآيد .\r\nولى بر مسلك شما كه فعلى بودن را قيد كرديد و گفتيد حكم واقعى به درجه فعليت رسيده و هركس علم به آن دارد در حق او منجّز هم مىشود و هر كس جاهل به واقع باشد ، تكليف واقعى در حق او - ولو فعلى و لازم الاجراء است ، ولى - منجز نيست و مخالفت آن عقاب ندارد و بايد از اماره يا اصل پيروى كند . مفاد اماره يا اصل هم حكم ظاهرى فعلى است . آنگاه اگر اماره يا اصل مطابق واقع و مصيب باشند ، لازمه‌اش اجتماع مثلين در فعل واحد است ؛ « 1 » اگر اماره يا اصل مخالف واقع باشند ، لازمه‌اش اجتماع ضدين در فعل واحد است - مثلًا نماز جمعه ، هم واجب باشد و هم حرام - امّا هر دو از محالات هستند . پس تقييد حكم به قيد فعلى بودن ، در مورد شخص جاهل به واقع و داراى اماره يا اصل ، اين محذور را ندارد .\r\nمرحوم آخوند مىفرمايد : اشكال‌هاى ديگرى هم دارد كه اصل اشكال ، و نيز پاسخ از آن و حل تنافى به تفصيل در باب امارات در بحث توفيق و جمع ميان حكم واقعى و ظاهرى خواهد آمد .\r\n\r\n\r\n","description":"","footnote":"\r\n( 1 ) . مثلًا نماز جمعه محكوم به دو حكم فعلى متماثل مىشود ؛ يكى وجوب واقعى و ديگرى وجوب ظاهرى .\r\n","page_name":" 418 ","page_number":419},
  {"content":"\r\n\r\n\r\nالأمر الثانى : [ التجرّى و الانقياد 
  ]\r\nقد عرفت أنه لا شبهة فى أن القطع يوجب استحقاق العقوبة على المخالفة و المثوبة على الموافقة فى صورة الإصابة فهل يوجب استحقاقها فى صورة عدم الإصابة على التجرى بمخالفته و استحقاق المثوبة على الانقياد بموافقته أو لا يوجب شيئا .\r\n\r\n[ المختار من حكم التجرّى 
  ]\r\nالحق أنه يوجبه لشهادة الوجدان بصحة مؤاخذته و ذمه على تجريه و هتكه لحرمة مولاه و خروجه عن رسوم عبوديته و كونه بصدد الطغيان و عزمه على العصيان و صحة وبته و مدحه على قيامه بما هو قضية عبوديته من العزم على موافقته و البناء على إطاعته و إن قلنا بأنه لا يستحق مؤاخذة أو مثوبة ما لم يعزم على المخالفة أو الموافقة به مجرد سوء سريرته أو حسنها و إن كان مستحقا للوم أو المدح بما يستتبعانه كسائر الصفات و الأخلاق الذميمة أو الحسنة .\r\nو بالجملة ما دامت فيه صفة كامنة لا يستحق بها إلا مدحا أو لوما و إنما يستحق الجزاء بالمثوبة أو العقوبة مضافا إلى أحدهما إذا صار بصدد الجرى على طبقها و العمل على وفقها و جزم و عزم و ذلك لعدم صحة مؤاخذته به مجرد سوء سريرته من دون ذلك و حسنها معه كما يشهد به مراجعة الوجدان الحاكم بالاستقلال فى مثل باب الإطاعة و العصيان و ما يستتبعان من استحقاق النيران أو الجنان .\r\nامر دوم : تجرّى و انقياد\r\nقطع ، چه به حكمى از احكام شرعيه تعلّق بگيرد ، « 1 » چه به موضوعى از موضوعات احكام « 2 » - در هر صورت - گاهى اين قطع و اعتقاد جازم ، حقيقتاً علم است ، يعنى مُصيب و مصادف و مطابق با واقع است ؛ « 3 » چنين قطعى يقيناً و به حكم عقل مستقل ، متابعتش واجب و مخالفتش حرام است . و اگر كسى از اين قطع متابعت كرد و عمل را موافق با قطع بجا آورد - كه نامش اطاعت است ، يعنى موافقت واقع - حتماً مستحق ثواب و پاداش الهى است . اگر كسى با آن مخالفت نمود و عمل را بر اساس آن انجام نداد - كه نام اين مخالفت عصيان است ، يعنى مخالفت با واقع - يقيناً مستوجب عقوبت و كيفر الهى است .\r\nمعناى منجِّز بودن نيز همين بود . تا اينجا بحثى نيست .\r\nامّا سخن در اين است كه گاهى اين قطع و اعتقاد جازم ، حقيقتاً علم نيست ، بلكه جهل مركب\r\n\r\n\r\n","description":"","footnote":"\r\n( 1 ) . مانند قطع به وجوب جمعه يا حرمت خمر .\r\n( 2 ) . مثلًا قطع به خمريّت فلان مايع يا اجنبيه بودن فلان زن .\r\n( 3 ) . در دو مثال بالا در واقع هم ، جمعه واجب است فلان مايع خمر است .\r\n","page_name":" 419 ","page_number":420},
  {"content":"\r\n\r\nاست . يعنى مخالف با واقع نيست بلكه مخالفت با اعتقاد است . « 1 » از نظر اصوليون ، موافقت با چنين قطعى و پيروى از آن نامش انقياد است . « 2 » و مخالفت با آن و ترتيب اثر ندادن بر آن - آن هم با عمد و التفات - نامش تجرّى است . « 3 » درباره تجرّى و انقياد ، يعنى مخالفت با اعتقاد يا موافقت با آن ، در دو مقام بحث مىشود :\r\nمقام اوّل : آيا همان‌طور كه معصيت مولى موجب استحقاق عقوبت بود ، تجرى نيز موجب استحقاق عقوبت مىشود يا خير ؟ آيا همان‌طور كه اطاعت مولى سبب استحقاق مثوبت بود ، انقياد نيز چنين است يا خير ؟ شيخ اعظم در رسائل فرمود تجرّى فقط قبح فاعلى دارد و نشانگر اين است كه فاعل ، آدم بدى است و نيت پليد دارد و به همين دليل ، سرزنش هم دارد ، ولى قبح فعلى ندارد . عمل او كار ناپسندى نيست - مثلًا در واقع آب خورده ، ولى خيال مىكرد كه شراب است ، امّا آب خوردن كه قبيح نيست - و عقاب ، تابع قبح فعلى است ؛ پس متجرى مؤاخذه و عقاب ندارد . « 4 » نظر آخوند : اما به عقيدهء مرحوم آخوند ، از اين جهت تجرّى همانند معصيت واقعى است و هر دو موجب استحقاق عقوبت هستند ؛ چه اينكه انقياد هم مثل اطاعت حقيقى است و هر دو باعث استحقاق مثوبت مىباشند و فرقى با هم ندارند .\r\nدليل مرحوم آخوند مراجعه به وجدان است . وجدان و عقل سليم و فطرى كه در باب اطاعت و عصيان و استحقاق ثواب و عقاب ، حاكم مستقل است . وجداناً شخص متجرّى مؤاخذه دارد ؛ چون ظالم بر مولاست ، طغيانگر است ، عزم بر معصيت دارد ، حريم مولى را هتك كرده و زير پا گذاشته است ، از رسوم عبوديت و بندگى خارج شده است . « 5 » هركدام از اين عناوين كافى است كه عقل هر عاقلى او را مستحق كيفر بداند و عقلاء عالم او را مذمّت كنند . « 6 » متقابلًا به حكم وجدان و عقل فطرى ، شخص منقاد پاداش و مدح دارد ؛ چرا كه وى به وظايف بندگى قيام كرده ، حرمت مولى را حفظ نموده ، از رسوم عبوديت خارج نشده ، تسليم محض بوده و عزم و جزم بر اطاعت داشته و نسبت به آنچه در اختيارش بوده كوتاهى نكرده و به خوبى بر طبق قطع عمل كرده است ؛ البته تصادفاً و ناخواسته قطع او مصادف واقع درنيامد ، امّا او حُسن نيّت خود را نشان داد ، آمادگى و عزم جدّى خود را نشان داد ، لذا پاداش دادن به او بجاست .\r\n\r\n\r\n","description":"","footnote":"\r\n( 1 ) . در دو مثال بالا در واقع و عند الله جمعه واجب نيست ، ولى مكلف گمان كرد واجب است و جزم به وجوب پيدا كرد . فلان‌مايع در واقع آب است ، ولى مكلف گمان كرد شراب است .\r\n( 2 ) . اطاعت ، موافقت با واقع بود و انقياد ، موافقت با اعتقاد است .\r\n( 3 ) . معصيت ، مخالفت با واقع بود و تجرى ، مخالفت با اعتقاد است .\r\n( 4 ) . فرائدالاصول ، ج 1 ، ص 7 .\r\n( 5 ) . كسى بنده است كه گوش بفرمان مولى و تسليم بىقيد و شرط او باشد .\r\n( 6 ) . در واقع نسبت به بخش‌هاى اختيارى كه در اختيار مكلّف است ، تجرّى و معصيت فرقى با هم ندارند ؛ آرى در معصيت مصادفت با واقع هم هست ، ولى در تجرّى نيست كه اين هم در اختيار مكلف نيست ، پس وى صد در صد در مقام مخالفت و تمرّد و سرپيچى بوده است و جا دارد مولى او را مؤاخذه كند .\r\n","page_name":" 420 ","page_number":421},
  {"content":"\r\n\r\nبه عقيدهء مرحوم آخوند آن تجرّى و جرأت بر مولى و اين انقياد و تسليم در برابر مولى از خبث باطن و سوء سريرهء متجرّى ، و حسن باطن و سريره منقاد ، سرچشمه مىگيرد . « 1 » مادامى كه اين باطن پليد يا پاك به نوعى بروز نكرده و خودش را نشان نداده و بر طبق آن مشى و جرى و حركتى در خارج انجام نشده است و صرفاً درون جان آدمى كامن و مخفى و پنهان است ، پاداش يا كيفر ، ثواب يا عقاب ندارد و حداكثر يك مدح و ذمّ زبانى دارد .\r\nولى هنگامى كه اين باطن خبيث يا طيب را آشكار كرد و در مقام عمل و اقدام بنا را بر مخالفت يا موافقت گذارد و به قصد تمرّد بر مولى جام را سر كشيد - مثلًا نمازجمعه‌اى را ترك كرد و . . . صدالبته استحقاق مثوبت يا عقوبت هم به‌دنبالش مىآيد ؛ « 2 » و گرنه مادامى كه ابراز نكرده ، عقاب و ثوابى در كار نيست . دليل اين مطلب نيز وجدان و عقل فطرى است . عقلاء عالم تفتيش عقايد ندارند كه در باطن افراد چه مىگذرد يا چه كسى حُسن باطن دارد و چه كسى بدباطن است ؟ آرى وقتى اينها در قالب تجرّى و انقياد ظهور پيدا كردند و شخص عملًا در صدد اطاعت يا مخالف برآمد ، سخن از استحقاق عقوبت و مثوبت به ميان مىآيد .\r\n\r\n[ عدم تغيّر الواقع فى القطع بخلافه 
  ]\r\nو لكن ذلك مع بقاء الفعل المتجرى : [ به 
  ]\r\nأو المنقاد به على ما هو عليه من الحسن أو القبح و الوجوب أو الحرمة واقعا بلا حدوث تفاوت فيه بسبب تعلق القطع به غير ما هو عليه من الحكم و الصفة و لا يغير جهة حسنه أو قبحه بجهته أصلا ضرورة أن القطع بالحسن أو القبح لا يكون من الوجوه و الاعتبارات التى بها يكون الحسن و القبح عقلا و لا ملاكا للمحبوبية و المبغوضية شرعا ضرورة عدم تغير الفعل عما هو عليه من المبغوضية و محبوبية للمولى بسبب قطع العبد بكونه محبوبا أو مبغوضا له فقتل ابن المولى لا يكاد يخرج عن كونه مبغوضا له و لو اعتقد العبد بأنه عدوه و كذا قتل عدوه مع القطع بأنه ابنه لا يخرج عن كونه محبوبا أبدا . هذا .\r\nمع أن الفعل المتجرأ به أو المنقاد به بما هو مقطوع الحرمة أو الوجوب لا يكون اختياريا فإن القاطع لا يقصده إلا بما قطع أنه عليه من عنوانه الواقعى الاستقلالى لا بعنوانه الطارئ الآلى بل لا يكون غالبا بهذا العنوان مما يلتفت إليه فكيف يكون من جهات الحسن أو القبح عقلا و من مناطات الوجوب أو الحرمة شرعا و لا يكاد يكون صفة موجبة لذلك إلا إذا كانت اختيارية .\r\n\r\n\r\n","description":"","footnote":"\r\n( 1 ) . بعداً خواهد فرمود كه حسن سريره در بعض افراد و سوء سريره در بعض ديگر ، ذاتى آنها بوده و جبر است .\r\n( 2 ) . نظير ساير صفات رذيله و حسنه از قبيل : كبر ، حسد ، عجب ، تواضع ، كرم و . . . كه تا وقتى در درون آدمى هستند و آنها را ابرازنكرده است ، تنها ستايش و سرزنش زبانى دارد - كه فلانى ناقص است و داراى صفت رذيله و ضد ارزشى حسد مىباشد . يا فلانى كامل است و داراى صفت حسنه تواضع است و . . . - ولى وقتى اين رذيله را بروز داد و اظهار حسد و كبر و . . . نمود ، مستحق مؤاخذه يا مثوبت مىگردد .\r\n","page_name":" 421 ","page_number":422},
  {"content":"\r\n\r\nمقام دوم : پس از قبول اين مطلب كه تجرّى و انقياد هم مثل اطاعت و معصيت واقعى ، موجب استحقاق عقوبت و مثوبت هستند ، اين بحث مطرح مىشود كه عقاب بر چه چيز است ؟ پاسخ اين است كه در اطاعت و معصيت حقيقى ، ثواب و عقاب بر خود عمل خارجى است ؛ ولى آيا در باب تجرّى و انقياد هم ثواب و عقاب بر خود فعل خارجى ( فعلى كه با آن تجرّى و يا انقياد تحقق يافته است ؛ يعنى متجرّاىبه و مُنقادٌبه ) است يا بر عزم و قصد معصيت است ؟ مرحوم آخوند بعداً در پاسخ « ان قلت » اوّل تصريح خواهد كرد كه ثواب و عقاب بر قصد عصيان و عزم بر طغيان است كه فعل قلبى و جوانحى است ، نه بر خود فعل و عمل خارجى ، همچون شرب الماء ، فعل الجمعه و . . . .\r\nمرحوم آخوند براى اين مطلب دو دليل مىآورد :\r\nدليل اوّل : پاره‌اى از عناوين ( منجى بودن ، مهلك بودن ، تعظيم ، تحقير ، عدل ، ظلم ، و . . . ) موجب حسن يا قبح ذاتى و عقلىِ عمل ، مىشوند و در حسن يا قبح آن دخالت دارند . مثلًا صدق ذاتاً و فى حد نفسه امرى حسن و بايسته است ؛ ولى اگر متصف به وصف اهلاك النبى او الولى شد ( صدقى بود كه عنوان مُهلك بودن بر آن منطبق شد ) حتماً قبيح مىشود ؛ پس عنوان اهلاك دخيل است . يا مثلًا كذب فى حد نفسه قبيح است ، ولى اگر موجب نجات جان پيامبر يا امامى شد يا موجب اصلاح ذات البين شد ، كذب منجى يا مصلح ، قبيح نيست ، بلكه حَسَن است . پس صفت افساد يا اصلاح دخيل است و هكذا عناوين ديگر .\r\nولى صفت قطع از اين عناوين مغيِّره نيست ؛ يعنى فعلى كه به‌واسطهء آن ، تجرّى يا انقياد حاصل شده است ، همان احكام و صفاتى را كه قبل از تعلق قطع خاطى به آن داشت ، الآن نيز باقى بر همان احكام است و هيچ خصوصيت جديدى در آن حادث نشد . اگر داراى حُسن عقلى بود ، الآن نيز داراى حسن واقعى است ، اگر چه من قطع به قبح آن پيدا كنم . اگر داراى قبح واقعى بود ، الآن نيز همان‌طور است و واقع تغيير نكرده است ، چه من قاطع بشوم چه قاطع نشوم خواه قطع من مصيب باشد ، خواه مخطئ . از نظر شرعى اگر فلان عمل در واقع حرام بود ، الآن هم كه من قطع به خلاف ( قطع به وجوب مثلًا ) پيدا كرده‌ام ، باز در واقع حرام است و اگر واجب بود ، الآن هم واجب است ؛ قطع اين نقش را ندارد كه حسن يا قبح ، وجوب يا حرمت جديد درست كند . اگر در واقع اين مايع سركه باشد ، قطع من به خمريت كه معجزه نمىكند و واقع را عوض نمىكند و سركه را تبديل به شراب نمىكند ، بلكه واقع هر چه بود الآن نيز همان است .\r\nدليل : دليل مطلب عبارت است از ضرورت و بداهت .\r\nتوضيح با يك مثال : كشتن دشمن مولى در واقع محبوب مولاست ، چه عبد قاطع باشد ، چه نباشد . قاطع هم كه شد ، چه قطع به اين پيدا كند كه فلان سياهى ، دشمن مولاست و قطع مصيب باشد و چه قطع به خلاف پيدا كند ؛ يعنى قاطع شد كه اين شبح فرزند دلبند مولاست و مع ذلك تجرّى نموده و اقدام به كشتن آن سياهى نمود و بعد كشف خلاف شد .\r\n\r\n","description":"","footnote":"","page_name":" 422 ","page_number":423},
  {"content":"\r\n\r\nدر تمام اين مراحل ، واقع همان است كه بوده ، يعنى واقع ، قتل دشمن مولاست و قتل كذايى هم محبوب مولاست . متقابلًا به قتل رساندن فرزند مولى مبغوض مولاست چه عبد قاطع به اين امر باشد چه نباشد ، بر فرض قطع هم چه موافق واقع باشد و چه مخالف واقع . يعنى خيال مىكرد اين شخص كه در تاريكى ظاهر شده دشمن مولاست و مولى قتل عدو را دوست دارد لذا اقدام كرد ؛ ولى اينها باعث نمىشود كه ذره‌اى از قبح و مبغوضيّت آن عمل ( قتل فرزند ) در نزد مولى كاسته شود .\r\nدر نتيجه خود عملى كه متجرّى به يا منقادٌبه است ، همان حكم و صفت سابق بر قطع را دارد و با آمدن قطع هيچ تغييرى در آن ايجاد نشد . پس معقول نيست كه ثواب و عقاب برخود فعل خارجى باشد ، بلكه بر عمل قلبى ، يعنى قصد و عزم بر معصيت است .\r\nدليل دوم : پاره‌اى از عناوين ، عنوان قصدى و اختيارى ( متعلق اراده و قصد ) مىباشند و فاعل در مقام فعل ، قصد همين عناوين را دارد ، مثل عنوان تأديب يا انتقام‌گيرى و تشفّى خاطر ، كه در ضرب اليتيم است . اگر ضارب به نيّت تأديب بزند ، خوب است و اگر به قصد انتقام و غيره باشد ، بد است . يا مثل قيام كردن پيش پاى تازه وارد كه اگر به قصد تكريم و احترام باشد ، نامش تعظيم است و اگر بدون اين قصد باشد ، نام ديگرى دارد .\r\nاين نوع عناوين مىتواند از جهات و اعتبارات حُسن يا قبح عقلى باشند و حَسَن را قبيح يا قبيح را حَسَن كنند و از جهات و ملاكات وجوب و حرمت باشند و شرعاً واجبى را حرام يا حرامى را واجب كنند و . . . ؛ مثل عنوان عسر حرج و ضرر كه وضو يا روزهء واجب را تبديل به حرام مىكنند و . . . حكم هم روى عنوان مىرود ؛ يعنى ضرب تأديبى حُسن دارد . صوم ضررى حرام است .\r\nامّا متأسّفانه عنوان قطع و مقطوع بودن ، از اين عناوين هم نيست ، يعنى مكلفى كه قاطع به حرمت يا به خمريت مىشود ، چنين نيست كه بگوييم فعلى كه معنون به عنوان مقطوع الحرمة يا مقطوع الخمريه شده است حرام يا قبيح است ، بلكه روى خود فعل به عنوان اصلى و اوّلى و واقعى و استقلالىِ آن ، تكيه كرده و مىگوييم خود نماز جمعه مثلًا واجب است . خود خمر واقعى حرام است و . . . .\r\nسرّ نياوردن و دخالت ندادن صفت قطع اين است كه صفت قطع موضوعيّت ندارد تا قصد آن شود ، بلكه طريقيت دارد و آلت و ابزارى براى رسيدن به واقع است ؛ لذا براى قطع خصوصيت قائل نيستيم ، چه‌بسا خصوصيت مقطوع بودن به كلّى مورد غفلت و عدم توجه باشد . « 1 » و اصلًا به آن توجه نداريم تا قصد آن را بنماييم يا نه . آنگاه صفتى كه غالباً مورد غفلت است و اصلًا توجه نداريم ، چگونه مىتواند از جهات و ملاكات و مناطات حسن و قبح عقلى يا وجوب و حرمت شرعى باشد ؟ پس فعل\r\n\r\n\r\n","description":"","footnote":"\r\n( 1 ) . مانند نور خورشيد يا هر نورى كه ما در سايه آن و به بركت نور ، مىبينيم و كارهايمان را انجام مىدهيم ، ولى چه‌بسا به‌كلى از آن غافل هستيم ؛ چون براى ما اصالت ندارد و هدف نيست ، بلكه طريقى است براى انجام كارها .\r\n","page_name":" 423 ","page_number":424},
  {"content":"\r\n\r\nمتجرّى به يا منقادٌبه تغييرى نكرده است تا عقاب و ثواب مبتنى بر آن باشد ، بلكه مبتنى بر عزم و قصد عصيان و اطاعت است .\r\nإن قلت إذا لم يكن الفعل كذلك فلا وجه لاستحقاق العقوبة على مخالفة القطع و هل كان العقاب عليها إلا عقابا على ما ليس بالاختيار .\r\nقلت العقاب إنما يكون على قصد العصيان و العزم على الطغيان لا على الفعل الصادر بهذا العنوان بلا اختيار .\r\nإن قلت إن القصد و العزم إنما يكون من مبادى الاختيار و هى ليست باختيارية و إلا سلسل .\r\nقلت : مضافا إلى أن الاختيار و إن لم يكن بالاختيار إلا أن بعض مباديه غالبا يكون وجوده بالاختيار للتمكّن من عدمه بالتأمل فيما يترتب على ما عزم عليه\r\nمن تبعة العقوبة و اللوم و المذمة يمكن أن يقال إن حسن المؤاخذة و العقوبة إنما يكون من تبعة بعده عن سيده بتجريه عليه كما كان من تبعته بالعصيان فى صورة المصادفة فكما أنه يوجب البعد عنه كذلك لا غرو فى أن يوجب حسن العقوبة فإنه و إن لم يكن باختياره إلا أنه بسوء سريرته و خبث باطنه بحسب نقصانه و اقتضاء استعداده ذاتا و إمكانه و إذا انتهى الأمر إليه يرتفع الإشكال و ينقطع السؤال بلم فإن الذاتيات ضرورى الثبوت للذات . و بذلك أيضا ينقطع السؤال عن أنه لم اختار الكافر و العاصى الكفر و العصيان و المطيع و المؤمن الإطاعة و الإيمان فإنه يساوق السؤال عن أن الحمار لم يكون ناهقا و الإنسان لم يكون ناطقا .\r\nو بالجملة تفاوت أفراد الإنسان فى القرب منه تعالى و البعد عنه سبب لاختلافها فى استحقاق الجنة و درجاتها و النار و دركاتها : [ و موجب لتفاوتها فى نيل الشفاعة و عدم نيلها 
  ] و تفاوتها فى ذلك بالأخرة يكون ذاتيا و الذاتى لا يعلل .\r\nان قلت : اگر فعل خارجى با اين صفت مقطوع و متعلق قطع بودن ، اختيارى و ارادى و متعلق قصد نيست ، پس چگونه مىگوييد اگر قاطع با قطع خود مخالفت نمود و تجرّى كرد ، مؤاخذه دارد ؟ خود فعل كه تغييرى نكرده تا عقاب پيدا كند ، خصوصيت مقطوع بودن هم اختيارى و متعلق اختيار نيست .\r\nپس عقاب و مؤاخذه بر مخالفت قطع ، عقاب بر امر غير اختيارى است و با حكمت مولى سازگار نيست .\r\nقلت : عقاب بر فعل صادره از مكلف ، به‌عنوان مقطوع بودن نيست تا بگوييد اين عقاب بر امر غير مقدور است ، بلكه عقاب بر فعل قلبى ( قصد عصيان و عزم طغيان ) است و آن دو اختيارى هستند « 1 » و مؤاخذه بر امر اختيارى است ، نه غيراختيارى تا خلاف عدل و انصاف و حكمت باشد .\r\n\r\n\r\n","description":"","footnote":"\r\n( 1 ) . در جواب « ان قلت » بعدى مطلب روشن‌تر خواهد شد .\r\n","page_name":" 424 ","page_number":425},
  {"content":"\r\n\r\nان قلت : معترض مىگويد عزم و قصد معصيت از مبادى و مقدمات اراده و اختيار است « 1 » و همان‌گونه كه خود اراده و اختيار ، ارادى و اختيارى نيست « 2 » مبادى اراده و اختيار نيز ارادى و اختيارى نيست ؛ و گرنه هر مبدئى مسبوق به اراده‌اى خواهد بود كه خودش مسبوق به مبادى است و نقل كلام به مبادىِ ارادهء پيشين مىشود و اين رشته تا بىنهايت امتداد مىيابد كه تسلسل و محال است . در نتيجه عزم بر معصيت هم كه از مبادى اراده است ، اختيارى نخواهد بود و وقتى خارج از اختيار و قدرت ما بود ، عقاب بر آن از نوع مؤاخذه بر امر غير مقدور خواهد بود كه با حكمت مولاى حكيم سازگار نيست . پس چگونه فرموديد « العقاب إنّما يكون على قصد العصيان والعزم على الطغيان » ؟\r\nقلت : مرحوم آخوند از اشكال مزبور دو پاسخ داده است :\r\nپاسخ اوّل : درست است كه خود اراده و اختيار يك امر ارادى و اختيارى نيست - و در غير اين صورت تسلسل پيش مىآمد كه محال و باطل است . اين مطلب را در جلد اوّل كفايه در مبحث طلب و اراده گذارنديم - ولى مبادىِ اراده و اختيار با خود اراده فرق دارد . برخى از مبادى مثل خود اراده غير اختيارى هستند ؛ ولى برخى از آنها اختيارىاند .\r\nتوضيح : خطور و تصوّر ، اختيارى نيست و بىاختيار ، فكر انجام كارى در آدم پيدا مىشود ؛ ولى تصديق به فايده يا ضرر كه به‌دنبال آن مىآيد ، اختيارى است ؛ زيرا ما مىتوانيم در اطراف گناهى فكر كرده و منافع عاجل و زودگذر و دنيوىِ آن را در نظر بگيريم و تصديق به فايده پيدا كنيم و به‌دنبالش شوق به گناه در ما پديد آيد .\r\nهمچنين مىتوانيم عواقب امور را ببينيم و آيندهء بلندمدت و ابديّت را در نظر بياوريم و شرمسارىهايى را كه به‌دنبال گناه محقّق خواهد شد ، لحاظ كنيم و از آن كار منصرف شويم و تصديق به فايده پيدا نكنيم و به‌دنبال آن شوقى هم نداشته باشيم . پس از تصديق به فايده ، حصول شوق و ميل هم غيراختيارى است ، به‌دنبال آن جزم و عزم است كه اختيارى است ؛ ولى پس از آنها اراده و تحريك عضلات و صدور فعل ، غير اختيارى است .\r\n\r\n\r\n","description":"","footnote":"\r\n( 1 ) . مرحوم مشكينى از قول مرحوم آخوند در صفحهء چهارده حاشيه بر رسائل نقل مىكند كه ايشان در آن حاشيه براى فعل‌اختيارى هفت مقدمه ذكر كرده است : 1 . خطور و تصوّر ؛ در قدم نخست انسان كه كارى را مىخواهد انجام دهد ، آن عمل به قلبش خطور مىكند و آن را تصور مىكند . 2 . تصديق به فايده يا ضرر ؛ پس از تصوّر آن كار ، دربارهء آن به انديشه فرو مىرود و در نتيجه به نفع يا ضرر داشتن آن مىرسد و تصديق مىكند . 3 . ميل و اشتياق ؛ پس از تصديق و به فايده ، شوق رسيدن به آن كار در انسان پيدا مىشود . 4 . جزم ؛ نشانهء جزم اين است كه عملًا شروع مىكند به ايجاد مقتضى و فراهم ساختن زمينه آن كار و دفع موانع آن ، و يكى پس از ديگرى موانع را از سر راه برمىدارد . 5 . عزم ؛ يعنى تصميم و انتخاب كه مصمّم مىشود ، كار را انجام دهد . 6 . اراده ؛ اراده شوق مؤكّد است يا حالتى است نفسانى پس از شوق مؤكّد . 7 . تحريك عضلات به جانب مطلوب ؛ به‌دنبال آن عمل را در خارج ايجاد مىكند . با اين بيان روشن شد كه عزم بر معصيت از مبادى اراده است .\r\n( 2 ) . يعنى مسبوق به اراده و اختيار ديگر نيست ، و گرنه تسلسل پيش مىآيد و سلسله اراده‌ها در هر كارى تا بىنهايت پيش مىرودكه اولًا به حكم برهان و ثانياً به حكم وجدان باطل است ؛ زيرا در هر كارى وجداناً يك اراده بيشتر نيست .\r\n","page_name":" 425 ","page_number":426},
  {"content":"\r\n\r\nبنابراين پاره‌اى از مبادىِ اراده ( مبداء دوم و چهارم و پنجم ) در اختيار ماست و استحقاق عقوبت به خاطر همين امور اختيارى است و خلاف حكمت نخواهد بود . « 1 » پاسخ دوم : اصولًا مسألهء استحقاق عقوبت و مؤاخذه ، معلولِ بُعد و دورىِ عبد از مولاست . « 2 » و دورىِ از مولى معلول تجرّى و معصيت است « 3 » و تجرّى و معصيت هم معلول سوء سريره و خبث باطن است . يعنى خباثت و آلودگىِ درونى و سرشت بد و باطن پليد ، او را وادار به تجرّى ياعصيان مىنمايد . خود خباثت درونى هم معلول ذات انسان خبيث است ، يعنى از ذات و ماهيّت او سرچشمه مىگيرد و ذاتىِ اوست و جز اين نمىتواند باشد .\r\nالبته مرحوم مشكينى در حاشيه دقيق‌تر شده و همهء وسائط را اين‌گونه ذكر كرده است : استحقاق عقاب ، معلول بُعد از مولى است ، بُعد از مولى ، معلول تجرّى است و تجرّى يا ارادهء مخالفت ، معلول عزم بر معصيت است و عزم ، معلول جزم و جزم ، معلول ميل به قبايح و زشتىهاست و ميل به بدىها ، معلول شقاوت ذاتى است كه از آن به خبث باطن و سوء سريره تعبير مىشود .\r\nولى مرحوم آخوند چهار مرحله برشمرده است : عقاب ، معلول بُعد از مولاست ، بُعد معلولِ تجرّى است ، تجرّى ، معلول خبث باطن است ، خبث باطن هم ذاتى است . همين محاسبه در جانب اطاعت و انقياد هم مىآيد : استحقاق مثوبت ، معلول قُرب و نزديكى به مولاست . تقرّب به مولى ، معلول انقياد و اطاعت است . انقياد يا اطاعت ، معلول حُسن سريره و طينت پاك است و حُسن سريره هم ذاتىِ انسان‌هاى خوب و مؤمن است .\r\nالبته در عبارت مرحوم آخوند به دنبال كلمهء « ذاتاً » كلمهء « امكاناً » هم آمده است كه محشّين كفايه را به تفسيرهاى مختلف واداشته است . مرحوم مشكينى فرموده است : « قوله » و « امكاناً » عطفُ تفسيرٍ لقوله « ذاتاً » و لكن فيه من الغرابة ما لايخفى ، لعدم إطلاقه على النقص الذاتى عند أبناء المحاورة . « 4 » منتهىالدراية فرموده است « امكاناً » أى إعتباراً إذا لا مكان من الأمور الإعتبارية ، و المراد بالإستعداد الذاتى هو النقصان ماهيّةً ؛ يعنى « أنّ النقصان ماهوى و إعتباريّ » . « 5 » ولى عبارت ، نسخه بدلى هم دارد كه در آن به‌جاى « إمكاناً » « إمكانه » آمده است و شايد اين نسخه أنسب باشد ، زيرا عطف بر استعداد مىشود : « أى إقتضاء إمكانه ذاتاً » ، و مراد از امكان همان امكان استعدادى باشد و عطف تفسير استعداد باشد ، نه عطف تفسير ذاتاً كه خود مرحوم مشكينى هم از اين تعبير تعجب كرده است .\r\n\r\n\r\n","description":"","footnote":"\r\n( 1 ) . البتّه همين بعض اختيارى هم غالباً اختيارى است ، و گرنه گاهى شوق به كار در حدّى است كه جزم و عزم را غير اختيارى مىكند و مثلًا كسى كه غرائزش طغيان كرد ، بىاختيار دست به گناه مىزند ؛ ولى نوعاً اين بعض مبادى اختيارى هستند .\r\n( 2 ) . فرزند جوان خامى كه سرى پرشور دارد ، ولى به نصيحت پدر پير تجربه‌دارش گوش نمىدهد ، حتماً روزى سرش به سنگ‌خواهد خورد و شور و هيجان كنترل نشدهء او برايش مسأله‌ساز خواهد شد .\r\n( 3 ) . اوّلى در قطع خاطى ، دومى در قطع مصيب .\r\n( 4 ) . كفايةالاصول المحشّى ، ج 3 ، ص 63 .\r\n( 5 ) . منتهىالدراية ، ج 4 ، ص 53 .\r\n","page_name":" 426 ","page_number":427},
  {"content":"\r\n\r\nحال كه مسأله عقاب و ثواب به حسن سريره و سوء سريره منتهى شد و اينها هم ذاتىِ انسان‌ها بودند مىفرمايد اشكال مستشكل مرتفع شد . مرحوم مشكينى در توضيح اين كلمه فرموده است : « و حينئذٍ يحسن العقوبة لرجوع الأمر إلى غير اختيارى راجع إلى العبد و ليس مجعولًا من المولى و لا من قبل غيره » ، تا عقاب بر آن قبيح باشد .\r\nو جاى چون و چرا نيست كه چرا دسته‌اى كافر و عاصى و داراى سوء سريره هستند و دسته‌اى مؤمن و مطيع و داراى حُسن سريره ؟ براى اينكه سؤال با « لِمَ » در مواردى است كه موضوعى و ذاتى ، صفتى را فاقد بود و بعداً واجد شد ، مىپرسيم چرا چنين شد ؟ مثلًا چرا غذا شور است ؟ چرا لباس مرطوب است ؟ چرا فلان ممكن موجود است ؟ چرا خبر ثقه حجّت است ؟ و . . . ولى وقتى به ذاتيّات منتهى شديم سؤال مزبور هم منقطع مىشود و جا ندارد بپرسيم چرا نمك شور است ؟ چرا آب رَطب است ؟ چرا واجب الوجود موجود است ؟ چرا علم حجّت است ؟ و . . . ؛ زيرا اوصاف مزبور ذاتىِ امور مذكور است و ذاتيّات ثبوتش براى ذات ، ضرورى و حتمى و بديهى است و سلبش از ذات محال و ممتنع است . پرسش از امور ذاتى مثل سؤال از اين است كه چرا حمار حيوان ناهق است ؟ چرا انسان حيوان ناطق است ؟ و . . . كه يقيناً جاى اين « چرا » نيست ؛ زيرا ناهقيت ، ذاتىِ حمار و ناطقيّت ، ذاتىِ انسان است و انسان يعنى حيوان ناطق ، و اگر جز اين بود انسان نبود .\r\nخلاصه : تفاوت افراد بشر در قرب و بُعد از مولى ، موجب تفاوت آنها در بهشت و درجات آن و جهنّم و دركات آن است . « 1 » اين تفاوت‌ها - ولو با چند واسطه - بالأخره به امر ذاتى منتهى مىشود و ذاتيّات چرا بردار نيست .\r\nدر منظومهء منطق سه ويژگى براى ذاتيّات ذكر شده است كه مرحوم آخوند به دو مورد اشاره مىكند :\r\n1 . در عبارت قبل فرمود « فإنّ الذاتيّات ضرورى الثبوت للذات » ، اين همان است كه حاجى سبزوارى فرمود : « و كان أيضاً بيّن الثبوت له » .\r\n2 . در اين عبارت مىفرمايد : « والذّاتى لا يعلّل » اين همان است كه حاجى فرموده است « ذاتيّ شىءٍ لم يكن مُعلّلًا » . « 2 »\r\nإن قلت على هذا فلا فائدة فى بعث الرسل و إنزال الكتب و الوعظ و الإنذار .\r\nقلت ذلك لينتفع به من حسنت سريرته و طابت طينته لتكمل به نفسه و يخلص مع ربه أنسه ما كنا\r\n\r\n\r\n","description":"","footnote":"\r\n( 1 ) . خود قرب به مولى سلسله مراتب دارد و مقول به تشكيك است و از نازل‌ترين مرحله شروع مىشود تا عالىترين مرحلهءتقرّب كه از آنِ اولياء و انبياء و بخصوص چهارده‌معصوم عليهم السلام است . به همين نسبت درجات بهشتىِ آنان هم متفاوت است . متقابلًا بُعد از مولى نيز سلسله مراتب دارد و به همان نسبت دركاتِ جهنّمى افراد هم متفاوت است .\r\n( 2 ) . شرح منظومه ، بخش منطق ، ص 29 .\r\n","page_name":" 427 ","page_number":428},
  {"content":"\r\n\r\nلنهتدى لو لا أن هدينا الله قال الله تبارك و تعالى . و ذكر فإن الذكرى تنفع المؤمنين و ليكون حجة على من ساءت سريرته و خبثت طينته ليهلك من هلك عن بينة و يحيى من حى عن بينة كيلا يكون للناس على الله حجة بل كان له حجة بالغة .\r\nان قلت : اگر كفر كافران و عصيان عاصيان و تجرّىِ متجرّيان ، به امور ذاتى و خباثت ذاتى منتهى مىشود و به هيچ‌وجه تغييرپذير نيست و همچنين اگر ايمان مؤمنان و اطاعتِ مطيعان و انقياد منقادان ، ذاتىِ آنهاست و امكان تبديل ندارد ، پس ارسال رسل براى چيست ؟ انزال كتب چرا ؟\r\nموعظه و اندرز چرا ؟ انذار چرا ؟ امر به معروف و نهى از منكر چرا ؟ تلاش و كوشش و دعوت چرا ؟\r\nو . . . آيا اينها لغو و بيهوده نخواهد بود ؟\r\nقلت : حقيقت اين است كه ارسال رسل و انزال كتب براى خوبان ، اين فايده را دارد كه مشوّق آنهاست و كسانى را كه مقتضى دارند و ميل باطنى و ذاتى به خير و كمال دارند ، هر چه بيشتر كمك مىكند تا در دو بُعد علم و عمل به كمال برسند و مقام اخلاص را بدست آورند . مثل كسى كه خود به راه است و مىرود و عاملى هم از خارج او را تشويق مىنمايد و شتابش را بيشتر مىكند .\r\nقرآن مىگويد : و ما كنّا لنهتدى لولا ان هدانا اللَّه « 1 » و نيز مىفرمايد : فذكّر فإنّ الذكرى تنفع المؤمنين « 2 » كه تذكّر فقط به حال مؤمنان نافع است و سرعت حركت آنان را بيشتر مىكند . براى بدها و كافران هم ارسال رسل و اين همه كتاب آسمانى و تلاش و كوشش ، صرفاً به منظور اتمام حجّت است كه در قيامت نگويند چرا ما جهنّمى شديم ؟ مثلًا مولايى كه عبد نافرمانى دارد و مىداند كه عبد به امر او اعتناء نخواهد كرد ؛ ولى او به دنبال بهانه است و براى اينكه عذر و بهانه‌اى بتراشد و عبدش را كيفر دهد ، يك امر صورى مىكند ، و گرنه آن عبد اصلاح‌شدنى نيست . به قول قرآن : ليهلك مَن هلك عن بيّنة و يحيى من حيّ عن بيّنة . « 3 » تا كسى بر خداوند حجّت نداشته باشد و اين خداست كه داراى حجّت بالغه و كامله است . « 4 »\r\n\r\n[ الاستدلال على المختار بالنقل 
  ]\r\nلا يخفى أن فى الآيات و الروايات شهادة على صحة ما حكم به الوجدان الحاكم على الإطلاق فى باب الاستحقاق للعقوبة و المثوبة .\r\n\r\n\r\n","description":"","footnote":"\r\n( 1 ) . سورهء اعراف ، آيهء 43 .\r\n( 2 ) . سورهء ذاريات ، آيهء 55 .\r\n( 3 ) . سورهء انفال ، آيهء 42 .\r\n( 4 ) . البته مرحوم آخوند در جلد اوّل كفايه نيز اين نظريّات را مطرح كرده است و حتّى به رواياتى از قبيل : « السعيد سعيد فى بطن امّه و الشّقى شقّى فى بطن امّه » ، « النّاس معادن كمعادن الذهب و الفضة » و . . . استناد كرده است ؛ ولى حقيقت اين است كه در اين باب سه نظريه كلّى وجود دارد . گروههاى مختلفى در عالم ، جبرگرا هستند . گروه‌هايى طرفدار ارادهء آزاد هستند و حقيقت جز اينهاست و آن در كلام معجزه آساى امام صادق عليه السلام آمده است كه نه جبر و نه تفويض ، بلكه امرى ميان دو امر است و مبسوط اين بحث‌ها را ما در بحث‌هاى كلامى و اعتقادى حلّ كرده‌ايم و فعلًا وارد اين مباحث دقيق و عميق نمىشويم .\r\n","page_name":" 428 ","page_number":429},
  {"content":"\r\n\r\n[ استدلال المحقّق السبزوارىّ ، و المناقشة فيه 
  ]\r\nو معه لا حاجة إلى ما استدل على استحقاق المتجرى للعقاب بما حاصله أنه لولاه مع استحقاق العاصى له يلزم إناطة استحقاق العقوبة بما هو خارج عن الاختيار من مصادفة قطعه الخارجة عن تحت قدرته و اختياره مع بطلانه و فساده .\r\nإذ للخصم أن يقول بأن استحقاق العاصى دونه إنما هو لتحقق سبب الاستحقاق فيه و هو مخالفته عن عمد و اختيار و عدم تحققه فيه لعدم مخالفته أصلا و لو بلا اختيار بل عدم صدور فعل منه فى بعض أفراده بالاختيار كما فى التجرى بارتكاب ما قطع أنه من مصاديق الحرام كما إذا قطع مثلا بأن مائعا خمر مع أنه لم يكن بالخمر فيحتاج إلى إثبات أن المخالفة الاعتقادية سبب كالواقعية الاختيارية كما عرفت بما لا مزيد عليه .\r\nقوله : لا يخفى أنّ فى الآيات و الروايات . . . : براى اثبات اين مطلب كه تجرّى موجب استحقاق عقوبت است ، دانشمندان اصولى از راه‌هاى مختلف پيش آمده‌اند :\r\n1 . راه وجدان و عقل فطرى ؛ مرحوم آخوند اين راه را اختيار كرده است كه بحث آن مبسوطاً گذشت .\r\n2 . راه قرآن ؛ از ظاهر برخى آيات هم استفاده مىشود كه نيّت گناه و ارادهء معصيت عقاب دارد .\r\nبراى نمونه سه آيه را مىآوريم :\r\nالف ) إن تبدوا ما فى أنفسكم أو تُخفوها يحاسبكم به اللّه فيغفر لمَن يشاء و يعذّب مَن يشاء ؛ « 1 » آنچه را در جانتان است ( نيّات ) اظهار كنيد و يا مخفى بداريد ، در هر حال خداوند از شما به خاطر آنها حساب مىكشد . پس هر كس را بخواهد مىبخشايد و هركس را بخواهد عذاب مىنمايد . هم اصل محاسبه و بازرسى ، و هم عفو و بخششِ گروهى و عذاب گروه ديگر ، دليل بر اين است كه نيّات و مقاصد پليد هم مؤاخذه دارد و كسى كه تصميم و عزم بر گناه دارد ، مستحق مؤاخذه است .\r\nب ) تلك الدار الآخرة نجعلها للذيّن لايريدون فى الأرض علوّاً و لافساداً . « 2 » آن خانه آخرت ( بهشت برين ) را براى كسانى قرار مىدهيم كه در روى زمين ارادهء علوّ و فساد نداشته باشند . معلوم مىشود اراده و قصد برترىطلبى و فساد ، باعث حرمان از سراى اخروى مىشود و ارادهء مزبور جزاء و كيفر و مؤاخذه دارد .\r\nج ) إنّ الذّين يحبّون أن تشيع الفاحشة فى الذين آمنوا لهم عذابٌ أليم . « 3 » معلوم مىشود نفس حبّ و دوست داشتنِ اشاعه فحشاء در مورد مؤمنان ، موجب عذاب اليم است و حبّ ، يك امر قلبى است ، يعنى كسى كه اين را براى مؤمنان بخواهد و دوست داشته باشد ، مستوجب كيفر الهى است .\r\n\r\n\r\n","description":"","footnote":"\r\n( 1 ) . سورهء بقره ، آيهء 284 .\r\n( 2 ) . سورهء قصص ، آيهء 82 .\r\n( 3 ) . سورهء نور ، آيهء 19 .\r\n","page_name":" 429 ","page_number":430},
  {"content":"\r\n\r\n3 . راه سنت ؛ از رواياتى نيز اين مطلب استفاده مىشود كه تجرّى و نيّت گناه داشتن موجب استحقاق عقاب است . براى نمونه سه روايت را مىآوريم :\r\nالف ) « نيّة الكافر شرٌّ من عمله » . « 1 » اگر عمل او عقاب دارد ، پس نيّت او كه بدتر از عمل است به طريق أولى عقاب‌آور است .\r\nب ) « انّما يحشر الناس على نيّاتهم » ؛ « 2 » مردمان در روز قيامت بر اساس نيّت‌هاى خود محشور مىشوند ، آنكه نيّت پليد و بد دارد با بدان و به صورت گناهكاران ، محشور مىشود و آنكه نيّت نيك دارد ، با نيكان محشور مىشود . پس نيّت خير يا بد داشتن نقش دارد .\r\nج ) رواياتى كه دربارهء فلسفهء خلود و جاودانگىِ اهل بهشت در بهشت و اهل آتش در آتش است كه مىگويد خوبان اگر در دنيا براى هميشه مىماندند ، باز هم قصدشان طاعت بود و گناهكاران نيز قصدشان معصيت است و به خاطر قصد و نيّت و عزم ، در بهشت يا جهنّم مخلّد هستند . « 3 » مرحوم آخوند رواياتِ مزبور را هم ، شاهدى بر صحّت و درستىِ حكم وجدان و عقل فطرى دانسته و به‌عنوان مؤيّد پذيرفته است و در حقيقت اينها را ارشاد به حكم عقل مىداند .\r\n4 . راه اجماع ؛ اين راه را شيخ اعظم در رسائل مطرح كرده و پاسخ داده است . « 4 » مرحوم آخوند متعرّض آن نيست .\r\n5 . راه بناء عقلاء ؛ اين راه نيز در رسائل بحث شده است « 5 » و در كفايه مطرح نمىشود .\r\n6 . راه برهان و استدلال عقلى ؛ اين راه را محقّق سبزوارى « 6 » مطرح كرده است و مرحوم شيخ در رسائل آن را به‌صورت كامل بيان كرده است . « 7 » مرحوم آخوند تنها محلّ شاهد را آورده است ؛ ولى بيان كامل آن به شرح زير است :\r\nدو نفر را در نظر بگيريد كه هريك ليوانى پر از نوشيدنى در دست دارند و هر دو قاطع هستند كه اين مايع خمر است ؛ هر دو به قصد شراب ، سرمىكشند ، ولى از قضا قطع يكى از آن دو ، مصادف واقع درمىآيد و قطع ديگرى ، خلاف واقع . اوّلى عاصى و دومى متجرّى است . حال چه بايد گفت ؟\r\nدر اينجا چهار احتمال وجود دارد :\r\n1 . هر دو مؤاخذه دارند ، هم عاصى و هم متجرّى ( مختار مستدلّ همين است ) ؛\r\n2 . هيچ كدام عقاب ندارند ، نه عاصى و نه متجرّى ؛\r\n3 . متجرّى عقاب دارد ، ولى عاصى عقاب ندارد ؛\r\n4 . عاصى عقاب دارد و متجرّى ندارد .\r\n\r\n\r\n","description":"","footnote":"\r\n( 1 ) . وسائل‌الشيعة ، ج 1 ص 35 .\r\n( 2 ) . همان ، ص 36 .\r\n( 3 ) . همان .\r\n( 4 ) . فرائدالاصول ، ص 4 و 5 .\r\n( 5 ) . همان ، ص 5 .\r\n( 6 ) . ذخيرةالمعاد ، ص 209 و 210 .\r\n( 7 ) . فرائدالاصول ، ص 5 .\r\n","page_name":" 430 ","page_number":431},
  {"content":"\r\n\r\nاز اين چهار احتمال ، احتمال دوم قطعاً باطل است و هيچ‌كس به آن قائل نشده است . يكى از مسلّمات فقه اسلام اين است كه شخص عاصى حتماً مستحق عقوبت است . احتمال سوم هم قطعاً باطل است ؛ زيرا اگر متجرّى مؤاخذه داشته باشد ، عاصى به طريق أولى مؤاخذه دارد . چون بطلان اين دو احتمال ، واضح است ، مرحوم آخوند دربارهء آنها بحثى نكرده است . احتمال چهارم هم باطل است ؛ زيرا متجرّى و عاصى ، در جميع جهات ارادى و اختيارى ، مثل هم مىباشند ؛ هر دو قاطع بودند و هر دو قصد و عزم بر معصيت داشتند و هر دو به قصد گناه اقدام به شرب كردند .\r\nاين دو تنها در يك جهت فرق دارند كه قطع عاصى ، مصادف با واقع در آمده و قطع متجرّى مصادف نشده است و اينكه كسى بگويد عقاب عاصى بر مسألهء مصادفت است ، باطل و مردود است ؛ زيرا مصادفت و عدم مصادفت در اختيار شخص نيست و عقاب بر آن ، عقاب بر امر غير اختيارى خواهد بود كه با عدل و حكمت مولاى حكيم سازگار نيست . پس عقاب به خاطر اقدام عمدى و با ارادهء گناه است كه ميان عاصى و متجرّى مشترك است .\r\nپس احتمال چهارم هم باطل شد و از بين احتمالات ، احتمال اوّل متعيّن مىشود كه هم متجرّى و هم عاصى مستحق عقوبت‌اند و مطلوب ما همين است كه متجرّى هم عقاب دارد .\r\nنقد اين استدلال : به نظر مرحوم آخوند اولًا با وجود حكم وجدان و تأييد و گواهىِ آيات و روايات ، نيازى به استدلال عقلى نيست . ثانياً اين استدلال فاسد و باطل است ؛ زيرا خصم ( منكر استحقاق عقوبت بر تجرّى ) مىتواند چنين بگويد كه علّت تامّهء استحقاق عقوبت ، مخالفت عمدى و اختيارى با واقع است و هرجا ، هم مخالفت با واقع تحقّق يافت و هم عمدى و اختيارى بود - مثل معاصى - عقاب هست و هرجا اين دو نبودند يا مخالفت بود ؛ ولى عمدى و اختيارى نبود ، از روى عذر و قصور بود ، و يا عمد بود ؛ ولى مخالفت نبود - كه باب تجرّى از اين قسم است - عقاب نيست .\r\nاين مناط ( مخالفت عمدى ) در باب معصيت وجود دارد . پس عقاب هم كه معلول و مسبّب باشد ، محقّق مىشود ؛ ولى در باب تجرّى اين سبب نيست ؛ زيرا در مورد تجرّى اصلًا مخالفتى با واقع صورت نگرفته تا مؤاخذه‌اى باشد يا نباشد ، بلكه در بعضى موارد اصلًا فعل قصدى و اختيارى هم تحقّق نيافته است ، مثل شبهات موضوعيه كه شخص خيال مىكرد اين مايع خمر است و به قصد خمريت شرب كرد و بعد معلوم شد كه خمر نيست و آب است . در اينجا قصد خمريت دارد ، ولى خمر نيست تا فعل قصدى محقق شود ( ما قُصِدَ لم يقع ) ، و قصد آب هم كه نداشت ( و ما وقع لم يُقصد ) ، پس اصلًا فعل قصدى از او صادر نشده است .\r\nآرى در شبهات حكميّه ، هميشه فعل قصدى هست ؛ يعنى خيال مىكرد اين آب حرام است و مع ذلك آشاميد و قصد آب كرد ، در واقع هم آب بود ، ولى خيال مىكرد حرام است ، بعد معلوم شد كه حرام نيست .\r\nحال كه سبب عقاب ، مخالفت عمدى است و در تجرّى اين معنا تحقّق ندارد ، مستدلّ بايد اثبات\r\n\r\n","description":"","footnote":"","page_name":" 431 ","page_number":432},
  {"content":"\r\n\r\nكند كه مخالفت اعتقاديّه ، حكم مخالفت واقعيّه را دارد و استقلالًا سبب عقاب است كه ثابت نكرد ، ولى ما از راه وجدان و آيات و روايات اين معنا را ثابت كرديم و نيازى به دليل ديگر نداريم .\r\n\r\n[ توهّم صاحب الفصول ، و الجواب عنه 
  ]\r\nثم لا يذهب عليك أنه ليس فى المعصية الحقيقية إلا منشأ واحد لاستحقاق العقوبة و هو هتك واحد فلا وجه لاستحقاق عقابين متداخلين كما توهم مع ضرورة أن المعصية الواحدة لا توجب إلا عقوبة واحدة كما لا وجه لتداخلهما على تقدير استحقاقهما كما لا يخفى . و لا منشأ لتوهمه إلا بداهة أنه ليس فى معصية واحدة إلا عقوبة واحدة مع الغفلة عن أن وحدة المسبب تكشف بنحو الإن عن وحدة السبب .\r\nنظر صاحب فصول : به گمان مرحوم صاحب فصول ، حالا كه تجرّى موجب عقوبت است ، پس معصيت واقعى بايد دو عقاب داشته باشد : يكى بر عزم بر معصيت و ديگرى بر فعل خارجى . ولى مدّعى شده است كه اين دو عقاب تداخل مىكنند و يك كيفر بيشتر نخواهد داشت . « 1 » نقد آخوند : مرحوم آخوند اين سخن را اين‌گونه نقد مىكند كه اولًا وجداناً در مورد معصيت واقعى هم يك سبب و منشأ عقاب بيشتر نيست و آن اينكه معصيت ، هتك حرمت است و هتك حرمت ، مؤاخذه دارد . بديهى است كه سبب واحد ، مسبب واحد مىطلبد و معصيت واحده عقاب واحد لازم دارد . پس يك عقاب هم بيشتر نيست و جاى تداخل نيست و تداخل موضوع ندارد . ثانياً بر فرض كه دو عقاب و دو منشأ عقاب در كار باشد . در اين فرض مقتضاى قاعده عدم تداخل است و تعدّد اسباب موجب تعدّد مسبّبات است و علىالفرض ، تعدّد مسبّبات يعنى دو بار عقاب داشتن امرى ممكن است - و مثل قتل نيست كه اگر زيد صد جرم موجب قتل هم كه مرتكب شده باشد ، يك قتل بيشتر ممكن نيست و يك بار كشته مىشود نه ، صد بار - پس وجهى براى تداخل نيست .\r\nمنشأ توهّم تداخل از سوى فصول ، اين است كه بديهى است كه در اسلام ، معصيت واحد عقاب واحد دارد و فصول هم اين را مىدانسته ؛ ولى گمان كرده اينجا از باب تداخل است ، غافل از اينكه به حكم برهان انّى ( از معلول به علت رسيدن ) وحدت مسبّب ( عقاب ) كاشف از وحدت سبب ( هتك واحد ) است ، پس در معصيت هم وجداناً يك هتك حرمت و يك عقاب بيشتر نيست .\r\n\r\n\r\n","description":"","footnote":"\r\n( 1 ) . الفصول‌الغرويّه ، ص 87 .\r\n","page_name":" 432 ","page_number":433},
  {"content":"\r\n\r\n\r\nالأمر الثالث : [ أقسام القطع و أحكامها 
  ]\r\n\r\n[ القطع الطريقىّ 
  ]\r\nأنه قد عرفت أن القطع بالتكليف أخطأ أو أصاب يوجب عقلا استحقاق المدح و الثواب أو الذم و العقاب من دون أن يؤخذ شرعا فى خطاب .\r\n\r\n[ القطع الموضوعىّ 
  ]\r\nو قد يؤخذ فى موضوع حكم آخر يخالف متعلقه لا يماثله و لا يضاده كما إذا ورد مثلا فى الخطاب أنه إذا قطعت بوجوب شىء يجب عليك التصدق بكذا تارة بنحو يكون تمام الموضوع بأن يكون القطع بالوجوب مطلقا و لو أخطأ موجبا لذلك و أخرى بنحو يكون جزءه قيده بأن يكون القطع به فى خصوص ما أصاب موجبا له و فى كلّ منهما يؤخذ طورا بما هو كاشف و حاك عن متعلقه و آخر بما هو صفة خاصة للقاطع أو المقطوع به .\r\nو ذلك لأن القطع لما كان من الصفات الحقيقية ذات الإضافة و لذا كان العلم نورا لنفسه و نورا لغيره صح أن يؤخذ فيه بما هو صفة خاصة و حالة مخصوصة بإلغاء جهة كشفه أو اعتبار خصوصية أخرى فيه معها كما صح أن يؤخذ بما هو كاشف عن متعلقه و حاك عنه فتكون أقسامه أربعة مضافا إلى ما هو طريق محض عقلا غير مأخوذ فى الموضوع شرعا .\r\nامر سوم : اقسام قطع و احكام هر قسم\r\nدر امر اوّل احكام قطع بيان شد كه عبارت بود از : حجّيّت ، يعنى منجزيّت عند الاصابه و موجب عذر بودن عند الخطأ و وجوب متابعت و حرمت مخالفت . تمام اين احكام به حكم عقل مستقلّ بود .\r\nدر امر ثانى اين مطلب بيان شد كه در احكام مزبور فرقى ميان قطع مصيب و خاطى نيست ؛ با اين تفاوت كه اگر قطع مُصيب باشد ، موافقتِ آن ، اطاعت و مخالفت آن معصيت ناميده مىشود و اگر خطا كند ، موافقت آن انقياد است و مخالفتش تجرّى است . و هر دو عنوان موجب استحقاق مدح و ثواب يا مذمّت و عقاب بود ؛ به بيانى كه مفصلًا گذشت .\r\nاكنون در امر سوم دربارهء سه مطلب بحث مىشود :\r\n1 . اقسام قطع\r\nقطع ، نسبت به احكام عقليه‌اى كه در دو امر سابق بيان شد ، موضوعيّت داشت . تمام موضوع احكام مزبور ، قطع بود . آن احكام دايرمدار قطع بودند ، ولى نسبت به احكام شرعيّه - همچون وجوب نماز\r\n\r\n","description":"","footnote":"","page_name":" 433 ","page_number":434},
  {"content":"\r\n\r\nجمعه ، حرمت شرب خمر و . . . - به دو نحو متصوّر است و بر همين اساس قطع دو قسم پيدا مىكند :\r\nالف ) قطع طريقى ؛ ب ) قطع موضوعى .\r\nالف ) قطع طريقى عبارت است از قطعى كه در خطاب شارع و لسان دليل به هيچ وجه اخذ و اعتبار و منظور نشده است ، بلكه حكم شرعى روى ذات موضوع رفته و حكم در واقع ثابت است ، چه ما قاطع بشويم ، چه نشويم . منتها اگر قاطع شديم ، آن حكم واقعى در حق ما منجّز مىشود ، و گرنه در مرحلهء فعليّت باقى مىماند و به مرحلهء تنجّز نمىرسد . مثلًا وقتى شارع مىفرمايد « الخمر حرامٌ » ، موضوع ، خمر واقعى است و محمول هم حرمت واقعى . « 1 » در اين خطاب سخن از قطع در ميان نيست . آنگاه اگر از خارج قطع به صغرى يا موضوع حكم پيدا كرديم ، يعنى يقين كرديم كه فلان مايع خمر است ، اين قطع طريق به سوى موضوع حكم است ؛ و اگر قطع به كبرى يا خود حكم پيدا كرديم ، يعنى از راه اجماع محصّل قطعى يا خبر متواتر يا نص قرآنى ، قاطع شديم به اينكه خمر در اسلام حرام است ، باز اين قطع ، طريق به سوى حكم شرعى است ، و اصل ثبوت حكم وابسته به قطع نيست ، بلكه حكم در واقع ثابت است . اگر به‌وسيلهء يكى از راه‌هاى مزبور قاطع شديم ، آن حكم واقعى در حق ما منجّز هم مىشود . « 2 » ب ) قطع موضوعى ، قطعى است كه در لسان دليل و خطاب شارع ، در موضوع حكم شرعى اخذ و لحاظ شده است ، مثل ركعت اوّل و دوم نماز كه بايد مقطوع باشد ، يا مثل باب شهادت كه شاهد بايد قاطع باشد و به چشم خود ديده باشد تا بتواند شهادت دهد و . . . . اينكه قطع موضوعى در موضوع چه حكمى مىتواند اخذ شود و شارع در چه مواردى و نسبت به چه حكمى آن را مىتواند در موضوع حكمش منظور كند ، صور مختلفى دارد كه فعلًا به آن اشارهء مختصرى مىشود . گفتنى است بررسى تفصيلى اين مطلب در امر چهارم از امور مربوط به قطع خواهد آمد . امّا اجمال صور به لحاظ مقام تصوّر به شرح زير است :\r\n1 . قطع به حكمى در موضوع خود همان حكم اخذ شود ؛ مثلًا : « إذا قطعت بوجوب الجمعه فهو لك واجب » .\r\n2 . قطع به حكمى در موضوع حكم ديگرى كه مماثل حكم مقطوع است ، اخذ شود . مثلًا : « إذا قطعت بوجوب الجمعه ، فهو لك واجبٌ بوجوب آخر » ، كه وجوب ديگر مثل وجوب مقطوع است ، نه عين آن .\r\n\r\n\r\n","description":"","footnote":"\r\n( 1 ) . الفاظ براى معانىِ واقعى و نفس‌الامرى وضع شده‌اند .\r\n( 2 ) . در مباحث بعدى خواهد آمد كه قطع راه خاصىّ ندارد ، بلكه از هر راهى انسان قاطع شود ، قطعش حجّت است و واقع را بر او منجّز مىسازد .\r\n","page_name":" 434 ","page_number":435},
  {"content":"\r\n\r\n3 . قطع به حكمى در موضوع حكم ديگرى كه ضدّ حكم مقطوع است اخذ شود . مثلًا : « إذا قطعت بوجوب الجمعه فهو لك حرام » ، كه حرمت جمعه ضدّ وجوب جمعه است .\r\n4 . قطع به حكمى در موضوع حكم ديگرى كه غير از حكم مقطوع مىباشد و متعلّق آنها دو چيز است ، اخذ شود . مثلًا : « إذا قطعت بوجوب الجمعه فيجب التصدّق بدرهمٍ » ، كه قطع به وجوب جمعه ، موضوعِ وجوب تصدّق گرديده و متعلّق وجوب مقطوع ، جمعه است و متعلق وجوب ديگر ، تصدّق است .\r\n5 . قطع به حكمى در موضوع نقيض آن حكم اخذ شود ؛ مثلًا : « إذا قطعت بوجوب الجمعه فهو ليس بواجبٍ » .\r\nاز اين اقسام خمسه ، قسم اوّل محال است ؛ زيرا مستلزم دور است . قسم ثانى هم محال است ؛ چون مستلزم اجتماع مثلين در موضوع واحد است . قسم ثالث نيز محال است ؛ چون مستلزم اجتماع ضدّين است . قسم پنجم نيز محال است ؛ چون اجتماع نقيضين است . « 1 » تفصيل اين استحاله‌ها در امر رابع خواهد آمد و فعلًا هدف از اشاره به اين صور ، بيان صورت محلّ بحث ( قسم رابع ) است و كاملًا امرى ممكن و معقول است كه قطع به موضوعى در موضوع حكمى اخذ شود . مثلًا بگويد : « اذا قطعت بكذا فيجب كذا و كذا » . مثل شروط علمى و ذكرى در نماز از قبيل اباحهء مكان و . . . . « 2 » و يا قطع به حكمى در موضوع حكم ديگرى اخذ شود ؛ مثل قطع به وجوب جمعه كه موضوع وجوب تصدق شده است و تا قطع حاصل نشود ، اصلًا وجوب تصدّقى در واقع نيست و سالبه به انتفاء موضوع است ؛ بر خلاف قطع طريقى كه گذشت .\r\nپس قطع ، يا طريقى است يا موضوعى . البته اصل در قطع اين است كه طريق محض به سوى واقع باشد و در اغلب احكام شرعيه نيز چنين است ؛ ولى در مواردى هم قطع موضوعيت يافته و در لسان دليل اخذ شده است كه تابع دليل خودش مىباشد كه چگونه قطعى در موضوع حكم اخذ شده باشد .\r\nخود قطع موضوعى در تقسيمى دو قسم مىشود : 1 . تمام الموضوع ؛ 2 . جزء يا قيد موضوع :\r\n1 . قطع تمام موضوع عبارت است از قطعى كه علت تامهء حكم و تمام موضوع ثبوت حكم ديگر است ، يعنى به مجرّد اينكه قطع آمد ، حكم هم مىآيد و حالت منتظره ندارد و ما كارى نداريم كه مطابق واقع هست يا نيست . به ديگر سخن ، مطلق قطع موضوعيّت دارد و در لسان دليل در موضوع حكم اخذ شده است ، چه مصيب باشد ، چه خاطى .\r\nمثال : « إذا قطعت بوجوب الجمعه فيجب التصدق بدرهم » ، كه جز قطع به وجوب جمعه هيچ خصوصيتى در موضوع حكم اخذ نشده است و قيد و شرطى ندارد و جزء وضميمه‌اى هم ندارد .\r\n\r\n\r\n","description":"","footnote":"\r\n( 1 ) . البته مرحوم آخوند اين قسم را ذكر نكرده است .\r\n( 2 ) . اين را هم آخوند متعرض نيست ، ولى روشن است .\r\n","page_name":" 435 ","page_number":436},
  {"content":"\r\n\r\n2 . قطع جزء موضوع اين است كه خود قطع ، تمام موضوع حكم نيست ، بلكه جزء موضوع است و جزء ديگرى هم دارد . به ديگر سخن قطع خاصّ ، موضوعيّت دارد و آن خصوص قطع مُصيب است . يعنى اگر قطع ما مطابق واقع باشد ، به‌دنبالش حكم شرعى مىآيد والّا خير .\r\nمثال : « إذا كان الجمعةُ واجبةً واقعاً وقطعت بها فيجب التصدق بدرهم » ، كه يك جزء موضوع ، وجوب واقعى جمعه و جزء ديگر قطع به آن است و مجموعاً موضوع ، وجوب تصدّق است . « 1 » انواع قطع موضوعى : قطع موضوعى چه تمام موضوع باشد و چه جزء موضوع ، هر كدام به دو قسم تقسيم مىشوند . قبل از بيان اين دو قسم مقدمه‌اى مىآوريم : در علوم عقلى ( فلسفه و كلام ) صفات را به دو دسته تقسيم كرده‌اند : « 2 » 1 . صفات حقيقى : صفاتى كه اصيل هستند و مابازاء خارجى دارند . مثل صفت حيات ، علم ، قدرت ، شجاعت و كرم كه در نفس انسان موجودند . البته اين صفات ، مادى نيستند و از راه « آثار » شان به وجود آنها منتقل مىشويم چون اين صفات ديدنى و لمس‌كردنى نيستند .\r\n2 . صفات انتزاعى و اعتبارى كه منشأ انتزاع خارجى دارند ؛ هرچند خود اين صفات در خارج موجود نيستند . مثل : فوقيّت و تحتيّت ، ملكيت و زوجيت .\r\nصفات حقيقى هم دو قسم مىشوند :\r\n1 . حقيقىِ محض : صفاتى كه داراى اضافه و نسبت نيستند . مثل صفت حيات كه براى موجود زنده ثابت است ، چه غيرى باشد ، چه نباشند . خداوند حى لا يموت است ، چه موجود ديگرى وجود داشته باشد ، چه وجود نداشته باشد .\r\n2 . حقيقىِ ذات‌الاضافه : صفاتى كه داراى اضافه و نسبتى به غير مىباشند . مثل صفت علم و اراده و قدرت ؛ كه علم بدون معلوم و متعلق ، معنا ندارد . اراده بدون مراد و متعلق معقول نيست . وقتى شما ادعا كنيد كه علم داريد ، فورى مىپرسيم علم به چه چيز داريد ؟ علم ، معلوم مىطلبد و معنا ندارد كه علم باشد ، ولى معلومى نباشد . به همين سبب در تعريف علم گفته‌اند : « نورٌ لنفسه و نورٌ لغيره » كه بخش اوّل اشاره به صفت حقيقى بودن آن دارد و بخش دوم اشاره به ذات الاضافه بودن و طريق بودن آن . خود صفت علم يا قطع كه مورد بحث ماست ، داراى دو جنبه است :\r\n1 . جنبهء كاشفيّت و طريقيّت به سوى واقع كه لازم لا ينفكّ و بلكه عين علم و قطع است و از او تفكيك‌ناپذير است ، آن هم كاشفيّت در حدّ اعلى و تامّ و تمام .\r\n\r\n\r\n","description":"","footnote":"\r\n( 1 ) . البته اصل در قطع موضوعى آن است كه تمام موضوع باشد و هرجا ضميمه و قيدى داشت حمل بر جزء موضوع مىشود ، و گرنه ظاهر خطاب ايجاب مىكند كه تمام موضوع باشد . نتيجه اين تقسيم آنجا ظاهر مىشود كه قطع ما به وجوب جمعه مخالف واقع در آيد . در اينجا بنا بر اين‌كه قطع تمام موضوع باشد ، همين كه يك آن قطع مزبور حاصل شد ، وجوب تصدّق هم واقعاً ثابت مىشود ، ولى بنا بر اين‌كه قطع ، جزء موضوع باشد و قطع خاصّ موضوعيّت داشته باشد ، در فرض خطا و كشف خلاف ، وجوب تصدق در واقع نبوده و از اوّل ثابت نشده است .\r\n( 2 ) . نهايةالحكمة ، مرحلهء 12 ، فصل 8 ، ص 284 .\r\n","page_name":" 436 ","page_number":437},
  {"content":"\r\n\r\n2 . جنبهء صفتى از صفات نفس بودن در مقابل صفت ظنّ و شكّ و وهم . انسان گاهى نسبت به امرى قاطع است و صفت قطع در نفس او موجود است و گاهى ظانّ است و گاهى شاكّ و . . . ؛ البته قطع نظر از اينكه قطع او طريق به سوى واقع هم هست يا نه ؟ كه در اين قسم كارى به جنبهء كاشفيّت و مرآت بودنِ قطع نداريم .\r\nبا توجه به اين مقدمه ، قطع موضوعى ، چه تمام موضوع باشد و چه جزء موضوع ، دو قسم دارد :\r\n1 . گاهى به‌دليل اينكه طريق به سوى واقع است ، در موضوع حكم اخذ مىشود كه نامش « قطع موضوعىِ طريقى » است .\r\n2 . گاهى به‌دليل اينكه صفت خاصى از صفات نفس است - در مقابل صفت ظن و شك و . . . - در موضوع حكم اخذ مىشود كه نامش « قطع موضوعىِ وصفى » است . « 1 » نتيجه : اقسام قطع موضوعى چهار قسم شد و قطع طريقى محض هم قسم اوّل بود كه در مجموع پنج قسم مىشود : 1 . قطع طريقى محض ؛ 2 . قطع موضوعى طريقى به نحو تمام موضوع ؛ 3 . قطع موضوعى طريقى به نحو جزء موضوع ؛ 4 . قطع موضوعىِ وصفى به نحو تمام موضوع ؛ 5 . قطع موضوعى وصفى به نحو جزء الموضوع .\r\n\r\n[ قيام الأمارات مقام القطع الطريقىّ 
  ]\r\nثم لا ريب فى قيام الطرق و الأمارات المعتبرة بدليل حجيتها و اعتبارها مقام هذا القسم كما لا ريب فى عدم قيامها به مجرد ذلك الدليل مقام ما أخذ فى الموضوع على نحو الصفتية من تلك الأقسام بل لا بد من دليل آخر على التنزيل فإن قضية الحجية و الاعتبار ترتيب ما للقطع بما هو حجة من الآثار لا له بما هو صفة و موضوع ضرورة أنه كذلك يكون كسائر الموضوعات و الصفات . : [ عدم قيام الأمارات مقام القطع الموضوعىّ 
  ]\r\nو منه قد انقدح عدم قيامها بذاك الدليل مقام ما أخذ فى الموضوع على نحو الكشف فإن القطع المأخوذ بهذا النحو فى الموضوع شرعا كسائر ما لها دخل فى الموضوعات أيضا فلا يقوم مقامه شىء به مجرد حجيته و قيام دليل على اعتباره ما لم يقم دليل على تنزيله و دخله فى الموضوع كدخله .\r\n\r\n\r\n","description":"","footnote":"\r\n( 1 ) . نتيجهء اين دو قسم بعداً در قيام اماره به جاى قطع روشن خواهد شد . ضمناً اصل اوّلى در قطع موضوعى همين وصفى بودن است . يعنى قطع خصوصيت دارد و چون صفت خاصى است در موضوع اخذ شده است ، لذا مواردى كه از اجماع يا ظاهر خود خطاب و يا هر قرينهء معتبر ديگرِ يكى از دو قسم روشن شد ، تابع قرينه خواهيم بود ، ولى مواردى كه دليل خاصّ نبود ، به اصل اوّلى برگشته و بنا را بر موضوعى وصفى بودن مىگذاريم .\r\n","page_name":" 437 ","page_number":438},
  {"content":"\r\n\r\nمطلب دوم امر ثالث ، دربارهء قيام امارات معتبره به جاى قطع است . اگر كسى بپرسد ثمرهء تقسيم قطع به اقسام مزبور چيست مىگوييم در سه باب از ابواب علم اصول ثمره ظاهر مىشود :\r\nاولين ثمره در مبحث اجزاء است كه در جلد اوّل كفايه در باب اوامر گذشت . اجمال مطلب اين است كه اگر قطع به حكمى - مثلًا وجوب جمعه - پيدا كرديم و مدتى هم بر طبق آن عمل كرديم سپس كشف خلاف شد ، يعنى معلوم شد كه ظهر واجب بود در اينجا ، اگر قطع ما طريقى بود ، حتماً بايد نماز ظهر را اعاده يا قضا ، كنيم و نماز جمعه مُجزى نيست ؛ به بيانى كه در جاى خود گذشت . اگر موضوعى باشد ، اعاده و قضاء لازم نيست و اصولًا كشف خلاف معنا ندارد ( در فرضى كه مطلق القطع موضوعيّت داشته باشد ) ؛ زيرا تمام موضوع حكم ، قطع بود و مكلّف طبق قطع انجام وظيفه كرده و كمبودى ندارد تا اعاده كند .\r\n2 . قيام اماره به جاى قطع\r\nدومين ثمره « 1 » در همين امر سوم و مطلب دومى است كه در امر سوم مطرح است .\r\nمطلب دوم با عناوين گوناگون طرح مىشود : الحاق ظن معتبر به قطع ، تنزيل اماره معتبره به منزلهء قطع ، قيام طرق معتبره مقام القطع .\r\nسؤال اين است كه آيا امارات ظنيه‌اى كه از سوى شارع مقدس حجّت شده و اعتبار يافته‌اند و دليل شرعى بر حجيّت و اعتبار آنها قائم شده است « 2 » ملحق به قطع هستند يا نه ؟ جانشين قطع هستند يا خير ؟ قدر مسلم اين است كه الحاقِ موضوعى ندارند و ظن موضوعاً داخل در قطع نيست ، زيرا قطع يعنى اعتقاد جازم ، و ظن يعنى اعتقاد راجح . اينها دو موضوع مستقل هستند و هيچ‌كدام داخل در ديگرى نيست ؛ ولى سخن در الحاق و تنزيل و قيام حكمى است :\r\nدانستيم كه قطع احكامى دارد از قبيل حجّيّت ، يعنى منجِّز بودن عند الاصابه ، معذّر بودن عندالخطاء ، وجوب متابعت ، حرمت مخالفت ، استحقاق مدح و ثواب بر موافقت قطع ، استحقاق مذمّت و عقاب بر مخالفت قطع . در اين مسأله فرقى هم ميان قطع مصيب و خاطى نبود و تمام اين آثار به حكم عقل براى قطع ثابت بود . حال آيا امارهء ظنيّهء معتبره در اين آثار و احكام و لوازم ، جانشين قطع مىشود و همين احكام را دارد يا خير ؟\r\nمثال : در موضوعات احكام اگر قطع به خمر بودنِ فلان مايع پيدا مىكرديم ، تمام آن احكام مترتّب بود ولى حالا قاطع نيستيم ؛ اما بيّنه و شهادت دو عادل بر خمر بودن آن مايع دلالت كرده است ، آيا باز هم تمام آن احكام مترتّب است يا خير ؟ در خود احكام ، اگر قطع به وجوب جمعه پيدا مىكرديم ، احكامى داشت ؛ حال قطع نداريم ، ولى خبر واحد عادل يا ثقه‌اى بر وجوب جمعه دلالت\r\n\r\n\r\n","description":"","footnote":"\r\n( 1 ) . سومين ثمره در صفحهء 1615 بيان مىشود .\r\n( 2 ) . ادلّهء حجيّت امارات در مباحث ظن مبسوطاً خواهد آمد .\r\n","page_name":" 438 ","page_number":439},
  {"content":"\r\n\r\nكرده است ، آيا همان احكام مترتّب است ؟ در مجموع از عبارت مرحوم آخوند در كفايه ، چهار احتمال مستفاد مىشود كه به ترتيب كتاب ذكر مىكنيم :\r\nاحتمال اوّل : مختار خود مصنف است كه قائل به تفصيل است :\r\nالف ) قطع طريقى محض ؛ نسبت به اين قطع ، جاى كوچك‌ترين شك و شبهه‌اى نيست كه اماره معتبره قائم مقام آن مىشود و تمام آثارى كه بر قطع به حكم مترتّب مىشد بر ظن معتبر مترتّب مىشود . « 1 » دليل مطلب اين است كه در قطع طريقى ، خودِ صفت قطع ، موضوعيّت و خصوصيت ندارد ، بلكه تمام مناط ، در كاشفيّت و طريقيّت آن است . آنگاه امارهء ظنيّه نيز مانند قطع ، طريق است و واقع را به ما ارائه مىكند ؛ با اين تفاوت كه طريقيّت قطع و مرآتيّتِ آن و واقع‌نمايى آن ، تامّ و تمام و كامل است و نيازى به تكميل ندارد ؛ ولى واقع‌نمايى ظن ، ناقص و ناتمام است و نياز به تكميل و تتميم دارد و پس از قيام دليل معتبر و حجّت و طريق قرار دادن آن از سوى شارع مقدس ، ديگر نقص و كمبودى ندارد . هر دو ، طريق به سوى واقع هستند « 2 » و هر دو حجّت هستند . « 3 » آنگاه تمام احكامى كه براى قطع طريقى بود ، براى ظن معتبر هم هست . معناى حجيت امارت معتبره هم جز اين نيست و خود ادلهء حجيّت كافى است براى اثبات اين مطالب و نيازى به دليل خاصّ نيست .\r\nب ) قطع موضوعى وصفى ، چه تمام موضوع باشد و چه جزء موضوع ؛ نسبت به اين قطع رأى مرحوم آخوند اين است كه امارات معتبره جانشين آن نمىشوند و احكامى كه بر صفت قطع مترتّب بود ، بر صفت ظن مترتّب نيست . مثلًا فرموده « إذا قطعت بوجوب الجمعه فيجب التصدق بدرهمٍ » و فرض ما اين است كه قطع به عنوان اينكه صفت مخصوصى از صفات نفسانيه است ، موضوع حكم واقع شده است . در اينجا اگر به جاى قطع به وجوب جمعه ، خبر ثقه بر وجوب جمعه قائم شد ، موجب وجوب تصدق نمىشود و آن حكم را ندارد .\r\nسرّ مطلب اين است كه در همه موضوعات و صفات ، مطلب از اين قرار است كه هيچ موضوعى جانشين موضوع ديگر نمىشود . هر موضوعى مستقل از موضوع ديگر داراى حكم است . مثلًا خمر يك موضوع است و حكمش حرمت است . فلان مايع ديگر كه در بعضى از صفات مثل خمر است ولى عنوان ديگر دارد ، موضوع ديگرى است و حكم ديگرى دارد و نمىتوان اين را بر آن عطف كرد .\r\nهمچنين هيچ صفتى هم جاى صفت ديگر را نمىگيرد . صفت قطع به عنوان اينكه صفت خاصى است\r\n\r\n\r\n","description":"","footnote":"\r\n( 1 ) . احدى در اين مخالفت نكرده است ؛ زيرا اگر اين آثار هم مترتّب نشود ، لازم مىشود كه جعل حجيّت براى اماره لغو و عبث و بىفايده باشد كه كار لغو از مولاى حكيم صادر نمىشود .\r\n( 2 ) . با اين تفاوت كه يكى ذاتاً و بنفسه طريق است و ديگرى جعلى و اعتبارى است .\r\n( 3 ) . البته يكى عقلًا و ديگرى شرعاً .\r\n","page_name":" 439 ","page_number":440},
  {"content":"\r\n\r\nو عالىترين مرحلهء كشف را دارد غير از صفت ظن به عنوان صفت خاصّ ديگر است و هرگز اين جاى آن را نمىگيرد . « 1 » ج ) قطع موضوعى طريقى ، چه تمام موضوع و چه جزء موضوع ؛ به عقيدهء مرحوم آخوند نسبت به اين قطع نيز ، ظن معتبر جانشين آن نيست ؛ زيرا درست است كه قطع از جنبه طريقيّت و كاشفيّت ، موضوع واقع شده است و اماره هم اين جنبه را دارد ؛ ولى بالأخره اين را نمىتوان انكار كرد كه در ظاهر خطاب ، قطع در موضوع حكم اخذ شده و در حقيقت طريق خاصّ و كاشف مخصوص ، مناط حكم و موضوع حكم است ، و آن قطع كاشف و قطعى است كه طريق باشد . به ديگر سخن : كاشف قطعى و طريق قاطع موضوع است و خبر واحد يا هر اماره ظن معتبر ديگر - اگرچه طريقيت و كاشفيّت دارد - طريق قاطع نيست ، القطع الكاشف نيست ، الكاشف است .\r\nهمان‌طور كه در ساير موضوعات اگر قيد و خصوصيتى در موضوع حكم و مناطِ آن اخذ شود ، حكم براى همان خصوصيت ثابت است . مثل « أكرم رجلًا مؤمناً » و « أكرم رقبةً مؤمنةً » . هركدام از قيد و مقيّد كه نباشد ، حكم هم نيست ؛ هكذا در مانحن‌فيه قطع موضوعيّت دارد و اماره ولو حجّت باشد ، قطع كاشف نيست . لذا جانشين قطع موضوعى طريقى هم نمىشود ؛ مگر اين‌كه دليل خاصّ بر تنزيل اماره به منزله اين قطع و دخالت اماره و ظن در موضوع حكم - مثل قطع - قيام كند ، كه باز همان اشكال قبلى در اينجا قابل طرح است .\r\nو توهم كفاية دليل الاعتبار الدال على إلغاء احتمال خلافه و جعله بمنزلة القطع من جهة كونه موضوعا و من جهة كونه طريقا فيقوم مقامه طريقا كان أو موضوعا فاسد جدا . فإن الدليل الدال على إلغاء الاحتمال لا يكاد يكفى إلا بأحد التنزيلين حيث لا بد فى كلّ تنزيل منهما من لحاظ المنزل و المنزل عليه و لحاظهما فى أحدهما آلى و فى الآخر استقلالى بداهة أن النظر فى حجيته و تنزيله منزلة القطع فى طريقيته فى الحقيقة إلى الواقع و دى الطريق و فى كونه بمنزلته فى دخله فى الموضوع إلى أنفسهما و لا يكاد يمكن الجمع بينهما .\r\nنعم لو كان فى البين ما بمفهومه جامع بينهما يمكن أن يكون دليلا على التنزيلين و المفروض أنه\r\n\r\n\r\n","description":"","footnote":"\r\n( 1 ) . البته مرحوم آخوند جمله ديگرى هم دارد و آن اينكه ادله حجيت امارات ظنيه كه خواهد آمد ، براى اين منظور كافى نيست و دلالت ندارد بر اينكه امارات معتبره جانشين قطع مىشوند - به‌عنوان اينكه صفت خاصّ است - بلكه فقط دلالت دارند بر اين‌كه اماره ظنيه جانشين قطع مىشود ، بما أنّه حجةٌ و احكام آن را دارد ؛ مگر اين‌كه دليل خاصى - غير از ادلّهء حجيت - دلالت كند بر قيام اماره به جاى قطع موضوعى وصفى . مثلًا بگويد « و إذا ظننت بوجوب الجمعه يجب التصديق بدرهم » . ولى بايد گفت اين مجرّد فرض است و مرحوم آخوند فرض محال را طرح كرده است ؛ زيرا وقتى قطع به عنوان صفت خاصى موضوع واقع شد ، امكان ندارد دليل ديگر از راه برسد و دلالت كند كه ظن هم اين حكم را دارد ؛ و گرنه كاشف از اين مىشود كه قطع خصوصيت نداشته و بما أنّه صفةٌ خاصةٌ موضوع واقع نشده است . اين خلف فرض و محال و باطل است . لذا حق اين است كه اماره به هيچ‌وجه جانشين قطع موضوعىِ وصفى نمىشود ، چه به بركت دليل حجيّت اماره ( ادله عامه ) و چه دليل خاص .\r\n","page_name":" 440 ","page_number":441},
  {"content":"\r\n\r\nليس فلا يكون دليلا على التنزيل إلا بذاك اللحاظ الآلى فيكون حجة موجبة لتنجز متعلقه و صحة العقوبة على مخالفته فى صورتى إصابته و خطائه بناء على استحقاق المتجرى أو بذلك اللحاظ الآخر الاستقلالى فيكون مثله فى دخله فى الموضوع و ترتيب ما له عليه من الحكم الشرعى .\r\nاحتمال دوم : اين است كه اماره معتبر جانشين تمام اقسام قطع مىشود و خود ادلهء عامّهء حجيّت ظن معتبر ، براى اين منظور كفايت مىكند و نيازى به قيام دليل خاصّ نداريم . اين متوهّم به اطلاق ادلهء حجيّتِ امارات ، استدلال كرد .\r\nتوضيح : مفاد ادله حجيّت امارات ظنيه از قبيل : ظواهر ، خبر ثقه ، بيّنه و . . . عبارت است از اينكه « صدّق العادل أو الثقة أو البيّنة » ، يعنى سخن فرد مورد وثوق را تصديق كن ! البته مراد ، تصديق قولى نيست كه به زبان بگوييم ثقه راست مىگويد و فلان خبر را مثلًا از امام صادق عليه السلام شنيده است .\r\nهمچنين صرف تصديق قلبى نيست كه قلباً ملتزم به صدق و راستىِ آن خبر باشيم ، بلكه مراد اين است كه رَتِّب الأثر ، يعنى به خبر ثقه ترتيب اثر بده و بنا را بگذار بر اينكه امام عليه السلام چنين و چنان فرموده است و بر اساس آن مشى كن و به احتمال خلافى كه مىدهى اعتنا نكن ! در يك كلام ، مفاد ادلّهء حجيّت اين است كه اماره معتبر را به چشم علم و قطع بنگر و آن را تعبداً و تنزيلًا علم حساب كن ! الأمارة قطعٌ أو كالقطع . آنگاه اين مفاد اطلاق دارد و قيد نشده است به اينكه اماره مثل قطع طريقى است ، بلكه به‌طور مطلق فرموده اماره مثل قطع است ، چه قطع طريقى باشد و چه موضوعى . پس اماره جانشين هر قطعى مىشود ، چه قطع طريقى باشد و چه قطع موضوعى . پس مثلًا اگر ظن به وجوب جمعه هم پيدا كردى ، تصدّق يك درهم واجب است .\r\nردّ توهّم : مرحوم آخوند در دفع اين توهّم مىفرمايد اين توهّم جداً فاسد است .\r\nتوضيح : قبول داريم كه مفاد ادلّهء حجيّت امارت ظنيه عبارت است از تنزيل اماره به منزله علم و قطع ، و معنايش اين است كه اماره را به چشم علم بنگر و با آن مثل علم معامله كن و به احتمال خلاف اعتنا نكن و گويا قاطع هستى ؛ ولى قاعده كلّى اين است كه در هر تنزيلى كه چيزى را نازل منزله چيزى قرار دهيم - مثلًا زيد را به منزله اسد قرار مىدهيم ، ظن را جاى علم قرار مىدهيم - بايد هر يك از مُنَّزل و مُنزَّل‌ُعليه - در مثال ما منزّل ظن است و منزّل‌عليه قطع - را ابتدا لحاظ و تصور كنيم تا مصحّح و مجوّز تنزيلِ يكى به‌جاى ديگرى باشد .\r\nلحاظ كردن منزّل‌عليه ( قطع ) در صورت قطع طريقى يك لحاظ آلى است ، يعنى به عنوان آلتى و مرآتى براى غير و طريق به سوى واقع ، لحاظ شده و تمام نظر به واقع است نه به صفت قطع . ولى در صورت قطع موضوعى ، يك لحاظ استقلالى است ، يعنى به عنوان صفت خاصى از صفات نفسانى مدّنظر منزِّل است و كارى به جنبه طريقيت او ندارد و از آن قطع نظر شده است . چه اينكه همين دو لحاظ در مورد منزَّل ( اماره و طريق معتبر ) نيز وجود دارد و امكان ندارد كه دليل واحدى ( ادلّهء حجيّت\r\n\r\n","description":"","footnote":"","page_name":" 441 ","page_number":442},
  {"content":"\r\n\r\nاماره ) كه دالّ بر تنزيل اماره به منزله قطع است ، مفادش اين باشد كه هم اماره به منزله قطع است يعنى مؤدّاى اماره به منزله واقع است - در طريقى - و هم خود اماره به منزله خود قطع است - در موضوعى - زيرا جمع بين دو لحاظ آلى و استقلالى در خطاب واحد و تنزيل واحد ، جمع ميان نقيضين است و چنين چيزى محال است . پس ادله حجيّت خبر واحد كافى نيست كه اماره را به جاى مطلق قطع - موضوع و طريقى - بنشاند و تمام آثار و احكام قطع طريقى و موضوعى را بر آن مترتّب كند .\r\nقوله : نعم لو كان فى البين : دو تبصره :\r\n1 . اگر دليل حجيّت اماره فقط ظن معتبر را جانشين قطع طريقى بكند و دلالت كند بر تنزيل اماره به منزلهء قطع طريقى ، و دليل خاصى از خارج برسد مبنى بر اينكه ظن معتبر جانشين قطع موضوعى هم مىشود ، و دلالت كند بر اين‌كه « إذا طننت بوجوب الجمعه فيجب التصدق » ، در اين صورت محذورى پيش نمىآيد ؛ چون در هر تنزيلى يك لحاظ بيشتر نيست . ولى متوهّم اين فرض را نمىگويد . او مدعى است كه ادلّهء حجيّت خبر واحد براى هر دو منظور كافى است . امّا ديديم كه اين سخن ، محذور دارد و پذيرفتنى نيست . « 1 » 2 . اگر يك عنوان كلّى باشد كه به مفهومش جامع بين هر دو لحاظ باشد ، مثلًا بگويد اماره جانشين قطع است مطلقاً و بأيّ لحاظٍ لوحظ . يعنى قطع هر گونه كه لحاظ شود - طريق يا صفت خاصه - اماره جانشين قطع است ، كه همان جامع را لحاظ كرده است ، نه خصوصيت طريقى يا موضوعى بودن را . مثل اينكه بگوييم انسان داراى فلان صفات و احكام است ، چه عالم باشد چه جاهل . در اين صورت مانعى نيست و كلّى بر هر يك از دو فرد منطبق مىشود و اماره جانشين هر دو مىگردد .\r\nامّا مرحوم آخوند مىفرمايد : اين مجرّد فرض است و چنين خطابى كه به مفهومش شامل هر دو قسم بشود ، وجود ندارد و در ميان ادلّه چنين چيزى نداريم . لذا تنزيل به اعتبار جامع نيست ، بلكه به اعتبار خصوصيت است ؛ امّا ديديم كه خصوصيت‌ها قابل جمع نبود ، بنابراين از دو حال خارج نيست :\r\nيا دليل حجيّتِ دالّ بر تنزيل اماره ، به‌منزلهء قطع است ، به لحاظ آلى و طريقى ، و تمام نظرِ منزِّلْ ، به واقع است . در اين صورت همان‌طور كه قطع ، منجِّز واقع بود - عندالاصابه - اماره نيز مُنجِّز است و همان‌طور كه مخالفت قطع عقاب داشت ، آن هم مطلقاً - چه مصيب باشد كه نامش معصيت بود و چه خاطى باشد كه نامش تجرّى بود - مخالفت اماره نيز مطلقاً عقاب دارد . البته بنا بر اين‌كه متجرّىِ به اماره ، مؤاخذه داشته باشد ؛ آن‌گونه كه متجرّىِ به قطع ، عقاب داشت .\r\nيا دليل حجيّت دال بر تنزيل اماره ، به‌منزلهء قطع است ، به لحاظ استقلالى . در نتيجه همان‌طور كه قطع در موضوع حكم ، در خطاب شارع اخذ مىشد - مثلًا « إذا قطعت بوجوب الجمعة يجب التصدق » -\r\n\r\n\r\n","description":"","footnote":"\r\n( 1 ) . اين تبصره را مرحوم آخوند در اين فراز مطرح نكرده است ؛ ولى قبلًا در بيان احتمال اوّل كه مختار خود ايشان بود به آن اشاره كرد .\r\n","page_name":" 442 ","page_number":443},
  {"content":"\r\n\r\nظن هم در موضوع حكم اخذ مىشود و به جاى قطع اگر ظنِ به وجوب جمعه هم پيدا كردى تصديق واجب مىشود و اثر ( حكم شرعى ، يعنى وجوب تصدق ) مترتب مىگردد .\r\nلا يقال على هذا لا يكون دليلا على أحد التنزيلين ما لم يكن هناك قرينة فى البين .\r\nفإنه يقال لا إشكال فى كونه دليلا على حجيته فإن ظهوره فى أنه بحسب اللحاظ الآلى مما لا ريب فيه و لا شبهة تعتريه و إنما يحتاج تنزيله بحسب اللحاظ الآخر الاستقلالى من نصب دلالة عليه فتأمل فى المقام فإنه دقيق و مزال الأقدام للأعلام .\r\nاحتمال سوم : مستشكل مىگويد : حالا كه دليل بر حجيّت نتوانست هر دو تنزيل را دلالت كند و حتماً بر يكى از دو تنزيل دلالت مىكند ، بايد گفت ادلّهء حجيّت اماره ، مجمل است و ظهور در هيچ‌كدام ندارد ، نه ظهور در تنزيل اماره به جاى قطع به لحاظ آلى ، دارد و نه به لحاظ استقلالى . و تعيين هركدام نيازمند قرينه خارجيه است و با نبود قرينه خاص ، خطاب اجمال دارد و نمىتوان گفت اماره جانشين كدام قطع است .\r\nجواب : مرحوم آخوند در جواب مىفرمايد اجمالى نيست ، و ظهور ادله حجيّت اماره در قيام اماره به جاى قطع طريقى ، مسلّم است و نيازى به قرينه خاصّ نيست . ( يا از باب ظهور انصرافى است كه بارزترين ويژگى قطع همان طريقيّت و كاشفيّت آن است و اگر دليل ، چيزى را جاى قطع گذاشت ، انصراف به همين اثر بارز دارد . يا از باب اينكه اصل اوّلى در باب قطع و ظن طريقيّت است و نيازى به دليل خاصّ ندارد . ) بنابراين آنچه نيازمند دليل خاصّ است ، « قيام اماره به جاى قطع موضوعى » است ، و گرنه خطاب ، مجمل نيست و ظهور در تنزيل به لحاظ آلى دارد .\r\nو لا يخفى أنه لو لا ذلك لأمكن أن يقوم الطريق بدليل واحد دال على إلغاء احتمال خلافه مقام القطع به تمام أقسامه و لو فيما أخذ فى الموضوع على نحو الصفتية كان تمامه أو قيده و به قوامه .\r\nفتلخص مما ذكرنا أن الأمارة لا تقوم بدليل اعتبارها إلا مقام ما ليس بمأخوذ فى الموضوع أصلا .\r\nاحتمال چهارم : شيخ اعظم در رسائل تفصيل ديگرى داده است : اماره ، هم جانشين قطع طريقى محض مىشود و هم جانشين قطع موضوعىِ طريقى ؛ و جانشينىاش اختصاص به قطع موضوعى وصفى ندارد ؛ « 1 » زيرا در موضوعى طريقى هم گرچه در ظاهر خطاب ، قطع در موضوع اخذ شده است ؛ ولى مناطش طريقيّت و كاشفيّت است ، و به اين ملاك در موضوع اخذ شده است و اين مناط در ظن معتبر هم وجود دارد . پس بايد بتواند جانشين چنين قطعى بشود .\r\nمرحوم آخوند اين بخش را قبول ندارد و مىفرمايد : بالأخره اين نكته قابل انكار نيست كه در\r\n\r\n\r\n","description":"","footnote":"\r\n( 1 ) . فرائدالاصول ، ص 4 .\r\n","page_name":" 443 ","page_number":444},
  {"content":"\r\n\r\nظاهر خطاب ، قطع در موضوع حكم شرعى ( وجوب تصدق ) اخذ شده است و وقتى موضوعى شد ، همان محذور برمىگردد ، يعنى خطاب واحد ( دليل حجيّت اماره ) نمىتواند در آن واحد هم اماره را به جاى قطع طريقى محض بنشاند و هم به جاى قطع موضوعى عمدهء اين معنا كه منزّل و منزّل‌عليه را ، هم آلى لحاظ كند و هم استقلالى كه اين تناقض است . اگر به نظر شما چنين چيزى بلا محذور است ، پس بايد بگوييد اماره جانشين قطع مىشود مطلقاً ، « 1 » همان‌گونه كه متوهّم مىگفت . پس وجهى براى تفصيل شيخ اعظم نيست .\r\nخلاصه : دليل حجيّت اماره فقط اماره را جانشين قطع طريقى محض مىگرداند و اما جانشين قطع موضوعى نمىكند اصلًا ( نه موضوعى طريقى و نه وصفى ) . به‌خاطر محذور اجتماع لحاظين كه ذكر شد . آرى اگر دليل خاصى داشتيم اماره را جانشين قطع موضوع طريقى هم مىكرديم ، ولى عمومات حجيّت اماره براى اين منظور كافى نيست .\r\n\r\n[ عدم قيام غير الاستصحاب من الاصول مقامَ القطع الطريقىّ 
  ]\r\nأما الأصول فلا معنى لقيامها مقامه بأدلتها أيضا غير الاستصحاب لوضوح أن المراد من قيام المقام ترتيب ما له من الآثار و الأحكام من تنجز التكليف و غيره كما مرت إليه الإشارة و هى ليست إلا وظائف مقررة للجاهل فى مقام العمل شرعا أو عقلا .\r\nلا يقال إن الاحتياط لا بأس بالقول بقيامه مقامه فى تنجز التكليف لو كان .\r\nفإنه يقال أما الاحتياط العقلى فليس إلا لأجل حكم العقل بتنجز التكليف و صحة العقوبة على مخالفته لا شىء يقوم مقامه فى هذا الحكم . و أما النقلى فإلزام الشارع به و إن كان مما يوجب التنجز و صحة العقوبة على المخالفة كالقطع إلا أنه لا نقول به فى الشبهة البدوية و لا يكون بنقلى فى المقرونة بالعلم الإجمالى فافهم .\r\n3 . قيام اصل عملى به جاى قطع\r\nمطلب سوم از مطالب امر ثالث و در واقع ثمرهء سوم تقسيم قطع به اقسام خمسه ، اين است كه آيا اصول عمليه جانشين قطع مىشود يا خير ؟ مثلًا اگر قطع به طهارت فلان آب داشتيم احكامى داشت ؛ حال اگر با قاعده طهارت ، آن را ثابت كرديم ، آيا همان احكام قطع را دارد يا خير ؟ يا مثلًا قطع به وجوب جمعه ، داراى آثارى بود حال قطع نداريم ؛ ولى دوران امر ميان ايجاب و تحريم بود و ما از اصالةالتخيير استفاده كرده و جانب وجوب را اختيار كرديم آيا همان احكام مترتّب است يا نه ؟ يا مثلًا\r\n\r\n\r\n","description":"","footnote":"\r\n( 1 ) . چه طريقى ، چه موضوعىِ وصفى ، چه موضوعى طريقى .\r\n","page_name":" 444 ","page_number":445},
  {"content":"\r\n\r\nيقين به خمريت فلان مايع احكامى داشت حال يقين وجدانى نداريم ؛ ولى استصحاب بقاء خمريت جارى كرديم . آيا همان احكام را دارد يا خير ؟\r\nضمناً اصول عمليه از نظر عقلى يا نقلى بودن سه بخش مىشوند :\r\n1 . عقلى محض ، مثل اصالة التخيير در دوران بين محذورين .\r\n2 . نقلى محض ، مثل استصحاب : اصالة الطهارة ، اصالة الحلّية و . . . .\r\n3 . عقلى و شرعى - با هم - مثل اصل برائت و اصالة الاحتياط كه البته هر كدام به مناطى جارى مىشوند ؛ ولى در بحث ما فرقى ميان اين بخش‌ها نيست .\r\nاين نكته هم مسلّم است كه اصول عمليه جايگزين قطع موضوعى نمىشوند ؛ زيرا رتبه اصول از امارات بالاتر نيست . در بخش امارات ديديم كه به عقيدهء مرحوم آخوند اماره ، جانشين قطع موضوعى - با همهء اقسامش - نشد . پس اصول به طريق اولى جاى قطع موضوعى را نخواهد گرفت ، مگر اين‌كه دليل خاصى دلالت كند بر اينكه به جاى قطع اگر ظن به فلان امر هم پيدا كردى ، وجوب تصدق پياده مىشود . همچنين اگر استصحاب هم كردى ، باز همان اثر بار مىشود ، ولى اين از بحث خارج است .\r\nبحث در قيام اصول و امارات به جاى قطع است ، به سبب ادله حجيّت اماره و اصل . همچنين اين بحث هم به منزله ثمره سوم براى اقسام قطع است كه قبلًا اشاره شد . با توجه به اين نكات مرحوم آخوند اصول عمليه را سه بخش مىكند و هركدام را جدا بحث مىنمايد :\r\nبخش اوّل : اصول عمليه غير از احتياط و غير از استصحاب : آيا اصالةالاباحة و الطهارة و . . .\r\nجانشين قطع طريقى مىشود خير ؟ اين اصول جانشين قطع نمىشوند ؛ زيرا منظور از جانشينى يعنى ترتيب آثار ، يعنى آثار و لوازم و احكامى كه قطع داشت بر اين اصول هم مترتب شود و مهم‌ترين اثر قطع عبارت بود از منجزيت و معذوريت ؛ يعنى اگر مصيب بود ، موجب تنجّز واقع مىشد و اگر خاطى بود ، موجب عذر نسبت به مخالفت با واقع مىشد . اصول عمليه اصلًا نظر به واقع ندارند تا عندالاصابه منجز باشند ، بلكه اين اصول يك سلسله وظايف عملى و دستورالعمل‌هايى هستند كه عقل يا شرع يا هر دو ، اين وظايف را براى مكلف جاهل و شاكّ به واقع ، جعل و مقرر كرده‌اند صرفاً به منظور خروج مكلّف از حيرت در مقام عمل ؛ و گرنه اصلًا كارى با واقع ندارند كه منجّز باشند يا نه . « 1 » پس نسبت به بخش اوّل ، تكليف روشن شد كه خبرى از جانشينى نيست .\r\nبخش دوم : اين بخش راجع به خصوص احتياط است كه با عنوان « لا يقال » به‌صورت اشكال و جواب طرح شده است . مستشكل مىگويد ساير اصول را مىپذيريم كه جانشين قطع نمىشوند ؛ ولى احتياط كه ما را به واقع مىرساند و اصلًا به مناط تحفظ بر واقع و رسيدن به آن ، حجت و واجب شده\r\n\r\n\r\n","description":"","footnote":"\r\n( 1 ) . در فرض خطا هم خود اين اصول عذر هستند ، نه اينكه اينها موجب عذر باشند و عذر لازم اينها باشد . بر خلاف قطع طريقىكه موجب عذر بود .\r\n","page_name":" 445 ","page_number":446},
  {"content":"\r\n\r\nاست مىتواند جانشين قطع شود . و همان‌طور كه قطع موجب تنجز واقع بود و مخالفت با واقعِ مقطوع‌ٌبه موجب عقاب بود ، احتياط نيز منجّز مىباشد و مخالفت با واقع را عقاب‌آور مىكند . پس احتياط جانشين قطع مىشود .\r\nدر جواب مىگوييم احتياط دو شعبه دارد :\r\n1 . احتياط عقلى كه به مناط دفع عقاب محتمل واجب مىشود و عقل حاكم است به اينكه بايد تحصيل مؤمّن نمايى و تا ايمن نشوى ، حق ندارى از پاى بنشينى .\r\n2 . احتياط نقلى و شرعى كه به مناط تحفّظ بر واقع واجب مىشود و سيأتى در باب خودش كه ايجاب احتياط ، طريقى است نه نفسى و تعبّدى . « 1 » حال احتياط عقلى چيزى جز تنجز واقع نيست . عقل مىگويد بايد احتياط كنى ؛ يعنى واقع در حق شما منجز است و حق ندارى با واقع مخالفت كنى و اگر مخالفت كردى مستحق مؤاخذه و عقوبت هستى . پس احتياط عقلى ، خودِ تنجز تكليف و نفس صحت عقوبت و مواخذه است ، نه چيزى كه قائم مقام قطع شود در اين احكام ، قطع خودش امرى نفسانى است كه لازم و اثرش تنجز و صحت عقوبت بر واقع است . ولى احتياط عقلى خودش چيزى نيست كه لازمه‌اش تنجز تكليف واقعى باشد تا جاى قطع بنشيند و اين احكام بر آن مترتب شود ؛ بلكه احتياط عقلى ، خودِ همين احكام است . پس قائم مقامى بىمعنا است .\r\nو اما احتياط نقلى اين است كه شارع مقدس ما را ملزم به احتياط كند و آن را در حق ما واجب نمايد . - مثل اينكه شارع ، عمل به خبر ثقه را واجب مىكرد - ؛ در اين صورت البته احتياط نقلى مثل قطع ، امرى است كه لازمه‌اش تنجز تكليف و بجا بودن عقوبت و مؤاخذه است و اگر شرعاً واجب شد همانند اماره بايد بتواند قائم مقام قطع شود . ولى اشكال اينجاست كه در شبهات بدويّه « 2 » اصلًا احتياط واجب نيست تا سخن از منجز بودنِ آن مطرح شود . و در شبهات مقرون به علم اجمالى « 3 » هم گرچه احتياط لازم و واجب است ، ولى نه ايجاب شرعى بلكه ايجاب عقلى ؛ يعنى باز احتياط به حكم عقل است نه شارع « 4 » احتياط عقلى هم - كه قبلًا تكليفش روشن شد - خود تنجز تكليف است ، نه چيز ديگرى كه موجب تنجز تكليف باشد . در نتيجه در باب احتياط هم قائم مقامى معقول نيست و اين اصل هم جانشين قطع نمىشود .\r\nفافهم : شايد اشاره باشد به اينكه در شبهه بدويه بعدالفحص احتياط را واجب نمىدانيد ، ولى قبل‌الفحص احتياط واجب است ، پس بايد بتواند جانشين شود . يا اشاره به اين است كه در شبهات\r\n\r\n\r\n","description":"","footnote":"\r\n( 1 ) . كفايةالاصول ، ج 2 ، ص 174 .\r\n( 2 ) . در شبهات بدويّه مجرد شك در اصل وجوب يا حرمت داريم و شبهه مقرون به علم اجمالى نيست .\r\n( 3 ) . مثل اين‌كه اجمالًا مىدانيم يا نماز ظهر واجب است يا نماز جمعه .\r\n( 4 ) . اخبار باب هم بر ارشادى بودن حمل شده است كه در جاى خود خواهد آمد .\r\n","page_name":" 446 ","page_number":447},
  {"content":"\r\n\r\nبدويه - در شبههء تحريميه - بر مسلك شما احتياط واجب نيست ، ولى بر مسلك اخباريين احتياط واجب است پس بايد بتواند جانشين شود . و يا اشاره به اين است كه در موارد علم جمالى هم از بعض اخبار شايد وجوب شرعى احتياط مستفاد باشد ، نه عقلى بودن ، باز بايد بتواند جانشين شود . ولى حق اين است كه به اين احتمالات نبايد اعتنا كرد ؛ زيرا منظور شبهه بدويه بعد الفحص است و در دو احتمال اخير هم ما بر مبناى خودمان مشكل را حل كرديم و كارى به مبناى اخبارى و غيره نداريم .\r\n\r\n[ عدم قيام الاستصحاب مقام القطع الموضوعىّ 
  ]\r\nثم لا يخفى أن دليل الاستصحاب أيضا لا يفى بقيامه مقام القطع المأخوذ فى الموضوع مطلقا و أن مثل لا تنقض اليقين لا بد من أن يكون مسوقا إما به لحاظ المتيقن أو به لحاظ نفس اليقين .\r\n\r\n[ العدول عمّا فى دررالفوائد 
  ]\r\nو ما ذكرنا فى الحاشية فى وجه تصحيح لحاظ واحد فى التنزيل منزلة الواقع و القطع و أن دليل الاعتبار إنما يوجب تنزيل المستصحب و المؤدى منزلة الواقع و إنما كان تنزيل قطع فيما له دخل فى الموضوع بالملازمة بين تنزيلهما و تنزيل القطع بالواقع تنزيلا و تعبدا منزلة القطع بالواقع حقيقة لا يخلو من تكلف بل تعسف . فإنه لا يكاد يصح تنزيل جزء الموضوع أو قيده بما هو كذلك به لحاظ أثره إلا فيما كان جزؤه الآخر أو ذاته محرزا بالوجدان أو تنزيله فى عرضه .\r\nو أما إذا لم يكن كذلك فلا يكاد يكون دليل الأمارة أو الاستصحاب دليلا على تنزيل جزء الموضوع ما لم يكن هناك دليل على تنزيل جزئه الآخر فيما لم يكن محرزا حقيقة و فيما لم يكن دليل على تنزيلهما بالمطابقة كما فى ما نحن فيه على ما عرفت لم يكن دليل الأمارة دليلا عليه أصلا فإن دلالته على تنزيل المؤدى تتوقف على دلالته على تنزيل القطع بالملازمة و لا دلالة له كذلك إلا بعد دلالته على تنزيل المؤدى فإن الملازمة إنما تدعى بين القطع بالموضوع التنزيلى و القطع بالموضوع الحقيقى ، و بدون تحقق الموضوع التنزيلى التعبدى أو لا بدليل الأمارة لا قطع بالموضوع التنزيلى كى يدعى الملازمة بين تنزيل القطع به منزلة القطع بالموضوع الحقيقى و تنزيل المؤدى منزلة الواقع : [ فإن الملازمة إنما تكون بين تنزيل القطع به منزلة القطع بالموضوع الحقيقى و تنزيل المؤدى منزلة الواقع 
  ]\r\nكما لا يخفى فتأمل جيدا فإنه لا يخلو عن دقة .\r\nثم لا يذهب عليك أن هذا لو تم لعم و لا اختصاص له بما إذا كان القطع مأخوذا على نحو الكشف .\r\nبخش سوم : اين بخش مخصوص استصحاب است . رمز جدا كردن استصحاب از ساير اصول عمليه اين است كه در استصحاب ، جهت كشف از واقع نيز وجود دارد . زيرا وقتى انسان در زمان سابق ، يقين به امرى داشت و در زمان لاحق ، شك در بقاء همان امر داشته باشد ، به محض توجه به حالت سابقهء قطعى ، شك او تبديل به ظن مىشود و احتمال قوى مىدهد كه همان امر باقى باشد . ظن\r\n\r\n","description":"","footnote":"","page_name":" 447 ","page_number":448},
  {"content":"\r\n\r\nهم طريق به سوى واقع است . « 1 » البته متأخرين استصحاب را به مناط افاده ظن به بقاء حجّت نمىدانند ، بلكه به حكم اخبار لا تنقض اليقين بالشّك « 2 » حجّت مىدانند ؛ ولى به هر حال جهت كشف از واقع در آن موجود است . حال آيا استصحاب مىتواند جانشين قطع به اقسامش ( موضوعى و طريقى ) شود و همان آثار و احكام را داشته باشد يا خير ؟\r\nمرحوم آخوند مىفرمايد : ادلهء اعتبار استصحاب ( لاينقض اليقين . . . ) نمىتواند هم بر قيام استصحاب مقام قطع و يقين موضوعى دلالت كند و هم بر قيام آن به جاى قطع طريقى ؛ « 3 » ولى جانشين همه اقسام نمىشود ، زيرا هر تنزيلى متوقف بر لحاظ است و معناى جانشينى استصحاب به جاى قطع طريقى اين است كه ما قطع را آلى و مرآتى لحاظ كنيم و از يقين ، متيقن و متعلق يقين را اراده كنيم .\r\nمعناى قيام به‌جاى قطع موضوعى اين است كه ما قطع را استقلالًا لحاظ كنيم و از يقين ، خود وصف يقين را اراده نماييم . جمع ميان دو لحاظ در خطاب واحد ممكن نيست و منجز به اجتماع ضدين مىشود . « 4 » در نتيجه يا بايد مفاد دليل استصحاب اين باشد كه استصحاب فقط جانشين قطع طريقى است و يا معنايش اين باشد كه استصحاب فقط قائم مقام قطع موضوعى است و از آنجا كه جانشين قطع طريقى بودن مسلّم است ، نوبت به قطع موضوعى نمىرسد و آثار قطع موضوعى بر آن مترتب نمىگردد . يعنى نمىتوان گفت « إذا استصحبت وجوب الجمعه فيجب التصدق بدرهم » ؛ مگر اينكه دليل خاصى داشته باشيم . در باب امارات هم اين مطلب را مرحوم آخوند بيان كرد .\r\nقوله : و ما ذكرنا فى الحاشية : نظر آخوند : عقيدهء مرحوم آخوند در كفايةالاصول اين است كه امارات جانشين قطع طريقى مىشوند ، ولى جانشين قطع موضوعى نمىشوند ، آن هم مطلقاً . يعنى چه قطع موضوعى طريقى و چه موضوعى وصفى ، چه تمام موضوع باشد و چه جزء موضوع . از اصول عمليه هم خصوص استصحاب ، جانشين قطع طريقى شد ولى جانشين قطع موضوعى نشد ، چه موضوعى وصفى و چه طريقى ، تمام موضوع يا جزء موضوع ، دليل هر دو باب ( امارات و استصحاب ) هم يكى بود و آن امتناع اجتماع لحاظين بود . به بيانى كه گذشت .\r\nحال مىفرمايد ما در حاشيهء خود بر رسائل شيخ اعظم راهى يافته بوديم براى اين مطلب كه اماره و استصحاب جانشين همه اقسام قطع ( طريقى و موضوعى با همه اقسامش ) بشود ، بدون اينكه محذور اجتماع لحاظين پيش آيد و تنها با يك لحاظ ، اماره نازل منزلهء مطلق قطع باشد . آن راه به اين\r\n\r\n\r\n","description":"","footnote":"\r\n( 1 ) . به همين سبب است كه قدماء استصحاب را از امارات ظنّيه و به حكم عقل حجّت دانسته‌اند ، و كسانى هم كه استصحاب را ازاصول دانسته‌اند ، اصل محرز مىدانند . همچنين گفته مىشود استصحاب ، برزخ بين اصول و امارات است . و يا گفته مىشود : استصحاب عرش اصول و فرش امارات است ، يعنى در مقايسه با اصول عمليه خيلى مقامش بالاست و در مقايسه با امارات نازل است .\r\n( 2 ) . وسائل‌الشيعه ، ج 1 ، ص 174 و 175 .\r\n( 3 ) . البته مفاد آن ادله يك تنزيل است . يعنى بنا را بر يقين سابق بگذاريم ، گويا همچنان يقين باقى است .\r\n( 4 ) . به بيانى كه در باب قيام امارات در جواب توهّم ذكر شد .\r\n","page_name":" 448 ","page_number":449},
  {"content":"\r\n\r\nشرح است : مدلول مطابقىِ كلام نيازمند به لحاظ و تصور است و تا واضع يا مستعمِل آن را لحاظ نكنند قدرت وضع و استعمال ندارند ، ولى مدلول التزامى نيازى به لحاظ مستقل ندارد بلكه تابع لحاظ معناى مطابقى است .\r\nبا توجه به اين مقدمه مىگوييم مفاد ادلهء حجيّت امارات اين است كه مؤداى اماره مثل واقع و به منزله مقطوع‌ٌبه است . همان‌طور كه اگر قطع به وجوب جمعه داشتيد ، آثار و احكامى داشت ، اگر اماره‌اى بر وجوب جمعه قيام كرد ، همان احكام را دارد همچنين مفاد دليل استحصاب اين است كه مستصحب به منزله واقع است ، يعنى وجوب جمعه واقعى هر حكمى داشت وجوب جمعه‌اى هم كه با استصحاب درست مىشود همان احكام را دارد ، و وقتى مدلول مطابقى ادلهء حجيّت و اعتبار اماره و اصل اين شد ، لازمه‌اش اين است كه خود اماره هم به منزلهء خود قطع باشد ، خود استصحاب هم به منزلهء قطع باشد و هر اثرى كه قطع به حكمى داشت - مثلًا وجوب تصدق به درهم - همان اثر را اماره يا استصحاب هم داشته باشد . پس اماره و اصل ، هم جانشين قطع طريقى شد كه تمام نظرش به واقع است ، و هم بالملازمه جانشين قطع موضوعى شد كه تمام نظرش به وصف قطع يا اماره يا اصل است .\r\nقوله : و انّما كان تنزيل القطع : چون عبارت مزبور در حدود دو سطر خيلى مُغلَق است ، لذا آن را كلمه به كلمه ترجمه مىكنيم . تنزيل قطع ( قطع به مؤداى اماره يا قطع ، به مستصحب ، به منزلهء واقع يا قطع به واقع تنزيلى به جاى قطع به واقع وجدانى ) در مواردى كه براى قطع ( قطع به واقع ) دخالتى در موضوع است . قطع موضوعى مثل إذا قطعت بحياة زيد يجب التصدق بدرهم ، يا إذا قطعت بوجوب الجمعة يجب التصدق بدرهم . اين تنزيل به‌دلالت مطابقى نيست ، بلكه بالملازمه است ، يعنى به سبب ملازمه‌اى است كه ميان تنزيل مؤدّى و مستصحب به‌منزلهء واقع ( مدلول مطابقى دليل حجيت ) با تنزيل قطع به واقع تنزيلى و تعبّدى « 1 » به‌منزلهء قطع به واقع حقيقى ( مدلول التزامى ) وجود دارد و اين تنزيل دوم به‌دلالت التزامى است نه مطابقى . « 2 » نتيجه : دليل حجيّت اماره و اصل آن دو را جانشين همه اقسام قطع كرد ، بدون اينكه نيازى به دو لحاظ باشد و اجتماع آن دو محال باشد ، بلكه با يك لحاظ همه اينها تصوير و امكان‌پذير شد . به بيانى كه گذشت .\r\nقوله : لا يخلو من تكلّفٍ . . . : اين عبارت خبر از « و ما ذكرنا فى الحاشيه » است و مىفرمايد الآن كه مشغول نوشتن كفايه هستيم ، از آن مطلب حاشيه رسائل عدول كرده و معتقدم كه آن راه خالى از تكلف\r\n\r\n\r\n","description":"","footnote":"\r\n( 1 ) . قطع به مؤدّى يا مستصحب قطع به واقع تنزيلى مىتوان خود اماره و استصحاب را گذاشت .\r\n( 2 ) . حاشيه بر فرائدالاصول ، ص 8 و 9 .\r\n","page_name":" 449 ","page_number":450},
  {"content":"\r\n\r\n( حكم بدون دليل ) بلكه خالى از تعسّف ( بطلان آن و قيام دليل بر خلاف آن ) نيست . براى توضيح مطلب ، مقدمّه‌اى بايسته است :\r\nموضوع حكم ، گاهى امر بسيط و وُحدانى است ، مثل حيات كه موضوع وجوب نفقه است .\r\nگاهى هم يك امر مركب و داراى اجزاء است ، چه مركب از دو امر وجودى باشد مثلًا بفرمايد خفاء اذان و خفاء ديوار شهر هر دو با هم موجب قصر نماز مىشوند ، كه هركدام جزء موضوع هستند و يا يكى وجودى و ديگرى عدمى باشد ، مثل غصب كه مركب است از تصرف در ملك غير ( وجودى ) و نبودنِ اذن و رضايت مالك ( عدمى ) . گاهى هم موضوع ، مقيّد و داراى قيد است ، مثلًا رقبهء مؤمنه واجب‌العتق است ، عالم عادل واجب‌الاكرام است . « 1 » حال موضوع حكم از هر قسم از اقسام مزبور كه باشد ، نياز به احراز دارد و تا احراز نشود ، حكمى هم نخواهيم داشت ؛ زيرا تا علت نباشد ، معلول هم نيست و موضوع حكم به منزله علت حكم است .\r\nاحراز موضوع گاهى وجدانى است ، يعنى « يقين » به حيات زيد ، غصبيت و . . . داريم و گاهى با « بيّنه و شهادت عدلين » پى به حيات زيد و غصبيت و . . . مىبريم ، و گاهى با اصل عملى يا استصحاب .\r\nدر مواردى كه موضوع‌ها مركب يا مقيّد است ، بايد هر دو جزء يا قيد و مقيد - هر دو - احراز شوند ؛ و گرنه احراز يك جزء تنها مفيد نيست ؛ زيرا حكم شرعى بر مجموع مترتب مىشود ، نه بر يك جزء تنها ، و گاهى احراز همه اجزاء وجدانى است ، گاهى احراز همه ، تنزيلى و تعبدى است ، و گاهى بعض اجزاء وجدانى و برخى تعبدى است . مثلًا شخصى در ملك غير راه مىرود . اصل تصرف در ملك غير براى ما قطعى است ، ولى بدون اذن بودن آن مشكوك است ، با استصحاب عدم اذن ، اين بخش را احراز مىكنيم و موضوع ( غصب ) محرز مىشود و به‌دنبالش حكم به حرمت مىآيد . ضمناً بايد احراز همه اجزاء در عرض هم باشد ، نه در طول هم و مترتب بر يكديگر .\r\nبا توجه به اين مقدمه در مانحن‌فيه اگر اماره يا اصل عملى ( استصحاب ) جانشين قطع موضوعى بشود ، به طريق مزبور در حاشيه ( به‌دلالت التزامى ) مستلزم دور است كه محال و باطل مىباشد .\r\nتوضيح : قطع موضوعى دو جزء دارد مثلًا وقتى مىگويد « إذا قطعت بحياة زيد يجب عليك التصديق بدرهم » يك جزء موضوع حيات زيد است ( واقع ) و جزء ديگر صفت قطع است ( قطع به واقع حقيقى و وجدانى ) . البته تعبير به اينكه حيات زيد در مثال ، جزء موضوع يا قيد موضوع است شايد به‌خاطر اين باشد كه نحوهء تعبير فرق مىكند كه قطع و حيات زيد را با واو جمع عطف كند و ظهور در جزئيّت داشته باشد يا به صورت صفت و موصوف يا شرط و مشروط بياورد كه ظهور در قيديت دارد .\r\n\r\n\r\n","description":"","footnote":"\r\n( 1 ) . فرق مركب با مقيّد در اين است كه در مركب ، اجزاء حقيقتاً از يكديگر جدا هستند ، ولى در مقيّد تنها در ذهن از يكديگر تفكيك دارند و جزء ذهنى است ؛ و گرنه در خارج اتحاد وجودى دارند و عينيت حاكم است و به يك وجود موجودند .\r\n","page_name":" 450 ","page_number":451},
  {"content":"\r\n\r\nو شايد به‌خاطر اين باشد كه در اوّلى يك جزء ، واقع است و جزء ديگر ، قطع است كه مخصوص قطع مصيب خواهد بود . در دومى تمام موضوع خود صفت قطع است ، چه مطابق واقع باشد ، چه نباشد و صفت حيات زيد در مثال يا وجوب جمعه در مثل « اذا قطعت بوجوب الجمعه فيجب التصديق بدرهم » ، قيد موضوع است . فعلًا اين جهت براى ما مهم نيست .\r\nوقتى موضوع مركب از دو امر بود ، بايد هر دو احراز شود و چون وجداناً احراز نشده است و قطع به واقع نداريم ، تنزيلًا بايد احراز شود . دليل حجيّت اماره و استصحاب مىگويد الأمارة كالقطع ، الاستصحاب كالقطع ؛ آنگاه تنزيل اماره يا استصحاب به جاى هر دو جزء يعنى مؤداى اماره و مستصحب به جاى واقع ، - يعنى حيات زيد يا وجوب جمعه - باشد و خود اماره يا اصل به جاى خود قطع باشد و اين دو تنزيل يا تنزيل هر دو جزء به منزله آن دو جزء مزبور در قطع ، به‌دلالت مطابقى كه نيست ، زيرا ديديم دلالت مطابقى لحاظ مستقل مىطلبد و اجتماع دو لحاظ ممكن نيست ؛ وقتى بالمطابقه نبود ، پس به دلالت التزامى هم نخواهد بود ؛ زيرا مستلزم دور است ، به اين بيان : تنزيل جزء اوّل ( مؤدّى و مستصحب ) به‌جاى واقع ، متوقف بر تنزيل جزء دوم ( قطع به واقع تنزيلى ) به‌جاى قطع به واقع وجدانى است ، يعنى اماره و اصل به‌جاى قطع است . سرّ توقف هم اين است كه موضوع دو جزء دارد و هر دو بايد در عرض هم احراز شود ؛ و گرنه احراز و تنزيل يكى از آن دو ، اثر ندارد . از طرفى هم تنزيل خود قطع به موادّى و مستصحب به جاى قطع به واقع متوقف بر تنزيل جزء اوّل است ؛ زيرا اين مدلول التزامى كلام است و مدلول التزامى بدون مطابقى نخواهد بود . قطع به موضوع بدون خود موضوع امكان ندارد ( قطع به موضوع حقيقى ، موضوع حقيقى مىطلبد و قطع به واقع تنزيلى ، نياز به موضوع تنزيلى دارد ) . پس تنزيل جزء اوّل وابسته به جزء دوم است و تنزيل جزء ثانى وابسته به جزء اوّل است و اين دور و محال است . پس راهى را كه در حاشيه رفته و از راه مدلول التزامى خواستيم نتيجه بگيريم ، مبتلا به دور و باطل گرديد . در نتيجه ، حق اين است كه اماره يا استصحاب جانشين قطع موضوعى نمىشود .\r\nثم لا يذهب . . . : اين فراز تعريض به شيخ اعظم است . ايشان در رسائل فرموده است اماره و استصحاب جانشين قطع طريقى محض مىشود ، جانشين قطع موضوعى طريقى هم مىشود ؛ ولى جايگزين قطع موضوعىِ وصفى نمىشود . مرحوم آخوند مىفرمايد آن راهى كه در حاشيه رفتيم ، اگر تمام باشد - كه ناتمام بود و اين فرض محال است - عموميت خواهد داشت . يعنى فرقى ميان قطع موضوعى طريقى و موضوعىِ وصفى نمىگذارد و اماره و اصل مطلقاً جانشين قطع مىشود و تفصيل شيخ اعظم ناتمام است . نظير اين مطلب در قيام اماره به جاى قطع هم بيان شد كه چهار احتمال بود و احتمال اوّل تفصيل خود مرحوم آخوند و احتمال چهارم تفصيل شيخ اعظم بود كه گذشت و مرحوم آخوند تفصيل مرحوم شيخ را نپذيرفت .\r\n\r\n","description":"","footnote":"","page_name":" 451 ","page_number":452},
  {"content":"\r\n\r\n\r\nالأمر الرابع : [ امتناع أخذ القطع بحكمٍ فى موضوع نفسه أو مثله أو ضدّه 
  ]\r\nلا يكاد يمكن أن يؤخذ القطع به حكم فى موضوع نفس هذا الحكم للزوم الدور و لا مثله للزوم اجتماع المثلين و لا ضده للزوم اجتماع الضدين نعم يصح أخذ القطع بمرتبة من الحكم فى مرتبة أخرى منه أو مثله أو ضده .\r\nو أما الظن بالحكم فهو و إن كان كالقطع فى عدم جواز أخذه فى موضوع نفس ذاك الحكم المظنون إلا أنه لما كان معه مرتبة الحكم الظاهرى محفوظة كان جعل حكم آخر فى رده مثل الحكم المظنون أو ضده به مكان من الإمكان .\r\nامر چهارم : قطع و ظنّ موضوعى\r\nمسألهء چهارم قطع دربارهء دو مطلب است : 1 . قطع موضوعى ؛ 2 . ظنّ موضوعى . اما راجع به قطع : در مسأله سوم گذشت كه قطع ، يا طريقى است - يعنى به هيچ نحوى در خطاب شارع و در ظاهر خطاب اخذ نمىشود . . . - يا موضوعى است - كه در موضوع حكم شرعى در لسان دليل اخذ و لحاظ مىشود - آن هم با اقسام چهارگانه‌اى كه دارد . در موضوعى گاهى قطع به موضوعى از موضوعات در موضوع حكمى اخذ مىشود ؛ مثل « إذا قطعت بحياة زيد يجب التصدق بدرهم » . در اين‌جا حيات زيد موضوع خارجى است و قطع به آن در موضوع وجوب تصدق اخذ شده است . فعلًا كارى به اين قسم نداريم .\r\nگاهى هم قطع به حكمى از احكام در موضوع حكمى اخذ مىشود . فعلًا اين فرض مطرح است و به لحاظ مقام ثبوت و تصور و احتمالات ، چهار قسم متصور است ؛ ولى به لحاظ مقام ثبوت و تصديق بيشتر اين اقسام از محالات است . اين اقسام اربعه عبارت است از :\r\nاقسام قطع موضوعى\r\n1 . قطع به حكمى از احكام ، در موضوع خود همان حكم و شخص آن اخذ شود . مثلًا مولى بگويد « إذا قطعت بوجوب الجمعه فهى لك واجبةٌ » ، كه قطع به وجوب جمعه در موضوع خود همين وجوب جمعه اخذ شده است . اين قسم قطعاً محال و باطل است ؛ زيرا مستلزم دور است .\r\nتوضيح : از طرفى قطع به وجوب امرى متوقف است بر اينكه آن امر در واقع داراى وجوب باشد تا ما بتوانيم به آن قطع پيدا كنيم ؛ چون قطع و علم از صفات ذات الاضافه است و بدون متعلّق و معلوم و مقطوع ، معقول نيست . پس قطع به وجوب وابسته به وجوب واقعىِ جمعه است . از طرفى هم همين قطع ، موضوع همين وجوب جمعه شده و وجوب جمعه هم وابسته و متوقف به قطع شده است . چون هر حكمى متوقف بر موضوعش مىباشد . پس قطع به وجوب ، وابسته به وجوب شده است و وجوب ، وابسته به قطع به وجوب شده است و اين دور است .\r\n2 . قطع به حكمى در موضوع حكم ديگرى كه مثل حكم مقطوع و متعلق قطع است اخذ شده\r\n\r\n","description":"","footnote":"","page_name":" 452 ","page_number":453},
  {"content":"\r\n\r\nباشد . مثلًا مولى بگويد « إذا قطعت بوجوب الجمعه فهى لك واجبة بوجوب ثانوى أو بوجوب آخر » . اين قسم نيز محال است ؛ زيرا مستلزم اجتماع مثلين در موضوع واحد است ؛ يعنى نماز جمعه داراى دو وجوب واقعىِ فعلىِ منجز مىشود . امّا اجتماع مثلين محال است . « 1 » 3 . قطع به حكمى در موضوع حكم ديگرى كه ضد حكم مقطوع است ، اخذ شده باشد . مثلًا مولى بگويد « إذا قطعت بوجوب الجمعه فهى لك حرامٌ » كه حرمت ، ضد وجوب است . اين نيز محال است ؛ چون مستلزم اجتماع ضدّين در موضوع واحد است ، يعنى نماز جمعه در آن واحد ، هم حرام باشد و هم واجب . امّا اين شدنى نيست .\r\n4 . مرحوم آخوند اين صورت را در اينجا مطرح نمىكند ؛ چون توضيح آن در امر ثالث به تفصيل گذشت خلاصهء آن مطلب اين است كه قطع به حكمى در موضوع حكمى ديگر كه نه مثل حكم مقطوع و نه ضد آن ، بلكه غير آن و متفاوت با آن است ، اخذ شود . مثلًا مولى بگويد « إذا قطعت بوجوب الجمعه فيجب التصدق بدرهم » كه وجوب اوّل مال جمعه و وجوب دوم مال صدقه است . اين قسم كاملًا ممكن است و محالى پيش نمىآيد . احكام قطع موضوعى در امر ثالث كلّاً دربارهء اين قسم بود .\r\nپيشتر بارها گفته شد حكم شرعى داراى مراتبى است . امّا به عقيدهء مشهور ، حكم شرعى دو مرتبه دارد : انشايى و فعلى . ولى به عقيدهء مرحوم آخوند چهار مرتبه دارد : 1 . شأنى و اقتضائى ؛ 2 . انشايى ؛ 3 . فعلى ؛ 4 . تنجيزى . از بعض تعابير ايشان مستفاد مىشود كه پنج مرتبه دارد كه در ادامه همين مسأله در پاسخ « ان قلت » خواهد آمد .\r\nبا توجه به اين مقدمه ، آنچه تا به حال ذكر شد « 2 » بر اين فرض بود كه اتحاد رتبه باشد . يعنى قطع به حكم فعلى در موضوع خود حكم فعلى يا مثل خودش يك حكم فعلى ديگر و . . . اخذ شود . اما با اختلاف مرتبه ، تمام آن اقسام ممكن است ، يعنى مثلًا قطع به مرتبه‌اى از حكم ( مرتبه انشاء ) در موضوع مرتبه‌اى از خود آن حكم ( مرتبه فعليت ) اخذ شود و مولى بگويد اگر قطع به وجوب انشايى جمعه پيدا كردى ، پس جمعه در حق شما واجب فعلى مىشود . يا در موضوع مرتبه ديگر از مثل آن اخذ شود يا در موضوع مرتبه ديگرى از ضد آن اخذ شود . مثلًا بگويد إذا قطعت بوجوبِ انشايىِ فلان امر پس فعلًا در حق شما آن امر حرام است و . . . .\r\nتمام اينها امورى ممكن و جايز و صحيح هستند و هيچ محذورى هم پيش نمىآيد ؛ چون اجتماع مثلين در يك مرتبه محال است ؛ اجتماع ضدين در عرض هم محال است ، نه در طول هم . دور هم پيش\r\n\r\n\r\n","description":"","footnote":"\r\n( 1 ) . البته برخى از محشّين محترم كفايه خواسته‌اند امكان اين قسم را بيان كنند و فرموده‌اند وجوب دوم ، مؤكّد وجوب اوّلى است و حمل بر تأكيد مىشود و اين محال نيست ؛ ما در اسلام واجبات مؤكّد هم داريم ، ولى به‌نظر مىرسد اين فرض از بحث بيگانه است و منظور مرحوم آخوند اجتماع دو وجوب مستقل است ؛ نه اينكه يكى مؤكِّد ديگرى باشد كه طبعاً استقلال نخواهد داشت .\r\n( 2 ) . كه سه قسم اوّل را به‌خاطر لزوم دور ، اجتماع مثلين و اجتماع ضدّين محال دانستيم .\r\n","page_name":" 453 ","page_number":454},
  {"content":"\r\n\r\nنمىآيد ؛ زيرا آن وجوبى كه قطع بر آن متوقف است مرتبه انشاء است و آن وجوبى كه بر قطع متوقف است مرتبه فعليت است ، و دو چيز بر يكديگر توقف ندارند .\r\nدربارهء ظنّ : همان‌طور كه قطع دو قسم شد ظن نيز دو قسم دارد : 1 . طريقى ؛ 2 . موضوعى . ظنّ طريقى اين است كه در موضوع حكم در خطاب شرعى اصلًا اخذ و اعتبار نشده است ، بلكه حكم روى واقع و ذات رفته است . مثلًا مىفرمايد « الخمر حرام » ؛ ولى ما از خارج بيّنه‌اى بر خمريّت اقامه كرديم يا خبر ثقه‌اى بر حرمت قائم شد كه اين خبر ثقه يا آن بينه طريق به سوى خمر واقعى و حرمت واقعى است . تمام احكام قطع طريقى بر ظن طريقى در صورتى كه معتبر باشد ، مترتب مىشود . البته فعلًا بحث ما دربارهء ظن طريقى نيست .\r\nظن موضوعى اين است كه در موضوع حكم در ظاهر خطاب اخذ و اعتبار شده است . مثلًا مىفرمايد إذا ظننت بوجوب كذا . . . ؛ فرقى هم ندارد كه موضوعى طريقى باشد يا موضوعى وصفى . در هر كدام هم تمام موضوع باشد يا جزء موضوع كه در باب قطع مبسوطاً بيان شد . ظن نيز همان اقسام را دارد ، ولى فعلًا مهم اين است كه ظن به حكم ، مانند قطع به حكم چهار صورت پيدا مىكند كه بايد ديد كدام قسم ممكن و كدام محال است .\r\nاقسام ظن موضوعى\r\n1 . ظن به حكم در موضوع خود همان حكم اخذ شود . مثلًا مولى بگويد « إذا ظننت بوجوب الجمعه فهى لك واجبةً » . اين قسم محال است ، به همان دليل كه در قطع به حكم محال بود ، يعنى لزوم دور . در اين‌جا ظن به حكم وابسته به خود حكم است و از طرفى خود حكم هم وابسته به ظن به حكم شده است و اين دور و باطل است ، به بيانى كه در قطع به حكم گذشت .\r\n2 . ظن به حكمى در موضوع حكم ديگرى كه مثل آن است اخذ شود . مثلًا مولى بگويد « إذا ظننت بوجوب الجمعة فهى لك واجبة بوجوب آخر » ، كه وجوب ديگر مماثل وجوب اوّل است .\r\n3 . ظن به حكمى در موضوع حكم ديگرى كه ضد آن است اخذ شود . مثلًا مولى بگويد : « إذا ظننت بوجوب الجمعه فهى لك حرام » ، كه حرمت ضد وجوب است .\r\nاين دو قسم در باب قطع محال بود ؛ چون اجتماع مثلين يا ضدين پيش مىآمد ؛ ولى در باب ظن ممكن است . سرّ مطلب اين است كه با قطع به حكم واقعى وجوب جمعه ، موضوع حكم ظاهرى ( حكمى كه مفاد اماره يا اصل باشد ) منتفى است و مرتبه حكم ظاهرى محفوظ نيست ، « 1 » لذا حكم مماثل يا مضاد هم يك حكم واقعى فعلى خواهد بود و اجتماع دو حكم فعلى منجَّز متماثل يا متضاد ، در متعلق واحد ( نماز جمعه ) از محالات است .\r\n\r\n\r\n","description":"","footnote":"\r\n( 1 ) . زيرا موضوعش عدم العلم به حكم واقعى است و با وجود علم به حكم واقعى جاى عدم العلم و احتمال خلاف نيست .\r\n","page_name":" 454 ","page_number":455},
  {"content":"\r\n\r\nامّا با ظن به وجوب واقعىِ جمعه ، مرتبه حكم ظاهرى محفوظ است ؛ زيرا باز هم نسبت به واقع علم نداريم و عدم العلم و احتمال خلاف هست و لذا تشريع حكم ظاهرى بر طبق اماره يا اصل بلا مانع است كه بفرمايد : « اذا ظننت به وجوب واقعى جمعه » . پس در ظاهر و به حكم اماره يا اصل در حق تو واجب به وجوب ظاهرى يا حرام به حرمت ظاهرى است و جمع ميان آن دو همان جمع ميان حكم واقعى و حكم ظاهرى است كه ممكن است و به زودى در اوايل باب امارات خواهد آمد . لذا اين دو قسم در مورد ظن ممكن شد . هرچند در باب قطع محال بود .\r\n4 . ظن به حكمى در موضوع حكم ديگرى كه نه مثل اولى و نه ضد آن است اخذ شود . مثلًا بگويد « اذا ظننت بوجوب الجمعه فيجب التصدق بدرهمٍ » . اين قسم هم در مورد قطع ممكن بود و هم در مورد ظن ممكن است و محذور دور و اجتماع ضدين و مثلين را ندارد . ( البته در همان قسم اوّل ظن هم كه محال است با حفظ اتحاد رتبه محال است كه ظن به حكم فعلى در موضوع خودش اخذ شود ؛ و گرنه با اختلاف مرتبه جايز است ؛ يعنى ظن به مرتبه انشايى ، موضوع براى مرتبه فعلى همان حكم باشد ، هيچ محالى و دورى پيش نمىآيد . )\r\nإن قلت إن كان الحكم المتعلق به الظن فعليا أيضا بأن يكون الظن متعلقا بالحكم الفعلى لا يمكن أخذه فى موضوع حكم فعلى آخر مثله أو ضده لاستلزامه الظن به اجتماع الضدين أو المثلين و إنما يصح أخذه فى موضوع حكم آخر كما فى القطع طابق النعل بالنعل .\r\nقلت يمكن أن يكون الحكم فعليا بمعنى أنه لو تعلق به القطع على ما هو عليه من الحال لتنجز و استحق على مخالفته العقوبة و مع ذلك لا يجب على الحاكم رفع عذر مكلف برفع جهله لو أمكن أو بجعل لزوم الاحتياط عليه فيما أمكن بل يجوز جعل أصل أو أمارة مؤدية إليه تارة و إلى ضده أخرى و لا يكاد يمكن مع القطع به جعل حكم آخر مثله أو ضده كما لا يخفى فافهم .\r\nإن قلت كيف يمكن ذلك و هل هو إلا أنه يكون مستلزما لاجتماع المثلين أو الضدين .\r\nقلت لا بأس به اجتماع الحكم الواقعى الفعلى بذاك المعنى أى لو قطع به من باب الاتفاق لتنجز مع حكم آخر فعلى فى مورده بمقتضى الأصل أو الأمارة أو دليل أخذ فى موضوعه الظن بالحكم بالخصوص على ما سيأتى من التحقيق فى التوفيق بين الحكم الظاهرى و الواقعى .\r\nان قلت : فرمودند قطع به حكمى در موضوع حكم مماثل يا مضاد واقع نمىشود ، ولى ظن به حكمى در موضوع حكم ديگرى كه مثل يا ضد حكم مظنون است واقع مىشود و محذورى ندارد . حال اشكالى در همين رابطه مطرح است و آن اين‌كه :\r\nگاهى اختلاف رتبه در ميان است ، يعنى حكمى كه متعلق ظن است « 1 » حكم واقعى شأنى يا انشايى\r\n\r\n\r\n","description":"","footnote":"\r\n( 1 ) . وجوب جمعه در مثال إن ظننت بوجوب الجمعة فهو لك واجب بوجوب آخر أو حرام .\r\n","page_name":" 455 ","page_number":456},
  {"content":"\r\n\r\nاست و حكم دوم كه مثل يا ضد آن است و موضوعش ظن به حكم واقعى است ، حكم فعلى و تنجيزى است . چنين چيزى كاملًا معقول و ممكن است و در باب قطع هم ممكن بود ، چه رسد به باب ظن .\r\nولى گاهى اتحاد رتبه مطرح است ، يعنى حكمى كه ظن به آن تعلق گرفته حكم واقعى فعلى است ( مرتبه فعليت وجوب جمعه ) و حكمى هم كه ظن موضوع آن است ، حكم فعلى است كه مثل يا ضد حكم واقعى است ، « 1 » آنگاه در چنين فرضى همان محذورى كه در قطع بود ( اجتماع مثلين يا ضدين ) در ظن هم موجود است ، با اين تفاوت كه درباب قطع ، قطع به اجتماع مثلين يا ضدين پيش مىآمد و درباب ظن ، ظن به اجتماع ضدين پيش مىآيد ( نتيجه تابع اخسّ مقدمات است ) و هر دو محال و باطل است . زيرا وقتى مىگوييم اجتماع ضدين يا مثلين محال است ؛ يعنى مقطوع العدم است و چيزى كه نبودش ضرورى و حتمى و قطعى است ، بودش اصلًا محتمل هم نيست ؛ چه رسد به مظنون يا مقطوع بودن . به ديگر سخن : احتمال اجتماع مثلين يا ضدين هم محال است چه رسد به ظن يا قطع به آن دو .\r\nدر نتيجه از اقسام چهار گانه قطع و ظن موضوعى تنها قسم چهارم ممكن است كه قطع به حكمى در موضوع حكم ديگرى غير از حكم مقطوع ، اخذ شود . مثل « إذا قطعت بوجوب الجمعه فيجب التصدق بدرهم » و يا ظن به حكمى در موضوع حكم ديگر اخذ شود . مثل « إذا ظننت بوجوب الجمعه فيجب التصدق بدرهم » . اما سه قسم ديگر ، هم در قطع محال بود و هم در ظن محال است .\r\nقلت : مقدمه : حكم فعلى دو شعبه دارد : 1 . فعلى تعليقى يا غير حتمى ؛ 2 . فعلى حتمى و غيرمعلّق ، منظور از حكم فعلى غير حتمى عبارت است از آن حكم واقعىاى كه مكلّف بالفعل قطع به آن ندارد و تحصيل قطع فعلى هم لازم نيست ؛ ولى به گونه‌اى است كه اگر بر حسب اتفاق و تصادف مكلّف به آن قاطع شود ، در حق او حتمى و منجز مىشود و مخالفتش موجب استحقاق عقوبت است . در قبال حكم فعلىِ حتمى كه تعريفش دانسته شد ، يعنى حكم واقعىاى كه اتفاقاً قطع به آن پيدا شده و تحتّم يافته است .\r\nضمناً از اين جمله شايد بتوان استفاده كرد كه آخوند براى حكم پنج مرتبه قائل است : 1 . شأنى ؛ 2 . انشايى ؛ 3 . فعلى معلق ؛ 4 . فعلى منجّز ؛ 5 . منجّز . فرق قسم پنجم با قسم چهارم در اين است كه در چهارمى تحصيل قطع بر مكلف لازم نبود و مفروض‌الحصول بود - نظير استطاعت براى حج - ولى در پنجمى تحصيل علم لازم است و بايد مكلف احكام دينش را تعلم كند و فرا بگيرد ، و گرنه در قيامت مؤاخذه دارد .\r\nبا توجه به اين مقدمه قبول داريم كه بحث در ظن به حكم فعلى است ؛ ولى چه مانعى دارد بگوييم مراد از حكم فعلى در اينجا حكم فعلى تعليقى است به معنايى كه در مقدمه ذكر شد و مراد از حكم مماثل\r\n\r\n\r\n","description":"","footnote":"\r\n( 1 ) . بحث ما هم در چنين موردى است و از اوّل كتاب گفتيم كه قطع به حكم فعلى يا ظن به حكم فعلى داراى آثار و احكامى ازقبيل منجز بودن و موجب عذر بودن و . . . است .\r\n","page_name":" 456 ","page_number":457},
  {"content":"\r\n\r\nيا مضاد يك حكم فعلىِ ظاهرىِ ( مؤدّاى اماره يا اصل ) منجّز است ؟ اينكه محذورى ندارد .\r\nقوله : و مع ذلك : گويا كسى مىگويد اگر حكم واقعى فعلى است ، چرا حاكم ( شارع مقدس يا هر مولاى ديگرى ) عذر مكلف را مرتفع نساخته و تكويناً او را عالم به اين حكم نمىكند تا به واقع عمل كند ؟ - البته اگر چنين كارى تكويناً ممكن است ، مثل مولاى حقيقى كه ولايت تكوينى دارد - ديگر اين‌كه چرا تشريعاً در حق او احتياط را واجب نمىكند - البته در مواردى كه احتياط ممكن باشد ؛ يعنى دوران بين محذورين نباشد - تا مكلف به واقع برسد و نوبت به حكم ظاهرى نرسد ؟\r\nدر جواب مىفرمايد : مع ذلك كه حكم واقعى فعلى است ، ولى عالم كردن يا ايجاب احتياط هم لازم نيست « 1 » بلكه كافى است كه در حق ما اماره يا اصل عملى را تشريع كند كه در نتيجه گاهى مصيب است و ما را به مثل حكم واقعى ( وجوب جمعه ديگر ) مىرساند و يا به ضد آن ( حرمت جمعه ) مىرساند ؛ ولى در باب قطع چنين چيزى ممكن نيست ، زيرا وقتى مكلف به حكم واقعى فعلى قاطع شد ، آن واقع در حق او فعلىِ منجّز مىشود و نوبت به جعل حكم فعلى منجّز ديگرى مثل يا ضد آن نمىرسد چون سر از اجتماع دو حكم منجز در مىآورد كه قطعاً محال است .\r\nقوله : فافهم : شايد اشاره باشد به اين‌كه با حفظ اتحاد رتبه در ظن هم اجتماع دو حكم محال است و فرض مزبور در جواب مرحوم آخوند كه براى حكم واقعى دو مرتبه تصوير كرد ، موجب اختلاف رتبه مىشود و از بحث خارج است . البته اين اختلاف رتبه ( واقعى و ظاهرى ) در قطع معقول نبود ؛ ولى در مورد ظن امرى است ممكن .\r\nان قلت : معترض سماجت كرده و مىگويد اجتماع دو حكم فعلى حتى به اين نحو هم كه واقعى فعلى ، معلق باشد و معذلك در مورد آن اماره يا اصلى باشد و مؤدّى شود به مثل يا ضد آن ، باز محال است ؛ زيرا هر دو فعلى هستند و محذور اجتماع مثلين يا ضدين به حال خود باقى است .\r\nقلت : مرحوم آخوند در جواب مىفرمايد : به زودى در باب امارات در جمع ميان حكم واقعى و ظاهرى خواهد آمد كه اين نحو از اجتماع ، يعنى اجتماع حكم واقعىِ فعلىِ تعليقى با حكم ظاهرى فعلى كه مؤدّاى اماره يا اصل يا دليل خاصّ باشد ( همين دليلى كه مىگويد إذا ظننت بوجوب الجمعه فهو لك واجب أو حرام ) محذورى ندارد ؛ « 2 » پس ظن به حكمى در موضوع مثل يا ضد آن اخذ مىشود ؛ ولى قطع به حكم در موضوع مثل يا ضد آن حكم اخذ نمىشود .\r\n\r\n\r\n","description":"","footnote":"\r\n( 1 ) . يا به‌خاطر عدم اعتناء مولى به رسيدن به واقع كه چندان مهم نيست و يا به‌خاطر مصالح مهم‌ترى كه در تشريع حكم ظاهرىوجود دارد .\r\n( 2 ) . چون واقعى فعلى ، غيرمنجّز است و ظاهرى فعلى كه در مورد آن واقعى است و مفاد اصل يا اماره است منجز است و غيرمنجز با منجّز تنافى ندارد ، فعلى معلق با فعلى منجّز منافاتى ندارد .\r\n","page_name":" 457 ","page_number":458},
  {"content":"\r\n\r\n\r\nالأمر الخامس : [ الموافقة الالتزاميّة 
  ]\r\nهل تنجز التكليف بالقطع كما يقتضى موافقته عملا يقتضى موافقته التزاما و التسليم له اعتقادا و انقيادا كما هو اللازم فى الأصول الدينية و الأمور الاعتقادية بحيث كان له امتثالان و طاعتان إحداهما بحسب القلب و الجنان و الأخرى بحسب العمل بالأركان فيستحق العقوبة على عدم الموافقة التزاما و لو مع الموافقة عملا أو لا يقتضى فلا يستحق العقوبة عليه بل إنما يستحقها على المخالفة العملية .\r\nحق هو الثانى لشهادة الوجدان الحاكم فى باب الإطاعة و العصيان بذلك و استقلال العقل بعدم استحقاق العبد الممتثل لأمر سيده إلا المثوبة دون العقوبة و لو لم يكن متسلما و ملتزما به و معتقدا و منقادا له و إن كان ذلك يوجب تنقيصه و انحطاط درجته لدى سيده لعدم اتصافه بما يليق أن يتصف العبد به من الاعتقاد بأحكام مولاه و الانقياد لها و هذا غير استحقاق العقوبة على مخالفته لأمره أو نهيه التزاما مع موافقته عملا كما لا يخفى .\r\nامر پنجم : موافقت التزاميّه\r\nمقدمه : موافقت و مخالفت از زواياى مختلف تقسيماتى دارد :\r\n1 . موافقت و مخالفت با واقع كه نامش اطاعت و معصيت است يا با قطع و اعتقاد كه نامش تجرّى و انقياد است . اين مسأله در امر ثانى از امور قطع بيان شد .\r\n2 . موافقت و مخالفت با علم تفصيلى يا با علم اجمالى كه در مسأله هفتم از مسائل قطع توضيح داده خواهد شد .\r\n3 . موافقت و مخالفت قطعيه و احتماليه كه اين هم در مسألهء هفتم مورد بررسى قرار گرفت .\r\n4 . موافقت و مخالفت عمليه و التزاميه كه محور بحث ما در اين امر است .\r\nبا توجه به اين مقدمه ، مىگوييم يكى از احكام و آثار قطع « 1 » عبارت است از تنجز تكليف . معناى تنجز هم استحقاق عقوبت بر مخالفت مىباشد . حال در مسائل اصول دين و امور عقيدتى آنچه واجب و لازم است همان موافقت التزاميّه و عقد القلب است ، يعنى انسان قلباً به مبدأ و معاد معتقد باشد و در برابر آنها تسليم باشد و آنها را باور كند . بيش از اين لازم نيست و بر چنين موافقتى ثواب داده مىشود ، چه اينكه بر مخالفت التزاميه با آنها مواخذه مىشود .\r\nولى سؤال اين است كه آيا در مسائل فرعيه و حلال و حرام الهى علاوه بر اينكه موافقت عمليه\r\n\r\n\r\n","description":"","footnote":"\r\n( 1 ) . و هكذا طرق و امارات معتبره ولى چون بحث ما در باب قطع است اينها را ذكر نكرد .\r\n","page_name":" 458 ","page_number":459},
  {"content":"\r\n\r\nواجب و مخالفت عمليه حرام است « 1 » آيا موافقت التزاميه هم لازم است ؟ يعنى قلباً هم انسان بايد معتقد باشد و در برابر واجب و حرام تسليم و منقاد باشد ؟ يا اين‌كه موافقت التزاميه لازم نيست ؟ « 2 » در نتيجه اگر علاوه بر موافقت عملى ، موافقت التزامى هم لازم باشد در اين صورت مكلفى كه هر دو موافقت را داشت ، دو امتثال و اطاعت برايش تحقق مىيابد و دو استحقاق مثوبت پيدا مىكند ؛ اگر هر دو را مخالفت كرد ، دو عصيان و دو استحقاق عقوبت پيدا كند و اگر يكى را داشت و ديگرى را نداشت ، يك عقاب و يك ثواب داشته باشد .\r\nنظر آخوند : عقيدهء مرحوم آخوند اين است كه تنجز تكليف فقط خواهان موافقت عملى است .\r\nموافقت التزامى واجب نيست و مخالفت التزامى حرام نيست . دليل ايشان مراجعه به وجدان و عقل فطرى است كه در باب اطاعت و عصيان و ثواب و عقاب ، حاكم علىالاطلاق است . براى مثال اگر مولايى به عبدش دستورى بدهد و عبد آن دستور را امتثال كند ، در نظر عقلاء چنين عبدى مطيع و ممتثل شمرده مىشود ؛ چه داراى التزام و انقياد و تسليم قلبى باشد - و به خير و صلاح خودش يا مولايش بداند - چه داراى چنان التزامى نباشد . عقلاء عالم كارى به اين جهات ندارند كه در قلب او چه مىگذرد و آيا اين دستور را قبول دارد يا قبول ندارد . همين‌كه در خارج آن را انجام داد و امتثال كرد ، كفايت مىكند . « 3 » البته ما هم اين مقوله را مىپذيريم كه عدم التزام قلبى در برابر امر و نهى مولى نشانه منقصت و انحطاط درجه است و عبد مطيع عبدى است كه وقتى مولى دستورى داد ، از جان و دل آن را بپذيرد و در برابرش چون و چرا نكند و كراهتى نداشته باشد ، و گرنه مقام عبوديتش كامل نيست و كاستى دارد .\r\nولى اين يك مطلب است و استحقاق عقوبت بر مخالفت التزاميه با امر و نهى مولى مطلب ديگرى است . « 4 » پس به عقيدهء مرحوم آخوند در فروع دين عمل مهم است و التزام مهم نيست . « 5 »\r\n\r\n\r\n","description":"","footnote":"\r\n( 1 ) . اين معنا را قطع به تكليف به‌واسطهء منجّز كردن تكليف ، ايجاب مىكند .\r\n( 2 ) . يعنى ولو قلباً از انجام روزه و نماز كراهت دارد و در برابر آنها چون و چرا مىكند ، عملًا آنها را انجام مىدهد . مثل عبدى كه ازترس كتك ، امر مولى را انجام مىدهد ، ولى خودش انجام آن كار را قبول ندارد و به صلاح نمىداند و يا شك دارد و . . . .\r\n( 3 ) . به همين سبب در باب نواهى از نظر مشهور ، مطلوب‌به نهى ، مجرّد ترك و نفس « أن لا يفعل » بود و سخن از كفّ النفس و خوددارى كردن نبود .\r\n( 4 ) . البته اگر اين عدم التزام منجز به تكذيب حضرت رسول صلى الله عليه و آله باشد قطعاً حرام و موجب كفر است و نيز اگر موجب اين امر شود كه در حكمت خداوند تشكيك شود ، باز موجب كفر است ؛ ولى اگر اين اصول كلّى را قبول دارد و وجوب روزه و . . . را از طرف خدا قبول دارد و انجام هم مىدهد ، ولى آن روحيه انقياد و تسليم قلبى را ندارد مورد بحث ماست .\r\n( 5 ) . البته در مقابل كسانى كه التزام قلبى را واجب دانسته‌اند و به دليل عقلى و نقلى استناد كرده‌اند . بنابراين مرحوم آخوند اين نظريه را به صراحت متعرض نشده است .\r\n","page_name":" 459 ","page_number":460},
  {"content":"\r\n\r\nثم لا يذهب عليك أنه على تقدير لزوم الموافقة الالتزامية لو كان المكلف متمكّنا منها لوجب و لو فيما لا يجب عليه الموافقة القطعية عملا و لا يحرم المخالفة القطعية عليه كذلك أيضا لامتناعهما كما إذا علم إجمالا بوجوب شىء أو حرمته للتمكّن من الالتزام بما هو الثابت واقعا و الانقياد له و الاعتقاد به بما هو الواقع و الثابت و إن لم يعلم أنه الوجوب أو الحرمة . و إن أبيت إلا عن لزوم الالتزام به بخصوص عنوانه لما كانت موافقته القطعية الالتزامية حينئذ ممكنة و لما وجب عليه الالتزام بواحد قطعا فإن محذور الالتزام بضد التكليف عقلا ليس بأقل من محذور عدم الالتزام به بداهة مع ضرورة أن التكليف لو قيل باقتضائه للالتزام لم يكد يقتضى إلا الالتزام بنفسه عينا لا الالتزام به أو بضده تخييرا .\r\nبه عقيدهء مرحوم آخوند موافقت التزاميه واجب نيست و مخالفت التزاميه در احكام عمليه حرام نيست ؛ ولى بر مسلك طرفداران وجوب موافقت التزاميه و حرمت مخالفت التزاميه اين بحث مطرح مىشود كه آيا موافقت التزامى و عملى ، لازم و ملزوم يكديگر هستند و لزوم التزام ، تابع لزوم عمل و موافقت عملى است و حرمت مخالفت التزامى ، تابع حرمت مخالفت عمليه است ؟ يعنى آيا هرجا كه موافقت عملى واجب بود موافقت التزامى هم واجب مىشود و هرجا مخالفت عملى حرام بود مخالفت التزامى هم حرام مىشود يا ملازمه و تبعيتى نيست و هركدام استقلال دارند ؟\r\nثمرهء بحث : نظر مرحوم آخوند اين است كه هيچ ملازمه‌اى در كار نيست و هر كدام مستقلًا واجب هستند و ربطى به ديگرى ندارند و دليل آنها هم جداست . ثمره اين بحث در دوران بين محذورين ظاهر مىشود كه اگر امر داير شد ميان اين‌كه جمعه ، واجب باشد يا حرام ، در اينجا موافقت قطعىِ عملى كه هم با احتمال وجوب موافقت كند و هم با احتمال حرمت ، امكان ندارد ؛ زيرا موافقت هر دو ( جمعه را هم انجام بدهد و هم انجام ندهد ) اجتماع نقيضين و محال است . چه اينكه مخالفت قطعى عملى هم كه احتمال وجوب را زير پا بگذارد ؛ يعنى جمعه را انجام ندهد و احتمال حرمت را هم ناديده بگيرد ، يعنى جمعه را انجام بدهد ، امكان ندارد و تناقض است .\r\nآرى حدأكثر يك موافقت احتمالى و مخالفت احتمالى است كه اگر انجام بدهد با احتمال وجوب موافقت شده و با احتمال حرمت مخالفت گرديده و اگر انجام بدهد ، به عكس مىشود . پس در دوران بين محذورين موافقت و مخالفت قطعى عملى ممكن و مقدور نيست و در نتيجه واجب و حرام هم نيست ؛ چون تكليف فرع بر قدرت است . ولى در همين مورد هم موافقت التزامى ، واجب و مخالفت التزامى حرام است زيرا چنين موافقت و مخالفتى مقدور مكلف است ؛ به اين نحو كه به واقع على ما هو عليه ملتزم شود و قلباً بگويد واقع هر چه هست ، قبول دارم ( التزام اجمالى ) .\r\nدر نتيجه ميان عمل و التزام ملازمه‌اى نيست تا اوّلى كه ساقط شد ، دومى هم ساقط شود ، بلكه اينها دو واجب مستقل هستند و اگر يكى از آن دو متعذر و ساقط شد ، دليل آن نمىشود كه ديگرى هم ساقط شود . « الميسور لايسقط بالمعسور » .\r\n\r\n","description":"","footnote":"","page_name":" 460 ","page_number":461},
  {"content":"\r\n\r\nقوله : و ان ابيت : اگر بگوييد حتماً بايد التزام تفصيلى باشد و به تكليف واقعى به خصوص عنوانش ( وجوب جمعه مثلًا ) ملتزم شود و التزام اجمالى به واقع على ما هو عليه كافى نيست ، خواهيم گفت بنابراين در مانحن‌فيه ( دوران بين محذورين ) همان‌طور كه موافقت عملى قطعى واجب نيست ، موافقت التزامىِ قطعى ( تفصيلى ) هم واجب نيست ؛ زيرا اولًا مقدور نيست تا واجب باشد و قدرت شرط تكليف است ؛ ثانياً التزام تفصيلى در دوران بين محذورين يا به اين است كه به هر دو حكم ( وجوب و حرمت جمعه ) ملتزم شويم كه هم اجتماع ضدين است و هم تشريع و بدعت و افتراء بر شارع . يا به اين نحو است كه به يكى از آن دو معيناً ملتزم شويم كه اين نيز ترجيح بلامرجّح است .\r\nافزون بر اين ، شايد در واقع ضد اين حكم باشد . و التزام به اين ، التزام به ضد واقع است كه محذورش از عدم التزام و ترك التزام رأساً اگر بيشتر نباشد كمتر نيست ؛ يا به اين نحو است كه به احدهما المخيّر ملتزم شويم كه التزام تفصيلى نخواهد بود و اجمالى است ؛ ضمن اينكه هر تكليفى ما را به التزام به خودش دعوت مىكند ، نه اين‌كه خواهان التزام به خودش يا به غير خودش باشد .\r\nسؤال : چه مانعى دارد همان‌گونه كه در دوران بين محذورين نسبت به مرحله عمل اصالةالتخيير جارى مىكنيم و يك طرف را اختيار نموده و انجام مىدهيم ، نسبت به مقام التزام هم اصالة التخيير جارى كنيم و يكى از دو احتمال وجوب و حرمت را اختيار كنيم و به همان ملتزم شويم ؟\r\nپاسخ : اولًا ممكن است مختار ما همان باشد كه در واقع است ؛ پس تيرمان به هدف اصابت كرده است ، و ممكن است مختار ما ضد واقع باشد و التزام به آن ، التزام به ضد واقع باشد كه چنين التزامى محذورش از ترك التزام رأساً ، كمتر نيست - اگر بيشتر نباشد كه حتماً هست - .\r\nثانياً لزوم التزام از شئون تكليف است و تكليف - به قول طرفداران لزوم التزام - مقتضىِ وجوب التزام به آن است ، و شكى نيست در اينكه هر تكليفى ما را به التزام به خودش فرا مىخواند ، نه اينكه خواهان التزام به خودش يا به ضدّش باشد تا جاى اصالةالتخيير باشد . در نتيجه ، اگر التزام اجمالى كفايت مىكند ، در اينجا مقدور و واجب است و اگر كافى نيست بلكه حتماً بايد التزام تفصيلى باشد در مانحن‌فيه چنين التزامى ميسور نيست تا واجب باشد . پس اصل لزوم التزام ساقط مىشود .\r\nو من هنا قد انقدح أنه لا يكون من قبل لزوم الالتزام مانع عن إجراء الأصول الحكمية أو الموضوعية فى أطراف العلم لو كانت جارية مع قطع النظر عنه كما لا يدفع بها محذور عدم الالتزام به [ بل الالتزام بخلافه لو قيل بالمحذور فيه حينئذ أيضا إلا على وجه دائر لأن جريانها موقوف على عدم محذور فى عدم الالتزام اللازم من جريانها ، و هو موقوف على جريانها بحسب الفرض . اللهم 
  ]\r\nإلا أن يقال إن استقلال العقل بالمحذور فيه إنما يكون فيما ذا لم يكن هناك ترخيص فى الإقدام و الاقتحام فى الأطراف و معه لا محذور فيه بل و لا فى الالتزام به حكم آخر . إلا أن الشأن حينئذ فى جواز جريان الأصول فى أطراف العلم الإجمالى مع عدم ترتب أثر عملى عليها مع أنها\r\n\r\n","description":"","footnote":"","page_name":" 461 ","page_number":462},
  {"content":"\r\n\r\nأحكام عملية كسائر الأحكام الفرعية مضافا إلى عدم شمول أدلتها لأطرافه للزوم التناقض فى مدلولها على تقدير شمولها كما ادعاه شيخنا العلامة أعلى الله مقامه و إن كان محل تأمل و نظر فتدبر جيدا .\r\nموانع جريان اصل عملى : در مباحث اصول عمليه به تفصيل خواهد آمد كه در مورد شبهه بدويّه اصل عملى جارى مىشود . در مورد علم تفصيلى هم قطعاً جارى نمىشود ؛ ولى در اطراف علم اجمالى « 1 » آيا اصول عمليه جارى مىشود يا خير ؟ مثلًا آيا مىتوانيم بگوييم الاصل عدم وجوب الظهر و عدم وجوب الجمعه ؟ الاصل عدم وجوب الظهر و عدم حرمتها ؟ يا الاصل البرائة من الوجوب و الحرمة ؟ يا مىتوانيم استصحاب عدم وجوب و حرمت كنيم ؟\r\nمشهور اصوليون قائل‌اند كه در اطراف علم اجمالى ، اصل عملى قابل جريان نيست ، و موانعى براى جريان اصل عملى در موارد علم اجمالى ذكر كرده‌اند كه مرحوم آخوند در اين مبحث سه مانع را مطرح كرده است :\r\nمانع اوّل : اوّلين مانع همين مسأله وجوب التزام است . فرض اين است كه در دوران بين محذورين اجمالًا مىدانيم كه جمعه يا واجب است يا حرام . و قطعاً يك الزامى در واقع وجود دارد و بايد به آن ملتزم شد و با وجوب التزام به واقع ، جا ندارد بگوييم « الأصل البرائة من الوجوب من الحرمة » و ملتزم به اباحه شويم ؛ چون قطعاً يكى از اين دو اصل بر خلاف واقع است و پذيرفتنى نيست . پس لزوم التزام مانع است .\r\nنظر آخوند : مرحوم آخوند مىفرمايد : صرف نظر از اينكه اصول عمليه در اطراف علم اجمالى جارى نمىشوند و ادلّه اصول ، اطراف علم اجمالى را شامل نيست و در موانع بعدى خواهد آمد اگر بخواهيم از آنها قطع نظر كرده و تمام نظر را به لزوم موافقت التزاميه بدوزيم ، بايد بگوييم كه از اين ناحيه مانعى از اجراء اصول در اطراف علم اجمالى نيست ، چه اصول عمليهء حكميّه كه در شبهه حكميه جارى مىشوند - مثل اصل برائت از وجوب و حرمت جمعه كه قبلًا ذكر شد - و چه در اصول عمليه موضوعيه كه در شبهات موضوعيه جارى مىشوند . - مثل اينكه مايعى است و نمىداند كه قسم بر شرب آن خورده يا قسم بر ترك شرب ؟ و آيا شرب آن واجب است يا حرام ؟ - در اين‌جا بايد اصل عدم قسم بر هر طرف جارى كند و حكم به اباحه شرب كند .\r\nسرّ مطلب اين است كه اگر موافقت التزاميّهء اجمالى كافى باشد ، در اينجا وجود دارد ، يعنى مكلف واقع را هر چه هست قبول دارد و به آن ملتزم است و در ظاهر هم اصل برائت از وجوب و حرمت\r\n\r\n\r\n","description":"","footnote":"\r\n( 1 ) . مثلًا ظهر واجب است يا جمعه ، اقل واجب است يا اكثر ؟ كه در هر دو احتياط ممكن است . ظهر واجب است يا حرام ؟ فلان‌مايع شربش واجب است يا حرام ؟ كه دوران بين محذورين است و احتياط ممكن نيست ، چه در شبههء حكميه و چه در شبههء موضوعيه .\r\n","page_name":" 462 ","page_number":463},
  {"content":"\r\n\r\nجارى مىكند و حكم به اباحه ظاهرى مىكند . و قبلًا گذشت و بعد هم به تفصيل خواهد آمد كه حكم واقعىِ غير منجز با حكم ظاهرى فعلىِ منجز قابل توفيق و جمع است .\r\nاز قضا در شبهات بدويه كه مسلماً اصل عملى جارى مىشود ، مطلب از اين قرار است . يعنى ممكن است استعمال دخانيات در اسلام حرام باشد ، ولى در ظاهر چون نصّى نيافتيم ، اصل برائت جارى كرده و حكم به اباحه و حلّيّت ظاهرى مىكنيم . منافاتى هم ميان حرمت واقعى غير منجز با حليّت ظاهرى و به مقتضاى اصل نيست ؛ چون اختلاف مرتبه در ميان است . اگر موافقت التزاميه تفصيلى لازم باشد ، مىگوييم در دوران بين محذورين چنين التزامى ممكن و مقدور نيست و واجب هم نخواهد بود . پس اصلًا التزام لازم نيست تا از اين ناحيه منعى از جريان اصول عمليه پديد آيد .\r\nقوله : كما لا يدفع : لزوم التزام ، مانع از اجراء اصول عمليه نشد ، به بيانى كه گذشت . ولى عكس مطلب چگونه است ؟ آيا اجراء اصول عمليه در كنار علم اجمالى در دوران بين محذورين ، مىتواند جلو لزوم التزام را بگيرد و مانع از وجوب التزام شود و محذور عدم التزام را بردارد يا خير ؟\r\nبه عقيده شيخ اعظم اين اصول اگر جارى شدند ، مانع از وجوب التزام مىشوند ؛ زيرا با اجراء اصول عمليه ، موضوع وجوب التزام منتفى مىشود و وقتى موضوع نبود حكم ( وجوب التزام ) هم منتفى مىشود . مثلًا در شبهه حكميه ، موضوع لزوم التزام به تكليف عبارت است از خود تكليف الزامى ( وجوب يا حرمت ) و وقتى اصل برائت يا استصحاب آمد و اين وجوب يا حرمت و الزام را برداشت و حكم به اباحه كرد ، ديگر جايى براى لزوم التزام نيست و موضوعيت ندارد و در شبهه موضوعيه ، موضوع لزوم التزام عبارت بود از قسم به شرب يا ترك و وقتى با اصل عدم تعلق قسم به فعل و اصل عدم تعلق قسم به ترك شرب ، اين موضوع را برداشتيم ديگر قسمى نيست تا وفا به آن واجب باشد ، در نتيجه التزام به وجوب يا حرمت مطرح باشد ؛ و اصلًا موضوعيّت ندارد و سالبه به انتفاء موضوع است . پس اصول عمليه جلو وجوب التزام را مىگيرند و محذور عدم التزام را دفع مىكنند . « 1 » مرحوم آخوند در جواب مىفرمايد : اصول عمليه محذور عدم التزام به واقع را مرتفع نمىسازند و دليل بر عدم وجوب التزام و عدم حرمت ترك التزام به واقع نمىشوند ؛ زيرا مستلزم دور است ؛ جريان اصول عمليه در اطراف علم اجمالى متوقف است بر اينكه التزام به واقع واجب نباشد و عدم التزام به واقع محذور نداشته باشد ، و گرنه قابل جريان نيستند ؛ چون يقيناً بعضى از اين اصل‌ها مخالف واقع است . « 2 » اصول عملى هم تا زمانى جارى مىشوند كه يقين به مخالفت آنها با واقع نداشته باشيم ، و گرنه جارى نمىشوند . پس جريان اصول وابسته به واجب نبودن التزام و حرام نبودن ترك التزام\r\n\r\n\r\n","description":"","footnote":"\r\n( 1 ) . فرائدالاصول ، ص 19 .\r\n( 2 ) . واقع يا وجوب جمعه است يا حرمت آن ، و اجراء اصل عدم وجوب و عدم حرمت ، مخالف با واقع است .\r\n","page_name":" 463 ","page_number":464},
  {"content":"\r\n\r\nاست . از طرف ديگر واجب نبودن التزام و حرام نبودن ترك آن هم متوقف بر جريان اصول عمليه است ؛ زيرا فرض مرحوم شيخ همين بود ، كه با اجراء اصول موضوعى و حكمى ، وجوب التزام را بر مىداريم .\r\nپس اجراء اصول عمليه حول علم اجمالى متوقف شد بر اينكه التزام واجب نباشد و ترك آن حرام نباشد و متقابلًا واجب نبودن التزام هم از راه اصول عمليه مىخواهد ثابت شود و متوقف بر اصول عملى است و اين دور صريح است .\r\nقوله : اللهم الّا ان يقال : اين فراز رجوع از اشكال دور است . در مباحث علم اجمالى ( در امر هفتم از امور قطع و نيز در اصالة الاحتياط از اصول عمليه ) اين بحث مطرح است كه آيا علم اجمالى مثل علم تفصيلى علّت تامهء تنجّز تكليف و موافقت عملى و التزامى است و به محض حصول علم اجمالى ، موافقت التزاميه هم مىآيد و حالت منتظره ندارد و معلق بر چيزى نمىباشد يا اين‌كه علم اجمالى مقتضى است و لولا المانع تأثير مىگذارد و موافقت عملى و التزامى را واجب مىكند ، و گرنه با وجود مانع ، چنين تأثيرى ندارد ؟\r\nحال بر مبناى علّيّت تامه جاى اصول عمليه نيست و حتماً بايد به واقع ملتزم شد ؛ ولى بر مبناى اقتضاء جايى براى سخن شيخ اعظم وجود دارد كه شارع مقدس ترخيص در ترك دهد و به بركت ادله اصول عمليه جلو اقتضاى علم اجمالى را بگيرد . « 1 » آنگاه مانعى ندارد كه ما اصل جارى كنيم و حكم به عدم وجوب التزام بنماييم ، بلكه التزام به حكم ديگرى كه ضد واقع است نيز بلامانع است ؛ يعنى ملتزم به اباحه و حلّيّت ظاهرى شويم .\r\nقوله : الّا ان الشأن : قبلًا اشاره شد موانعى كه از جريان اصول در اطراف علم اجمالى ، ذكر شده سه مانع است . مانع اوّل مسأله لزوم موافقت التزاميه بود كه مرحوم آخوند جواب دادند و تسليم نشدند .\r\nحال در اين فراز دو مانع ديگر را مورد بحث قرار مىدهند :\r\nمانع دوم : اين مانع مخصوص باب دوران بين محذورين است : اصول عمليه همان‌طور كه از نامشان پيداست ، يك سلسله وظايف و دستورات و احكام عملى هستند . يعنى صرفاً كاربردشان در مقام عمل است و به‌خاطر عمل تشريع شده‌اند . همانند احكام شرعيهء فرعيه كه احكام عملى هستند و در رساله‌هاى عمليه بيان مىشوند . ( آنگاه در موارد علم اجمالى و دوران بين دو محذور ( وجوب جمعه يا حرمت آن ) اجراء اصول عمليه ثمره عملى ندارد ؛ زيرا چه اصل عدم وجوب و عدم حرمت را جارى بكنيم و چه جارى نكنيم ، در مقام عمل يا انجام مىدهيم كه در اين صورت با احتمال وجوب موافقت شده است ، يا ترك مىكنيم كه با احتمال حرمت موافقت شده است . و جز اين هم ممكن\r\n\r\n\r\n","description":"","footnote":"\r\n( 1 ) . البته اگر ادله اصول محذور ديگرى نداشته باشد و اطراف علم اجمالى را شامل شود .\r\n","page_name":" 464 ","page_number":465},
  {"content":"\r\n\r\nنيست و راهى براى موافقت يا مخالفت قطعيه وجود ندارد تا سخن از اثر عملى باشد . پس مانع دوم عبارت شد از عدم ترتب اثر عملى بر اين اصول جاريه حول علم اجمالى . « 1 » مانع سوم : شيخ اعظم در رسائل « 2 » فرموده است ادلهء اعتبار اصول عمليه ، اطراف علم اجمالى را شامل نيست و مخصوص شبهات بدويّه مىباشد . دليل عدم شمول اين است كه اگر ادلّهء مزبور شامل اطراف علم اجمالى شوند ، لازم مىشود تناقضى در مدلول آن ادله پديد آيد كه محال است و مستلزم محال ، محال است .\r\nدر مثل « كل شىء حلال حتى تعرف انّه حرام . . . » شمول نسبت به موارد علم اجمالى مستلزم تناقض صدر و ذيل حديث مىشود ؛ زيرا صدر مىگويد ، هر چيز مشكوك الحليه‌اى حلال است و اطراف علم اجمالى را هم مىگيرد ؛ چون خصوص جمعه وجوبش مشكوك است ، خصوص ظهر وجوبش مشكوك است . صدر حديث مزبور هم مىگويد اصل برائت جارى كن و حكم به جواز و اباحه بكن و ذيل مىگويد « حتى تعرف » يعنى پس از معرفت حرام جاى اصل نيست . اين اعم از معرفت تفصيلى و اجمالى است . پس در مورد علم اجمال هم غايت حاصل مىشود و جاى اصل نيست . آنگاه صدر مىگويد اينجا جاى اصل است و ذيل مىگويد جاى اصل نيست . در اينجا تناقض صدر و ذيل پيش مىآيد و در مثل « رفع ما لايعلمون » تناقض منطوق و مفهوم پديد مىآيد : منطوق مىگويد چون خصوص وجوب ظهر يا جمعه يا خصوص وجوب جمعه يا حرمت آن را نمىدانى آزاد هستى ؛ ولى مفهوم مىگويد وقتى عالم شدى ، آزاد نيستى و اين مفهوم اعم است و علم اجمالى را هم مىگيرد . پس باز هم سر از تناقض درمىآورد .\r\nمرحوم آخوند مىفرمايد اين سخن شيخ اعظم نيز قابل تأمل است . زيرا در برخى روايات اصول عمليه ، سخن از اين است كه « حتى تعرف الحرام بعينه » . و جا دارد كسى بگويد كه اين كلمه بعينه يعنى تفصيلًا و منظور معرفت تفصيلى است و ذيل حديث علم تفصيلى را غايت قرار داده است . پس شمول صدر نسبت به اطراف علم اجمالى موجب تناقض صدر و ذيل نمىشود . البته در جاى خود بايد به تفصيل ، اين روايات را بررسى كرده و محاسبه كنيم . همچنين برخى از اصوليون ، علم اجمالى را كالجهل رأساً مىدانند كه مانع از جريان اصل نخواهد بود .\r\n\r\n\r\n","description":"","footnote":"\r\n( 1 ) . مرحوم آخوند اين را قبول دارند .\r\n( 2 ) . فرائدالاصول ، ص 429 .\r\n","page_name":" 465 ","page_number":466},
  {"content":"\r\n\r\n\r\nالأمر السادس : [ حجّية قطع القطّاع 
  ]\r\nلا تفاوت فى نظر العقل أصلا فيما يترتب على القطع من الآثار عقلا بين أن يكون حاصلا بنحو متعارف و من سبب ينبغى حصوله منه أو غير متعارف لا ينبغى حصوله منه كما هو الحال غالبا فى القطاع ضرورة أن العقل يرى تنجز التكليف بالقطع الحاصل مما لا ينبغى حصوله و صحة مؤاخذة قاطعه على مخالفته و عدم صحة الاعتذار عنها بأنه حصل كذلك و عدم صحة المؤاخذة مع القطع بخلافه و عدم حسن الاحتجاج يه بذلك و لو مع التفاته إلى كيفية حصوله .\r\nنعم ربما يتفاوت الحال فى القطع المأخوذ فى الموضوع شرعا و المتبع فى عمومه و خصوصه دلالة دليله فى كلّ مورد فربما يدل على اختصاصه به قسم فى مورد و عدم اختصاصه به فى آخر على اختلاف الأدلة و اختلاف المقامات بحسب مناسبات الأحكام و الموضوعات و غيرها من الأمارات .\r\nو بالجملة القطع فيما كان موضوعا عقلا لا يكاد يتفاوت من حيث القاطع و لا من حيث المورد و لا من حيث السبب لا عقلا و هو واضح و لا شرعا لما عرفت من أنه لا تناله يد الجعل نفيا و لا إثباتا و إن نسب إلى بعض الأخباريين أنه لا اعتبار بما إذا كان بمقدمات عقلية .\r\nامر ششم : قطع قطّاع\r\nمطلب ششم باب قطع دربارهء دو مطلب است كه مفصلًا بيان مىشود .\r\nمطلب اوّل : سابقاً در امر ثالث به تفصيل گفته شد كه قطع ، يا موضوعى است و در خطاب شارع در موضوع حكم اخذ شده است مثل « إذا قطعت بكذا فيجب كذا » و يا طريقى است كه در ظاهر خطاب ، اصلًا عين و اثر و اسم و رسمى از آن نيست و حكم روى ذات موضوع رفته و فرموده است « الخمر حرام » ؛ ولى مكلف از خارج ، از راه‌هاى خودش به اين حكم واقعى قاطع شده است كه قطع او صد در صد و خالصاً و صرفاً طريق به سوى واقع است .\r\nالبته گاهى از قطع طريقى به قطع موضوعىِ عقلى هم تعبير مىشود به لحاظ اينكه ، گرچه قطع نسبت به واقع ( وجوب جمعه ، حرمت خمر ) طريق است ، ولى پس از حصول قطع به واقع ، آثار و احكامى براى قطع ثابت مىشود كه در امر اوّل گذشت . « 1 » قطع ، موضوع اين احكام است : القطع حجة ، القطع يجب اتباعه و . . . ؛ اما موضوعى عقلى است ؛ يعنى عقل ، مستقل به ترتب اين احكام بر قطع است و ربطى به شارع ندارد . در قبال قطع موضوعى مصطلح كه موضوعى شرعى است و شارع آن را در\r\n\r\n\r\n","description":"","footnote":"\r\n( 1 ) . حجيت يعنى منجزيّت و معذِّريت ، وجوب موافقت ، حرمت مخالفت و . . . .\r\n","page_name":" 466 ","page_number":467},
  {"content":"\r\n\r\nموضوع حكمش اخذ كرده است . در امر ثالث ، ثمرات تقسيم قطع به طريقى و موضوعى را گفتيم ( اجزاء و عدم اجزاء ؛ قيام امارات مقام قطع ؛ قيام استصحاب به جاى قطع ) .\r\nاكنون ثمرهء چهارم را بيان مىكنيم و آن اينكه قطع طريقى مطلقاً حجّت است ؛ يعنى از هر طريقى كه حاصل شود ارزشمند است ؛ چه از طرق معمول و متعارف و متداول ؛ يعنى راه‌هايى كه بجاست آدمى از آن طرق قاطع شود و نوع انسان‌ها از اين راه‌ها قاطع مىشوند ؛ مثل خبر متواتر ، نصّ قرآنى و . . . كه يقين‌آور است . و چه از طرق غير متعارف باشد ؛ يعنى از راه‌هايى قاطع شده است كه نبايد قاطع مىشد و بجا نبود كه قاطع شود ، و اين راه نوعاً يقين‌آور نيست ؛ مثل خواب ديدن ، استخاره زدن ، خبر واحد و . . . .\r\nحال عقلًا فرقى ندارد كه قطع از چه راهى حاصل شود ؟ از هر راهى كه حاصل شد حجّت است ؛ يعنى عندالاصابه موجب تنجز واقع است و مخالفت با آن موجب استحقاق عقوبت است و عند الخطأ موجب عذر است و عقاب را از قاطع برمىدارد .\r\nسرّ مطلب اين است كه حاكم به حجيّت قطع ، عقل انسان است و مناط حكم عقل به حجيّت قطع ، انكشاف واقع و طريق و كاشف بودن قطع از واقع است ، آن هم به نوع كشف تامّ و كامل ، اين مناط در مطلق قطع وجود دارد . « 1 » قطع كه آمد مكلف قاطع صد در صد واقع را مىبيند و حالت منتظره ندارد و هيچ عذر و بهانه‌اى براى او نيست كه امتثال نكند .\r\nدر قبال اين مطلب شيخ اعظم در رسائل سخنى از كاشف‌الغطاء نقل كرده است كه قطع قطّاع - و زود باور كه غالباً از هر راهى قاطع مىشود ؛ ولو راه متعارف نباشد - حجّت نيست و به شك كثيرالشك قياس كرده است كه ارزشى ندارد و قابل اعتناء نيست . « 2 » ولى پاسخ همان است كه از زبان مرحوم آخوند شنيديم و شيخ هم در اوّل رسائل « 3 » تصريح كرده است كه قطع طريقى مطلقاً حجّت است ، يعنى براى هر كسى حاصل شود و از هر راهى حاصل شود ، نسبت به هر امرى حاصل شود و در هر زمان و مكانى كه باشد . امّا اين خصوصيات در قطع طريقى دخالتى ندارند . پس قطع طريقى مطلقاً حجّت است .\r\nقطع موضوعى ( موضوعى شرعى ) : از آنجا كه شارع مقدس اين قطع را در موضوع حكمش اخذ كرده است ، زمام امر آن بدست خود شارع است و بايد دليل آن را ملاحظه كرد كه آيا در لسان دليل ، مطلق القطع « 4 » موضوع حكم واقع شده است يا قطع خاصّ را موضوع قرار داده ؟ مسأله از لحاظ سعه وضيق و عموم و خصوص ، تابع دليل شرعى است . ممكن است شارع مقدس مطلق قطع را موضوع\r\n\r\n\r\n","description":"","footnote":"\r\n( 1 ) . چه قطع از طرق متعارف حاصل شود و چه از راه‌هاى غيرمتعارف .\r\n( 2 ) . فرائدالاصول ، ص 13 .\r\n( 3 ) . همان ، ص 3 .\r\n( 4 ) . يعنى هر قطعى از هر راهى و براى هر كسى و در هر موردى .\r\n","page_name":" 467 ","page_number":468},
  {"content":"\r\n\r\nقرار دهد و بگويد : « إذا قطعت بوجوب الجمعه فيجب التصدق بدرهمٍ » ، و ممكن است قطع خاصّ « 1 » را موضوع قرار دهد و بگويد : « إذا كانت الجمعةُ واجبةً و قطعت بها فتصدق بدرهمٍ » ، ممكن است قطع را به‌عنوان اين‌كه طريق به سوى واقع است در موضوع حكمش اخذ كند ( موضوعى طريقى ) يا به‌عنوان اينكه صفتى از صفات نفسانى است ، موضوع قرار دهد ( موضوعى وصفى ) . ممكن است قطع حاصل از دليل خاص را موضوع قرار دهد . مثلًا بفرمايد اگر مجتهد ، از راه ادله تفصيلى و منابع فقه ، علم و قطع به حكمى پيدا كرد ، تقليد از او جايز است ؛ ولى از راه رمل و جفر و ديگر علوم غريبه اگر قاطع به حكم شود ، تقليدش جايز نيست . و يا ممكن است در موردى مطلق قطع موضوع باشد ، مثلًا تقليد كردن از ديگران بر فردى كه عالم به حكم باشد حرام است و او بايد به علمش عمل كند . ضمناً فرقى ندارد كه علم او از چه طريقى حاصل شود ؛ از هر راهى كه عالم شود ، بايد از علم پيروى كند و حق ندارد پيرو ديگران باشد . درك اين مطلب كه در هر كجا به چه نحوى قطع در موضوع حكم اخذ شده است تابع امارات و قرائن خاصه است ؛ از قبيل قرينه مناسبت حكم و موضوع ، قرينه حاليه ، مقاليه ، مقاميه ، و . . .\r\nو ضابطهء كلّى و قرينهء عمومى ندارد .\r\nقوله : و بالجملة : در خصوص قطع طريقى - كه نام ديگرش موضوعىِ عقلى بود - به محض حصول قطع ، تمام احكام و آثار قطع ( منجِّز بودن ، مُعذر بودن و . . . ) بر آن مترتّب مىشود و هيچ فرقى به حسب اشخاص و موارد و اسباب و مقدمات ندارد . نه عقلًا تفاوتى هست « 2 » و نه شرعاً ؛ به اين معنا كه شارع مقدس در موردى قطع را حجّت قرار دهد و در مورد ديگر از آن ، سلب حجيّت كند ؛ زيرا در امر اوّل مبرهن شد كه دست جعل و اعتبار به دامان قطع نمىرسد ؛ جاعل نه مىتواند حجيّت و ساير احكام را به قطع بدهد و نه مىتواند آنها را از قطع بستاند .\r\nبه گروهى از اخبارىها ( مرحوم سيّد صدر در شرح وافيه « 3 » و مرحوم امين استرابادى در الفوائدالمدنيّه « 4 » و مرحوم سيد نعمت‌الله جزايرى در كتاب انوار نعمانيّه « 5 » و مرحوم شيخ يوسف بحرانى در حدائق « 6 » ) نسبت داده شده است كه آنان تفصيل قائل شده‌اند و ميان قطعى كه از راه اسباب و مقدّمات عقلى حاصل شود با قطعى كه از راه اسباب و مقدمات شرعى ( كتاب و سنّت و قول معصوم ) به‌دست آيد فرق گذاشته‌اند : قطعى كه متكى به مقدمات عقلى باشد ، ارزش ندارد و حجّت نيست ؛ ولى قطعى كه از طريق مراجعه به روايات و كلمات اهل بيت عليهم السلام بدست آيد ، ارزشمند و واجب الاتباع است .\r\n\r\n\r\n","description":"","footnote":"\r\n( 1 ) . يعنى قطعى كه مصيب و مطابق واقع باشد .\r\n( 2 ) . زيرا حجيّت و ساير احكام ، ذاتى و يا لازم ذات قطع است و از او منفك نيست و محال است تفكيك يابد .\r\n( 3 ) . به نقل شيخ اعظم در فرائدالاصول ، ص 11 .\r\n( 4 ) . الفوائد المدنيّة ، ص 128 - 131 .\r\n( 5 ) . الانوار النعمانية ، ج 3 ، ص 132 و 133 .\r\n( 6 ) . الحدائق الناضرة ، ج 1 ، ص 131 .\r\n","page_name":" 468 ","page_number":469},
  {"content":"\r\n\r\nإلا أن مراجعة كلماتهم لا تساعد على هذه النسبة بل تشهد بكذبها و أنها إنما تكون إما فى مقام منع الملازمة بين حكم العقل بوجوب شىء و حكم الشرع بوجوبه كما ينادى به بأعلى صوته ما حكى عن السيد الصدر فى باب الملازمة فراجع . و إما فى مقام عدم جواز الاعتماد على المقدمات العقلية لأنها لا تفيد إلا الظن كما ( هو صريح الشيخ المحدث الأمين الأسترآبادى رحمه الله حيث قال فى جملة ما استدل به فى فوائده على انحصار مدرك ما ليس من ضروريات الدين فى السماع عن الصادقين عليهم السلام . )\r\nالرابع أن كلّ مسلك غير ذلك المسلك يعنى التمسك بكلامهم عليهم الصلاة و السلام إنما يعتبر من حيث إفادته الظن به حكم الله تعالى و قد أثبتنا سابقا أنه لا اعتماد على الظن المتعلق بنفس أحكامه تعالى أو بنفيها .\r\nو قال فى جملتها أيضا بعد ذكر ما تفطن بزعمه من الدقيقة ( ما هذا لفظه . و إذا عرفت ما مهدناه من الدقيقة الشريفة فنقول إن تمسكنا بكلامهم عليهم السلام فقد عصمنا من الخطاء و إن تمسكنا بغيره لم يعصم عنه و من المعلوم أن العصمة عن الخطاء أمر مطلوب مرغوب فيه شرعا و عقلا ألا ترى أن الإمامية استدلوا على وجوب العصمة بأنه لو لا العصمة للزم أمره تعالى عباده باتباع الخطاء و ذلك الأمر محال لأنه قبيح و أنت إذا تأملت فى هذا دليل علمت أن مقتضاه أنه لا يجوز الاعتماد على الدليل الظنى فى أحكامه تعالى انتهى موضع الحاجة من كلامه . )\r\nو ما مهده من الدقيقة هو الذى نقله شيخنا العلامة أعلى الله مقامه فى الرسالة .\r\nو قال فى فهرست فصولها أيضا . ( الأول فى إبطال جواز التمسك بالاستنباطات الظنية فى نفس أحكامه تعالى شأنه و وجوب التوقف عند فقد القطع به حكم الله أو به حكم ورد عنهم عليهم السلام انتهى . )\r\nو أنت ترى أن محل كلامه و مورد نقضه و إبرامه هو العقلى الغير المفيد للقطع و إنما همه إثبات عدم جواز اتباع غير النقل فيما لا قطع .\r\nو كيف كان فلزوم اتباع القطع مطلقا و صحة المؤاخذة على مخالفته عند إصابته و كذا ترتب سائر آثاره عليه عقلا مما لا يكاد يخفى على عاقل فضلا عن فاضل فلا بد فيما يوهم خلاف ذلك فى الشريعة من المنع عن حصول العلم التفصيلى بالحكم الفعلى [ العقلى 
  ]\r\nلأجل منع بعض مقدماته الموجبة له و لو إجمالا فتدبر جيدا .\r\nمرحوم آخوند مىفرمايد اگر شما به كلمات اخبارىها مراجعه كنيد ، تصديق خواهيد كرد كه نسبت مزبور به اخبارىها كذب محض است و آنها نيز منظورشان اين نيست كه قطع عقلى ارزشى ندارد . گفتار آنان به يكى از دو مطلب ذيل برمىگردد و در صدد بيان يكى از اين دو مطلب هستند :\r\n1 . در علم اصول بحثى مطرح است تحت اين عنوان : « كلّ ما حكم به العقل حكم به الشرع أم لا » ؟\r\n\r\n","description":"","footnote":"","page_name":" 469 ","page_number":470},
  {"content":"\r\n\r\n« و كلّ ما حكم به الشرع حكم به العقل أم لا » ؟ يعنى آيا ميان حكم عقل و حكم شرع ملازمه وجود دارد يا نه ؟ عدّه‌اى طرفدار اثبات ملازمه و بلكه عينيت هستند ، « 1 » عده‌اى هم منكر ملازمه‌اند . « 2 » سخن سيد صدر مربوط به اين مطلب است و صريحاً مىگويد ملازمه‌اى وجود ندارد ؛ ولى اين بحث با توجه به اين مقدمه ، از مورد بحث ما دور است و ربطى به حجيّت قطع عقلى ندارد .\r\nالبته طبق عبارت ديگرى كه مرحوم شيخ در رسائل از سيد صدر نقل كرده است . كلام سيد هم مربوط به حجيّت قطع عقلى است و بيگانه از بحث نيست ، و آن اين‌كه : أنّ المعلوم هو أنّه يجب فعل شىءٍ أو تركه أو لايجب إذا حصل الظن أو القطع بوجوبه أو حرمته أو غيرهما من جهة نقل قول المعصوم أو فعله أو تقريره لا أنّه يجب فعله أو تركه أو لايجب مع حصولهما من أيّ طريقٍ كان . « 3 » پس پاسخ اوّل مرحوم آخوند ناتمام است كه كلام سيد صدر را از ما نحن فيه اجنبى دانست .\r\n2 . و يا كلام اخبارىها مربوط به اين مطلب است كه در رسيدن به احكام شرع ، به مقدّمات عقلى ( صغرى و كبرى درست كردن و حدس و استنباط و اجتهاد وقياس كردن و به حكمى رسيدن ) اعتماد نكنيد . آنها قابل اعتماد نيستند ؛ زيرا اين مقدّمات حداكثر مفيد ظنّ است و ارزشى ندارد . اين مطلب به وضوح از سخنان ملا محمد امين استرآبادى در كتاب فوائدالمدنيه اش استفاده مىشود كه مرحوم آخوند كلماتى از ايشان را نقل مىكند و در مجموع سه قسمت كلام امين استرآبادى شاهد بر ادعاى مزبور است .\r\nوى در كتاب فوائدش « 4 » مدعى شده است كه در غير ضروريات دين و احكام شرعيّه تنها راه قابل اعتماد ، شنيدن حكم از معصومين عليهم السلام است و براى اين مدّعا به وجوهى استناد نموده است كه وجه چهارم ايشان اين است :\r\nهر راه و روشى غير از مراجعه به معصومين و تمسّك به كلام آنها ، مفيد ظنّ به ثبوت يا نفى حكم شرعى است و در جاى خود به اثبات رسيده است كه مظنّه ، حجّت نيست و براى رسيدن به احكام شرعيه نمىتوان از راه‌ها و مسلك‌هاى ظنّى و گمان آور طىّ طريق كرد . ( اولين موردى كه شاهد ماست . ) سپس استرآبادى مقدّمه‌اى دقيق و شريف - به اصطلاح خودش - را آماده كرده كه شيخ اعظم در رسائل آورده است « 5 » سپس مىفرمايد اگر به گفتار معصومين عليهم السلام چنگ بزنيم ، از اشتباه مصون و بيمه هستيم ؛ و اگر از راه‌هاى ديگر برويم ، از خطا و لغزش ايمن نيستيم ، و واضح است كه عصمت و پاكى از خطا امرى است كه عقلًا و شرعاً مطلوب و مورد ترغيب است : « 6 »\r\n\r\n\r\n","description":"","footnote":"\r\n( 1 ) . اصول فقه ، ج 2 ، ص 236 .\r\n( 2 ) . الفصول‌الغرويّه ، ص 337 .\r\n( 3 ) . فرائدالاصول ، ص 11 .\r\n( 4 ) . الفوائدالمدنيّة ، ص 128 - 131 .\r\n( 5 ) . فرائدالاصول ، ص 9 .\r\n( 6 ) . لذا در علم كلام براى عصمت پيامبر و امام عليه السلام از همين راه استناد شده كه خداوند ما را به پيروى از آنان امر كرده و اگر آنها خطا داشته باشند ، ما را امر به افتادن در خطا نموده و چنين امرى قبيح است و از مولاى حكيم محال است كه صادر شود .\r\n","page_name":" 470 ","page_number":471},
  {"content":"\r\n\r\nسپس فرموده است دقت در اين مطلب به خوبى نشان مىدهد كه در احكام شرعيه اعتماد بر دليل ظنّى جايز نيست . ( دومّين موردى كه شاهد ماست . ) در جاى ديگر در فهرست فصول كتاب فوائد ش فرموده است مطلب اوّل دربارهء ابطال اين مطلب است كه تمسّك به استنباطهاى ظنّى و گمان‌آور در احكام شرعيه جايز نيست ، بلكه قطع به حكم الهى يا به آنچه از معصومين عليهم السلام وارد شده ، لازم است و هرجا قطع نبود توقّف بايد كرد و حق نداريم به يك سلسله استنباطهاى ظنّى بسنده كنيم . « 1 » ( سومين موردى كه شاهد ماست . )\r\nمرحوم آخوند مىفرمايد : اگر به صدر و ذيل كلام استرآبادى و پرسش و پاسخ‌هاى ايشان دقّت كنيم ، خواهيم ديد آنچه مورد بحث ايشان است حكم عقلىِ ظنّى است و تمام تلاش او براى اين است كه ثابت كند در مواردى كه قطع به حكم نداريم و مىخواهيم از مظنّه پيروى كنيم ، حق نداريم به ظنّ عقلى اعتماد كنيم و تنها بايد از روايات و اخبار استفاده كنيم .\r\nنسبت تفصيل مزبور ، به اخبارىها چه صحيح و صدق باشد ، چه كذب ، اصل مطلب مسلّم است كه وقتى قطع آمد حجّت است و اگر مصيب باشد منجِّز است و اگر خاطى باشد مُعذّر است ؛ متابعتش واجب است و مخالفتش حرام ؛ تمام اين احكام بر قطع مترتب است و فرقى ندارد كه قطع از راه مقدّمات عقلى حاصل شود يا از راه اسباب شرعى پديد آيد .\r\nقوله : فلابدّ فيما يوهم : گفتيم مخالفت با علم تفصيلى جايز نيست و همين كه قطع حاصل شد ، حتماً حجّت است و متابعت از آن واجب است ، چه اينكه مخالفت با آن نيز حرام مىباشد ؛ ولى به روايات كه مراجعه كنيم ظواهر برخى روايات موهم اين است كه مخالفت با قطع در بعضى موارد اشكالى ندارد و روايات مىگويد فقط بايد از طريق سمعى و نقلى ، احكام دينتان را اخذ كنيد و حق نداريد از طريق عقل حركت كنيد و با استدلال‌هاى عقلى به آن برسيد ؛ و لو مفيد قطع باشد .\r\nمثلًا روايت مىگويد : « انّ دين اللَّه لا يُصاب بالعقول » . « 2 » يا « مَن دان اللَّه به غير سماعٍ من صادق فهو كذا و كذا » . « 3 » يا « شرٌّ عليكم أن تقولوا بشىءٍ مالم تسمعوه منه » . « 4 » همچنين به كلمات عدّه‌اى از اخبارىها كه مراجعه مىكنيم ( عدّه‌اى كه قبلًا نام برده شدند ) مىبينيم آنها نيز هماهنگ با اخبار و روايات مزبور ، حكم عقل را تخطئه كرده‌اند . ظاهر كلام ايشان اين است كه حكم عقل ، و لو قطعى هم كه باشد ، حجّت نيست و مخالفت با آن بلامانع است . « 5 » همچنين به برخى از فروع فقهى كه برخورد مىكنيم ، ملاحظه\r\n\r\n\r\n","description":"","footnote":"\r\n( 1 ) . الفوائدالمدنيّة ، ص 3 .\r\n( 2 ) . بحارالانوار ، ج 2 ، ص 303 .\r\n( 3 ) . وسائل‌الشيعه ، ج 18 ، ص 51 .\r\n( 4 ) . وسائل‌الشيعه ، ج 18 ، ص 47 ، حديث 25 .\r\n( 5 ) . شيخ اعظم عبارات اين عدّه را در رسائل ، ص 9 به بعد نقل و نقد كرده است .\r\n","page_name":" 471 ","page_number":472},
  {"content":"\r\n\r\nمىشود كه در ظاهر ، فقهاء فتوايى داده‌اند كه موهِمِ مخالفت با علم تفصيلى است . « 1 » براى نمونه يكى از آن موارد را نقل مىكنيم :\r\nآقاى « الف » كتابى در اختيار دارد و در محكمه و نزد قاضى صريحاً اقرار و اعتراف مىكند كه اين كتاب مال آقاى « ب » است . و چون اقرارش نافذ است ، حاكم شرع حكم مىكند كه كتاب را به مُقَّر له بدهد . آقاى « الف » بار ديگر اقرار مىكند كه همين كتاب مال آقاى « ج » است . باز به حكم نفوذ اقرار ، حاكم حكم مىكند به اينكه بدل كتاب را به مقّر له بدهد . سپس به سببى از اسباب ناقله ، كتاب و بدل آن ، از آقاى « ب » و « ج » به آقاى « د » منتقل مىشود و او هم هر دو را ثمن قرار داده و از آقاى « ه » قاليچه‌اى را خريدارى مىكند . الآن يقين تفصيلى دارد كه بخشى از مثمن به او منتقل نشده است ؛ زيرا بعضى از ثمن در واقع مال مقِرّ بوده است ، ولى معذلك حضرات حكم به ملكيّت قاليچه كرده و آثار ملك را بر آن مترتب كرده‌اند .\r\nحال اين مواردى كه در ظاهر شريعت و كلمات محدثان و فقيهان وارد شده و موهم جواز مخالفت با علم تفصيلى و عدم لزوم موافقت با آن است ، چگونه پاسخ داده مىشود ؟\r\nاما از روايات : مرحوم آخوند پاسخى نداده است ، ولى مرحوم شيخ در رسائل به تفصيل پاسخ داده است . خلاصهء مطلب اين است كه در قبال روايات مزبور كه عقل را مذمّت مىكند ، روايات فراوانى هست كه عقل را حجّت باطنى مىداند و كمال ارزش و احترام را براى حكم عقل قائل است . « 2 » در به دو امر ، تعارضى ميان آن دو به نظر مىآيد ؛ ولى حلّ تعارض به اين است كه دستهء اوّل ، حكم عقل ظنّى ( قياس و استحسان و مانند آن ) را كه در مكتب عامّه رواج دارد محكوم مىكند و دستهء دوم ، حكم عقل قطعى را ارزشمند مىداند و تعارض هم نيست . « 3 » اما از كلمات اخبارىها : مرحوم مشكينى در حاشيه فرموده است هفت پاسخ به اين كلمات داده شده‌است ؛ ولى بهترين پاسخ همان است كه مرحوم آخوند در كفايه آورده است . منظور اخبارىها نيز حكم عقل ظنّى است ، و گرنه حكم عقل قطعى را معتبر مىدانند و شاهد اين پاسخ ، سه مطلبى بود كه از قول امين استرآبادى آورديم .\r\nاما از فروع فقهى : از آنجا كه وقتى قطع حاصل شد ، متابعتش واجب و مخالفتش حرام است و جاى ترديد نيست و قطع تفصيلى ، تمام موضوع وجوب متابعت و حرمت مخالفت است و به ديگر سخن علّت تامهء تنجّز تكليف است و با حصول علّت ، معلول هم حاصل مىشود ، لذا اين مطلب پذيرفتنى نيست كه كسى بگويد در اين فروعات فقهى علم تفصيلى حاصل شده و معذلك متابعت آن\r\n\r\n\r\n","description":"","footnote":"\r\n( 1 ) . شيخ اعظم در صفحهء 17 و 18 رسائل هفت مورد از اين فروع را آورده است .\r\n( 2 ) . اصول كافى ، ج 1 ، باب العقل و الجهل .\r\n( 3 ) . فرائدالاصول ، ص 10 .\r\n","page_name":" 472 ","page_number":473},
  {"content":"\r\n\r\nواجب نشده و مخالفتش حرام نگرديده است و ناگريز بايد گفت اصلًا در اين موارد ، علم تفصيلى به حكم فعلى « 1 » يا عقلى « 2 » حاصل نشده است ، نه اين‌كه علم هست و مخالفتش حرام نيست .\r\nسرّ مطلب اين است كه علم تفصيلى از راه اسباب و مقدماتى حاصل مىشود و در فروع ياد شده حتماً در مقدمات آن نقصى وجود دارد و نوبت به نتيجه و معلول ، يعنى حصول علم تفصيلى نمىرسد .\r\nحال اگر ممكن باشد ، روى خصوص فلان مقدمه انگشت گذاشته و خلل آن را برملا مىسازيم و اگر ممكن نبود ، اجمالًا و سربسته مىگوييم حتماً يكى از مقدمات غلط است و فلان شرط را ندارد و يا فلان مانع را دارد و . . . لذا علم تفصيلى در كار نيست . مثلًا دربارهء اقرار بگوييم اقرار موجب مىشود كه مقرّ له در ظاهر مالك باشد و ديگران وظيفه دارند آثار ملك واقعى را بر آن مترتب كنند . آنگاه آقاى « د » كه كتاب و بدلش را داد و قاليچه را گرفت ، از ملك خودش ثمن را داده است و مخالفت با قطع تفصيلى در ميان نيست .\r\nمرحوم شيخ به سه وجه از فروع سبعه پاسخ داده و توجيه نموده است . « 3 »\r\n\r\n\r\n","description":"","footnote":"\r\n( 1 ) . چون انشايى و شأنى معلوم هم كه باشد اثرى ندارد .\r\n( 2 ) . اين عنوان ، نسخهء بدل است و مراد حكمى است كه از راه مقدمات عقلى حاصل شود .\r\n( 3 ) . فرائدالاصول ، ص 18 .\r\n","page_name":" 473 ","page_number":474},
  {"content":"\r\n\r\n\r\nالأمر السابع : [ حجّيّة العلم الإجمالىّ 
  ]\r\nأنه قد عرفت كون القطع التفصيلى بالتكليف الفعلى علة تامة لتنجزه لا تكاد تناله يد الجعل إثباتا أو نفيا فهل القطع الإجمالى كذلك .\r\n\r\n[ المقام الأوّل : فى ثبوت التكليف بالعلم الإجمالىّ و عدمه 
  ]\r\nفيه إشكال .\r\n\r\n[ المختار فى المقام 
  ]\r\nربما يقال إن التكليف حيث لم ينكشف به تمام الانكشاف و كانت مرتبة الحكم الظاهرى معه محفوظة جاز الإذن من الشارع بمخالفته احتمالا بل قطعا .\r\nو ليس محذور مناقضته مع المقطوع إجمالا إنما : [ إلا 
  ]\r\nمحذور مناقضة الحكم الظاهرى الواقعى فى الشبهة الغير المحصورة بل الشبهة البدوية : [ لا يقال : إن التكليف فيهما لا يكون بفعلى . فإنه يقال :\r\nكيف المقال فى موارد ثبوته فى أطراف غير محصورة أو فى الشبهات البدوية ، مع القطع به أو احتماله أو بدون ذلك 
  ]\r\nضرورة عدم تفاوت فى المناقضة بين التكليف الواقعى و الإذن بالاقتحام فى مخالفته بين الشبهات أصلا فما به التفصى عن المحذور فيهما كان به التفصى عنه فى القطع به فى الأطراف المحصورة أيضا كما لا يخفى : [ و قد أشرنا إليه سابقا و يأتى إن شاء الله مفصلا . 
  ]\r\nامر هفتم : علم اجمالى\r\nقطع از يك نظر دو قسم مىشود :\r\n1 . قطع تفصيلى ، كه عبارت است از اين‌كه معيّناً و مشخّصاً به فلان موضوع - مثلًا خمريت اين مايع خارجى معين - يا به فلان حكم - مثلًا خصوص وجوب جمعه - قاطع باشيم و ترديد و ابهامى در ميان نباشد .\r\n2 . قطع اجمالى ، كه عبارت است از اين‌كه به صورت مجمل و سر بسته و به نحو ترديد و دوران ، به يكى از دو يا چند امر قاطع باشيم . مثلًا اجمالًا بدانيم كه يكى از اين دو مايع خمر است ؛ يا اين يا آن ، يا اجمالًا بدانيم كه يا ظهر واجب است و يا جمعه و . . . . « 1 »\r\n\r\n\r\n","description":"","footnote":"\r\n( 1 ) . اصطلاح علم اجمالى در چند مورد به‌كار مىرود :\r\n1 . علم اجمالىِ ارتكازى : مطلبى در ذهن انسان مرتكز و ريشه دار است ؛ ولى فعلًا التفات به آن ندارد . در باب علامت تبادر ، مشكل دور از اين راه حلّ شد .\r\n2 . علم اجمالى به معناى اينكه علم به چيزى داشته باشيم ؛ امّا نه با عنوان خاصّ آن ، بلكه به‌عنوان كلّىاش . مثل علم به صغريات كبراى كلّى كه علم به كبراى آنها داريم و صغريات هم در آن منطوى است و در شكل اوّل مراد از علم به نتيجه در ضمن كبرى همين علم به نتيجه به عنوان كلّى آن است و مشكل دور از اين راه حلّ مىشود .\r\n3 . علم اجمالى در اصطلاح اهل معقول كه در مورد باريتعالى مىگويند در ازل در عين اين‌كه علم اجمالى داشته كشف تفصيلى هم داشته است و منظورشان از علم اجمالى همان علم بسيط است .\r\n4 . علم اجمالى در مانحن‌فيه كه در اصطلاح اصول معمول است و آن اين است كه متعلّق علم و انكشاف ميان دو يا چند امر مردّد باشد .\r\n","page_name":" 474 ","page_number":475},
  {"content":"\r\n\r\nمباحثى كه تا به حال طىّ شش امر از امور باب قطع مطرح شد ، عموماً دربارهء قطع تفصيلى بود وديديم كه چنين قطعى علّت تامّهء تنجّز تكليف است و با آمدن آن ، تكليف در حقّ مكلّف منجّز مىشود و موافقتش موجب استحقاق مثوبت و مخالفتش باعث استحقاق عقاب است . سخن در اين است كه آيا علم اجمالى هم مثل علم تفصيلى مؤثّر است ؟ مسئوليت‌آفرين است ؟ آيا واقع را در حق ما منجّز مىكند يا خير ؟\r\nدربارهء قطع اجمالى در دو مقام بحث مىشود :\r\n1 . ثبوت تكليف توسّط علم اجمالى ؛\r\n2 . سقوط تكليف به‌وسيلهء احتياط و امتثال اجمالى .\r\nمقام اوّل : اقوال در تأثير علم اجمالى\r\nدربارهء تأثير علم اجمالى سه بحث مطرح است :\r\n1 . آيا علم اجمالى كالجهل رأساً و در حكم شكّ بدوى است و وجود آن مانند عدمش مىباشد و همان‌طور كه در شكّ محض و شبهات بدويّه ، از اصول عمليّه استفاده مىشود و حكم به برائت مىشود ، حول علم اجمالى هم اصل عملى جارى مىشود ؟ يا علم اجمالى مثل شك صرف نيست و فىالجمله مؤثر است ؟\r\n2 . برفرض كه مؤثر و مثبِت و مُنجّز تكليف باشد ، آيا علم اجمالى مثل علم تفصيلى علّت تامهء تنجّز تكليف است كه انفكاك معلول ( تنجّز ) از آن ممتنع باشد ؟ يا مقتضىِ تنجُّز است ولو لا المانع تأثير مىگذارد و اگر مانع عقلى يا شرعى پيدا شد ، جلو تأثيرش را مىگيرد ؟\r\n3 . چه علّت تامّه باشد و چه مقتضى ، آيا هم نسبت به حرمت مخالفت قطعيّه و هم وجوب موافقت قطعيّه « 1 » علّت تامه است يا نسبت به هر دو مقتضى است ؟ يا نسبت به حرمت مخالفت قطعيّه علت تامّه است و نسبت به وجوب موافقت قطعيّه مقتضى است ؟\r\nاقوال زيادى دربارهء سه بحث مزبور وجود دارد كه مرحوم مشكينى پنج قول در حاشيه نقل كرده است . تفصيل اين اقوال در مباحث اصول عمليّه - مبحث اصالةالاحتياط - خواهد آمد . فعلًا سه قولى كه مرحوم آخوند صريحاً يا به اشاره معترّض شده ، محور مباحث ماست .\r\n\r\n\r\n","description":"","footnote":"\r\n( 1 ) . دو بحث است كه در علم اجمالى مطرح است : 1 . مخالفت قطعيّه ، يعنى نه ظهر بخواند و نه جمعه ؛ 2 . موافقت قطعيه ، يعنى هم‌ظهر بخواند و هم جمعه .\r\n","page_name":" 475 ","page_number":476},
  {"content":"\r\n\r\nقول اوّل ( مختار خود مرحوم آخوند ) : ايشان در اين بحث علم اجمالى را مقتضى مىداند ، چه نسبت به حرمت مخالفت قطعى و چه وجوب موافقت قطعى . معتقد است كه لولا المانع علم اجمالى مؤثر در حرمت مخالفت وجوب موافقت است . ( البته در مباحث اصالة الاشتغال رأى ديگرى دارد .\r\nيعنى عليّت تامه بودن است . )\r\nبيان مرحوم آخوند براى اثبات مدّعاى فوق اين است كه علم اجمالى مثل علم تفصيلى نيست كه علّت تامه تنجّز باشد . فرق آن دو اين است : علم تفصيلى عبارت است از انكشاف صد در صدى واقع و انكشاف به نحو كشف تامّ و تمام كه جاى كمترين ابهام و ترديدى ندارد و با چنين وضعى مرتبهء حكم ظاهرى و موضوع آن محفوظ نيست تا قابل اذن و ترخيص باشد و جاى جريان اصل عملى باشد ؛ زيرا موضوع اصول عمليّه عبارت است از عدم العلم به واقع . با وجود علم تفصيلى نوبت به عدم العلم نمىرسد و همان حكم واقعى در حق قاطع منجَّز مىشود و نوبت به حكم ظاهرى نمىرسد .\r\nولى علم اجمالى چنين نيست و در مورد علم اجمالى تكليف واقعى صد در صد منكشف نيست و موضوع حكم ظاهرى محفوظ است ؛ زيرا به‌صورت سربسته علم به يكى از آن دو داريم ، امّا به نحو تفصيل و جزئى و خاص ، روى خصوص هر كدام از دو طرف كه انگشت بگذاريم علم نيست . مثلًا نسبت به خصوص وجوب جمعه يقين نداريم و صرف احتمال و شك است ، و هكذا نسبت به خصوص وجوب ظهر . و چون موضوع حكم ظاهرى محفوظ است ، جا دارد شارع مقدس اذن در ترك و مخالفت بدهد و بفرمايد كه مجازيد نسبت به يك طرف ، از اصل عملى استفاده كنيد و وجوب ظهر را برداريد « 1 » و يا حتّى نسبت به دو طرف اذن در ترك بدهد « 2 » و هيچ محذورى هم پيش نمىآيد . پس علم اجمالى مثل علم تفصيلى نيست كه علت تامه باشد .\r\nقوله : و منا قضته مع المقطوع اجمالًا : قول دوم : « 3 » در اين ميان مرحوم آخوند به‌دليل طرفداران عليّت تامه اشاره كرده و پاسخ مىدهد دليل كسانى كه علم اجمالى را مثل علم تفصيلى ، علّت تامهء تنجّز تكليف مىدانند ، اين است كه از طرفى علم اجمالى داريم يكى از ظهر و جمعه واجب است و از طرفى ديگر اگر اصل عملى جارى كنيم و بگوييم ان‌شاءاللَّه جمعه واجب نيست ، ان‌شاءاللَّه ظهر واجب نيست ، به اين معناست كه هيچ‌كدام واجب نباشد . پس هم يكى از آن دو واجب است و هم هيچ كدام واجب نيست و اين تناقض است . پس اجراء اصول عملى در اطراف علم اجمالى سر از اجتماع نقيضين در مىآورد كه محال است . پس نوبت به اذن و ترخيص نمىرسد و علم اجمالى هم علّت تامّه است .\r\nمرحوم آخوند به استدلال مزبور دو نوع پاسخ داده است :\r\nالف : جواب نقضى : دو ماده نقض براى آن ذكر مىكند :\r\n\r\n\r\n","description":"","footnote":"\r\n( 1 ) . مخالفت احتمالى با معلوم بالاجمال .\r\n( 2 ) . مخالفت قطعى با علم اجمالى .\r\n( 3 ) . هنوز مدّعاى آخوند تكميل نشده است كه بعداً با « نَعم كان . . . » ادامهء قول آخوند دنبال خواهد شد .\r\n","page_name":" 476 ","page_number":477},
  {"content":"\r\n\r\n1 . در باب علم اجمالى گاهى شبهه محصوره است ، مثل اينكه يكى از دو يا ده كار واجب باشد .\r\nگاهى هم غيرمحصوره است ، مثل اينكه يكى از هزاران لبنيّاتى ، پنير نجس مىفروشد . و در شبهه غير محصوره به اتفاق كلمه احتياط واجب نيست و علم اجمالى منجِّز نيست و مىتوان نسبت به اطراف آن ، اصل عملى جارى كرد ؛ در حالى كه همين محذور در آنجا هم هست كه جريان اصول عمليّه در اطراف علم اجمالى موجب تناقض مىشود كه هم ، يكى از هزار پنير حرام و نجس باشد و هم هيچ كدام حرام يا نجس نباشند . حال هر جوابى در شبههء غير محصوره از محذور تناقض داديد ، ما همان را در شبههء محصوره هم مىآوريم .\r\n2 . در مورد شبهات بدويّه هم محذور وجود دارد : از طرفى احتمال حرمت واقعىِ استعمال دخانيات موجود است و از طرفى در ظاهر به اجماع اصوليان ، اصل برائت جارى مىشود . پس ممكن است حرام باشد يا حرام نباشد . اين نيز تناقض است - منتها « احتمال » تناقض نه « قطع » به آن . ولى احتمال تناقض هم محال است ؛ زيرا تناقض مقطوع‌العدم است و احتمال وجودش هم داده نمىشود - حال هر جوابى از محذور مزبور در شبههء بدويه داديد ، ما همان جواب را در مورد علم اجمالى و شبههء محصوره از محذور مزبور خواهيم داد .\r\nقوله : لا يقال : مرحوم آخوند قبل از پاسخ حلّى ، اشكال و جوابى را مطرح مىكند كه طبق برخى نسخ كفايه اين قسمت را حذف كرده‌اند و چندان ارتباطى هم به مطلب ندارد ؛ ولى چون در برخى از نسخه‌ها آمده است اجمالًا به آن اشاره مىكنيم :\r\nدو باب شبههء غير محصوره و شبههء بدويه ، ماده نقضى بر استدلال مزبور نيست و قياس مانحن‌فيه ( علم اجمالى و شبههء محصوره ) به آن دو مورد مع الفارق است ؛ زيرا در آن دو باب تكليف واقعى بر فرض وجودش - چون در شبههء بدويّه مسلّم نيست ، بلكه محتمل است - فعلى نيست و به درجه فعليّت نرسيده است . لذا اجراء اصول عمليّه در آن دو مورد مانعى ندارد ؛ ولى در مانحن‌فيه تكليف واقعى ( وجوب ظهر يا جمعه ) فعلى است و امتثال مىطلبد و چون راهى براى امتثال تفصيلى نيست - علىالفرض - نوبت به امتثال اجمالى و احتياط مىرسد و قطعاً جاى اصول عمليّه نيست . پس پاسخ نقضىِ آخوند ناتمام است . « 1 » قوله : فانّه يقال : مرحوم آخوند در پاسخ مىفرمايد چه جوابى داريد براى فرضى كه تكليف واقعى در مورد آن دو فعلى باشد ؟\r\n\r\n\r\n","description":"","footnote":"\r\n( 1 ) . البته اگر در دو باب مزبور تكليف واقعى فعلى نباشد و در مرحلهء انشاء باقى مانده باشد ، نيازى به اجراء اصول عمليّه نيست ؛ زيرا حكم انشايى چه محتمل باشد ، چه معلوم بالاجمال و چه معلوم بالتفصيل ، قطعاً امتثال ندارد . پس بايد گفت منظور اين معترض اين است كه تكليف در مورد آن دو ، فعلىِ از جميع جهات نيست و فعلى معلّق است نه منجّز ، نه اين‌كه اصلًا فعلى نباشد .\r\n","page_name":" 477 ","page_number":478},
  {"content":"\r\n\r\nتوضيح : در مورد شبههء غير محصوره گاهى فعليّت و تنجّز تكليف و لزوم احتياط در اطراف آن ، موجب اختلال نظام معاش و هرج و مرج مىشود . در اينجا به حكم عقل و شرع احتياط لازم نيست .\r\nتكليف واقعى هم فعلى نيست . ولى گاهى به اين درجه نمىرسد و عقلًا تكليف واقعى فعلى است و امتثال مىطلبد . در چنين فرضى اشكال نقضى ما باقى است .\r\nهمچنين در شبههء بدويه گاهى از قبيل شك در حرمت استعمال دخانيات است كه بعد الفحص و اليأس برائتى مىشويم و مىگوييم حرام واقعى بر فرض وجودش فعلى نيست . امّا گاهى از قبيل اقل و اكثر ارتباطى است كه تكليفِ فعلى حتمى است ؛ معذلك نسبت به اكثر و مازاد ، فتوى به برائت داده‌اند و در چنين فرضى اشكال نقض باقى است .\r\nب : پاسخ حلّى همان است كه يك بار در امر چهارم از امور مربوط به قطع گفته شد . بار ديگر هم در اوائل بحث امارات در جمع ميان حكم واقعى و ظاهرى خواهد آمد .\r\nخلاصهء مطلب اين است كه از ترخيص شارع و جريان اصل عملى در اطراف علم اجمالى يا شبهات بدويه ، محذور قطع به تناقض يا احتمال آن پيش نمىآيد ؛ زيرا تكليف واقعى ، فعلىِ معلّق است و اگر علم تفصيلى بيايد ، فعلى منجَّز مىشود ؛ ولى چون يا شك محض است و يا علم اجمالى است و ما واقع را تفصيلًا نمىدانيم لذا منجّز نمىشود و فعلًا وظيفهء ظاهرىِ فعلىِ تنجيزىِ ما ، پيروى از اصل عملى است و چون اختلاف مرتبه در كار است ، هيچ تناقضى پيش نمىآيد و جاى نگرانى هم نيست .\r\nپس ، از جريان اصول عمليه در اطراف علم اجمالى تناقضى پيش نمىآيد .\r\n\r\n[ القول الثانى و بيان ضعفه 
  ]\r\nنعم كان العلم الإجمالى كالتفصيلى فى مجرد الاقتضاء لا فى العلية التامة فيوجب تنجز التكليف أيضا لو لم يمنع عنه مانع عقلا كما كان فى أطراف كثيرة غير محصورة أو شرعا كما فى ما أذن الشارع فى الاقتحام فيها كما هو ظاهر ( : كلّ شىء فيه حلال و حرام فهو لك حلال حتى تعرف الحرام منه بعينه ) .\r\nو بالجملة قضية صحة المؤاخذة على مخالفته مع القطع به بين أطراف محصورة و عدم تحّتها مع عدم حصرها أو مع الإذن فى الاقتحام فيها هو كون القطع الإجمالى مقتضيا للتنجز لا علة تامة .\r\nمدعاى مرحوم آخوند رحمه الله اين بود كه علم اجمالى علت تامّه نيست ، ولى مقتضى هست . تا به حال ثابت كرد علم اجمالى مثل علم تفصيلى نيست كه علت تامهء تنجّز تكليف باشد و با آمدن آن جايى براى جريان اصول عمليه نباشد . . . ؛ حال اگر سؤال شود كه آيا علم اجمالى مثل شك محض و جهل بسيط است و هيچ نقشى ندارد يا دست كم مقتضىِ تنجز تكليف هست ، مرحوم آخوند معتقد است كه\r\n\r\n","description":"","footnote":"","page_name":" 478 ","page_number":479},
  {"content":"\r\n\r\nاز اين جهت علم اجمالى مثل علم تفصيلى مقتضى تنجّز است . « 1 » ويژگى مقتضى اين است كه اگر مانعى جلو تأثيرش را نگيرد ، مؤثر واقع مىشود ؛ و گرنه تأثيرى ندارد . ضمناً فرقى ندارد كه مانع ، عقلى باشد يا شرعى .\r\nاما مانع عقلى : در شبهات غير محصوره اگر احتياط مستلزم هرج و مرج و مختل شدن نظام معاش مردم شود ، نه عقل به چنين احتياطى راضى است و نه شرع رضايت مىدهد . چنين احتياطى خلاف احتياط است و اين حكم عقلى مانع مىشود و جلو لزوم احتياط را مىگيرد . « 2 » و اما مانع شرعى : اگر در موردى با وجود علم اجمالى شرع مقدس به مكلفين اذن و ترخيص در ارتكاب داد و اجازه داد كه آنان شبهه را مرتكب شوند و به علم اجمالى اعتناء نكنند ، باز هم اذن شرعى مانع از آن است كه علم اجمالى تأثيرگذار باشد و احتياط را لازم كند .\r\nسؤال : آيا مانع شرعى داريم ؟ به ديگر سخن ، آيا شارع مقدس اذن داده است يا خير ؟\r\nآخوند مىفرمايد : ظاهر روايتى كه مىگويد « كل شىءٍ فيه حلال و حرام فهو لك حلال حتى تعرف الحرام منه بعينه » ، « 3 » اين است كه آرى ، شارع اذن داده است . « 4 » قوله : و بالجمله : اين فراز در واقع دليلى بر مقتضى بودن علم اجمالى است : نفس اين‌كه اصوليون مىگويند در باب علم اجمالى و شبهه محصوره ، با نبودن اذن و ترخيص شرعى حتماً بايد احتياط كرد و گرنه عقاب و مؤاخذه بجاست ، ولى در مورد شبهه محصوره با وجود ترخيص شرعى و در مورد شبهه غير محصوره احتياط لازم نيست و مؤاخذه بجا نيست ، خود اين تفصيل و فرق گذارى بهترين دليل است بر اينكه علم اجمالى ، مقتضى تنجّز تكليف است ، نه علّت تامّهء آن ؛ و گرنه جاى اين تفصيل نبود ، چرا كه علم اجمالى اگر علت تامه بود با آمدن علت تامه ، معلول كه تنجز باشد ضرورت وجود پيدا كرده و حتماً موجود مىشد ؛ نه اين‌كه گاهى باشد و گاهى نباشد . پس كاملًا روشن شد كه علم اجمالى مقتضى است و با وجود ترخيص شرعى ، مخالفت قطعيه هم با آن جايز است و با نبود ترخيص شرعى موافقت قطعيه نيز واجب است .\r\n\r\n\r\n","description":"","footnote":"\r\n( 1 ) . البته علم تفصيلى بالاتر از مقتضى بودن ، عليت تامّه دارد ؛ ولى علم اجمالى اين ويژگى را ندارد .\r\n( 2 ) . در همين فرض اگر احتياط به درجه اختلال نظام نرسد و مستلزم عُسر و حرج باشد ، شرعاً احتياط لازم نيست .\r\n( 3 ) . الكافى ، ج 5 ، ص 313 ؛ من لا يحضره الفقيه ، ج 3 ، ص 216 .\r\n( 4 ) . البته اين حديث بحث‌هاى دقيقى دارد كه در باب اصول عمليه خواهد آمد و دو وجه در تقريب آن ذكر خواهد شد ؛ ولى اجمال مطلب اين است كه فرض كنيد علم اجمالى به حرمت يكى از دو مايع داريم و حديث مزبور مىگويد هر چيزى كه در او قسم حلال و قسم حرامى وجود دارد ، آن چيز به طور كلّى حلال است تا زمانى كه حرام واقعى را شخصاً و تفصيلًا بشناسيم و تا زمانى كه اجمالى باشد ، به آن اعتنا نمىشود و بنا را بر حليّت مىگذاريم .\r\n","page_name":" 479 ","page_number":480},
  {"content":"\r\n\r\nو أما احتمال أنه بنحو الاقتضاء بالنسبة إلى لزوم الموافقة القطعية و بنحو العلية بالنسبة إلى الموافقة الاحتمالية و ترك المخالفة القطعية فضعيف جدا . ضرورة أن احتمال ثبوت المتناقضين كالقطع بثبوتهما فى الاستحالة فلا يكون عدم القطع بذلك معها موجبا لجواز الإذن فى الاقتحام بل لو صح معهما [ معها 
  ] الإذن فى المخالفة الاحتمالية صح فى القطعية أيضا فافهم .\r\nو لا يخفى أن المناسب للمقام هو البحث عن ذلك كما أن المناسب فى باب البراءة و الاشتغال بعد الفراغ هاهنا عن أن تأثيره فى التنجز بنحو الاقتضاء لا العلية هو البحث عن ثبوت المانع شرعا أو عقلا و عدم ثبوته كما لا مجال بعد البناء على أنه بنحو العلية للبحث عنه هناك أصلا كما لا يخفى .\r\nهذا بالنسبة إلى إثبات التكليف و تنجزه به .\r\nقول سوم : شيخ اعظم در رسائل تفصيل قائل شده و فرموده است علم اجمالى نسبت به حرمت مخالفت قطعيه ، علت تامّه است و به محض حصول علم اجمالى ، مخالفت قطعيه حرام است و مكلف حق ندارد هم ظهر و هم جمعه را ترك كند ، بلكه بايد يكى از آن دو را بجا آورده و موافقت احتمالى بكند ؛ ولى نسبت به وجوب موافقت قطعيه ( هم ظهر بخواند و هم جمعه ) ، مقتضى است و لولا المانع تأثير مىگذارد ؛ و گرنه با وجود مانع ، تأثيرى نخواهد گذشت و شارع مىتواند در ترك يك طرف شبهه اذن دهد و طرف ديگر را بدل از واجب يا حرام واقعى قرار دهد . « 1 » تضعيف احتمال : مرحوم آخوند احتمال مزبور را تضعيف كرده و به يك اشكال نقضى بسنده مىكند و آن اينكه چرا شيخ اعظم مخالفت قطعى را با علم اجمالى منع كرد و فرمود حرام است ؟ شايد به‌خاطر اين است كه اجراء اصل در هر دو طرف ، مستلزم اجتماع نقيضين است . « 2 » ما مىگوييم همين محذور در جانب موافقت قطعيه نيز وجود دارد و حكم به اينكه موافقت قطعى واجب نيست و شارع مىتواند اذن در ارتكاب بعض اطراف شبهه بدهد نيز موجب تناقض است . « 3 » با اين تفاوت كه در قسمت اوّل كه اصل را در هر دو طرف جارى كرده و مخالفت قطعى پيش آيد ، اجتماع نقيضين قطعى است و در قسمت دوم كه اصل را در يك طرف جارى كنيم و موافقت قطعى نكنيم ، اجتماع نقيضين احتمالى است ؛ ولى اين موجب نمىشود كه اوّلى محال و دومى جايز باشد . خير ، هر دو محال هستند ؛ زيرا اجتماع نقيضين مقطوع العدم است و چيزى كه يقين به عدمش داريم ، حتى احتمال وجود آن را هم نمىدهيم ، تا چه رسد به ظن يا قطع به آن .\r\nپس چنين نيست كه تناقض قطعى محال باشد و تناقض احتمالى محال نباشد ؛ قطع به تناقض\r\n\r\n\r\n","description":"","footnote":"\r\n( 1 ) . فرائدالاصول ، ص 21 .\r\n( 2 ) . هم در واقع يكى از آن دو واجب است و هم در ظاهر به حكم اصل برائت و استصحاب هيچ‌كدام واجب نست و اين تناقض است .\r\n( 3 ) . از طرفى شايد در واقع همين طرف واجب باشد و از طرفى در ظاهر ، اصل عدم وجوب جارى مىكنيم و اين تناقض است .\r\n","page_name":" 480 ","page_number":481},
  {"content":"\r\n\r\nمحال باشد و احتمال آن ممكن باشد . خير ، هر دو محال‌اند . بلكه اگر با وجود تناقض احتمالى ، اذن و ترخيص در مخالفت احتماليه ( ارتكاب بعض الاطراف ) صحيح و معقول باشد ، بايد اذن در مخالفت قطعى هم جايز باشد ؛ چون مناط هر دو يكى است ، يعنى اجتماع ضدّان يا نقيضان . پس وجهى براى تفصيل شيخ وجود ندارد .\r\nفافهم : شايد امر به دقت باشد و شايد اشاره به ضعف عبارت اخير ( بل لو صح . . . ) باشد كه ملازمه‌اى ميان اذن در مخالفت احتمالى با اذن در مخالفت قطعى وجود ندارد .\r\nقوله : و لا يخفى : در ميان مباحث اصولى ، مبحث علم اجمالى در دو باب مطرح مىشود :\r\n1 . در كتاب القطع و مباحث و احكام آن ؛ كه فعلًا محور بحث ماست .\r\n2 . در باب اصول عمليه بخش اصالة الاشتغال ؛ كه در مقصد هفتم به تفصيل خواهد آمد .\r\nجا دارد كسى بپرسد چرا اين بحث در دو باب مطرح مىشود ؟ تكرار و اعاده چرا ؟ بنا به فرمايش مرحوم آخوند ، سرّ مطلب اين است كه در باب علم اجمالى دو بحث وجود دارد :\r\n1 . آيا علم اجمالى علتِ تامّهء تنجّز تكليف واقعى است يا مقتضى آن است ؟\r\n2 . بر فرض كه مقتضى باشد ( نسبت به هر دو مرحله يا نسبت به خصوص وجوب موافقت قطعيّه ) آيا مانعى - عقلى يا شرعى - از تأثير علم اجمالى وجود دارد يا خير ؟ از دو مبحث ، مقام اوّل در مباحث قطع مطرح است و ما نيز در اين امر هفتم از امور قطع آورديم و نظريه‌ها را بررسى كرديم .\r\nحال اگر در مانحن‌فيه به اين نتيجه رسيديم كه علم اجمالى علّت تامّهء تنجز تكليف است و مثل علم تفصيلى است كه ، هم مخالفت قطعيه‌اش حرام است ، هم موافقت قطعيه‌اش واجب ، نوبت به مباحث اصول عمليه و اصالةالاشتغال نمىرسد و بايد پرونده آن مباحث مختومه اعلام شود . اگر همچنين قائلى وارد آن مباحث شود ، بايد بر مبناى ديگران بحث كند ، و براى خود او فرضى خواهد بود .\r\nولى اگر در مانحن‌فيه طرفدار اقتضاء شديم ، جاى اين بحث پيش مىآيد كه مقتضى ، لولا المانع تأثير مىگذارد ، آيا مانع عقلى يا شرعى داريم كه جلو تأثير مقتضى را بگيرد يا نه ؟ اينجاست كه بحث از اصل برائت و اشتغال مطرح مىشود و بحث از آنها در واقع بحث از بود و نبود مانع است . پس هر دو بحث بجاست و هر كدام مربوط به مقامى است .\r\n\r\n[ المقام الثانى : فى كفاية العلم الإجمالىّ و عدمه 
  ]\r\nو أما سقوطه به بأن يوافقه إجمالا فلا إشكال فيه فى التوصليات .\r\nو أما فى العباديات فكذلك فيما لا يحتاج إلى التكرار كما إذا تردد أمر عبادة بين الأقل و الأكثر لعدم الإخلال بشىء مما يعتبر أو يحتمل اعتباره فى حصول الغرض منها مما لا يمكن أن يؤخذ فيها فإنه نشأ من قبل الأمر بها كقصد الإطاعة و الوجه و التمييز فيما إذا أتى بالأكثر و لا يكون إخلال حينئذ إلا\r\n\r\n","description":"","footnote":"","page_name":" 481 ","page_number":482},
  {"content":"\r\n\r\nبعدم إتيان ما احتمل جزئيته على تقديرها بقصدها و احتمال دخل قصدها فى حصول الغرض ضعيف فى الغاية و سخيف إلى النهاية .\r\nمقام دوم : سقوط تكليف با امتثال اجمالى\r\nمقام اوّل درباره اصل تأثير علم اجمالى در تنجّز تكليف بود و اين‌كه آيا علم اجمالى علت تامّهء تنجّز است يا مقتضى است ؟ و رأى آخوند تأثير به نحو اقتضاء بود .\r\nمقام دوم دربارهء سقوط تكليف به سبب علم اجمالى و امتثال اجمالى و احتياط است . شخصى علم اجمالى دارد كه يا ظهر واجب است يا جمعه ( شبهه حكميه ) . نماز به يكى از چهار طرف واجب است ( شبههء موضوعيه ) حال آيا بايد فحص و تحقيق كند و واجب واقعى را تعيين كند و بجاى آورد يا فحص و تحصيل علم لازم نيست و مىتواند امتثال اجمالى و احتياط كند و هر دو را بجا آورد ؟ اينجاست كه به ترتيب مباحثى مطرح است :\r\n1 . گاهى در موارد علم اجمالى احتياط امكان ندارد ، مثل دوران بين محذورين كه يا ظهر واجب است و يا حرام . اين مورد ، از بحث ما خارج است و جاى اصالةالتخيير است ، نه اصالة الاحتياط . كلام در فرضى است كه احتياط ممكن باشد ، مثل مثال‌هاى قبل كه ذكر شد .\r\n2 . در مواردى هم كه احتياط ممكن است گاهى مكلف تمكّن از امتثال تفصيلى ندارد ؛ زيرا هر چه فحص كرد به نتيجه‌اى نرسيد و واجب واقعى برايش متعيّن نشد . در اين فرض چاره‌اى جز احتياط و امتثال اجمالى ندارد . فعلًا بحث ما در فرض تمكّن از امتثال تفصيلى است . يعنى مىتواند تحقيق كند و يك طرف را تعيين كند و معذلك فحص نمىكند و احتياط نمايد ؛ آيا در اينجا مىتواند به امتثال اجمالى بسنده كند يا خير ؟\r\n3 . گاهى از تحصيل علم و يقين به يك طرف متمكّن است و به‌دنبال آن ، توانايى تحصيل امتثال تفصيلى را دارد . گاهى هم به سبب مسدود بودن راه علم حداكثر مىتواند ظن تفصيلى پيدا كند .\r\nفعلًا بحث ما در فرض تمكّن از امتثال تفصيلىِ علمى است . آيا با تمكّن از تحصيل علم و امتثال تفصيلى علمى مىتواند به امتثال اجمالى و احتياط بسنده كند يا خير ؟\r\n4 . در جواب سؤال مزبور بايد گفت گاهى واجب واقعى يك واجب توصلى است ؛ مثل اينكه اجمالًا مىداند تطهير يكى از دو جامه واجب است . اداء دين به يكى از دو نفر واجب است و . . . كه در توصليات تمام مقصد و مقصود مولى ذات العمل است و قصد قربت دخالتى ندارد و به هر نيّتى كه اتيان شود ، غرض مولى حاصل مىشود . در چنين مواردى با اينكه مىتواند فحص كند و مثلًا نجس واقعى را يافته و همان را تطهير نمايد ، و يا طلبكار واقعى را يافته و به همان مقدار بدهى را بدهد ؛ ولى زحمت فحص و تحقيق را به خود نمىدهد و احتياطاً هر دو جامه را مىشويد ؛ به هر دو طلبكار مقدار\r\n\r\n","description":"","footnote":"","page_name":" 482 ","page_number":483},
  {"content":"\r\n\r\nمساوى پول مىدهد . چنين احتياطى قطعاً صحيح و كافى است و محذورى ندارد و نيازى به امتثال تفصيلى نيست . ولى گاهى عمل تعبدى است و قصد قربت لازم دارد . آيا در اينها هم امتثال اجمالى كافى است يا خير ؟\r\n5 . در جواب سؤال قبلى بايد گفت گاهى احتياط و امتثال اجمالى در عبادات ، مستلزم تكرار عبادت نيست ، مثل مواردى كه دوران امر ميان اقل و اكثر است كه نماز ده جزئى واجب است يا يازده جزئى ؟ نماز با سوره واجب است يا بدون سوره ؟ نماز با استقبال واجب است يا بدون آن ؟ و . . . كه شك در جزئيت يا شرطيت چيزى داريم . در اين موارد به عقيده مرحوم آخوند باز هم امتثال اجمالى و احتياط كفايت مىكند و نيازى به امتثال تفصيلى نداريم ؛ زيرا اخلال به هيچ امر معتبر و مسلم الاعتبار ( قصد قربت ) يا محتمل الاعتبارى ( قصد وجه ، قصد تميز و . . . ) نشده است تا مشكل داشته باشيم .\r\nموانع احتياط\r\nچهار مانع ممكن است فرا راه احتياط و امتثال تفصيلى وجود داشته باشد :\r\n1 . قصد قربت : عبادت قصد قربت مىطلبد ، مكلّف نسبت به نماز با سوره چگونه قصد قربت مىكند ؟\r\n2 . قصد وجه : عبادت قصد وجه لازم دارد ، يعنى بايد به نيّت وجوب انجام دهد . نسبت به نماز با سوره اين معنا چگونه محقق مىشود ؟ « 1 » 3 . قصد تميز : عبادت قصد تميز لازم دارد ، يعنى مأمورٌبه را از غيرش تميز دهد و معين كند اين عملى كه اتيان مىكند مأمورٌبه هست يا نه ؟ مأمورٌبه بر آن منطبق است يا خير ؟ بنابراين ، نسبت به نماز با سوره قصد تميز و تعيين چگونه حاصل مىشود ؟\r\n4 . قصد جزئيت : اگر در واقع سوره جزء باشد ، بايد به قصد جزئيت بياورد ؛ او كه نمىداند سوره جزء هست يا نه ، پس چگونه قصد جزئيت مىكند ؟\r\nاين‌ها مشكلاتى است كه ممكن است جلو احتياط را سدّ كند ، حال چه بايد كرد ؟ مرحوم آخوند در پاسخ مىفرمايد هيچ‌كدام از اينها مانع نيست :\r\nاما قصد اطاعت و قربت : فرض اين است كه كلّ نماز عبادت است و به قصد قربت انجام مىشود ؛ نسبت به تك‌تك اجزاء قصد قربتِ جداگانه لازم نيست و علىالفرض اگر سوره واجب هم كه نباشد يا جزء مستحبى است و يا يك عمل مباحى است كه آوردنش قادح نيست و احتمال حرمت ندارد تا احتمال قدح داشته باشد .\r\nو اما قصد وجه : فرض اين است كه قصد وجه هم دارد و كلّ عبادت را به نيّت وجوب انجام\r\n\r\n\r\n","description":"","footnote":"\r\n( 1 ) . قصد وجه دو گونه است : الف ) قصد وجه غايى ، كه بگويد اصّلى صلوة الظهر لوجوبها ؛ ب ) قصد وجه وصفى ، كه بگويد اصلى صلوة الظهر الواجبة .\r\n","page_name":" 483 ","page_number":484},
  {"content":"\r\n\r\nمىدهد و نسبت به خصوص هر جزء يا شرط قصد وجه جدا لازم نيست تا از اين ناحيه محذورى پيش آيد .\r\nو اما قصد تميز : فرض اين است كه يك نماز بيشتر نمىخواند ، و دو يا چند عمل نيست تا نيازى به تعيين و تميز باشد ، بلكه يك عمل است كه مأمور به واقعى هم بر آن منطبق است و از غير مأمورٌبه ، خودبه‌خود ممتاز است و كسرى ندارد .\r\nو اما قصد جزئيت : آرى چنين چيزى مقدور نيست ؛ چون مكلّف شك در جزئيت - يا شرطيت - دارد و با شك در آن قصد جزئيت كردن تشريع و حرام است ؛ ولى خوشبختانه قصد جزئيت در غرض مولى دخيل نيست و هيچ دليلى بر اعتبار آن قائم نشده است تا قادح باشد . پس امتثال اجمالى كافى است . « 1 »\r\nو أما فيما احتاج إلى التكرار فربما يشكل من جهة الإخلال بالوجه تارة و بالتمييز أخرى و كونه لعبا و عبثا ثالثة . و أنت خبير بعدم الإخلال بالوجه بوجه فى الإتيان مثلا بالصلاتين المشتملتين على الواجب لوجوبه غاية الأمر أنه لا تعيين له و لا تمييز فالإخلال إنما يكون به و احتمال اعتباره أيضا فى غاية الضعف لعدم عين منه و لا أثر فى الأخبار مع أنه مما يغفل عنه غالبا و فى مثله لا بد من التنبيه على اعتباره و دخله فى الغرض و إلا لأخل بالغرض كما نبهنا عليه سابقا .\r\nو أما كون التكرار لعبا و عبثا فمع أنه ربما يكون لداع عقلائى إنما يضر إذا كان لعبا بأمر المولى لا فى كيفية إطاعته بعد حصول الداعى إليها كما لا يخفى .\r\nگاهى احتياط مستلزم تكرار عبادت است ، يعنى دو يا چند عمل جداگانه بايد انجام دهد . مثلًا به هر چهار طرف نماز بخواند ( شبههء موضوعيه ) ، هم ظهر بخواند و هم جمعه ( شبههء حكميّه ) . آيا با تمكّن از تحصيل علم تفصيلى به يك طرف و سپس تحويل امتثال تفصيلى ، مىتواند به امتثال اجمالى و احتياط بسنده كند يا خير ؟ محذوراتى كه باز هم فرا راه احتياط ممكن است واقع شود ، عبارت است از :\r\n1 . قصد قربت : كسى كه امتثال اجمالى مىكند و دو عمل بجا مىآورد ، به كدام‌يك قصد قربت مىكند ؟\r\n2 . قصد وجه : به كدام يك از دو يا چند عمل ، قصد وجه و نيت واجب مىكند ؟\r\n\r\n\r\n","description":"","footnote":"\r\n( 1 ) . نكته : برخى از امور در ذات عبادت دخالت دارند و شرعاً معتبر هستند . مثل اجزاء و شروط عبادت كه از تقسيمات اوليهء واجب هستند كه امر مولى روى آنها مىآيد . برخى از امور در غرض مولى از عبادت دخيل هستند و به حكم عقل لازم مىباشند و از تقسيمات ثانوى و بعد از امر هستند و امكان ندارد كه در متعلق امر اخذ شوند ؛ زيرا دور يا خلف پديد مىآيد ، به بيانى كه مبسوطاً در جلد اوّل مبحث تعبدى و توصّلى گذشت و مسأله قصد قربت و وجه از اين قسم است لذا فرموده است : « مما لا يمكن ان يؤخذ . . . » .\r\n","page_name":" 484 ","page_number":485},
  {"content":"\r\n\r\n3 . قصد تميز : عنوان مأمورٌبه واقعى به كدام‌يك منطبق است ؟ بايد در حال اتيان بداند كه كدام مأمورٌبه است و كدام لغو و عبث است ؟\r\n4 . گاهى احتياط و تكرار مستلزم كار عبث و به سُخره گرفتن امر مولاست ، مثلًا اجمالًا مىداند كه يا ظهر واجب است يا جمعه ، بنابراين ، دو عمل انجام مىدهد . يا همزمان علم اجمالى دارد كه قبله در يكى از چهار طرف مىباشد ؛ بايد هريك از دو نماز را به هريك از چهار طرف بجا آورد . يا همزمان اجمالًا مىداند كه يكى از پنج جامه پاك و بقيه نجس است و بايد با هريك از جامه‌ها آن نمازها را تكرار كند . همزمان پنج مُهر دارد و اجمالًا مىداند كه يكى از آنها پاك و قابل سجده است و بايد آن همه نماز را با اين مُهرها تكرار كند و . . . كه هركس شاهد و ناظر كار او باشد او را عابث و لاعب و بازيگر دانسته و مىگويد امر مولى را به بازى و سُخريه گرفته است ؟\r\nمرحوم آخوند معتقد است در اين فرض هم احتياط و امتثال اجمالى جايز و صحيح است و هيچ‌كدام از محذورهاى مزبور ، مانع احتياط نمىشود و يك‌يك قابل جواب است .\r\nامّا قصد قربت : جوابش اين است كه اگر قصد قربت شخص محتاط ، بالاتر از قصد قربت ممتثل به امتثال تفصيلى نباشد كمتر نيست ؛ زيرا هدفش از احتياط عبارت است از رسيدن به واجب واقعى ؛ جز اين هم انگيزه‌اى ندارد . لذا از اين حيث كمبودى ندارد و به واجب واقعى قصد قربت كرده است و همين كافى است .\r\nقصد وجه : قصد وجه نيز محفوظ است ؛ زيرا نيّت محتاط و تكراركنندهء عمل اين است كه دو نماز مىخوانم كه مشتمل بر واجب واقعى هستند ، و من به‌خاطر وجوب واجب واقعى ، اين دو را مىخوانم ( قصد وجه غايى ) يا دو نماز بجا مىآورم كه يكى از آن دو حتماً واجب باشد ( قصد وجه وصفى ) . پس از نظر اصل قصد وجه كمبودى ندارد ولى از لحاظ تعيين و تميز واجب واقعى از غيرواجب ، مأمورٌبه از غيرمأمورٌبه كمبود دارد كه اشكال ديگرى است و جوابش را خواهيم داد ؛ علاوه بر اين‌كه قصد وجه از لحاظ كبروى معتبر نيست و دليل ندارد ، در عبادات جز قصد قربت هيچ كدام از خصوصيات ديگر معتبر نيست .\r\nقصد تعيين و تميز : از لحاظ صغروى ، گرچه مشكل دارد و شخص محتاط قصد تميز ندارد و در حال انجام هر كدام معيناً نمىداند كه اين عمل واجب واقعى است يا لغو است ، ولى از لحاظ كبروى دليلى بر اعتبار آن نيست ؛ زيرا در اخبار و روايات و ادلّهء شرعيه هيچ عين و اثرى از آن نيست تا معتبر باشد . ضمن اينكه بعضى از امور همچون قصد قربت در عبادات ، امرى است كه در اذهان عامه مردم مرتكز است و مولى مىتواند به آن اعتماد كند و نياورد ، ولى بعضى از چيزها مانند قصد وجه و قصد تميز امورى هستند فنى و تخصصى كه تنها خواص به آن توجه دارند و غالباً مورد توجه عوام نيست و چنين امرى اگر مراعاتش لازم بود ، بر شارع واجب بود كه آن را بيان كند تا اخلال به غرض نكرده\r\n\r\n","description":"","footnote":"","page_name":" 485 ","page_number":486},
  {"content":"\r\n\r\nباشد . امّا چون بيانى در اين‌باره نرسيده است ، ما مطمئن مىشويم كه چنين چيزى معتبر نيست .\r\nدربارهء مسألهء بازيگرى و عبث كارى بودن تكرار عمل و احتياط بايد گفت :\r\nاولًا چنين نيست كه هميشه احتياط و تكرار كردن ، به انگيزه استهزاء و عبث كارى به امر مولاست ، بلكه گاهى غرض عقلايى در كار است كه به همين انگيزه احتياط مىكند . براى مثال اگر بخواهد علم تفصيلى پيدا كند و امتثال تفصيلى نمايد ، بايد مشقت فراوانى را متحمل شود و كيلومترها راه برود تا از صد نفر بپرسد و به تواتر قبله را بدست آورد تا به‌سوى قبله نماز بخواند . يا از خراسان تا مدينه سفر كند تا از امام عليه السلام بپرسد و علم تفصيلى به حكم پيدا كند ؛ امّا اين كار دشوارى است ، بنابراين براى گريز از اين مشقت دست به احتياط و تكرار عمل مىزند . يا مثلًا تحصيل علم تفصيلى مستلزم تحمل مخارج سنگين مالى است و براى رهايى از آن ، از راه احتياط وارد مىشود . . . در اين‌گونه موارد كه ضرر جانى يا مالى يا آبرويى و . . . متوجه او مىشود و رسيدن به علم تفصيلى اين ضررها را دارد عقل هر عاقلى مىگويد تحصيل علم لازم نيست و امتثال اجمالى كافى است .\r\nثانياً اگر بخواهد ده‌ها نماز بخواند تا يقين كند كه واجب واقعى را خوانده است ، ممكن است كارى بيهوده و عبث باشد ، چنان كه در مثال معترض ذكر شد . ولى احتياطاً يك ظهر و يك جمعه خواندن كه لعب به امر مولى نيست .\r\nثالثاً در همان فرض تكرار زياد هم ، نسبت به اصل امر مولى لاعب و عابث و لاهى و لاغى و مستهزى نيست ؛ و گرنه در فرض علم تفصيلى هم مسخره كردن امر مولى حرام است و اختصاصى به علم اجمالى ندارد و نيز نسبت به اصل اطاعت و امتثال امر هم بازيگر نيست ؛ چون هدفى جز امتثال امر واقعى ندارد . آرى نسبت به كيفيت امتثال و اينكه چگونه امر مولى را امتثال كند ، يكى راه علم تفصيلى را بر مىگزيند و ديگرى راه علم اجمالى و احتياط را مىرود و مرتب عمل را تكرار مىكند و بيننده او را به عبث كارى متهم مىكند ؛ ولى اين كه محذورى ندارد .\r\nنتيجه : با تمكّن از امتثال تفصيلى قطعى ، امتثال اجمالى كافى است و تحصيل علم تفصيلى و به‌دنبال آن ، امتثال تفصيلى لازم نيست ، چه در توصّليات و چه در عبادات ، آن هم چه احتياط مستلزم تكرار باشد و چه مستلزم تكرار نباشد .\r\nهذا كله فى قبال ما إذا تمكّن من القطع تفصيلا بالامتثال .\r\nو أما إذا لم يتمكّن إلا من الظن به كذلك فلا إشكال فى تقديمه على الامتثال الظنى لو لم يقم دليل على اعتباره إلا فيما إذا لم يتمكّن منه و أما لو قام على اعتباره مطلقا فلا إشكال فى الاجتزاء بالظنى كما لا إشكال فى الاجتزاء بالامتثال الإجمالى فى قبال الظنى بالظن المطلق المعتبر بدليل الانسداد بناء على أن يكون من مقدماته عدم وجوب الاحتياط و أما لو كان من مقدماته بطلانه لاستلزامه\r\n\r\n","description":"","footnote":"","page_name":" 486 ","page_number":487},
  {"content":"\r\n\r\nالعسر المخل بالنظام أو لأنه ليس من وجوه الطاعة و العبادة بل هو نحو لعب و عبث بأمر المولى فيما إذا كان بالتكرار كما توهم فالمتعين هو التنزل عن القطع تفصيلا إلى الظن كذلك . و عليه فلا مناص عن الذهاب إلى بطلان عبادة تارك طريقى التقليد و الاجتهاد و إن احتاط فيها كما لا يخفى .\r\nهذا بعض الكلام فى القطع مما يناسب المقام و يأتى بعضه الآخر فى مبحث البراءة و الاشتغال .\r\nصور و احكام ظن تفصيلى\r\nاگر مكلّف قدرت بر تحصيل علم تفصيلى ندارد ، ولى توان تحصيل ظن تفصيلى را دارد ، يعنى علم اجمالى دارد كه يا ظهر واجب است يا جمعه ، و اگر فحص كند ظن به يك طرف پيدا مىكند ؛ حال آيا با تمكّن از امتثال تفصيلى ظنّى ، مىتواند به احتياط كردن بسنده كند يا حتماً بايد ظن تفصيلى پيدا كند و همان مظنون را انجام دهد و حق ندارد احتياط كند ؟ در به دو امر به نظر مىرسد وقتى با تمكّن از امتثال تفصيلى علمى مىتوانست به احتياط قناعت كند - آن هم مطلقاً ، يعنى در توصّليات و تعبديات . . . - پس با تمكّن از امتثال تفصيلىِ ظنى به طريق أولى بايد مُجاز باشد كه به احتياط بسنده كند . ولى چنين نيست و مسأله پنج صورت مىشود و هركدام حكمى دارد :\r\n1 . اگر ظنّ تفصيلى صد در صد و مطلقاً بىارزش باشد ، مثل ظن قياسى ، در اينجا نه تنها احتياط جايز است ، بلكه تنها راه است و مكلف حق ندارد به طرف مظنون اكتفا كند .\r\n2 . اگر ظنّ تفصيلى در فرض عدم تمكّن از احتياط ، ارزشمند باشد - مثل دوران بين المحذورين - باز در مانحن‌فيه كه احتياط ممكن است ، نوبت به امتثال ظنّى نمىرسد و نبايد به آن اكتفا كند و حتماً بايد احتياط نمايد .\r\n3 . اگر ظنّ تفصيلى مطلقاً حجّت باشد - چه در فرض تمكّن از احتياط و چه در فرض عدم تمكّن ، چه در حال انسداد باب علم و چه انفتاح - آن هم از ظنون خاصه باشد - كه مسلك مشهور است - مثلًا دسترسى به بيّنه در موضوعات و خبر ثقه در احكام دارد ، در اين فرض ، ظنّ تفصيلى جانشين علم تفصيلى است و طبعاً اكتفا كردن به احتياط و امتثال اجمالى صحيح است و محذورى ندارد ؛ چه در عبادات و چه توصليات . . . به بيانى كه گذشت . « 1 » 4 و 5 . اگر ظن مطلقى باشيم و در حال انسداد مطلق ظن را از هر راهى كه حاصل شود - به‌جز راه‌هاى باطل مثل قياس - حجّت بدانيم ، باز هم دو شعبه دارد ؛ زيرا يكى از مقدمات دليل انسداد عدم احتياط است و اين ، دو گونه تفسير شده است :\r\n\r\n\r\n","description":"","footnote":"\r\n( 1 ) . البته مرحوم آخوند تعبير كرده به اين‌كه « فلا إشكال فى الإجتزاء بالظنّى » ، كه اوّلًا مرادش ظنّ خاصّ است به قرينه اين‌كه در فراز بعدى ظن مطلق را جدا بيان كرده است ، ثانياً خوب بود به‌جاى كلمهء ظن ، كلمهء امتثال اجمالى و احتياط را مىآورد ؛ زيرا موضوع بحث ما در اكتفاء به احتياط است ، نه اكتفاء به ظنى كه مسلّم است .\r\n","page_name":" 487 ","page_number":488},
  {"content":"\r\n\r\n1 . عدّه‌اى گفته‌اند احتياط واجب نيست . بر اين مسلك ، اكتفاء به احتياط جايز است و امتثال تفصيلى ظنّى لازم نيست ؛ زيرا اينان احتياط را واجب نمىدانند ، اما جايز كه مىدانند ! پس مانعى از احتياط كردن نيست .\r\n2 . عده‌اى مىگويند اصلًا احتياط كردن باطل و ممنوع است و جايز نيست - يا به‌خاطر اينكه احتياط مستلزم عسر و حرجى است كه سر از اختلال نظام زندگى در مىآورد و يا به‌خاطر اين‌كه احتياط كردن در خصوص موارد تكرار ، مستلزم بازيگرى و عبث كارى به امر مولاست ، لذا حرام است - بر اين مسلك بايد گفت احتياط و امتثال اجمالى كافى نيست و حتماً بايد ظن تفصيلى پيدا كند و امتثال تفصيلى نمايد .\r\nدربارهء نظريهء اخير ( احتياط جايز نيست ) بايد گفت كسانى كه در احكام شرعيه راه اجتهاد و تقليد را رها كرده‌اند ( نه مقلد هستند و نه مجتهد ) تمام عباداتشان باطل است ؛ حتى اگر اهل احتياط باشند و در جميع موارد امتثال اجمالى كنند ؛ ولى احتياط كه جايز نيست .\r\nقوله : هذا : مطالبى كه تا به حال در هفت مسأله در باب قطع گفتيم ، بخشى از مباحث باب قطع بود كه به مناسبت در اينجا مطرح شد و بخش ديگرى هم - چنان كه قبلًا اشاره شد - در مباحث اصل برائت و احتياط خواهد آمد .\r\n\r\n","description":"","footnote":"","page_name":" 488 ","page_number":489},
  {"content":"\r\n\r\n\r\nمباحث الظنّ\r\nفيقع المقال فيما هو المهمّ من عقد هذا المقصد ،\r\nو هو بيان ما قيل باعتباره من الأمارات أو صحّ أن يقال .\r\n\r\n","description":"","footnote":"","page_name":" 489 ","page_number":490},
  {"content":"\r\n . \r\n","description":"","footnote":"","page_name":" 490 ","page_number":491},
  {"content":"\r\n\r\nفيقع المقال فيما هو المهم من عقد هذا المقصد و هو بيان ما قيل باعتباره من الأمارات أو صحّ أن يقال\r\n\r\n[ تقديم امور 
  ]\r\nو قبل الخوض فى ذلك ينبغى تقديم أمور .\r\n\r\nأحدها : [ عدم كون الحجّيّة من لوازم الأمارة 
  ]\r\nأحدها أنه لا ريب فى أن الأمارة الغير العلمية ليس كالقطع فى كون الحجية من لوازمها و مقتضياتها بنحو العلية بل مطلقا و أن ثبوتها لها محتاج إلى جعل أو ثبوت مقدمات و طرو حالات موجبة لاقتضائها الحجية عقلا بناء على تقرير مقدمات الانسداد بنحو الحكومة و ذلك لوضوح عدم اقتضاء غير القطع للحجية بدون ذلك ثبوتا بلا خلاف و لا سقوطا و إن كان ربما يظهر فيه من بعض المحققين الخلاف و الاكتفاء بالظن بالفراغ و لعله لأجل عدم لزوم دفع الضرر المحتمل فتأمل .\r\nامارات ظنّيه\r\nمطالب اصلى مقصد ششم ، بحث امارات ظنّيه است . امارات طنّيه در يك تقسيم كلّى سه دسته مىشوند :\r\n1 . اماراتى كه قطعاً حجت نيستند مثل قياس .\r\n2 . اماراتى كه حتماً حجّت هستند ، مثل خبر ثقه و ظواهر ؛\r\n3 . اماراتى كه مشكوك الاعتبار هستند ، مثل شهرت فتوايى ، اجماع منقول و . . . . هدف از بيان اين مطلب اين است كه معلوم شود كدام‌يك از اين امارات حجّت‌اند و كدام‌يك حجّت نيستند ؟\r\nپيش از ورود به بحث اصلى و بيان يك يك امارات ، سزاوار است سه امر را از باب مقدمه بيان كنيم :\r\nمقدمهء اوّل : تفاوت اساسى قطع و امارهء ظنّيه\r\nدر باب قطع اين نكته به وضوح بيان شد كه حجيّت ، ذاتى قطع است ( ذاتى باب برهان ) . يعنى از لوازم لا ينفكّ قطع است ، و حصول قطع همان و تحقق حجيّت همان ، و قطع ، با توجه به ذات و طبيعتش مقتضى حجيّت بود و نيازى به جعل جاعل نداشت ؛ اصلًا امكان جعل و اعتبار وجود نداشت ، نه اثباتاً و نه نفياً . البته علم تفصيلى ، علّت تامّهء حجيّت بود و علم اجمالى ، مقتضى حجيّت بود و لو لا المانع تأثير مىگذاشت . ولى به هر حال هر دو حجّت و واجب‌الاتباع بودند و عقل ، مستقل به حجيّت بود ؛ آن هم به‌محض حصول قطع حكم به حجيّت مىكرد و حالت منتظره نداشت . ولى امارات ظنّيه اين‌گونه\r\n\r\n","description":"","footnote":"","page_name":" 491 ","page_number":492},
  {"content":"\r\n\r\nنيستند و حجيّت ، ذاتى و لازمهء ذات و ماهيت آنها نيست كه به محض حصول ظنّ ، عقل مستقل به حجيّت آن باشد ، بلكه اگر ما باشيم و عقل ، بخصوص در فرض انفتاح باب علم و تمكّن از تحصيل قطع ، عقل مىگويد بهشت و سعادت ابدى ، آن اندازه ارزش دارد كه در دنيا شب و روز خودت را به زحمت بيندازى و به دنبال تحصيل يقين باشى و به مظنّه قناعت نكنى . لذا اماره ظنيه ذاتاً خواهان حجيّت نيست ، بلكه با توجه به ذاتش لا اقتضاست ؛ يعنى نه اقتضاى حجيّت دارد - بر خلاف قطع كه واجب‌الوجود است از حيث حجيت - و نه اقتضاى عدم حجيّت دارد - بر خلاف شك كه واجب‌العدم است از حيث حجيت - بلكه نسبت آن ، به دو طرف ثبوت و نفى حجيّت ، يكسان است .\r\nچون امارهء ظنّيه - با توجه به ذاتش - لا اقتضاست - همان‌گونه كه هر ماهيتى نظر به وجود و هستى لا اقتضاست - طبعاً احتياج به عاملى خارج از ذات و طبيعت ظن دارد كه آن را از اين حدّ استواء بيرون آورد و به آن حجيّت دهد يا حجيّت را از آن بگيرد . آن عامل خارجى ، جعل جاعل و اعتبار معتبر ( شارع مقدس ) است كه در مواردى اماره ظنيه را باطل كرده و فرموده است : از ظن قياسى پيروى نكنيد ، و در مواردى هم آن را حجّت كرده و فرموده است : از خبر ثقه پيروى كنيد .\r\nدر شرايطى هم به جعل عقل ، حجيّت براى مظنّه ثابت مىشود و آن فرض انسداد است كه اگر كسى انسدادى شد و مقدمات دليل انسداد را پذيرفت و قبول كرد كه مكلّف در حالات خاصى بسر مىبرد ( باب علم به رويش مسدود است ، باب علمى هم مسدود است ، احتياط هم در همه‌جا ممكن نيست و . . . ) نتيجهء مقدمات مزبور بر مسلك عده‌اى حكومت است ، يعنى در اين شرايط ويژه ، عقل مستقل است به اينكه بايد از ظن و جانب مظنون پيروى كرد . بر اين مسلك ، جعل ، عقلى است .\r\nفرق ظنّ با قطع : فرق ظن با قطع در اين است كه در قطع ، به محض حصول قطع ، عقل مستقل به حجيّت بود ، يعنى آن را درك و استكشاف مىكرد و در ظن مطلق ، پس از حصول مقدمات مزبور ، عقل حكم به حجيّت مىنمايد و جعل حجيّت مىكند براى مطلق ظن . البته بر مسلك عده‌اى هم نتيجه مقدمات انسداد ، كشف است ؛ يعنى اينها كاشف از اين هستند كه در شرايط مزبور خود شارع ظن مطلق را در حق مكلّف حجّت نموده است كه باز جعل شرعى خواهد بود ؛ ولى اصل مسلّم اين است كه به هر حال ظن پشتوانه لازم دارد و جاعلى بايد براى ظنّ ، جعل حجيّت كند .\r\nاين است فرق اساسى قطع و ظن كه حجيّت نسبت به قطع لازم ذات قطع است و از قبيل « الأربعة زوجٌ و الإنسان ممكنٌ » است كه در هيچ ظرفى از ظروف وجود و هستى ، زوجيّت از اربعه و امكان از انسان منفكّ نمىشود ؛ ولى نسبت به اماره ، عرض مفارق است كه گاهى عارض مىشود و گاهى عارض نمىشود ؛ بستگى به عامل خارجى ( جعل و اعتبار ) دارد و از قبيل « الجسم ابيضٌ و الإنسان موجودٌ » است كه وجود و بياض عارض بر انسان و جسم مىباشد و هميشگى هم نيست .\r\nقوله : ثبوتاً : در باب حجيّت قطع دو بحث مطرح بود : 1 . مقام ثبوت تكليف ؛ 2 . مقام سقوط\r\n\r\n","description":"","footnote":"","page_name":" 492 ","page_number":493},
  {"content":"\r\n\r\nتكليف ، در سايهء امتثال تفصيلى يا اجمالى . ثابت شد كه قطع چه تفصيلى و چه اجمالى نسبت به هر دو مقام حجّت است و ذاتاً اقتضاى ثبوت و سقوط داشت . حال در باب ظنّ هم همين دو بحث مطرح است .\r\n1 . مقام ثبوت : آيا امارهء ظنّيه با توجه به ذاتش مثبِت تكليف و حجّت است يا نه ؟\r\n2 . مقام سقوط : آيا ظن به فراغ و امتثال ، مثل علم به آن ، حجّت و موجب سقوط تكليف است يا خير ؟\r\nمرحوم آخوند مىفرمايد نسبت به هر دو مقام ، مظنّه حجيّت ذاتى ندارد و نيازمند جعل جاعل است ؛ هم نسبت به مقام اثبات تكليف - كه تا به حال بيان شد و مخالفى هم در مسأله وجود ندارد - « 1 » و هم نسبت به مقام سقوط تكليف . « 2 » مشهور و مرحوم آخوند معتقدند كه در اين مرحله هم مجرّد ظن به فراغ كافى نيست و ارزشى ندارد و نمىتوان به آن اكتفا كرد ؛ مگر اينكه پشتوانه داشته باشد . ولى بعضى از محققان - همچون محقق خوانسارى در مشارق‌الشموس « 3 » - ظاهر كلامشان مخالف گفتار مشهور است و معتقدند در مقام امتثال ، ظنّ به فراغ ذمّه كافى است و نيازى به تحصيل علم و يا وجود دليل بر اعتبار اين ظن نداريم .\r\nقوله : و لعلّه لاجل عدم لزوم دفع الضرر : مرحوم آخوند مىفرمايد شايد دليل اين بعض عبارت است از اين‌كه وى دفع ضرر محتمل را لازم نمىداند .\r\nتوضيح : قاعدهء دفع ضرر محتمل آن هم به معناى ضرر اخروى ، يعنى عقاب محتمل « 4 » از قواعدى است كه مفصلًا در باب اصل برائت و اشتغال خواهد آمد . امّا خلاصهء مطلب اين است : كسى كه ظن به فراغ ذمه پيدا كرده است ، احتمال عقاب مىدهد ؛ زيرا يقين به فراغ كه ندارد ، گمان دارد و در صد كمى هم احتمال مىدهد كه فارغ نشده و انجام نداده است و مؤاخذه دارد و چون محتمل قوى است ، بايد ترتيب اثر دهد . اگر دفع عقاب محتمل لازم باشد ، بايد اعاده كند و به ظن مزبور قناعت نكند ؛ ولى اگر دفع عقاب محتمل واجب نباشد ، در اينجا اعاده لازم نيست و همان ظن به فراغ كافى است . پس شايد مدرك آن بعض بر كفايت ظن به فراغ ، عدم لزوم دفع عقاب محتمل باشد .\r\n\r\n\r\n","description":"","footnote":"\r\n( 1 ) . يعنى تا شارع مقدس خبر ثقه را حجّت نكند ، نمىتوان مثلًا با خبر ثقه وجوب جمعه را ثابت كرد و خبر ثقه را حجّت و منجِّزيا موجب عذر دانست .\r\n( 2 ) . يعنى اگر مكلف از قول دو نفر عادل يا خبر يك نفر و . . . مظنّه پيدا كرد كه تكليف واقعى را انجام داده است ، آيا مىتواند به اين ظن به امتثال و فراغ ذمه قناعت كند ، و آيا اين ظن براى او حجّت است و تكليف را از دوش او بر مىدارد يا خير بايد فراغ ذمه قطعى و يقينى پيدا كند و يا براى اين ظن به فراغ ، پشتوانه‌اى پيدا شود و شارع آن را حجّت كند ، و گرنه ذاتاً اقتضاى اين معنا را ندارد ؟\r\n( 3 ) . مشارق‌الشموس ، ص 147 .\r\n( 4 ) . چون ضرر دنيوى مقطوعش هم گاهى لازم الدفع نيست تا چه رسد به مظنون يا محتمل آن .\r\n","page_name":" 493 ","page_number":494},
  {"content":"\r\n\r\nقوله : فتأمل : محشّين محترم وجوهى را براى فتأمل ذكر كرده‌اند . مرحوم مشكينى سه وجه بيان نموده است ما به دو وجه از آن اشاره مىكنيم :\r\n1 . شايد اشاره باشد به اينكه قاعده دفع عقاب محتمل مربوط به مقام ثبوت تكليف در موارد علم اجمالى يا شك بدوى قبل‌الفحص است كه مبسوطاً خواهد آمد و ربطى به مقام ثانى ، يعنى سقوط تكليف ندارد .\r\n2 . شايد اشاره باشد به اينكه بحث ما در حجيّتِ ذاتىِ ظن است نسبت به مقام سقوط استناد به اين قاعده هم به اين معناست كه ذاتاً اقتضائى ندارد و به‌دليل خارجى مقتضى كفايت است .\r\n\r\n[ ثانيها : إمكان التعبّد بالأمارة غير العلميّة 
  ]\r\n\r\n[ المراد من الإمكان 
  ]\r\nثانيها فى بيان إمكان التعبد بالأمارة الغير العلمية شرعا و عدم لزوم محال منه عقلا فى قبال دعوى استحالته للزومه .\r\nو ليس الإمكان بهذا المعنى بل مطلقا أصلا متبعا عند العقلاء فى مقام احتمال ما يقابله من الامتناع لمنع كون سيرتهم على ترتيب آثار الإمكان عند الشك فيه و منع حجيتها لو سلم ثبوتها لعدم قيام دليل قطعى على اعتبارها و الظن به لو كان فالكلام الآن فى إمكان التعبد بها و امتناعه فما ظنك به لكن دليل وقوع التعبد بها من طرق إثبات إمكانه حيث يستكشف به عدم ترتب محال من تال باطل فيمتنع مطلقا أو على الحكيم تعالى فلا حاجة معه فى دعوى الوقوع إلى إثبات الإمكان و بدونه لا فائدة فى إثباته كما هو واضح .\r\nو قد انقدح بذلك ما فى دعوى شيخنا العلامة أعلى الله مقامه من كون الإمكان عند العقلاء مع احتمال الامتناع ، أصلا .\r\nو الإمكان فى كلام الشيخ الرئيس كلما قرع سمعك من الغرائب فذره فى بقعة الإمكان ما لم يذدك عنه واضح البرهان بمعنى الاحتمال المقابل للقطع و الإيقان و من الواضح أن لا موطن له إلا الوجدان فهو المرجع فيه بلا بينة و برهان .\r\nمقدمهء دوم : تعبّد به امارهء ظنّيّه\r\nامر دوم از باب مقدّمه ، اين است كه دربارهء تعبد به امارات ظنّيه « 1 » سه بحث وجود دارد :\r\n\r\n\r\n","description":"","footnote":"\r\n( 1 ) . منظور از تعبد همان جعل حجيّت و ايجاب متابعت از اماره و مكلفين را ملزم و موظّف و متعبد ساختن به عمل به اماره است به‌گونه‌اى كه بتوانند به شارع اسناد دهند و بگويند خداوند جمعه را بر ما واجب كرده است ، آن هم از اين اسناد هيچ بدعت و تشريع و افترايى پيش نيايد .\r\n","page_name":" 494 ","page_number":495},
  {"content":"\r\n\r\n1 . امكان و امتناع ذاتى : آيا با توجه به ذات امارات ظنّيه « 1 » تعبد به آن و حجّت كردن آن در حق مكلف ، ممكن به امكان ذاتى است ؟ « 2 » يا محال به امتناع ذاتى است ؟ « 3 » اين مقام در امر اوّل بيان شد و در حقيقت مقدمهء اوّل براى بيان امكان ذاتى تعبد به اماره بود .\r\n2 . پس از قبول امكان ذاتى نوبت به امكان و امتناع وقوعى مىرسد . منظور از امكان وقوعى اين است كه از وقوع تعبد به اماره هيچ محذورى پيش نمىآيد ؛ نه محالى و نه باطلى . نه مستلزم محال ذاتى است كه منجر به تناقض شود و مستلزم المحال محال باشد و نه مستلزم محال عرضى است كه مستلزم ظلم و تفويت مصلحت و القاء در مفسده و در يك كلام مستلزم قبيح باشد كه بر مولاى حكيم محال است ؛ و گرنه بر ديگران محال نيست . منظور از امتناع وقوعى اين است كه از وقوع تعبد به اماره محذورى پيش آيد و مستلزم محال ذاتى يا عرضى باشد .\r\nحال آيا تعبد به امارات ظنيه و جعل حجيّت براى آنها از سوى شارع مقدس ، ممكن به امكان وقوعى است و تالى فاسدى ندارد يا محال به امتناع وقوعى است و محذور دارد ؟ محور بحث در امر ثانى دربارهء همين مقام است و مبسوطاً خواهد آمد كه جناب ابن‌قبه مدعى شده است تعبد به امارهء ظنيه امتناع وقوعى دارد و دلايلى هم اقامه كرده است « 4 » ولى مشهور اصوليان طرفدار امكان وقوعى هستند و به تمام توالى فاسده‌اى كه ابن‌قبه و اتباع او ذكر كرده‌اند ، جواب مىدهند و مانعى از اين تعبد نمىبينند .\r\n3 . وقوع و لا وقوع : پس از پذيرش امكان ذاتى و امكان وقوعى ، نوبت مىرسد به اينكه آيا تعبد به امارهء ظنيه واقع هم شده است ؟ يعنى در شريعت مواردى داريم كه روى آنها دست بگذاريم و براى نمونه بگوييم كه در اين موارد ، شارع اماره ظنيه را حجّت كرده است يا اين‌كه واقع نشده است و چنين مواردى نداريم ؟ اين مقام به تفصيل ، پس از مقدمات خواهد آمد . هدف اصلى از باب امارات هم ، بيان همين موارد است كه كدام اماره را شارع حجّت كرده و كدام را حجّت نكرده است ؟ فعلًا كارى به اين مقام نداريم .\r\nاستفاده از اصالة الامكان : در دو مقام اوّل و دوم ، گاهى يقين به امكان ذاتى يا امتناعى ذاتى چيزى داريم ، يا يقين به امكان و امتناع وقوعىِ امرى داريم . در اين صورت تكليف ، روشن است و يقين ملاك است ؛ ولى اگر چنانچه در موردى شك كرديم فلان امر امكان ذاتى دارد يا امتناع ذاتى ، امكان وقوعى دارد يا امتناع وقوعى ، آيا اصل و قاعده‌اى داريم كه به آن مراجعه كنيم و حكم مورد مشكوك را روشن نماييم ؟\r\n\r\n\r\n","description":"","footnote":"\r\n( 1 ) . با قطع نظر از محاذيرى كه لازم مىآيد كه در مقام بعدى خواهيم گفت .\r\n( 2 ) . نظير وجود براى ماهيات كه امكان ذاتى دارد و ماهيات با توجه به ذات خود ، نسبت به وجود و عدم اقتضائى ندارند .\r\n( 3 ) . نظير اجتماع و ارتفاع نقيضين كه استحالهء ذاتى دارند و با توجه به ذاتشان - با قطع نظر از هر امر خارجى - محال هستند و لذا صدورشان از حكيم و غير حكيم مطلقاً محال است .\r\n( 4 ) . به نقل شيخ اعظم در رسائل ، ص 24 و 25 .\r\n","page_name":" 495 ","page_number":496},
  {"content":"\r\n\r\nنظريهء شيخ انصارى : از سخنان شيخ اعظم در رسائل استفاده مىشود كه آرى ، براى صورت شك ، اصلى داريم به نام اصالة الامكان كه عقلاء عالم آن را قبول دارند و سيره عقلاء بر اين است كه عملًا بنا را بر امكان مىگذارند و آثار و احكام امكان را بر آن مترتب مىكنند . « 1 » مرحوم آخوند اين اصل را قبول ندارد و در مجموع سه اشكال به آن وارد مىكند :\r\n1 . ما اصل وجود چنين سيره‌اى را از عقلاء عالم قبول نداريم كه هرجا شك در امكان داشتند ، عملًا آثار امكان را بر آن شىء مترتب كنند . چنين سيره‌اى براى ما محرز نيست .\r\n2 . بر فرض كه چنين سيره‌اى باشد ؛ ولى حجيّت آن مسلم نيست ، زيرا سيرهء عقلائيه بايد مورد امضاى شارع باشد و دليل بر اعتبارش قائم شود ؛ امّا سيرهء مزبور دليل ندارد ، زيرا دليل يا قطعى است و يا ظنى . دليل قاطع كه جزماً ندارد ؛ و گرنه ما نيز تسليم مىشديم . دليلى ظنى هم بر فرض وجودش فايده‌اى ندارد ؛ زيرا مصادره به مطلوب است و هنوز اصل حجيّت ظن ثابت نشده و اوّل كلام است ، و چگونه با آن حجيت سيره عقلاء را اثبات كنيم ؟\r\nمشهور براى اثبات امكان تعبد از اين راه آمده‌اند كه شيخ در رسائل نقل كرده است : « و استّدل المشهور عل الإمكان بأنّا نقطع بأنّه لا يلزم من التعبد به ( أى بالظن ) محالٌ » . سپس جناب شيخ اشكال كرده است : « و فى هذا التقرير نظر إذ القطع بعدم لزوم المحال فى الواقع موقوف على إحاطة العقل بجميع الجهات المحسّنة والمقبّحة و علمه بإنتفائها و هو غير حاصل فيما نحن فيه » . سپس خود شيخ اعظم اين‌گونه استدلال كرده است : « فالأولى أن يقرّر هكذا انّا لا نجد فى عقولنا بعد التأمل ما يوجب الإستحالة و هذا طريق يسلكه العقلاء فى الحكم بالامكان » . « 2 » استدلال آخوند : ولى مرحوم آخوند به‌گونهء ديگرى براى امكان تعبد ، استدلال مىكند : « ادَلُّ دليلٍ على إمكان شىءٍ وقوعه الخارجى » ، يعنى همين كه مشاهده مىكنيم در خارج محقق شده و جامهء هستى به تن كرده است ، بهترين دليل بر امكان آن است ؛ زيرا اگر ممكن نبود ، به اين مرحله اصلًا راه نمىيافت . در آينده ثابت خواهيم كرد كه تعبد به بعضى از امارات ظنّيه واقع شده است ، مانند خبر ثقه و ظواهر و اين كاشف از عدم ترتّب محال و باطل بر چنين تعبّدى است و نيازى به استناد به اصالة الامكان و . . . نداريم .\r\n3 . اگر وقوع خارجى ثابت شد ، ديگر نيازى به اثبات امكان نداريم و بحث از آن بيهوده است ، چون بالاتر از آن را ثابت كرده‌ايم . امّا اگر وقوع ثابت نشد ، بحث از امكان و اثبات آن فايده‌اى ندارد « 3 » پس سخن شيخ اعظم كه از راه بناء عقلاء بر اصالة الامكان پيش آمد ، ناتمام است .\r\nقوله : و الامكان : شيخ الرئيس ( ابوعلى سينا ) در كتاب اشارات قاعده‌اى دارد كه به نام « قاعده\r\n\r\n\r\n","description":"","footnote":"\r\n( 1 ) . فرائدالاصول ، ص 24 .\r\n( 2 ) . همان .\r\n( 3 ) . زيرا در علم اصول صرف اثبات امكان مُنتج نيست و بايد وقوع ثابت شود تا فقيه بتواند از آنها در استنباط احكام استفاده كند .\r\n","page_name":" 496 ","page_number":497},
  {"content":"\r\n\r\nامكان » معروف است و آن اينكه : « كلُّ ما قَرَع سمعك من الغرائب فذره فى بقعة الإمكان ما لم يذدك عنه واضح البرهان » . « 1 » يعنى هر چيز عجيب و غريبى گوشت را كوبيد . [ مثلًا وقتى شنيدى كه مىگويند ماوراء طبيعت ، حقايقى به مراتب قوىتر از حقايق طبيعى وجود دارد ، شنيدى كه موجودى هست كه داخلٌ فى الاشياء لا بالممازجة و خارج عن الاشياء لا بالمبانية و . . . 
  ] آن را فورى نفى نكن [ و در قضاوت شتاب منما ! 
  ] بلكه آن را در بقعه و اتاق امكان بگذار [ و بگو ممكن است ! شايد چنين چيزى باشد ! 
  ] مگر اين‌كه برهان واضح و روشنى آن را نفى كند و از آن مانع شود ؛ [ پس تا برهان قاطع بر نفى چيزى نيافته‌اى نفيش نكن 
  ] . حال ممكن است كسى خيال كند اين قاعده مؤيّد كلام شيخ اعظم است و ابن‌سينا هم مىگويد بنا را بر امكان بگذار - چنان كه صاحب حاشيه بر رسائل چنين برداشتى كرده است - « 2 » آيا كلام شيخ الرئيس در معقول مؤيّد كلام شيخ اعظم در منقول است يا خير ؟\r\nمرحوم آخوند مىفرمايد خير ، اين قاعده مؤيّد گفتار شيخ اعظم نيست ؛ زيرا امكانى كه در ما نحن فيه ( تعبد به اماره ) مطرح است ، عبارت است از امكان در قبال امتناع و وجوب ، كه از اوصاف واقعى و نفس الامرى ممكنات و محالات و واجب الوجود هستند و ممكن در واقع داراى وصف امكان ذاتى و وقوعى است ؛ چه ما بدانيم چه ندانيم ، چه ملتفت باشيم چه نباشيم . آيا واقعاً تعبد به اماره ممكن است يا محال ؟ ولى امكانى كه در كلام شيخ الرئيس مطرح است به معناى احتمال در مقابل قطع و يقين است ، يعنى اگر چيز عجيبى شنيدى و متعجب شدى ، بگو شايد چنين باشد ، ولو يقين ندارى . جايگاه احتمال هم در ذهن است . چه‌بسا صفت واقعى شىء محتمل ، وجوب وجود باشد ؛ ولى شما چون يقين ندارى مىگويى ممكن است ، يعنى شايد چنين چيزى باشد . پس قاعده مزبور هم به نفع شيخ اعظم تمام نشد .\r\nاگر بپرسند چه مانعى دارد در مانحن‌فيه ( باب تعبد به امارات ) هم امكان را به معناى احتمال بگيريم ، نه مقابل امتناع و وجوب ؟ مرحوم آخوند مىفرمايد امكان به اين معنا ، بيّنه ( استدلال نقلى ) و برهان ( استدلال عقلى ) لازم ندارد ، بلكه يك امر وجدانى است و هر كس بايد به وجدانش مراجعه كند و ببيند چنين احتمالى مىدهد يا نه . در حالى كه آقايان براى امكان تعبد ، نفياً و اثباتاً استدلال و برهان مىآورند و در صدد اثبات يك امر واقعى و نفس الامرى هستند . پس امكان تعبد به معناى احتمال تعبد در قبال يقين نيست ، و به معناى امكان در قبال امتناع است .\r\n\r\n[ محاذير التعبّد بالأمارات 
  ]\r\nو كيف كان فما قيل أو يمكن أن يقال فى بيان ما يلزم التعبد به غير العلم من المحال أو الباطل و لو لم يكن بمحال أمور .\r\nأحدها : اجتماع المثلين من إيجابين أو تحريمين مثلا فيما أصاب أو ضدين من إيجاب و تحريم و\r\n\r\n\r\n","description":"","footnote":"\r\n( 1 ) . الاشارات و التنبيهات ، ج 3 ، ص 418 ، نمط دهم .\r\n( 2 ) . فرائدالاصول ، ص 24 ، حاشيهء كتاب .\r\n","page_name":" 497 ","page_number":498},
  {"content":"\r\n\r\nمن إرادة و كراهة و مصلحة و مفسدة ملزمتين بلا كسر و انكسار فى البين فيما أخطأ أو التصويب و أن لا يكون هناك غير مؤديات الأمارات أحكام .\r\nثانيها : طلب الضدين فيما إذا أخطأ و أدى إلى وجوب ضد الواجب .\r\nثالثها : تفويت المصلحة أو الإلقاء فى المفسدة فيما أدى إلى عدم وجوب ما هو واجب أو عدم حرمة ما هو حرام و كونه محكوما بسائر الأحكام .\r\nامكان در قاعده شيخ‌الرئيس ، چه به‌معناى احتمال باشد ، چه به‌معناى امكان در قبال امتناع ، فعلًا كارى با آن نداريم . آنچه مهم است بيان نزاع معروف در مانحن‌فيه است .\r\nآيا تعبد به غير علم ممكن است يا محال و باطل است ؟ « 1 » در اين‌باره دو نظريه وجود دارد : 1 . ابن قبه طرفدار امتناع است ؛ 2 . مشهور طرفدار امكان هستند .\r\nدلايلى كه مىتوان به نفع ابن قبه اقامه كرد ، عبارت است از پنج دليل كه دو دليل مستقيماً از زبان ابن قبه عنوان شده و شيخ اعظم در رسائل « 2 » آنها را نقل و نقد كرده است كه مرحوم آخوند آنها را تكرار نمىكند ؛ علاوه بر اينها سه وجه ديگر را مرحوم آخوند مطرح مىكند كه بعضى از اين امور از محالات هستند - مثل اجتماع مثلين و ضدين و طلب ضد آن - برخى هم اگر چه محال عقلى و ذاتى نيستند ، ولى باطل و مردود هستند و احياناً از سوى مولاى حكيم محال وقوعى هستند ؛ مثل تصويب و تفويت مصلحت و القاء در مفسده .\r\nدلايل امتناع تعبّد : وجه اوّل : دربارهء احكام الهى دو مبناى كلّى وجود دارد :\r\n1 . هر موضوعى در واقع داراى حكمى است كه بر اساس ملاكات ، يعنى مصالح و مفاسد براى آن موضوع جعل شده است و ميان عالم و جاهل مشترك است و به هيچ وجه تغيير نمىكند ، چه اماره بر وفق آنها باشد ، چه بر خلاف آنها .\r\n2 . غير از مفاد و مؤدّاى اماره در واقع و نفس الامر حكمى وجود ندارد و هر چه هست همين مؤداى اماره است . اين مسلك تصويب است كه عامه بر آن باور هستند ، و در قبال مبناى اوّل ( عقيدهء اماميه ) است .\r\nبا توجه به اين مقدمه گفتنى است وجه اوّل بر دو مبناى مزبور استوار است : اگر تعبد به غير علم جايز باشد و شارع مقدس بتواند خبر واحد را در حق ما حجّت كند - فرض مىكنيم كه در واقع نماز جمعه واجب است ، حال خبر واحد هم كه بر نماز جمعه قائم شده است - از دو حال خارج نيست : يا مصيب و مطابق واقع است ، يعنى خبر واحد هم ، بر وجوب جمعه دلالت مىكند . در اين‌صورت اجتماع مثلين مىشود ، يعنى دو وجوب در موضوع واحد به نام جمعه مجتمع مىشوند . يا اگر در واقع\r\n\r\n\r\n","description":"","footnote":"\r\n( 1 ) . منظور از تعبد ، همان جعل حجيّت است ، يعنى شارع براى غير علم حجيّت جعل كند و منظور از غير علم هم عبارت است ازامارات ظنيه و اصول عمليه .\r\n( 2 ) . فرائدالاصول ، ص 24 و 25 .\r\n","page_name":" 498 ","page_number":499},
  {"content":"\r\n\r\nحرام بود و اماره هم دالّ بر حرمت شد ، دو حرمت واقعى و ظاهرى جمع مىشوند . البته اجتماع دو ايجاب يا دو تحريم از باب مثال است ؛ و گرنه اجتماع دو كراهت يا استحباب يا اباحه نيز متصوّر است .\r\nبه هر حال اجتماع مثلين مىشود كه از محالات است .\r\nيا اين‌كه اماره خطا كرده و مخالف واقع درمىآيد ، يعنى واقع وجوب جمعه است و اماره بر حرمت يا استحباب يا كراهت يا اباحهء آن دلالت كرده است . در اين‌صورت اگر اماره هم حجّت باشد و بر حرمت يا استحباب ظاهرى و . . . دلالت كند ، اجتماع ضدين پيش مىآيد . « 1 » ضمناً ايجاب و تحريم دو حكم است و در مرحلهء دو حكم فعلى يا انشايى تضاد پيش مىآيد ؛ ولى قبل از آن در نفس مولى هم تضاد پيش مىآيد . مثلًا نسبت به عمل واحد به نام جمعه ، هم اراده و حبّ داشته باشد ، چون در واقع واجب است ، و هم كراهت و بغض داشته باشد ، و خبر ثقه بر حرمت آن دلالت مىكند . اگر به عكس باشد ، ايجاب و تحريم مسبوق به اراده و كراهت است و اجتماع اراده و كراهت در نفس مولى نسبت به عمل واحد از محالات است . همچنين قبل از اراده و كراهت مسأله مصلحت و مفسده مطرح است كه اراده و حبّ ناشى از مصلحت ، و كراهت و بغض ناشى از مفسده است و لازم مىشود كه عمل واحد هم داراى مصلحت ملزمه باشد و هم داراى مفسدهء ملزمه ؛ « 2 » آن هم بدون كسر و انكسار . يعنى گاه مصلحت و مفسده را كه با هم مىسنجيم ، يكى رجحان دارد و پس از كسر و انكسار و سبك سنگين كردن ، يك طرف بلامعارض و بلامزاحم مىشود و همان تعيّن مىيابد .\r\nمثل باب شراب و قمار كه مىفرمايد : يسئلونك عن الخمر و الميسر قل فيهما إثم كبير و منافع للناس و إثمهما أكبر من نفعهما « 3 » كه نخست هم گناه داشتن و هم منافع را ذكر مىكند ، سپس گناه آن دو را بزرگ‌تر مىداند . بنابراين مفسدهء بلامزاحم ، موجب حرمت مىشود ؛ ولى گاهى كسر و انكسارى در بين نيست و يكى در ديگرى ادغام نمىشود ، يكى فداى ديگرى نمىشود و هر كدام استقلالًا محفوظ هستند . مورد بحث ما هم از اين قبيل است و لذا محذور اجتماع مثلين به قوّت خود باقى است . پس تعبد به غير علم گاهى سر از اجتماع ضدّان در مىآورد و گاهى سر از اجتماع ضدان در مرحله حكم و گاهى در مرحله ملاك . امّا همهء اينها محال است .\r\nاما بر مبناى دوم : گاهى تعبد به امارات ظنّيه سر از اجتماع مثلان و ضدان درنمىآورد ؛ چون اصلًا غير از مؤدّاى اماره حكم ديگرى نيست ، ولى مستلزم قول به تصويب است كه به اجماع اماميه و\r\n\r\n\r\n","description":"","footnote":"\r\n( 1 ) . بنابر اين‌كه همهء احكام خمسه با يكديگر متضاد باشند ، آنگاه ذكر ايجاب و تحريم در عبارت كفايه از باب مثال خواهد بود ، ولى اگر همهء احكام متضاد نباشند و تنها ايجاب و تحريم ضدان باشند ، ذكر آن دو از باب تعيين و انحصار به فرد خواهد بود كه اين نيز از محالات است .\r\n( 2 ) . تقييد به ملزمه مثالِ ايجاب و تحريم است كه قبلًا ذكر شد كه يا از باب مثال است و يا تعيين .\r\n( 3 ) . سورهء بقره ، آيهء 219 .\r\n","page_name":" 499 ","page_number":500},
  {"content":"\r\n\r\nبه حكم اخبار متواتره باطل است و تعبّد به اماره مستلزم باطل است و « مستلزم الباطل باطلٌ » .\r\nوجه دوم : گاهى تعبد به غير علم موجب طلب ضدان و امر به ضدان مىشود و آن در مواردى است كه فرضاً در واقع و نفس الامر ازالهء نجاست از مسجد واجب و متعلق طلب است ، ولى در ظاهر ، اماره بر خلاف آن قائم شده است و بر وجوب ضد واجب واقعى دلالت كرده است ، يعنى وجوب نماز اوّل وقت را دلالت دارد . در چنين فرضى اگر غير علم حجّت باشد ، لازمه‌اش امر به ضدّان است ، يعنى هم ازاله از ما طلب شده است و هم نماز اوّل وقت ، امّا اين نيز محال است ؛ زيرا حداقل اين است كه تكليف به محال است و از مولاى حكيم صادر نمىشود . « 1 » وجه سوم : گاهى تعبد به غير علم موجب تفويت مصلحت يا القاء در مفسده مىشود .\r\nتوضيح : اگر فرض كنيم در واقع جمعه واجب باشد ، ولى در ظاهر ، اماره بگويد جمعه واجب نيست و اين اماره هم حجّت باشد و ما به حكم اماره ، جمعه را انجام ندهيم ، اينجا حجيّت اماره باعث ترك واجب و فوت مصلحت واقع شد و باعث و بانى و مفوِّت اين مصلحت ، شارع مقدس است . يا اگر فرض كنيم جمعه در واقع حرام است و اماره حكم به عدم حرمت كرد و ما به حكم اماره جمعه را مرتكب شديم ، موجب القاء در مفسده مىشود و باعث اين القاء در مفسده ، شارع است كه اماره را در حق ما حجّت كرده است پس گاهى تعبد به اماره اين محاذير را دارد و هر كدام از تفويت مصلحت و القاء در مفسده قبيح است و از مولاى حكيم صادر نمىشود .\r\nنتيجه : ابن‌قبه و همفكرانش به حكم وجوه مزبور تعبد به خبر واحد را محال مىدانند و مىگويند غير علم هر چه باشد در حق ما حجّت نيست و شارع نمىتواند آن را حجّت كند و پيروى از آن را بر ما واجب نمايد ؛ زيرا محذوراتى دارد كه ذكر شد .\r\n\r\n[ الجواب عن المحاذير الثلاثة 
  ]\r\nو الجواب أن ما ادعى لزومه إما غير لازم أو غير باطل و ذلك لأن التعبد بطريق غير علمى إنما هو بجعل حجيته و الحجية المجعولة غير مستتبعة لإنشاء أحكام تكليفية بحسب ما أدى إليه الطريق بل إنما تكون موجبة لتنجز التكليف به إذا أصاب و صحة الاعتذار به إذا أخطأ : [ لو أخطأ 
  ]\r\nو لكون مخالفته و موافقته تجريا و انقيادا مع عدم إصابته كما هو شأن الحجة الغير المجعولة فلا يلزم اجتماع حكمين مثلين أو ضدين و لا طلب الضدين و لا اجتماع المفسدة و المصلحة و لا الكراهة و الإرادة كما لا يخفى .\r\nو أما تفويت مصلحة الواقع أو الإلقاء فى مفسدته فلا محذور فيه أصلا إذا كانت فى التعبد به مصلحة غالبة على مفسدة التفويت أو الإلقاء .\r\n\r\n\r\n","description":"","footnote":"\r\n( 1 ) . فرق طلب ضدان با اجتماع ضدان روشن است : اجتماع ضدان در موضوع واحد به نام نماز جمعه بود كه هم واجب باشد و هم حرام . در اين موارد حكم‌ها تضادّ داشتند . ولى طلب ضدّان در دو موضوع است و خود طلب‌ها و امرها ضدّان نيستند ، بلكه مثلان هستند ؛ ولى متعلق آن دو ، يعنى ازاله و نماز اوّل وقت ، ضدّان هستند و قابل جمع نيستند .\r\n","page_name":" 500 ","page_number":501},
  {"content":"\r\n\r\nپاسخ آخوند : پاسخ اجمالىِ مرحوم آخوند اين است كه پاره‌اى از لوازم و توالى مذكور واقعاً محذور و تالى فاسد هستند ؛ ولى خوشبختانه از تعبّد به غير علم اين محالات پيدا نمىشود « 1 » و برخى از اين لوازم پيدا مىشود ( تفويت مصلحت يا القاء در مفسده ) ولى اينها محذور نبوده و مانع حجيّت از اماره ظنّيه نمىشوند و تحت‌الشعاع مصالح مهم‌تر واقع مىشوند . پس بعضى باطل‌اند و غيرلازم و بعضى لازم‌اند و غيرباطل .\r\nپاسخ تفصيلىِ : مرحوم آخوند از وجه سوم جداگانه پاسخ خواهد داد و از وجه اوّل و دوم براساس مبانى . وى در باب حجيّت امارات ظنّيه سه مبنا را مطرح مىكند :\r\n1 . مبناى خود مرحوم آخوند : به عقيدهء ايشان تعبّد به اماره به معناى جعل حجيّت براى اماره است و حجيّت كه از احكام وضعيه است مستقلًا قابل جعل است . يعنى شارع مقدس همان‌طور كه وجوب را جعل و تشريع مىكند ، حجيّت را هم مىتواند جعل كند . « 2 » جعل حجيّت هم نه عين جعل حكم تكليفى بر طبق مؤدّاى اماره است و نه مستلزم انشاء احكام تكليفيّه براى مؤدّاى اماره است كه با قيام اماره و حجّت شدن آن از سوى شارع لازمه‌اش اين باشد كه يك وجوب ظاهرى جديدى غير از حكم الله واقعى ، براى مؤدّاى اماره - مثلًا نماز جمعه - ثابت شود ، بلكه اماره صرف طريق به سوى واقع است و عند الاصابه واقع را منجّز مىكند و عند الخطاء موجب عذر است . آنگاه بر اين مبنا اصلًا غير از حكم واقعى حكم ديگرى وجود ندارد تا سخن از اجتماع مثلان يا ضدان يا امر به ضدين يا اجتماع اراده و كراهت يا اجتماع مصلحت و مفسده مطرح باشد . پس هيچ‌يك از محذورهاى مزبور لازم نمىآيد .\r\nتنظير : قضيهء « الأمارة حجةٌ » مثل قضيهء « القطع حجةٌ » است و همان‌طور كه قطع صد در صد طريق به‌سوى واقع بود و بر طبق مفاد قطع ، حكم جديدى ثابت نمىشد ، بلكه چهار حكم و اثر عقلى داشت كه عبارت بودند از : 1 . تنجّز واقع عندالاصابة ؛ 2 . عذر درست شدن عندالخطاء ؛ 3 . انقياد ، اگر با قطع خود موافقت كند و بعداً كشف خلاف شود ؛ 4 . تجرّى ، اگر با قطع خود مخالفت كند و سپس كشف خلاف شود .\r\nهمين آثار براى امارهء ظنّيه نيز وجود دارد . با اين تفاوت كه حجيّت قطع ، ذاتى و لازم ذات قطع بود و نيازى به جعل جاعل نداشت ؛ ولى حجيّت ظن ، لازم لاينفك او نيست ؛ بنابراين ، نياز به جعل و تتميم كشف دارد ؛ ولى پس از جعل حجيّت ، از نظر احكام و آثار حجيّت ، فرقى با قطع ندارد و جز حكم واقعى حكم ديگرى نيست تا سخن از اجتماع مثلان و ضدّان و . . . در ميان باشد .\r\n\r\n\r\n","description":"","footnote":"\r\n( 1 ) . اجتماع مثلين و ضدّين و طلب ضدّين از قبيل هستند .\r\n( 2 ) . بر خلاف نظر شيخ اعظم كه احكام وضعيّه را مستقلّ به جعل نمىداند و تمام آنها را منتزع از حكم تكليفى مىداند ؛ ولىمرحوم آخوند احكام وضعيّه را به سه بخش تقسيم كرده و حجيّت را از احكامى مىداند كه مستقل بالجعل است . تفصيل مطلب در باب استصحاب خواهد آمد .\r\n","page_name":" 501 ","page_number":502},
  {"content":"\r\n\r\nمرحوم آخوند پس از پاسخ وجه اوّل و دوم ، به پاسخ وجه سوم مىپردازد و پس از آن ، جواب وجه اوّل و دوم را بر دو مبناى ديگر دنبال خواهد كرد . ما نيز قبول داريم كه تعبد به غير علم و حجيّت امارات ظنيه گاهى موجب تفويت مصلحت يا القاء در مفسده مىشود ، به همان بيانى كه در استدلال شما ذكر شد ؛ ولى معتقديم كه تفويت مصلحت يا القاء در مفسده ، آن هم در برخى از موارد ، مانع از تعبد به غيرعلم نيست و جلو حجّت شدن آن از سوى شارع را نمىگيرد .\r\nتوضيح : اگر حجيّت اماره داراى مصلحت مهم‌ترى نباشد و جلو تفويت مصلحت يا القاء در مفسده در بعضى از موارد را سدّ نكند ، حق با شماست و از مولاى حكيم شايسته نيست كه آن را حجّت كند ؛ ولى با وجود مصالح مهم‌تر ، اين مفسده ( تفويت يا القاء ) قابل جبران است و خوشبختانه در تعبد به امارات يك مصلحت نوعيهء عامهء مهمى وجود دارد و آن عبارت است از مصلحت تسهيل بر عامّهء مكلفين كه اگر بنا بود نسبت به هر حكمى از احكام شرعيه ، تحصيل علم و يقين لازم باشد براى نوع مردم عسر و حرج شديد و بلكه اختلال نظام معاش پيش مىآمد و همه بايد همه كارها را رها كرده و در طلب علم به احكام بكوشند ، در صورتى كه شارع هرگز راضى به اختلال نظام معيشتى مردم نيست و صدالبته وقتى راه پيروى از اماره باز باشد طبعاً در مواردى و براى فرد يا افرادى هم ممكن است در اثر خطاى اماره يا دروغ گفتن راوى و . . . مفاسدى پيش آيد و واجبى از آنها فوت شود يا به حرامى بيفتند .\r\nولى اگر شخص يا اشخاصى دچار اين مفاسد شوند ، بهتر از اين است كه نظام معاش همه مختل شود . كه نه دنيايى خواهند داشت و نه آخرتى . اينجاست كه مصالح فرد يا گروهى بايد فداى مصالح نوع مردم شود و بر اين اساس امارات غيرعلمى با شرايطى حجّت هستند و هيچ محذورى در اين حجيّت وجود ندارد .\r\nنعم لو قيل باستتباع جعل الحجية للأحكام التكليفية أو بأنه لا معنى لجعلها إلا جعل تلك الأحكام فاجتماع حكمين و إن كان يلزم إلا أنهما ليسا بمثلين أو ضدين لأن أحدهما طريقى عن مصلحة فى نفسه موجبة لإنشائه الموجب للتنجز أو لصحة الاعتذار بمجرده من دون إرادة نفسانية أو كراهة كذلك متعلقة بمتعلقه فيما يمكن هناك انقداحهما حيث إنه مع المصلحة أو المفسدة الملزمتين فى فعل و إن لم يحدث بسببها إرادة أو كراهة فى المبدإ الأعلى إلا أنه إذا أوحى بالحكم الناشئ من قبل تلك المصلحة أو المفسدة إلى النبى أو ألهم به الولى فلا محالة ينقدح فى نفسه الشريفة بسببهما الإرادة أو الكراهة الموجبة للإنشاء بعثا أو زجرا بخلاف ما ليس هناك مصلحة أو مفسدة فى المتعلق بل إنما كانت فى نفس إنشاء الأمر به طريقيا .\r\nنعم : پاسخ وجه سوم به پايان رسيد . اكنون به دنبالهء جواب از وجه اوّل و دوم مىپردازيم و طبق دو مبناى ديگرى كه اماميه در باب حجيّت امارات دارند ، پاسخ را دنبال مىكنيم .\r\nطبق مبناى مرحوم آخوند ، غير از حكم واقعى ، حكم ديگرى بر طبق اماره نبود تا سخن از\r\n\r\n","description":"","footnote":"","page_name":" 502 ","page_number":503},
  {"content":"\r\n\r\nاجتماع مثلين و ضدّين و تصويب و طلب ضدّين و امر به آن دو مطرح شود ، به بيانى كه گذشت . و اما دو مبناى ديگر :\r\n1 . تعبد يعنى جعل حجيّت ، حجيّت خودش حكمى از احكام وضعيه است و مستقلًا قابل جعل است و معناى صدّق العادل جعل حجيت است . تا اينجا با مبناى آخوند يكى بود . ولى جعل حجيّت ، مستلزم جعل يك سلسله احكام تكليفيه‌اى است كه در هرجا متناسب با همان مورد است و به دنبال جعل حجيّت ، اين احكام نيز جعل مىشود . مثلًا اگر اماره بر وجوب جمعه دلالت كرد و شارع اين اماره را حجّت كرد ، به دنبال آن وجوب ظاهرى براى جمعه ثابت مىشود و اگر دالّ بر حرمت جمعه بود ، يك حرمت ظاهرى درست مىشود و صرفاً تنجيز يا اعذار نيست .\r\n2 . مسلك شيخ اعظم اين است كه اصولًا احكام وضعيه اعم از حجيّت و ملكيت و . . . قابل جعل به جعل مستقل نيستند و از حكم تكليفى انتزاع مىشوند . مثلًا به‌دنبال بيع جامع شرايط ، شارع حكم به وجوب تسليم مبيع و حرمت امساك آن ، و حكم به اباحه و جواز تصرف مشترى مىنمايد و ما از اين احكام تكليفى ملكيت را انتزاع مىكنيم . در مانحن‌فيه هم شارع حكم به وجوب متابعت از اماره مىنمايد و ما از اين وجوب اتباع ، حجيّت را انتزاع مىكنيم . پس جعل حجيّت براى اماره ، عين جعل حكم تكليفى بر طبق مؤدّاى آن است و گويى مولى فرموده است جمعه - مثلًا - واجب است . « 1 » البته دليل مرحوم شيخ و پاسخ مرحوم آخوند و تجزيه و تحليل مطلب در باب استحصاب خواهد آمد . ما در اينجا تنها به ذكر مبانى اكتفا مىكنيم .\r\nحال بر اين دو مبنا كه به‌دنبال قيام اماره و حجيّت آن از سوى شارع ، سخن از جعل حكم ظاهرى بر طبق مؤدّاى اماره به ميان آمد ، اجتماع دو حكم لازم مىآيد ( يكى حكم واقعى الهى كه در واقع هست و تابع علم و جهل ما هم نيست و تابع قيام اماره هم نيست ، ديگرى حكم ظاهرى كه طبق مفاد اماره است . ) ممكن است كسى گمان كند كه در اين صورت اجتماع مثلين يا ضدين مىشود و اشكال وارد است ؛ ولى خوشبختانه اصلًا اين دو حكم مثلان يا ضدّان نيستند تا كسى تفوه كند به اين مطلب كه اجتماع چنين احكامى محال است . زيرا دو حكم داراى دو ماهيت و دو سنخ هستند و هر كدام نشانه‌ها و احكامى دارند و از يك مقوله نيستند تا در عرض هم بوده و اجتماع آن دو ممكن نباشد .\r\nتوضيح : يكى از آن دو حكم ( حكمى كه مؤداى اماره است ) صد در صد ظاهرىِ صورىِ طريقى است ، يعنى مقدمهء رسيدن به حكم واقعى است و هيچ مصلحت يا مفسده‌اى در متعلق اين حكم - مثلًا نماز جمعه - وجود پيدا نمىكند و قيام اماره سبب چنين چيزى نمىشود ، « 2 » بلكه خود همين حكم به\r\n\r\n\r\n","description":"","footnote":"\r\n( 1 ) . فرائدالاصول ، ص 26 و 27 .\r\n( 2 ) . مگر براساس مسلك سببيت ( اهل سنت ) امّا تمام اين بحث‌ها و مبانى بر مسلك طريقيت ( مذهب اماميه است ) .\r\n","page_name":" 503 ","page_number":504},
  {"content":"\r\n\r\nايجاب يا تحريم جمعه بر طبق اماره داراى مصلحتى است . « 1 » كه باعث جعل و انشاء آن حكم شده است و هدف از اين حكم هم صد در صد رسيدن به واقع است كه عند الا صابة موجب تنجّز واقع مىشود و عندالخطاء موجب عذر مىگردد ؛ و گرنه هيچ مصلحت و يا مفسده‌اى در متعلق اين حكم ( نماز جمعه مثلًا ) حادث نمىشود و به‌دنبال آن هيچ اراده يا كراهت و بعث و زجرى هم نسبت به آن در مبادى عاليه پيدا نمىشود .\r\nيك مطلب كلامى : مرحوم آخوند بين تجزيه و تحليل مطلب براساس دو مبناى مزبور يك مطلب عقيدتى مطرح مىكند و آن اين‌كه اراده به معنايى كه در ما انسان‌ها وجود دارد ( تصور ، تصديق ، شوق ، شوق مؤكّد ، كراهت - به معناى بُغض و تنفر و بغض مؤكّد كه پس از تصديق به ضرر پديد مىآيد و . . . ) به اين معنا دربارهء خداوند معقول نيست ؛ زيرا خداوند محل حدوث حوادث نيست .\r\nلذا در مورد او اراده ، همان علم به مصلحت است . « 2 » آنچه دربارهء خداوند مطرح است ، همين علم به مصلحت و سپس انشاء حكم و جعل قانون است و وقتى حكم الهى به پيامبر صلى الله عليه و آله وحى شد يا به امام عليه السلام الهام شد ، هيچ مانعى ندارد كه در نفس نبى يا وصى اراده و كراهت و حبّ و بغض پيدا شود و باعث بعث و زجر فعلى شود ؛ والّا ظهور اراده و كراهت به معناى مزبور دربارهء خداوند محال است . البته تحقق اراده و كراهت و بعث و زجر از جانب پيامبر و امامان عليهم السلام هم نسبت به حكم واقعى است كه از مصلحت يا مفسده‌اى در متعلق سر چشمه مىگيرد ؛ چون نسبت به حكم ظاهرى طريقى ، اراده و كراهتى نيست ، چون مصلحت يا مفسده‌اى در عمل وجود ندارد .\r\nو الآخر واقعى حقيقى عن مصلحة أو مفسدة فى متعلقه موجبة لإرادته أو كراهته الموجبة لإنشائه بعثا أو زجرا فى بعض المبادئ العالية و إن لم يكن فى المبدإ الأعلى إلا العلم بالمصلحة أو المفسدة كما أشرنا فلا يلزم أيضا اجتماع إرادة و كراهة و إنما لزم إنشاء حكم واقعى حقيقى بعثا و زجرا و إنشاء حكم آخر طريقى و لا مضادة بين الإنشاءين فيما إذا اختلفا و لا يكون من اجتماع المثلين فيما اتفقا و لا إرادة و لا كراهة أصلا إلا بالنسبة إلى متعلق الحكم الواقعى فافهم .\r\nدنبالهء تحليل مطلب : حكم ديگرى كه بر دو مبناى فوق مطرح است ، عبارت است از يك حكم واقعى حقيقى كه از مصلحتى در متعلق سر چشمه مىگيرد و موجب اراده يا كراهت در نفس نبى يا ولى مىشود و به‌دنبال آن بعث و زجر فعلى مطرح مىگردد .\r\nحال بنابراين دو مبنا هم - مثل مبناى اوّل ( مختار خود ما ) - اجتماع دو مصلحت يا اجتماع يك مصلحت و يك مفسده در فعل واحد و به‌دنبالش اجتماع دو اراده ، و يا اجتماع يك اراده و يك\r\n\r\n\r\n","description":"","footnote":"\r\n( 1 ) . مصلحت تسهيل امر بر بندگان و اين‌كه غالباً هم اماره مصيب بوده و ما را به واقع مىرساند و در موارد نادرى نمىتواندبه واقع برساند .\r\n( 2 ) . البته بر مسلك مشهور حكماء و متكلمان ؛ و گرنه مبانى دقيق‌ترى هم وجود دارد كه جاى بحث آن در اينجا نيست .\r\n","page_name":" 504 ","page_number":505},
  {"content":"\r\n\r\nكراهت پيش نمىآيد و تنها يك مصلحت يا مفسدهء واقعى ، و يا اراده ، يا كراهت در نفس نبى يا ولى وجود دارد . آرى ، دو حكم انشاء مىكند ، يكى واقعى حقيقى و ديگرى ظاهرى طريقى ، ولى نه اجتماع ضدّان پيش مىآيد « 1 » و نه اجتماع مثلان . « 2 » زيرا از دو مقوله و دو سنخ هستند و اگر هر دو طريقى يا هر دو واقعى حقيقى بودند ، اجتماع مثلان يا ضدان پيش مىآمد ؛ ولى چنين نيست ، چه اين‌كه اراده و كراهت هم فقط نسبت به متعلق حكم واقعى وجود دارد ، نه نسبت به مفاد اماره و حكم ظاهرى تا اجتماع اراده و كراهت پيش آيد و محال باشد .\r\nفافهم : شايد اشاره باشد به اين مطلب كه حكمِ ظاهرىِ طريقى هم متعلق اراده و كراهت واقع مىشود ؛ ولى به اراده يا كراهت تبعى ، نه اصلى ؛ و اين‌گونه نيست كه اصلًا داراى اراده و كراهت نباشد .\r\nنعم يشكل الأمر فى بعض الأصول العملية كأصالة الإباحة الشرعية فإن الإذن فى الإقدام و الاقتحام ينافى المنع فعلا كما فيما صادف الحرام و إن كان الإذن فيه لأجل مصلحة فيه لا لأجل عدم مصلحة و مفسدة ملزمة فى المأذون فيه فلا محيص فى مثله إلا عن الالتزام بعدم انقداح الإرادة أو الكراهة فى بعض المبادئ العالية أيضا كما فى المبدإ الأعلى لكنه لا يوجب الالتزام بعدم كون التكليف الواقعى بفعلى بمعنى كونه على صفة و نحو لو علم به المكلف لتنجز عليه كسائر التكاليف الفعلية التى تتنجز بسبب القطع بها و كونه فعليا إنما يوجب البعث أو الزجر فى النفس النبوية أو الولوية فيما إذا لم ينقدح فيها الإذن لأجل مصلحة فيه .\r\nسخن در تعبد به غيرعلم بود . غيرعلم دو شعبه داشت : 1 . امارات ؛ 2 . اصول عمليه . تا به حال پاسخى كه به وجوه ابن قبه و اتباع او داديم و مشكل اجتماع مثلين و ضدّين و . . . را حل كرديم ، درباره امارات بود و ثابت شد كه از تعبد به امارهء ظنيه هيچ‌كدام از محاذير مزبور پيش نمىآيد .\r\nپاسخ اشكالات باب اصول عمليه : بعضى از اصول عمليه اصول عقلى هستند ، از قبيل تخيير عقلى در دوران بين محذورين و برائت عقلى و احتياط عقلى و . . . . در اين بخش قطعاً سخن از اجتماع متنافيين نيست ؛ زيرا يك حكم شرعى بيشتر نداريم و آن حكم واقعى است . و حكم ظاهرى در كار نيست ؛ زيرا برائت عقلى فقط براى رفع كلفت و منع است ؛ و گرنه حكم شرعى بر طبق آن نيست .\r\nو هكذا بعضى از اصول عمليه هم كه حيثيّت كاشفيّت و طريقيت دارند ، مثل استصحاب و اصالة الصحه و قاعدهء يد و . . . از امارات بالاتر نيستند و بر فرض كه حكم ظاهرى را دلالت مىكنند ، اما اين حكم يك حكم طريقى خواهد بود و همان بحثى را دارد كه در امارات بود ؛ ولى بعضى ديگر از اصول عمليه مستقيماً مفادشان حكم شرعى است . مثل اصالة الاباحة و الحلية كه در موارد شك در حليت و\r\n\r\n\r\n","description":"","footnote":"\r\n( 1 ) . در فرض خطاى اماره و مخالفت مؤداى اماره با واقع .\r\n( 2 ) . در فرض اصابهء اماره و موافقت آن با واقع .\r\n","page_name":" 505 ","page_number":506},
  {"content":"\r\n\r\nحرمت جارى مىشود و به حكم « كل شىء لك حلال » ، حكم به اباحه شىء مشكوك مىكند و هكذا اصالة الطهارة و . . . .\r\nدر چنين مواردى با توجه به اين‌كه ما معتقديم هر موضوعى در واقع داراى حكمى است كه بر اساس مصالح و مفاسد جعل شده است و در حق عالم و جاهل ثابت است ، بر اين اساس فلان موضوع - مثلًا استعمال دخانيات - در واقع داراى حكمى است و چه بسا حرمت باشد . از طرفى چون ما نسبت به اين حكم واقعى ، جاهل و شاكّ هستيم ، در ظاهر موظّفيم از اماره يا اصل عملى پيروى كنيم و اصل عملى حكم به اباحه ظاهرى مىكند . اباحه بر دو قسم است :\r\n1 . اباحهء واقعى كه ناشى مىشود از نبود مصلحت ملزمه و غير ملزمه و نيز مفسده ملزمه و غير ملزمه در متعلق آن حكم . يعنى در عمل مكلف مثل آب خوردن كه در مواقع عادى مباح است و فعل و ترك‌اش يكسان است ، نه مصلحتى در فعل دارد و نه مفسده‌اى .\r\n2 . اباحهء ظاهرى كه ناشى مىشود از مصحلتى در خود اذن در فعل ، ولو فعل در واقع داراى مفسده باشد و حرام باشد ، در ظاهر اذن در آن مصلحت « 1 » دارد حال فرقى ندارد ، هركدام كه باشد ، با حرمت واقعى و منع فعلى ، تنافى دارد منع فعلى هم با اذن فعلى ، تنافى دارند . در چنين مواردى چگونه ميان حكم واقعى و ظاهرى جمع كنيم تا تناقض و تضادّى هم پيش نيايد ؟ اينجاست كه وجه الجمعى كه تا به حال مىگفتيم ، در باب اصول عمليه نمىآيد ؛ زيرا تا به حال بر مبناى ما سخن از اين بود كه غير از حكم واقعى حكم ديگرى نيست و مفاد ادلّهء حجيّت هم جعل حكم تكليفى نيست ، بلكه جعل حجيّت است و اصلًا دو حكم در كار نيست تا سخن از اجتماع حكمين به ميان آيد . بر دو مبناى ديگر هم كه سخن از جعل حكم تكليفى بود ، باز هم به نحو حكم طريقى و واقعى حقيقى حلّ كرديم .\r\nولى در مورد اصول عمليه جاى آن پاسخ‌ها نيست ؛ زيرا اصل اباحه مستقيماً مبيّن حكم تكليفى ظاهرى است نه مبيّن حجيّت ؛ حكمش هم طريقى نيست ، زيرا اصل عملى طريق به‌سوى واقع نيست ، لذا چاره‌اى نداريم جز اينكه راه ديگرى برويم . مرحوم آخوند در مجموع سه وجه الجمع ميان حكم واقعى و ظاهرى ذكر مىكند كه اختصاص به اصول عمليه هم ندارد و در باب امارات نيز همين وجوه مطرح است و ما مطلب را به همين نحو تبيين مىكنيم :\r\nما معتقديم هر واقعه‌اى در اسلام داراى حكمى است كه براساس مصالح و مفاسد در متعلقات جعل و تشريع شده است و به هيچ‌وجه علم و جهل مكلّف تأثيرى در تغيير آن ندارد . مثلًا جمعه در واقع و عند الله حكمى دارد ؛ فرض كنيد حكمش حرمت است . آنگاه اگر همين حكم واقعى براى ما وجداناً و يقيناً محرز بود ، صد البته به درجهء فعليّت و تنجّز مىرسيد و تمام احكامش از وجوب متابعت\r\n\r\n\r\n","description":"","footnote":"\r\n( 1 ) . مصلحتِ تسهيل بر عباد و رفع كلفت و مضيقه از آنان .\r\n","page_name":" 506 ","page_number":507},
  {"content":"\r\n\r\nو حرمت مخالفت و ثواب و عقاب ، مترتّب مىشد ؛ ولى فرض اين است كه ما نسبت به واقع جاهل هستيم و آنچه در اختيار ماست يك اماره معتبره - خبر ثقه مثلًا - يا اصل عملى است كه در ظاهر بر وجوب جمعه دلالت مىكند ؛ آنگاه نماز جمعه ، هم در واقع حرام است و هم در ظاهر واجب يا مباح است و اين بحث مطرح مىشود كه جمع ميان آن دو چگونه است ؟ چه كنيم كه هر دو حكم باشند و جمع متنافيان هم پيش نيايد ؟ در پاسخ اين سؤال سه وجه الجمع گفته شده است :\r\nقوله : فلا محيص فى مثله : 1 . وجه الجمع مرحوم آخوند : ايشان دو بار ديگر هم به اين وجه الجمع پرداخت . يكى در امر چهارم از امور قطع و ديگرى در امر هفتم . اكنون براى بار سوم مىگوييم مرحوم آخوند براى حكم فعلى دو مرتبه قائل است :\r\nالف ) مرتبه فعليت تعليقى ، يعنى حكم فعلىاى كه اگر مكلف علم به آن پيدا مىكرد ، حتماً در حق او منجّز و حتمى مىشد ؛ ولى فعلًا علم ندارد و در حقّش حتمى نيست .\r\nب ) مرتبه فعليت حتمى كه علم به آن هم پيدا كرده است و حتماً بايد انجام دهد و بعث و زجر فعلى پيدا كرده است و اراده و كراهت فعلىِ حتمى ، در نفس نبى يا ولى پديد آمده است . شارع مىتوانست نسبت به حكم واقعى سختگيرى كند و احتياط يا تحصيل علم را لازم نمايد ؛ ولى بنا به مصالح مهم‌ترى ( مصلحت تسهيل ) اين كار را نكرده است و حكم واقعى به درجه تنجّز نرسيده است و مؤدّاى اماره يا مفاد اصل ، وظيفهء فعلىِ حتمى شده است . در نتيجه ، جمع ميان حكم ظاهرى و واقعى به اين است كه حكم واقعى فعلى تعليقى است و حكم ظاهرى فعلى حتمى است و عند الاصابه اجتماع مثلين پيش نمىآيد و عندالمخالفة اجتماع متنافيين پيش نمىآيد ؛ زيرا در عرض هم نيستند و هم رتبه نمىباشند و در تناقض ، هفت وحدت شرط است و در تعارض ، در عرض هم بودن لازم است ، و گرنه در طول هم باشند ، تعارض و تضادّى نيست .\r\nفانقدح بما ذكرنا أنه لا يلزم الالتزام بعدم كون الحكم الواقعى فى مورد الأصول و الأمارات فعليا كى يشكل :\r\nتارة ، بعدم لزوم الإتيان حينئذ بما قامت الأمارة على وجوبه ضرورة عدم لزوم امتثال الأحكام الإنشائية ما لم تصر فعلية و لم تبلغ مرتبة البعث و الزجر و لزوم الإتيان به مما لا يحتاج إلى مزيد بيان أو إقامة برهان .\r\nلا يقال لا مجال لهذا الإشكال لو قيل بأنها كانت قبل أداء الأمارة إليها إنشائية لأنها بذلك تصير فعلية تبلغ تلك المرتبة .\r\nفإنه يقال لا يكاد يحرز بسبب قيام الأمارة المعتبرة على حكم إنشائى لا حقيقة و لا تعبدا إلا حكم إنشائى تعبدا لا حكم إنشائى أدت إليه الأمارة أما حقيقة فواضح و أما تعبدا فلأن قصارى ما هو قضية حجية الأمارة كون مؤداها هو الواقع تعبدا لا الواقع الذى أدت إليه الأمارة فافهم .\r\n\r\n","description":"","footnote":"","page_name":" 507 ","page_number":508},
  {"content":"\r\n\r\nاللهم إلا أن يقال إن الدليل على تنزيل المؤدى منزلة الواقع الذى صار مؤدى لها هو دليل الحجية بدلالة الاقتضاء لكنه لا يكاد يتم إلا إذا لم يكن للأحكام بمرتبتها الإنشائية أثر أصلا و إلا لم تكن لتلك الدلالة مجال كما لا يخفى .\r\n2 . وجه الجمع شيخ اعظم : « 1 » مرحوم شيخ در رسائل در بيان توفيق و جمع ميان حكم واقعى و ظاهرى چنين فرموده است : در مواردى كه يقين وجدانى به حكم واقعى نداريم و ما هستيم و مؤداى اماره يا مفاد اصل ، حكم واقعى در مرتبه انشاء و تشريع باقى مىماند و مؤدّاى اماره يا اصل ( حكم ظاهرى ) به درجهء فعليت و تنجّز مىرسد كه باز هم با يكديگر تنافى ندارند و جمع ميان آن دو ، از نوع جمع متنافيان نيست ؛ چون هر كدام مربوط به مرتبه‌اى است و اختلاف رتبه باعث مىشود كه تناقض و تضاد از ميان برود و هر دو باشند .\r\nاشكال بر شيخ انصارى : مرحوم آخوند به وجه الجمع شيخ اعظم دو اشكال وارد مىكند :\r\nاشكال اوّل : حكم انشايى ، يقينى هم كه باشد امتثال و اطاعت ندارد ، چه رسد به اينكه مفاد اماره يا اصل باشد ؛ آنچه امتثال مىطلبد ، حكم فعلى است ، يعنى حكمى كه به مرتبهء بعث و زجر رسيده باشد .\r\nبا توجه به اين مقدمه گفتنى است اگر حكم واقعى در مرحلهء انشايى بودن باقى بماند ، لازمه‌اش اين است كه اگر اماره بر وجوب آن قائم شد ، امتثالش لازم نباشد ؛ زيرا اماره طريق به واقع است و واقع هم كه انشايى محض است . حكم انشايى هم امتثال ندارد ، در حالىكه لزوم اتيان به مفاد اماره جاى بحث نيست و مسلّم است . پس وجه الجمع شيخ لازمى دارد كه قابل التزام نيست .\r\nقوله : لايقال : توجيه قول شيخ : گويا كسى به حمايت از شيخ اعظم مىگويد اشكال مزبور بر شيخ اعظم وارد نيست ، زيرا حكم واقعى قبل از قيام اماره بر آن ، حكم انشايى صرف است و امتثال آن لازم نيست ؛ ولى پس از قيام اماره و مؤدّى شدن اماره به آن ، و به سبب قيام اماره بر آن ، به درجهء فعليت مىرسد و طبعاً امتثالش هم لازم است . در حقيقت حكم واقعى انشايى به تنهايى امتثال ندارد ، عنوان مؤدّاى اماره بودن به تنهايى امتثال ندارد ، ولى حكم واقعى انشايىاى كه اماره بر آن قائم شده است و داراى اين صفت ( الواقعى الّذى أدّت إليه الأمارة ) شده است امتثال دارد و اشكال بر شيخ وارد نيست .\r\nقوله : فانّه يقال : پاسخ آخوند : مرحوم آخوند مىفرمايد شما در كلامتان يك موضوع و يك حكم درست كرديد ؛ موضوع عبارت است از « الحكم الإنشايى الواقعى المؤدّى إليه الأمارة » كه صفت و موصوف و قيد و مقيّد است . حكم عبارت است از وجوب امتثال و قاعده اين است كه موضوع حكم اگر مركّب است ، همهء اجزايش و اگر مقيّد است ، با تمام قيود و خصوصياتش احراز شود تا حكم بر آن\r\n\r\n\r\n","description":"","footnote":"\r\n( 1 ) . فرائدالاصول ، ص 30 .\r\n","page_name":" 508 ","page_number":509},
  {"content":"\r\n\r\nمترتّب شود و احراز موضوع با همهء اجزاء و قيود گاهى تماماً وجدانى است و گاهى تنزيلى و تعبدى است ؛ گاهى بعضى از اجزاء ، تعبدى و تنزيلى و بعضى وجداناً احراز مىشوند و در مانحن‌فيه موضوع وجوب امتثال كه مقيّد بود به « الّذى أدّت إليه الأمارة » نه وجداناً محرز است و نه تعبداً .\r\nعلت اين‌كه وجداناً محرز نيست ، اين است كه اگر يقين وجدانى به حكم واقعى داشتيم ، نوبت به اماره و اصل نمىرسيد . علت اين‌كه تعبداً محرز نيست ، اين است كه ادلّهء حجيّت امارات فقط بر اين دلالت دارند كه مؤدّاى اماره - وجوب جمعه مثلًا - به منزلهء واقع ( وجوب واقعى ) است و اما خصوصيّت « الّذى أدّت إليه الأمارة » را دلالت نمىكنند ، يعنى ادلّهء حجيّت امارات نمىگويد مؤدّاى اماره به منزلهء واقع كذايى - با خصوصيت مزبور - است ؛ زيرا سر از دور درمىآورد .\r\nاز طرفى اتّصاف واقع به وصف مؤدّاى اماره بودن ، فرع بر قيام اماره و متأخر از آن است . از طرفى هم اگر اين وصف ، جزء موضوع شد با توجه به اينكه موضوع به تمام اجزايش بر حكم مقدم است ، پس اين وصف ، مقدّم بر قيام اماره خواهد بود تا اماره بر آن دلالت كند و ادلّهء حجيّت ، آن را حجّت كنند ، كه اين دور است .\r\nعلاوه بر اين اماره بالاتر از علم و قطع كه نيست ؛ قطع و علم هم به نفس واقع تعلّق دارد نه به واقع به وصف معلوميّت . اماره نيز به خود حكم واقعى مؤدّى مىشود و طريق به آن است ، نه به واقع با وصف كذايى . اگر ادلّهء حجيّت گفت مؤدّاى اماره به‌منزلهء واقع است ، مىگوييم واقع هم به قول شيخ اعظم يك حكم انشايى بيش نيست و حكم انشايى هم امتثال ندارد . پس اشكال مزبور به قوّت خود باقى است . كلمهء « فافهم » امر به دقت است .\r\nقوله : اللهم الّا ان يقال : اين عبارت ، استدراك از عبارت قبلى است و مرحوم آخوند به دفاع از شيخ مىخواهد هر دو قيد موضوع را درست كند ؛ به اين نحو كه همان دليل حجيّت اماره كه مؤدّاى اماره را به‌منزلهء واقع مىنمود ، همان دليل ، خصوصيّت مزبور را هم دلالت مىكند ، يعنى دلالت دارد كه مؤدّاى اماره به‌منزلهء واقع كذايى است ، منتها جزء اوّلى را بالمطابقه دلالت دارد كه مؤدّاى اماره به منزلهء واقع است و خصوصيت را به دلالت اقتضاء « 1 » كه يكى از دلالات سياقيّه باشد ، دلالت مىكند .\r\nدر مانحن‌فيه اگر دليل حجيّت فقط دلالت كند كه مؤدّاى اماره به‌منزلهء واقع است ، لازم مىشود دليل حجيّت لغو باشد ؛ زيرا واقع ، انشايى بود و حكم انشايى هيچ اثرى ندارد تا تنزيل اماره به‌منزلهء آن داراى اثر باشد . براى خروج كلام حكيم از لغويت مىگوييم دليل حجيّت ، به دلالت اقتضاء بر خصوصيت مزبور دلالت مىكند . بنابراين ، موضوع تكميل مىشود و حكم به لزوم امتثال هم مىآيد . پس اشكال آخوند بر شيخ وارد نيست .\r\n\r\n\r\n","description":"","footnote":"\r\n( 1 ) . دلالت اقتضاء آن است كه صحّت و صدق كلام ، عقلًا يا عرفاً يا شرعاً بر اين دلالت متوقّف است و اگر نباشد كلام ، كذب يا لغو و عبث خواهد بود .\r\n","page_name":" 509 ","page_number":510},
  {"content":"\r\n\r\nقوله : لكنه لا يكاديتم : استدراك از عبارت قبلى است . اگر احكام واقعى در مرتبه انشاء هيچ اثرى نداشت ، حق با شما بود و « صوناً لكلام الحكيم عن اللغوّية » از دلالت اقتضاء استفاده مىكرديم ، ولى خوشبختانه حكم انشايى براى خودش آثارى دارد . « 1 » آنگاه دليل حجيّت مىگويد مؤدّاى اماره به‌منزلهء واقع انشايى است و اثر هم بر آن مترتّب مىشود و نيازى به دلالت اقتضاء و غيره نداريم ، در نتيجه اشكال اوّل ما به مرحوم شيخ به قوّت خودش باقى است .\r\nو أخرى بأنه كيف يكون التوفيق بذلك مع احتمال أحكام فعلية بعثية أو زجرية فى موارد الطرق و الأصول العملية المتكفلة لأحكام فعلية ضرورة أنه كما لا يمكن القطع بثبوت المتنافيين كذلك لا يمكن احتماله .\r\nفلا يصح التوفيق بين الحكمين بالتزام كون الحكم الواقعى الذى يكون مورد الطرق إنشائيا غير فعلى .\r\nكما لا يصح بأن الحكمين ليسا فى مرتبة واحدة بل فى مرتبتين ضرورة تأخر الحكم الظاهرى عن الواقعى بمرتبتين و ذلك لا يكاد يجدى فإن الظاهرى و إن لم يكن فى تمام مراتب الواقعى إلا أنه يكون فى مرتبته أيضا ، و على تقدير المنافاة لزم اجتماع المتنافيين فى هذه المرتبة .\r\nفتأمل فيما ذكرنا من التحقيق فى التوفيق فإنه دقيق و بالتأمل حقيق .\r\nاشكال دوم : از شيخ اعظم مىپرسيم شما كه حكم واقعى را به مرحله انشايى حمل كرديد ، آيا احتمال فعليّت و بعث و زجر در آن مىدهيد يا نه ؟ پاسخ مثبت است و كسى نمىتواند منكر آن باشد .\r\nآنگاه در موارد طرق و امارات و اصول عمليه كه اينها هم مبيِّن حكم فعلى تنجّزى هستند ، كار مشكل مىشود ؛ زيرا شايد واقع ، حرمت فعلى حتمى باشد و مؤدّاى اماره يا اصل ، وجوب فعلى حتمى است و سر از اجتماع متنافيين در مىآورد ، منتها قطع به اجتماع متنافيين نداريم ، بلكه صرف احتمال اجتماع متنافيين است ، چون شايد حكم واقعى ، حرمت نباشد و منافى با وجوب نباشد . ولى بارها گفته شد كه قطع به متنافيين هم باطل است ، ظن به آن دو هم باطل است ، احتمال آن دو هم محال است ، زيرا چيزى كه محال بود ، مقطوع العدم است و جاى احتمال ثبوت و وجود براى آن نيست .\r\nنتيجه : جمع ميان حكم واقعى و ظاهرى به اين نحو كه شيخ اعظم ملتزم شد ، يعنى حكم واقعى را انشايىِ غيرفعلى دانست پذيرفتنى نيست و مبتلا به دو اشكال است .\r\nقوله : كما لا يصّح التوفيق : 3 . وجه‌الجمع سوم را ، هم به مرحوم شيخ اعظم در اوّل برائت رسائل « 2 » و تعادل و تراجيح رسائل « 3 » نسبت داده‌اند « 4 » و هم به مرحوم سيد محمد اصفهانى معروف به سيد فشاركى .\r\n\r\n\r\n","description":"","footnote":"\r\n( 1 ) . در باب نذر و عهد و يمين ثمره دارد كه اگر كسى نذر كرده اگر حكم انشايى را احراز كردم ، يك درهم صدقه بدهم ، پس ازاحراز وجدانى يا تعبّدى ، تصدّق واجب مىشود .\r\n( 2 ) . فرائدالاصول ، ص 190 .\r\n( 3 ) . همان ، ص 421 .\r\n( 4 ) . اين نسبت را مرحوم مشكينى در حاشيه داده است .\r\n","page_name":" 510 ","page_number":511},
  {"content":"\r\n\r\nاين وجه الجمع اين‌گونه است كه اصولًا حكم ظاهرى ، به دو مرتبه از حكم واقعى ، متأخر است ؛ زيرا نخست بايد حكمى در واقع و عند الله باشد و سپس مكلّف نسبت به آن حكم شك پيدا كند . آنگاه نوبت به حكم ظاهرى يعنى مفاد اماره يا اصل مىرسد و وقتى حكم ظاهرى از لحاظ رتبى متأخر از حكم واقعى بود و هر كدام در مرتبه‌اى قرار داشتند ، نوبت به تنافى و اجتماع متنافيان نمىرسد .\r\nاشكال بر وجه الجمع سوم : مرحوم آخوند در رد اين وجه الجمع مىفرمايد درست است كه حكم ظاهرى در مرتبه حكم واقعى نيست ، ولى حكم واقعى در مرتبهء حكم ظاهرى هست ؛ زيرا شك و جهل و ساير حالات مكلف ، در بود و نبود حكم واقعى دخيل نيست . آنگاه در مرتبهء شك كه حكم ظاهرى فعلى مىشود ، حكم واقعى هم هست و از سه حال خارج نيست : يا انشايى است كه مسلك شيخ اعظم بود و رد شد ، يا فعلى معلّق است كه مسلك ما بود ، و يا فعلى منجّز است كه محذور عود مىكند و اجتماع متنافيان مىشود . پس وجه الجمع مرحوم فشاركى هم مشكلى را حلّ نكرد .\r\n\r\n[ ثالثها : تأسيس الأصل فى المسألة 
  ]\r\nأن الأصل فيما لا يعلم اعتباره بالخصوص شرعا و لا يحرز التعبد به واقعا عدم حجيته جزما بمعنى عدم ترتب الآثار المرغوبة من الحجة عليه قطعا فإنها لا تكاد تترتب إلا على ما اتصف بالحجية فعلا و لا يكاد يكون الاتصاف بها إلا إذا أحرز التعبد به و جعله طريقا متبعا ضرورة أنه بدونه لا يصح المؤاخذة على مخالفة التكليف به مجرد إصابته و لا يكون عذرا لدى مخالفته مع عدمها و لا يكون مخالفته تجريا و لا يكون موافقته بما هى موافقة انقيادا و إن كانت بما هى محتملة لموافقة الواقع كذلك إذا وقعت برجاء إصابته فمع الشك فى التعبد به يقطع بعدم حجيته و عدم ترتيب شىء من الآثار عليه للقطع بانتفاء الموضوع معه و لعمرى هذا واضح لا يحتاج إلى مزيد بيان أو إقامة برهان .\r\nامر سوم : تأسيس اصل در مسأله\r\nدر امر اوّل امكان ذاتى تعبد به اماره ثابت شد كه حجيّت و طريقيّت براى امارات ظنّيه نه امتناع ذاتى دارد تا از قبيل اجتماع نقيضين باشد و نه ضرورت و وجوب ذاتى دارد تا از قبيل لوازم ذات و ماهيت باشد ، بلكه امكان ذاتى دارد و از قبيل وجود براى ماهيت است . در امر دوم امكان وقوعى تعبد به اماره ثابت گرديد كه حجّت كردن اماره از سوى شارع مقدس ، هيچ محذورى ندارد و مستلزم محال يا باطل نيست .\r\nاكنون مرحوم آخوند قبل از ورود به بحث وقوع خارجى و بررسى يكايك امارات و بيان اين مطلب كه در كجا تعبّد به اماره واقع شده و در چه مواردى شرع مقدّس براى امارات حجيّت و طريقيت\r\n\r\n","description":"","footnote":"","page_name":" 511 ","page_number":512},
  {"content":"\r\n\r\nجعل كرده است و در كجا واقع نشده و شارع حجيّت را به فلان اماره نداده يا حتى از او سلب كرده است ، تأسيس اصل مىكنند :\r\nمقتضاى اصل و قاعدهء اوليه درباره حجيت امارات چيست ؟ آيا اصل اوّلى حجيّت طرق ظنّيه است مگر در مواردى كه به دليل خاصّ استثناء شده است ؟ يا اصل اوّلى عدم حجيّت ظنون است ، مگر در مواردى كه به دليل خاصّ خارج شده و شارع آنها را حجّت كرده است ؟ فايده تأسيس اصل چيست ؟\r\nفايده در موارد شك ظاهر مىشود ؛ با اين توضيح كه : وقتى ما امارات ظنيه را مورد بررسى قرار مىدهيم ، مىبينيم از سه حال خارج نيست :\r\n1 . چه‌بسا در مواردى و نسبت به اماراتى دليل قطعى بر حجيّت و اعتبار آنها قائم شود و ثابت كند كه فلان اماره را شارع حجّت كرده است ، مثل ظواهر كلمات و خبر ثقه كه توضيح آن به تفصيل خواهد آمد . در اين موارد ما تابع همان دليل خاصّ هستيم و حكم به حجيّت مىكنيم و اماره را مطاع مىدانيم .\r\n2 . چه‌بسا نسبت به اماره‌اى دليل قاطع بر عدم حجيّت آن قائم شود و ثابت كند كه شارع مقدس فلان اماره را رد كرده است ، مثل قياس و اجتهاد به رأى كه بطلان آنها از ضروريات فقه شيعه است . در اين موارد هم تابع دليل خاصّ هستيم و حكم به عدم حجيّت مىكنيم و از قياس و مانند آن پيروى نمىكنيم .\r\n3 . چه‌بسا در مواردى هم پس از بحث و بررسى ، دليل قاطع بر هيچ طرف قائم نشود ؛ نه بر حجيّت فلان اماره و نه بر عدم حجيّتِ آن . در نتيجه آن اماره مشكوك الاعتبار مىشود . مثل شهرت فتوائيه ، اجماع منقول به خبر واحد و . . . حال در چنين مواردى تأسيس اصل ثمره دارد . به اين نحو كه اگر گفتيم اصل اوّلى در طرق ظنّيه ، حجيّت و اعتبار است ؛ إلّاما خرج بالدليل و ثبت عدم حجتيه ، در مورد امارات مشكوك الحجيّة بنا را بر حجيّت و اعتبار مىگذاريم و به اصل اوّلى رجوع مىكنيم ؛ چرا كه دليل خاصى بر خروج اينها از آن اصل قائم نشده است . ولى اگر گفتيم اصل اوّلى عدم حجيّت است ، نسبت به امارات مشكوك ، بنا را بر عدم حجيّت مىگذاريم و مىگوييم آثار حجيّت بر اين امارات مترتّب نيست .\r\nپس از اينكه فايده تأسيس اصل را دانستيم ، مىگوييم اصل اوّلى در امارات ظنّيه‌اى كه دليل خاصى بر حجيّت و اعتبار آنها قائم نشده - و تعبد به آنها واقعاً و عند الله احراز نشده است و ما نمىدانيم آيا شارع مقدس براى آنها حجيّت و اعتبارى جعل و انشاء كرده يا نه - ، عدم حجيّت است .\r\nيعنى بنا را بر عدم حجيّت آنها گذاشته و به‌طور قطع و جزم ، حكم به عدم حجيّت مىكنيم ؛ شك در حجيّت همان و قطع به عدم حجيّت همان .\r\nقوله : به معنى عدم ترتب الآثار : توهّم تناقض : گويا كسى توهّم تناقض مىكند و مىگويد اين دو\r\n\r\n","description":"","footnote":"","page_name":" 512 ","page_number":513},
  {"content":"\r\n\r\nجمله متناقض هستند ؛ زيرا از طرفى شك در حجيّت داريم و از طرفى جزماً مىگوييم حجّت نيست و قطع به عدم پيدا مىكنيم ، فكيف تُجمع بينهما ؟\r\nپاسخ : مرحوم آخوند مىفرمايد منظور ما از شك در حجيّت عبارت است از شك در حجيّت انشايى و مرحله انشاء ، چون حجيّت هم حكمى از احكام شرعيه است و استقلالًا قابل جعل است و داراى دو مرحه انشاء و فعليّت مىباشد و شك در حجيّت ، يعنى شك در مرحلهء انشاء كه آيا از سوى شارع براى فلان اماره - مثلًا خبر واحد ثقه - حجيّت و طريقيت تشريع شده است يا خير ؟ ممكن است در واقع چنين چيزى جعل شده باشد ، ولى ما از آن بىخبريم و جاهل و شاكّ هستيم و منظور از جزم به عدم حجيّت مربوط به مرحله فعليّت است . و اينكه جزماً مىگوييم حجّت نيست ، به اين معناست كه آثارى كه از حجت و دليل ، مرغوب و مورد انتظار است « 1 » بر فلان اماره بار نمىشود ؛ چرا كه آن آثار براى حجّت فعلى است ، و گرنه حجّت انشايى مثل وجوب و حرمت انشايى ، موافقت و مخالفت و ثواب و عقاب ندارد . قوام حجّت فعلى هم مثل هر حكم فعلى ديگر به علم و احراز است ، يعنى بايد با دليل معتبر احراز شود كه فلان اماره حجّت است تا آن آثار بار شود ، و گرنه آن آثار مترتّب نيست .\r\nپس شك در حجيّت در مرحله ثبوت و واقع و انشاء ، موجب قطع به عدم حجيّت در مرحله اثبات و فعليّت مىگردد و جزماً مىگوييم اين اماره حجّت فعلى نيست ، يعنى آثار و احكام حجيّت بر آن مترتب نيست ؛ چون شرط فعليّت ، علم به انشاء و تشريع است و با عدم علم و احراز ، فعليّتى نيست پس اثرى هم نيست . بنابراين هر جا شك در حجيّت كرديم ، بنا را بر عدم حجيّت مىگذاريم و مىگوييم اين اماره حجّت نيست ، يعنى آثار حجيّت بر آن مترتّب نيست . آثار حجيّت همان چهار اثرى است كه چندين بار در كتاب القطع ذكر شد . اين آثار عبارت‌اند از :\r\n1 . منجّزيّت عند الاصابه : اگر مكلف قاطع به وجوب جمعه - مثلًا - شد و قطع او هم مصيب و مطابق واقع بود ، واقع ( وجوب جمعه ) حتماً در حق او منجّز مىشود و مخالفت با آن قطعاً مؤاخذه دارد و مولى بر عبد حجّت دارد و عليه او احتجاج مىكند . همچنين اگر امارهء ظنيهء معتبره داشته باشد - خبر ثقه مثلًا - و آن هم مصيب باشد ، باز واقع را در حقّ مكلّف حجّت و منجز مىكند و حق ندارد مخالفت كند . ولى اگر امارهء مشكوك الاعتبارى دارد - شهرت فتوايى مثلًا - و فرض بكنيم كه در واقع مصيب هم باشد ؛ ولى ما كه خبر نداريم . در چنين موردى واقع در حق ما منجّز نمىشود و اگر با اين طريق مشكوك مخالفت كرديم ، مؤاخذه ندارد . پس اولين اثر ، منجّزيت بود كه بر طريق مشكوك مترتّب نيست .\r\n2 . موجب عذر بودن در فرض خطاء : اگر مكلّف به حكمى از احكام قاطع شد و بر طبق آن انجام\r\n\r\n\r\n","description":"","footnote":"\r\n( 1 ) . چهار اثر است كه در ادامهء مباحث خواهد آمد .\r\n","page_name":" 513 ","page_number":514},
  {"content":"\r\n\r\nوظيفه كرد و بعد كشف خلاف شد و در قيامت معلوم شد كه مثلًا ظهر واجب نبوده ، بلكه جمعه واجب بوده است ، قطع مكلف براى او عذر و بهانهء خوبى است و مىتواند با آن عليه مولى احتجاج كند و اگر از او باز خواست شد كه چرا واقع را انجام ندادى ، قطع خويش را عذر قرار مىدهد و با آن اعتذار مىكند .\r\nهمچنين اگر طريق معتبر هم داشته باشد ، باز هم عذر دارد . ولى اگر ظن مشكوك الاعتبار داشت و از آن پيروى كرد و به سراغ طرق معتبر نرفت و بعد كشف خلاف شد ، هيچ عذرى ندارد . ظن كذايى هم موجب عذر نيست . پس دومين اثر حجيّت فعلى ( اعذار ) هم بر ظن مشكوك مترتب نيست .\r\n3 . تجرّى : اگر مكلّف قاطع شد و از قضا در واقع ، قطعش خاطى بود ، ولى وى از قطع تخلف كرد ، تجرّى كرده و تجرّى مستقلًا موجب عقوبت است . هكذا اگر ظن معتبر داشت و مخالفت كرد ، باز هم تجرّى كرده است . ولى اگر شهرت فتوايى - مثلًا - بر وجوب چيزى دلالت كرد و در واقع هم خطاء بود و مكلّف از اين طريق پيروى نكرد ، كسى نمىگويد وى متجّرى است و حرمت مولى را هتك كرده و مستوجب عذاب است .\r\n4 . انقياد : مكلّف اگر قاطع شد و از قطعش پيروى كرد و بعد هم كشف خلاف شد ، وى منقاد است و ثواب مىبرد . اگر طريق معتبر داشت و پيروى كرد باز هم منقاد است . ولى اگر طريق مشكوك داشت و در واقع هم خاطى بود و از اين طريق پيروى كرد و به عنوان اينكه شهرت فتوايى - مثلًا - حكم به وجوب كرد و عمل را انجام داد ، نامش انقياد و تسليم در برابر امر مولى نيست ؛ زيرا چنين چيزى احراز نشده است . آرى اگر به اميد رسيدن به واقع آن را انجام دهد ، اميدش نا اميد نمىشود و با محتمل الواقع موافقت كرده است . به اين حالت اعتبار انقياد و تسليم گفته مىشود و ثواب هم دارد .\r\nنتيجه : حجيّت داراى چهار اثر است و اين آثار هم بر حجّت فعلى مترتّب مىشود ، نه بر حجّت واقعى و شأنى و انشايى . قوام حجت فعلى به علم و احراز است ، امّا در امارات مشكوكه چنين علم و احرازى نيست . پس حجيّت فعليه‌اى نيست ؛ بنابراين آن آثار را هم ندارد ( سالبه به انتفاء موضوع است ) . اين معناى اصل عدم حجيت است .\r\nو أما صحة الالتزام بما أدى إليه من الأحكام و صحة نسبته إليه تعالى فليسا من آثارها ضرورة أن حجية الظن عقلا على تقرير الحكومة فى حال الانسداد لا توجب صحتهما فلو فرض صحتهما شرعا مع الشك فى التعبد به لما كان يجدى فى الحجية شيئا ما لم يترتب عليه ما ذكر من آثارها و معه لما كان يضر عدم صحتهما أصلا كما أشرنا إليه آنفا . فبيان عدم صحة الالتزام مع الشك فى التعبد و عدم جواز إسناده إليه تعالى غير مرتبط بالمقام فلا يكون الاستدلال عليه بمهم كما أتعب به شيخنا العلامة أعلى الله مقامه نفسه الزكية بما أطنب من النقض و الإبرام فراجعه بما علقناه عليه و تأمل .\r\nو قد انقدح بما ذكرنا أن الصواب فيما هو المهم فى الباب ما ذكرنا فى تقرير الأصل فتدبر جيدا .\r\n\r\n","description":"","footnote":"","page_name":" 514 ","page_number":515},
  {"content":"\r\n\r\nمرحوم شيخ انصارى در رسائل از حيث مُدَّعى با ما موافق است و صريحاً فرموده است « الأصل حرمة العمل بالظن إلّاما خرج بالدليل » ، يعنى اصل اوّلى اين است كه پيروى از گمان حرام است و عمل به غير علم جايز نيست ؛ « 1 » ولى در مقام بيان و استدلال سليقه‌اى به خرج داده و روشى را اتخاذ كرده است كه ما آن را نمىپسنديم و آن اينكه حجيّت ملزومى است و داراى دو لازم است ؛ اگر چيزى حجّت شرعى شد ، حتماً داراى اين دو اثر مىباشد :\r\n1 . صحت التزام قلبى به مؤدّاى فلان اماره : اگر خبر ثقه گفت جمعه واجب است و حجّت هم بود ما مىتوانيم قلباً ملتزم و معتقد به وجوب جمعه شويم و آن را به عنوان حكمى از احكام شرعيه بپذيريم و تصديق كنيم .\r\n2 . صحت اسناد به خداوند : اگر اماره‌اى حجّت بود ، ما مىتوانيم در مقام عمل ، كارمان را به شارع مستند و منتسب كنيم و بگوييم خدا اين را واجب كرده و شارع ما را به آن متعبد نموده است . اين اسناد هم تشريع و افتراء بر خداوند نيست . آنگاه به حكم برهان إنّى از ثبوت اين آثار به ثبوت مؤثّر و ملزوم ، يعنى حجيّت اماره مىرسيم و از نفى اينها به نفى حجيّت اماره‌اى منتقل مىشويم و در مورد اماره‌اى كه مشكوك الاعتبار است ، اين دو اثر منفى است ؛ يعنى صحيح و بجا نيست كه ما قلباً مؤدّاى اين اماره را به‌عنوان حكمى از احكام شرعيه ملتزم شويم . همچنين حق نداريم آن را به شارع نسبت دهيم ؛ زيرا هنوز حجيّت اماره محرز نيست لذا چنين اسنادى تشريع است و به حكم ادلّهء اربعه حرام است . « 2 » مرحوم آخوند اين ملازمه را قبول ندارد و دو امر فوق را از آثار و لوازم حجيّت نمىداند . دليل وى اين است كه بر مبناى انسدادىها كه ظن مطلق حجّت است ، عده‌اى طرفدار كشف هستند و مىگويند نتيجهء مقدمات انسداد اين است كه خود شارع در فرض انسداد باب علم و علمى و مهيّا بودن ساير مقدمات ، ظن مطلق را حجّت كرده است ؛ بر اين مسلك اسناد به شارع بلامانع است . ولى عده‌اى حكومتى هستند و مىگويند نتيجهء تماميّت مقدّمات انسداد اين است كه خود عقل ، مستقل به حجيّت ظنّ مطلق است و مىگويد « إذا تعذّر العلم قام الظن مقامه » . بر اين مسلك ظنّ مطلق حجّت است و آثار اربعهء حجيّت را هم دارد ، بدون اين‌كه دو اثر فوق در كلام شيخ اعظم را داشته باشد . پس نمىتوان گفت هرجا دو اثر مزبور بود ، حجيّت هم هست و هرجا نبود حجيّت هم نيست . بود و نبود دو اثر مزبور تأثيرى در بود و نبود حجيّت ندارد ؛ ملاك حجيّت فعلى ، وجود چهار اثرى است كه ما گفتيم .\r\nبنابراين بيان مرحوم شيخ و سپس اطالهء كلام در اين‌باره و نقض و ابرام‌هاى ايشان « 3 » هيچ‌كدام مربوط به مقام نيست و راه همان است كه ما طى كرديم . در حاشيه بر رسائل مورد بررسى قرار داده‌ايم . « 4 »\r\n\r\n\r\n","description":"","footnote":"\r\n( 1 ) . فرائدالاصول ، ص 30 .\r\n( 2 ) . براى مطالعهء بيشتر ر . ك : فرائدالاصول ، ص 20 و 21 .\r\n( 3 ) . فرائدالاصول ، ص 30 .\r\n( 4 ) . ر . ك : حاشيه بر رسائل ، ص 43 .\r\n","page_name":" 515 ","page_number":516},
  {"content":"\r\n\r\n\r\nإذا عرفت ذلك فما خرج موضوعا عن تحت هذا الأصل أو قيل بخروجه يذكر فى ذيل فصول :\r\nاذا عرفت . . . : اصل اوّلى اين شد كه امارهء مشكوك الاعتبار حجّت نيست و بنا را بر عدم حجيّت آن گذاشتيم . از اين اصل اوّلى اماراتى خارج مىشود و خروج آنها هم موضوعى و تخصصى است ؛ زيرا موضوع اصل ، امارهء مشكوك بود و اماراتى كه خارج شده‌اند امارات معلوم الاعتبار هستند و دليل قطعى بر حجيّت آنها قائم شده است و موضوعاً از مشكوك‌ها خارج هستند . بعضى از آن امارات كه به عقيدهء ما حجّت و خارج هستند ، همچنين بعضى ديگر از آن امارات را كه ديگران گفته‌اند - گرچه مورد پذيرش ، نيست - همچون شهرت فتوايى در پنج فصل مطرح مىكنيم :\r\n\r\n","description":"","footnote":"","page_name":" 516 ","page_number":517},
  {"content":"\r\n\r\n\r\nفصل : [ حجّيّة الظواهر 
  ]\r\n\r\n[ المختار : حجّيّة الظواهر مطلقاً 
  ]\r\nلا شبهة فى لزوم اتباع ظاهر كلام الشارع فى تعيين مراده فى الجملة لاستقرار طريقة العقلاء على اتباع الظهورات فى تعيين المرادات مع القطع بعدم الردع عنها لوضوح عدم اختراع طريقة أخرى فى مقام الإفادة لمرامه من كلامه كما هو واضح .\r\nو الظاهر أن سيرتهم على اتباعها من غير تقييد بإفادتها للظن فعلا و لا بعدم الظن كذلك على خلافها قطعا ضرورة أنه لا مجال عندهم للاعتذار عن مخالفتها بعدم إفادتها للظن بالوفاق و لا بوجود الظن بالخلاف .\r\nكما أن الظاهر عدم اختصاص ذلك به من قصد إفهامه و لذا لا يسمع اعتذار من لا يقصد إفهامه إذا خ الف ما تضمنه ظاهر كلام المولى من تكليف يعمه أو يخصه و يصح به الاحتجاج لدى المخاصمة و اللجاج كما تشهد به صحة الشهادة بالإقرار من كل من سمعه و لو قصد عدم إفهامه فضلا عما إذا لم يكن بصدد إفهامه .\r\nفصل اوّل : حجيّت ظواهر\r\nبه‌طور كلّى ظن بر دو بخش است : 1 . ظن خاص ؛ 2 . ظن مطلق .\r\nظن خاصّ عبارت است از اماره ظنيه‌اى كه دليل خاصّ بر حجيّت خصوص آن قائم شده باشد .\r\nمثل ظواهر و خبر واحد ثقه كه به عنوان ظاهر بودن يا خبر ثقه بودن ، دليل قاطع بر حجيّت آنها قائم شده است .\r\nظن مطلق عبارت است از اين‌كه هر ظنى ، و از هر راهى « 1 » كه حاصل شود حجّت و لازم الاتبّاع است . مدرك حجيّت آن هم دليل انسداد است كه از مقدماتى تشكيل شده و نتيجهء آنها لزوم اتبّاع ظنّ است ، خواه ظن حاصل از خبر واحد باشد ، خواه حاصل از ظواهر ، خواه از راه شهرت فتوائيه . در اينجا بحث ما دربارهء ظنون خاصّه است . اهمّ اين امارات ظنّيه ، پنج اماره است .\r\n1 . ظواهر ؛ 2 . اجماع منقول ؛ 3 . قول لغولى ؛ 4 . شهرت فتوائيه ؛ 5 . خبر واحد .\r\nهريك از اين امارات را در فصلى جداگانه مورد بررسى قرار مىدهيم :\r\nفصل اوّل حجيّت ظواهر : به‌طور كلّى كلام گاهى نصّ است ، گاهى ظاهر و گاهى مجمل .\r\n\r\n\r\n","description":"","footnote":"\r\n( 1 ) . بجز ظنون باطله مثل قياس .\r\n","page_name":" 517 ","page_number":518},
  {"content":"\r\n\r\nنصّ كلامى است كه صددرصدى باشد ، يعنى دلالتش بر مقصود متكلم قاطع باشد و يك در هزار هم احتمال خلاف در آن داده نشود .\r\nظاهر كلامى است كه مفادش ظاهر و آشكار است و معناى مقصود از آن تبادر مىكند ؛ ولى چنين نيست كه قاطع و صد در صدى باشد ، بلكه احتمال خلاف هم دارد ، ولى به‌قدرى ضعيف است كه عرف و عقلاء و اهل محاوره به آن اعتناء نمىكنند .\r\nمجمل كلامى دو يا چند پهلو است و داراى دو يا چند احتمال است ، آن هم به‌گونه‌اى كه هيچ‌كدام از احتمالات قوىتر نيست و از ظاهر كلام به ذهن سبقت نمىگيرد . حال نص قطعاً حجّت و لازم‌الاتباع است و مجمل يقيناً حجّت نيست .\r\nسخن در ظواهر كلمات است . ظواهر كلمات عرف و اهل محاوره در حق يكديگر حجّت است و نظام تفهيم و تفهّم مقاصد و مرادات در عالم ، چه از طريق گفتار و چه از طريق نوشتار بر همين ظواهر استوار و مبتنى است و شايد در مكالمات روزمرّه جمله‌اى نيابيم كه سراسرش نص باشد و هيچ گوشه‌اى از آن ظاهر نباشد .\r\nبحث در اينجاست كه آيا ظواهر كلمات شارع مقدس ( خداوند ، رسول‌خدا صلى الله عليه و آله ، ائمه اطهار عليهم السلام ) نيز حجّت و واجب‌الاتباع است و اگر خداوند در قرآن امر يا نهىاى فرموده است كه ظهور در وجوب يا تحريم دارد ، بايد متابعت كنيم و حق نداريم مخالفت كنيم و اگر مخالفت كرديم عذرى نخواهيم داشت يا اين‌كه ظواهر كلام شارع حجّت نيست و سيره عقلاء در اينجا اجراء نمىشود ؟\r\nدليل حجيّت ظواهر\r\nمرحوم آخوند مىفرمايد اصل حجيّت ظواهر كلام شارع مقدس دربارهء تعيين مراد شارع ، لا ريب فيه است و جاى كمترين ترديدى نيست ؛ البته فىالجمله ، يعنى با قطع نظر از تفاصيل مختلفى كه خواهد آمد و بررسى خواهد شد كه آيا مطلقاً حجّت است يا مقيد ؟ اگر مقيّد بود ، قيدش كدام است ؟\r\nدليل حجيّت ظواهر كلمات شارع عبارت است از سيرهء عقلاء و بناء عملى آنان كه از دو مقدمهء قطعى تشكيل يافته است :\r\n1 . شكى نيست در اينكه عقلاء عالم در مقام افادهء مرادات خويش به ديگران روى ظواهر تكيه كرده و از ظواهر استفاده مىكنند « 1 » اگر دقت و تأملى در مكالمات روزمره خويش با ديگران بكنيد ، تصديق خواهيد كرد كه مطلب از اين قرار است و مجال كلام بدست ظواهر است ، و شارع هم از عقلاء و بلكه رئيس آنان و بلكه خالق عقل است .\r\n\r\n\r\n","description":"","footnote":"\r\n( 1 ) . اگر بخواهند هميشه از نصوص استفاده كنند يا هميشه در كنار ظاهر ، قرينه‌اى هم بر مراد بياورند ، نظام تكلّم مختل مىشود .\r\n","page_name":" 518 ","page_number":519},
  {"content":"\r\n\r\n2 . صرف سيرهء عقلاء كافى نيست و نمىتوان خطابات شارع را بر آن حمل كرد ، بلكه بايد شارع مقدس هم يا مستقيماً پاى اين سيره را امضاء كند و آن را قولًا يا عملًا تأييد كند ( سيرهء مُمْضات ) و يا اگر هم صريحاً تأييد نكرد ، ردع و ممانعت هم نكند و سيرهء عقلاء را ابطال ننمايد . مرحوم آخوند در مانحن‌فيه روى عدم ردع تكيه مىكند و مىفرمايد ما يقين داريم كه اين سيره را ابطال نكرده است زيرا اگر ردع كرده بود ، اولًا بدست ما مىرسيد و مسلمين صدر اسلام آن را براى ما گزارش مىكردند ، چون حادثهء جديد و مهمى است و تمام عوامل و مقتضيات نقل و حكايت در آن موجود و همهء موانع نشر در آن مفقود است ؛ « 1 » با وجود اين حتى به‌صورت خبر واحد هم بدست ما نرسيده است .\r\nثانياً اگر شارع سيره عقلاء را ردع كرده بود ، از دو حال خارج نبود : يا سيره و روش جديدى عرضه نكرده است كه موجب اغراء به جهل و القاء مسلمين در حيرت و سردرگمى است و با مقام حكمت مولى نمىسازد ، يا روش جديدى را اختراع كرده و عرضه كرده بود كه در اين صورت حتماً نقل مىشد و بدست ما مىرسيد ؛ در حالى كه قطعاً بدست ما نرسيده است و در هيچ كتابى ، از ردع اين سيره اثرى نيست . پس قطعاً ردع نكرده است و با توجه به اينكه سيره مزبور در نود و نه درصد موارد مبتلابه است و شارع هم آن را ردع نكرده است پس كاشف از قبولى اين سيره است .\r\n[ ان قلت : اگر كسى بگويد كه شارع به دليل خاصّ نفرموده سيره عقلاء در ظواهر خطابات من حجت نيست ؛ ولى تحت عنوان عموماتى آن را ردع كرده است آنجا كه فرموده است : و لا تفف ما ليس لك به علم . . . ، « 2 » إنّ الظنّ لا يغنى من الحق شيئاً « 3 » يا إن يتبعون إلّاالظن و إن هم إلّايخرصون . . . . « 4 » پاسخ : در جواب مىگوييم رادع بودن اين آيات نسبت به سيره مزبور و ساير امارات ظنيه ، در مبحث حجيّت خبر واحد خواهد آمد و ما قبول نداريم و آن را مستلزم دور مىدانيم كه فعلًا مطرح نيست . 
  ]\r\nنتيجه : سيرهء عقلاء به ضميمهء عدم ردع شارع مقدس ، كاشف از اين است كه شرع مقدس به اين سيره راضى است و ظواهر كلام او هم حجت است . « 5 »\r\n\r\n\r\n","description":"","footnote":"\r\n( 1 ) . مثل مسألهء خلافت و ولايت و امامت نيست كه يكصد و بيست و چهار هزار نفر در غدير خم آن را بشنوند ؛ ولى تنها يكصد و ده نفر ، يعنى كمتر از يك هزارم جمعيت آن را نقل كنند و بقيه سكوت نمايد . كه همهء مصائب عالم اسلام از آن سكوت شرم‌آور سرچشمه مىگيرد .\r\n( 2 ) . سورهء اسراء ، آيهء 36 .\r\n( 3 ) . سورهء يونس ، آيهء 36 .\r\n( 4 ) . سورهء انعام ، آيهء 116 .\r\n( 5 ) . بلكه بالاتر از عدم ردع ، مىتوان ادعا كرد كه شارع مقدس عملًا اين سيره را امضاء كرده و طبق آن مشى فرموده است و در قرآن و احاديث از ظواهر براى تعيين مرادش فراوان استفاده كرده است . اين همه اوامر قرآنى كه ظهور در وجوب دارند ، اين همه نواهى كه ظهور در تحريم دارند و اين همه الفاظ عموم و مطلقات كه ظهور در عموم و اطلاق دارند و . . . ؛ پس مىتوان ادعا كرد كه سيرهء مزبور مستقيماً و عملًا از سوى شارع مقدس امضاء شده است و قطعاً حجّت است .\r\n","page_name":" 519 ","page_number":520},
  {"content":"\r\n\r\nاقوال در حجّيت ظواهر\r\nتا به حال اصل حجيّت ظواهر كلام شارع تبيين شد ، آن هم فىالجمله . يعنى قطع نظر از حدود و قيود و تفصيلات . اكنون اقوال و تفصيلاتى را كه در مسأله وجود دارد بيان مىكنيم : آيا ظواهر مطلقاً حجّت است يا با تفاصيل و قيودى حجّت است ؟ مرحوم آخوند پنج قول را طرح مىكند :\r\n1 . قول مشهور و مرحوم آخوند اين است كه ظواهر ، مطلقاً حجّت و لازم‌الاتباع است و هيچ قيدى از قيود - كه در اقوال بعدى ذكر خواهد شد - در حجيّت ظواهر معتبر نيست .\r\n2 . برخى حجيّت ظواهر را به افاده ظن فعلى به وفاق ، تقييد كرده و گفته‌اند ظواهر كلمات در صورتى حجّت و لازم الاتباع هستند كه بالفعل براى شخص مخاطب و مكلّف ، از آن ظاهر ، ظنّ به مراد متكلم پيدا شود ؛ آن هم ظن به وفاق ، يعنى بر وفق ظاهر كلام باشد ؛ و گرنه آن ظاهر در حق اين شخص حجّت نخواهد بود ، هرچند به‌گونه‌اى باشد كه شأنيت افاده ظن را دارا باشد و براى نوع افراد ، مفيد ظن به مراد باشد و براى آنها حجّت باشد ، گرچه براى منِ شخصى ارزشمند نيست . « 1 » 3 . برخى گفته‌اند كه افاده ظن فعلى به وفاق لازم نيست ؛ ولى وجود ظن فعلى به خلاف قادح است . به اين معنا كه لازم نيست براى شخص من ، بالفعل از ظاهر كلام ، ظن به وفاق و بر طبق ظاهر پيدا شود تا حجّت باشد ؛ ولى لازم ست كه ظن فعلى و شخصى به خلاف ظاهر پيدا نكنم تا حجّت باشد ؛ و گرنه با وجود ظنّ فعلى بر خلاف ظاهر ، چنين خطابى براى من حجّت نيست ، ولو براى ديگران حجت باشد . « 2 » ردّ قول دوم و سوم : مرحوم آخوند هر دو تفصيل را به حكم وجدان رد مىكند و مىفرمايد از نظر عرف و عقلاء اين عذر و بهانه پذيرفته نيست كه كسى بگويد چون براى شخص من ظن به وفاق حاصل نشده بود ، به آن خطاب اعتنا نكردم . يا چون ظن شخصى به خلاف حاصل شده بود ، از اين ظاهر صرف نظر كردم ! عقلاء چنين عذرى را نمىپذيرند و ملاك را ظن شخصى به وفاق يا به خلاف نمىدانند ، بلكه ظن نوعى ملاك است و براى نوع ، اين خطاب ظهور دارد و وقتى براى نوع ظهور داشت ، براى همگان و در حق همه حجّت است ؛ حتى در حق كسى كه ظن فعلى پيدا نكرده است . البته ظن فعلى به خلاف ، اگر از طريق قرينهء معتبره باشد ، ارزشمند است و جلو حجيّت ظاهر را مىگيرد ؛ ولى بحث ما در ظن فعلىاى است كه غيرمعتبر باشد . و اين ظن ، مانع نمىشود .\r\n4 . مرحوم محقق قمى مخاطبان و شنوندگان ظواهر را به سه گروه تقسيم كرده است :\r\nالف ) كسانى كه مستقيماً مقصود به افهام‌اند ؛ يعنى قصد اصلى گوينده اين است كه به آنها مراد و مقصدش را بفهماند و روى سخن با آنان است .\r\n\r\n\r\n","description":"","footnote":"\r\n( 1 ) . اين سخن به مرحوم كلباسى صاحب اشارات و مرحوم شيخ بهايى نسبت داده شده است .\r\n( 2 ) . همان .\r\n","page_name":" 520 ","page_number":521},
  {"content":"\r\n\r\nب ) كسانى كه نه مستقيماً مقصود گوينده ، افهامِ مراد به آنان است و نه منظورش عدم تفهيم به آنان است ، بلكه نسبت به آنها بىتوجّه است .\r\nج ) كسانى كه نه تنها هدف متكلّم فهميدن آنان نيست ، بلكه غرض اين است كه آنان متوجّه نشوند و مقصود متكلم را نفهمند ، مثلًا زيد نزد دوستش اعتراف مىكرد كه بكر از او مبلغى طلبكار است و به صورت نجوا با او سخن مىگفت و نمىخواست فرد ثالثى كه كنار آن دو نشسته است بفهمد ، ولى اتفاقاً فرد ثالث اين اقرار را شنيد ؛ در حالى كه مقصود ، عدم افهام او بود .\r\nآنگاه فرموده است : ظواهر خطابات نسبت به گروه اوّل ( مقصودين بالافهام ) حجّت است ؛ ولى نسبت به دو گروه بعدى حجّت نيست و آنان حق ندارند به ظاهر خطاب تمسّك كنند . سپس مدعى شده است كه نسبت به كلمات معمولى و عرفى و متداول ميان عقلاء و نيز مكتوبات و نوشته‌هاى آنها و كتب دانشمندان ، همگان مقصود بالافهام هستند . لذا تا قيامت هر كسى بيايد ، مىتواند به ظاهر كلام ملّا صدرا - مثلًا - استناد كند ، ولى نسبت به خطابات قرآن و آن دسته از روايات كه در جواب سؤال وارد شده است ، مقصود به افهام ، خصوص مشافهين و حاضرين جلسه و سائلين هستند نه ديگران . در نتيجه ، اين ظواهر فقط در حق آنان حجّت است ، نه در حق ديگران . « 1 » مرحوم آخوند اين تفصيل را نيز نمىپذيرد و مىفرمايد از نظر قضاوت عرف و عقلاء فرقى ميان سه گروه مزبور نيست و ظواهر در حق همه حجّت است . شاهد مطلب اين است كه اگر مولى يا تاجرى به يكى از دو يا چند غلام يا وكيل خود ، نامه‌اى بنويسد و روى سخنش با اين يكى باشد ، ولى مضمون نامه اين باشد كه تو يا غلام يا وكيل ديگر ، فلان كار را بكنيد يا به آن ديگرى بگو كه چنين و چنان كند ، از قضا نامه بدست اوّلى نرسيد و مستقيماً به دست دومى رسيد و وى از مضمون نامه مطلع شد ، آيا مىتواند دست روى دست بگذارد و اقدامى نكند و آن كار را انجام ندهد ؟ به بهانهء اين‌كه من مقصود به افهام نبودم حق دارم ترك كنم ؟ آيا اين عذر پذيرفته است ؟ وجداناً پذيرفته نيست و خردمندان جهان وى را مستحق سرزنش و مؤاخذه مىدانند .\r\nشاهد ديگر اين است كه اگر فردى آهسته نزد ديگرى اقرار و اعتراف كرد كه فلانى از من طلبكار است و شاهد عادلى هم كه در جلسه حضور داشت اين اقرار را شنيد ، آيا نمىتواند در محكمه عليه مُقِّر شهادت دهد ؟ آيا به بهانهء اين‌كه وى مقصود بالافهام نبوده است ، شهادتش مقبول نيست ؟\r\nهرگز ! از نظر عرف و عقلاء ميان مَن قُصد افهامه و من لم يقصد افهامه وعدمه و بلكه حتى مَن قُصِد عدم افهامه ، فرقى وجود ندارد و همه مىتوانند شهادت دهند . همچنين شواهد ديگر از باب وصايا و . . . .\r\nپس تفصيل محقق قمى هم ناتمام است .\r\n\r\n\r\n","description":"","footnote":"\r\n( 1 ) . اين سخن در اجوبةالمسائل به مرحوم محقق قمى نسبت داده شده است .\r\n","page_name":" 521 ","page_number":522},
  {"content":"\r\n\r\n\r\n[ قول الأخبارييّن : عدم حجّيّة ظواهر الكتاب 
  ]\r\nو لا فرق فى ذلك بين الكتاب المبين و أحاديث سيد المرسلين و الأئمة الطاهرين .\r\nو إن ذهب بعض الأصحاب إلى عدم حجية ظاهر الكتاب .\r\nإما بدعوى اختصاص فهم القرآن و معرفته بأهله و من خوطب به كما يشهد به ما ورد فى ردع أبى حنيفة و قتادة عن الفتوى به .\r\nأو بدعوى أنه لأجل احتوائه على مضامين شامخة و مطالب غامضة عالية لا يكاد تصل إليها أيدى أفكار أولى الأنظار الغير الراسخين العالمين بتأويله كيف و لا يكاد يصل إلى فهم كلمات الأوائل إلا الأوحدى من الأفاضل فما ظنك بكلامه تعالى مع اشتماله على علم ما كان و ما يكون و حكم كلّ شىء .\r\nأو بدعوى شمول المتشابه الممنوع عن اتباعه للظاهر لا أقل من احتمال شموله له لتشابه المتشابه و إجماله .\r\nأو بدعوى أنه و إن لم يكن منه ذاتا إلا أنه صار منه عرضا للعلم الإجمالى بطروء التخصيص و التقييد و التجوز فى غير واحد من ظواهره كما هو الظاهر .\r\nأو بدعوى شمول الأخبار الناهية عن تفسير القرآن بالرأى لحمل الكلام الظاهر فى معنى على إرادة هذا المعنى .\r\nادلّهء اخبارىها\r\n5 . گروهى از اماميه يعنى اخبارى مسلكان شيعه همچون سيد صدر « 1 » ، محدث بحرانى « 2 » ، امين استرابادى « 3 » و . . . تفصيل ديگرى قائل شده‌اند و آن اينكه ظواهر احاديث پيامبر اسلام صلى الله عليه و آله و روايات اهل بيت عليهم السلام در حق همگان حجّت است ؛ ولى خصوص ظواهر قرآن در حق همه حجّت نيست و فقط در حق معصومين حجّت است و تنها آنان حق دارند از اين ظواهر استفاده كنند و ظاهر القرآن در حق ديگران حجّت نيست و ما حق نداريم بدون ورود تفسير و بيانى از ائمهء اهل‌بيت عليهم السلام به ظاهر قرآن تمسّك كنيم .\r\nمرحوم آخوند پنج دليل از زبان اخبارىها بر مدّعاى مزبور ( عدم حجيّت ظواهر كتاب الله ) نقل مىكند ، سپس تمام آنها را نقد و ردّ مىنمايد .\r\nدليل اوّل : طبق آنچه از روايات به‌دست مىآيد ، فهم قرآن و معرفت به آن مخصوص اهل قرآن ( اهل‌بيت عليهم السلام ) و مخاطبان واقعى قرآن ( معصومين عليهم السلام ) است و ديگران از درك و فهم معانى قرآن\r\n\r\n\r\n","description":"","footnote":"\r\n( 1 ) . در فرائدالاصول ، ص 38 و 39 ، از سيد صدر نقل شده است .\r\n( 2 ) . الدّررالنجفية ، ص 169 .\r\n( 3 ) . الفوائدالمدنيّة ، ص 128 .\r\n","page_name":" 522 ","page_number":523},
  {"content":"\r\n\r\nناتوان هستند . پس حق استفاده از ظواهر را ندارند . اين نوع از روايات ، فروان است ، براى نمونه مرحوم آخوند به دو روايت اشاره مىكند :\r\nروايت اوّل : قال ابوعبدالله عليه السلام لأبى حنيفة : « أنت فقيه أهل العراق ؟ قال : نعم قال : فبم تفتيهم ؟ قال :\r\nبكتاب الله و سنة نبية قال : يا أبا حنيفة ! تعرف كتاب الله حق معرفته وتعرف الناسخ و المنسوخ ؟ قال : نعم قال : يا أبا حنيفة لقد دعيّت علماً ، ويلك ما جعل الله ذلك إلّاعند اهل الكتاب الذين انزل عليهم ، ويلك و لا هو إلّاعند الخاصّ من ذرية نبيّناً محمد صلى الله عليه و آله و ما ورثك الله من كتابه حرفاً . . . » . « 1 »\r\nروايت دوم : عن زيد الشحام قال : « دخل قتادة بن دعامة على أبىجعفر عليه السلام فقال : يا قتادة ! أنت فقيه أهل البصرة ؟ فقال : هكذا يزعمون ، فقال أبو جعفر عليه السلام : بلغنى أنّك تفسّر القرآن ، فقال له قتادة . نعم فقال له أبو جعفر عليه السلام : فإن كنت تفسره بعلم فأنت أنت و أنا أسألك . . . إلى أن قال عليه السلام ويحك يا قتادة ! إنّما يعرف القرآن من خُوطِبَ به » . « 2 » در اين دو روايت امام عليه السلام ابوحنيفه و قتاده را از فتوى دادن براساس ظواهر قرآن منع كرده است و كار آنها را مردود دانسته و علم و فهم قرآن را به اهل كتاب و مَن خوطب‌به اختصاص داده است .\r\nوقتى فقيهان مجاز نباشند به ظواهر استناد كنند پس ديگران به طريق أولى مجاز نخواهند بود .\r\nدليل دوم : قرآن كريم مشتمل بر مضامين و الا و مطالب پيچيده و بلندى است كه جز راسخان در علم و آگاهان به تأويل كتاب و دارندگان علم‌الكتاب ، كسى توان رسيدن به آن مضامين را ندارد و دست انديشه اصحاب فكر و نظر از رسيدن به دامان بلند آن معانى كوتاه است . تنها معصومين عليهم السلام هستند كه غوّاصان بحار علوم و معارف و انوار قرآن هستند و ديگران دسترسى به اين حقايق و الا ندارند . « 3 » اصولًا فكر و فهم اكثر آدميان به درك معانى كلمات فلاسفه هم نمىرسد ، « 4 » چه رسد به حقايق و معارف قرآن كه در آن دانش همهء حقايق گذشته و حال و آينده تا قيامت وجود دارد و حكم همهء وقايع و حوادث در آن تبيين شده است كه به طريق أولى قابل دسترسى نيست . در نتيجه ما حق نداريم به قرآن مراجعه كنيم و بدون تفسير اهل بيت عليهم السلام به قرآن استناد كنيم و از ظواهر آن كمك بگيريم و طبق آنها فتوى دهيم .\r\nدليل سوم : خود قرآن كريم در آيه‌اى مىفرمايد آيات قرآن دو دسته است :\r\n\r\n\r\n","description":"","footnote":"\r\n( 1 ) . وسائل‌الشيعه ، ج 18 ، ص 30 .\r\n( 2 ) . همان ، ص 29 ؛ روضهء كافى ، ج 8 ، ص 458 .\r\n( 3 ) . براى مثال : انّا عرضنا الامانة على السماوات و الأرض فأبين أن يحملنها . . . ، و حملها الإنسان إنّه كان ظلوماً جهولًا ، و علّم آدم الاسماء كلّها ثمّ عرضهم على الملائكة و . . . كه به قدرى عميق هستند كه جز اولياء الهى كسى به عمق آنها نمىرسد .\r\n( 4 ) . علم اجمالى در عين كشف تفصيلى را كه از هنرنمايىهايى صدرالمتألهين است ، بسيط الحقيقة كلّ الأشياء و ليس بشىءمنها كه ابتكار ديگر ملا صدراست و . . . براى بسيارى از تحصيل كرده‌ها نيز روشن نيست ، چه رسد به انسان‌هاى معمولى .\r\n","page_name":" 523 ","page_number":524},
  {"content":"\r\n\r\n1 . آيات محكمات منه آياتٌ محكمات ؛ 2 . آيات متشابهات و اخر متشابهات . سپس در مقام سرزنش مىفرمايد فأمّا الذين فى قلوبهم زيغٌ فيتّبعون ما تشابه منه ابتغاء تأويله ؛ « 1 » يعنى آنان كه در دلشان زنگار و تيرگى و نفاق و بيمارى وجود دارد ، به سراغ متشابهات رفته و از آنها پيروى مىكنند تا اگر روزى در بُن بست گرفتار آمدند ، راه تأويل به روى آنان باز باشد . حال اين آيه پيروى از متشابهات را ممنوع اعلام كرده است .\r\nآنگاه مستدل مىگويد اوّلًا واژهء متشابه معناى عامّى دارد « 2 » و مستقيماً ظواهر را همانند مجملات شامل مىشود . پس به حكم آيه ، پيروى از ظواهر ممنوع است .\r\nثانياً بر فرض كه چنين عموميّتى محرز نباشد مىگوييم دست‌كم احتمال شمول هست ، به اين بيان كه واژهء متشابه خودش از متشابهات و مجملات است و نمىدانيم منظور ، مجملات است يا اعم از مجملات و ظواهر است ؟ پس احتمال شمول ، نسبت به ظواهر است و شايد ظواهر از مصاديق مجملات باشد و پيروى از آنها حرام باشد ؛ و اذا جاء الاحتمال بطل الاستدلال . همين كه احتمال و شايد آمد استدلال باطل مىشود و احراز نشده است كه ما حق تمسّك به ظواهر قرآن داشته باشيم ، و شايد سيره عقلاء به اين وسيله ردع شده باشد و عدم ردع محرز نيست ، و وقتى مقدمه ثانيه قطعى نشد ، سيرهء عقلاء ارزشى نخواهد داشت .\r\nدليل چهارم : از ادّعاى مزبور در دليل سوم صرف نظر كرده و قبول مىكنيم كه ظواهر « اولًا و بالذات » از مجملات و متشابهات نيستند ولى مدّعى هستيم كه « ثانياً و بالعرض » اين ظواهر از مجملات گرديده‌اند ؛ زيرا ما علم اجمالى داريم به اينكه بسيارى از عمومات قرآن ، تخصيص خورده‌اند ( « ما مِن عامٍّ إلّاو قد خُصّ » ) . و كثيرى از مطلقات ، تقييد پيدا كرده‌اند ( « ما من مطلق الّا و قد قُيّد » ) . و نوع حقايق مبتلا به مجازيت شده و خيلى از ظواهر ، قرينه بر خلاف ظاهر پيدا كرده است .\r\nآنگاه براساس اين علم اجمالى شما روى هر عامى كه انگشت بگذاريد از نوع علم اجمالى خواهد بود و احتمال تخصيص دارد . هكذا مطلق ، ظاهر ، حقيقت و . . . احتمال تقييد و خلاف ظاهر و . . . دارد و علم اجمالى مانع از اخذ به ظاهر مىشود ، زيرا نسبت به همه عمومات و مطلقات اگر به ظاهرشان اخذ كنيم با علم اجمالى مخالفت شده و نسبت به بعض هم كه ترجيح بلامرجح است . در نتيجه نسبت به هيچ‌يك از ظواهر كتاب حق نداريم به آن تمسك كنيم .\r\nدليل پنجم : اخبار و رواياتى داريم كه به شدّت از تفسير به رأى ممانعت كرده است . براى مثال :\r\nعن أبى عبدالله عليه السلام : « من حكم برأيه بين اثنين فقد كفر و من فسّر برأيه آية من كتاب الله فقد كفر » . « 3 » عن أبى\r\n\r\n\r\n","description":"","footnote":"\r\n( 1 ) . سورهء آل‌عمران ، آيهء 7 .\r\n( 2 ) . يعنى چيزى كه نصّ و صريح نيست و احتمال خلاف در آن وجود دارد و دو احتمالى است ؛ ولو يك احتمال بسيار ضعيف‌باشد .\r\n( 3 ) . وسائل‌الشيعة ، ج 18 ، ص 39 .\r\n","page_name":" 524 ","page_number":525},
  {"content":"\r\n\r\nسمرة ، قال قال رسول الله صلى الله عليه و آله : « لعن الله المجادلين فى دين الله . . . من فسّر القرآن برأيه فقد افترى على الله الكذب » . « 1 »\r\nعن أبى عبدالله عليه السلام : « من فسّر القرآن برأيه إن أصاب لم يؤجر و إن أخطأ سقط أبعد من السماء » . « 2 »\r\nمستدل مىگويد حمل كلام بر معناى ظاهرش و اخذ به ظاهر كلام نيز نوعى تفسير به رأى است ( مىگويد از كجا يقين كردى كه همين ظاهر مراد است ؟ شايد خلاف آن مراد باشد و قرينه‌اش در جاى ديگر باشد و . . . ) . پس به صورت شكل اوّل مىگوييم اخذ به ظاهر نوعى تفسير به رأى است :\r\nصغرى ؛ تفسير به رأى حرام و موجب كفر است : كبرى ؛ پس اخذ به ظاهر حرام است : نتيجه .\r\nو لا يخفى أن النزاع يختلف صغرويا و كبرويا بحسب الوجوه فبحسب غير الوجه الأخير و الثالث يكون صغرويا و أما بحسبهما فالظاهر أنه كبروى و يكون المنع عن الظاهر إما لأنه من المتشابه قطعا أو احتمالا أو لكون حمل الظاهر على ظاهره من التفسير بالرأى .\r\nو كلّ هذه الدعاوى فاسدة :\r\nأما الأولى فإنما المراد مما دل على اختصاص فهم القرآن و معرفته بأهله اختصاص فهمه بتمامه بمتشابهاته و محكماته بداهة أن فيه ما لا يختص به كما لا يخفى . و ردع أبى حنيفة و قتادة عن الفتوى به إنما هو لأجل الاستقلال فى الفتوى بالرجوع إليه من دون مراجعة أهله لا عن الاستدلال بظاهره مطلقا و لو مع الرجوع إلى رواياتهم و الفحص عما ينافيه و الفتوى به مع اليأس عن الظفر به كيف و قد وقع فى غير واحد من الروايات الإرجاع إلى الكتاب و الاستدلال به غير واحد من آياته .\r\nو أما الثانية فلأن احتواءه على المضامين العالية الغامضة لا يمنع عن فهم ظواهره المتضمنة للأحكام و حجيتها كما هو محل الكلام .\r\nو أما الثالثة فللمنع عن كون الظاهر من المتشابه فإن الظاهر كون المتشابه هو خصوص المجمل و ليس بمتشابه و مجمل .\r\nنقد پنج دليل اخبارىها : مرحوم آخوند ابتدا يك جمع بندى كرده و مىفرمايد همهء ادلهء اخبارىها در يك‌مرتبه نيست ، بلكه طبق بعضى از آنها ( دليل اوّل و دوم و چهارم ) نزاع ما با اخبارىها صغروى است ، يعنى اخبارى اصل ظهور قرآن را منكر است و مىگويد قرآن براى غيرمعصوم مجمل و مبهم و غامض است و ديگران اصلًا قدرت درك و فهم آن را ندارند . در مقابل ، ما مدّعى هستيم كه آيات قرآن داراى ظهور است و براى ما نيز قابل درك و فهم است ؛ البته نه براى همه . طبق بعضى ديگر از ادلّه ( دليل سوم و پنجم ) نزاع ، كبروى است ، يعنى اخبارى اصل ظهور را قبول دارد ، ولى حجيّت ظهور و لزوم اتبّاع از آن را منكر است و مىگويد چون اخذ به ظاهر ، تفسير به\r\n\r\n\r\n","description":"","footnote":"\r\n( 1 ) . همان ، ص 140 .\r\n( 2 ) . همان ، ص 34 .\r\n","page_name":" 525 ","page_number":526},
  {"content":"\r\n\r\nرأى است ، يا چون قطعاً يا احتمالًا ( به حكم اولًا و ثانياً كه در وجه سوم گذشت ) ظاهر ، در متشابه داخل است ؛ از اين جهت حجّت نيست . ولى در مقابل ، ما مىگوييم اين ظواهر حجّت هم هستند و سخنان اخبارىها را پاسخ مىدهيم . مرحوم آخوند پس از اين جمع‌بندى مىفرمايد همهء پنج ادعاى اخبارىها فاسد و باطل است و يك يك آنها را نقد مىكنيم :\r\nپاسخ دليل اوّل : وى سه جواب به دليل اوّل داده است :\r\n1 . روايت فرموده بود : « إنّما يعرف القرآن من خوطب به » ، كلمهء « القرآن » ظهور در كلّ قرآن دارد و منظور اين است كه آگاهى به تمام حقايق قرآن از محكمات و متشابهات ، ظواهر و بواطن ، عامّ و خاصّ ، مطلق و مقيد ، ناسخ و منسوخ ، شأن نزول ، زمان و مكان نزول و . . . منحصر به ائمهء اهل‌بيت عليهم السلام است و ديگران از آن بىبهره‌اند ، نه اين‌كه ديگران حتى يك آيه را هم نمىفهمند . دليل بر اين‌كه مقصود ، آگاهى به كلّ قرآن است ، واضح است كه در قرآن آياتى وجود دارد كه مخصوص معصومين نيست و همه‌كس معناى آن را نمىفهمند ، مثل نصوص قرآن كه جاى كمترين ترديدى نيست ، يا آياتى همچون : لا يغتب بعضكم بعضاً ، لا يسخر قوم من قوم ، احلّ الله البيع و أوفوا بالعقود .\r\n2 . روايات مزبور در مقام ردع و منع ابوحنيفه و قتاده و امثال آنهاست و مسلك آنان در استفاده از ظواهر قرآن با مسلك مجتهدين شيعه ، بسيار تفاوت دارد . آنها اوّل گفتند « حسبنا كتاب الله » ، و خود را از مفسران واقعى قرآن محروم كردند و ثقل اصغر را كنار گذاشتند ، مستقيماً و مستقلًا و بدون تفسير و روايات اهل‌بيت به قرآن مراجعه كردند و طبق ظواهرش فتوى دادند . بنابراين ، سزاوار است كه امام آنها را شديداً محكوم كند .\r\nفقيهان شيعه چنين نيستند ، بلكه نخست دقيقاً و مبسوطاً درباره آيه فحص و تحقيق مىكنند و هرجا كه مظنّهء روايتى بر خلاف ظاهر باشد ، مراجعه مىكنند . بعد از فحص و يأس از ظفر به بيان و قرينه ، به ظاهر آيه استناد مىكنند . اخبارى مىخواهد بگويد حتى پس از فحص و يأس هم حق نداريد به ظاهر آيه استناد كنيد و قرآن را فقط بخوانيد و ثواب ببريد ، اما معانى آن را نفهميد و تدبّر نكنيد ؛ ولى اصولى مسلك ، اين شيوه را قبول ندارد . « 1 » 3 . بر فرض كه روايات مزبور مفادش اين باشد كه فهمِ حتى يك آيه از قرآن هم نصيب ديگران نيست ، و حتى پس از مأيوس شدن از قرينه بر خلاف ظاهر هم ، حق نداريد به قرآن تمسّك كنيد ؛ ولى در مقابل ، چندين برابر ، رواياتى داريم كه سخن از ارجاع مردم به قرآن است ، « 2 » سخن از ارجاع راويان حديث به قرآن است ، « 3 » سخن از عرضه كردن اخبار به قرآن است ، « 4 » سخن از عرضه كردن\r\n\r\n\r\n","description":"","footnote":"\r\n( 1 ) . شرط فحص و يأس ، هم شرط مراجعه به اصول عمليه است كه در مقصد هفتم بيان خواهد شد و هم شرط استناد به ظواهر و اصول عقلائيه است .\r\n( 2 ) . وسائل‌الشيعه ، ج 1 ، ص 290 .\r\n( 3 ) . همان ، ج 18 ، ص 75 .\r\n( 4 ) . همان .\r\n","page_name":" 526 ","page_number":527},
  {"content":"\r\n\r\nخصوص متعارضان به قرآن است ، « 1 » سخن از ارجاع شروط ضمن معاملات به قرآن است ، « 2 » سخن از استدلال امامان عليهم السلام به قرآن است ؛ « 3 » اگر ظواهر قرآن حجّت نباشد ، تمام اينها لغو خواهد بود .\r\nآنگاه اولًا اين اخبار به مراتب بيشتر از اخبار قبلى است و رجحان دارد ، ثانياً بر فرض عدم رجحان ، جمع ميان آن دو اين‌گونه است كه اخبار ردع از عمل به قرآن را بر عمل به متشابهات و مجملات و اخذ به ظواهر قبل الفحص و اليأس ، حمل كنيم و اخبار طايفهء دوم را بر ارجاع به محكمات و نصوص و ظواهر پس از فحص و يأس ، حمل كنيم و هيچ منافاتى هم نباشد .\r\nاگر كسى بگويد شايد منظور اين همه روايت ارجاع به نصوص باشد ، خواهيم گفت اين سخن قطعاً باطل است و ما در قرآن آيه‌اى كه از جميع جهات نصّ باشد ، نداريم تا ارجاع به نصوص مراد باشد ، و يا خيلى كم داريم كه حمل كلام معصوم بر فرد نادر مىشود .\r\nپاسخ دليل دوم : ما تمام سخنان شما را در دليل دوم قبول داريم كه در قرآن معارف بلند و عميقى وجود دارد و جز معصوم كسى به عمق آن نمىرسد ، ولى چه ربطى به بحث ما دارد ؟ بحث ما دربارهء ظواهر آيات الاحكام است و آيات الاحكام كه معارف عميق و پيچيده ندارد ؛ بلكه بيانگر يك سلسله مسائل عملى است كه مسلمانان بايد به‌صورت روزمرّه به آن‌ها عمل كنند . حرّمت عليكم الخمر كه پيچيده نيست فانكحوا ما طاب من النساء كه غامض نيست . و . . . آرى آيات مربوط به مطالب عقيدتى ، سير و سلوك و . . . غامض و عميق است ولى كسى نگفته است كه در مسائل اعتقادى هم حق داريم به ظاهر آيه استناد كنيم تا شما اعتراض كنيد . « فما قصد لم يقع و ما وقع لم يقصد » .\r\nپاسخ دليل سوم : مقدمه : دربارهء معناى كلمهء متشابه چهار احتمال وجود دارد :\r\n1 . متشابه يعنى مجمل و كلامى كه داراى دو يا چند احتمال است و هيچ‌كدام اظهر از ديگرى نيست .\r\n2 . متشابه يعنى ظاهر و كلامى كه ظهور در مطلبى دارد و احتمال ارادهء خلاف ظاهر از آن ضعيف است .\r\n3 . متشابه يعنى اعم از مجمل و ظاهر كه در بخش اوّل دليل سوم ادعا شد .\r\n4 . متشابه خودش از الفاظ مجمل است و امرش داير است ميان اينكه مراد از آن ، خصوص مجمل باشد يا ظاهر را هم شامل شود كه مستدل اين احتمال را داد .\r\nمرحوم آخوند با توجه به اين مقدمه مىفرمايد كلمهء متشابه ، چه از نظر عرف و استعمالات عرفى و چه از نظر لغت ، اجمال و ابهامى ندارد و معناى آن واضح است و به خصوص مجمل اطلاق\r\n\r\n\r\n","description":"","footnote":"\r\n( 1 ) . همان ، ص 78 - 89 .\r\n( 2 ) . همان ، ص 75 - 89 .\r\n( 3 ) . همان .\r\n","page_name":" 527 ","page_number":528},
  {"content":"\r\n\r\nمىشود و اعم نيست ، يا ابهام ندارد كه مردّد باشد . سخن شما ادعايى بيش نيست و هيچ دليلى بر آن وجود ندارد ، پس متشابه شامل ظواهر نيست . « 1 »\r\nو أما الرابعة فلأن العلم إجمالا بطروء إرادة خلاف الظاهر إنما يوجب الإجمال فيما إذا لم ينحل بالظفر فى الروايات بموارد إرادة خلاف الظاهر به مقدار المعلوم بالإجمال ، مع أن دعوى اختصاص أطرافه بما إذا تفحص عما يخالفه لظفر به غير بعيدة فتأمل جيدا .\r\nو أما الخامسة فيمنع كون حمل الظاهر على ظاهره من التفسير فإنه كشف القناع و لا قناع للظاهر و لو سلم فليس من التفسير بالرأى إذ الظاهر أن المراد بالرأى هو الاعتبار الظنى الذى لا اعتبار به و إنما كان منه حمل اللفظ على خلاف ظاهره لرجحانه بنظره أو حمل المجمل على محتمله به مجرد مساعدته ذاك الاعتبار عليه من دون السؤال عن الأوصياء و فى بعض الأخبار ( : إنما هلك الناس فى المتشابه لأنهم لم يقفوا على معناه و لم يعرفوا حقيقته فوضعوا له تأويلا من عند أنفسهم ب‌آرائهم و استغنوا بذلك عن مسألة الأوصياء فيعرفونهم ) هذا .\r\nمع أنه لا محيص عن حمل هذه الروايات الناهية عن التفسير به على ذلك و لو سلم شمولها لحمل اللفظ على ظاهره ضرورة أنه قضية التوفيق بينها و بين ما دل على جواز التمسك بالقرآن مثل خبر الثقلين و ما دل على التمسك به و العمل بما فيه و عرض الأخبار المتعارضة عليه و رد الشروط المخالفة له و غير ذلك مما لا محيص عن إرادة الإرجاع إلى ظواهره لا خصوص نصوصه ضرورة أن الآيات التى يمكن أن تكون مرجعا فى باب تعارض الروايات أو الشروط أو يمكن أن يتمسك بها و يعمل بما فيها ليست إلا ظاهرة فى معانيها ليس فيها ما كان نصا كما لا يخفى .\r\nپاسخ دليل چهارم : مرحوم آخوند از دليل چهارم دو پاسخ مىدهد :\r\nپاسخ اوّل : علم اجمالى مادامى متابعتش واجب و مخالفتش حرام است كه بماند و از بين نرود و به يك علم تفصيلى تبديل نشود ؛ والّا اگر منحل شد ، ديگر علم اجمالى نيست تا متابعت شود و مؤثر باشد . براى مثال اجمالًا مىدانستيم كه صد گوسفند از هزار گوسفند ، نجاست خوار يا موطوئه شده است و خوردن گوشت آنها حرام است . سپس بنا به دلايلى يقين كرديم كه آن صد گوسفند حرام عبارت است از اين صد گوسفند معلوم و مشخص . ديگر نسبت به بقيه علمى نيست . يا علم به عدم حرام است و يا مجرّد شك بدوى است و چيزى مانع از اصل برائت نيست .\r\n\r\n\r\n","description":"","footnote":"\r\n( 1 ) . علاوه بر جواب فوق دو جواب ديگر مىتوان داد : 1 . بر فرض كه متشابه امرش مردّد باشد ، ميان مجمل يا اعم از مجمل و ظاهر ، ولى مطلب از قبيل شبههء مفهوميه و دوران ميان اقل و اكثر است كه قدر متيقّن را بايد گرفت . يعنى پيروى از مجملات جايز نيست و نسبت به مازاد مشكوك ( پيروى از ظواهر ) ، اصل برائت از حرمت اتّباع جارى مىشود و اخذ به آنها بلامانع است . 2 . اصولًا اصل استدلال اخبارى به آيهء نهى از اتّباع متشابه باطل و ناتمام و مصادره به مطلوب و نقض غرض است ؛ زيرا خود اخبارى حجيّت ظواهر قرآن را قبول ندارد . پس چگونه به استناد ظاهر آيهء مزبور از پيروى كردن ظواهر ، منع مىكند ؟ اگر ظواهر حجّت نيست ، پس ظاهر اين آيه نيز حجّت نيست و شما حق نداريد به آن استناد كنيد .\r\n","page_name":" 528 ","page_number":529},
  {"content":"\r\n\r\nدر مانحن‌فيه قبل از فحص در منابع ، علم اجمالى داشتيم كه بسيارى از عمومات و مطلقات تخصيص و تقييد خورده‌اند و از ظواهر ، خلاف ظاهر اراده شده است - فرض كنيد حداكثر 80 درصد - و پس از فحص در روايات به همين مقدار مطلع شديم و به‌اندازهء معلوم بالاجمال مخصِّص و مقيِّد و . . . يافتيم . قهراً علم اجمالى منحل مىشود و نسبت به 20 درصد باقىمانده يا يقين به عدم قرينه داريم يا مجرّد شك بدوى است و علمى نيست تا مؤثر باشد . پس پاسخ اوّل ، انحلال علم اجمالى پس از ظفر به مقدار لازم است .\r\nپاسخ دوم : علم اجمالى كبير ، اين است كه اجمالًا بدانيم مخصص‌ها و مقيدها و قرينه بر خلاف ظاهرها در ميان مجموع رواياتى است كه بخشى از آنها بدست ما رسيده و بخشى هم در تاريخ دفن شده و بدست ما نرسيده است . علم اجمالى صغير ، اين است كه كارى به رواياتى كه بدست ما نرسيده است ، نداريم و در محدوده رواياتى كه به ما رسيده است مىگوييم علم اجمالى به تخصيص و تقييد داريم ، ولى دايره‌اش وسيع نيست و مخصوص همين روايات وارده است كه اگر فحص كنيم ، مىيابيم و بعيد نيست كسى چنين ادعايى كند ؛ زيرا ما نسبت به روايات غيرواصل تكليفى نداريم و آنها وجودشان كالعدم است .\r\nآنگاه نسبت به تك تك ظواهر به منابع مراجعه مىكنيم و در مظانّ وجود قرينه بر خلاف ظاهر ، فحص مىكنيم و هرجا قرينه نيافتيم همين مورد از اطراف علم اجمالى خارج مىشود و جاى تمسّك به ظاهر است و منتظر فحص از بقيه موارد نمىشويم .\r\nپاسخ دليل پنجم : مرحوم آخوند از پنجمين دليل اخبارىها سه پاسخ مىدهد :\r\nپاسخ اول : رواياتى كه در دليل پنجم به آنها اشاره شد تفسير كردن كلام خدا را محكوم مىكند و حمل ظاهر كلام بر طبق ظاهرش و اخذ به ظاهر نمودن ، موضوعاً از آن روايات ، خارج است و اصلًا تفسير ناميده نمىشود ؛ زيرا تفسير عبارت است از « كشف القناع » . يعنى پرده از امر مجهول و مشكل برداشتن و حقيقت پنهانى را آشكار ساختن و باز كردن ، و ظاهر ظاهر است ، يعنى هويدا است و پرده‌اى بر چهرهء آن نيست و به آشكار اعلان مىكند كه مقصود چيست و نيازى به تفسير ندارد ؛ چيز پنهانى نيست كه كسى آن را آشكار كند و از آن پرده بردارد .\r\nپاسخ دوم : بر فرض كه اخذ به ظاهر هم نوعى تفسير باشد ؛ ولى روايات مزبور كه مطلق تفسير را منع نكرده است ، بلكه تفسير به رأى را محكوم نموده است . يعنى اينكه انسان به مقتضاى رأى شخصى و ذوق و سليقه خودش و با اتكاء به يك سلسله ملاحظات و محاسبات ظنّى و بدون پشتوانه ، ظاهرى را تفسير كند و از قياس و استحسان و . . . كمك بگيرد ؛ نام چنين كارى تفسير به رأى است . « 1 »\r\n\r\n\r\n","description":"","footnote":"\r\n( 1 ) . همان‌گونه كه منافقان عمل مىكنند و از خود تفسيرهايى مىكنند .\r\n","page_name":" 529 ","page_number":530},
  {"content":"\r\n\r\nبراى مثال حمل ظاهر بر خلاف ظاهرش آن هم بدون مدرك معتبر و صرفاً بر اساس ترجيحات ظنّى ، تفسير به رأى است . حمل مجمل بر يكى از محتملاتش به صرف استحسان و غيره تفسير به رأى است ، اما اخذ به ظاهر كردن و حمل ظاهر بر ظاهرش تفسير به رأى نيست ، چون در اين صورت كسى از رأى و ذوق شخصى استفاده نمىكند ظاهر مفادش بين‌المللى است و هر كس آشنا به لغت باشد معناى آن را مىفهمد و مىگويد مراد متكلم چنين و چنان است و سخن از دخالت رأى شخص نيست .\r\nاين همان روش عامّه و اهل سنت است كه بدون مراجعه به مفسران واقعى قرآن ، يعنى اهل‌بيت عليهم السلام اجتهاد به رأى مىكنند و به دلخواه آيات قرآن را تفسير مىكنند . در بعضى از روايات آمده است كه مردم در متشابهات قرآن هلاك شدند ؛ چراكه از معناى متشابه آگاهى نداشتند و به حقيقت آن معرفت پيدا نكردند و از پيش خود و به مقتضاى آراء و افكار و سلايق خويش تأويلاتى كرده و خود را از اوصياء رسول صلى الله عليه و آله بىنياز دانستند . « 1 » پاسخ دوم : بر فرض كه حمل ظاهر بر ظاهرش هم تفسير به رأى باشد ، امّا روايات تفسير به رأى سه مصداق را شامل شود : 1 . حمل ظاهر بر خلاف ظاهرش ، بدون قرينهء معتبر ؛ 2 . حمل مجمل بر يكى از محتملات ، بدون مدرك معتبر ؛ 3 . حمل ظاهر بر ظاهرش . ولى چاره‌اى نداريم جز اين‌كه روايات مزبور را بر دو مصداق اوّل و دوم حمل نموده و مصداق سوم را خارج كنيم ؛ زيرا در مقابل اين روايات ، روايات فراوانى داريم كه دلالت دارند بر جواز تمسّك به قرآن . مثل حديث ثقلين كه ميان شيعه و سنّى متواتر است ، « 2 » يا بر عمل به قرآن دلالت دارند ، « 3 » يا بر عرضه كردن اخبار متعارض به قرآن ، « 4 » يا بر ردّ شروط مخالف كتاب « 5 » يا بر ارجاع مردمان به قرآن « 6 » و يا . . . كه مفاد تمام اينها عبارت است از حجيّت قرآن .\r\nاز نگاهى ديگر اين روايات از دو حال خارج نيست يا اين روايات كثيره مخصوص ظواهر قرآن است و در مقايسه با اخبار منع از تفسير به رأى ، اخصّ است كه در اينجا قانون ، تقديم خاصّ بر عامّ است . پس اخذ به ظاهر و حمل ظاهر بر ظاهرش از عموم اخبار تفسير به رأى خارج مىشود و در اين روايات فراوان داخل مىگردد .\r\nيا اين‌كه اين روايات نصوص را هم شامل است و ميان دو دسته ، عموم من وجه است . ماده افتراق اخبار تفسير به رأى ، دو مصداق است كه قبلًا ذكر شد . مادهء افتراق اينها نصوص قرآنى است و ماده اجتماع ، حمل ظاهر بر ظاهرش مىباشد ؛ پس باز هم ناچاريم مادهء اجتماع را به اين روايات كثيره بدهيم ؛ زيرا حمل اينها بر ماده افتراق ، يعنى خصوص نصوص ، موجب حمل آن همه اخبار ، بر فرد\r\n\r\n\r\n","description":"","footnote":"\r\n( 1 ) . وسائل‌الشيعه ، ج 18 ، ص 148 .\r\n( 2 ) . خصال صدوق ، ج 1 ، ص 65 .\r\n( 3 ) . نهج‌البلاغه ، خطبهء 176 .\r\n( 4 ) . وسائل‌الشيعة ، ج 18 ، ص 78 - 80 .\r\n( 5 ) . همان ، ج 12 ، ص 353 .\r\n( 6 ) . همان ، ج 1 ، ص 290 .\r\n","page_name":" 530 ","page_number":531},
  {"content":"\r\n\r\nنادر و يا معدوم است كه با مقام معصوم نمىسازد معصوم ، اين همه روايت را براى چيزى كه مصداق ندارد بيان نمىكند به‌ناچار ماده اجتماع را به اين روايات مىدهيم و اخبار تفسير به رأى را بر دو مصداق ديگر حمل مىكنيم - كه كم هم نيست - تا حمل بر فرد معدوم يا نادر شود .\r\nو دعوى العلم الإجمالى بوقوع التحريف فيه بنحو إما بإسقاط أو تصحيف و إن كانت غير بعيدة كما يشهد به بعض الأخبار و يساعده الاعتبار إلا أنه لا يمنع عن حجية ظواهره لعدم العلم بوقوع خلل فيها بذلك أصلا . و لو سلم فلا علم بوقوعه فى آيات الأحكام و العلم بوقوعه فيها أو فى غيرها من الآيات غير ضائر بحجية آياتها لعدم حجية ظاهر سائر الآيات و العلم الإجمالى بوقوع الخلل فى الظواهر إنما يمنع عن حجيتها إذا كانت كلها حجة و إلا لا يكاد ينفك ظاهر عن ذلك كما لا يخفى فافهم .\r\nيكى از مباحثى كه در علوم قرآنى مطرح است ، مسألهء تحريف قرآن است . شكى نيست كه ساير كتب آسمانى از قبيل تورات و انجيل كه امروزه در دست مسيحيان و يهوديان است ، مبتلا به تحريف شده است ؛ ولى آيا قرآن هم دچار تحريف شده است يا خير ؟ در پاسخ اين سؤال گفتنى است تحريف سه شعبه دارد :\r\n1 . تحريف به زيادة ، يعنى كلمه يا جمله يا آيه يا سوره‌اى بر قرآن كريم افزوده شده باشد . اين نوع تحريف به اتفاق كلمهء همهء مسلمانان در قرآن رخ نداده است و خود خداوند وعده داده است كه قرآن را حفظ خواهد كرد : إنّا نحن نزّلنا الذكر و إنّا له لحافظون . « 1 » 2 . تحريف به نقيصه ، يعنى جمله يا آيه يا قسمتى از قرآن كم شده باشد و آن مقدارى كه بر رسول خدا صلى الله عليه و آله نازل شده بدست ما نرسيده است .\r\n3 . تحريف به تصحيف ، يعنى كلمه يا جمله‌اى را تغيير داده و كلمات را جابجا كرده باشند يا از لحاظ ماده يا هيئت دخل و تصرفى در آن انجام داده باشند ، به‌گونه‌اى كه معناى كلام عوض شود .\r\nسخن در اين دو نوع تحريف است . اكثر محققان اماميه و عامه بر اين باورند كه چنين تحريفى در قرآن رخ نداده است و قرآن ، نه با يك كلمه زياد و نه يك كلمه كم ، بدست ما رسيده است و آنچه به‌عنوان ما بين الدفتين در اختيار ماست ، همان است كه بر رسول خدا نازل شده است ؛ ولى برخى از دانشمندان عامّه و خاصّه معتقدند چنين تحريفى در قرآن واقع شده است .\r\nاز كلمات مرحوم آخوند استفاده مىشود كه ايشان هم اين قسم از تحريف را قبول دارد و مىفرمايد بعيد نيست كه چنين چيزى حقيقت داشته باشد . « 2 » مرحوم آخوند براى اثبات ادعايش دو شاهد مىآورد :\r\n\r\n\r\n","description":"","footnote":"\r\n( 1 ) . سورهء حجر ، آيهء 9 .\r\n( 2 ) . با توضيحاتى كه مرحوم مشكينى در حاشيه داده است معلوم مىشود ايشان نيز در اين باب با مرحوم آخوند هم‌عقيده است .\r\n","page_name":" 531 ","page_number":532},
  {"content":"\r\n\r\n1 . بعضى از اخبار و روايات ، دالّ بر وقوع تحريف كذايى در قرآن است . مرحوم مشكينى مىفرمايد اخبار زياد است و نقل آن به درازا مىكشد و خارج از محدوده كتاب است . « 1 » 2 . اعتبار و محاسبه و ملاحظه نيز همين مطلب ( وقوع تحريف ) را تأييد مىكند . مرحوم مشكينى در توضيح اين كلام فرموده است : گاهى با آياتى روبه‌رو مىشويم كه صدر و ذيل آن يا شرط و جزايش بر حسب ظاهر هيچ ارتباطى ميانشان وجود ندارد ، طورى كه از هيچ عاقلى و بليغى چنين چيزى انتظار نمىرود ؛ چه رسد به كلام خداوند كه فوق كلام بشر است .\r\nوى براى نمونه اين آيه را مطرح مىكند : و إن خفتم ألّاتقسطوا فى اليتامى فانكحوا ماطاب لكم من النساء مثنى و ثلاث و رباع ، « 2 » يعنى اگر بترسيد كه دربارهء ايتام مراعات قسط و عدل نكنيد ، پس با آن زن‌هايى كه مىخواهيد ازدواج كنيد با دو يا سه يا چهار زن ) . حال ميان خوف از مراعات قسط و عدل دربارهء يتيمان ، با جواز نكاح كذايى چه ارتباطى وجود دارد ؟ پس معلوم مىشود چيزى سقط شده و بر حسب روايتى ثلث قرآن ميان اين شرط و جزاء حذف شده است . مثال ديگر آيهء أليوم أكملت لكم دينكم و أتممت عليكم نعمتى و رضيت لكم الإسلام ديناً است كه در اثناء بيان گوشت‌هاى حرام در سوره مائده آمده است « 3 » و هيچ ارتباطى با باقى آيه ندارد . پس معلوم مىشود تحريف به نقيصه در قرآن پيش آمده است . البته مبناى مرحوم آخوند و هر كسى كه قائل به تحريف باشد ، باطل است و بزرگان در كتب مربوطه به آن پاسخ داده‌اند و ما وارد اين بحث‌ها نمىشويم . « 4 » با توجه به اين مقدمه ، دليل ششمى هم مىتوان به نفع اخبارىها اقامه كرد كه مبتنى بر مبناى تحريف به نقيصه است . اگر كسى بگويد ما علم اجمالى داريم كه در قرآن تحريف به نقيصه يا تغيير رخ داده است و با وجود اين علم اجمالى به هر ظاهرى كه مىرسيم احتمال مىدهيم از ظواهرى باشد كه دچار تحريف شده است و با وجود علم اجمالى حق نداريم به ظاهر آيه تمسك كنيم ، چون اگر به ظواهر بعضى استناد كنيم و ظواهر بعضى ديگر را كنار بگذاريم ترجيح بلامرجّح است و به همه ظواهر استناد كردن هم مخالف علم اجمالى است .\r\nمرحوم آخوند در جواب مىفرمايد اصل مبنا را قبول داريم و چنين علم اجمالىاى بعيد نيست ، سپس دو شاهد مىآورد كه قبلًا در مقدمه ذكر شد ؛ ولى در عين حال مدّعى است كه اين علم اجمالى مانع از اخذ به ظواهر قرآن نيست و جلو حجيّت ظواهر قرآن را نمىگيرد . وى براى اثبات اين ادّعا دو جواب مىدهد :\r\n1 . قرآن آيات فراوانى دارد ، نصوص و مصرّحات دارد ، متشابهات و مجملات دارد ، ظواهر دارد و مايقين نداريم كه خلل و نقصان و تحريف كذايى مربوط به ظواهر قرآن باشد و دايره علم\r\n\r\n\r\n","description":"","footnote":"\r\n( 1 ) . صحيح مسلم ، ج 4 ، ص 167 ؛ مسند احمد ، ج 1 ، ص 47 .\r\n( 2 ) . سورهء نساء ، آيهء 3 .\r\n( 3 ) . سورهء مائده ، آيهء 3 .\r\n( 4 ) . ر . ك : البيان .\r\n","page_name":" 532 ","page_number":533},
  {"content":"\r\n\r\nاجمالى اينها را هم بگيرد . شايد در خصوص مصرحات قرآن چنين اتفاقى افتاده باشد ، شايد در مجملات تحريفى پيش آمده باشد كه ربطى به ظواهر ندارد . پس نسبت به ظواهر ، وقوع تحريف قطعى نيست و مجرّد شك است ، بنابراين به آن اعتنا نمىشود . پس چيزى كه مانع از تمسّك به ظواهر شود وجود نگرفت .\r\n2 . بر فرض كه دامنه علم اجمالى ، ظواهر قرآن را نيز بگيرد و ما علم اجمالى به وقوع تحريف در ظواهر هم پيدا كنيم ، امّا باز هم ضررى ندارد ؛ زيرا ظواهر چند شعبه است : ظاهر آيات عقيدتى ، ظاهر آيات اخلاقى ، ظاهر آيات تاريخى ، ظاهر آيات پند و اندرز ، ظاهر آيات قصص . يكى از اين شعبه‌ها هم ظواهر آيات الاحكام است . آنچه براى ما حجت ( منجِّز و معذر ) است ، همين ظاهر آيات احكام است ، نه ظواهر آيات ديگر . و باز نسبت به خصوص آيات احكام كه محل بحث ماست ، يقين به وقوع تحريف نداريم و مجرّد شك است و چيزى كه مانع از تمسّك به ظاهر باشد نداريم .\r\nقوله : و العلم بوقوعه : اگر بگوييد نسبت به خصوص آيات الاحكام چنين علمى به تحريف نيست ، ولى نسبت به كلّ ظواهر ، كه يك طرف آيات احكام است و طرف ديگر آن ، آيات ديگر است علم اجمالى داريم ؛ آيا اين علم مانع نمىشود ؟ پاسخ اين است كه اين علم اجمالى ضررى ندارد و جلو اخذ به ظواهر آيات احكام را نمىگيرد ؛ چرا كه علم اجمالى وقتى مؤثّر است كه همهء اطرافش مورد ابتلاء باشد والّا اگر بعض اطراف از محل ابتلاء خارج بود ، نسبت به بعض ديگر علم اجمالىاى نيست كه اثر داشته باشد . در مانحن‌فيه چنين است ؛ زيرا ظواهر ساير آيات كه حجّت - به معناى منجّزيت و معذّريت - نيست ، تنها ظاهر آيات احكام حجّت است و چون يك طرف علم اجمالى از محل ابتلاء خارج است ، چنين علمى تأثير ندارد .\r\nآرى اگر همه ظواهر كتاب حجّت بود ، علم اجمالى به وقوع خلل و نقصان در برخى از آنها مانع از حجيّت مىشد ؛ ولى چنين نيست . در غير اين صورت ، يعنى اگر علم اجمالى به وقوع خلل در بعضى از ظواهر ، مطلقاً مانع از حجيّت ظواهر باشد ، ولو تمام آنها حجّت و مورد ابتلاء نباشد ، لازمه‌اش اين است كه نتوانيم به هيچ ظاهرى تمسّك نكنيم ؛ زيرا هيچ ظاهرى نيست مگر اينكه منفكّ از وقوع خلل در آن نيست و اين لازمه را احدى ملتزم نيست .\r\nفافهم : شايد اشاره باشد به اينكه ساير ظواهر هم حجّت هستند ؛ ولى حجيّت هر چيزى متناسب با همان چيز و همان مقام است : شايد هم فافهم ، امر به دقت باشد .\r\nنعم لو كان الخلل المحتمل فيه أو فى غيره بما اتصل به لأخل بحجيته لعدم انعقاد ظهور له حينئذ و إن انعقد له الظهور لو لا اتصاله .\r\nمرحوم آخوند در عبارت‌هاى پيشين فرمودند « إلّا أنّه لا يمنع عن حجية الظواهر و . . . » يعنى علم\r\n\r\n","description":"","footnote":"","page_name":" 533 ","page_number":534},
  {"content":"\r\n\r\nاجمالى به تحريف ، جلو حجيّت ظواهر قرآن را نمىگيرد . حال اين عبارت استدراك از آن جمله است و مقدمه‌اى دارد :\r\nبه عقيده مرحوم آخوند شك در اصل وجود قرينهء با شك در قرينيّت موجود فرق دارد و اگر كلام محفوف و محاط به چيزى شد كه صلاحيت قرينه بودن را دارد ، اين احاطه موجب مىشود كلام مجمل شود و از قابليت استناد بيفتد . مثل عود ضمير به بعض افراد عام قبلى كه بنا بر قولى موجب اجمال عام سابق مىشود . همچنين استثناى عقيب جمل متعدد كه باز به قول آخوند موجب اجمال عمومات قبلى مىشود و . . . . وى با توجه به اين مقدمه مىفرمايد اگر علم اجمالى به اين نحو باشد كه حتماً چيزى متصل به كلام بوده و سقط شده است و ما هم اجمالًا مىدانيم كه چسبيده به آيه ديگر بوده است يا به آيةالحكم و صلاحيّت قرينيّت هم دارد ، در اينجا شك در قرينيّتِ موجود است و به عقيده مرحوم آخوند موجب اجمال هر دو آيه مىشود و هيچ كدام قابل تمسّك نيست . ولى اگر متصل نبوده و منفصل بوده و شايد قرينه بر آيةالحكم باشد ، به آن اعتنا نمىشود .\r\n\r\n[ اختلاف القراءة يمنع عن التمسّك به ظاهر الكتاب 
  ]\r\nثم إن التحقيق أن الاختلاف فى القراءة بما يوجب الاختلاف فى الظهور مثل يطهرن بالتشديد و التخفيف يوجب الإخلال بجواز التمسك و الاستدلال لعدم إحراز ما هو القرآن و لم يثبت تواتر القراءات و لا جواز الاستدلال بها و إن نسب إلى المشهور تواترها لكنه مما لا أصل له و إنما الثابت جواز القراءة بها و لا ملازمة بينهما كما لا يخفى .\r\nو لو فرض جواز الاستدلال بها فلا وجه لملاحظة الترجيح بينها بعد كون الأصل فى تعارض الأمارات هو سقوطها عن الحجية فى خصوص المؤدى بناء على اعتبارها من باب الطريقية و التخيير بينها بناء على السببية مع عدم دليل على الترجيح فى غير الروايات من سائر الأمارات فلا بد من الرجوع حينئذ إلى الأصل أو العموم حسب اختلاف المقامات .\r\nاختلاف قرائتها\r\nترديدى نيست كه در قرآن قرائت‌هاى مختلفى وجود دارد كه مشهورترين آنها قرائت قرّاء سبعه است . اين اختلاف قرائات گاهى موجب اختلاف ظهور آيه نمىشود كه مفاد آيه را تغيير بدهد ؛ مثلًا يك قارى كلمه حُشِرَت را بدون تشديد مىخواند و ديگرى با تشديد - و از باب تفعيل مىخواند . يا يكى مالك يوم الدين و ديگرى مَلِكِ يوم الدين قرائت مىكند . اين مطلب از بحث ما خارج است و قرائت قرآن طبق هر كدام صحيح است و در معنا هم تأثيرى ندارد . ولى گاهى اختلاف قرائت‌ها موجب مىشود كه ظهورها متفاوت و مختلف شود و طبق هر قرائت معنايى از آيه مستفاد شود . مثلًا\r\n\r\n","description":"","footnote":"","page_name":" 534 ","page_number":535},
  {"content":"\r\n\r\nآيه مىگويد : و لا تقربوهنّ فى المحيض حتّى يطهرن ؛ « 1 » نزديكى با زن‌ها در ايام حيض حرام است تا زمانى كه پاك شوند يا غسل كنند . دربارهء آخرين كلمهء اين آيه ، دو قرائت وجود دارد :\r\n1 . يَطهُرْنَ بدون تشديد ، معنايش اين است كه نزديكى حرام است تا وقتى كه زن‌ها پاك شوند ؛ يعنى خون نبينند و به محض اينكه رحم پاك شد جماع جايز است ؛ گرچه غسل حيض نكرده باشند .\r\n2 . يطّهّرن با تشديد از باب افتعال و به معناى غسل كردن . يعنى تا زمانى كه غسل حيض نكرده باشند ، نزديكى حرام است و صرف پاكى رحم كافى نيست .\r\nدر چنين مواردى چه بايد كرد ؟ مرحوم آخوند معتقد است كه به هيچ كدام از دو قرائت نمىتوان استدلال كرد و فتوى داد ؛ چرا كه قرآن حجّت است و با قرائات مختلف ، قرآن واقعى محرز نيست كه كدام قرائت از رسول‌خدا صلى الله عليه و آله به ما رسيده است تا همان حجّت باشد ، و تا قرآنيّت احراز نشود ، ارزشى ندارد .\r\nبحث ديگرى كه وجود دارد اين است كه آيا قرائت‌هاى مختلف متواترند يا خير ؟ مرحوم آخوند مىفرمايد گرچه به مشهور نسبت داده شده است كه اين قرائت‌ها را متواتر مىدانند ، امّا به عقيدهء ما چنين چيزى ثابت نيست و اين از مشهوراتى است كه اصل و اساسى ندارد . « 2 » بحث ديگر اين است : بر فرض كه قرائت‌هاى مختلف متواتر نباشند ، امّا استدلال به آنها جايز است يا خير ؟ باز مرحوم آخوند معتقد است خير ، استدلال به آنها و فتوا دادن بر طبق آنها ثابت نيست ؛ چون دليل ندارد . آرى ، آن مقدار كه دليل داريم مسألهء جواز قرائت قرآن براساس اين قرائات است . « 3 » ولى جواز استدلال ، نه عين جواز قرائت است و نه لازمهء آن . ممكن است آيه‌اى حتى نسخ شده باشد و حكم نداشته باشد ، امّا با وجود اين ، در قرآن باشد و قرائت آن هم ثواب داشته باشد ؛ متقابلًا به خبر واحد مىتوان استدلال كرد ، ولى با خبر واحد ، قرآنيّت ثابت نمىشود .\r\nبحث ديگر : بر فرض كه استدلال به اين قرائت‌ها جايز باشد . اگر در موردى قرائت‌ها متعارض بود ( مثل يطهرن كه بيان شد ) چه بايد كرد ؟ مىفرمايد : بحثى وجود دارد مبنى بر اين‌كه آيا مرجّحاتى كه در باب تعارض خواهد آمد مخصوص دو حديث متعارض است و در باره دو اجماع منقول متعارض ، دو شهرت فتوايى متعارض ، دو قرائت متعارض جارى مىشود يا خير ؟ بنا بر جريان آن‌ها در اين موارد ، نخست بايد اخذ به راجح و طرح مرجوح كرد ؛ ولى بنابر عدم جريان ، دست ما در\r\n\r\n\r\n","description":"","footnote":"\r\n( 1 ) . سورهء بقره ، آيهء 222 .\r\n( 2 ) . زيرا اگر متواتر باشند ، از دو حال خارج نيست : يا منظور اين است كه به تواتر از پيامبر به ما رسيده است كه چنين نيست ؛ و گرنه به‌جاى نسبت قرائات به عاصم و . . . به خود پيامبر نسبت مىدادند . يا منظور اين است كه به تواتر از فلان قارى به ما رسيده است كه اين هم ارزشى ندارد . مگر فلان قارى معصوم است كه قولش ارزشمند باشد .\r\n( 3 ) . مثلًا روايت مىگويد « اقرؤ القرآن كما يقرء الناس حتى يقوم القائم » . اصول كافى ، ج 2 ، ص 633 .\r\n","page_name":" 535 ","page_number":536},
  {"content":"\r\n\r\nقرائت‌هاى متعارض ، از قاعدهء ثانويه و مرجّحات كوتاه مىشود و نوبت مىرسد به ملاحظهء مقتضاى اصل و قاعدهء اوّليّه كه بنا بر مسلك طريقيت ( مسلك مشهور اماميه ) جاى تساقط دو اماره متعارضه است و بنا بر مسلك سببيّت ( مسلك مشهور اهل سنت ) جاى تخيير ميان آن دو است .\r\nبنا بر طريقيت و تساقط نوبت مىرسد به مراجعه به ادلّه ديگر كه اگر دليل اجتهادى داريم ، آن مقدم است ؛ مثل آيهء نسائكم حرث لكم فأتوا حرثكم أنّى شئتم . « 1 » بنا بر اين‌كه « انّى » مفيد عموم زمانى باشد كه از عموم آيه زمان حيض خارج شده است ، پس از انقطاع دم و قبل از غسل حيض ، شك مىكنيم و به عموم عام تمسّك مىنماييم ، در نتيجه حكم به جواز جماع مىكنيم . بنا بر اين‌كه زمان‌ها قيديّت داشته باشند ، نه ظرفيّت ، و هر زمانى فرد مستقلّى باشد . اگر دليل اجتهادى نبود ، نوبت به اصل عملى مىرسد كه در مثال مزبور اصل عملى استصحاب بقاء حرمت جماع است ؛ زيرا در زمان حيض كه قطعاً حرام بود ، پس از پاك شدن و قبل از غسل ، شك در بقاء حرمت مىكنيم لذا از استصحاب بقاء حرمت استفاده مىكنيم . و گفتنى است كه استصحاب حكم خاصّ بر عموم عامّ مقدم است .\r\n\r\n\r\n","description":"","footnote":"\r\n( 1 ) . سورهء بقره ، آيهء 223 .\r\n","page_name":" 536 ","page_number":537},
  {"content":"\r\n\r\n\r\nفصل : [ عدم حجّيّة قول اللغوىّ 
  ]\r\nقد عرفت حجية ظهور الكلام فى تعيين المرام فإن أحرز بالقطع و أن المفهوم منه جزما بحسب متفاهم أهل العرف هو ذا فلا كلام .\r\nو إلا فإن كان لأجل احتمال وجود قرينة فلا خلاف فى أن الأصل عدمها لكن الظاهر أنه معه يبنى على المعنى الذى لولاها كان اللفظ ظاهرا فيه ابتداء لا أنه يبنى عليه بعد البناء على عدمها كما لا يخفى فافهم .\r\nو إن كان لاحتمال قرينية الموجود فهو و إن لم يكن بخال عن الإشكال بناء على حجية أصالة الحقيقة من باب التعبد إلا أن الظاهر أن يعامل معه معاملة المجمل .\r\nو إن كان لأجل الشك فيما هو الموضوع له لغة أو المفهوم منه عرفا فالأصل يقتضى عدم حجية الظن فيه فإنه ظن فى أنه ظاهر و لا دليل إلا على حجية الظواهر .\r\nفصل دوم : حجّيت قول لغوى\r\nفصل اوّل دربارهء حجيّت ظواهر بود . رأى مشهور و مرحوم آخوند اين بود كه ظواهر كلمات مطلقاً حجّت است و قيد و شرطى ندارد .\r\nفصل دوم دربارهء حجيّت قول لغوى است . مرحوم آخوند بحث را اين‌گونه آغاز مىكند : در باب حجيّت ظواهر دو بحث داريم :\r\n1 . بحث صغروى ، كه سخن از اصل ظهور است ؛ يعنى آيا فلان كلام ظهور در فلان معنا دارد يا نه ؟\r\n2 . بحث كبروى ، كه پس از احراز اصل ظهور ، سخن از حجيت آن است . آيا اين ظهور حجّت و واجب الاتّباع است و عند الاصابة موجب تنجّز واقع و عند الخطأ موجب عذر است يا خير ؟\r\nآنچه در فصل پيش مطرح شد يك بحث كبروى بود كه ظاهر حجّت است ؛ ولى كبرى بدون ضميمه صغرى نتيجه بخش نيست . بايد اصل ظهور هم كه موضوع حجيّت است ثابت شود . اين فصل به همين منظور منعقد شده است و راه‌هاى احراز ظهور را بيان مىكند .\r\nگاهى اصل ظهور به نحو قطع و جزم و يقين ، احراز مىشود ، يعنى يقين مىكنيم كه متفاهم عرفى از فلان كلام ، فلان معناست . « 1 » در اين فرض بحثى نيست و صغرى يقيناً درست شده است ، كبرى هم\r\n\r\n\r\n","description":"","footnote":"\r\n( 1 ) . منشأ يقين عبارت است از اين‌كه كلام براى فلان معنا وضع شده باشد و ما نيز علم به وضع داريم و يقين هم داريم كه قرينه‌اىاز سوى متكلم اقامه نشده است و قطع به عدم داريم .\r\n","page_name":" 537 ","page_number":538},
  {"content":"\r\n\r\nدر فصل قبل مسلم شد و نتيجه قطعى است ، « 1 » ولى گاهى ظهور كلام براى ما به طور قطع و يقين محرز نيست ، چه اينكه عدم آن نيز محرز نيست و حداكثر ظنّ به ظهور و يا شك در آن داريم ؛ در اينجا چه بايد كرد ؟ عواملى كه موجب مىشود تا ظهور ، احراز نشود عبارت است از :\r\n1 . احتمال وجود قرينه : گاهى منشأ احراز ظهور ، عبارت است از احتمال وجود قرينه ، يعنى متكلم كلامى را گفته است ، مثلًا گفته است : « افعل كذا » يا « رأيتُ اسداً » . ما احتمال مىدهيم كه در كنار امر ، قرينه‌اى بوده كه دالّ بر استحباب بوده و بدست ما نرسيده است و ما ملتفت نشديم . يا شايد به‌دنبال اسداً ، « يرمى » گفته و رجل شجاع را اراده كرده است ؛ ولى به چنين چيزى يقين هم نداريم . در اين فرض همهء علماء اتفاق نظر دارند كه اصل عدم قرينه است ؛ يعنى بنا را بر نبودن قرينه گذاشته و عملًا به احتمال وجود قرينه اعتناء نمىكنند و به ظاهر كلام اخذ مىنمايند . « 2 » ولى در اينجا يك بحث جنبى دارند مبنى بر اين‌كه آيا عقلاء عالم در اينجا دو بناگذارى عملى ( اصالة عدم القرينه و اصالة الظهور ) دارند ؟ يعنى اوّل بنا را بر نبودن قرينه مىگذارند و ظهور را احراز مىكنند ، سپس بنا را بر حجيّت ظواهر گذاشته و اصالة الظهور جارى مىكنند يا ظاهراً و باطناً يك بناگذارى بيشتر ندارند و آن بناگذارى به ظهور است ، يعنى ظاهر كلام را مىگيرند و به احتمال خلاف ظاهر اعتناء نمىكنند ؟ « 3 » مرحوم آخوند رأى دوم را دارد و مىفرمايد وجداناً يك بناگذارىِ عملى بيش نيست و آن بنابر اخذ به ظواهر و عدم اعتناء به احتمال خلاف است و دو بناگذارى در كار نيست . « 4 » فافهم : شايد اشاره باشد به اين‌كه از نظر عرفى يك اصل بيشتر نيست ، ولى اگر همين بناء عملى عرف را تحليل كنيم ، به دو اصل برمىگردد كه اوّل بايد اصل عدم قرينهء جارى كنيم و موضوع ( اصل ظهور ) را احراز نماييم ، سپس اصالة الظهور جارى كنيم و بنا را بر اخذ به ظاهر بگذاريم .\r\n\r\n\r\n","description":"","footnote":"\r\n( 1 ) . البته قطع به ظهور و مقام اثبات ، غير از قطع به واقع و مقام ثبوت است و مراد استعمالى غير از مراد جدّى است و از طريق‌مزبور نمىتوان قاطع شد كه در واقع هم مراد همين است ؛ ولى مىتوان قاطع شد كه ظاهراً مراد همين است و ما هم مأمور به ظاهر هستيم و اگر مصيب بود ، منجِّز است و اگر خاطى بود ، موجب عذر است . و گاهى خلاف ظاهر براى ما مقطوع است و در سايه قطع به قرينه ، قطع به خلاف ظاهر داريم . باز هم بحثى نيست و جاى تمسّك به ظاهر نيست . اين فرض از بحث ما خارج است لذا مرحوم آخوند به آن نپرداخت .\r\n( 2 ) . البته همهء اينها در فرض احتمال وجود قرينهء متصله است ؛ و گرنه قرينه منفصله مقطوع الوجود هم كه باشد ، جلو اصل ظهور را نمىگيرد ، چه رسد به محتمل الوجود .\r\n( 3 ) . البته ظهور تعليقى و لولايى يعنى ظهورى كه لولا القرينه ، هست و بايد پيروى شود .\r\n( 4 ) . نكته : به عقيدهء شيخ اعظم تمامى اصول لفظيّهء عقلائيّه به اصالة عدم القرينه برمىگردد . ر . ك : فرائدالاصول ، ص 42 . به عقيدهء صاحب فصول تمام اصول به يك اصل تعبدى به نام اصالة الحقيقة برمىگردد . ر . ك : الفصول‌الغرويه ، ص 41 . ولى به عقيدهء مرحوم آخوند در حاشيه بر رسائل ر . ك : حاشيه بر فرائدالاصول ، ص 45 و 46 و نيز در همين بحث كفايه تمام اصول به اصالة الظهور برمىگردد و همه جلوه‌هاى همين اصل هستند . مرحوم مظفر هم در اصول فقه همين را اختيار كرده است . ر . ك : اصول‌الفقه ، ج 1 .\r\n","page_name":" 538 ","page_number":539},
  {"content":"\r\n\r\n2 . احتمال قرينيّت موجود ؛ گاهى منشأ احراز نكردن ظهور ، عبارت است از اينكه چيزى در كلام متكلم موجود شده است و ضمناً متصل به كلام است . « 1 » ولى نمىدانيم آيا قرينيّت دارد و متكلم از كلامش خلاف ظاهر اراده كرده و به اين موجود اعتماد كرده است يا قرينيّت ندارد و قابل اعتماد نيست ؟\r\nمانند استثنايى كه به دنبال چندين عام ذكر شود . مثلًا بگويد « أكرم العلماء و جالس الفقراء و احترم الاطباء إلّاالفاسقين منهم » كه قدر مسلم ، استثناء مزبور به عام اخير ، عود كرده و سبب تخصيص آن مىگردد و جلو ظهور آن را مىگيرد ؛ ولى يقين نداريم كه به عمومات قبلى هم عود مىكند و باعث تخصيص آنها هم مىشود . اين ، فقط صرف احتمال است ، چون قابليّت عود به جميع را دارد . حال در اين فرض چه بايد كرد ؟ مرحوم آخوند مىفرمايد در اين صورت دو مبنا وجود دارد :\r\nالف ) مبناى صاحب فصول : ايشان اصالة الحقيقه را در موارد شك در ارادهء حقيقت و مجاز جارى مىداند ، آن هم نه به مناط افادهء ظن نوعى به مراد يا وثوق و اطمينان به مراد ، بلكه تعبداً جارى مىكند . يعنى همين‌كه شك كرديم بدون احراز ملاك و چشم بسته از اصل مزبور استفاده مىكنيم ، « 2 » بر اين مبنا در مورد احتمال قرينيّت موجود ، اصالة الحقيقه جارى كرده و به احتمال مزبور اعتناء نمىكنيم .\r\nب ) مبناى مشهور : از نظر مشهور اين مبنا غلط است و عقلاء عالم اصل تعبدى ندارند كه تعبداً بناگذارى كنند ، بلكه به مناط ظنّ نوعى به مراد ، به ظاهر اخذ مىكنند . در مورد اين بحث چنين ظنّى وجود ندارد ؛ زيرا كلام پيچيده شده است به چيزى كه صلاحيت قرينيّت دارد . به عقيدهء مرحوم آخوند هرگاه كلامى محفوف شد به چيزى كه يصلح للقرينيه ، موجب اجمال كلام مىشود و آن را از قابليّت تمسّك مىاندازد .\r\n3 . شك در موضوع له يا مستعمل فيه : گاهى سرچشمهء شك در عدم احراز ظهور ، عبارت است از شك در موضوع له لغوى كلام يا مستعملٌ فيه عرفى آن . مثلًا آيه مىگويد : فتيمموا صعيداً طيباً « 3 » و ما نمىدانيم كه صعيد چه معنايى دارد ! منشأ ندانستن هم اين است كه نمىدانيم واژهء صعيد در لغت عرب به معناى مطلق روى زمين آمده يا به معناى خصوص خاك است ؟ در اينجا ، موضوع له را نمىدانيم . يا اين‌كه مىدانيم در لغت عرب به مطلق وجه الارض اطلاق شده است ، ولى احتمال مىدهيم كه در عرف عام ، كثيراً مّا در خصوص تراب خالص استعمال شده و منقول گرديده است ، كه منشأ شك ، ندانستن مفهوم عرفى است . در اينجا چه بايد كرد ؟\r\n\r\n\r\n","description":"","footnote":"\r\n( 1 ) . اگر منفصل باشد ضربه‌اى به ظهور نمىزند .\r\n( 2 ) . الفصول‌الغرويه ، ص 41 .\r\n( 3 ) . سورهء نساء ، آيهء 44 ؛ سورهء مائده ، آيهء 6 .\r\n","page_name":" 539 ","page_number":540},
  {"content":"\r\n\r\nبا مراجعه به اهل لغت و استعمال يا كتب لغت حداكثر ظنّ به ظهور و مراد پيدا مىشود . قول لغوى هم گمان‌آور است ، امّا آيا ظنّ حاصل از قول لغوى ارزش دارد يا نه ؟\r\nمرحوم آخوند معتقد است چنين ظنّى ارزش ندارد و دلايل طرفداران حجيّت قول لغوى را بعداً طرح و ردّ مىكند . امّا فعلًا مىفرمايد از قول لغوى ، ظنّ به ظهور درست مىشود و صغرى اين است كه : « هذا مظنون الظهور » ؛ ولى كبرايى به اين عنوان نداريم كه « و كلّ مظنون الظهور حجة » ، بلكه كبرى اين است كه « و كلّ ظاهرٍ حجة » ، يعنى هر ظاهرى كه ظهورش محرز و مسلم شده باشد حجّت است ، نه هر چيزى كه مظنون الظهور باشد .\r\nنعم نسب إلى المشهور حجية قول اللغوى بالخصوص فى تعيين الأوضاع و استدل لهم باتفاق العلماء بل العقلاء على ذلك حيث لا يزالون يستشهدون بقوله فى مقام الاحتجاج بلا إنكار من أحد و لو مع المخاصمة و اللجاج و عن بعض دعوى الإجماع على ذلك .\r\nو فيه أن الاتفاق ممنوع ، و لو سلم و إن الاتفاق لو سلم اتفاقه فغير مفيد مع أن المتيقن منه هو الرجوع إليه مع اجتماع شرائط الشهادة من العدد و العدالة .\r\nو الإجماع المحصل غير حاصل و المنقول منه غير مقبول خصوصا فى مثل المسألة مما احتمل قريبا أن يكون وجه ذهاب الجل لو لا الكل هو اعتقاد أنه مما اتفق عليه العقلاء من الرجوع إلى أهل الخبرة من كلّ صنعة فيما اختص بها .\r\nقوله : نعم : ولى به مشهور نسبت داده شده است كه آنان براى قول لغوى ارزش قائل‌اند و آن را از ظنون خاصّه مىدانند ، يعنى مىگويند دليل خاصّ بر حجيّت و اعتبار آن قائم شده است . ايشان براى اثبات اين سخن دلايلى دارند . « 1 » مرحوم آخوند در متن پنج دليل را مطرح كرده و پاسخ داده است .\r\nدليل اوّل ؛ اتفاق علماء . « 2 » وقتى به كتب فقهاء و دانشمندان و نيز به بحث‌ها و گفت‌وگوهاى آنان با يكديگر مراجعه مىكنيم مىبينيم براى هر واژه‌اى كه نياز به تعريف و تفسير و معنا كردن دارد به كتب لغت استدلال مىكنند و آرام مىگيرند و اگر كسى در مقام بحث براى طرف مقابل به قول فلان لغوى استناد كند ، طرف تسليم مىشود و مىپذيرد . اگر قول لغوى ارزش نداشت ، اين سيرهء مستمره بيهوده بود .\r\nدليل دوم : اتفاقِ عقلاء ؛ اتفاق قبلى مخصوص علماء بود ؛ ولى دايره اين اتفاق وسيع‌تر است .\r\nسيرهء مستمره همه عقلاء چنين است كه براى پيدا كردن معناى واژه‌اى به كتب لغت مراجعه مىكنند ، به آن ، استناد و استدلال مىكنند و . . . و از سوى شرع مقدس همچنين سيره‌اى ردع و ابطال نشده است . پس مورد تأييد شارع است .\r\n\r\n\r\n","description":"","footnote":"\r\n( 1 ) . مرحوم مشكينى در حاشيه گفته است مشهور ، هفت دليل دارند .\r\n( 2 ) . منظور اتفاق عملى يا سيره مستمره علماست .\r\n","page_name":" 540 ","page_number":541},
  {"content":"\r\n\r\nدليل سوم : سيد مرتضى ادعاى اجماع كرده و فرموده است همهء علماء اجماع دارند بر اينكه قول لغوى حجّت است . « 1 » مقصود اجماع قولى است ، يعنى علاوه بر اين‌كه در عمل به قول لغوى تمسّك مىجويند ، در قول و فتوى هم صريحاً به حجيّت قول لغوى فتوى مىدهند .\r\nجواب از سه دليل مشهور : مرحوم آخوند به هر سه دليل جواب مىدهد :\r\nجواب دليل اوّل : اوّلًا چنين اتفاقى مسلّم نيست و ما آن را قبول نداريم . از كجا معلوم است كه كسى بتواند به ضرس‌قاطع بگويد سيرهء مستمرهء همگان در طول تاريخ چنين بوده است . از خيلى بزرگان نه قولى در اين باب نقل شده و نه كتابشان به دست ما رسيده است تا از سيرهء عملى آنها باخبر شويم .\r\nثانياً بر فرض تسليم ، چنين اتفاقى داراى فايده نيست ؛ زيرا سيره مستمرهء علماء يا اجماع عملىِ آنان ، به مناط كشف از رأى معصوم ارزش دارد ؛ امّا در اينجا چنين چيزى محرز نيست . شايد آنان هم به لحاظ اينكه از عقلاء هستند چنين مىكردند ، نه اين‌كه سيرهء خاصى داشته باشند كه منشأ در شرع داشته باشد .\r\nثالثاً بر فرض كه اتفاق مزبور مفيد باشد ، اما در پاسخ مىگوييم اتفاق عملى از نوع عمل است و عمل مجمل است و بايد به قدر متيقّن آن اخذ شود . قدر مسلّم در جايى است كه شروط شهادت و بيّنه باشد ، يعنى حداقل دو نفر لغوى فلان معنا را بگويند و هر دو هم عادل باشند تا به حكم اطلاق ادلّه حجيّت بيّنه در موضوعات ، حجّت باشد ؛ ولى مدّعاى مشهور اين نيست . آنان قول لغوى را مطلقاً حجّت مىدانند ، نه در خصوص شرايط مزبور .\r\nجواب دليل دوم : پاسخ اوّل و سوم در اين دليل هم مىآيد و جداگانه ذكر نشده است .\r\nجواب دليل سوم : دربارهء اجماع محصل كه ما خود تحصيل اجماع كرده باشيم گفتنى است چنين اجماعى حاصل نيست و ما كسب اجماع نكرده‌ايم .\r\nدربارهء اجماع منقول هم مىگوييم اوّلًا اجماع منقول در هيچ جا حجّت نيست ؛ البته فىالجمله ، كه در باب خودش خواهد آمد . ثانياً بر فرض حجيّت ، در امثال مانحن‌فيه حجّت نيست ؛ زيرا به احتمال قوى مدرك اجماع مجمعين حكم عقل و سيره عقلاء باشد كه دليل چهارم است و بعد ردّ خواهد شد ، و اجماع معلوم المدرك يا محتمل المدرك ارزشى ندارد .\r\nو المتيقن من ذلك إنما هو فيما إذا كان الرجوع يوجب الوثوق و الاطمئنان و لا يكاد يحصل من قول اللغوى وثوق بالأوضاع بل لا يكون اللغوى من أهل خبرة ذلك بل إنما هو من أهل خبرة موارد الاستعمال بداهة أن همه ضبط موارده لا تعيين أن أيا منها كان اللفظ فيه حقيقة أو مجازا و إلا لوضعوا لذلك علامة و ليس ذكره أولا علامة كون اللفظ حقيقة فيه للانتقاض بالمشترك .\r\n\r\n\r\n","description":"","footnote":"\r\n( 1 ) . به نقل شيخ اعظم در فرائدالاصول ، ص 46 ؛ الذريعة ، ج 1 ، ص 13 .\r\n","page_name":" 541 ","page_number":542},
  {"content":"\r\n\r\nدليل چهارم : عقل هر عاقلى مستقل است و عقلاء عالم همگى متفق‌النظر هستند بر اينكه در هر فنّى بايد به خبره و متخصص آن فن مراجعه شود . در تشخيص معانى كلمات هم ، لغوى و دانشمند لغت ، خبره و كارشناس است و به حكم عقل و عقلاء بايد به او مراجعه شود و قول او حجّت است .\r\nمرحوم آخوند به اين دليل دو پاسخ مىدهد :\r\n1 . قبول داريم كه عقلاء به خبرگان هر فنّى مراجعه مىكنند ؛ ولى نه مطلقاً ، بلكه قدر مسلّم در مواردى است كه از قول متخصص ، وثوق و اطمينان پيدا كنند و خبره مزبور مورد اطمينان و اعتمادشان باشد ؛ امّا از قول لغوى وثوق و اطمينان به وضع و معناى لغوى پيدا نمىشود تا بتوان به او مراجعه كرد .\r\n2 . اصولًا لغوى از موضوع دليل مزبور تخصصاً و موضوعاً خارج است ؛ زيرا لغوى در لغت شناسى و تعيين موضوع له خبره نيست . او حداكثر در بدست آوردن موارد استعمال خبره است و تمام هدفش ثبت و ضبط موارد استعمال است ، نه تعيين اين مطلب كه كدام معنا معناى حقيقى است و كدام مجازى ؟ اين از حوزه كار لغوى خارج است . شاهد مطلب اين است كه در كتاب‌هاى لغت هيچ جا سخن از نشانه‌هاى باز شناسى حقيقت از مجاز نيست و اگر چنين منزلتى داشتند ، حتماً متعرض مىشدند .\r\nاگر كسى بگويد لغوى معانى گوناگون لفظ را كه به ترتيب ذكر مىكند يكى را زودتر از ساير معانى ذكر مىكند ، آيا اين تقديم در ذكر ، نشانهء حقيقت بودن لفظ در آن معنا نيست ؟ مرحوم آخوند در پاسخ مىفرمايد خير چنين ملازمه‌اى ندارد ؛ زيرا در مشترك لفظى هم يكى از معانى را جلوتر ذكر مىكند ، امّا چنين نيست كه تنها در اين معنا حقيقت باشد ، بلكه در معانى بعدى نيز حقيقت است .\r\nو كون موارد الحاجة إلى قول اللغوى أكثر من أن يحصى لانسداد باب العلم بتفاصيل المعانى غالبا بحيث يعلم بدخول الفرد المشكوك أو خروجه و إن كان المعنى معلوما فى الجملة لا يوجب اعتبار قوله ما دام انفتاح باب العلم بالأحكام كما لا يخفى و مع الانسداد كان قوله معتبرا إذا أفاد الظن من باب حجية مطلق الظن و إن فرض انفتاح باب العلم باللغات بتفاصيلها فيما عدا المورد .\r\nنعم لو كان هناك دليل على اعتباره لا يبعد أن يكون انسداد باب العلم بتفاصيل اللغات موجبا له على نحو الحكمة لا العلة .\r\nلا يقال على هذا لا فائدة فى الرجوع إلى اللغة .\r\nفإنه يقال مع هذا لا تكاد تخفى الفائدة فى المراجعة إليها فإنه ربما يوجب القطع بالمعنى و ربما يوجب القطع بأن اللفظ فى المورد ظاهر فى معنى بعد الظفر به و بغيره فى اللغة و إن لم يقطع بأنه حقيقة فيه أو مجاز كما اتفق كثيرا و هو يكفى فى الفتوى .\r\nدليل پنجم يا انسداد صغير : گرچه كليات معانى كلمات و واژه‌هاى قرآنى و حديثى - كه موضوع\r\n\r\n","description":"","footnote":"","page_name":" 542 ","page_number":543},
  {"content":"\r\n\r\nاحكام مىباشند - نوعاً براى ما معلوم است ، مثلًا مىدانيم وطن يعنى چه ؟ معدن چيست ؟ غناء يعنى چه ؟ و . . . ولى نسبت به جزئيات و تفاصيل اين معانى ، راه علم به آنها مسدود است و حدود و قيود آنها براى ما روشن نيست . بر همين اساس در مصاديق مشتبه ، مردّد مىشويم كه آيا در فلان عنوان داخل هستند يا حتماً از آن خارج مىباشند ؟ از طرفى نسبت به اين تفاصيل و جزئيات راهى جز مراجعه به كتب لغت و قول لغوى نداريم ؛ زيرا منبع ديگرى براى تعيين آنها وجود ندارد . از سوى ديگر كتب لغت و قول لغوى حداكثر مظنّه و گمان مىآورد . و از طرفى ما با معانى كلمات با همه جزئياتشان سر و كار داريم و نمىتوانيم از آنها صرف نظر كنيم و بايد احكام آنها را بدانيم . از طرفى هم حق نداريم در تمام مصاديق مشتبه از اصل عملى برائت يا احتياط ، استفاده كنيم . در نتيجه گريزى از قول به حجيّت قول لغوى نداريم و از باب ناچارى بايد به آن مراجعه كنيم .\r\nجواب دليل پنجم : مرحوم آخوند در ردّ اين دليل مىفرمايد : انسداد باب علم به لغات يا انفتاح باب علم نسبت به آنها هيچ كدام ملاك نيست و موضوعيّت ندارد . آنچه مهم است قضيّهء انفتاح يا انسداد باب علم و علمى نسبت به معظم احكام شرعيه است . اگر مثل مشهور طرفدار انفتاح باب علم يا علمى نسبت به احكام شرعيّه باشيم ، مىگوييم باب علم به معانى لغات - چه مفتوح باشد چه مسدود - نقشى ندارد و ارزشى براى قول لغوى قائل نيستيم . و اگر مثل ميرزاى قمى و پيروان او طرفدار انسداد باب علم و علمى نسبت به معظم احكام باشيم و در نتيجه طرفدار حجيّت مطلق‌الظن ، باز هم مسألهء انسداد و انفتاح باب علم نسبت به لغات تأثيرى ندارد ؛ زيرا بر فرض كه باب علم به لغت ، همه‌جا مفتوح باشد ، وقتى در يك مورد كه مسدود بود ، همانجا حق داريم به لغت مراجعه كنيم ؛ ولى اين ديگر از باب ظنّ خاصّ نخواهد بود ، بلكه از باب ظنّ مطلق است ، يعنى هر ظنّى كه از هر راهى حاصل شود ارزش دارد ؛ چه از راه قول لغوى باشد ، چه از راه خبر واحد و چه از راه شهرت ، يا اجماع منقول و . . . .\r\nولى مدّعاى مستدل اين بود كه قول لغوى از باب ظنّ خاص حجّت است و ديديم كه دليل آنها اين مدّعا را اثبات نكرد .\r\nقوله : نعم : آيا انسداد باب علم نسبت به معانى و تفاصيل كلمات و موضوعات هيچ نقشى ندارد ؟\r\nمرحوم آخوند مىفرمايد انسداد مزبور مىتواند حكمت حكم باشد ، نه علّت آن .\r\nتوضيح : اگر دليل خاصّ قاطع بر حجيّت قول لغوى قائم شد ، « 1 » قول لغوى از ظنون خاصّه بوده و مطلقاً هم حجّت خواهد بود ؛ چه در فرض انفتاح باب علم و چه در زمان انسداد باب علم به لغات « 2 » مسألهء انسداد باب علم به تفاصيل لغات هم - كه غالباً چنين است - حكمت اين حجيّت قول لغوى\r\n\r\n\r\n","description":"","footnote":"\r\n( 1 ) . مثل چهار دليل قبل كه براى مشهور قانع كننده بود و بر حجيّت قول لغوى دلالت مىكرد .\r\n( 2 ) . نظير خبر واحد ثقه كه بعداً خواهد آمد و به‌عنوان ظنّ خاصّ ، دليل قاطع بر حجيّت آن قائم شده است . ضمناً فرقى ميان حال‌انفتاح و انسداد نيست و حجيّت آن مخصوص انسداد نيست ، بلكه در زمان انفتاح باب علم نيز حجّت است .\r\n","page_name":" 543 ","page_number":544},
  {"content":"\r\n\r\nخواهد بود ، نه علّت آن و فرق علت با حكمت اين است كه حكم ، دايرمدار علّت است و اگر انسداد مزبور علّت بود ، حجيّت هم دايرمدار آن بود . هرچند دايرمدار حكمت نيست و حكمت يك امر غالبى است كه در نوع مصاديق وجود دارد . و دائمى نيست ؛ پس انسداد مزبور در حدّ حكمت بودن ارزشمند شد .\r\nاشكال : معترض مىگويد : حال كه قول لغوى حجّت نيست و ارزشى ندارد ، پس مراجعه به كتب لغت و قول لغوى هم بى جا خواهد بود و نبايد مراجعه شود و بايد تمام كتب لغت را كنار بگذاريم ، در حالى كه از قديم الايام فقهاء عظام به آن مراجعه مىكردند .\r\nپاسخ : مرحوم آخوند در پاسخ مىفرمايد فايدهء مراجعه به كتب لغت بر كسى مخفى نيست و به دو فايدهء آن اشاره مىكند :\r\n1 . گاهى از مراجعه به كتب لغت براى انسان قطع به موضوع‌له و معناى لغوى كلمه پيدا مىشود ، يعنى در فرضى كه همهء اهل لغت متفق‌القول براى فلان كلمه ، فلان معنا را ذكر كنند و صريحاً بگويند كه موضوع‌له فلان كلمه فلان معناست . قطع از هر راهى كه حاصل شود ارزش دارد . اينجا طريق و سبب قطع ، رجوع به لغت است .\r\n2 . گاهى از مراجعه به كتب لغت قطع به موضوع‌له پيدا نمىشود ، ولى قطع به ظهور پيدا مىشود ؛ مثلًا لغت براى فلان كلمه دو يا چند معنا ذكر كرده است و همهء قرائن يكى از آنها را تقويت و ترجيح مىدهد و موجب ظهور آن معنا از اين لفظ مىشود . ظهور ارزش دارد و براى مُفتى در مقام فتوى كافى است ، زيرا حجّت است و هيچ ضرورتى ندارد كه حقيقت بودن هم از مجازيت تميز داده شود . « 1 »\r\n\r\n\r\n","description":"","footnote":"\r\n( 1 ) . فايدهء سوم نيز گفتنى است كه قبلًا به آن اشاره شد . اگر دو لغوى عادل بگويند كه معناى فلان كلمه چنين و چنان است ، به حكم عموم و اطلاق ادلّهء حجيّت بينه ، قول آنها از باب شهادت حجّت است .\r\n","page_name":" 544 ","page_number":545},
  {"content":"\r\n\r\n\r\nفصل : [ حجّيّة إجماع المنقول 
  ]\r\nالإجماع المنقول بخبر الواحد حجة عند كثير ممن قال باعتبار الخبر بالخصوص من جهة أنه من أفراده من دون أن يكون عليه دليل بالخصوص فلا بد فى اعتباره من شمول أدلة اعتباره له بعمومها أو إطلاقها .\r\nو تحقيق القول فيه يستدعى رسم أمور : : [ الأمر 
  ]\r\n\r\nالأوّل : [ الملاك فى حجّيّة الإجماع 
  ]\r\nأن وجه اعتبار الإجماع هو القطع برأى الإمام عليه السلام و مستند القطع به لحاكيه على ما يظهر من كلماتهم هو علمه بدخوله عليه السلام فى المجمعين شخصا و لم يعرف عينا أو قطعه باستلزام ما يحكيه لرأيه عليه السلام عقلا من باب اللطف أو عادة أو اتفاقا من جهة حدس رأيه و إن لم تكن ملازمة بينهما عقلا و لا عادة كما هو طريقة المتأخرين فى دعوى الإجماع حيث إنهم مع عدم الاعتقاد بالملازمة العقلية و لا الملازمة العادية غالبا و عدم العلم بدخول جنابه عليه السلام فى المجمعين عادة يحكون الإجماع كثيرا كما أنه يظهر ممن اعتذر عن وجود المخالف بأنه معلوم النسب أنه استند فى دعوى الإجماع إلى العلم بدخوله عليه السلام و ممن اعتذر عنه بانقراض عصره أنه استند إلى قاعدة اللطف . هذا مضافا إلى تصريحاتهم بذلك على ما يشهد به مراجعة كلماتهم و ربما يتفق لبعض الأوحدى وجه آخر من تشرفه برؤيته عليه السلام و أخذه الفتوى من جنابه و إنما لم ينقل عنه بل يحكى الإجماع لبعض دواعى الإخفاء .\r\nفصل سوم : اجماع منقول\r\nدر فصل اوّل مرحوم آخوند فرمود ظواهر مطلقاً حجّت است . در فصل دوم فرمود قول لغوى حجّت نيست .\r\nفصل سوم دربارهء « اجماع منقول » است . « 1 » به‌طور كلّى اجماع در تقسيمى دو قسم مىشود :\r\n1 . اجماع محصّل ؛ 2 . اجماع منقول .\r\nاجماع محصَّل آن است كه خود انسان زحمت بكشد و آراء و انظار و فتاواى همه فقهاء عصر خودش يا اعصار و قرون « 2 » را از زبان آنها بشنود يا در كتاب آنها پيدا كند و ملاحظه كند كه همگان به\r\n\r\n\r\n","description":"","footnote":"\r\n( 1 ) . بحث در اين‌كه اجماع از نظر لغت عرب و اصطلاح دانشمندان اسلامى به چه معنا و تعريفى آمده است ، در كتب ديگر اصولىاز قبيل : معالم ، اصول فقه ، و . . . مبسوطاً بيان شد مرحوم آخوند به سبب وضوح مطلب ، وارد اين بحث نشده است .\r\n( 2 ) . براساس اختلاف مبانى كه بحث آن خواهد آمد .\r\n","page_name":" 545 ","page_number":546},
  {"content":"\r\n\r\nاتفاق كلمهء فتوى به وجوب فلان كار داده‌اند . چنين اجماعى براى خود اين شخص ، اجماع محصَّل است و خود او را محصِّل اجماع گويند كه زحمت كشيده و تحصيل اجماع كرده است .\r\nاجماع منقول آن است كه ديگران اقوال و فتاوى را تتبّع و تحصيل اجماع كرده‌اند و ماحصل كار خويش ، يعنى اجماع را براى ما بازگو مىكنند كه نسبت به ناقل ، اجماع محصل است و نسبت به مخاطب و منقول اليه ، منقول است . مثل همه اجماعاتى كه در كلمات فقهاء ادّعا شده است و ما آن را مىشنويم يا مىخوانيم . پس براى ما منقول است .\r\nاجماع منقول دو قسم است :\r\n1 . منقول به خبر متواتر : ده‌ها يا صدها نفر از فقهاء براى ما نقل اجماع مىكنند كه در حد تواتر به ما گزارش مىشود .\r\n2 . منقول به خبر واحد : يك يا دو يا چند نفر براى ما حكايت اجماع مىنمايند . حال اجماع محصّل اگر قطعى باشد و به‌طور قطع ، كاشف از رأى امام باشد ، براى محصّل ارزش دارد و اگر ظنّى باشد ، فايده‌اى ندارد . اجماع منقول به خبر متواتر هم در حكم اجماع محصَّل است . اكنون سخن در حجيّت اجماع منقول به خبر واحد است كه قطعاً مفيد ظنّ و از امارات ظنيّه است .\r\nآيا اجماع منقول به خبر واحد از ظنون خاصّه است و دليل قاطع بر حجيّت آن وجود دارد يا چنين نيست ؟ اين نكته مسلّم است كه اجماع منقول به عنوان خودش هيچ دليلى بر اعتبار آن نيست و لذا كسانى هم كه طرفدار حجيّت آن شده‌اند ، از باب اينكه مصداقى از مصاديق خبر واحد است « 1 » و ادلّهء حجيت خبر واحد به عموم يا اطلاقشان آن را شامل مىشوند ؛ از اين باب حجّت است .\r\nحال بسيارى از كسانى كه خبر واحد را حجّت دانسته‌اند ، معتقدند كه اجماع منقول هم از افراد خبر واحد است و به همان دلايل حجّت است .\r\nسه مطلب در باب اجماع\r\nمرحوم آخوند مىفرمايد تحقيق مطلب دربارهء حجيّت اجماع منقول ، اين را مىطلبد كه امورى را ترسيم كنيم و سه مطلب را بيان نماييم :\r\nمطلب اوّل : ملاك حجّت بودن اجماع\r\nامر اوّل دربارهء مناط حجيّت اجماع است . چه در مكتب اهل سنّت و جماعت و چه در مكتب فقهاء اهل‌بيت عليهم السلام فىالجمله اجماع حجّت است . ولى اين اشتراك صرفاً صورى و ظاهرى است ، و گرنه از نظر ملاك حجيّت ، ميان دو مكتب ، تفاوت بنيادى وجود دارد . اهل سنت كه مادر اجماع هستند « 2 » و\r\n\r\n\r\n","description":"","footnote":"\r\n( 1 ) . اين مطلب در ادامه مبسوطاً بيان خواهد شد .\r\n( 2 ) . چون آنها اجماع را تأسيس كرده‌اند .\r\n","page_name":" 546 ","page_number":547},
  {"content":"\r\n\r\nاجماع هم مادر آنهاست ، « 1 » براى اجماع و اجتماع امت اسلامى ، اصالت و استقلال قائل‌اند و مىگويند به محض اينكه امت اسلامى بر امرى از امور مجتمع شدند آن امر ، حق و صواب خواهد بود و آحاد امت ممكن است دچار اشتباه شوند ؛ ولى مجموع امت از خطا مصون هستند - گرچه در ميان آنان معصومى نباشد - ولى دانشمندان شيعه اجماع را طريق به رأى معصوم و كاشف از نظر امام مىدانند و معتقدند اگر اجماع به‌طور قطع و جزم ، حاكى و كاشف از رأى معصوم بود ، ارزش دارد « 2 » و گرنه صرف اجماع ارزشى ندارد . آنگاه فقهاء شيعه اين بحث را مطرح مىكنند كه از كجا قطع به رأى معصوم حاصل شود ؟ طرق و راه‌هاى كاشفيّت اجماع از رأى معصوم - به‌طور قطع و جزم - كدام است ؟ در اين‌باره راه‌هاى گوناگونى مطرح شده است كه مهم‌ّترين آنها چهار طريق است و مرحوم آخوند آنها را در همين امر اوّل متعرض شده است .\r\n1 . اجماع دخولى يا تضمنى : ناقل اجماع ، آراء همه علماء را بدست مىآورد ، به‌گونه‌اى كه يقين دارد يكى از اين مجمعين ، امام عليه السلام است كه مستقيماً از زبان او حكم را شنيده يا در فتواى او خوانده و ديده است ؛ ولى شخص امام را نشناخته است « 3 » و از راه دخول امام در ميان مجمعين قطع به نظر مبارك او پيدا كرده است . « 4 » 2 . اجماع لطفى : قاعدهء لطف اين است كه آنچه انسان را به بهشت نزديك مىكند و از جهنم دور ، و در يك كلام آنچه مايهء تكامل و سعادت ابدى انسان مىگردد ، بايد خداوند براى انسان‌ها فراهم كند و از باب لطف بر او واجب است . بر اين اساس ارسال رسل ، انزال كتب و . . . همگى لطف است . يكى از مصاديق بارز لطف ، نصب امام است كه اصل وجودش لطف و تصرفات حضرتش لطف اندر لطف است . آنگاه به حكم اين قاعده مسلّم عقلى ، مىگوييم اگر فقهاء يك عصر همگى متّفق بر حكم و فتوايى شدند و احدى با آنان مخالفت نكرد يقين مىكنيم كه اين فتوى حق است و نظر امام نيز همين است ؛ و گرنه بر واجب امام بود به نوعى ايجاد خلاف و القاء خلاف كند و فرد يا افرادى را در مسألهء مخالف درست كند تا اجماع نشود و همگان به خطا نروند و سند باطلى بدست آيندگان نيفتد . پس اگر همه متّفق شدند و القاء خلافى هم نشد ، يقين مىكنيم كه نظر امام همين است . با توجّه به قاعدهء عقلى لطف ، يك ملازمهء عقلى ميان اتفاق آراء فقهاء با رأى امام پيدا مىشود و آن اتفاق مستلزم اين رأى مىگردد .\r\n\r\n\r\n","description":"","footnote":"\r\n( 1 ) . چون تنها دليل آنها بر خلافت فرزند ابوقحافه ادعاى اجماع است .\r\n( 2 ) . در واقع ارزش از آنِ رأى امام است .\r\n( 3 ) . اگر امام را مىشناخت ، رأى امام ارزش داشت ، نه آراء ديگران .\r\n( 4 ) . البته اين اجماع نشانه‌هايى دارد كه در ادامه خواهد آمد . ضمناً قدر مسلّم در عصر حضور معصوم عليه السلام چنين اتفاقى ممكن است بيفتد كه كسى آراء همگان ، از جمله رأى امام را به‌دست آورد و موفق به شناختن شخص امام نشود ، و گرنه در عصر غيبت چنين اتفاقى نيفتاده و اصولًا چنين چيزى پيش نخواهد آمد .\r\n","page_name":" 547 ","page_number":548},
  {"content":"\r\n\r\n3 . اجماع حدسى : حدس عبارت است از آگاهىاى كه از غير راه حواس ظاهرى بدست آيد و به اين معنا اعمّ است و قاعده لطف را هم شامل مىشود ؛ زيرا در آنجا هم رأى امام از طريق ملازمهء عقلى حاصل مىشد ، نه از راه حس . ولى اصطلاحاً حدس مقابل طريقهء لطف است . طبق بيان مرحوم شيخ در رسائل حدس سه شعبه دارد :\r\nالف ) حدسى كه مبتنى و متّكى بر يك سلسله مبادى حسّيّهء ضرورى و بديهى باشد ، يعنى مبادى و مقدماتى كه براى هر كسى حاصل شود عادتاً حدس مىزند . و به قول مرحوم آخوند ميان اين مبادى با آن امرى كه حدس مىزنيم ملازمهء عاديه وجود دارد . مثلًا فردى زحمت كشيده و اتفاق آراء جميع علماء را در جميع اعصار و قرون بدست آورده است و با اين‌كه آنها داراى مقامات عاليهء تقوى بوده‌اند و از روى هوى و هوس و استحسان و قياس و . . . فتوى نمىدادند و در بسيارى از مسائل اختلاف سليقه و نظر دارند ؛ ولى همگان در فلان حكم متّفق شده‌اند . اينجاست كه هر انسان منصفى عادتاً حدس قطعى مىزند كه اين فقهاء عظام حكم را از امام و رئيس خود گرفته‌اند . « 1 » ولى متأسفانه در غالب موارد چنين طريقى به روى ما مسدود است و آن شخص از كجا مىتواند ادعا كند كه در فلان مسأله آراء جميع فقهاء اعصار و امصار را بدست آورده است ؟\r\nب ) حدسى كه متكى بر مبادى حسيّه غير ضروريه باشد . يعنى مبادى و مقدماتى كه نه عقلًا ملازم با چنين حدسى است و نه عادتاً ؛ بلكه براى بعضى از افراد براساس سليقه‌اى كه دارند اتفاقاً و تصادفاً چنين پيش‌حدسى مىآيد و چه بسا براى صدها نفر اين حدس حاصل نشود . مثلًا فرد خاصى به ده نفر از فقهاء خيلى ايمان دارد و معتقد است اگر اين ده نفر متفق شدند ، حتماً حكم شرعى همان است و نظر امام عليه السلام موافق آنهاست . لذا از تحصيل فتواى اين ده نفر حدس قاطع به رأى امام مىزند ، ولى اتفاق روى جهت خاصى است كه ذكر شد ؛ و گرنه ديگران چنين نيستند .\r\nج ) حدسى كه متّكى بر مبادى اجتهادى و نظرى باشد كه حدس اندر حدس است . فرض كنيد فردى از قرائنى حدس مىزند كه نظر مشهور در فلان مسأله چنين و چنان است . سپس از آنجا هم حدس مىزند لابدّ همه فقهاء همين رأى را دارند . و بعد حدس مىزند كه لابد نظر امام نيز همين است .\r\nمرحوم شيخ در رسائل مثال‌هاى متعددى براى اين قسم آورده است ؛ « 2 » ولى از آنجا كه اين قسم از ادّعاى اجماع هيچ ارزشى ندارد ، مرحوم آخوند اصلًا متعرض نشده است .\r\nاز كجا بدانيم كه فلان گروه از فقهاء ، معتقد به اجماع دخولىاند و عدّه‌اى معتقد به اجماع لطفى ؟\r\nو نظر عدّهء سوم به اجماع حدسى است ؟ براى رسيدن به پاسخ اين سؤال دو راه وجود دارد :\r\n\r\n\r\n","description":"","footnote":"\r\n( 1 ) . همان‌طور كه اگر اطرافيان و وابستگان يك بيت به اتفاق كلمه درباره فلان مسأله يك نظر داشتند ، انسان مطمئن مىشود كه‌رأى صاحب البيت همين است . يا اگر همهء شاگردان يك درس ، مطلبى را يكسان و به تقرير واحد بيان كردند ، انسان حدس مىزند كه اين را از استاد خود گرفته‌اند .\r\n( 2 ) . فرائدالاصول ، ص 55 .\r\n","page_name":" 548 ","page_number":549},
  {"content":"\r\n\r\n1 . از راه تصريحات و نصوص خودشان ؛ اگر فقيهى صريحاً در كتابش مىنويسد كه اجماع از نوع دخولى است يا لطفى و . . . كاملًا مىفهميم كه او طرفدار چه مسلكى است .\r\n2 . از راه نشانه‌ها و ويژگىها : متأخرين از زمان محقق قمى تا به حال با اينكه صريحاً اجماع دخولى را ردّ مىكنند و مىگويند در دوران غيبت كبرى عادتاً چنين علمى به دخول امام در زمرهء مجمعين پيدا نمىشود و بنا نيست امام با علماء حشر و نشر داشته باشد ، تا كسى قاطع شود كه امام در ضمن مُجمعين بوده و نظر او را هم بدست آورده است و نيز با اين‌كه طريقهء قاعده لطف را قبول ندارند و منكر ملازمه عقلى هستند « 1 » و با اين‌كه در غالب موارد ملازمهء عادى را هم منكرند « 2 » معذلك در كلماتشان به وفور ادعاى اجماع مىكنند . با توجه به مطالب مزبور يقين مىكنيم اجماعى كه آنها سخن از آن مىزنند از نوع اجماع حدسى ، آن هم از قسم دوم است .\r\nآن دسته از فقهاء كه وقتى ادعاى اجماع مىكنند و كسى به آنها اعتراض مىكند كه فلانى و فلانى مخالف هستند ، چگونه ادعاى اجماع داريد ؟ در جواب مىگويند اينها معلوم النسب هستند و مخالفت آنها قادح نيست . از اينجا مىفهميم كه اينان طرفدار اجماع دخولى هستند و در آنجا سخن از مجهول‌النسب در ميان است .\r\nعدهء ديگر وقتى با همان اعتراض مزبور مواجهه مىشوند ، در پاسخ مىگويند اين چند نفر كه مخالفت مىكنند عصرشان منقرض شده است و مخالفت آنها قادح نيست . از اين پاسخ مىفهميم كه طرفدار اجماع لطفى هستند . در اينجاست كه چنين مخالفتى به حال اجماع ضرر ندارد .\r\n4 . اجماع تشرفى : گاهى براى انگشت‌شمارى از فقيهان عالىمقام - مثل مقدس اردبيلى ، بحرالعلوم و علامه - ممكن است اتفاق افتاده باشد كه به محضر امام عصر عليه السلام شرفياب شده و مستقيماً حكم شرعى را از زبان امام عليه السلام گرفته باشند ، ولى در مقام بيان حق ، مستقيماً نمىگويند كه من خودم امام عليه السلام را زيارت كردم و از او پرسيدم . « 3 » لذا به‌صورت اجماع بيان مىكند و مىگويد : اين مسأله اجماعى است . « 4 » پس اجماع به مناط كشف قطعى از رأى معصوم ارزش دارد و منابع قطع به رأى معصوم عبارت است از دخول امام در ميان مجمعين ، طريقه لطف و ملازمه عقلى ، طريقه حدس با دو قسم آن ، و اجماع تشرّفى .\r\n\r\n\r\n","description":"","footnote":"\r\n( 1 ) . توضيح اين مطلب در تنبيه اوّل از تنبيهات اجماع خواهد آمد .\r\n( 2 ) . زيرا مىگويند چگونه ممكن است آراء فقهاء همه اعصار را تا زمان امام عليه السلام بدست آوريم ؟\r\n( 3 ) . چون به حكم روايات در عصر غيبت كسى حق ندارد ادّعاى رؤيت كند و اگر كرد بايد تكذيب شود تا فتح باب نشود و هرآدم غير صالحى ادّعاى ملاقات با امام زمان نداشته باشد . ر . ك : بحارالانوار ، ج 52 ، ص 151 .\r\n( 4 ) . چنين فقيهى يا رأى امام را به‌منزلهء رأى همه فرض كرده و تنزيلًا ادعاى اجماع مىكند و يا آراء ديگران را هم ديده و حقيقتاًادعاى اجماع مىكند .\r\n","page_name":" 549 ","page_number":550},
  {"content":"\r\n\r\n\r\nالأمر الثانى : [ اختلاف الألفاظ الحاكية للإجماع 
  ]\r\nأنه لا يخفى اختلاف نقل الإجماع فتارة ينقل رأيه عليه السلام فى ضمن نقله حدسا كما هو الغالب أو حسا و هو نادر جدا و أخرى لا ينقل إلا ما هو السبب عند ناقله عقلا أو عادة أو اتفاقا و اختلاف ألفاظ النقل أيضا صراحة و ظهورا و إجمالا فى ذلك أى فى أنه نقل السبب أو نقل السبب و المسبب .\r\nمطلب دوم : اجماع سببى و مسببى\r\nدر باب اجماع سخن از سبب و مسبّب است . منظور از سبب ، آراء فقهاست و منظور از مسبب ، رأى امام است . با اين مقدمه دو نكته را در امر دوم بيان مىكنيم :\r\nنكتهء 1 : نقل اجماع از اين زاويه كه آيا نقل سبب است يا نقل سبب و مسبّب ( هر دو ) مختلف و متفاوت است . گاهى ناقل اجماع ، هم نقل سبب مىكند و هم نقل مسبّب ، يعنى هم آراء فقهاء را و هم رأى امام عليه السلام را نقل مىكند كه خود سه شعبه دارد :\r\nالف ) هر دو حسى باشند ، يعنى هم آراء فقهاء را مستقيماً ديده و هم رأى امام عليه السلام را در لابلاى آنها ديده يا از زبان امام عليه السلام شنيده است . در طريقهء اجماع دخولى همين مطرح بود و صد البته اين طريق بسيار نادر است و اصولًا در عصر غيبت ناياب .\r\nب ) نقل سبب حسّى است ، يعنى آراء علماء را خود ديده و يا از زبان آنها شنيده است ؛ ولى نقل مسبّب حدسى است ، آن هم به‌معناى عامّ كلمه ؛ يعنى هرچه كه حسّى نيست هم شامل ملازمه عقلى مىشود و هم شامل ملازمه عادى . مجرّد حدس اتفاقى را هم شامل است .\r\nج ) نقل سبب و مسبّب هر دو حدسى باشد كه اصلًا مرحوم آخوند اين را متعرض نشده است و همان قسم سوم حدس است كه گذشت .\r\nگاهى ناقل اجماع فقط نقل سبب مىكند ، يعنى اتفاق آرايى را كه به عقيده او كاشف از رأى معصوم است « 1 » گزارش مىكند و خودش معتقد است كه اين اتفاق كاشفيّت هم دارد ، ولى مستقيماً رأى امام را نقل نمىكند و نمىگويد « أجمعت الامّة من المعصوم و غيره » ، بلكه مثلًا مىگويد فقهاء عصر ما متّفق هستند . « 2 » نكتهء 2 : الفاظى هم كه در مقام نقل اجماع به كار مىبرد يكسان نيستند ؛ بلكه از حيث نص يا ظاهر يا مجمل بودن متفاوت هستند . به قول مرحوم مشكينى ، گاهى الفاظ نقل صراحت دارند در نقل سبب و مسبّب هر دو ؛ مثل « اجمع جميع الامة من المعصوم و غيره » . گاهى به صراحت فقط نقل سبب را دلالت\r\n\r\n\r\n","description":"","footnote":"\r\n( 1 ) . چه قاعده لطف را قبول دارد و از اين راه كاشف مىداند ، چه طرفدار ملازمهء عادى يا حدس اتفاقى است .\r\n( 2 ) . گاهى هم ناقل فقط نقل مسبّب مىكند ، يعنى مستقيماً رأى امام را نقل مىكند كه از اجماع خارج است و مستقيماً در خبر واحد داخل است و بايد آن شرايط را دارا باشد ، لذا مرحوم آخوند متعرض نيست .\r\n","page_name":" 550 ","page_number":551},
  {"content":"\r\n\r\nدارد ، مثل « اجماعاً من غيرالمعصوم » . گاهى ظهور در نقل سبب و مسبّب ؛ هر دو دارند ، مثل « اجماعاً » ، « جميع‌الامّة » و . . . . گاهى فقط ظهور در نقل سبب دارد ، مثل « اجمع عليه الاصحاب » كه كلمه اصحاب در مَن عدا الامام عليه السلام ظهور دارد . گاهى هم مجمل است ، مثل « اجمع فقهائنا » كه احتمالًا شامل امام عليه السلام است ؛ چون او افقه فقهاء است و به اعتبارى مخصوص غير امام عليه السلام است .\r\n\r\nالأمر الثالث : [ حجّيّة الإجماع المنقول الكاشف عن رأى المعصوم 
  ]\r\nأنه لا إشكال فى حجية الإجماع المنقول بأدلة حجية الخبر إذا كان نقله متضمنا لنقل السبب و المسبب عن حس لو لم نقل بأن نقله كذلك فى زمان الغيبة موهون جدا .\r\nو كذا إذا لم يكن متضمنا له بل كان ممحضا لنقل السبب عن حس إلا أنه كان سببا به نظر المنقول إليه أيضا عقلا أو عادة أو اتفاقا فيعامل حينئذ مع المنقول معاملة المحصل فى الالتزام بمسببه بأحكامه و آثاره .\r\nو أما إذا كان نقله للمسبب لا عن حس بل بملازمة ثابتة عند الناقل بوجه دون المنقول إليه ففيه إشكال أظهره عدم نهوض تلك الأدلة على حجيته إذ المتيقن من بناء العقلاء غير ذلك كما أن المنصرف من الآيات و الروايات ذلك على تقدير دلالتهما : [ ذلك 
  ]\r\nخصوصا فيما إذا رأى المنقول إليه خطأ الناقل فى اعتقاد الملازمة هذا فيما انكشف الحال .\r\nمطلب سوم : حجّيت اجماع\r\nدر امر سوم در صدد اين مطلب هستيم كه كدام قسم از اقسام اجماع حجت است و مشمول ادلّه حجيّت خبر مىباشد و مصداقى از مصاديق آن است « 1 » و كدام حجّت نيست ؟ در مجموع هشت قسم مقصور است كه به ترتيب ذكر مىكنيم . از عبارت كفايه سه قسم به صراحت استفاده مىشود و ساير اقسام را از مفهوم كلام يا با استعانت از مباحث امر اوّل و دوم مىتوان عرضه كرد :\r\nقسم اوّل : ناقل اجماع در مقام نقل اجماع ، هم نقل سبب ( آراء علماء ) مىكند و هم نقل مسبب ( رأى امام ) . هر دو هم حسى است ، يعنى به چشم خود ، فتاواى همه را ديده و يا از زبان همه شنيده و يقين دارد كه يكى از اين آراء ، رأى امام است كه از زبان امام عليه السلام شنيده است ( اجماع دخولى يا تضمّنى يا حسّى ) و در مقام حكايت مىگويد همهء فقهاء امت - اعمّ از معصوم و غيرمعصوم - بر اين اتفاق نظر دارند . اين قسم از اجماع منقول قطعاً حجّت است ؛ زيرا ناقل اجماع كه فردى ثقه ، بلكه عادل و بلكه فقيه عالى مقام است ، مستقيماً رأى معصوم را به ما اخبار مىكند و اگر خبر يك راوى معمولى ( قصّاب ، خبّاز ، زيّات ، سمّان و . . . ) ولى موثق ، ارزشمند باشد ، خبر چنين فقيهى به طريق أولى معتبر است .\r\n\r\n\r\n","description":"","footnote":"\r\n( 1 ) . چون در اوّل فصل گفته شد كه اجماع منقول به‌عنوان خاصّش دليلى بر حجيّت ندارد و اگر هم حجّت باشد ، از باب اين است كه‌نوعى خبر دادن از رأى معصوم است و ادلّهء حجيّت خبر واحد بر حجيت آن دلالت دارند .\r\n","page_name":" 551 ","page_number":552},
  {"content":"\r\n\r\nآرى بالمطابقه و مستقيماً از رأى امام عليه السلام خبر نمىدهد ، بلكه در ضمن مجمعين از رأى امام خبر مىدهد و شخص امام را نمىشناسد ؛ ولى اينكه قدحى در خبر نيست ، خبر از قول معصوم اگر جامع شرايط باشد ، حجّت است ؛ چه به‌دلالت مطابقى باشد ، چه به‌دلالت تضمنى و چه مدلول التزامى . پس اين قسم از اجماع ارزشمند است ، ولى متأسفانه در عصر غيبت چنين اجماعى موهون و سست است .\r\nزيرا بنا نيست كه امام عليه السلام با ديگران حشر و نشر داشته باشد و مثلًا در قم يا نجف زندگى كند تا ناقل اجماع ، يقين كند كه يكى از مجمعين امام عليه السلام بوده است . آرى در زمان ظهور چنين چيزى ميسور است .\r\nقسم دوم : حاكىِ اجماع ، هم نقل سبب مىكند و هم نقل مسبب ؛ ولى هر دو بر اساس حدس و اجتهاد و استنباط شخصى خود او است و تلاش چندانى در راه تتبّع و تصفّح آراء نكرده و تنها گمان كرده است كه شايد نظر ديگران چنين است و رأى معصوم عليه السلام هم آن‌گونه است كه او مىگويد . چنين ادعاى اجماعى اصلًا به درد منقول‌ٌاليه و مجتهد ديگر نمىخورد . آرى ، نظر شخصى ناقل براى خودش محترم است و براى مقلدان او نيز حرمت دارد ، ولى سر سوزنى به حال مجتهد ديگر سودمند نيست .\r\nقسم سوم : ناقل اجماع ، سبب و مسبب - هر دو - را نقل مىكند ؛ ولى نقل سبب حسّى است ، يعنى آراء فقهاء و علماء را در كتاب‌هاى آنان ديده يا از زبان آنها شنيده است ، سپس آنها را نقل مىكند .\r\nولى نسبت به نقل مسبّب حدسى است ، يعنى رأى امام را حدس مىزند . « 1 » به عقيدهء ناقل ، اين اتفاق آراء سببيّت دارد و كاشف قطعى از رأى امام است . « 2 » به عقيدهء مخاطب و منقول‌ٌاليه همچنين اجماعى سببيّت دارد و با ناقل اجماع هم مسلك است . اين نوع اجماع منقول هم حجّت است ، زيرا نسبت به نقل سبب كه حسى است و مخاطب آن را مىپذيرد و خود را به‌جاى ناقل مىپندارد ؛ به‌گونه‌اى كه گويا خودش تحصيل اجماع كرده است . آنگاه با اين اجماع منقول ، به نوع اجماع محصَّل ، معامله مىشود و همه آثار و احكام مترتّب مىشود ، يعنى بنا را بر اين مىگذارد كه رأى علماء عصر همين است . سپس بر اساس ملازمهء عقليّه ، قطع ادعايى به رأى امام پيدا مىكند يا اينكه بنا را بر اين مىگذارد كه رأى همهء علماء اعصار و امصار همين است . سپس به حكم ملازمه عادى به رأى امام مىرسد و . . . .\r\nقسم چهارم : حاكى اجماع ، سبب و مسبب - هر دو - را نقل مىكند و نقل سبب ، حسى است و آراء فقهاء عصر واحد يا جميع اعصار و يا مشاهير را - براساس مبانى مختلف - به چشم خود ديده است . از اين طريق ، حدس به رأى امام مىزند . نسبت به رأى معصوم يا نقل مسبب ، حدسى است و\r\n\r\n\r\n","description":"","footnote":"\r\n( 1 ) . حدس به‌معناى اعمّ كلمه است كه هرچه را حسى نباشد شامل مىشود ، چه ملازمه عقلى باشد ، چه عادى و چه حدسى اتفاقى .\r\n( 2 ) . فىالمثل قاعده لطف را قبول دارد و آراء فقهاى عصر واحد را جمع آورى كرده و سپس از راه ملازمهء عقلى يقين كرده است‌كه نظر مبارك امام هم همين است . بر همين اساس ادعاى اجماع مىكند و مىگويد : « أجمع الأمة من المعصوم و غيره على كذا » .\r\n","page_name":" 552 ","page_number":553},
  {"content":"\r\n\r\nبه عقيده خود ناقل چنين اجماع و اتفاقى سببيت دارد و موجب حدس به رأى امام مىشود ، بر اساس ملازمه عقلى يا عادى يا حدس اتفاقى . ولى به عقيدهء مخاطب و منقول‌ٌاليه از اين راه قطع به رأى معصوم حاصل نمىشود و مخاطب با متكلم و ناقل ، هم‌مسلك نيست . مثلًا ناقل فقط آراء فقهاء يك عصر را تحصيل كرده و خودش ملازمه عقلى را قبول دارد ؛ ولى مخاطب اين مسلك را قبول ندارد .\r\nحكم چنين اجماعى نسبت به مقدارى كه نقل سبب مىكند ، از صور بعدى معلوم خواهد شد ، ولى نسبت به نقل مسبب يا رأى امام حجّت نيست و ادلّه حجيّت خبر واحد آن را شامل نيست ، زيرا ادلّهء حجيّت خبر واحد عبارت است از : بناء عقلاء ، اجماع ، آيات ، روايات .\r\nبناء عقلاء همان سيره عملى است و مهم‌ترين دليل حجيّت خبر واحد مىباشد . از آنجا كه از مقوله عمل است و عمل مجمل است ، بايد به قدر متيقنِ آن قناعت شود . قدر متيقن از بناء عقلاء ، بر حجيّت خبر ، دربارهء خبرهاى حسى ، يا حدس عادى و ضرورى است كه كالحس باشد . اما نسبت به ساير خبرهاى حدسى ، شمول سيره عقلاء مسلّم نيست و تا قطعى نشود فايده‌اى ندارد .\r\nدرباره اجماع قولى و آيات و روايات - كه عمده همين آيات و روايات است و اجماع به يكى از آن دو برمىگردد - بايد متذكر شد كه اولًا اصل دليليت آنها براى حجيّت خبر واحد ، قابل مناقشه است و در باب خود خواهد آمد . ثانياً بر فرض كه دلالت آنها تمام باشد ، امّا باز هم به غير خبر حدسى انصراف دارند ، يعنى به خبر حسى يا حدس ضرورى و كالحس انصراف دارند و شامل فرض مورد بحث ما نمىشوند . « 1 » پس قسم چهارم از اجماع منقول نسبت به مسبب و رأى امام حجّت نيست .\r\nقسم پنجم : هم نقل سبب مىكند و هم نقل مسبب . نسبت به نقل سبب ، حدسى است و آراء را نديده است ؛ ولى نسبت به نقل مسبب حسى است و رأى امام را ديده و از امام سؤال كرده و شنيده است و اين در اجماع تشرّفى است . باز هم اگر چنين اجماعى احراز شد ، ارزش دارد ؛ ولى خيلى نادر است و نمىتوان تشخيص داد مثلًا كدام‌يك از ادعاهاى اجماع مقدس اردبيلى ، از اين نوع است .\r\nقسم ششم : ناقل اجماع فقط نقل سبب مىكند ، يعنى آراء علماء را بيان مىكند و مىگويد « اجمع اصحابنا » يا « اصحاب الامام ، على كذا » ، و نقل مسبب نمىكند و تازه نقل سببش هم صددرصد حدسى و اجتهادى است كه قطعاً اين قسم ارزشى ندارد و تنها به كار خود حدس زننده مىآيد .\r\nقسم هفتم : ناقل فقط نقل سبب مىكند و به عقيده خودش اين سبب تامّ و كاشف از رأى معصوم است و مستلزم مسبب است . مثلًا ملازمه عقلى را قبول دارد و فتاواى فقهاء عصر خويش را جمع آورى كرده است و به نظر خودش هم حدس به رأى امام مىزند . ضمناً به عقيده منقولٌ اليه نيز اين اجماع فقهاى عصر واحد سببيّت تامّه دارد و كاشف از رأى امام است . اين قسم از اجماع هم حجّت است ، به همان بيانى كه در صورت سوم از صور هشتگانه بيان شد .\r\n\r\n\r\n","description":"","footnote":"\r\n( 1 ) . انصراف هم ظهورى است ؛ زيرا واژه خبر و نبأ ، فراوان در خبرهاى حسى به‌كار مىرود ، نه در خبرهاى حدسى .\r\n","page_name":" 553 ","page_number":554},
  {"content":"\r\n\r\nقسم هشتم : ناقل فقط نقل سبب مىكند و به عقيده خودش سبب ، تامّ و كاشف از رأى معصوم است ؛ ولى به عقيده منقول‌ٌاليه كاشفيت ندارد و هم‌مسلك نيستند . در اينجا هم مخاطب نقل سبب را مىپذيرد و بنا را بر اين مىگذارد كه فقهاء عصر اتفاق دارند و چون به عقيده او اين مقدار كافى نيست ، بايد امارات و قرائن ديگرى هم فراهم بكند كه در ادامه با عنون « فلا بُدَّ . . . » خواهد آمد ، و گرنه به‌تنهايى حجّت نيست .\r\nاز اين اقسام ثمانيه تنها قسم اوّل و چهارم و هفتم در كتاب آمده و با عبارت « لا اشكال فى حجية . . . » به قسم اوّل اشاره دارد و با جملهء « و كذا اذا لم يكن . . . » اشاره به قسم هفتم دارد و با جملهء « و اما اذا كان . . . » اشاره به قسم چهارم دارد و بقيّه صور هم از مفاهيم صور مزبور و از لابه‌لاى كلام بدست مىآيد .\r\nو أما فيما اشتبه فلا يبعد أن يقال بالاعتبار فإن عمدة أدلة حجية الأخبار هو بناء العقلاء و هم كما يعملون بخبر الثقة إذا علم أنه عن حس يعملون به فيما يحتمل كونه عن حدس حيث إنه ليس بناؤهم إذا أخبروا بشىء على التوقف و التفتيش عن أنه عن حدس أو حس بل العمل على طبقه و الجرى على وفقه بدون ذلك .\r\nنعم لا يبعد أن يكون بناؤهم على ذلك فيما لا يكون هناك أمارة على الحدس أو اعتقاد الملازمة فيما لا يرون هناك ملازمة . هذا .\r\nلكن الإجماعات المنقولة فى ألسنة الأصحاب غالبا مبنية على حدس الناقل أو اعتقاد الملازمة عقلا فلا اعتبار لها ما لم ينكشف أن نقل السبب كان مستندا إلى الحس .\r\nفلابدّ فى الإجماعات المنقولة بألفاظها المختلفة من استظهار مقدار دلالة ألفاظها و لو بملاحظة حال الناقل و خصوص موضع النقل فيؤخذ بذاك المقدار و يعامل معه كأنه المحصل فإن كان به مقدار تمام السبب و إلا فلا يجدى ما لم يضم إليه مما حصله أو نقل له من سائر الأقوال أو سائر الأمارات ما به تم فافهم .\r\nخلاصه‌اى از مطالب گذشته : آنچه تا به حال ذكر شد به طور كلّى مربوط به فرض انكشاف حال بود ، يعنى بر فرض كه براى ما محرز بود كه نقل اجماع از كدام نوع است ؛ آيا نقل سبب و مسبّب هر دو است يا نقل سبب تنها است ؟ آيا از روى حس نقل مىكند يا از روى حدس ؟ حال اگر در كتاب يا كلام فقيهى با ادعاى اجماعى روبه‌رو شديم و ندانستيم از نوع اجماع حسى است يا حدسى ، چه بايد كرد ؟ آيا بنا را بر حجّت بودن بگذاريم يا بر عدم حجيت ؟\r\nمرحوم آخوند مىفرمايد هيچ بُعدى ندارد كه بنا را بر حجيّت آن بگذاريم ؛ زيرا عمده دليل حجيّت خبر واحد ، بناء عقلاء است و عقلاء عالم به خبر ثقه اعتماد مىكنند و به محض شنيدن ، ترتيب اثر مىدهند و معطل نمىمانند و تحقيق نمىكنند از اينكه شايد خبر ثقه براساس حدس خودش باشد ،\r\n\r\n","description":"","footnote":"","page_name":" 554 ","page_number":555},
  {"content":"\r\n\r\nبلكه با وجود اين احتمال خبر او را پذيرفته و به آن ترتيب اثر مىدهند و بر اساس آن مشى مىكنند ، لذا به حكم اين بناء ، چنين اجماعى حجّت است . البته اگر امارات و نشانه‌هاى حدسى بودن در كار باشد باز هم ارزشى ندارد .\r\nبا همهء تلاش‌هايى كه شد و انواعى از اجماعات منقول را حجّت كرديم ، معذلك بايد اعتراف كنيم كه اينها صرفاً فرضيات و مسائل ذهنى و اگرى بود . آنچه در خارج واقعيّت دارد كه غالب اجماعات منقول در كتب فقهاء ، از اين قبيل مىباشد ، اين است كه نوع اجماعات يا مبتنى بر ملازمه عقلى است ، يعنى آراء فقهاء عصر واحد را تحصيل كرده است و خودش قبول دارد و يا مبتنى بر حدس اتفاقى است و از آراء جماعتى حدس به قول معصوم زده و نقل اجماع كرده است . متأسفانه اين دو نوع از اجماع ارزشى ندارد . دليل اين مطلب در تنبيه اوّل از تنبيهات خواهد آمد .\r\nاعتبار داشتن اجماع منقول : با توجه به عبارات قبلى ، از اجماع منقول به كلّى نااميد شديم ؛ ولى در اين جمله ( فلابدّ فى الاجماعات المنقولة ) آن را جبران مىكند و مىفرمايد مواردى كه نقل سبب ، حسى است و ناقل ، آراء عصر واحد يا مشاهير را ديده و نقل مىكند ، اگر براى منقولٌ اليه هم اين سبب تامّ است ، يعنى سببيت دارد و كاشف قطعى از رأى امام است بحثى نيست ؛ ولى اگر ناقص است ، بايد نخست در خود الفاظ اجماع دقت شود . « 1 » بايد وضع ناقل را هم در نظر بگيريم - كه آدم كثير التتبع است يا كم تتبع است ؟ - همچنين وضع مسأله را نيز ملاحظه كنيم ، - كه از مسائل مشهوره است تا نقل اجماع در آن قوىتر است يا از مسائل دور از دسترس است كه ادعاى اجماع در آن بعيدتر است - . سپس حاصل جمع اينها را بدست آوريم كه مثلًا از فلان اجماع ، پنجاه درصد گمان پيدا مىشود و اين مقدار را بپذيريم و خود را جاى ناقل بگذاريم . سپس اگر مجموع اينها براى ما سبب تام بود كه بحثى نيست و اگر ناتمام بود ، خود نيز امارات ظنيّه ديگرى به آن ضميمه كنيم . مثلًا خودمان هم شهرت فتوائيّه تحصيل كنيم ، خبر واحد ضعيف هم پيدا كنيم ، چند تا اجماع منقول ديگر هم ضميمه كنيم و . . . تا از انصمام مجموع آنها به يقين برسيم و سبب ، تامّ شود تا حدس به رأى امام بزنيم . پس فىالجمله اجماع منقول ارزش و اعتبار دارد ؛ ولى دليل مستقل نيست .\r\nفافهم : شايد اشاره باشد به اينكه از انضمام چند لا حجّت ، حجت درست نمىشود . شايد هم اشاره باشد به اينكه اگر امارات ديگر هم ضميمه شد ، مطلب از باب اجماع منقول بودن خارج مىشود و از باب تراكم ظنون خواهد گرديد كه چه‌بسا موجب قطع هم مىشود ، امّا بحث ما در حجيّت اجماع منقول است .\r\n\r\n\r\n","description":"","footnote":"\r\n( 1 ) . يعنى آيا به لفظ « لا نعلم خلافاً » است يا لا خلاف يا اجماعى ؟ كه هر كدام حسابى دارد و مراتبى .\r\n","page_name":" 555 ","page_number":556},
  {"content":"\r\n\r\nفتلخص بما ذكرنا أن الإجماع المنقول بخبر الواحد من جهة حكايته رأى الإمام عليه السلام بالتضمن أو الالتزام كخبر الواحد فى الاعتبار إذا كان من نقل إليه ممن يرى الملازمة بين رأيه عليه السلام و ما نقله من الأقوال بنحو الجملة و الإجمال و تعمه أدلة اعتباره و ينقسم بأقسامه و يشاركه فى أحكامه و إلا لم يكن مثله فى الاعتبار من جهة الحكاية . و أما من جهة نقل السبب فهو فى الاعتبار بالنسبة إلى مقدار من الأقوال التى نقلت إليه على الإجمال بألفاظ نقل الإجماع مثل ما إذا نقلت على التفصيل فلو ضم إليه مما حصله أو نقل له من أقوال السائرين أو سائر الأمارات مقدار كان المجموع منه و ما نقل بلفظ الإجماع به مقدار السبب التام كان المجموع كالمحصل و يكون حاله كما إذا كان كله منقولا و لا تفاوت فى اعتبار الخبر بين ما إذا كان المخبر به تمامه أو ما له دخل فيه و به قوامه كما يشهد به حجيته بلا ريب فى تعيين حال السائل و خصوصية القضية الواقعة المسئول عنها و غير ذلك مما له دخل فى تعيين مرامه عليه السلام من كلامه .\r\nخلاصهء امر سوم : چكيده مطالبى كه در امر ثالث تا به حال ذكر شد عبارت است از :\r\nالف ) اگر ناقل اجماع ، اجماع حسى و دخولى را نقل كند . « 1 » اين نوع اجماع منقول مثل خبر واحد است و همان‌طور كه خبر واحد حجّت است اجماع مزبور هم حجت است . با اين تفاوت كه خبر واحد بالمطابقه و مستقيماً حاكى از قول و نظر امام است و اجماع مزبور بالتضمن دال بر رأى امام است .\r\nب ) اگر ناقل اجماع ، اجماع حدسى « 2 » را نقل مىكند و براى خود او از اين طريق قطع به رأى امام پيدا شده و منقول اليه نيز با او هم عقيده است ، باز همچنين اجماعى در حكم خبر واحد است و حجّت مىباشد . با اين تفاوت كه خبر واحد ، بالمطابقه حاكى از رأى امام است و اجماع مزبور ، بالملازمه و به دلالت التزامى كاشف از رأى امام است . در نتيجه اجماع مزبور كه حجّت است ، همچون خبر واحد به اقسام اربعه تقسيم مىشود :\r\n1 . اجماع صحيح : حاكى آن امامى عدل است .\r\n2 . اجماع موثق : ناقل آن فردى مورد وثوق و متحرز از كذب است ، ولو امامى اثنا عشرى هم نباشد .\r\n3 . اجماع حسن : حاكى آن امامى ممدوح است ؛ ولى تزكيه و تعديل نشده است .\r\n4 . اجماع ضعيف : ناقل آن فرد فاسقى است .\r\nاجماع منقول مزبور همان احكام و آثارى را كه خبر واحد دارد ( حجيّت به معناى منجزيت عند الاصابه و معذّريت عند الخطأ ) دارا مىباشد .\r\nج ) اگر منقول اليه هم عقيده با ناقل نباشد و ملازمهء عقلى يا عادى را قبول نداشته باشد ، يا حدس\r\n\r\n\r\n","description":"","footnote":"\r\n( 1 ) . يعنى مستقيماً از زبان امام نظر او را گرفته است و براى ما حكايت مىكند ، ولو شخص امام را نشناخته باشد .\r\n( 2 ) . به معناى عام كلمه كه شامل ملازمه عقليّه و عاديه هم بشود .\r\n","page_name":" 556 ","page_number":557},
  {"content":"\r\n\r\nاتفاقى براى او پيدا نشده باشد ، چنين اجماعى از ناحيهء نقل مسبّب و رأى امام ، مثل خبر واحد نيست كه حجّت و لازم الاتباع باشد ؛ ولى از ناحيهء نقل سبب به مقدارى كه ناقل ، آراء فقهاء - مثلًا فتاواى عصر واحد ، يا مشاهير قوم و . . . - را نقل مىكند از او مىپذيريم ، گرچه به‌صورت مجمل و سربسته بگويد :\r\n« اجمع العلماء على كذا » ، و نام آنها را يك يك نياورده باشد . به اين دليل مىپذيريم كه عادل است و چنين ادعايى مىكند . مثل اين است كه تفصيلًا آنها را نام برده باشد و براى منقول‌اليه اين مقدار ثابت مىشود ؛ ولى چون سبب تام نيست و استقلالًا ارزش ندارد و كاشف از رأى امام نيست ، نيازمند ضميمه امارات ديگر است . از قبيل شهرت فتوائيّه كه فرد منقول‌اليه تحصيل كرده است ، اجماع منقول ديگرى كه به آن ضميمه شده است ، خبر واحد ضعيفى كه مؤيّد آن است و . . . .\r\nآنگاه اگر از انضمام مجموع امارات به مرتبه‌اى رسيد كه سبب براى مخاطب هم تام و تمام شد ارزش دارد ، ولى نامش اجماع منقول است نه محصَّل « 1 » البته از نظر حجيّت ، مثل اجماع محصَّل حجت است . فرقى هم ندارد كه مخبر به ، تمام السبب باشد براى رأى امام يا جزء سبب باشد و با ضميمه كامل شود . در هر صورت اجماع منقول به اندازه جزء سبب ارزش دارد و نمونه‌اش موارد ذيل است كه جزء سبب هستند :\r\nالف ) تعيين حال سائل : نمىدانيم فلان راوى ثقه است يا خير ؟ عادل است يا نه ؟ يك رجالى مورد قبول ما ، او را توثيق مىكند ؛ ولى اين مقدار تمام السبب براى قبول خبر او نيست بايد عادل ديگرى هم او را توثيق كند يا ديگرى او را جرح و تفسيق نكند و . . . تا مجموعاً موجب اعتماد به خبر او باشند .\r\nب ) خصوصيت قضيّه مورد سوال : امام در جواب يك سؤال مطلبى فرموده است ؛ مثلًا فرموده است « نعم » و ما نمىدانيم منظور امام چيست ؟ ولى سؤال سائل از مورد خاصّ بود و قرينه مىشود بر تعيين مراد امام . امّا اين جزء سبب است و بايد عوامل ديگرى هم باشد تا بتوان گفت كلام امام ظهور در فلان مطلب دارد و مراد امام فلان مطلب است و تقييد و تخصيص و . . . وجود ندارد .\r\nج ) راوى روايتى را به صورت مضمر ، نقل كرده و گفته است سألته . ما هم نمىدانيم منظورش چه كسى است ؟ فرد مورد اعتمادى مىگويد من از خودش شنيدم كه مرادش از مرجع ضمير - مثلًا - امام صادق عليه السلام است . اين جزء سبب مىشود و چيزهاى ديگر هم بايد باشد تا روايت راوى را بپذيريم .\r\n\r\n\r\n","description":"","footnote":"\r\n( 1 ) . نتيجه تابع اخسّ مقدمات است .\r\n","page_name":" 557 ","page_number":558},
  {"content":"\r\n\r\n\r\n[ تنبيهات مبحث الإجماع المنقول 
  ]\r\nو ينبغى التنبيه على أمور\r\n\r\nالأول : [ بطلان الطرق المتقدّمة لاستكشاف رأى الإمام 7 
  ]\r\nأنه قد مر أن مبنى دعوى الإجماع غالبا هو اعتقاد الملازمة عقلا لقاعدة اللطف و هى باطلة أو اتفاقا بحدس رأيه عليه السلام من فتوى جماعة و هى غالبا غير مسلمة .\r\nو أما كون المبنى العلم بدخول الإمام بشخصه فى الجماعة أو العلم برأيه للاطلاع بما يلازمه عادة من الفتاوى فقليل جدا فى الإجماعات المتداولة فى ألسنة الأصحاب كما لا يخفى بل لا يكاد يتفق العلم بدخوله عليه السلام على نحو الإجمال فى الجماعة فى زمان الغيبة و إن احتمل تشرف بعض الأوحدى بخدمته و معرفته أحيانا .\r\nفلا يكاد يجدى نقل الإجماع إلا من باب نقل السبب بالمقدار الذى أحرز من لفظه بما اكتنف به من حال أو مقال و يعامل معه معاملة المحصل .\r\nتنبيهات اجمال منقول\r\nمرحوم آخوند در پايان سه مطلب را به عنوان تنبيهات ذكر مىكند :\r\nتنبيه اوّل : خلاصهء مباحث پيشين\r\nمطالب اين تنبيه در ضمن مباحث گذشته ذكر شد كه به‌طور اجمال و خلاصه بيان مىشود : گفتيم اجماع منقول انواعى دارد و دانستيم كه كدام حجّت است و كدام حجّت نيست . خلاصه اينكه اگر ناقل اجماع ، اجماع دخولى را نقل كند ، قطعاً حجّت است و مصداقى از مصاديق خبر واحد است . ولى در زمان غيبت ، ما يقين به اين مطلب نداريم كه امام در ميان مجمعين بوده تا بتوانيم چنين ادعاى اجماعى بكنيم و نيز اگر ناقل اجماع آراى جميع فقهاء را در جميع اعصار و امصار نقل كند ، كه ملازمهء عاديه وجود دارد و هر عاقلى از اين اتفاق آراء ، عادتاً حدس به رأى امام مىزند ، باز هم ارزش دارد ؛ ولى حاشا و كلّا كه كسى بتواند چنين ادعايى بكند و بگويد من آراء همه فقهاء را در همه اعصار بدست آورده‌ام .\r\nچنين چيزى عادتاً محال است . و اجماع تشرفى هم ارزش دارد ؛ ولى درك اين مطلب كه فلان اجماع منقول ، از نوع اجماع تشرفى است ، ممكن نيست . باقى مىماند دو نوع اجماع :\r\nيكى حدس اتفاقى است كه شخصى از قول ده نفر هم چه بسا حدس قطعى به رأى امام مىزند ؛ ولى براى ما پذيرفتنى نيست و ما مبناى او را باور نداريم .\r\nيكى هم اجماع لطفى است كه شخص از اتفاق علماى يك عصر ، حدس قطعى به رأى امام پيدا\r\n\r\n","description":"","footnote":"","page_name":" 558 ","page_number":559},
  {"content":"\r\n\r\nمىكند و به ملازمه عقلى بر مبناى قاعده لطف يقين مىكند كه رأى امام همين است ؛ ولى اين قسم هم از نظر مبنا باطل است . « 1 » در نتيجه ، اجماعاتى كه حجّت باشند وجود خارجى ندارند : ( ما قُصد لم يقع ) و اجماعاتى كه قابل تحقق هستند ارزش ندارند : ( و ما وقع لم يقصد ) . البته در همين دو قسم اخير ، به‌كلّى از خير اجماع نمىگذريم و از باب نقل سبب به مقدارى كه نقل سبب مىكند مىپذيريم و بقيّه را بايد خود تحصيل كنيم تا سبب تكميل شود و حجّت باشد .\r\n\r\nالثانى : [ تعارض الإجماعات المنقوله 
  ]\r\nأنه لا يخفى أن الإجماعات المنقولة إذا تعارض اثنان منها أو أكثر فلا يكون التعارض إلا بحسب المسبب و أما بحسب السبب فلا تعارض فى البين لاحتمال صدق الكل لكن نقل الفتاوى على الإجمال بلفظ الإجماع حينئذ لا يصلح لأن يكون سببا و لا جزء سبب لثبوت الخلاف فيها إلا إذا كان فى أحد المتعارضين خصوصية موجبة لقطع المنقول إليه برأيه عليه السلام لو اطلع عليها و لو مع اطلاعه على الخلاف و هو و إن لم يكن مع الاطلاع على الفتاوى على اختلافها مفصلا ببعيد إلا أنه مع عدم الاطلاع عليها كذلك إلا مجملا بعيد فافهم .\r\nتنبيه دوم : تعارض اجماعات منقول\r\nهرگاه دو يا چند اجماع منقول با يكديگر تعارض كردند مثلًا يكى مىگويد بالاجماع جمعه واجب است ، ديگرى مىگويد بالاجماع جمعه حرام است و . . . - چه بايد كرد ؟ قدر مسلّم اين است كه تعارض به لحاظ مسبّب و رأى امام خواهد بود ؛ زيرا امكان ندارد امام در يك موضوع دو رأى داشته باشد ، هم وجوب و هم حرمت ؛ چون اجتماع ضدان مىشود . لذا يكى حق است و ديگرى باطل و كذب و چون نمىدانيم كدام حق است و كدام باطل ، تعارض پديد مىآيد . ولى به لحاظ خود سبب و نقل آراء تعارض نيست ؛ زيرا شايد هر دو مدّعى اجماع صادق باشند .\r\nيكى فتاواى اين عصر را ديده است و ادعاى اجماع بر وجوب مىكند ، ديگرى فتاواى عصر قبل را ديده است و ادعاى اجماع بر حرمت مىكند ، هر دو هم راست مىگويند . يا هركدام به قول بيست نفر اعتماد دارند و هركدام قول همان بيست نفر خودش را ديده است و ادعاى اجماع مىكند و هر دو در اين ادّعا صداقت دارند و تعارض نيست .\r\n\r\n\r\n","description":"","footnote":"\r\n( 1 ) . دليل بطلان : زيرا اولًا اگر از باب لطف ، القاء خلاف در مسأله فرعى جزئى لازم باشد ، اصل ظهور و بدست گرفتن زمام امر مسلمين كه خيلى مهم‌تر است و به طريق اولى بايد باشد ، در حالى كه چنين نيست . ثانياً معنا ندارد لطف ايجاب كند كه يك نفر مخالفت كند ؛ ولى بقيه علماء و مقلدان آنها در خطا باشند . اگر لطف ايجاب مىكند كه اظهار خلاف شود ، به طريق اولى ايجاب مىكند كه اكثر مقلدان ( معظم ) را از اشتباه برگرداند . ثالثاً از كجا معلوم كه حكم مورد اتفاق به درجه تنجّز رسيده باشد تا بر امام القاء خلاف و اظهار حق لازم باشد ؟ پس اينجا جاى قاعده لطف نيست ؛ ولو در جاى خود در مباحث كلامى قاعده‌اى متقن و مورد قبول است .\r\n","page_name":" 559 ","page_number":560},
  {"content":"\r\n\r\nولى در سايه اينكه هر قولى مخالفى پيدا كرد هيچ كدام قابل اعتماد نيست ، نه به عنوان تام‌السبب و نه جزء سبب ، مگر اينكه يكى از دو اجماع منقول مزايايى داشته باشد ، يعنى مدعى آن ، رأى قدما را نقل كند يا رأى فقهاء درجه اوّل را نقل كند كه خود اين مزيتى است . ولى از كجا بدانيم فلان اجماع منقول داراى اين مزاياست ؟ ناقل ، به تفصيل كه نقل آراء نكرده است تا بدانيم منظورش قدما هستند يا متأخرين ؟ بلكه بالاجمال و سربسته و به لفظ اجماع نقل كرده است ، لذا راهى نداريم ، ولى در پايان مىفرمايد « فافهم » . شايد اشاره باشد به اينكه راه دارد و از خصوصيات ناقل مىتوان به وجود مزيت يا منقصت در اجماع او پى برد .\r\n\r\nالثالث : [ نقل التواتر بخبر الواحد 
  ]\r\nأنه ينقدح مما ذكرنا فى نقل الإجماع حال نقل التواتر و أنه من حيث المسبب لا بد فى اعتباره من كون الإخبار به إخبارا على الإجمال به مقدار يوجب قطع المنقول إليه بما أخبر به لو علم به و من حيث السبب يثبت به كلّ مقدار كان إخباره بالتواتر دالا عليه كما إذا أخبر به على التفصيل فربما لا يكون إلا دون حد التواتر فلا بد فى معاملته معه معاملته من لحوق مقدار آخر من الأخبار يبلغ المجموع ذاك الحد . نعم لو كان هناك أثر للخبر المتواتر فى الجملة و لو عند المخبر لوجب ترتيبه عليه و لو لم يدل على ما به حد التواتر من المقدار .\r\nتنبيه سوم : نقل تواتر\r\nتا به حال دربارهء نقل اجماع بحث شد . اكنون دربارهء نقل تواتر بحث مىشود : اگر كسى بگويد در حد تواتر به من خبر رسيده كه امام صادق عليه السلام چنين فرموده است ، عاصم چنان قرائت كرده ، زيد مُرد ، و . . .\r\nبا اين ادعاى تواتر چه كنيم ؟ مرحوم آخوند مىفرمايد تمام بحث‌هايى كه در باب اجماع منقول بود درباره تواتر منقول نيز هست . گاهى منقول اليه با ناقل هم عقيده است و قول صد نفر ، براى هر دو متواتر است . در اينجا شنونده به اخبار مُخبر اعتماد مىكند و خود را جاى او مىگذارد و بنا را بر مسبب و مخبرٌ به گذاشته و به آن ترتيب اثر مىدهد . ولى گاهى ، هم‌عقيده نيستند ، يعنى براى مخبر ، قول صد نفر متواتر است ولى براى شنونده اين مقدار كمتر از حد متواتر است و بايد قول دويست نفر باشد . لذا اخبار مخبر را به عنوان جزء سبب مىگيرد و بقيه را خودش تحصيل مىكند . اگر به دويست رسيد ، ترتيب اثر مىدهد ؛ و گرنه براى او اين گزارشِ تواتر ارزش ندارد .\r\nآرى در يك فرض ارزش دارد و آن اينكه منقول اليه نذر كرده است كه هرگاه براى من نقل تواتر شد و مخبرى از تواتر اخبار كرد ، يك درهم صدقه بدهم ، ولو نزد من متواتر نباشد و تنها نزد مخبر متواتر باشد كه نامش تواتر فىالجمله است . در اين صورت نقل تواتر اثر دارد كه در باب نذر ظاهر شد و آن وجوب تصدق به درهم و لزوم وفاء به نذر بود ، و گرنه از لحاظ مخبربه ( موت زيد ، وجوب كذا و . . . ) اثرى ندارد ، مگر اين‌كه نزد منقول اليه سبب تامّ گردد .\r\n\r\n","description":"","footnote":"","page_name":" 560 ","page_number":561},
  {"content":"\r\n\r\n\r\nفصل : [ عدم حجّيّة الشهرة الفتوائيّة 
  ]\r\nمما قيل باعتباره بالخصوص الشهرة فى الفتوى و لا يساعده دليل .\r\nو توهم دلالة أدلة حجية خبر الواحد عليه بالفحوى لكون الظن الذى تفيده أقوى مما يفيده الخبر فيه ما لا يخفى ضرورة عدم دلالتها على كون مناط اعتباره إفادته الظن غايته تنقيح ذلك بالظن و هو لا يوجب إلا الظن بأنها أولى بالاعتبار و لا اعتبار به مع أن دعوى القطع بأنه ليس بمناط غير مجازفة .\r\nو أضعف منه توهم دلالة المشهورة و المقبولة عليه لوضوح أن المراد بالموصول فى قوله فى الأولى ( : خذ بما اشتهر بين أصحابك ) و فى الثانية ( : ينظر إلى ما كان من روايتهم عنا فى ذلك الذى حكما به المجمع عليه بين أصحابك فيؤخذ به ) هو الرواية لا ما يعم الفتوى كما هو أوضح من أن يخفى .\r\nنعم بناء على حجية الخبر ببناء العقلاء لا يبعد دعوى عدم اختصاص بنائهم على حجيته بل على حجية كلّ أمارة مفيدة للظن أو الاطمئنان لكن دون إثبات ذلك خرط القتاد .\r\nفصل چهارم : شهرت فتوائيّه\r\nچهارمين اماره ظنّيه‌اى كه مورد بحث واقع شده كه آيا از ظنون خاصه است يا خير ؛ آيا دليل قاطع بر حجيّت خصوص ظنّ حاصله از اين اماره قائم شده است يا نه ، شهرت فتوائيّه است . ما چند قسم شهرت داريم : 1 . شهرت روايى ؛ 2 . شهرت عملى ؛ 3 . شهرت فتوايى .\r\nشهرت روايى : شهرت روايى آن است كه اصل نقل يك حديث از سوى راويان و محدثان به درجهء شهرت رسيده و بيشتر محدثان ، آن را در كتاب‌هاى خود نقل كرده‌اند و يا به زبان بازگو نموده‌اند . چه كسى بر طبق آن عمل كرده و فتوا داده باشد ، چه احدى به آن اعتناء نكرده باشد . اين نوع از شهرت ، فقط به درد ترجيح يكى از دو خبر متعارض مىخورد كه اگر يكى از آن دو ، شهرت روايى و ديگرى شذوذ روايى داشت ، مشهور تقدّم دارد . در ادامهء مباحث ، به فرازى از مشهورهء ابىخديجه و مقبولهء ابن‌حنظله در اين‌باره اشاره خواهد شد .\r\nشهرت عملى : شهرت عملى آن است كه مشهور فقهاء به يك حديث عمل كرده و بر طبق مفاد آن فتوى داده باشند ؛ چه شهرت روايى داشته باشد و مشهور محدثان آن را نقل كرده باشند چه شهرت روايى نداشته و نقل نكرده باشند . حتى اگر حديثى در منابع حديثى شيعه هم نباشد و از طرق اهل سنت نقل شده باشد ، ولى نوع فقهاى شيعه به آن عمل كرده باشند ، شهرت عملى پيدا مىكند ، ولو شهرت\r\n\r\n","description":"","footnote":"","page_name":" 561 ","page_number":562},
  {"content":"\r\n\r\nروايى اصلًا نداشته باشد . اين نوع شهرت در باب جبران ضعف سند ، مفيد و سودمند است كه اگر حديثى از لحاظ سندى مشكلاتى دارد ولى مشهور به آن اقبال كرده و اعتناء نموده‌اند ، اين امر باعث اعتبار آن مىشود ؛ چه اينكه اگر حديثى خيلى عالى السند باشد ، ولى مشهور از آن اعراض كنند ، باعث وهن حديث مىگردد . قاعده معروفى وجود دارد كه مىگويد : « كلمّا ازداد صحّةً « 1 » ازداد وهناً « 2 » و كلمّا ازداد وهناً « 3 » ازداد صحةً » . « 4 » رابطهء شهرت روايى با شهرت عملى از نسب اربع ، عموم و خصوص من وجه است ؛ چه‌بسا شهرت روايى باشد ، ولى عملى نباشد و چه بسا شهرت عملى باشد ، ولى روايى نباشد . يا ممكن است در مورد حديثى هر دو شهرت وجود داشته باشد ، و چه‌بسا هيچ‌كدام نباشد .\r\nشهرت فتوايى : شهرت فتوايىاى كه مورد بحث ماست عبارت است از اينكه مجرّد فتوى ، به حكمى از احكام - وجوب جمعه مثلًا - مشهور باشد و ببينيم كه مشهور فقهاء و نوع آنها ، فتوى به وجوب فلان امر داده‌اند ، بدون اينكه اساساً روايتى بر طبق آن پيدا كنيم و يا اگر هم روايتى هست ، مطمئن باشيم كه فقهاء به استناد آن فتوى نداده‌اند ، اين شهرت فتوايى صِرف و خالص است . حال آيا چنين شهرتى حجّت است ؟ اگر فقيهى فتواى مشهور را در موردى بدست آورد ، اين مىتواند ملاك فتوى به فلان حكم باشد و مثل اين باشد كه خبر موثقى بدست آورده يا خير ، شهرت ارزشى ندارد و مناط فتوى واقع نمىشود ؟\r\nبعضى طرفدار حجيّت شهرت فتوايى شده و آن را از ظنون خاصه ( امارات ظنيه‌اى كه به خصوص عنوانشان دليل قاطع بر حجيّت دارند ) شمرده‌اند .\r\nولى مرحوم آخوند به پيروى از مشهور بر آن است كه شهرت فتوايى حجّت نيست و هيچ دليلى بر اعتبار آن قائم نشده است . « 5 » قوله : و توهّم : نهايت چيزى كه مىتوان براى حجيّت شهرت فتوايى به آن استدلال كرد ، چهار دليل است كه مع الاسف هيچ كدام صلاحيت آن را ندارند كه مُثبت حجيّت شهرت باشند .\r\nدليل اوّل : فحوى يا مفهوم موافقت يا اولويت ادلّه حجيّت خبر واحد . ترديدى نيست در اينكه ادلّه حجيّت خبر واحد ، مستقيماً خود خبر واحد را شامل مىشود و بر حجيّت آن دلالت مىكند . حال اگر آن ادلّه - كه خواهد آمد - خبر واحد ثقه را حجّت كنند پس به طريق أولى دليل بر حجيّت شهرت\r\n\r\n\r\n","description":"","footnote":"\r\n( 1 ) . از لحاظ سندى .\r\n( 2 ) . اگر به آن بىمهرى شود و عمل نگردد .\r\n( 3 ) . از حيث سند .\r\n( 4 ) . از لحاظ حجيّت و ارزش ، اگر مورد عمل و توجه واقع شود و خوش‌شانسى بياورد .\r\n( 5 ) . البته متقابلًا دليل قاطعى بر ردّ و نفى اعتبار هم قائم نشده است ، ولى در مقدمات بحث امارات در امر سوم كه تأسيس اصل كرديم گفتيم اگر اماره‌اى مشكوك الاعتبار شد و دليلى بر اثبات يا نفى حجيّت آن قائم نشد ، اصل اولى عدم حجيّت است ؛ يعنى بنا را بر عدم حجيّت مىگذاريم و در نتيجه به شهرت فتوايى اعتنا نمىشود .\r\n","page_name":" 562 ","page_number":563},
  {"content":"\r\n\r\nفتوايى خواهند بود . وجه اولويت اين است كه مناط حجيّت خبر واحد به بركت ادلّه حجيّت خبر ، عبارت است از افاده ظنّ يا اطمينان . چون خبر واحد ثقه مفيد ظنّ يا اطمينان است ، حجّت شده است و اين مناط در شهرت فتوايى به مراتب قوىتر است ؛ زيرا اگر از قول يك راوىِ معمولى براى ما مظنّه پيدا شود پس ، از قول هشتاد درصد فقهاء به طريق اولى چنين ظنّ يا اطمينانى حاصل مىشود . لذا مناط حجيت ، در شهرت فتوايى قوىتر و كامل‌تر است . پس بايد به طريق اولى ( اولويت قطعى ) حجّت باشد .\r\nپاسخ دليل : مرحوم آخوند به اين دليل دو پاسخ داده است :\r\nپاسخ اوّل : از كجا قاطع شديد كه مناط حجيّت ، افاده ظنّ است ؟ آيا در خود ادلّه حجيّت خبر واحد تصريح به اين مناط شده است تا منصوص‌العلة باشد ؟ ادلّه خواهد آمد و خواهيم ديد در آنها تصريحى به مناط حجيّت نشده است . پس مناط مزبور تنقيحى و استنباطى خواهد بود و شما از امارات و قرائنى تنقيح مناط كرده‌ايد . آنگاه اگر تنقيح مناط قطعى بود ، باز ارزشمند بود ، ولى قطعى نيست .\r\nنهايتاً احتمالى و بلكه ظنّى است و شما احتمال قوى مىدهيد كه مناط حجيّت ، افاده ظنّ باشد و طبعاً اولويتى هم كه بر اين پايه ظنّى استوار باشد ، يك اولويت ظنى خواهد بود نه قطعى . تازه اين آغاز كلام است كه از كجا خود اين مظنه حجّت باشد ؟ پس نمىتوان به مناط مزبور اعتماد كرد .\r\nپاسخ دوم : در پاسخ اوّل روى عدم العلم تكيه كرديم و گفتيم كه معلوم نيست مناط حجيت ، افاده ظنّ يا اطمينان باشد ، ولى در اين پاسخ قدم را فراتر نهاده و مىگوييم اصلًا ما قاطع هستيم كه مناط حجيّت ، افاده ظنّ نيست و قطع به عدم داريم و اگر كسى چنين ادعايى بنمايد ، گزافه گويى نكرده است . « 1 » دليل دوم : به بخشى از مشهورهء ابىخديجه يا همان مرفوعهء زراره استناد شده كه امام عليه السلام فرموده است : « خُذ بما اشتهر بين اصحابك » . « 2 » كيفيت استدلال اين است كه ماء موصول مفيد عموم است ، يعنى واجب است به هرچه كه شهرت دارد اخذ كنى و ترتيب اثر دهى ، چه شهرت فتوايى باشد ، چه روايى ، و به حكم عموم اين جمله ، شهرت فتوايى حجّت است .\r\nپاسخ دليل : مرحوم آخوند در پاسخ مىفرمايد واضح است كه مقصود از موصول در فراز مزبور ، روايت است نه فتوى ، و منظور شهرت روايى است نه فتوايى .\r\nتوضيح : حديث درباره دو خبر متعارض است . راوى از امام مىپرسد اگر دو حديث متعارض از قول شما براى ما نقل كردند ، وظيفه ما چيست ؟ امام مىفرمايد « خُذ بما اشتهر بين اصحابك » . آنگاه ابهام\r\n\r\n\r\n","description":"","footnote":"\r\n( 1 ) . شايد به اين دليل كه خبر عادل يا ثقه مطلقاً حجّت است ، چه براى شخص من مفيد ظن باشد ، چه نباشد ، كما اين‌كه در موضوعات هم بيّنه و شهادت عدلين مطلقاً حجّت است و قاضى بايد طبق آن قضاوت كند ، چه ظنّ پيدا بكند چه پيدا نكند .\r\n( 2 ) . عوالىاللئالى ، ج 4 ، ص 133 .\r\n","page_name":" 563 ","page_number":564},
  {"content":"\r\n\r\nموصول را سؤال سائل مرتفع مىسازد ؛ چون سؤال از دو خبر متعارض است و پاسخ هم متناسب با سؤال از روايت مشهور است . و خذ بما اشتهر . . . يعنى اخذ كن به اين حديث كه شهرت دارد و ربطى به فتوى ندارد و عموميتى در بين نيست . « 1 » دليل سوم : دليل سوم بخشى از مقبولهء ابن‌حنظله است كه مىفرمايد « ينظر ما كان من روايتهم عنّا فى ذلك الذى حكما به المجمع عليه بين أصحابك فيؤخذ به » . « 2 » كيفيت استدلال به اين حديث همانند كيفيت استدلال به حديث قبلى است و پاسخ از آن نيز همان پاسخ حديث قبلى است . « 3 » دليل چهارم : يكى از ادلّه حجيّت خبر واحد ، بناء عقلاء است كه خواهد آمد . حال بنابر اينكه دليل حجيّت خبر ، بناء عقلاء باشد ، بعيد نيست كسى بگويد كه بناء عقلاء اختصاص به خبر واحد ندارد ، بلكه بر حجيّت هر اماره‌اى كه مفيد ظنّ يا اطمينان باشد قائم شده است و بنابراين به حكم سيره عقلاء بايد گفت كه شهرت فتوايى هم حجّت است .\r\nضمناً اين دليل كه با كلمهء « نَعَم » آمده است ، در واقع تبصره‌اى است از دو جواب مرحوم آخوند به دليل اوّل حجيّت شهرت . وى در آنجا اين معنا را رد كرد كه ادلّه حجيّت خبر واحد شامل شهرت شود و با اين « نعم » در صدد قبول آن است . پس دليل دوم و سوم در وسط متن ، فصل به اجنبى شده است .\r\nپاسخ دليل چهارم : پاسخ اين است كه از كجا مىگوييد سيرهء عقلاء اختصاص به خبر واحد ندارد و هر اماره ظنّى يا اطمينانى را حجّت مىكند ؟ اثبات اين مطلب آسان نيست ؛ زيرا مىتوان گفت : بناء و سيره عقلاء از مقوله عمل است و عمل مجمل است و بايد به قدر متيقنِ آن ( خصوص خبر واحد ثقه ) قناعت شود نه هر اماره كذايى . « 4 » نتيجه : دليلى بر حجيّت شهرت فتوايى قائم نشد ، پس شهرت فتوايى حجّت نيست .\r\n\r\n\r\n","description":"","footnote":"\r\n( 1 ) . مرحوم شيخ براى تقريب به ذهن در رسائل مثال‌هايى هم آورده است . اگر از شما بپرسند أيّ المسجدين احبُّ اليك ؟ و شما در پاسخ بگوييد ما كان الاجتماع فيه اكثر ، احدى گمان نمىكند منظور شما اين باشد كه هر مكانى كه اجتماعات بيشتر است ، آنجا را دوست دارم ، ولو در قمار خانه باشد ، بلكه ظهور عرفى كلام معلوم است كه مقصود مسجدى است كه اجتماع بيشترى دارد ، يا أى الرّمّانين احب اليك ؟ شما بگويى ما كان اكبر ، احدى توهّم نمىكند كه منظورتان اين است كه هر چيز بزرگ‌تر را دوست داريد ، بلكه همه مىفهمند كه منظورتان انار بزرگ‌تر است . فرائدالاصول ، ص 66 .\r\n( 2 ) . من لا يحضر الفقيه ، ج 3 ، ص 5 .\r\n( 3 ) . نكته : ظاهراً مرحوم آخوند موصول در اين حديث را هم لفظ « ما » در ما كان گرفته و همان جواب را داده است ؛ در حالى كه منظور مستدلّ از استدلال به مقبوله ، استدلالى به تعليل ذيل است كه در كفايه ذكر نشده است و آن اين‌كه : فان المجمع عليه لا ريب فيه . . . . يعنى هرچه كه مشهور باشد ، لا ريب فيه است . ولى بر فرض هم مراد مستدل ، اين جمله باشد پاسخ‌هاى متعددى دارد كه شيخ در رسائل آورده است . فرائدالاصول ، ص 66 .\r\n( 4 ) . البته محشيّن در اين جمله سه احتمال داده‌اند كه احتمال مزبور اظهر احتمالات بود و ما به آن بسنده كرديم .\r\n","page_name":" 564 ","page_number":565},
  {"content":"\r\n\r\n\r\nفصل [ حجّيّة خبر الواحد 
  ]\r\n\r\n[ المشهور بين الأصحاب 
  ]\r\nالمشهور بين الأصحاب حجية خبر الواحد فى الجملة بالخصوص .\r\n\r\n[ إنّ المسألة اصوليّة\r\n
  ] و لا يخفى أن هذه المسألة من أهم المسائل الأصولية و قد عرفت فى أول الكتاب أن الملاك فى الأصولية صحة وقوع نتيجة المسألة فى طريق الاستنباط و لو لم يكن البحث فيها عن الأدلة الأربعة و إن اشتهر فى ألسنة الفحول كون الموضوع فى علم الأصول هى الأدلة .\r\nو عليه لا يكاد يفيد فى ذلك أى كون هذه المسألة أصولية تجشم دعوى ( أن البحث عن دليلية الدليل بحث عن أحوال الدليل ) ضرورة أن البحث فى المسألة ليس عن دليلية الأدلة بل عن حجية الخبر الحاكى عنها .\r\nكما لا يكاد يفيد عليه تجشم دعوى ( أن مرجع هذه المسألة إلى أن السنة و هى قول الحجة أو فعله أو تقريره هل تثبت بخبر الواحد أو لا تثبت إلا بما يفيد القطع من التواتر أو القرينة ) فإن التعبد بثبوتها مع الشك فيها لدى الإخبار بها ليس من عوارضها بل من عوارض مشكوكها كما لا يخفى مع أنه لازم لما يبحث عنه فى المسألة من حجية الخبر و المبحوث عنه فى المسائل إنما هو الملاك فى أنها من المباحث أو من غيره لا ما هو لازمه كما هو واضح .\r\nفصل پنجم : حجّيت خبر واحد\r\nپنجمين اماره از امارات ظنيّه كه مورد بحث واقع شده است خبر واحدِ خالى از قرائن قطعى است . سخن در اين است كه آيا خبر واحد حجّت « 1 » است يا خير ؟ آيا مجتهد حق دارد براى استنباط احكام شرعيّه به خبرهاى واحدى كه در كتب حديث آمده است مراجعه كند يا نه ؟ « 2 » دربارهء حجيّت خبر واحد اقوالى وجود دارد كه فعلًا مرحوم آخوند در صدر بحث مىفرمايد :\r\nمشهور در ميان علماء اماميّه اين است كه خبر واحد حجّت است . سپس دو كلمه اضافه مىكند :\r\n1 . « فىالجمله » كه اشاره است به اين‌كه منظور ما اصل حجيّت آن است به صورت ايجاب\r\n\r\n\r\n","description":"","footnote":"\r\n( 1 ) . يعنى منجّز بودن عندالاصابه و معذر بودن عندالخطأ .\r\n( 2 ) . خبر واحد در اصطلاح اصولى ، آن است كه متواتر نباشد ، چه راوى و ناقل يك نفر باشد ، چه چند نفر .\r\n","page_name":" 565 ","page_number":566},
  {"content":"\r\n\r\nجزئى . « 1 » امّا اين‌كه شروط حجيّت آن ، چه چيزهايى مىباشد ؟ فعلًا در صدد آنها نيستيم و فىالجمله يعنى قطع نظر از اين شرطها .\r\n2 . « بالخصوص » كه اشاره به اين است كه از ديدگاه مشهور ، خبر واحد از باب ظنّ خاصّ حجّت است . يعنى دليل قاطع بر حجيّت خصوص خبر واحد قائم شده است در قبال كسانى كه طرفدار ظنّ مطلق مىباشند و هر ظنّى را از هر طريقى كه حاصل شود حجّت مىدانند . يعنى انسدادىها كه فعلًا رأى آنان ارزشى ندارد .\r\nمرحوم آخوند پيش از ورود در اصل بحث ( حجيت خبر واحد ) دو مطلب را بيان مىكند :\r\n1 . مسألهء حجيّت خبر واحد از مهم‌ترين مسائل علم اصول است ( زيرا عمده مسائل فقه و احكام شرعى از آغاز تا انجام ( از طهارت تا ديات ) بر خبرهاى واحد مبتنى است ؛ براى اين‌كه نوع مسائل فقه ، نظرى است و نياز به بحث و استنباط دارد و بديهى نيست ، مگر اندكى از كليات احكام . در همين نوع موارد نياز مبرم به خبر واحد است ؛ زيرا قرآن كريم كه قانون اساسى اسلام مىباشد ، تنها ، اصول اساسىِ دين و كليات احكام را بيان نموده است و وارد جزئيات و اجزاء و شرايط و غيره نشده ، خبر متواتر نيز انگشت‌شمار است . اجماع مقبول هم اندك است و نوع اجماعات به صورت خبر واحد نقل شده است و معارض هم دارد كه ارزشمند نيست . عقل نيز در نوع موارد ساكت است و حكم و ادراكى ندارد . لذا چاره‌اى نداريم از مراجعه به روايات كتب معتبره كه نوعاً به‌صورت خبر واحد نقل شده است و از آنها احكام شرعى را استخراج كنيم . پس اهميت مسأله روشن شد .\r\n2 . آيا مسألهء حجيّت خبر واحد از مسائل اصلى علم اصول است يا از مباحث علم ديگر ( علم حديث ، علم رجال ، علم فقه و . . . ) است و به مناسبت در اين علم مطرح شده است ؟ قبل از پاسخ به اين سؤال ضابطه اصولى بودن مسأله را بيان مىكنيم .\r\nمسألهء اصولى : مسألهء اصولى مسأله‌اى است كه نتيجهء آن در طريق استنباط حكم شرعىِ فرعىِ كلّى واقع شود و كبراى كلّى قياسى استنباط قرار بگيرد و به انضمام صغرى ، يك حكم شرعى كلّى را نتيجه بدهد . مثل حجيّت ظواهر كه اصل مسأله اين بود كه آيا ظواهر حجّت است يا نه ؟ پس از بحث و بررسى به اين نتيجه رسيديم كه هر ظاهرى حجّت است . آنگاه اين نتيجه را كبرى قرار مىداديم و صغريات مختلفى را به آن ضميمه مىكرديم و مىگفتيم فعل امر ظهور در وجوب دارد : صغرى ؛ و هر ظاهرى حجّت است : كبرى ؛ پس ظهور امر در وجوب حجّت است : نتيجه .\r\nبا اين نتيجهء كلّى حكم اقيموا الصلاة ، آتوا الزكاة ، جاهدوا فى سبيل الله و . . . روشن مىشد و مجتهد در رساله‌اش مىنوشت نماز واجب است ، زكات واجب است و . . . كه اينها يك سلسله احكام\r\n\r\n\r\n","description":"","footnote":"\r\n( 1 ) . در قبال كسانى كه به صورت كلّى منكر حجيّت خبر واحد هستند و طرفدار سلب كلّى مىباشند .\r\n","page_name":" 566 ","page_number":567},
  {"content":"\r\n\r\nكلّى است و از آن بحث‌هاى اصولى استنتاج شده است . حال در مسأله حجيّت خبر واحد آيا ضابطه مزبور را دارد و مسأله اصولى است يا نه ؟ مرحوم آخوند به چهار مسلك به اجمال اشاره مىكند :\r\n1 . مسلك خود مرحوم آخوند : موضوع علم اصول منحصر به ادلّهء اربعه نيست ، بلكه به مراتب وسيع‌تر از آن است و به تعبير مرحوم مظفر ، هر چيزى كه صلاحيت دارد تا دليل و حجّت بر حكم شرعى باشد . « 1 » و به قول مرحوم آخوند ، هر چيزى كه نتيجه آن در طريق استنباط باشد و از آن استنباط حكم شرعى ميسور و مقدور باشد ، خواه از ادله اربعه باشد ( كتاب ، سنت ، اجماع و عقل ) و خواه از اين ادله نباشد ؛ مثل شهرت فتوايى ، قياس و استحسان بر مسلك اهل سنت ، خبر واحد هم از ادله اربعه نيست ؛ زيرا نه كتاب است ، - مثل قول زراره كه قرآن نيست - نه سنت . سنت قول معصوم است نه قول زراره و امثال او . اجماع و حكم عقل هم نيست . معذلك از امورى است كه نتيجه‌اش در طريق استنباط حكم شرعى است .\r\nبا اين توضيح : قول زراره از امام صادق عليه السلام خبر واحد است : صغرى ؛ و خبر واحد حجّت است : كبرى ؛ پس نقل زراره حجّت است : نتيجه . بنابراين مجتهد مىتواند به استناد اين خبر ، به وجوب فلان امر فتوى دهد و در حق پيروانش فلان امر را واجب يا حرام كند . « 2 » طبق بيانات فوق ، مسألهء حجيت خبر واحد از مسائل اصلى علم اصول است و جاى بحث از آن ، علم اصول است و استطرادى نيست .\r\n2 . مسلك مشهور : موضوع علم اصول خصوص ادله اربعه با وصف دليليت و حجيّت است كه وصف مزبور ، جزء يا قيد موضوع است . مثلًا كتابى كه اين صفت دارد حجّت است موضوعيّت دارد و . . . اين مسلك دو اشكال دارد :\r\nاشكال اوّل : يك چهارم بحث‌هاى اصولى را مباحث حجّت تشكيل مىدهد و طبق بيان مزبور بايد تمام اينها از مسأله اصولى بودن خارج شوند و در مبادىِ دانش اصول داخل باشند ؛ زيرا در تمام اينها بحث از اصل حجيّت است و بر مسلك مشهور بحث از حجيّت بحث از اصل ثبوت و وجود موضوع است و بحث از اصل وجود موضوع ، بحث از مبادى است ، نه از مسائل كه پس از تثبيت اصل موضوع ، دربارهء عوارض آن گفت‌وگو مىكند . و التزام به خروج مسائل حجّت از مسائل علم اصول آسان نيست .\r\nاشكال دوم : طبق اين مسلك لازم مىآيد مهم‌ترين مسألهء اصولى ، يعنى مسأله حجيّت خبر\r\n\r\n\r\n","description":"","footnote":"\r\n( 1 ) . اصول فقه ، ج 3 و 4 ، ص 11 .\r\n( 2 ) . البته بحث‌هاى حجيّت خبر واحد تنها خبر واحد را از لحاظ سندى ارزشمند مىكند . اما از حيث دلالت كه نصّ يا ظاهر يامجمل است ، ربطى به اين بحث ندارد . اين‌كه آيا معارض دارد يا نه ، ربطى به اين بحث ندارد . و اين‌كه در مقام بيان واقع صادر شده است يا در مقام تقيّه ، ربطى به مانحن‌فيه ندارد . هركدام در جاى خود بحث شده است .\r\n","page_name":" 567 ","page_number":568},
  {"content":"\r\n\r\nواحد از مسأله اصولى بودن خارج باشد و جزء مسائل علوم ديگر گردد و به مناسبت در علم اصول آمده باشد ؛ زيرا بحث از حجيّت خبر واحد بحث از دليليت ادله اربعه نيست ، چون خبر واحد نه كتاب است و نه سنت و . . . كه قبلًا ذكر شد . التزام به استطرادى بودن اين بحث نيز آسان نيست .\r\n3 . مسلك صاحب فصول : موضوع دانش اصول منحصر به ادله اربعه است ؛ اما نه با وصف دليليت و حجيت ، بلكه ذوات ادله اربعه ، يعنى ذات الكتاب و السنة و . . . قطع نظر از حجيّت آنها .\r\nآنگاه بحث از حجيت ، بحث از اصل ثبوت موضوع نيست ، بلكه بحث از عوارض و احكام آن است « 1 » .\r\nبر اين مسلك اشكال اوّل از دو اشكال مسلك مشهور حل شد ، ولى اشكال دوم ( خروج مسألهء حجيّت خبر واحد از مسألهء علم اصول ) به قوّت خويش باقى است .\r\n4 . مسلك شيخ انصارى رحمه الله : موضوع علم اصول ادله اربعه است . براى حل اشكال اول ، سخن صاحب فصول را ملتزم مىشويم كه موضوع ذوات ادلّه باشد . براى پاسخ به اشكال دوم مىگوييم گرچه در كلمات قوم در ظاهر ، سخن از حجيّت خبر واحد است و خبر واحد از ادله اربعه نيست ، ولى بازگشت اين سخن به اين است كه سنّت ( قول يا فعل يا تقرير معصوم ) ، به‌وسيلهء تواتر ثابت مىشود . با قرائن قطعى نيز ثابت مىشود ؛ ولى آيا ، خبر واحد هم ثابت مىشود يا خير ؟ اگر اين‌گونه عنوان كرديم باز هم موضوع مسأله ، سنت است و محمول آن ثبوت سنت به‌وسيلهء خبر واحد است و مسأله حجيّت خبر واحد در بخش سنت از ادلّه اربعه داخل است و بيرون نيست و مشكلى هم ايجاد نمىشود . « 2 » قوله : فانّ التعبّد ثبوتها : ردّ شخن شيخ : مرحوم آخوند در ردّ سخنان شيخ مطالبى بيان كرده است كه قسمتى از آن در جلد اوّل كفايه و قسمتى هم در اينجا آمده است . خلاصهء مطلب اين است كه منظورتان از ثبوت در « هل تثبت » چه نوع ثبوتى است ؟ آيا مراد ثبوت واقعى و حقيقى و وجدانى است « 3 » يا ثبوت تعبدى و تنزيلى ؟ « 4 » اگر مقصود ثبوت واقعى باشد ، اولًا بحث از ثبوت و تحقق و وجود واقعى ، بحث از مفاد كان تامّه و از اصل وجود و تحقق سنت است كه از مبادى تصديقيّه است نه از مسائل علم . ثانياً اساساً ثبوت واقعى و وجدانى سنت با خبر واحد معقول نيست ؛ زيرا ثبوت واقعى به اين معناست كه يقين كنيم امام عليه السلام چنين فرموده است ، امّا خبر واحد هرگز يقين‌آور نيست . « 5 » اگر مقصود ثبوت تعبدى يا تعبد به ثبوت باشد « 6 » خواهيم گفت : اوّلًا ثبوت تعبدى ، از احوالات\r\n\r\n\r\n","description":"","footnote":"\r\n( 1 ) . الفصول الغرويه ، ج ، ص 12 .\r\n( 2 ) . فرائدالاصول ، ص 67 .\r\n( 3 ) . يعنى با خبر واحد ، سنّت كه قول معصوم است وجداناً ثابت شود و ما يقين مىكنيم كه معصوم اين سخن را گفته است .\r\n( 4 ) . يعنى بنا را بگذاريم بر اين‌كه اين كلام امام است و ملتزم شويم به آن به‌گونه‌اى كه گويا خود شخصاً از امام شنيده‌ايم .\r\n( 5 ) . اين بخش در جلد اوّل كفايه مطرح شد .\r\n( 6 ) . يعنى متعبد شويم كه امام عليه السلام چنين فرموده است و بنا را بر همان بگذاريم .\r\n","page_name":" 568 ","page_number":569},
  {"content":"\r\n\r\nسنّت واقعى و مصطلح ( قول امام ) نيست و جاى بحث از آن هم در علم اصول نيست ، بلكه در علم كلام است و از عوارض و احوالات « مشكوك السنة » ، يعنى خبر واحد است كه آيا حجيّت دارد يا نه ؟ پس طرح مسأله به‌صورت « السنة هل تثبت » درست نيست .\r\nثانياً حجيّت خبر واحد ، ملزوم است و ثبوت تعبدى سنت با خبر واحد ، لازم آن است و اگر خبر حجّت شد ، لازمه‌اش بناگذارى و التزام است و ملاك در اصولى بودن مسأله همان عنوانى است كه ملزوم است و در كلمات قبل هم عنوان شده است ، نه چيزى كه لازم آن باشد . پس در حقيقت جناب شيخ ملزوم را برداشته و لازم را جاى آن گذاشته و گمان كرده است كه به اين وسيله مشكل حل مىشود . حق مطلب همان است كه ما در مسلك اوّل بيان كرديم و موضوع علم اصول را توسعه داديم كه خبر واحد را نيز شامل شد و مسأله مهم خبر واحد از مسائل علم اصول شد .\r\n\r\n[ أدلّة القائلين بعد حجّيّة خبر الواحد ، و الجواب عنها 
  ]\r\nو كيف كان فالمحكى عن السيد و القاضى و ابن زهرة و الطبرسى و ابن إدريس عدم حجية الخبر .\r\nو استدل لهم :\r\nبالآيات الناهية عن اتباع غير العلم .\r\nو الروايات الدالة على رد ما لم يعلم أنه قولهم عليهم السلام أو لم يكن عليه شاهد من كتاب الله أو شاهدان أو لم يكن موافقا للقرآن إليهم أو على بطلان ما لا يصدقه كتاب الله أو على أن ما لا يوافق كتاب الله زخرف أو على النهى عن قبول حديث إلا ما وافق الكتاب أو السنة إلى غير ذلك .\r\nو الإجماع المحكى عن السيد فى مواضع من كلامه بل حكى عنه أنه جعله بمنزلة القياس فى كون تركه معروفا من مذهب الشيعة .\r\nو الجواب أما عن الآيات فبأن الظاهر منها أو المتيقن من إطلاقاتها هو اتباع غير العلم فى الأصول الاعتقادية لا ما يعم الفروع الشرعية و لو سلم عمومها لها فهى مخصصة بالأدلة الآتية على اعتبار الأخبار .\r\nو أما عن الروايات فبأن الاستدلال بها خال عن السداد فإنها أخبار آحاد .\r\nبررسى حجيت يا عدم حجيت خبر واحد : اصل بحث از اينجا شروع مىشود كه ترديدى نيست كه خبر متواتر حجّت و لازم‌الاتباع است ؛ زيرا يقين‌آور است و بالاتر از يقين چيزى نيست . همچنين بىترديد خبر واحد همراه با قرائن قطعى هم حجّت است ، چون مفيد قطع است . انما الكلام در حجيّت خبر واحد مجّرد از قرينه است . در اين‌باره به‌طور كلّى سه مسلك افراطى و تفريطى و حد اوسطى وجود دارد :\r\n1 . اخبارىها افراط كرده و مطلق اخبار و رواياتى را كه در كتب اربعه وجود دارد ، حجّت و معتبر\r\n\r\n","description":"","footnote":"","page_name":" 569 ","page_number":570},
  {"content":"\r\n\r\nدانسته‌اند ، حتى آنها را مقطوع الصدور دانسته‌اند . در مسائل اصول دين نيز به استناد همين اخبار نظر داده و به صرف چند روايت ، طرفدار سهو النبى صلى الله عليه و آله شده‌اند . فعلًا اين رأى مورد بحث نيست .\r\n2 . عدّه‌اى از اصوليون از قبيل سيد مرتضى « 1 » ، قاضى ابن‌برّاج « 2 » ، سيد بن زهره « 3 » ، ابن‌ادريس « 4 » و امين‌الاسلام طبرسى « 5 » طرفدار عدم حجيّت خبر واحد شده و دچار تفريط گشته‌اند و مطلق خبر واحد را بىارزش تلقى نموده‌اند . ( و از طرق و منابع ديگر براى استنباط احكام استفاده كرده‌اند و احياناً خود را در شرايط انفتاح باب علم دانسته و به اين اخبار هم اگر فتوى مىدادند ، براى اين بود كه آنها را مع‌القرينه مىدانستند ) فعلًا اين رأى مطرح است .\r\nدلايل عدم حجيت خبر واحد : براى اثبات مدّعاى مزبور ( عدم حجيّت خبر واحد ) به سه دليل از ادلهء اربعه استدلال شده است :\r\nدليل اوّل : عمومات و مطلقاتى از قرآن كه به عموم يا اطلاقشان از پيروى نمودن از غير علم نهى كرده و فرموده‌اند : و لا تقف ما ليس لك به علم . « 6 » در جايى از تبعيت گمان مذمت كرده و فرموده است : إن يتّبعون إلّاالظنّ و إن هم إلّايَخرُصون ، « 7 » إنّ الظنّ لا يغنى من الحق شيئاً . « 8 » خبر واحد هم غير علم است . پس پيروى از آن منهى و حرام است و نيز خبر واحد از مصاديق ظنّ است و پيروى از گمان ، مذموم و حرام است ، اگر حجّت بود پيروى از آن مذموم و حرام نمىشد .\r\nدليل دوم : از روايات فراوانى بدست مىآيد كه خبر واحد مجرّد ارزشى ندارد . در اينجا به برخى از اين روايات اشاره مىشود : « آنچه از احاديث به شما مىرسد و نمىدانيد كه قول امامان عليهم السلام است يا نه ، به خود آنان رد كنيد و بگوييد ما نمىدانيم ، آنان داناترند . « 9 » هر حديثى كه يك يا دو شاهد و قرينه قرآنى طبق آن نباشد ، قابل عمل نيست و آنها را به اهلش واگذاريد . « 10 » « هر حديثى كه موافق قرآن نباشد ، به آن عمل نكنيد و به خود امامان عليهم السلام واگذاريد » . « 11 » « هر حديثى را كه قرآن كريم تصديق و تأييد نكند باطل و بىارزش است » . « 12 » « هر حديثى كه با كتاب خدا موافق نباشد ، مزخرف است » . « 13 » « هيچ حديثى را قبول نكنيد ، مگر آنچه را كه موافق كتاب يا سنّت باشد » . « 14 »\r\n\r\n\r\n","description":"","footnote":"\r\n( 1 ) . ر . ك : الذريعة ، ج 2 ، ص 528 .\r\n( 2 ) . ر . ك : المهذّب ، ص .\r\n( 3 ) . ر . ك : الغنية ، به نقل از جوامع فقهى ، ص 537 .\r\n( 4 ) . ر . ك : سرائر ، ج 1 ، ص 47 .\r\n( 5 ) . ر . ك : مجمع‌البيان ، ج 5 ، ص 123 .\r\n( 6 ) . سورهء اسراء ، آيهء 37 .\r\n( 7 ) . سورهء انعام ، آيهء 116 ؛ سورهء يونس ، آيهء 66 .\r\n( 8 ) . سورهء نجم ، آيهء 28 .\r\n( 9 ) . مستدرك‌الوسائل ، ج 3 ، ص 116 .\r\n( 10 ) . وسائل‌الشيعه ، ج 18 ، ص 80 .\r\n( 11 ) . مستدرك‌الوسائل ، 34 ، ص 16 ، حديث 5 .\r\n( 12 ) . محاسن برقى ، ج 1 ، ص 221 .\r\n( 13 ) . وسائل‌الشيعه ، ج 18 ، ص 78 ، حديث 12 .\r\n( 14 ) . همان ، ج 1 ، ص 7 و 8 .\r\n","page_name":" 570 ","page_number":571},
  {"content":"\r\n\r\nو مانند روايات ديگر كه مىگويد مخالف كتاب و سنت را طرح كنيد . « 1 » حال از مجموع اين روايات بدست مىآيد كه خود خبر واحد موضوعيّتى ندارد و ارزشمند نيست ، مگر اين‌كه در كنارش قرينه‌اى از قرآن باشد و به اين وسيله قطعى شود تا ارزش پيدا كند ؛ و گرنه مخالف كتاب و سنت ، بىارزش است . آنچه مخالف نيست ، ولى موافق هم نيست و كتاب نسبت به آن ساكت است ارزش ندارد . تنها رواياتى كه موافق كتاب و سنت است ، معتبر است كه آن هم همراه با قرينه است و خالى از آن نيست .\r\nدليل سوم : سيد مرتضى در چند جاى كتابش ادعاى اجماع كرده و فرموده است به اجماع اماميّه ، خبر واحد حجّت نيست . و بلكه ترقّى كرده و خواسته است اين مطلب را از ضروريات فقه شيعه قلمداد كند . وى فرموده است همان‌طور كه حجّت نبودن قياس و عمل نكردن به آن از ضروريات مذهب ماست ، عمل نكردن به خبر واحد هم از مسلّمات مذهب ماست و خاصّ و عام ، شيعه را به اين امور مىشناسند . « 2 » پاسخ دليل منكران : مرحوم آخوند به هر سه دليل منكران حجيت ، پاسخ مىدهد :\r\nپاسخ دليل اوّل ( آيات ) : ايشان به دليل اوّل سه جواب مىدهد :\r\nالف ) ظاهر و متفاهم عرفى از آيات مزبور ، اصول دين است و آيات درباب مسائل عقيدتى از پيروى غير علم يا ظنّ ، منع و مذمّت كرده است . امّا بحث ما در فروع دين و مسائل شرعى و حجيّت ظن حاصل از خبر واحد در اين بخش است كه از مفاد آيات تخصصاً خارج است و وجه ظهور سياق آيات است كه در ذيل بحث‌هاى اعتقادى وارد شده است .\r\nبراى مثال يك جا سخن از اين است كه زندگى فقط همين زندگى دنيوى است ؛ عدّه‌اى مىميرند و عدّه‌اى متولّد مىشوند و دست روزگار ما را هلاك مىكند ؛ و گرنه مبدئى ماوراء طبيعى و جهانى غير از اين دنيا وجود ندارد . « 3 » و در ذيل اين آيه ، قرآن مىفرمايد اينها حدس و گمان دارند و جز از گمان پيروى نمىكنند و يقين ندارند . يا مثلًا در جاى ديگر سخن از اين است كه عدّه‌اى فرشتگان را دختران خدا دانسته‌اند . قرآن در جواب آنان و ردّ سخن آنها فرموده است اينان از ظنّ و حدس و گمان پيروى مىكنند ؛ و گرنه يقين ندارند « 4 » . « 5 »\r\n\r\n\r\n","description":"","footnote":"\r\n( 1 ) . همان ، ج 18 ، ص 75 .\r\n( 2 ) . رسائل سيد مرتضى ، ج 1 ، ص 24 و 25 .\r\n( 3 ) . سورهء جاثيه ، آيهء 24 .\r\n( 4 ) . سورهء نجم ، آيهء 27 و 28 .\r\n( 5 ) . نظير اين‌كه امروزه كسانى طرفدار آزادى هستند و مىگويند خود قرآن فرموده لستَ عليهم بمُسيطر و . . . ، يعنى حتى پيامبر هم بر كسى ولايت و سلطنت ندارد و مردم آزادند ، چه رسد به ولىفقيه . پاسخ اين است كه اين آيه و امثال آن مربوط به كافران است و خدا مىفرمايد تو بر آنها مسلط نيستى تا آنها را مجبور به ايمان آوردن كنى . اصولًا ايمان يك امر اجبارى نيست . آيات قبل اين ظهور را به خوبى دلالت مىكند ؛ و گرنه نسبت به مؤمنان مىفرمايد النبى أولى بالمؤمنين من أنفسهم ، إنّما وليكم الله ورسوله و . . . .\r\n","page_name":" 571 ","page_number":572},
  {"content":"\r\n\r\nب ) اگر كسى در ظهور مزبور مناقشه كند و بگويد اوّلًا خصوصيت مورد و قرينهء سياقيّه را قبول نداريم ؛ « 1 » ثانياً برخى از آيات چنين سياقى ندارند همچون آيهء لا تَقفُ ما ليس لك به علم كه به اطلاقش باقى است ، تا نتيجه بگيرد كه آيات اطلاق دارند و شامل فروع دين هم مىشوند ، جواب ديگرى داده و مىگوييم :\r\nقدر متيقن از اطلاقات ، همين امور اعتقادى است و شامل مسائل فرعيّه نمىشوند ؛ زيرا قبل از آيات ، سخن از امور اعتقادى است ، چنانچه اشاره شد و بعد كه اين مطلقات را مىگويد ، آن قدرِ متيقّن در مقام تخاطب جلو اين اطلاق را مىگيرد و باز بر خصوص اعتقادات حمل مىشود . امّا مانحن‌فيه تخصصاً خارج است .\r\nج ) بر فرض كه كسى در جواب دوم هم مناقشه كرده و بگويد اوّلًا از كجا قدر متيقن خارجى نباشد و در مقام تخاطب باشد ؟ ثانياً در آيهء و لا تقف ما ليس لك به علم سخن از مسائل عقيدتى نيست تا قدر متيقّنى باشد و مانع از اطلاق شود و نتيجه بگيرد كه آيات به عموم و اطلاقش باقى است و شامل امور ظنيّه در مسائل فرعيّه نيز مىشود ، باز هم جواب دارد :\r\nپاسخ اين است كه به زودى به حكم ادلّه قطعى ثابت خواهيم كرد كه خبر واحد با شروطى حجّت است و آن ادلّه نسبت به اين عمومات و مطلقات ، نقش تقييدى و تخصيصى دارد و خبر واحد را از حرمت عمل به ظنّ استثناء مىكند ؛ بنابراين مانعى از عمل به خبر واحد نخواهد بود . پس اين آيات به درد منكرانِ حجيّت خبر واحد نمىخورد .\r\nپاسخ دليل دوم ( احاديث ) : خود اين روايات خبر واحد هستند و هر طايفه يك يا چند حديث بيشتر نيست و خود شما خبر واحد را قبول نداريد . آنگاه معقول نيست با خبر واحدى كه مورد قبول شما نيست بر نفى حجيّت خبر واحد استدلال كنيد ؛ اين عين متنازع فيه است و وسط دعوا نرخ تعيين كردن است .\r\nلا يقال إنها و إن لم تكن متواترة لفظا و لا معنى إلا أنها متواترة إجمالا للعلم الإجمالى بصدور بعضها لا محالة .\r\nفإنه يقال إنها و إن كانت كذلك إلا أنها لا تفيد إلا فيما توافقت عليه و هو غير مفيد فى إثبات السلب كليا كما هو محل الكلام و مورد النقض و الإبرام و إنما تفيد عدم حجية الخبر المخالف للكتاب و السنة و الالتزام به ليس بضائر بل لا محيص عنه فى مقام المعارضة .\r\nو أما عن الإجماع فبأن المحصل منه غير حاصل و المنقول منه للاستدلال به غير قابل خصوصا فى المسألة كما يظهر وجهه للمتأمل مع أنه معارض بمثله و موهون بذهاب المشهور إلى خلافه .\r\n\r\n\r\n","description":"","footnote":"\r\n( 1 ) . تا بگويد آيهء نفر در ذيل و سياق آيات جهاد است ، ولى براى تفقه در دين مورد استناد واقع شده است ؛ يا آيهء اسوه حسنه‌بودن رسول در سياق آيات جنگ احزاب و سختىهاى آن است ، ولى از آن ، حكم كلّى استفاده شده است كه پيامبر در همهء مراحل زندگى اسوهء حسنه است و . . . .\r\n","page_name":" 572 ","page_number":573},
  {"content":"\r\n\r\nدفاع از منكران حجيّت : اگر كسى به حمايت از سيد و اتباع او بگويد اين روايات خبر متواترند و سيد و مانند او به خبر متواتر استدلال مىكنند . خبر متواتر هم كه يقين‌آور است .\r\nدر اين‌باره گفتنى است تواتر سه قسم است :\r\n1 . تواتر لفظى : الفاظ و عبارات معينى در حد تواتر گزارش شده است مثل حديث « إنّما الأعمال بالنيات » ، يا حديث غدير ، حديث ثقلين و . . . كه با همين تعابير معروف ، شيعه و سنّى از رسول اكرم صلى الله عليه و آله نقل كرده‌اند .\r\n2 . تواتر معنوى : خبرهاى متعددى كه الفاظ و عباراتش مختلف است ، ولى همه آنها بر يك معنا - به دلالت التزامى يا تضمنى - دلالت مىكنند و معناى واحد در حد تواتر به گوش ما رسيده است ، نه به لفظ معيّنى . مثلًا در باب نماز جمعه يك حديث مىگويد « إفعل كذا » ، يا حديث ديگر مىگويد « الجمعة واجبةٌ » ، سومى مىگويد « كُتِبَ عليكم الجمعة » ، چهارمى مىگويد « آمرك بكذا و . . . » از همهء اينها يك مطلب استفاده مىشود ، يعنى وجوب جمعه .\r\n3 . تواتر اجمالى : خبرهاى فراوانى رسيده است كه الفاظ آنها غير يكديگر است ، معانى آنها غير از يكديگر است ؛ ولى علم اجمالى داريم كه بعضى از آنها و لااقل يكى از آنها حتماً صادر شده و امكان ندارد كه اين همه خبرهاى متنوع از منابع موثق بدست ما برسد و همه آنها كذب باشد . حال مستشكل مىگويد رواياتى كه مورد استدلال سيد و اتباع او بود ؛ گرچه تواتر لفظى ندارند - چون الفاظ آنها مختلف است - تواتر معنوى هم ندارند - چون معانى مختلفى را دلالت دارند - ولى تواتر اجمالى دارند و اجمالًا مىدانيم كه يكى از آنها حتماً صادر شده و همان براى ما كافى است و استناد ما به دليل قاطع است ، نه خبر واحد ظنى .\r\nپاسخ : مرحوم آخوند در پاسخ مىفرمايد ما نيز تواتر اجمالى را قبول داريم ، ولى نتيجه اين است كه يكى از اينها صادر شده و چون علم اجمالى است نه تفصيلى و آن يكى سر بسته معلوم است نه تفصيلًا ، به حكم عقل بايد قدر متيقّن و قدر جامع را گرفت . قدر متيقّن از همه روايات مزبور هم ، خبر واحدى است كه مخالف كتاب و سنت قطعى باشد ، آن هم به نوع مخالفت تباينى ، نه عامّ و خاصّى و اين مقدار را همهء اخبار مزبور شامل شده و حكم به عدم حجيّت آن مىكند ؛ « 1 » ولى اين مقدار نه به نفع شما تمام مىشود و نه به ضرر ما .\r\nدليل اين‌كه به نفع شما نيست ، اين است كه شما چون طرفدار سلب كلّى هستيد و مىگوييد مطلق\r\n\r\n\r\n","description":"","footnote":"\r\n( 1 ) . اين سخن در مجموع سه معنا را مىرساند : الف ) مخالف قرآن حجّت نيست و كارى به موافق يا ساكت ندارد ؛ ب ) رواياتىهم كه آيه‌اى بر وفق آنها نيست و عدم‌العلم است حجّت نيست ؛ ج ) عدم العلم كافى نيست خصوص رواياتى كه علم به موافقت آنها داريم حجّت است .\r\n","page_name":" 573 ","page_number":574},
  {"content":"\r\n\r\nخبر واحد مجرّد ارزشمند نيست ، ولو مخالف كتاب نباشد ، نه خصوص خبر واحد مخالف ، و دليلتان اين مدّعا را ثابت نمىكند .\r\nدليل اين‌كه به ضرر ما نيست اين است كه ما طرفدار ايجاب جزئى هستيم و فىالجمله خبر واحد را حجّت مىدانيم ، نه هر خبرى را ، ولو مخالف قرآن باشد . در باب تعارض ادلّه خواهد آمد كه اگر دو حديث تعارض كردند و يكى از آن دو مخالف قرآن بود همان را بايد طرح كرد چون از درجهء اعتبار ساقط است ؛ ولى احاديثى را كه مخالف قرآن نيست ، ولو موافق هم نباشد و قرآن از بيان آن ساكت باشد حجّت مىدانيم .\r\nجواب به اجماع : منظور سيد از اجماع بر عدم حجيّت خبر واحد كدام نوع از اجماع است ؟ اگر مرادش اجماع محصَل است ، مىگوييم اجماع كذايى ارزشمند است ؛ ولى متأسفانه وجود خارجى ندارد و هرگز كسى نمىتواند مدّعى شود كه فتاواى همه را ديده و همه قائل به عدم حجيّت بوده‌اند .\r\nاگر مقصود ، اجماع منقول است كه خود سيد براى ما نقل مىكند ، خواهيم گفت : اوّلًا در باب اجماع گذشت كه اجماع منقول اصلًا ارزشمند نيست و حجيّت ندارد .\r\nثانياً بر فرض كه در جاى ديگر حجّت باشد در خصوص مسأله حجيّت خبر واحد ، حجت نيست ؛ زيرا اجماع بر فرض كه معتبر باشد به‌عنوان اين‌كه از مصاديق خبر واحد و مشمول ادلّه حجيّت خبر است حجّت مىباشد و چيزى كه خودش خبر واحد است ، چگونه با آن مىتوان بر نفى حجيّت خبر واحد استدلال كرد ؟\r\nثالثاً اين اجماع معارض دارد ؛ زيرا شيخ طوسى در مقابل سيد ادعاى اجماع كرده است بر حجيّت خبر واحد ، و هر دو در سايهء تعارض سقوط مىكنند . چه بسا اجماع شيخ طوسى رجحان دارد .\r\nرابعاً اجماع سيد موهون است ؛ زيرا مشهور علماء با آن مخالفت كرده و طرفدار حجيّت خبر واحد شده‌اند . و اجماعى كه نوع بزرگان با آن مخالفت كرده باشند ، ارزشى ندارد . در نتيجه سه دليلى كه منكرين حجيّت خبر واحد آوردند ، هيچ‌كدام ارزش ندارد و مدّعاى آنان را ثابت نكرد .\r\n3 . در قبال اخبارىها كه افراط كرده بودند و سيد و امثال او كه تفريط كرده بود ، مشهور علماء طرفدار حجيّت خبر واحد هستند « 1 » و براى اثبات حجيّت آن به ادله اربعه استدلال شده است :\r\n\r\n\r\n","description":"","footnote":"\r\n( 1 ) . البته فىالجمله ، يعنى با قطع نظر از شروطى كه هركدام براى حجيّت خبر واحد قائل هستند .\r\n","page_name":" 574 ","page_number":575},
  {"content":"\r\n\r\n\r\nفصل : الآيات الّتى استدلّ بها [ على حجّيّة خبر الواحد 
  ]\r\n\r\n[ الدليل الأوّل : آية النبأ 
  ]\r\nو قد استدل للمشهور بالأدلة الأربعة .\r\nفمنها آية النبإ قال الله تبارك و تعالى إن جاءكم فاسق بنبإ فتبينوا .\r\nو يمكن تقريب الاستدلال بها من وجوه أظهرها أنه من جهة مفهوم الشرط و أن تعليق الحكم بإيجاب التبين عن النبإ الذى جىء به على كون الجائى به الفاسق يقتضى انتفاءه عند انتفائه .\r\nو لا يخفى أنه على هذا التقرير لا يرد أن الشرط فى القضية لبيان تحقق الموضوع فلا مفهوم له أو مفهومه السالبة بانتفاء الموضوع فافهم .\r\nنعم لو كان الشرط هو نفس تحقق النبإ و مجىء الفاسق به كانت القضية الشرطية مسوقة لبيان تحقق الموضوع .\r\nمع أنه يمكن أن يقال إن القضية و لو كانت مسوقة لذلك إلا أنها ظاهرة فى انحصار موضوع وجوب التبين فى النبإ الذى جاء به الفاسق فيقتضى انتفاء وجوب التبين عند انتفائه و وجود موضوع آخر فتدبر .\r\n\r\n[ الإشكال الأوّل ، و الجواب عنه 
  ]\r\nو لكنه يشكل بأنه ليس لها هاهنا مفهوم و لو سلم أن أمثالها ظاهرة فى المفهوم لأن التعليل بإصابة القوم بالجهالة المشترك بين المفهوم و المنطوق يكون قرينة على أنه ليس لها مفهوم .\r\nادلّهء حجّيت خبر واحد\r\nفصل اوّل : آياتى از قرآن\r\nبراى اثبات ادلّه حجيّت خبر واحد از قرآن به پنج آيه استدلال شده است .\r\n1 . آيهء نبأ\r\nاولين و مهم‌ترين آيه از آيات حجيّت خبر واحد ، آيهء نبأ است كه مىفرمايد إن جائكم فاسقٌ بنبأ فتبيّنوا . . . « 1 » به اين آيه شريفه از جهاتى استدلال شده است . مرحوم آخوند در حاشيه بر رسائل هفت وجه ذكر كرده است . « 2 » در متن كفايه سه وجه را آورده است كه هر سه وجه استدلال به مفهوم شرط است . وجه اوّل و سوم از خود مرحوم آخوند است و وجه دوم از مشهور و شيخ اعظم .\r\n\r\n\r\n","description":"","footnote":"\r\n( 1 ) . سورهء حجرات ، آيه 6 .\r\n( 2 ) . حاشيه بر رسائل ، ص 60 .\r\n","page_name":" 575 ","page_number":576},
  {"content":"\r\n\r\nوجه اوّل : وجه اوّل كه اظهر وجوه است « 1 » اين است كه موضوع در آيه ، خود طبيعت نبأ باشد ، بدون خصوصيت و قيد و شرطى از نبأ فاسق بودن يا نبودن . حكم در آيه ، وجوب تبيّن و تحقيق است كه با امر فتبيّنوا بيان شده و شرط اين حكم هم عبارت است از « مجىء الفاسق به اين نبأ و خبر » ؛ گويا فرموده است « النبأ يجب التبيّن عنه به شرط مجىء الفاسق به » . مفهوم كلام هم اين است كه « النبأ لا يجب التّبين عنه به شرط عدم مجىء الفاسق به » . موضوع در منطوق و مفهوم يكى است ، يعنى نفس نبأ كه در منطوق حكمش وجوب تبيّن است با شرط آوردن فاسق ، در مفهوم حكمش عدم وجوب تبيّن است با عدم مجىء فاسق و واضح است كه اگر نبأى باشد و آورنده‌اش فاسق نباشد ، قهراً عادل خواهد بود . مفهوم شرطيّه اين را شامل است و حكم به عدم وجوب تبيّن مىكند و معناى اين‌كه از خبر عادل تبيّن لازم نيست اين است كه خبر عادل حجّت است ؛ و گرنه يلزم عادل حالش از فاسق بدتر و پست‌تر باشد .\r\nبه تعبير خود مرحوم آخوند گويا آيه چنين فرموده است : « إن كان الجائى بالنبأ فاسقاً فتبيّنوا . . . » .\r\nمفهوم شرط اين است كه « إن لم يكن الجائى بالنّبأ فاسقاً فلا يجب التّبيّن . . . » و واضح است كه اگر نبأى هست و آورنده آن فاسق نيست ، پس عادل خواهد بود و آيه نبأ به مفهوم شرط بر حجيّت آن دلالت مىكند و مطلوب ما همين است .\r\nبه قول شيخ اعظم رحمه الله به استدلال بر آيهء نبأ براى حجيّت خبر واحد بيش از بيست اشكال وارد شده است كه بيشتر آنها قابل دفع است و فقط دو اشكال اساسى وجود دارد كه قابل دفع نيست : « 2 » اشكال اوّل بر آيه : يكى از دو اشكال مهم اين است كه قضاياى شرطيّه در تقسيمى دو دسته مىشوند :\r\n1 . قضايايى كه شرط در آنها مُبيّن و محقق موضوع نيست و در مقام بيان موضوع وارد نشده است و تمام يا جزء يا قيد موضوع نيست ، بلكه موضوع ذات و طبيعت است و شرط فقط قيد حكم است و آمده است براى تعليق حكم به اين شرط . نوع قضاياى شرطيّه از اين قبيل هستند ، مثلًا در « إن جائك زيد فاكرمه » موضوع واقعى ، خود زيد است و حكمش وجوب اكرام است و اين حكم معلّق به آمدن زيد شده است و با منتفى شدن شرط هم موضوع به حال خود باقى است و از بين نرفته و تبديل هم نشده است . آنگاه بحث از مفهوم داشتن ، مربوط به اين نوع از جمله‌هاى شرطيّه است كه با بودن شرط فوق ، حكم وجوب اكرام براى زيد ثابت است ، ولى آيا با منتفى شدن شرط مزبور ، حكم مورد نظر هم از همين موضوع ( زيد ) برداشته مىشود يا به حال خود باقى است ؟ اگر برداشته شود ، از باب سالبه به انتفاء محمول خواهد بود : « أى زيدٌ لايجب إكرامه عند عدم المجىء » .\r\n\r\n\r\n","description":"","footnote":"\r\n( 1 ) . زيرا از اشكالات وجوه ديگر سالم است .\r\n( 2 ) . فرائدالاصول ، ص 71 و 72 .\r\n","page_name":" 576 ","page_number":577},
  {"content":"\r\n\r\n2 . قضاياى شرطيه‌اى كه شرط مذكور در آنها صرفاً براى بيان موضوع حكم ، وارد شده و قيد يا جزء موضوع است - مثل « انْ رُزقتَ ولداً فاختنه » كه « ولداً » تمام موضوع براى وجوب ختان نيست ، بلكه ارتزاق ولد روى هم رفته موضوعيّت دارد - تا زمانى كه اين موضوع باشد ، آن حكم نيز خواهد بود و همين‌كه موضوع منتفى شد ، حكم مزبور هم منتفى مىشود . اما اين انتفاء ، به حكم عقل و از باب سالبه به انتفاء موضوع است كه چون موضوع ندارد و موضوع هم نسبت به حكم مثل علّت نسبت به معلول است قهراً و به حكم عقل با نبود علّت ، معلول نابود است و ربطى به مفهوم داشتن ندارد .\r\nمفهوم دارى در فرضى است كه حكم در هر حال قابل بقاء باشد ، چه با وجود شرط و چه با انتفاء آن ، تا بحث كنيم كه با انتفاء شرط هم اين حكم براى آن موضوع ثابت است يا خير ؟ و در فرض عدم قابليّت بقاء جاى اين بحث‌ها نيست . پس اين نوع قضايا مفهوم ندارند .\r\nبا توجه به اين مقدمه مستشكل مىگويد قضيّهء شرطيّه مورد بحث ما ( آيه نبأ ) از همين نوع قضاياست ؛ زيرا موضوع وجوب تبيّن ، نبأ بما هو نبأ ( طبيعت نبأ ) نيست تا در هر دو حال محفوظ باشد ، بلكه موضوع « نبأ الفاسق » يا « مجىء الفاسق بالنبأ » است و موضوع مركب يا مقيّد ، با انتفاء همه اجزاء و قيود منتفى مىشود و با انتفاء يك جزء يا يك قيد هم منتفى مىشود . بنابراين چه اصلًا نبأ نباشد و چه نبأ باشد ، ولى آورنده آن فاسق نباشد ، بلكه عادل باشد ( نبأ عادل ) آن موضوع مذكور در آيه منتفى است و با منتفى شدن موضوع ، حكم وجوب تبين هم عقلًا منتفى مىشود ، از باب اين‌كه موضوع ندارد و اين از باب مفهوم دارى نيست و نبأ عادل هم موضوع ديگرى است كه ربطى به منطوق يا مفهوم آيه ندارد و حكم آن از آيه فهميده نمىشود . پس آيه نبأ يا اصلًا مفهوم ندارد و يا مفهومش سالبه به انتفاء موضوع است ، نه به انتفاء محمول . شما مىخواستيد از مفهوم شرط آيه استفاده كنيد و خبر واحد عادل را حجّت كنيد ، ولى به درد شما نمىخورد .\r\nپاسخ مرحوم آخوند : بنا بر تقريبى كه ما از آيه داشتيم « 1 » قضيّه شرطيّه در آيه از نوع اوّل از قضاياى شرطيّه است و موضوع واحد در هر دو حال محفوظ است و مثل ساير جملات شرطيّه داراى مفهوم است و استدلال هم تمام است .\r\nفافهم : شايد اشاره باشد به اين‌كه همان تعبير اوّل ، يعنى « فلا مفهوم‌له » در اشكال صحيح است و تعبير دوم يعنى « أو مفهومه السالبة . . . » ناتمام است و فنى نيست ؛ زيرا مفهوم سالبه به انتفاء محمول است و ما مفهوم شرطى كه سالبه به انتفاء موضوع باشد ، نداريم پس اين تعبير مسامحه دارد .\r\nوجه دوم : وجه دوم در تقريب استدلال به آيه نبأ براى حجيّت خبر واحد ، وجه مشهور است .\r\n\r\n\r\n","description":"","footnote":"\r\n( 1 ) . كه موضوع ، خود نبأ است و شرط مجىء الفاسق هم شرط حكم است نه قيد موضوع . . . .\r\n","page_name":" 577 ","page_number":578},
  {"content":"\r\n\r\nموضوع وجوب تبيّن در آيه ، نبأ بما هو نبأ نيست ، بلكه خصوص نبأ فاسق يا مجىء الفاسق بالنبأ است و مفاد آيه اين است كه « إذا تحقّق نبأ الفاسق فتبيّنوا . . . » ، و مفهوم شرط اين است كه « إذا لم يتحقّق نبأ الفاسق فلا يجب التبيّن » . نبودن « نبأ الفاسق » به دو گونه است :\r\n1 . به اين‌كه نبأ باشد ، ولى آورنده‌اش فاسق نباشد ، بلكه عادل باشد .\r\n2 . اصلًا نبأى نيست تا آورنده عادل باشد يا فاسق . و اطلاق مفهوم هر دو را شامل است و به درد ما مىخورد ؛ يعنى حجيّت خبر واحد عادل را ثابت مىكند .\r\nمرحوم آخوند با كلمهء « نعم . . . » مىفرمايد اشكال مهمى كه آورديم و پاسخ داديم بر تقريب ما وارد نيست - به بيانى كه گذشت - آرى بر تقريب مشهور از استدلال به آيه ، اشكال وارد است به همان بيانى كه گذشت و قابل جواب هم نيست و مشهور حق ندارند به مفهوم شرط آيه استناد نمايند .\r\nوجه سوم : وجه سوم در تقريب استدلال به مفهوم شرط آيه نيز ، وجهى است كه آخوند رحمه الله بيان مىكند . بر فرض كه قبول كنيم جمله شرطيّه در آيه از جملاتى است كه شرط در آنها در مقام بيان موضوع وارد شده است ؛ ولى باز هم راه داريم براى استدلال به مفهوم آيه براى حجيت خبر عادل . به اين بيان كه ظاهر آيهء شريفه اين است كه شرط منحصر و موضوع انحصارى براى وجوب تبيّن ، نبأ الفاسق است و منحصراً چنين خبرى تبيّن لازم دارد . « 1 » وقتى انحصار ثابت شد ، مفهوم دارى هم ثابت مىشود ، يعنى غير اين موضوع « 2 » هرچه باشد تبيّن لازم ندارد و خبر عادل را نيز شامل است و تبيّن ندارد ، يعنى حجّت است ، نه اين‌كه اصلًا ارزش نداشته باشد و لا حجّت باشد .\r\nقوله : فتدبّر : شايد اشاره باشد به اين‌كه اگر شرط ، محقِّق موضوع شد ، غرض از ذكر آن ، بيان تمام موضوع حكم مذكور است و حصر را نمىرساند و مثل ساير موضوعات مىشود كه اگر گفتيم خمر حرام است يا به فقير اطعام كن و . . . به اين معنا نيست كه غيرخمر حرام نباشد ، غير فقير اطعام نداشته باشد و . . . . اثبات شىء نفى ماعدا نمىكند ، در اينجا هم آيه روى نبأ فاسق تكيه كرده و تبيّن از خبر فاسق را واجب نموده است ، ولى معنايش اين نيست كه تبيّن از نبأ عادل واجب نباشد و بالجمله شرطى كه محقق موضوع باشد مثل ساير موضوعات است كه از موضوع ديگر نه حكم را نفى مىكند و نه اثبات . و لذا مفهوم ندارد ؛ چون مفيد حصر نيست .\r\nاشكال دوم بر آيه : دومين اشكال اساسى به آيه نبأ اين است كه بر فرض از اشكال اوّل صرف نظر كنيم و بگوييم قضاياى كذايى هرچند در مقام بيان موضوع است معذلك مفهوم دارند ؛ ولى در خصوص آيه نبأ جاى اين حرف نيست . سرّ مطلب اين است كه در ذيل آيهء نبأ تعليلى وارد شده\r\n\r\n\r\n","description":"","footnote":"\r\n( 1 ) . دليل ظهور در حصر در جلد اوّل كفايه در باب مفاهيم گذشت كه ظهور وضعى باشد يا انصرافى و يا اطلاقى كه خودش سه‌بيان داشت .\r\n( 2 ) . كه دو فرد را شامل است : 1 . اصلًا نبأى نيست تا تبيّن بخواهد . 2 . نبأ هست ، ولى نبأ فاسق نيست ، بلكه نبأ عادل است .\r\n","page_name":" 578 ","page_number":579},
  {"content":"\r\n\r\nو حكم وجوب تبيّن از خبر فاسق را معلّل كرده است به اين‌كه انْ تصيبوا قوماً بجهالةٍ يعنى علت وجوب تبيّن ، اين است كه از روى جهالت و نادانى و عدم العلم اقدامى نكنيد كه پشيمان شويد و اين تعليل مشترك است فيما بين منطوق ( خبر فاسق ) و مفهوم ( خبر عادل ) . عمل هم بر طبق هركدام كه باشد ، اقدامى از روى جهالت و بدون علم است .\r\nپس اين تعليل جز عادل را هم شامل مىشود و آن را بىاعتبار مىسازد . آنگاه ميان صدر آيه ( جمله شرطيه ) و ذيل آيه ( تعليل ) تعارض درمىگيرد و عموم تعليل مقدم است ؛ زيرا مفهوم از ظاهر اطلاقى شرط ، دانسته مىشود و اطلاق وقتى درست مىشود كه قرينه‌اى برخلافش نباشد . تعليل ذيل هم قرينه بر خلاف است و جلو اطلاق صدر را مىگيرد و باعث مىشود كه اين جمله شرطيّه مفهوم نداشته باشد .\r\nو لا يخفى أن الإشكال إنما يبتنى على كون الجهالة بمعنى عدم العلم مع أن دعوى أنها بمعنى السفاهة و فعل ما لا ينبغى صدوره من العاقل غير بعيدة .\r\nپاسخ اشكال : مرحوم آخوند در پاسخ اين اشكال مهم مىفرمايد : اشكال مزبور بر اين اساس بود كه جهالت در آيه به معناى عدم علم باشد ؛ ولى چه مانعى دارد كه جهالت را به معناى سفاهت و نابخردانه و نابجا عمل كردن بدانيم و بگوييم آيه اقدام سفيهانه را محكوم مىكند و كسى كه به خبر ثقه يا بالاتر از آن : به خبر عادل عمل مىكند اقدامش سفيهانه و نابخردانه نيست ، بلكه كاملًا خردمندانه و عقلايى است و بناء عقلاء بر عمل به خبر كذايى مىباشد . در نتيجه چنين خبرى از عموم تعليل آيه بيرون است و تعليل ذيل ، مزاحم مفهوم صدر نيست و جلو آن را نمىگيرد . « 1 »\r\n\r\n[ الإشكال الثانى ، و الجواب عنه 
  ]\r\nثم إنه لو سلم تمامية دلالة الآية على حجية خبر العدل ربما أشكل شمول مثلها للروايات الحاكية لقول الإمام عليه السلام بواسطة أو وسائط فإنه كيف يمكن الحكم بوجوب التصديق الذى ليس إلا بمعنى وجوب ترتيب ما للمخبر به من الأثر الشرعى به لحاظ نفس هذا الوجوب فيما كان المخبر به خبر العدل أو عدالة المخبر لأنه و إن كان أثرا شرعيا لهما إلا أنه بنفس الحكم فى مثل الآية بوجوب تصديق خبر العدل حسب الفرض .\r\nنعم لو أنشأ هذا الحكم ثانيا فلا بأس فى أن يكون بلحاظه أيضا حيث إنه صار أثرا بجعل آخر فلا يلزم اتحاد الحكم و الموضوع بخلاف ما إذا لم يكن هناك إلا جعل واحد فتدبر .\r\n\r\n\r\n","description":"","footnote":"\r\n( 1 ) . اتفاقاً به قول مرحوم مظفر در اصول فقه ، واژهء جهالت در لسان آيات و روايات و در صدر اسلام به معناى مقابل عقل ( سفاهت بوده است ) و در روايات جهل در مقابل عقل قرار داده شده است ، نه در مقابل علم . بعدها در عصر بنىعباس وقتى فلسفهء يونانى به عربى ترجمه شد ، واژه جهل را در مقابل علم قرار دادند و از آن عدم العلم را اراده كردند . اصول فقه ، ج 3 ، ص 73 .\r\n","page_name":" 579 ","page_number":580},
  {"content":"\r\n\r\nاشكال سوم بر آيه : اشكال سومى بر استدلال به آيه نبأ وارد شده است كه اين هم از معروف‌ترين اشكال‌هاى آيه است و تفاوت آن با دو اشكال سابق در اين است كه دو ايراد قبلى مخصوص آيهء نبأ بود ، ولى اين اشكال اختصاص به آيهء نبأ ندارد و هر دليل ديگر از ادلّه خبر واحد را كه مفادشان مثل آيهء نبأ باشد - حجيت خبر عادل - شامل مىشود ؛ لذا اشكال مهمى است . البته آيات و رواياتى هم كه مفادشان حجيّت خبر ثقه باشد ، مبتلا به اشكال هستند ؛ ولى به‌جاى صَدِق العادل ، صَدِّق الثقه ذكر مىشود . . . . به همين دليل فرموده است : « شمول مثلها » ، يعنى هر دو دليلى كه مثل آيهء نبأ باشد ، امّا نفرموده است كه شمولها يا شمول نفسها كه مخصوص آيه شود . حال قبل از طرح اشكال نكاتى را به عنوان مقدمه ذكر مىكنيم :\r\nالف ) هيچ‌گاه حكم و موضوع اتحاد پيدا نمىكنند و يكى نمىشوند و نمىتوان گفت موضوع همان حكم يا حكم همان موضوع است . مثلًا حرمت با خمر يكى نيست . وجوب با نماز جمعه يكى نيست ؛ بلكه مغايرت دارند و دو چيزند و نه تنها دو چيزند ، بلكه در عرض هم و هم رتبه نيز نيستند و همواره رتبهء موضوع مقدّم بر رتبهء حكم است ؛ چه اين‌كه هر عارضى نسبت به معروض خود چنين است و هر معلولى نسبت به علّت خود متأخّر است .\r\nب ) هرگز حكم براى خود موضوع نمىسازد و موضوع از حكم متولّد نمىشود ، و گرنه يلزم تقدم حكم - كه در رتبه متأخر است - بر موضوع - كه در رتبهء مقدم قرار دارد - امّا تقدّم شىء بر خودش و بر موضوعش از محالات است . بنابراين نخست بايد موضوع حكم را از خارج احراز كنيم . سپس حكم بر آن مترتّب شود . احراز موضوع هم يا وجدانى و يقينى است و يا تنزيلى و تعبدى . مثلًا با شهادت دو عادل ، خمريّت فلان مايع ثابت مىشود و به‌دنبال آن حكم حرمت مىآيد .\r\nج ) مفاد ادلّه حجيّت خبر واحد عبارت است از « صَدِّق العادل » . يعنى وجوب تصديق عادل ، اما نه به معناى تصديق قلبى و باور قلبى كه فقط در قلب باور به صدق او پيدا كنيم چون در احكام شرعيهء فرعيه ، تصديق قلبى محور نيست ، بلكه به معناى وجوب ترتيب آثار است و صَدِّق العادل أى رتّب الأثر ، يعنى آثار شرعى مخبرٌ به را بر آن مترتّب كن ! براى مثال اگر زراره از قول امام عليه السلام به وجوب جمعه خبر مىدهد مخبرٌ به ، قول امام است و اثر شرعى آن وجوب جمعه است . تصديق عادل ( زراره ) هم در اين‌جا به معناى ترتيب اثر دادن به مخبرٌ بهِ اوست . يعنى نماز جمعه را بجا آوردن و همان‌طور كه اگر مستقيماً خود شما از امام ، وجوب جمعه را شنيده بوديد ، بايد انجام مىداديد و قول امام در حق شما حجّت بود ، هكذا اگر از يك عادل بشنويد نازل منزله واقع است .\r\nد ) مفاد ادلّه حجيّت خبر واحد يك جعل بيش نيست و آن جعل حجيّت براى خبر عادل است .\r\n\r\n","description":"","footnote":"","page_name":" 580 ","page_number":581},
  {"content":"\r\n\r\nوجوب تصديق عادل و ترتيب اثر دادن بر آن هم يعنى حكمِ واقعىِ حقيقىِ وضعى نزد پروردگار يكى است و آن حجيّت و لزوم تصديق عادل است و تمامى ادلهء حجيت خبر واحد از همين يك حكم كشف مىكنند ، نه اين‌كه در واقع جعل‌هاى متعددى باشد . « 1 » با توجه به اين نكات ، گاهى ما مستقيماً حكمى - مانند وجوب جمعه - را از امام مىشنويم ؛ اين فرض از بحث خارج است ، زيرا ما قطع به حكم شرعى پيدا كرده‌ايم و به يقين عمل مىكنيم . گاهى حكم واقعى يا قول امام با يك واسطه به ما مىرسد . مثلًا زراره مىگويد امام صادق عليه السلام چنين و چنان فرموده است . اين قسم از خبر واحد مشمول ادلّه حجيّت خبر هست ؛ زيرا صدِّق العادل خبر زراره كه عادل است را شامل مىشود و معناى صدِّق العادل اين است كه رتّب الأثر يعنى بر خبر زراره اثر بار كن و مخبرٌ به به اخبار زراره قول امام است و اثرش وجوب جمعه است و به‌وسيلهء خبر زراره اين اثر شرعى مترتّب مىشود و خبر زراره كاشف از وجوب جمعه و قول امام و سنّت واقعى ، و حاكى از آن است و بحثى نداريم .\r\nولى گاهى قول امام و حكم شرعى با دو يا چند واسطه بدست ما مىرسد . مثلًا شيخ طوسى به ما خبر مىدهد و مىگويد « أخبرنى المفيد بأنّ الصادق عليه السلام قال كذا و كذا » ، يعنى شيخ به من خبر داده است كه امام صادق عليه السلام چنين فرموده است . در اينجا ميان ما - كه از شيخ طوسى خبر را دريافت مىكنيم - و امام ، دو واسطهء عادل ( شيخ طوسى و شيخ مفيد ) وجود دارد . يا مثلًا شيخ طوسى از شيخ مفيد و شيخ مفيد از شيخ صدوق و شيخ صدوق از امام نقل مىكند كه در اين صورت ميان ما و امام سه واسطه وجود دارد . يا مثلًا صدوق هم از صفّار از امام عسكرى عليه السلام نقل مىكند كه در اين صورت چهار واسطه درست مىشود و هلّم جرّاً . « 2 » حال اشكال اين است كه آيه نبأ و امثال آن بر فرض دلالتشان بر حجيّت خبر واحد تامّ باشد ، مخصوص خبرهاى بلا واسطه هستند كه ميان خبر دهنده به ما و ميان امام ، واسطه نيست . و اما خبرهاى مع‌الواسطه را كه دو يا چند واسطه در كار باشد ، شامل نمىشوند و عقلًا اين شمول محذور دارد و مستلزم اتحاد حكم و موضوع است يا مستلزم تقدّم شىء بر خودش مىباشد كه هر دو محال هستند .\r\n\r\n\r\n","description":"","footnote":"\r\n( 1 ) . نظير حكم تكليفى وجوب جمعه مثلًا ، كه در واقع يك حكم كلّى است ، ولى آيات قرآن بر آن دلالت دارد ، روايات فراوان بر آن دلالت دارد و . . . ولى تمام اين آيات و روايات ، طريقيت دارند و از همان يك حكم خبر مىدهند و همان را كشف مىكنند ، نه حكم ديگرى غير از آن را .\r\n( 2 ) . كلمهء بواسطة يا در اصل به واسطتين بوده و سهوالقلمى پيش آمده و منظور خبر دو واسطه‌اى است در قبال خبرهاى سه يا چند واسطه‌اى و يا همين بواسطة بوده و منظور خبرى است كه ميان مخبر آن به ما و ميان امام عليه السلام يك واسطه وجود دارد كه در مثال قبل ، خبر دهنده به ما شيخ طوسى است و ميان او و امام عليه السلام شيخ مفيد واسطه است ؛ و گرنه ميان ما و امام در اصل دو واسطه وجود دارد .\r\n","page_name":" 581 ","page_number":582},
  {"content":"\r\n\r\nتوضيح : فرض كنيد دليل حجيّت ، خبر شيخ طوسى را مىگيرد ؛ چون او عادل است و خبر مىدهد و دليل مىگويد صدّق العادل ؛ يعنى آثار مخبرٌ به به خبر شيخ را بر آن مترتّب كن . مخبرٌ به به خبر شيخ ، قول معصوم نيست ، بلكه قول شيخ مفيد است ، يعنى خبر عدل ديگر است و اثر شرعى خبر عدل هم وجوب تصديق است و نتيجه اين مىشود كه صدّق العادل به لحاظ صدّق العادل ( صدّق العادل اوّل حكمى و صدّق العادل دوم موضوعى است ) . اين همان محذور اتحاد حكم و موضوع است كه محال است و تقدّم حكم بر موضوع است كه محال است و تقدّمش بر خودش است كه آن نيز محال است . و هكذا در مثال سه واسطه‌اى كه صدّق العادل به لحاظ صدّق العادل به لحاظ صدّق العادل .\r\nقوله : فيما كان المخبر به خبر العدل او عدالة المخبر : آنچه اكنون مورد بحث ما مىباشد ، همان بخش اوّل ( مخبرٌ به خبر عدل ) است و توضيح داديم . امّا بخش دوم يا عدالة المخبر از بحث ما خارج است و به مناسبت ذكر شده است توضيح اين‌گونه است كه گاهى شخص از قول امام خبرى مىدهد ؛ ولى شما در عدالت اين مخبر شك داريد و شخص ديگرى كه عدالتش براى شما محرز است از عدالت آن مخبر خبر مىدهد . در اينجا معناى صدِّق العادل اين است كه خبر اين عادل را تصديق كن و اثر بر آن مترتّب كن ؛ ولى مخبربه به اين خبر ، قول معصوم نيست ، بلكه عدالت مخبر اوّلى است كه خود اين مخبربه اثر شرعىاش چيزى جز تصديق عادل نيست ، باز برمىگردد به اين‌كه صدّق العادل به لحاظ صدّق العادل و همان محذورى كه در اخبار عادل بود در عدالت مخبر نيز وجود دارد ؛ ولى مورد بحث ما نيست .\r\nقوله : نعم لو أنشأ هذا الحكم : اگر دو انشاء و جعل در كار بود ، يكى به لحاظ خبر شيخ صدوق و ديگرى به لحاظ خبر شيخ مفيد ، جا داشت كسى بگويد صدّق العادل به لحاظ صدّق العادل ديگر و اتحاد حكم و موضوع هم لازم نمىآمد ؛ ولى اين مجرّد فرض است و يك جعل و حجيّت بيشتر نيست و محذور فوق كماكان به قوّت خويش باقى است .\r\nفتدبّر : به قول مرحوم مشكينى ، مرحوم آخوند در آخرين دوره درس خويش فرموده است دو جعل نيز كافى نيست و تنها در مواردى كه دو واسطه باشد به‌كار مىآيد ، ولى در مواردى كه سه يا چند واسطه باشد ، بايد به تعداد وسائط ، جعل و انشاء تازه‌اى در ميان باشد كه نيست . پس فتدبّر اشاره به اين مطلب مجلس درس است .\r\nو يمكن ذب الإشكال بأنه إنما يلزم إذا لم يكن القضية طبيعية و الحكم فيها به لحاظ طبيعة الأثر بل به لحاظ أفراده و إلا فالحكم بوجوب التصديق يسرى إليه سراية حكم الطبيعة إلى أفراده بلا محذور لزوم اتحاد الحكم و الموضوع . هذا .\r\nمضافا إلى القطع بتحقق ما هو المناط فى سائر الآثار فى هذا الأثر أى وجوب التصديق بعد تحققه بهذا الخطاب و إن كان لا يمكن أن يكون ملحوظا لأجل المحذور .\r\nو إلى عدم القول بالفصل بينه و بين سائر الآثار فى وجوب الترتيب لدى الإخبار بموضوع صار أثره الشرعى وجوب التصديق و هو خبر العدل و لو بنفس الحكم فى الآية به فافهم .\r\n\r\n","description":"","footnote":"","page_name":" 582 ","page_number":583},
  {"content":"\r\n\r\nجواب اشكال : مرحوم آخوند به اشكال مزبور سه جواب مىدهد :\r\n1 . اگر قضيّهء « صدّق العادل يا رتّب الأثر » أى « الأثر الشرعى يجب ترتيبه على خبر العادل » يك قضيّه خارجيه و شخصيه بود و موضوع آن افراد و مصاديق اثر شرعى بودند ، جا داشت كسى اشكال كند كه در مثل دو واسطه يا چند واسطه ، محذور اتحاد حكم و موضوع پيش مىآيد ؛ زيرا روى مصداقى از مصاديق اثر شرعى كه وجوب تصديق عادل باشد تكيه شده و فرموده است صدّق العادل به لحاظ صدّق العادل . . . ولى قضيّهء مزبور يك قضيّه كلّى و طبيعى است . « 1 » أى الأثر الشرعى يجب ترتيبه . . . حال اگر اثر شرعىِ خبر عادل ، وجوب جمعه و حرمت خمر و . . . باشد يا اثر شرعىاش ، وجوب تصديق عادل باشد كه همه را شامل است ، محذور اتحاد حكم و موضوع لازم نمىآيد ؛ زيرا در ناحيه موضوع ، طبيعى و كلىِ اثر شرعى لحاظ شده و در ناحيهء محمول ( وجوب تصديق عادل ) فردى از آن كلّى منظور شده است و فرد با خصوصيات ، غير از كلّى با وجود وسيع آن است و اتحادى در ميان نيست . بايد خبر عادل داراى اثر شرعى باشد و آن اثر شرعى در خبرهاى مع‌الواسطه عبارت است از وجوب تصديق عادل كه بر خبر شيخ طوسى بار مىشود ؛ بيش از اين هم لازم نداريم .\r\n2 . بر فرض كه مفاد ادلّه حجيّت خبر واحد ( صدّق العادل ) از باب قضيّهء طبيعيه نباشد و مستقيماً خود اين اثر ( وجوب تصديق عادل ) را شامل نشود و نتوانيم اين اثر را در مفاد آيه نبأ لحاظ كنيم ، « 2 » و لكن لزومى ندارد اين دليل شامل آن اثر بشود ، بلكه از راه وجود ملاك و مناط ، آن را شامل مىشود .\r\nتوضيح : ما يقين داريم مناطى كه در ساير آثار ( وجوب جمعه ، حرمت شرب خمر و . . . ) وجود دارد ، در اين اثر نيز موجود است و آن مناط اين است كه مخبربه داراى اثر شرعى باشد و در پيشانى ادلّه حجيّت خبر واحد نوشته نشده كه حتماً بايد فلان اثر شرعى مترتّب شود ، بلكه قدر مسلّم اين است كه خبر واحد داراى اثر شرعى باشد تا حجّت باشد و مشمول ادلّه گردد و اين مناط در مورد بحث ما ( خبرهاى با واسطه ) نيز وجود دارد ؛ زيرا مخبربه به خبر شيخ طوسى - مثلًا - خبر شيخ مفيد است و آن هم اثر شرعى دارد ، يعنى وجود تصديق عادل . پس ادلّهء حجيّت خبر واحد مستقيماً شامل خبر شيخ مفيد نشد ؛ ولى به وحدت مناط آن را شامل مىشود و همين براى ما بس است . « 3 » 3 . اجماع مركّب يا عدم قول به فصل : كسانى كه خبر واحد عادل را حجّت نمىدانند مىگويند هيچ\r\n\r\n\r\n","description":"","footnote":"\r\n( 1 ) . نه طبيعيهء منطق و فلسفه كه موضوع حكم ، نفس طبيعت من حيث هى باشد ، بلكه طبيعيهء اصولى است كه موضوع حكم ، طبيعت به وجود وسيع و گسترده‌اش است و شامل مصاديق گوناگون با خصوصيات متنوع مىباشد .\r\n( 2 ) . به‌خاطر همان محذورى كه در كلام معترض ذكر شد ، يعنى اتحاد حكم و موضوع .\r\n( 3 ) . نظير « كلُّ خبرى كاذب » است كه گرچه مستقيماً خود را شامل نشود و انصراف به خبرهاى ديگر داشته باشد ؛ ولى مناطاً خود را شامل است ؛ زيرا اين نيز خبرى از خبرهاى گوينده است و بايد دروغ باشد . . . .\r\n","page_name":" 583 ","page_number":584},
  {"content":"\r\n\r\nاثر شرعى بر آن مترتّب نيست - چه وجوب جمعه باشد ، چه وجوب تصديق عادل - و كسانى كه خبر كذايى را حجّت مىدانند مىگويند جميع آثار شرعى بر آن مترتّب است ( وجوب جمعه يا وجوب تصديق ) . در نتيجه كسى قائل به تفاوت ميان آثار شرعى نشده است . بر اين اساس ، خود معترض هم قبول دارد كه ساير آثار شرعى ( وجوب جمعه ، حرمت خمر و . . . ) بر خبر واحد عادل مترتّب مىشود و از اين جهت خبر واحد حجّت است . پس به ضميمه اجماع مركب بايد بپذيرد كه اين اثر ( وجوب تصديق ) نيز بر خبر واحد مترتّب است و فرقى در ميان نيست ؛ و هو المطلوب . در نتيجه ادلّه حجيّت خبر ، تمامى خبرهاى عادل را شامل است ، چه بىواسطه و چه با واسطه و وسائط .\r\nفافهم : به قول مرحوم محقق مشكينى فافهم اشاره به يكى از دو وجه است :\r\n1 . عدم قول به فصل كافى نيست و بايد قول به عدم فصل باشد و همه فتوى بدهند كه فرقى نيست ، نه اين‌كه عدّه‌اى سكوت كرده باشند .\r\n2 . شايد اين اجماع مركّب يا عدم الفصل مدركش يكى از دو وجه اوّل و دوم - كه در جواب‌هاى آخوند آمده است - باشد و اجماع محتمل المدركيه ارزشى ندارد . پس وجه سوم مخدوش است . « 1 »\r\n\r\n[ الإشكال الثالث ، و الجواب عنه 
  ]\r\nو لا يخفى أنه لا مجال بعد اندفاع الإشكال بذلك للإشكال فى خصوص الوسائط من الأخبار كخبر الصفار المحكى بخبر المفيد مثلا بأنه لا يكاد يكون خبرا تعبدا إلا بنفس الحكم بوجوب تصديق العادل الشامل للمفيد فكيف يكون هذا الحكم المحقق لخبر الصفار تعبدا مثلا حكما له أيضا ؟ !\r\nو ذلك لأنه إذا كان خبر العدل ذا أثر شرعى حقيقة به حكم الآية وجب ترتيب أثره عليه عند إخبار العدل به كسائر ذوات الآثار من الموضوعات لما عرفت من شمول مثل الآية للخبر الحاكى للخبر بنحو القضية الطبيعية أو لشمول الحكم فيها له مناطا و إن لم يشمله لفظا أو لعدم القول بالفصل فتأمل جيدا .\r\nاشكال چهارم بر آيه : چهارمين اشكال بر دلالت آيه نبأ و ادلّه حجيّت خبر واحد : ابتدا نكتهء دوم از چهار نكته اشكال سوم را در نظر بگيريم كه هيچ گاه حكم براى خودش موضوع سازى نمىكند و مولد نيست . . . . با توجه به اين مطلب ، معترض مىگويد : در خصوص خبرهاى مع‌الواسطه والوسائط\r\n\r\n\r\n","description":"","footnote":"\r\n( 1 ) . نكته : بر فرض قبول اشكال مىگوييم خودتان قبول داريد كه ادلّه حجيّت خبر واحد ، خبرهاى بلاواسطه را مىگيرد . آنگاه بقيه خبرها را به ضميمهء عدم فصل ثابت مىكنيم ؛ زيرا احدى از بزرگان در طول تاريخ فرق نگذاشته ميان خبر عادل از امام مستقيماً يا خبر عادلى از عادل ديگر تا به امام منتهى شود . بلكه هركس خبر واحد را حجّت مىداند با واسطه‌ها را نيز حجّت مىداند و هركس با واسطه‌ها را حجّت نمىداند بىواسطه‌ها را نيز حجّت نمىداند و شما اينها را قبول كرديد پس بايد آنها را نيز بپذيريد .\r\n","page_name":" 584 ","page_number":585},
  {"content":"\r\n\r\nاشكال ديگرى وجود دارد و آن اين‌كه وقتى شيخ مفيد مثلًا خبر مىدهد از قول صفار و مىگويد :\r\n« أخبرنى الصفّار بأنّ الامام عليه السلام قال كذا و كذا » در اينجا خبر خود شيخ مفيد براى ما بالوجدان محرز است و قطع داريم ؛ زيرا مستقيماً از دو لب او شنيده‌ايم ، و چون محرز است ، حكمش هم وجوب تصديق عادل است ، ولى نسبت به خبر صفار كه ما اطلاعى از آن نداريم و اصلًا صفار را نديده‌ايم تا خبر را از او بگيريم ، لذا وجداناً محرز نيست و مىخواهد تعبّداً و تنزيلًا معتبر باشد و راهى ندارد مگر همين صدِّق العادلى كه بر خبر شيخ مفيد بار شد و معنايش اين شد كه شيخ مفيد راست مىگويد و صفار به او خبر داده است .\r\nآنگاه با صدّق العادل نسبت به خبر مفيد ، مىخواهيم خبر صفار را درست كنيم و تحقق ببخشيم و پس از تحقق تعبدى آن ، دوباره همين صدق العادل به عنوان حكم و اثر شرعى بر آن مترتّب مىشود . پس حكم ( صدّق العادل ) نخست براى خودش موضوع درست كرد ( خبر العدل ) . سپس خودش بر آن بار شد و اين از محالات است كه حكمى براى خود ، موضوعى محقق سازد و سپس بر آن مترتّب شود ؛ زيرا مستلزم تقدم شىء على نفسه و مستلزم خلف است و همهء اينها از محالات هستند . پس ادلّهء حجيّت خبر ، چنين خبر واحدى ( خبر مفيد ) را شامل نمىشوند ؛ به‌خاطر اين محذور كه غير از اتحاد حكم و موضوعى است كه در اشكال سوم مطرح بود .\r\nپاسخ مرحوم آخوند : مرحوم آخوند همان سه پاسخى كه به اشكال سوم دادند به اين اشكال هم مىدهد و مىفرمايد : خبر عدل - مثل خبر صفار - ولو وجداناً براى ما محرز نيست ؛ امّا تنزيلًا كه محرز است ، چون وقتى مفيد از قول صفار به ما خبر داد و ما خبر مفيد را تصديق كرديم ، به‌منزلهء اين است كه خود مستقيماً خبر را از صفار شنيده باشيم . پس موضوع وجداناً محرز نيست ، ولى تنزيلًا محرز است و فرض اين است كه خبر صفار هم داراى اثر شرعى است ( وجوب تصديق ) آنگاه همان‌طور كه در ساير موضوعات « 1 » اگر اصل موضوع تعبداً « 2 » ثابت شد حكم و اثر شرعى ( حرمت ) بر آن مترتّب مىشود . همچنين در مانحن‌فيه هم وقتى موضوع تعبداً احراز شد اثر شرعى ( وجوب تصديق ) هم مىآيد .\r\nپس ، از نظر تحقق موضوع مشكلى نيست و صدّق العادل محقِّق آن نيست ، بلكه محقق آن ، اراده و زبان و حنجره و دو لب صفّار است كه در واقع بوده است و خبر عادل و صدّق العادل كاشف از آن است و نمىتوان گفت حكم براى خودش موضوع درست كرده است . مشكل از ناحيهء حكم است كه پس از ثبوت خبر صفار باز همين صدّق العادل بر آن مترتب مىشود كه اتحاد حكم و موضوع پيش مىآيد . و اين همان اشكال سوم است و پاسخ آن نيز به همان سه بيان است : 1 . قضيّهء طبيعيه\r\n\r\n\r\n","description":"","footnote":"\r\n( 1 ) . مانند خمريّت .\r\n( 2 ) . با شهادت دو عادل .\r\n","page_name":" 585 ","page_number":586},
  {"content":"\r\n\r\nاست . . . ؛ 2 . مناطاً شامل است ، ولو لفظاً شامل نشود ؛ 3 . عدم القول به فصل ميان اين اثر و ساير آثار . « 1 » نتيجه : از ديدگاه مرحوم آخوند دلالت آيه بر حجيّت خبر واحد تمام است و جاى مناقشه ندارد . مقدار دلالت هم روشن شد كه خصوص خبر عادل را حجّت مىكرد نه بيش از آن . البته جاى اين سؤال باقى است كه مرحوم آخوند به مفهوم شرط آيه ، استدلال كردند ، در حالى كه در جلد اوّل كفايه و باب مفاهيم ، ايشان مفهوم شرط را قبول نكرد . آنگاه يا از آن مبنا عدول كرده و بر مسلك مشهور ، مفهوم شرط را قبول كرده است و در اينجا به آن استناد كرده است و يا هنوز بر آن مبنا باقى است . تمام اين بحث‌هاى مربوط به آيه نبأ بر مبناى مشهور بود ، نه به مبناى خود ايشان .\r\n\r\n[ الدليل الثانى : آية النفر 
  ]\r\nو منها : آية النفر ، قال الله تبارك و تعالى فلو لا نفر من كلّ فرقة منهم طائفة الآية .\r\nو ربما يستدل بها من وجوه .\r\nأحدها أن كلمة لعل و إن كانت مستعملة على التحقيق فى معناه الحقيقى و هو الترجى الإيقاعى الإنشائى إلا أن الداعى إليه حيث يستحيل فى حقه تعالى أن يكون هو الترجى الحقيقى كان هو محبوبية التحذر عند الإنذار و إذا ثبت محبوبيته ثبت وجوبه شرعا لعدم الفصل و عقلا لوجوبه مع وجود ما يقتضيه و عدم حسنه بل عدم إمكانه بدونه .\r\nثانيها أنه لما وجب الإنذار لكونه غاية للنفر الواجب كما هو قضية كلمة لو لا التحضيضية وجب التحذر و إلا لغا وجوبه .\r\nثالثها أنه جعل غاية للإنذار الواجب و غاية الواجب واجب .\r\n2 . آيهء نفْر\r\nدومين آيه‌اى كه براى حجيّت خبر واحد به آن استدلال شده است آيهء نفر ( كوچ و هجرت ) است .\r\nخداوند در قرآن كريم مىفرمايد : و ما كان المؤمنون لينفروا كافّة فلولا نَفَر من كلّ فرقة منهم طائفة ليتفقّهوا فى الدين و لينذروا قومهم إذا رجعوا اليهم لعلّهم يحذرون . « 2 » همهء مؤمنان حق ندارند يا عملًا نمىتوانند و مقدورشان نيست كه كوچ كنند - و به حوزه‌هاى علميه مسافرت كنند و از نزديك احكام دين خود را بياموزند - امّا چرا از هر فرقه و جمعيتى يك دسته كوچ نمىكنند ؟ تا در امر دين تفقه كنند و دين شناس شوند و آنگاه كه به ميان قوم خويش برگشتند ، به انذار آنان مشغول شوند ؛ باشد كه مردم نيز برحذر باشند و بترسند [ و اين انذارها را جدى بگيرند 
  ] .\r\nبه اين آيهء شريفه از سه جهت استدلال شده است :\r\n\r\n\r\n","description":"","footnote":"\r\n( 1 ) . غير از اشكال‌هاى چهارگانه‌اى كه مرحوم آخوند آنها را نقل كرده و به آنها جواب داده است ، اشكال‌هاى ديگرى نيز وجود دارد كه شيخ اعظم آنها را در رسائل آورده و جواب داده است . امّا به لحاظ اين‌كه آنها خيلى مهم نيستند ، مرحوم آخوند در كفايه نياورده است .\r\n( 2 ) . سورهء توبه ، آيهء 123 .\r\n","page_name":" 586 ","page_number":587},
  {"content":"\r\n\r\nوجه اوّل آيه : وجه اوّل استناد به لعلّهم يحذرون است . بيان استدلال را با مقدمه‌اى ذكر مىكنيم :\r\nنزاعى بود ميان مشهور و مرحوم آخوند دربارهء معناى صيغه افعل و استفهام و تمنّى و ترجّى و . . . كه بخش‌هايى از جلد اوّل كفايه بيان شد - منجمله در بيان معناى صيغه افعل در باب اوامر و فصل هفتم از فصول عام و خاصّ در بحث خطابات شفاهى قرآن - و آن اين‌كه : مشهور مىگفتند صيغهء افعل ، براى طلب حقيقى ، وضع شده است و در مواردى كه در غير طلب حقيقى ( تهديد ، تعجيز و . . . ) استعمال مىشود از باب مَجاز يا اشتراك لفظى است . استفهام ، براى استفهام حقيقى كه از جهل مستفهم سرچشمه مىگيرد ، وضع شده و استعمالش در غير آن مجاز است . ليت ، براى تمنّى حقيقى - كه از عجز سرچشمه مىگيرد - وضع شده است و استعمالش در غير آن مجاز است . لعلَّ هم براى ترجّىِ حقيقى وضع شده و استعمالش در غير آن مجاز است و . . . .\r\nولى مرحوم آخوند تمام اينها را خلاف تحقيق مىدانست و مدعى بود كه اينها يك معنا بيشتر ندارند و هميشه هم در آن يك معنا استعمال مىشوند ، و معانى متعددى مطرح نيست تا سخن از اشتراك و مجازيت كه خلاف اصل هستند به ميان آيد ؛ منتها انگيزه‌ها متعدد و متفاوت است . براى مثال صيغهء افعل براى طلب انشايى ( انشاء و ايجاد طلب به خود اين صيغه ، همان‌طور كه با گفتن بعْت انشاء تمليك مىكنيم ) وضع شده است و همه‌جا هم در همين معنا به‌كار مىرود ؛ ولى بيشتر موارد ، داعى و محرك آمر بر امر عبارت است از طلب حقيقى نفسانى و گاهى هم دواعى ديگرى از قبيل تهديد و تعجيز و . . . دارد . و هكذا ادوات و صيغ استفهام و تمنى .\r\nدر مانحن‌فيه هم كلمه لعلّ براى ترجّى انشايى - و انشاء ترجّى با گفتن لعلّ - وضع شده است و در همه‌جا ( در كلام خالق يا مخلوق ) در همين معنا استعمال مىشود ؛ ولى داعىِ مخلوق بر آوردن لعلّ ، جهل و نادانى است كه چون نمىداند ، مىگويد : اميدوارم يا شايد چنين و چنان بشود و داعى خالق بر آوردن لعلّ جهالت نيست ؛ زيرا او علم مطلق است و آينده تا بىنهايت مثل حال و گذشته براى او معلوم است . لذا انگيزه ديگرى دارد و آن انگيزه در لعل‌ّهاى قرآنى مجبوبيّت و مطلوبيّت است و وقتى خدا مستقيماً - نه در مقام حكايت از كسى - مىفرمايد : لعلّه يتذكّر أو يخشى ، لعلّكم تتّقون ، لعلّكم تفلحون ، لعلّكم تعقلون ، لعلّهم يحذرون و . . . منظورش از لعلّ گفتن اظهار محبوبيّت و مطلوبيّت است ، يعنى تذكّر و خشيت ، تقوى ، فلاح ، تعقّل ، تحذّر و . . . را دوست دارد . بنابراين لعلّهم يحذرون ؛ يعنى حذر كردن و ترسيدن و ترتيب اثر دادن مردم به انذار منذران ، محبوب و مطلوب خداست .\r\nبا توجه اين مقدّمه ، اصل استدلال از اينجا شروع مىشود : وقتى اصل محبوبيّتِ حذر ثابت شد ، به دنبال آن وجوب حذر ثابت مىشود ؛ آن هم چه وجوب شرعى كه با دليل شرعى ثابت مىشود ، چه وجوب عقلى و لزوم كه به حكم عقل مستقل ثابت مىشود .\r\n\r\n","description":"","footnote":"","page_name":" 587 ","page_number":588},
  {"content":"\r\n\r\nوجوب شرعى از راه عدم فصل قابل اثبات است ؛ به اين بيان كه احدى از فقهاء ميان حُسن و رجحان و محبوب بودن حذر با وجوب آن فرق نگذاشته است ، بلكه گروهى كه اصل مطلوبيت را قبول دارند وجوب آن را نيز قائلند و گروهى كه منكر وجوب حذر هستند ، اصل محبوبيت آن را نيز قائل نيستند و از آنجا كه ما اصل محبوبيّت حذر را از كلمهء لعلّ در آيه استفاده كرديم به ضميمه عدم فصل مذكور ، وجوب آن را نيز ثابت مىكنيم و چون اجماع مركب دليل شرعى است ، قهراً وجوبى هم كه از اين راه بدست آيد شرعى خواهد بود .\r\nاما وجوب عقلى : حذر و ترس از امرى يا مقتضى و عامل دارد ، يعنى چيزى هست كه موجب حذر شده است و يا مقتضى ندارد . اگر مقتضى دارد « 1 » حذر كردن نه‌تنها حُسن و رجحان دارد و بايسته است ، بلكه به حكم عقل لازم است ، هم از عقاب مقطوع و هم از عقاب محتمل بايد اجتناب كرد و ترسيد . اگر مقتضى ندارد و عذابى در كار نيست و قطع به عدم داريم ، نه‌تنها حذر واجب نيست ، بلكه استحباب و رجحان و حُسن هم ندارد و عقلايى نيست و نه تنها حُسن ندارد ، بلكه اصلًا معقول و ممكن نيست . « 2 » و از آن رهگذر كه اصل حُسن و رجحان حذر به حكم آيه ثابت شد كاشف از وجود مقتضى براى ترس است و اگر مقتضى دارد ، پس حذر واجب و لازم است . تا اينجا دو كار كرديم :\r\nالف ) ابتدا مطلوبيّت و حسن حذر عند الانذار را ثابت كرديم ؛\r\nب ) آنگاه وجوب شرعى و عقلى آن را از راه ملازمه به اثبات رسانديم .\r\nحال ، سومين كار اين است كه حذر عندالانذار واجب است و آيه از اين ناحيه مطلق است كه انذار ، مفيد علم و در حد تواتر باشد يا نباشد . پس انذار به نحو خبر واحد را نيز شامل مىشود كه اگر يك نفر هم آمد و شما را انذار كرد ، بر شما حذر كردن و قبول انذار واجب است . معناى حجيّت خبر واحد هم جز اين نيست .\r\nوجه دوم استدلال به آيه : نفر و كوچ كردن به منظور تفقّه در دين واجب است ؛ زيرا با كلمهء « لولا » آمده است كه براى تخصيص و انتقاد است ، اگر بر سر مضارع بيايد ، بر تحريص و ترغيب به انجام كار دلالت دارد ، اگر با ماضى بيايد ، بر مذمّت بر ترك كار دلالت دارد كه در مانحن‌فيه چنين است . يعنى آيه مىگويد چرا از هر فرقه‌اى طايفه‌اى كوچ نمىكنند . . . لحن آيه مذمّت تاركين نفر است . پس ترك نفر حرام و خود نفر واجب است و غايت اين نفر عبارت است از تفقّه در دين و فراگيرى حقايق ومعارف دين كه اين نيز واجب است ؛ زيرا غاية الواجب واجبةٌ . غايت تفقّه در دين هم انذار قوم است كه آن نيز واجب است . به همين دليل كه غايةُ الواجب واجبة ، و وقتى انذار واجب شد ، لازمه‌اش اين\r\n\r\n\r\n","description":"","footnote":"\r\n( 1 ) . در مانحن‌فيه مقتضى حذر ، عذاب و عقاب اخروى است .\r\n( 2 ) . زيرا با قطع به عدم عقاب ، ترس ندارد ، انسان قاطع به عدم يك‌هزارم درصد هم احتمال عقاب نمىدهد تا ترس براى او معناو مفهوم داشته باشد .\r\n","page_name":" 588 ","page_number":589},
  {"content":"\r\n\r\nاست كه قبول انذار و ترتيب اثر دادن و بر حذر بودن هم واجب شود ؛ و گرنه وجوب انذار لغو و بىاثر خواهد بود . لذا براى صيانت كلام حكيم از لغويّت مىگوييم تنها فايدهء وجوب انذار ، وجوب قبول و حذر كردن است و چون انذار مطلق است ، يعنى چه به صورت خبر متواتر و مفيد علم باشد و چه به نحو واحد ظنّى باشد ، مشمول اطلاق لينذروا مىباشد . پس مدّعاى ما را اثبات مىكند كه يك يا چند نفر هم كه انذار كنند ، ديگران بايد بپذيرند و حذر كنند و معناى حجيّت خبر واحد هم جز اين نيست . پس ، از راه خروج كلام حكيم از لغويت وجوب تحذّر را ثابت كرديم .\r\nوجه سوم استدلال به آيه : بيان سوم از نظر مقدمات مثل بيان ثانى است . نفر واجب است و به‌دنبال آن تفقه در دين واجب است و به‌دنبال آن انذار كردن واجب است . از اينجا دو بيان ، از يكديگر جدا مىشوند . در بيان دوم از راه لزوم لغويت پيش آمديم ؛ ولى در اين بيان از راه غايت واجب بودن پيش مىرويم و مىگوييم خود حذر كردن هم به‌دنبال انذار واجب است ؛ زيرا غايت و هدف غايى از انذار است و غايت واجب ، واجب است . « 1 » و به‌دنبال وجوب حذر مىگوييم آيهء اطلاق دارد ، يعنى چه انذار منذرين مفيد علم باشد و چه نباشد ، حذر و قبول واجب است . پس اگر يك نفر هم آمد و انذار كرد ، بايد بپذيريم . معناى حجيّت خبر واحد جز اين نيست .\r\nو يشكل الوجه الأول بأن التحذر لرجاء إدراك الواقع و عدم الوقوع فى محذور مخالفته من فوت المصلحة أو الوقوع فى المفسدة حسن و ليس بواجب فيما لم يكن هناك حجة على التكليف و لم يثبت هاهنا عدم الفصل غايته عدم القول بالفصل .\r\nو الوجه الثانى و الثالث بعدم انحصار فائدة الإنذار بإيجاب التحذر تعبدا لعدم إطلاق يقتضى وجوبه على الإطلاق ضرورة أن الآية مسوقة لبيان وجوب النفر لا لبيان غايتية التحذر و لعل وجوبه كان مشروطا بما إذا أفاد العلم لو لم نقل بكونه مشروطا به فإن النفر إنما يكون لأجل التفقه و تعلم معالم الدين و معرفة ما جاء به سيد المرسلين صلى الله عليه و آله و سلم كى ينذروا بها المتخلفين أو النافرين على الوجهين فى تفسير الآية لكى يحذروا إذا أنذروا بها و قضيته إنما هو وجوب الحذر عند إحراز أن الإنذار بها كما لا يخفى .\r\nنظريهء آخوند : از ديدگاه مرحوم آخوند دلالت آيه نفر بر حجيّت خبر واحد نا تمام است و لذا در اوّل هم فرمود « و ربّما يستدل » يعنى چه‌بسا ديگران استدلال به آيه كرده باشند امّا خود ما اين استدلال را نمىكنيم . در اينجا هم مىفرمايد هر سه بيان مبتلا به اشكال است .\r\nبيان اوّل : حُسن و مطلوبيت حذر را عندالانذار قبول داريم و از كلمهء لعلّ مستفاد است ؛ ولى به‌دنبال آن وجوب حذر را قبول نداريم ، نه وجوب عقلى آن را و نه وجوب شرعى را .\r\nدفع ملازمهء عقلى : دفع ملازمهء عقلى ميان وجوب حذر و مطلوبيت آن ، اين است كه : ما براى اين\r\n\r\n\r\n","description":"","footnote":"\r\n( 1 ) . بلكه به قول مرحوم مشكينى ، وجوب مغيّى يا ذىالغايه تبعى و مترشّح از وجوب غايت است فكيف يمكن مقدمه واجب‌باشد ، ولى ذىالمقدمه يا غايت واجب نباشد ؟\r\n","page_name":" 589 ","page_number":590},
  {"content":"\r\n\r\nملازمه ماده نقضى پيدا كرده‌ايم و آن باب شبهات بدويه و شك در اصل تكليف است كه مجرّد احتمال وجوب يا حرمت در كار است و يقيناً عقابى نيست ؛ زيرا عقاب بدون بيان قبيح است « 1 » معذلك حذر كردن و ترسيدن و احتياط نمودن براى مصون ماندن از مخالفت با واقع و به اميد ادراك واقع ، امرى كاملًا مطلوب و پسنديده است و كسى ترديد ندارد كه احتياط كردن حَسَنْ است . پس اگر احتمال وجوب داديم « 2 » احتياط كردن و انجام آن كار خوب است تا مبادا در واقع واجب باشد و ما با ترك آن مصلحت ملزمى را از دست بدهيم . اگر احتمال حرمت داديم ، ترك آن خوب است تا مبادا در مفسده واقعى بيفتيم . به هر حال احتياط و حذر ، واجب و لازم نيست ، چون حجّتى بر تكليف نداريم ( علم يا علمى ) و گرنه پاى عقاب به ميان مىآمد و حذر واجب مىشد . پس مواردى داريم كه حذر كردن بجاست و معذلك واجب و لازم نيست و ملازمه‌اى با وجوب ندارد و در دليل عقلى و ملازمهء عقليه يك مورد نقض كه پيدا شود ، استدلال را باطل مىكند و ملازمه را از بين مىبرد .\r\nدفع ملازمهء شرعيه : مستدل از راه عدم فصل يا اجماع مركب پيش آمد . ما در جواب مىگوييم عدم قول به فصل « 3 » كافى نيست و حجيّت ندارد و عدم فصل واقعى - كه همگان فتوى به عدم فصل داده باشند و عملًا فرق نگذاشته باشند - لازم است تا حجّت باشد و در مانحن‌فيه حداكثر عدم قول به فصل است و نه عدم فصل واقعى يا قول به عدم فصل ؛ فما قُصد لم يقع و ما وقع لم يقصد .\r\nبيان دوم و سوم : قبول نداريم كه فايده انذار منحصر باشد در حذر كردن تعبدى و چنين حذر كردنى غايت انذار باشد و بدون آن ، وجوب انذار لغو باشد ، بلكه شايد وجوب انذار براى اين است كه انذار كنندگان زياد شوند و در نتيجه از انذار آنان يقين حاصل شود ؛ و چون مفيد علم است قبولش واجب باشد ، نه اين‌كه ولو مفيد علم نباشد قبولش لازم باشد .\r\nاشكال : شايد مستدل بگويد اين احتمال را با اطلاق آيه برمىداريم زيرا آيه نفرموده است :\r\n« لينذروا انذاراً موجباً للعلم . . . » بلكه به قول مطلق فرموده است : لينذروا قومهم ، و اين ، هم با انذار متواتر و مفيد علم و هم با انذار يك يا چند نفر و در حد خبر واحد مىسازد و هر دو را شامل مىشود و به‌دنبال آن حذر هم مطلقاً واجب مىشود و به درد خبر واحد مىخورد .\r\nجواب : مرحوم آخوند مىفرمايد اتفاقاً مشكل همين جاست كه آيه از اين جهت اطلاق ندارد تا نتيجه‌اش مطلقاً وجوب حذر باشد ؛ زيرا يكى از شرايط اطلاق اين است كه از همان جهت كه ما مىخواهيم به خطاب تمسّك كنيم ، در مقام بيان باشد . والّا اگر از جهت ديگر در صدد بيان باشد ، به درد ما نمىخورد و آيه نفر فقط از جهت اصل وجوب نفر ، در مقام بيان است كه در هر زمانى بايد عدّه‌اى كوچ كنند و تفقّه در دين نمايند و دين‌شناس شوند و . . . چون از اين نظر در مقام بيان است به\r\n\r\n\r\n","description":"","footnote":"\r\n( 1 ) . كما سيأتى در باب اصول عمليه .\r\n( 2 ) . چه منشأ احتمال خبر واحد باشد ، چه چيز ديگر .\r\n( 3 ) . اتفاقاً و تصادفاً كسى قائل به فصل نشده است ، ولو عدّه‌اى سكوت كرده‌اند و اصلًا متعرض مسأله نشده‌اند .\r\n","page_name":" 590 ","page_number":591},
  {"content":"\r\n\r\nاطلاقش تمسّك مىكنيم و مىگوييم فرقى نيست كه اين عدّه زن باشند يا مرد ، فقير باشند يا غنى ، سفيد يا سياه و . . . اما از جهت انذار قوم و به‌دنبال آن بر حذر شدن قوم ، در مقام بيان نيست و سربسته مىگويد هدف ، انذار قوم است ؛ اما اين‌كه با چه كيفيتى و با چه خصوصياتى باشد در مقام بيان اينها نيست و نيز قوم هم بايد بر حذر نباشند ؛ اما در چه صورتى ؟ باز در مقام بيان نيست ، لذا جاى تمسّك به اطلاق نيست و آيه از اين حيث اطلاق ندارد و احتمال مىدهيم وجوب تحذّر ، مقيّد و مشروط باشد به آن مواردى كه انذار ، مفيد علم باشد و تنها در اين فرض قبول لازم باشد ، نه مطلقاً ؛ و إذا جاء الاحتمال بطل الاستدلال .\r\nقوله : لولم نقل : تا به حال با مستدل مماشات كرده و مىگفتيم اطلاق محرز نيست و مقيد و مشروط بودن هم محتمل است . حال مىگوييم اصل ادّعاى ما اين است كه آيه ظهور دارد در اين‌كه وجوب حذر ، مشروط و مقيد به انذارهاى علم آور است و آنچه تا به حال مىگفتيم با صرف نظر از اين مطلب بود .\r\nتوضيح : در آيه فرموده است نَفْر واجب است به منظور تفقه در دين . يعنى شناختن دين واقعى و معارف الهى و آموختن احكام واقعىاى كه پيامبر صلى الله عليه و آله از طرف خدا آنها را آورده است . وقتى به‌دنبال تفقه در دين كه فعل با متعلقاتش ذكر شده است ، مىگويد و لينذروا قومهم . . . پيداست كه بايد انذار هم به همان دين واقعى و چيزهايى باشد كه شخص تفقه كرده و دانسته است ، نه به چيزهاى ديگر . پس شنونده بايد احراز كند كه اين شخص به همانچه دين واقعى است ، انذار مىكند تا قبول واجب باشد . والّا اگر احتمال بدهد كه او دروغ مىگويد يا اشتباه مىكند ، حذر كردن واجب نيست و احراز به اين است كه علم يا علمى باشد و حجّت معتبر ، حكم الهى را به او ابلاغ كند و او يقين كند يا مطمئن شود كه اين حكم الهى است ، و اين در فرض تكثير انذار است تا به حد علم برسد .\r\nبنابراين ، آيه مقيد است و وجوب حذر مشروط به انذار مفيد علم است . حال اگر اين حرف را هم نزنيم ، لااقلّ مطلق بودن را هم نمىتوانيم قائل شويم . در نتيجه آيه از اين جهت اجمال پيدا مىكند و بايد به قدر متيقّن اكتفا كنيم . قدر متيقّن هم وجوب حذر است در فرضى كه انذار مفيد علم باشد ، و به درد خبر واحد نمىخورد .\r\n( قوله : المتخلفين او النافرين على الوجهين فى تفسير الآيه : آيه نفر در رديف آيات جهاد وارد شده است ، لذا در تفسير آن چند احتمال وجود دارد كه مهم‌ترين آنها دو احتمالى است كه مرحوم آخوند به آنها اشاره كرده است :\r\n1 . شايد مقصود اين باشد كه عدّه‌اى به سوى جبهه‌ها كوچ كنند و در آنجا آثار نصرت الهى و آيات حق را با چشم خود ببينند و وقتى به وطن بازگشتند بازمانده‌ها را انذار كنند .\r\n2 . شايد مقصود اين باشد كه عده‌اى كه در مدينه مانده‌اند و به جنگ نرفته‌اند احكام دين را از\r\n\r\n","description":"","footnote":"","page_name":" 591 ","page_number":592},
  {"content":"\r\n\r\nپيامبر فرا بگيرند و وقتى رزمندگان از جبهه برگشتند ، احكام دين را به مجاهدان آموزش دهند . پس از نظر مرحوم آخوند آيه نفر به درد حجيّت خبر واحد نمىخورد و اطلاق ندارد . ضمناً اين اشكال به بيان اوّل نيز وارد است .\r\nثم إنه أشكل أيضا بأن الآية لو سلم دلالتها على وجوب الحذر مطلقا فلا دلالة لها على حجية الخبر بما هو خبر حيث إنه ليس شأن الراوى إلا الإخبار بما تحمله لا التخويف و الإنذار و إنما هو شأن المرشد أو المجتهد بالنسبة إلى المسترشد أو المقلد .\r\nقلت لا يذهب عليك أنه ليس حال الرواة فى الصدر الأول فى نقل ما تحملوا من النبى صلى الله عليه و على أهل بيته الكرام أو الإمام عليه السلام من الأحكام إلى الأنام إلا كحال نقلة الفتاوى إلى العوام . و لا شبهة فى أنه يصح منهم التخويف فى مقام الإبلاغ و الإنذار و التحذير بالبلاغ فكذا من الرواة فالآية لو فرض دلالتها على حجية نقل الراوى إذا كان مع التخويف كان نقله حجة بدونه أيضا لعدم الفصل بينهما جزما فافهم .\r\nاشكال ديگر : غير از ايرادهايى كه مرحوم آخوند بر استدلال به آيهء نفر وارد كرد ، ايراد ديگرى هم وارد شده است كه مورد قبول مرحوم آخوند نيست و وى آن را ردّ مىكند :\r\nاشكال : اين آيه مدّعاى ما را ثابت نمىكند . مدّعاى ما عبارت است از حجيّت خبر به عنوان اين‌كه صرفاً خبر و گزارش و نقل قول معصوم است بدون هيچ خصوصيت ديگرى ( خبر بما هو خبر ، روايت بما هى رواية ) . يعنى به صرف اين‌كه زرارهء عادل يا سماعهء موثّق از امام صادق عليه السلام براى ما حديث مىكنند آيا نقل آنها ارزشمند است و ما بايد به آن ترتيب اثر دهيم يا نه . آيه نفر نفرموده است : « ليخبروا قومهم لعلّهم يقبلون » تا به درد مدّعاى مذكور بخورد ، بلكه فرموده است : لينذروا قومهم و روى كلمهء انذار تكيه كرده است انذار هم عبارت است از اخبار و ابلاغ پيامى همراه با تخويف و ترساندن « 1 » يعنى به‌دنبال ابلاغ ، شنونده را از عذاب الهى و بليّات دنيوى ترساندن . « 2 » و انذار كردن ، شأن و وظيفهء راوى بما هو راوى نيست . شأن راوى نفس خبر دادن است و در كتب حديث هم ملاحظه مىكنيم كه ده‌ها هزار حديث نقل شده و صرفاً نقل متن حديث است و به‌دنبال آن سخن از انذار يا تبشير در ميان نيست . انذار ، شأن دو صنف ديگر است :\r\n1 . ارشاد كنندگان نسبت به مسترشدين و مخاطبان خويش يعنى وعّاظ كه در مقام وعظ و خطابه به ارشاد و هدايت و نصيحت مردم مىپردازند و براى رسيدن به مقصود ، از انذار استفاده مىكنند و مردم را از عذاب دردناك جهنم مىترسانند .\r\n\r\n\r\n","description":"","footnote":"\r\n( 1 ) . در مقابل تبشير كه ابلاغ توأم با مژده دادن است .\r\n( 2 ) . در واقع مثل اين آيه است كه خداوند مردم را انذار مىكند و از مخالفت با اوامر پيامبرش بر حذر مىدارد و مىفرمايد فليحذر الذين يخالفون عن أمره أن تصيبهم فتنة أو يصيبهم عذاب أليم سورهء نور ، آيهء 63 .\r\n","page_name":" 592 ","page_number":593},
  {"content":"\r\n\r\n2 . مجتهد نسبت به مقلدين كه گاهى به‌دنبال بيان فتوى آنان را از مخالفت با فتوى مىترساند ، يا اين‌كه نفس افتاء به وجوب يا تحريم ، بالملازمه دالّ بر انذار است . بنابراين تعبير لينذروا به درد اين دو مقام مىخورد و دليل بر حجيّت فتواست و ربطى به حجيّت خبر واحد بما هو خبرٌ ندارد .\r\nقوله : قلت : مرحوم آخوند در جواب مىفرمايد در صدر اسلام ، يعنى زمان پيامبر اكرم و ائمهء اطهار عليهم السلام شأن راويان اخبار و ناقلان سخن معصوم ، همانند شأن ناقلان فتاوى و مسأله گويان در هر عصر و زمان است . يعنى همان‌طور كه مسأله‌گو متن فتواى مرجع تقليد را از او گرفته و به سمع مردم مىرساند . راويان احاديث هم متن قول و رأى و نظر و فتواى معصوم را گرفته و به ديگران مىرساندند .\r\nاز اين لحاظ مثل ناقلان فتاوى مىباشند .\r\nحال كه مثل هم شدند مىگوييم : آيا مسأله‌گو حق دارد مقلدين را انذار كند و بترساند و ابلاغ فتوى توأم با تحذير ، تخويف و انذار باشد يا خير ؟ قطعاً چنين حقّى دارد و مىتواند چنين كند و به‌دنبال بيان فتوى بگويد ايها الناس ! حال كه آقا فتوى به وجوب يا حرمت داده است ، پس ، از مخالفت كردن بترسيد . پس ناقلان رأى معصوم نيز چنين حقّى دارند و بجاست انذار كنند و به‌دنبال ابلاغ قول امام ، مردم را از مخالفت با آن بر حذر دارند .\r\nآيهء نفر اين نوع خبرهاى واحد را شامل مىشود ، چون بر اينها انذار صادق است و مشمول لينذروا قومهم . . . مىباشند ؛ البته با صرف نظر از ايرادهاى مرحوم آخوند . و وقتى نقل راوى در صورت همراه بودن با انذار ، حجّت شد به ضميمهء عدم فصل واقعى ، ساير نقل‌ها و خبرهاى راوى نيز حجّت خواهد شد ؛ زيرا احدى از فقهاء ميان خبرهاى با انذار يا خبرهاى مجرّد از انذار ، فرق نگذاشته است . عدّه‌اى مطلق خبر را حجّت دانسته‌اند و عدّه‌اى مطلق خبر را ردّ كرده‌اند و وقتى به حكم آيه خبرهاى با انذار حجّت شد به حكم اجماع مركّب ، خبرهاى بدون انذار هم حجّت خواهد بود . پس خيالمان از باب اشكال مزبور آسوده شد .\r\nقوله : فافهم : شايد اشاره باشد به اين اشكال كه در تعبير شما سخن از صحّت و امكان وجواز انذار به ميان آمد و گفتيد « يصح منه الانذار » ، در حالى كه اين كافى نيست و آيه روى وجوب انذار تكيه كرده است و شما بايد ثابت كنيد كه يجب منه الانذار تا به‌دنبالش نتيجه بگيريد فيجب الحذر و القبول ، كه اين ثابت نشد .\r\nبراى رفع اشكال بايد گفت همين كه صحت و امكان و جواز ثابت شد وجوب هم ثابت مىشود ؛ زيرا اگر چيزى حجّت بود ، نه تنها اخذ به آن جايز است ، بلكه لازم و واجب است . اگر چيزى حجّت نشد ، نه‌تنها اخذ به آن واجب نيست ، بلكه جايز هم نيست . پس ما از راه صحّت و امكان عام و جواز ، به لزوم و وجوب مىرسيم و مطلوب ثابت مىشود .\r\nنتيجه : دلالت آيه بر حجيّت خبر واحد نا تمام است ؛ ولى بر فرض تماميّت ، مقدار دلالتش وسيع است ، يعنى انذار هر منذرى و اخبار هر مخبرى را شامل است ، چه عادل باشند ، چه نباشند .\r\n\r\n","description":"","footnote":"","page_name":" 593 ","page_number":594},
  {"content":"\r\n\r\n\r\n[ الدليل الثالث : آية الكتمان 
  ]\r\nو منها : آية الكتمان : إن الذين يكتمون ما أنزلنا الآية .\r\nو تقريب الاستدلال بها أن حرمة الكتمان تستلزم وجوب القبول عقلا للزوم لغويته بدونه .\r\nو لا يخفى أنه لو سلمت هذه الملازمة لا مجال للإيراد على هذه الآية بما أورد على آية النفر من دعوى الإهمال أو استظهار الاختصاص بما إذا أفاد العلم فإنها تنافيهما كما لا يخفى .\r\nلكنها ممنوعة فإن اللغوية غير لازمة لعدم انحصار الفائدة بالقبول تعبدا و إمكان أن تكون حرمة الكتمان لأجل وضوح الحق بسبب كثرة من أفشاه و بينه لئلا يكون للناس على الله حجة بل كان له عليهم الحجة البالغة .\r\n3 . آيهء كتمان\r\nسومين آيه‌اى كه براى حجيّت خبر واحد استدلال شده است آيهء كتمان است :\r\nانّ الذين يكتمون ما أنزلنا من البيّنات والهدى من بعدما بيّنّاه للناس فى الكتاب أولئك يلعنهم الله ويعلنهم اللّاعنون . « 1 » خلاصه اين‌كه كتمان‌كنندگان حقايق و معارف و احكام الهى ، مشمول لعن و نفرين پروردگار و همه لعنت‌كنندگان - از فرشتگان و جن و انس - در عالم هستند .\r\nكيفيت استدلال : كتمان حقايق و احكام حرام است ؛ زيرا موجب لعن خدا و همه لعنت كنندگان است و حرمت كتمان به لزوم بيّن بالمعنى الأخص بر وجوب اظهار دلالت دارد و بر آگاهان واجب است حقايق دين را باز گو كنند ، و وجوب اظهار ، به ملازمهء عقلى بر وجوب قبول دلالت دارد ، يعنى اگر اظهار بر دانايان واجب باشد ، قبول اظهارات آنها هم بر ديگران واجب مىشود . يعنى اظهارات آنها براى ديگران حجّت است و بايد بپذيرند و ترتيب اثر بدهند ؛ و گرنه لغويت لازم مىآيد . به اين معنا كه اگر اظهار را خدا بر آگاهان واجب كند ، ولى قبول را بر نا آگاهان واجب نكند ، آن وجوب اظهار لغو و عبث و بىفايده خواهد بود . براى خروج كلام حكيم از لغويت ، ناگزير حكم به لزوم قبول مىكنيم .\r\nآيه از اين نظر اطلاق دارد كه اظهار در چه حدّى باشد ؟ آيا اظهارِ مفيد علم منظور است يا مطلق اظهار حجّت است ولو مفيد علم نباشد ؟ اطلاق آيه ، اظهار به صورت خبر واحد را نيز مىگيرد و اين به معناى اين است كه قبول كردن بر ديگران تعبّداً لازم است ولو علم پيدا نكنند . مطلوب هم همين است كه خبر واحد حجّت است و ما نسبت به آن متعبّد هستيم .\r\nقوله : و لا يخفى : شيخ اعظم در رسائل فرموده است همان دو اشكالى كه به آيه نفر وارد بود ، به آيه\r\n\r\n\r\n","description":"","footnote":"\r\n( 1 ) . سورهء بقره ، آيهء 159 .\r\n","page_name":" 594 ","page_number":595},
  {"content":"\r\n\r\nكتمان هم وارد است :\r\n1 . آيه اطلاق ندارد و در مقام بيان اين جهت نيست كه اظهار ولو مفيد علم نباشد ، حجّت است ، بلكه در مقام بيان اصل حرمت كتمان و وجوب اظهار حقايق است و اهمال دارد . يعنى خصوصيات را مسكوت گذاشته است .\r\n2 . ممكن است ادّعا كنيم كه آيه ، نه‌تنها ظهور در اطلاق ندارد ، بلكه ظهور در تقييد دارد و مخصوص اظهار مفيد علم است ؛ زيرا روى بيّنات و هدى تكيه كرده و كتمان اينها را حرام كرده است و اظهار بيّنات و هُداى واقعى را واجب كرده است و ما بايد احراز كنيم كه اظهار كذاست و آن با خبر متواتر و اظهار مفيد علم حاصل مىشود ، نه با اظهار در حدّ خبر واحد . به اين دو جهت آيهء كتمان به درد حجيّت خبر نمىخورد . « 1 » مرحوم آخوند مىفرمايد اگر ما اصل ملازمه عقلى ميان وجوب اظهار و وجوب قبول را پذيرفتيم ، نوبت به دو جواب شيخ اعظم نمىرسد ؛ زيرا وجود ملازمهء عقلى منافات دارد با اهمال آيه و با اختصاص آيه به اظهار مفيد علم . زيرا عقل در حكم خود اهمال و اجمال ندارد ، بلكه به صورت شفاف موضوع را احراز مىكند و به صورت قاطع هم حكم مىكند . اهمال و اجمال هم با ملازمهء عقلى سازگار نيست .\r\nقوله : لكنها : مرحوم آخوند مىفرمايد كه ما اصل ملازمه عقلى و لزومى لغويّت را قبول نداريم و مىگوييم چنين نيست كه اگر قبول تعبدى واجب نباشد ، وجوب اظهار لغو باشد ؛ زيرا فايده وجوب اظهار منحصر به وجوب قبول تعبّدى نيست تا اگر اين هم نبود ، وجوب اظهار عبث باشد ، بلكه فايدهء ديگرى هم دارد و آن اين‌كه خداوند اظهار را واجب كرد تا دانايان احساس مسئوليت كنند و مرتباً اظهار نمايند و در سايهء تكثّر اظهارات ، حق و حقيقت بر همگان روشن و هويدا شود و بر اساس شناخت و آگاهى قبول كنند ، نه تعبداً . و اين‌كه حجت بر همگان تمام شود . « 2 » نتيجه : دلالت آيه كتمان هم ردّ شد ؛ ولى بر فرض دلالت ، مقدارش وسيع است و هر خبر واحدى را حجّت مىكند . اگر از اين نظر اجمال و ابهام داشت ، بايد به قدر متيقّن قناعت كرد ( خبر ثقه يا عدل ) و در آيهء نفر نيز چنين است .\r\n\r\n\r\n","description":"","footnote":"\r\n( 1 ) . فرائدالاصول ، ص 81 .\r\n( 2 ) . اتفاقاً مورد و شأن نزول آيه نيز مؤيد همين مطلب است كه مورد آيه نشانه‌هاى پيامبر اسلام صلى الله عليه و آله است كه در كتب عهدين به وضوح آمده بود و پس از ظهور رسول اكرم صلى الله عليه و آله آنها اين نشانه‌ها را پنهان مىكردند و بازگو نمىكردند و . . . آيه در اين‌باره مىفرمايد كتمانْ حرام است و اظهار واجب است و اين يك مسأله عقيدتى است و در مسائل اعتقادى جاى تعبّد و قبول به‌صورت چشم‌بسته نيست ، بلكه جاى يقين و برهان است . پس هدف اين است كه به‌قدرى اظهار كننده زياد شود كه براى ديگران علم‌آور شود و آنها به يقين خود عمل كنند .\r\n","page_name":" 595 ","page_number":596},
  {"content":"\r\n\r\n\r\n[ الدليل الرابع : آية السؤال 
  ]\r\nو منها آية السؤال عن أهل الذكر : فسئلوا أهل الذكر إن كنتم لا تعلمون .\r\nو تقريب الاستدلال بها ما فى آية الكتمان .\r\nو فيه أن الظاهر منها إيجاب السؤال لتحصيل العلم لا للتعبد بالجواب .\r\nو قد أورد عليها بأنه لو سلم دلالتها على التعبد بما أجاب أهل الذكر فلا دلالة لها على التعبد بما يروى الراوى فإنه بما هو راو لا يكون من أهل الذكر و العلم فالمناسب إنما هو الاستدلال بها على حجية الفتوى لا الرواية .\r\nو فيه أن كثيرا من الرواة يصدق عليهم أنهم أهل الذكر و الاطلاع على رأى الإمام عليه السلام كزرارة و محمد بن مسلم و مثلهما و يصدق على السؤال عنهم أنه السؤال عن أهل الذكر و العلم و لو كان السائل من أضرابهم فإذا وجب قبول روايتهم فى مقام الجواب بمقتضى هذه الآية وجب قبول روايتهم و رواية غيرهم من العدول مطلقا لعدم الفصل جزما فى وجوب القبول بين المبتدئ و المسبوق بالسؤال و لا بين أضراب زرارة و غيرهم ممن لا يكون من أهل الذكر و إنما يروى ما سمعه أو رآه فافهم .\r\n4 . آيهء سؤال\r\nچهارمين آيه‌اى كه براى حجيّت خبر واحد استدلال شده است آيهء سؤال است . در دو سوره داريم كه :\r\nفاسألوا أهل الذّكر إن كنتم لا تعلمون ؛ « 1 » اگر مطلبى را نمىدانيد ، از دانايان بپرسيد .\r\nشيوهء استدلال : آيه به حكم امر فاسألوا بر وجوب پرسش از دانايان دلالت دارد و اگر سؤال از آنان واجب شد ، قاعدتاً پاسخ گويى بر آنان واجب است - مگر در موارد خاصى كه صلاح نيست و پاسخ نمىدهند - و اگر پاسخ دادن واجب شد ، به حكم ملازمهء عقلى قبول اين پاسخ‌ها نيز بر نا آگاهان و بىخبران واجب خواهد بود ؛ و گرنه ايجاب سؤال و جواب لغو و عبث مىشود . ضمناً از اين ناحيه اطلاق دارد كه جواب ، چه در حدّ متواتر به شما برسد چه در حدّ خبر واحد ، قبول مطلقاً واجب است و قول دانايان بر شما حجّت است . مطلوب ما نيز همين است كه خبر واحد حجّت مىباشد .\r\nاشكال مرحوم مشكينى : به قول مرحوم مشكينى در حاشيه ، دلالت آيهء سؤال بر مطالب فراوان ديگرى متوقف است از قبيل اين‌كه : 1 . منظور از اهل ذكر دانشمندان اهل كتاب نباشند ؛ 2 . منظور خصوص اهل‌بيت نباشند ؛ 3 . منظور خصوص سؤال درباره مسائل اعتقادى نباشد ؛ بلكه اعم از اصول و فروع باشد ؛ 4 . در آيهء اطلاق باشد كه فرض « علم‌آور نبودنِ پاسخِ مسؤل » را هم بگيرد ؛ 5 . وجوب سؤال عقلًا مستلزم وجوب قبول باشد ، يعنى ملازمهء عقلى ثابت باشد و فايده منحصر به وجوب قبول\r\n\r\n\r\n","description":"","footnote":"\r\n( 1 ) . سورهء نحل ، آيهء 43 ؛ سورهء انبياء ، آيهء 7 .\r\n","page_name":" 596 ","page_number":597},
  {"content":"\r\n\r\nباشد ؛ 6 . قطع به عدم فرق و عدم فصل داشته باشيم ميان رواياتى كه مسبوق به سؤال است و آنهايى كه ابتداءً بيان شده و در جواب سؤال نيست . همه اينها بايد ثابت شود تا آيه بر مدّعاى ما ( حجيّت قول راوى به نحو مطلق ) دلالت كند . مع‌الاسف تمام اينها مخدوش است و در حاشيه يك‌يك خدشه‌ها بيان شده است .\r\nاشكال آخوند : علاوه بر اشكال‌هاى فوق ، مرحوم آخوند اعتراض ديگرى دارد و مىفرمايد اين آيه دليل بر حجيّت خبر و وجوب قبول جواب به‌صورت تعبّدى نيست ؛ زيرا ظاهر آيه ( متفاهم عرفى از آن ) ، اين است كه ايجاب سؤال ، مقدّمه‌اى براى تحصيل علم است و طريقيّت دارد ، نه اين‌كه موضوعيّت داشته باشد ، و ما بايد تعبداً جوابش را بپذيريم ، بلكه منظور اين است كه بپرسيد تا بدانيد و به دانسته‌ها و علمتان عمل كنيد ؛ مثل اين‌كه در فارسى مىگوييم « اگر نمىدانى ، بپرس ! » يعنى بپرس تا بدانى و آگاه شوى . پس سخن از تحصيل علم است ، نه پذيرش تعبدى . در نتيجه آيه سؤال هم به درد حجيّت خبر واحد نمىخورد .\r\nاشكال ديگر : صرف نظر از اشكالى كه مرحوم آخوند داشت ( آيهء مبيِّن حكم تعبدى نيست ، بلكه منظورش پرسيدن براى دانستن و عمل كردن است . . . ) ايراد ديگرى به آيهء سؤال وارد شده است كه مورد پسند مرحوم آخوند نيست . لذا پاسخ وى اين است كه معترض مىگويد بر فرض كه به‌دنبال سؤال از اهل ذكر قبول جواب ، مطلقاً واجب باشد ، حتى اگر مفيد علم نباشد ، باز هم آيه به درد حجيّت خبر واحد نمىخورد و با باب فتوى و حجيّت قول مجتهد براى مقلّد متناسب است .\r\nتوضيح : مدّعا در باب حجيّت خبر اين است كه قول راوى موثّق يا عادل و واجد شرايط به‌عنوان اين‌كه راوى و محدث است و صرفاً از امام نقل حديث مىكند ، حجّت باشد . در باب راوى ، فقيه و عالم بودن شرط نيست ، بلكه عدالت و وثاقت و ضبط و . . . معتبر است و راوى نقش ضبط صوت را بازى مىكند كه دقيقاً و كلمه به كلمه مطالب را از گوينده مىگيرد و ضبط مىكند . سپس وقتى دكمه را فشار مىدهى ، همان كلمات را بازگو مىكند . در راوى نيز همين جهت مهم است و در اين جهت عالم و فقيه بودن معتبر نيست و بسيارى از اشخاص عامى و بىسوادى وجود داشتند كه بقّال يا خبّاز يا سمّان يا زيّات و . . . بودند و معذلك حافظهء خوبى داشتند و از امام كلماتى را كه شنيده بودند به‌خوبى حفظ كرده و براى ديگران نقل نموده‌اند . اين ارزشمند است و در روايات مىخوانيم « رُبَّ حامل فقهٍ إلى من هو أفقه منه » . « 1 » پس بحث ما از حجيّت قول راوى بما هو راوى است كه شرايط خاصّ خود را دارد و در علم رجال و حديث بيان شده است و عالميّت يا اعلميّت در زمرهء آن شروط نيامده است . آيهء شريفه نفرموده است : « فاسألوا أهل الروايه أو الرّاوى أو المحدّث . . . » تا مدّعاى ما را اثبات كند ، بلكه روى عنوان اهل الذكر تكيه كرده و فرموده است : فاسألوا اهل الذكر . . . و مقصود از اهل ذكر ، اهل علم و اطلاع\r\n\r\n\r\n","description":"","footnote":"\r\n( 1 ) . وسال‌الشيعه ، ج 21 ، ص 89 .\r\n","page_name":" 597 ","page_number":598},
  {"content":"\r\n\r\nاست . يعنى از كسانى كه اهل علم‌اند و عارف به حلال و حرام هستند و صاحب نظرند و . . . بپرسيد و به گفتهء آنها اعتماد كنيد .\r\nاين تعبير با مقام فتوى سازگار است كه فقيه و مجتهد اهل الذكر است و مقلدين از او مىپرسند و به فتواى او عمل مىكنند ، هرچند يقين پيدا نكنند . در نتيجه آيه شريفه دليل بر حجيّت فتواى مجتهد در حق مقلد است ، نه دليل بر حجيّت روايت و خبر واحد . پس از مانحن‌فيه اجنبى است .\r\nپاسخ آخوند : مرحوم آخوند در پاسخ از اعتراض مزبور مىفرمايد درست است كه در ميان راويان احاديث ، راويان فراوانى يافت مىشود كه اهل علم و اطلاع نبوده‌اند و از عوام و مردم كوچه و بازار بودند ؛ ولى همهء راويان اين‌گونه نيستند . راويان بسيارى را مىشناسيم كه حقيقتاً اهل ذكر و علم بوده و فقيه عصر خودشان بوده‌اند و كاملًا رأى و نظر امام را مىدانستند و عارف به حلال و حرام شريعت بودند . همچون زرارة بن اعين ، محمد بن مسلم ، ابان بن تغلب و . . . آنگاه اگر كسى به اين دسته از رُوات مراجعه كند و از آنها رأى معصوم را بپرسد ، قطعاً سؤال از اهل الذكر صدق مىكند ؛ چه سؤال‌كننده خودش فرد عامى باشد ، چه خودش هم نظير زراره اهل ذكر باشد ؛ مثلًا محمد بن مسلم از زراره بپرسد و . . . . آنگاه اين قسم از سؤال را آيه شامل است و به حكم آيه ، قبول جواب بر سائل واجب است . پس آيه بالمطابقه و مستقيماً خبرهايى را كه از امثال زراره در مقام جواب سؤال سائل بيان شده است ، شامل مىشود و قبول اين روايات را واجب مىكند . سپس با ضميمه دو عدم الفصل ساير اخبار آحادِ جامع شروط نيز حجّت و واجب القبول مىشوند :\r\n1 . گرچه مورد آيه خبرهاى مسبوق به سؤال است ؛ ولى مىدانيم سؤال موضوعيّت ندارد و طريق به سوى جواب است و اصل ، خود جواب است . در نتيجه رواياتى هم كه مسبوق به سؤال نباشد و ابتدا به ساكن از قول زراره‌ها نقل شود حجّت است ؛ زيرا احدى از فقهاء ميان روايات مسبوق به سؤال با روايات غير مسبوق ، فرق نگذاشته است .\r\n2 . گرچه مورد آيه ، اهل الذكر است و روايات امثال زراره‌ها را حجّت مىكند ؛ ولى احدى از علماء فرق نگذاشته‌اند ميان رواياتى كه راويان آنها زرارهء عادل و ثقه باشد يا راوى آن فرد عامى و عادى ، ولى عادل و ثقه باشد و صرفاً آنچه را از زبان مبارك امام شنيده يا در عمل و تقرير امام ديده است نقل مىكند و خود اهل نظر و استنباط نيست .\r\nدر نتيجه با ضميمه‌هاى مزبور ، كليه خبرهاى واحدى كه راويان آنها ثقه و عادل و . . . باشند حجّت مىشود .\r\nفافهم : شايد اشاره به اين باشد كه ، امثال زراره دو جنبه دارند : 1 . از اهل ذكر و علم هستند ؛ 2 . راوى و محدّث هستند ، و آيه روى جنبه اوّل تكيه كرده باشد . شايد اهل ذكر بودن موضوعيّت دارد و روى جنبه راوى بودن تكيه نكرده است ، پس به درد روايات ديگران نمىخورد ، چون در آنها جنبه راوى بودن فقط مطرح است ؛ فما قُصد لم يقع و ما وقع لم يقصد .\r\n\r\n","description":"","footnote":"","page_name":" 598 ","page_number":599},
  {"content":"\r\n\r\n\r\n[ الدليل الخامس : آية الاذن 
  ]\r\nو منها : آية الأذن : و منهم الذين يؤذون النبى و يقولون هو أذن قل أذن خير لكم يؤمن بالله و يؤمن للمؤمنين .\r\nفإنه تبارك و تعالى مدح نبيه بأنه يصدق المؤمنين و قرنه بتصديقه تعالى .\r\nو فيه أولا أنه إنما مدحه بأنه أذن و هو سريع القطع لا الأخذ بقول الغير تعبدا .\r\nو ثانيا أنه إنما المراد بتصديقه للمؤمنين هو ترتيب خصوص الآثار التى تنفعهم و لا تضر غيرهم لا التصديق به ترتيب جميع الآثار كما هو المطلوب فى باب حجية الخبر و يظهر ذلك من تصديقه للنمام بأنه ما نمه و تصديقه لله تعالى بأنه نمه كما هو المراد من التصديق فى ( قوله عليه السلام :\r\nفصدقه و كذبهم ) حيث ( قال على ما فى الخبر : يا أبا محمد كذب سمعك و بصرك عن أخيك فإن شهد عندك خمسون قسامة أنه قال قولا و قال لم أقله فصدقه و كذبهم ) فيكون مراده تصديقه بما ينفعه و لا يضرهم و تكذيبهم فيما يضره و لا ينفعهم و إلا فكيف يحكم بتصديق الواحد و تكذيب خمسين و هكذا المراد بتصديق المؤمنين فى قصة إسماعيل فتأمل جيدا .\r\n5 . آيهء اذُن\r\nپنجمين آيه‌اى كه براى حجيّت واحد به آن استدلال شده آيه اذن است :\r\nو منهم الذين يؤذون النبيّ ويقولون هو اذن قبل اذن خير لكم يؤمن بالله و يؤمن للمومنين . « 1 » برخى از منافقان [ كه در ظاهر در صف مؤمنان قرار دارند 
  ] پيامبر را آزار مىدهند و مىگويند او گوش است [ هركس هر چه مىگويد باور مىكند و مىگويد تو راست مىگويى 
  ] بگو گوش خير است براى شما [ گوش بودن او به صلاح شما است 
  ] او ايمان به الله دارد و خدا را تصديق مىكند و مؤمنان را نيز تصديق مىنمايد .\r\nشأن نزول آيه : منافقى پشت سر رسول خدا صلى الله عليه و آله نمّامى كرده بود . خداوند به وسيله جبرئيل امين به پيامبر خبر داده بود . پيامبر او را احضار كرد و پرسيد : « تو پشت سر من سخن‌چينى كرده‌اى » ؟ او عرض كرد : « خير من نمّامى نكرده‌ام . » رسول‌خدا هم قبول كرد . اينجا بود كه منافق بهانه‌اى بدست آورد و شروع به ايذاء النبى كرد و بر سر هر كوى و برزن مىگفت : « اين پيامبر گوش است و هر كس هر چه مىگويد ، باور مىكند . » اين آيه در جواب او آمد كه اين گوش بودن به نفع و صلاح شماست . . . . « 2 » شيوهء استدلال : خداوند در اين آيه پيامبرش را مدح كرده است كه او مؤمنان را تصديق مىكند .\r\nنه‌تنها مدح كرده ، بلكه اين صفت را قرين صفت ايمان به الله و تالى تلو آن ذكر كرده است و صفت\r\n\r\n\r\n","description":"","footnote":"\r\n( 1 ) . سورهء توبه ، آيهء 61 .\r\n( 2 ) . مجمع‌البيان ، ج 5 و 6 ، ص 44 .\r\n","page_name":" 599 ","page_number":600},
  {"content":"\r\n\r\nبسيار برجسته‌اى دانسته است . پس تصديق مؤمنان در گفته‌ها و خبرهايشان امرى پسنديده است .\r\nضمناً در آيه قيد نشده است كه تصديق گفتهء يك يا چند مؤمن باشد و يا صدها مؤمن - كه مفيد علم است - آيه به اطلاقش هر دو را مىگيرد . تصديق مزبور از احكام و صفات مخصوص پيامبر نيست ، بلكه از مشتركات است و به حكم آيهء لقد كان لكم فى رسول‌الله صلى الله عليه و آله أسوة حسنة « 1 » ديگران نيز بايد به پيامبر تأسّى نمايند و مؤمنان را تصديق كنند . اين است معناى حجيّت خبر واحدى كه مؤمن باشد .\r\nاشكال آخوند : مرحوم آخوند دلالت اين آيه را نيز قبول ندارد و به دو دليل آن را ردّ مىكند :\r\n1 . آيهء كريمه ، پيامبر را بر اذن بودن مدح كرده است . و يومن للمومنين اذن در عربى ، يعنى سريع‌القطع كه به سرعت از گفتهء كسى قاطع مىشود ، به قطع خويش عمل مىكند و ترتيب اثر مىدهد ؛ نه اين‌كه تعبداً و بدون قطع به گفته ديگران اخذ كند و ترتيب اثر بدهد . بنابراين آيه به درد مدّعاى ما نمىخورد . « 2 » 2 . مدّعاى ما اين است كه خبر واحد مطلقاً و نسبت به جميع آثار حجّت است و همان‌طور كه اگر يقين وجدانى داشتيم ، تمامى آثار مترتب مىشد ، « 3 » الآن هم كه قاطع نيستيم ولى خبر عادل قيام كرده است باز هم صدِّق العادل « 4 » يعنى رَتّب الاثر ، آن هم جميع آثار واقع را بايد بر خبر عادل مترتّب كنيم . در حالى كه مفاد آيه از تصديق مؤمنان اين نيست كه تمام آثار قول مؤمن را بر آن مترتّب كنيم ، بلكه مراد اين است كه خصوص آثارى كه به نفع مؤمنان است و به ضرر ديگران نيست ، مترتّب كن . با اين حساب آيه مزبور به درد حجيّت خبر واحد نمىخورد . شواهدى اين برداشت از آيه را تأييد مىكند :\r\n1 . لام در كلمه للمؤمنين براى منفعت و فايده است ، يعنى تصديق پيامبر به نفع مؤمنان است .\r\n2 . شأن نزول آيه در مورد نمّام بود « 5 » و وقتى آن منافق گفت من نمّامى نكرده‌ام ، رسول‌خدا عليه السلام او را تصديق كرد . يعنى در همين بخشى كه به نفع او باشد ، تصديق كرد و او را مؤاخذه نكرد ؛ نه اين‌كه جميع آثار را بر گفته او مترتّب كند . از جمله اين‌كه ، بگويد يا باور كند يا بنا را بگذارد بر اين‌كه خدا و جبرئيل - معاذ الله - دروغ گفته‌اند . هرگز پيامبر خدا صلى الله عليه و آله با مقام عصمت چنين اثرى را مترتّب نمىكند . پس تصديق نمّام به ظاهر مسلمان ، در حدى است كه به نفع او بود .\r\n3 . امام مىفرمايد : اى ابا محمد ! گوش و چشم خويش را نسبت به برادر دينىات تكذيب كن\r\n\r\n\r\n","description":"","footnote":"\r\n( 1 ) . سورهء احزاب ، آيهء 21 .\r\n( 2 ) . ممكن است بگوييد سريع القطع بودن براى يك انسان ساده لوح ممكن است پسنديده و موجب مدح باشد ؛ ولى براى يك رهبر بزرگ جهانى مانند پيامبر با آن مقام عصمت ، صفت پسنديده‌اى نيست كه مستحق مدح باشد . در پاسخ مىگوييم منظور اين نيست كه پيامبر از گفتار هر كسى واقعاً قطع و يقين قلبى پيدا مىكرد ، بلكه منظور اين است كه خود را به منزله قاطع نشان مىداد و اين‌گونه وانمود مىكرد كه قاطع شده و باور كرده است كه اين به صلاح مؤمنان بود .\r\n( 3 ) . چه آثارى كه به نفع مؤمنان باشد ، چه آثارى كه به ضرر آنها بود .\r\n( 4 ) . كه مفاد ادلّه حجيّت خبر است .\r\n( 5 ) . مجمع‌البيان ، ج 5 و 6 ، ص 44 .\r\n","page_name":" 600 ","page_number":601},
  {"content":"\r\n\r\n( سوء ظنّ نداشته باش و حتى الامكان حمل بر صحت كن ) . پس اگر پنجاه قسامه « 1 » نزد تو شهادت دادند كه فلانى چنين و چنان گفت ، ولى خودش گفت كه من چنين و چنان نگفته‌ام ، اين يك نفر را تصديق كن و آن پنجاه نفر را تكذيب كن ! « 2 » حال در اين حديث هم مراد از « فَصَدِّقهُ » اين است كه او را تصديق كن نسبت به آثارى كه به نفع او است « 3 » و به حال ديگران هم ضررى ندارد . يعنى تصديق اين ، سبب تكذيب پنجاه نفر نمىشود كه آنها را مؤاخذه كنى و . . . . متقابلًا « وكذبهم » يعنى آنها را تكذيب كن نسبت به آنچه به حال اين يك نفر ضرر دارد كه اگر تصديق مىكردى ، بايد او را مجازات مىنمودى و به حال آنها نيز سودى ندارد .\r\nدر اين حديث هم مقصود ، ترتيب خصوص آثارى است كه به نفع طرف باشد ، نه ترتيب جميع آثار تصديق ؛ و گرنه بايد پنجاه قسامه را مورد مؤاخذه قرار دهيم ، در حالى كه اگر بناى ترتيب جميع آثار باشد ، آن پنجاه نفر سزاوارترند كه تصديق شوند ؛ زيرا عادل هستند و اين يك نفر اصلًا معلوم نيست كه عادل است يا نه .\r\n4 . در داستان جناب اسماعيل فرزند امام صادق عليه السلام نيز مراد از تصديق مؤمنان همين معناست .\r\nاسماعيل اموالى داشت و به دست تاجرى داد كه براى تجارت به يمن مىرفت . در ضمن شنيده بود وى آدم فاسق و شراب‌خوارى است ؛ ولى گوش نكرد و اموالش را به او داد و بعد ، آن شخص انكار كرد . . . امام صادق عليه السلام به فرزندش فرمود : « مگر مؤمنين به تو نگفته بودند اين مرد فاسق است » ؟\r\nعرض كرد : « چرا گفته بودند » ، امام عليه السلام فرمود : « پس چرا تصديق نكردى ، در حالى كه خدا مىفرمايد :\r\nيؤمن بالله و يؤمن للمؤمنين أى يصدقهم .\r\nدر اينجا باز منظور از تصديق مؤمنان اين نبود كه اسماعيل تمام آثار واقع را بر خبر مؤمنين بار كند و - از جمله - حد شرب خمر را هم اجرا كند و . . . بلكه منظور اين بود كه به مقدارى كه به نفع تو است و به ضررت نيست تصديق مىكردى . يعنى احتياط را از دست نمىدادى و اموالت را بدون مدرك به‌دست او نمىسپردى . . . . « 4 » نتيجهء پنج آيه : چهار آيه ( آيه نفر ، كتمان ، سؤال و اذُن ) به درد حجيّت خبر نمىخورند . آيهء نبأ هم كه طبق بيان آخوند به درد حجيت خبر عادل مىخورد ، با مبناى خود آخوند در مفهوم شرط سازگار نبود كه قبلًا توضيح داديم . پس دستمان از آيات كوتاه شد . آرى اگر قبول كنيم كه مرحوم آخوند از\r\n\r\n\r\n","description":"","footnote":"\r\n( 1 ) . يعنى بيّنه عادله كه هر يك نفر با شهادتش سوگند هم مىخورد .\r\n( 2 ) . الكافى ، ج 8 ، ص 147 .\r\n( 3 ) . و در نتيجه او را مؤاخذه نكن .\r\n( 4 ) . الكافى ، ج 5 ، ص 299 ؛ وسائل‌الشيعه ، ج 13 ، ص 230 .\r\n","page_name":" 601 ","page_number":602},
  {"content":"\r\n\r\nآنچه در مفهوم شرط ذكر شد ، عدول كرده و نظر اصلىِ ايشان قبول مفهوم شرط است و مطالب مذكور در ذيل آيهء نبأ را گواه بر اين عدول بگيريم ، بايد بپذيريم كه به نظر ايشان آيهء نبأ يكى از دلايل مهمّ حجيّت خبر واحد عادل است .\r\n\r\n","description":"","footnote":"","page_name":" 602 ","page_number":603},
  {"content":"\r\n\r\n\r\nفصل : فى الأخبار الّتى دلّت على اعتبار أخبار الآحاد\r\nو هى و إن كانت طوائف كثيرة كما يظهر من مراجعة الوسائل و غيرها إلا أنه يشكل الاستدلال بها على حجية أخبار الآحاد بأنها أخبار آحاد فإنها غير متفقة على لفظ و لا على معنى فتكون متواترة لفظا أو معنى .\r\nو لكنه مندفع بأنها و إن كانت كذلك إلا أنها متواترة إجمالا ضرورة أنه يعلم إجمالا بصدور بعضها منهم عليهم السلام و قضيته و إن كان حجية خبر دل على حجيته أخصها مضمونا إلا أنه يتعدى عنه فيما إذا كان بينها ما كان بهذه الخصوصية و قد دل على حجية ما كان أعم فافهم .\r\nفصل دوم : روايات حجّيت خبر واحد\r\nدليل دوم از ادلّه حجيّت خبر واحد ، چند دسته از احاديث است كه همه آنها به نوعى بر حجيّت خبر واحد دلالت دارند و مفادشان وجوب تصديق مخبر و ترتيب اثر به خبر او است . البته مرحوم آخوند حتى به صورت فهرست وار به موارد اشاره نكرده است ، ولى مرحوم مظفر در اصول « 1 » و مرحوم شيخ انصارى در رسائل « 2 » به تفصيل در اين باب گفت‌وگو كرده‌اند و قدر مسلم چهار دسته روايت وجود دارد :\r\n1 . احاديثى كه ما را به اشخاص معيّنى ارجاع مىدهد و مىفرمايد در امر دين به زراره يا محمد بن مسلم يا ابان بن تغلب يا ابا بصير يا يونس بن عبدالرحمن و . . . مراجعه كنيد . اگر گفتار آنان چه در فتوى و چه در نقل حديث حجّت نبود ، چنين ارجاعى بىمعنا بود .\r\n2 . رواياتى كه به صورت كبراى كلّى ، امر به ارجاع به ثقات مىنمايد . اگر قول ثقه حجّت نبود ، چنين امرى لغو بود و از معصوم صادر نمىشد .\r\n3 . احاديثى كه امر به رجوع به راويان حديث و عالمان دين مىكند . اگر قول آنان ارزشمند نبود ، اين امرها بيهوده بود و صدور آن‌ها محال بود .\r\n4 . اخبار علاجيّه كه امر به معالجه و مداواى خبرهاى متعارض مىكند و هم سائل و هم مسئول ( امام ) اصل حجيّت آنها را - صرف نظر از معارضه - مسلّم دانسته‌اند و دستورات علاجى صادر شده است . مرحوم شيخ حر عاملى در وسائل‌الشيعه مسبوطاً اين روايات را آورده است . « 3 » قوله : الا انّه : معترض مىگويد اين اخبار هرچند زيادند و چند دسته هستند ؛ ولى خبر واحدند و\r\n\r\n\r\n","description":"","footnote":"\r\n( 1 ) . اصول فقه ، ج 3 و 4 ، ص 82 - 84 .\r\n( 2 ) . فرائدالاصول ، ص 84 - 88 .\r\n( 3 ) . وسائل‌الشيعه ، ج 18 ، باب 8 ، 9 و 11 .\r\n","page_name":" 603 ","page_number":604},
  {"content":"\r\n\r\nقابل استدلال نيستند ؛ زيرا استدلال به اينها بر حجيّت خبر واحد ، مستلزم دور است . حجيّت خود اينها متوقف است بر اين‌كه مطلق اخبار و احاديث ، حجت باشند تا اينها نيز در ضمن آنها حجّت باشند و از طرفى حجيّت مطلق اخبار هم وابسته به حجيّت اين طوايف است . چون راه ديگرى فعلًا براى حجيّت آنها نيست و اين دور صريح و باطل است . پس استدلال به اخبار و سنت براى خبر واحد نا تمام است .\r\nقوله : و لكنه : ما نيز قبول داريم كه اين اخبار داراى تواتر لفظى نيستند ؛ زيرا الفاظ هر حديثى با احاديث ديگر متفاوت است و عبارت واحدى به صورت متواتر بدست ما نرسيده است . همچنين قبول داريم كه متواتر معنوى هم نيستند ؛ زيرا مدلول واحدى كه همه اين احاديث به دلالت مطابقى يا تضمنى يا التزامى بر آن دلالت كنند ، در ميان نيست ، ولى مدعى هستيم كه اين اخبار داراى تواتر اجمالى هستند ، به اين معنى كه مجموع اين اخبار متجاوز از ده‌ها روايت است و نوعاً از طرق صحيح و موثق و حَسَن نقل شده و احتمال كذب تمامى آنها در حد صفر است و يقيناً بعضى از آنها صادر شده و همين مقدار براى ما بس است ؛ زيرا همان بعض صادر شده ، بر حجيّت خبر واحد دلالت مىكند ، و مطلوب ما نيز همين است .\r\nاگر كسى بگويد در موارد علم اجمالى به صدور بعض ، بايد به قدر متيقّن اكتفا كنيم و قدر متيقّنى كه تمام اين احاديث آن را تبيين مىكند خبر واحدى است كه راويان آن امامى ، ممدوح ، موثق و عادل باشند و خود حديث هم مورد توجه و عمل مشهور باشد . مطلق خبرهاى عادل يا موثق يا مشهور را شامل نيست و دليل ، اخص از مدّعاى مشهور طرفداران حجيّت خبر واحد است . در جواب مىگوييم :\r\nاوّلًا همين مقدار براى ما بس است ، زيرا فعلًا در صدد اثبات ايجاب جزئى در مقابل سلب كلّى هستيم ، و با تواتر اجمالى اين مقدار ثابت شد .\r\nثانياً وقتى به حكم اخبار مزبور ، خصوص خبر واحد ثقه عدل كذايى ثابت شد ، مىگوييم در ميان اخبار بايد گردش كنيم و اگر حديثى با ويژگىهاى فوق يافتيم ، آن را حجّت بدانيم . آنگاه چه بسا از لحاظ محتوا و مضمون ، همان حديث عام باشد و مدلولش حجيّت مطلق خبر ثقه باشد و مخصوص خبر واحد كذايى نباشد . از اين راه تكليف مطلق خبرهاى عادل يا ثقه روشن مىشود .\r\nفافهم : شايد اشاره به اولًا باشد كه در بالا ذكر شد و منظور اين باشد كه فعلًا نيازى به ثانياً نداريم .\r\nشايد هم اشاره به اين باشد كه اشكال دور اينجا نمىآيد و كسى نمىتواند بگويد شما خبر مطلق ثقات را با اين حديث داراى ويژگىهاى كذايى ثابت كرديد ، در حالى كه خود اين حديث خبر واحد است و نياز به پشتوانه دارد پاسخ روشن است كه مطلق خبر ثقه به اين خبر متّكى است ؛ ولى اين خبر متّكى به مطلق خبر ثقه نيست ، بلكه به علم اجمالى متّكى است و پشتوانه‌اش يقين است و بالأخره استدلال به علم منتهى شد كه ارزشمند بودنش ذاتى است .\r\nنتيجه : مرحوم آخوند دلالت سنت را بر حجيّت خبر واحد تام مىداند و تواتر اجمالى را به بيانى كه ذكر شد ادعا كرد .\r\n\r\n","description":"","footnote":"","page_name":" 604 ","page_number":605},
  {"content":"\r\n\r\n\r\nفصل : فى الإجماع على حجّيّة الخبر\r\nو تقريره من وجوه\r\n\r\n[ الوجه الأوّل : الإجماع القولىّ 
  ]\r\nأحدها : دعوى الإجماع من تتبع فتاوى الأصحاب على الحجية من زماننا إلى زمان الشيخ فيكشف رضاه عليه السلام بذلك و يقطع به أو من تتبع الإجماعات المنقولة على الحجية .\r\nو لا يخفى مجازفة هذه الدعوى لاختلاف الفتاوى فيما أخذ فى اعتباره من الخصوصيات و معه لا مجال لتحصيل القطع برضاه عليه السلام من تتبعها و هكذا حال تتبع الإجماعات المنقولة اللهم إلا أن يدعى تواطؤها على الحجية فى الجملة و إنما الاختلاف فى الخصوصيات المعتبرة فيها و لكن دون إثباته خرط القتاد .\r\nفصل سوم : اجماع و حجّيت خبر واحد\r\nدليل سوم از ادلّه حجيّت خبر واحد ، اجماع است كه در كلام شيخ انصارى به شش بيان تقرير شده است . « 1 » مرحوم آخوند به چهار بيان اشاره مىكند . وى دو بيان از بيانات شيخ را در وجه اوّل گنجانده و در مجموع سه بيان ذكر كرده است :\r\nبيان اوّل : اگر ما در فتاواى فقهاء جست‌وجو كنيم ، خواهيم يافت كه فقهاء از زمان خودمان تا زمان شيخ طوسى رحمه الله « 2 » نوعاً فتوى به حجيّت خبر واحد داده‌اند . « 3 » چنين اجماعى براساس همهء مبانى ، كاشف قطعى از رأى معصوم است و ارزش دارد . « 4 » پس استناد ما به خود اجماع بما هو نيست ، بلكه به قطعى است كه از طريق اجماع نسبت به رأى معصوم حاصل مىشود . يا اگر چندان وقت نداريم تا مستقيماً هزاران هزار فتوى را تتبّع كنيم ، لااقلّ اجماعات منقولى را كه ديگران تتبّع كرده و براى ما نقل نموده‌اند ، بدست آوريم و ببينيم بزرگانى مثل\r\n\r\n\r\n","description":"","footnote":"\r\n( 1 ) . فرائدالاصول ، ص 82 - 102 .\r\n( 2 ) . علت اين‌كه زمان شيخ را ملاك دانسته‌اند ، اين است كه اگر بالاتر مىرفتيم ، به زمان سيد مرتضى مىرسيديم . ايشان وپيروانش با حجيّت خبر واحد مخالف هستند ؛ در اين صورت ، اجماعى نداشتيم .\r\n( 3 ) . بجز ابن‌ادريس و امين‌الاسلام طبرسى .\r\n( 4 ) . چه بر مبناى اجماع دخولى كه مخالفت دو نفر معلوم‌النسب قادح نيست و چه بر مبناى اجماع لطفى كه اتفاق عصر واحد هم كافى است ، چه رسد به اعصار و قرون متمادى و چه بر مبناى اجماع حدسى كه از اتفاق آراء و فتاواى اين همه فقيهان بزرگوار و اهل تقوا و ورع و دقّت در طول هزاران سال يا بيشتر چنين حدسى حتمى است .\r\n","page_name":" 605 ","page_number":606},
  {"content":"\r\n\r\nشيخ طوسى ، سيد بن طاووس ، علامه حلّى و علامه مجلسى و . . . ادعاى اجماع كرده‌اند ؛ « 1 » به حدّى كه نقل‌ها به حدّ تضافر و تواتر برسد و يقين آور باشد و يا قرينه قطعى در كنار آن باشد و باز از طريق تحصيل اجماع‌هاى منقول ، قطع به رأى معصوم پيدا كنيم و ارزشمند باشد . پس دو بيان را به يكباره ذكر كرديم .\r\nقوله : و لا يخفى : مرحوم آخوند ادّعاى مزبور را ( از طريق تتبّع فتاوى يا اجماعات ، حدس قطعى به رأى معصوم پيدا كردن ) قبول ندارد و آن را ادعاى گزافى مىداند ؛ زيرا ملاك فتواى فقهاء به حجيّت خبر واحد ، متفاوت است . « 2 » با اين مبانى و معيارهاى مختلف ، چگونه قطع به رضاى معصوم پيدا كنيم ؟\r\nاين‌كه امام با كدام قول موافق است و كدام ملاك را قبول دارد براى ما روشن نيست . اجماع ، تا وقتى كه كاشف قطعى نباشد ارزش ندارد .\r\nمگر اين‌كه كسى بگويد قبول داريم كه مبانى و معيارها مختلف است ولى همه اين اقوال اصل حجيّت خبر واحد را فىالجمله قبول دارند و بر آن متفق هستند و اختلاف در خصوصيات است ، نه در اصل حجيّت . پس يك قدر متيقّنى را اخذ كرده و مىگوييم اين مقدار ، مسلّماً مورد رضاى معصوم است و همين براى ما كافى است كه طرفدار ايجاب جزئى هستيم . گفتنى است در تواتر اجمالى نيز سخن از اخذ به قدر متيقن بود .\r\nقوله : و لكن : مرحوم آخوند سر بسته مىفرمايد « دون إثباته خرط القتاد » . يعنى اثبات اين مطلب آسان نيست . يا منظورشان اين است كه اصل صغرى را قبول نداريم كه اجماع كاشف باشد ؛ زيرا با مخالفت سيّد و اتباع او ، اجماع قطعى حاصل نمىشود و نيز حدس قطعى در صورتى است كه ما بتوانيم آراء نوع فقهاء را از زمان شيخ طوسى تا به حال بدست آوريم ، امّا اين كار محالى است ؛ زيرا بسيارى از كتب فقهىِ فقهاء و فتاواى آنان بدست ما نرسيده است تا بتوانيم حدس قطعى بزنيم ؛ لذا حدّاكثر يك حدس ظنىّ مىتوان زد كه آن هم ارزشى ندارد . يا منظورشان اين است كه شايد امر ، داير ميان نفى و اثبات و متباينين باشد ، نه اقل و اكثر تا قدر متيقّنى درست شود .\r\nتوضيح : شايد كسى كه خبر ثقه را حجّت مىداند همين برايش موضوعيّت دارد و اگر اين نباشد ولو خبر ، شهرت عملى داشته باشد ، قبول ندارد يا ولو راوى عادل باشد قبول ندارد ، و بالعكس . پس بر امر واحد توافق نيست و هركدام صد در صد قول ديگرى را نفى مىكنند . بنابراين حدس قطعى به رأى امام نمىتوان زد . پس بيان اوّل به هر دو بخش آن ناتمام است .\r\n\r\n\r\n","description":"","footnote":"\r\n( 1 ) . فرائدالاصول ، ص 94 - 96 .\r\n( 2 ) . برخى عدالت راوى را ملاك مىدانند ، برخى وثاقت راوى را ، برخى شهرت عملى را ، دسته‌اى مجرّد ظنّ به صدور را وعده‌اى موثوق الصدور بودن را و . . . .\r\n","page_name":" 606 ","page_number":607},
  {"content":"\r\n\r\n\r\n[ الوجه الثانى : الإجماع العملىّ 
  ]\r\nثانيها دعوى اتفاق العلماء عملا بل كافة المسلمين على العمل بخبر الواحد فى أمورهم الشرعية كما يظهر من أخذ فتاوى المجتهدين من الناقلين لها .\r\nو فيه مضافا إلى ما عرفت مما يرد على الوجه الأول أنه لو سلم اتفاقهم على ذلك لم يحرز أنهم اتفقوا بما هم مسلمون و متدينون بهذا الدين أو بما هم عقلاء و لو لم يلتزموا بدين كما هم لا يزالون يعملون بها فى غير الأمور الدينية من الأمور العادية فيرجع إلى ثالث الوجوه .\r\n\r\n[ الوجه الثالث : سيرة العقلاء 
  ]\r\nو هو دعوى استقرار سيرة العقلاء من ذوى الأديان و غيرهم على العمل بخبر الثقة و استمرت إلى زماننا و لم يردع عنه نبى و لا وصى نبى ضرورة أنه لو كان لاشتهر و بان و من الواضح أنه يكشف عن رضا الشارع به فى الشرعيات أيضا .\r\nبيان دوم : در بيان اوّل روى اجماع قولى تكيه شد كه دو بخش داشت . بيان دوم بر اجماع عملى تكيه دارد . اين بيان نيز دو شعبه دارد :\r\n1 . سيرهء علماء و فقهاء : همه علماء اسلام اعمّ از شيخ طوسى و متأخرين از ايشان يا سيد مرتضى و معاصران و متقدمان ، و اعم از شيعه و سنّى در طول تاريخ به خبر واحد - البته با شروطى كه به‌سبب اختلاف مبانى مختلف مىشود - عمل كرده‌اند و در كتب فقهى خودشان طبق خبرهاى واحد فتوى به وجوب و حرمت و . . . داده‌اند . از اين اتفاق عملى كه بالاتر از اجماع قولى است ، حدس قطعى به رضايت امام مىزنيم و براى ما معتبر است .\r\n2 . بالاتر از سيرهء مستمرهء عالمان اسلامى ، عموم مسلمين - اعم از شيعه و سنى و عالم و عامى - در طول تاريخ به خبر واحد در امور دين و شريعت عمل كرده‌اند و تا به امروز نيز عمل مىكنند . اين سيره در زمان پيامبر و عصر ائمه نيز بوده و تا به امروز نيز رايج است كه مسلمانان براى آگاهى از احكام دينى و فتاواى مراجع تقليد ، به روحانى و مبلّغ و مسأله‌گو و مسأله دان مراجعه مىكنند و فتواى مرجع را از او مىگيرند و به آن عمل مىكنند ؛ چنين نيست كه هميشه از زبان خود مرجع فتوى را بگيرند يا از زبان خود معصوم مطلب را بشنوند و . . . و چنين سيره‌اى به عصر معصوم متصل و منتهى مىگردد و كاشف قطعى از رضايت او است و قطعاً حجّت خواهد بود .\r\nاشكال : اوّلًا همان اشكالى كه به بيان اوّل وارد بود ، به اين بيان نيز وارد است . يعنى اساساً تحصيل چنين اجماعى و بدست آوردن سيره عملى همه علماء كار آسانى نيست و سيره عموم مردم هم خيلى مهم نيست ؛ زيرا نوع سيره‌هاى آنان از بىمبالاتى و سهل انگارى سر چشمه مىگيرد و اعتبارى ندارد . وانگهى عمل علماء به ملاك واحد نيست تا دليل بر حجيّت خبر واحد باشد ، بلكه به\r\n\r\n","description":"","footnote":"","page_name":" 607 ","page_number":608},
  {"content":"\r\n\r\nملاك‌هاى گوناگون است . عده‌اى خبرهاى كتب اربعه را مقطوع الصدور مىدانند و به آن عمل مىكنند . عده‌اى متواتر مىدانند و از اين جهت به آن عامل‌اند . و عده‌اى به بركت قرائنى كه در دست داشتند و مقارن عصر ائمه بودند ، قطع پيدا كرده و به آن عمل مىكردند . مشهور هم به خبر واحد بما هو خبر واحد - ولى جامع شروط حجيت - عمل كرده‌اند و مىكنند . پس نمىتوان گفت سيرهء مستمره بر عمل به خبر واحد مجرد از قرائن بوده تا ارزشمند باشد .\r\nثانياً بر فرض كه چنين اتفاق عملىاى از علماء ، بلكه از عموم مسلمين مسلّم باشد ، ولى اين سؤال مطرح است كه آيا سيرهء مزبور يك سيرهء شرعى اسلامى است و از دين سرچشمه مىگيرد ؟ آيا مسلمانان به‌عنوان اين‌كه مسلمان هستند ، چنين مىكردند يا يك سيره عقلائى و عرفى است . يعنى همهء عقلاء در شئون زندگى و امور عادى روزمرّه به خبر واحد - البته اگر مورد وثوق باشد - عمل مىكنند و مسلمانان از آن جهت كه از عقلاء هستند در امور دنيا و دينشان به خبر واحد عمل مىكنند ؟\r\nاين جهت بايد احراز شود و ما هيچ دليلى نداريم كه سيره مزبور ، شرعى و سرچشمه گرفته از شارع باشد ، بلكه احتمال مىدهيم و يا ظن داريم و يا حتى يقين داريم كه سيره مزبور از عقل و عقلاء سر چشمه مىگيرد و مسلمانان هم ، از آنجا كه بخشى از خردمندان جهان‌اند ، در امور مربوط به دين خود چنين سيره‌اى را دارند . در نتيجه بيان دوم بيان جداگانه‌اى نخواهد بود و به بيان سوم برمىگردد .\r\nسيرهء عقلاء و حجّيت خبر واحد\r\nبيان سوم ( سيرهء عقلاء ) : مهم‌ترين دليل در نظر محقّقان ، بناء عملىِ عقلاء عالم است كه جميع عقلاء عالم - چه كسانى كه پيرو شريعتى از شرايع الهى مىباشند و چه كسانى كه اصل و اساس دين و مذهب را قبول ندارند - عموماً چنين بوده و هستند كه پس از اسلام و پيش از آن از روزى كه عاقلى در كره زمين مىزيسته است تا روزى كه خردمندى خواهد زيست ، پيوسته به خبر واحد ثقه عمل مىكردند و ترتيب اثر مىدادند و اكنون هم همان‌گونه عمل مىكنند . در اصل وجود چنين بنايى ترديدى وجود ندارد ، ولى اين مقدار كافى نيست ، بايد سيره مزبور از سوى شرع مقدس ردع نشود . خوشبختانه از هيچ پيامبرى و از هيچ وصىاى از اوصياء و جانشينان به حق رسولان شنيده نشده است كه از اين سيره ممانعت كرده باشند و آن را ردع و ابطال نمايند . در حالى كه در مسأله‌اى به اين مهمى اگر ردعى صورت گرفته بود ، حتماً در تاريخ ثبت مىشد و بدست آيندگان مىرسيد ، ولى خوشبختانه حتى به‌صورت خبر واحد هم ردع نشده است . با توجه به اين‌كه مقتضى براى ردع موجود بوده و مانع از آن مفقود بوده است « 1 » كمترين ردعى جامهء عمل نپوشيده است . از اين‌كه سيره مزبور در مسمع و منظر معصوم هم بوده و در همه امور دينى و دنيوى هم بوده و معذلك ردع نشده است ، به اين نتيجه مىرسيم\r\n\r\n\r\n","description":"","footnote":"\r\n( 1 ) . چون مسأله سياسى و خلافت كه نبود تا بناء بر كتمان كردن باشد .\r\n","page_name":" 608 ","page_number":609},
  {"content":"\r\n\r\nكه سيرهء مزبور مورد قبول و تأييد و رضايت شارع مقدس است و سيره كذايى حجّت و ارزشمند است .\r\nپس ما به بركت سيره عقلاء خبر واحد ثقه را حجّت مىدانيم .\r\nإن قلت يكفى فى الردع الآيات الناهية و الروايات المانعة عن اتباع غير العلم و ناهيك قوله تعالى و لا تقف ما ليس لك به علم و قوله تعالى و إن الظن لا يغنى من الحق شيئا .\r\nقلت لا يكاد يكفى تلك الآيات فى ذلك فإنه مضافا إلى أنها وردت إرشادا إلى عدم كفاية الظن فى أصول الدين و لو سلم فإنما المتيقن لو لا أنه المنصرف إليه إطلاقها هو خصوص الظن الذى لم يقم على اعتباره حجة لا يكاد يكون الردع بها إلا على وجه دائر و ذلك لأن الردع بها يتوقف على عدم تخصيص عمومها أو تقييد إطلاقها بالسيرة على اعتبار خبر الثقة و هو يتوقف على الردع عنها بها و إلا لكانت مخصصة أو مقيدة لها كما لا يخفى .\r\nاشكال : ردع از سيره گاهى به‌صورت خاصّ است ، يعنى شارع روى سيره خاصّى انگشت مىگذارد و آن را ابطال مىكند « 1 » و گاهى به‌صورت عامّ است ، يعنى در ضمن امورى از عمل به فلان سيره هم منع كرده است .\r\nحال ، ردع از سيره لازم نيست به صورت خاصّ باشد و شارع بگويد به خبر ثقه عمل نكنيد تا بگوييم اين سيره عقلايى در احكام شرعى مردوع است ، بلكه كافى است به صورت عام باشد و در قالب عام يا مطلق از آن ردع كرده باشد . چنين ردعى صورت گرفته است و دليل آن هم عمومات و مطلقاتى است كه در آيات و روايات وارد شده و از عمل به غير علم و پيروى از ظن و گمان و حدس و تخمين منع كرده است و به عمومش خبر واحد را نيز شامل است . مثلًا آيه مىفرمايد : و لا تقف ماليس لك به علم ؛ « 2 » از آنچه يقين ندارى ، پيروى نكن إنّ الظنّ لا يغنى من الحق شيئاً ؛ « 3 » گمان انسان را از حق و واقع بىنياز نمىكند . ما به حكم اين عمومات مىگوييم شارع مقدس از عمل به خبر واحد مجرد منع كرده و سيره عقلاء در اين باب ردع شده و از درجه اعتبار ساقط است .\r\nجواب : مرحوم آخوند سه جواب به اشكال مزبور مىدهد :\r\n1 . آيات و روايات مزبور مربوط به اصول دين است و در اعتقادات از عمل به غير علم منع شده است . « 4 » اگر مربوط به اعتقادات شد ، نهى مزبور ، ارشادى خواهد بود ؛ زيرا خود عقل اين معنا را درك مىكند كه اصول دين جاى تعبد نيست و بايد با دليل و برهان اثبات شود و هر خطابى كه در مورد حكم عقلِ مستقل وارد شود ، ارشادى خواهد بود . در نتيجه باب فروع دين كه محور مباحث ما در حجيّت خبر واحد مىباشد ، از مفاد آيات مزبور تخصّصاً خارج است .\r\n\r\n\r\n","description":"","footnote":"\r\n( 1 ) . مثلًا از عمل به قياس نهى فرموده است .\r\n( 2 ) . سورهء اسراء ، آيهء 36 .\r\n( 3 ) . سورهء نجم ، آيهء 28 .\r\n( 4 ) . سابقاً اين ادعا به دو بيان ثابت شد : الف ) ظاهر و متفاهم عرفى از آيات به قرينهء سياقيه ، اصول دين است . . . ب ) قدر متيقّن‌در مقام تخاطب امور عقيدتى است . . . .\r\n","page_name":" 609 ","page_number":610},
  {"content":"\r\n\r\n2 . بر فرض كه آيات مزبور فروع دين را نيز شامل شوند و به صورت كلّى از عمل به گمان منع كرده باشند - چه در اصول دين و چه در فروع دين - ولى باز به دو بيان ادّعا مىكنيم كه اين آيات مربوط به ظن غير معتبر است و ظنون معتبر را شامل نيست .\r\nتوضيح : يا آيات ظهور و اطلاق دارند ، يا اجمال و ابهام . اگر ظهور دارند ، مىگوييم اطلاق آيات به ظنّ غيرمعتبر انصراف دارد « 1 » و انصراف مانع از تمسّك به اطلاق است . اگر آيات ظهور ندارند و به صورت مجمل از عمل به ظن منع كرده و در مقام بيان خصوصيات نيستند ، مىگوييم هرگاه خطاب مجمل شد ، بايد به قدر متيقن قناعت كرد و قدر متيقن ظنونى است كه دليل قاطع بر اعتبار آنها قيام نكرده‌اند و پشتوانه ندارند و ظنون معتبر را شامل نيست . در نتيجه يا منصرفٌ اليه و يا قدر متيقّن از آيات ، ظنّى است كه دليل خاصّ بر حجيّت ندارد - مثل شهرت فتوايى - و ظنون معتبره - مثل ظواهر كلام - را شامل نيست . خبر واحد از اين قسم است يا اگر مردديم كه از اين قسم است يا نه جاى تمسّك به عام و مطلق نيست ؛ تمسّك به عام ، در شبهه مصداقيه امكان‌پذير نيست .\r\n3 . رادع بودن آيات مزبور نسبت به سيرهء عقلاء بر عمل به خبر واحد ، مستلزم دور است و به اين دليل محال و باطل است .\r\nتوضيح : رادع بودن آيات از سيرهء مزبور متوقف است بر مخصّص نبودن سيره نسبت به آيات « 2 » و متقابلًا مخصص نبودن سيره نيز متوقف است بر رادع بودن آيات « 3 » پس رادعيّت آيات وابسته بر رادعيّت مىشود كه توقف شىء بر خودش است و اين دور و محال است و مستلزم المحال محال . در نتيجه سيره عقلاء بر عمل به خبر ثقه است و شرعاً هم مانع و رادعى ندارد و چنين سيره‌اى حتماً حجّت و دليل است .\r\nلا يقال على هذا لا يكون اعتبار خبر الثقة بالسيرة أيضا إلا على وجه دائر فإن اعتباره بها فعلا يتوقف على عدم الردع بها عنها و هو يتوقف على تخصيصها بها و هو يتوقف على عدم الردع بها عنها .\r\nفإنه يقال إنما يكفى فى حجيته بها عدم ثبوت الردع عنها لعدم نهوض ما يصلح لردعها كما يكفى فى تخصيصها لها ذلك كما لا يخفى ضرورة أن ما جرت عليه السيرة المستمرة فى مقام الإطاعة و المعصية و فى استحقاق العقوبة بالمخالفة و عدم استحقاقها مع الموافقة و لو فى صورة المخالفة عن الواقع يكون عقلا فى الشرع متبعا ما لم ينهض دليل على المنع عن اتباعه فى الشرعيات فافهم و تأمل .\r\n\r\n\r\n","description":"","footnote":"\r\n( 1 ) . منشأ انصراف هم غلبهء استعمالِ واژه ظن است در ظنون غيرمعتبره و چنين غلبه‌اى ارزش دارد و موجب انصراف مىشود .\r\n( 2 ) . زيرا اگر سيرهء عقلاء بر حجيّت خبر واحد كه نسبت به آيات اخصّ است ، مخصّص عمومات آيات شد طبعاً از عموم آيات‌استثناء و اخراج مىشود و در نتيجه آيات كارى با آن نخواهد داشت .\r\n( 3 ) . زيرا سيره ، خاصّ است و آياتْ عامّ . و قانوناً خاصّ بر عام مقدم است . پس اگر بخواهيم سيره كه خاصّ است بر آيات مقدم‌نشود و آنها را تخصيص نزند ، راهى جز اين ندارد كه آيات رادع باشند و جلو سيره را بگيرند .\r\n","page_name":" 610 ","page_number":611},
  {"content":"\r\n\r\nاشكال : معترض مىگويد شما رادعيّت آيات را دورى و باطل كرديد ، ما هم حجيّت سيره را دورى و باطل مىكنيم و خلاف نظر شما را نتيجه مىگيريم .\r\nتوضيح : فعلًا فرض ما اين است كه خبر واحد ثقه را از طريق سيره عقلاء حجّت و معتبر كنيم و اين در صورتى است كه خود سيره عقلاء بر عمل به خبر واحد ، بالفعل حجّت باشد تا بتواند پشتوانه حجيّت خبر واحد قرار گيرد آنگاه مىگوييم حجيّت فعلى سيره ، متوقف است بر اين‌كه آيات ناهيه از غير علم ، نسبت به اين سيره رادع و مانع نباشند ، « 1 » و رادع نبون آيات هم متوقف است بر مخصِّص بودن سيرهء مزبور نسبت به عموم آيات ، « 2 » و مخصص بودن هم وابسته است به رادع نبودن آيات ، « 3 » و رادع نبودن هم وابسته است به حجيّت فعلى سيره - تا آيه نتواند آن را ابطال كند - پس بالأخره با واسطه‌هايى برگشتيم به اين امر كه حجيّت سيره متوقف است بر حجيت سيره و اين دور است و محال .\r\nبيانى ديگر : البته بيان روشن‌ترى هم براى دور مىتوان ذكر كرد كه واسطه‌ها زياد نباشد و دور صريح باشد ، به اين نحو كه حجيت سيره وابسته به رادع نبودن آيات است و رادع نبودن آيات هم وابسته به حجيّت سيره است و اين دور است .\r\nطبق هر دو بيان نتيجه اين است كه حجيّت سيره مستلزم محال است و مستلزم المحال محال .\r\nپس حجيّت سيره محال و باطل است .\r\nپاسخ : پاسخ مرحوم آخوند را با مقدمه‌اى بيان مىكنيم . نسبت به هر امرى ثبوتاً سه حالت متصور است : 1 . علم به وجود آن ؛ 2 . علم به عدم آن ؛ 3 . عدم العلم به وجود يا عدم آن .\r\nدر مانحن‌فيه نسبت به رادع بودن آيات سه احتمال متصور است : 1 . علم به رادع بودن يا ثبوت الوجود ؛ 2 . علم به رادع نبودن يا ثبوت العدم ؛ 3 . عدم علم به رادع بودن و نبودن يا عدم الثبوت ، كه هيچ طرفى براى ما محرز نيست .\r\nبا توجه اين مقدمه گفتنى است در باب حجيّت سيره آنچه قادح است ، علم به ثبوت رادع مىباشد ، يعنى اگر محرز شد كه آيات رادعيّت دارند ، حتماً جلو ارزشمند بودن سيره گرفته مىشود و اما علم به عدم ردع يا ثبوت العدم شرط نيست ، يعنى لازم نيست بدانيم و احراز كنيم كه واقعاً آيات رادع نيستند تا سيره حجّت شود و تا در مانحن‌فيه كسى بگويد ما علم به عدم نداريم و عدم ردع محرز نيست ، بلكه مهم عدم العلم است . يعنى همين كه رادع بودن ثابت و مسلّم نيست كفايت مىكند ، چه عدم آن محرز بشود ، چه محرز نشود . ممكن است در واقع هم رادع باشند ، ولى ما مأمور به واقع كه نيستيم و اصلًا از واقع خبر نداريم و طبق ظواهر و معيارهايى كه داريم رادع بودن محرز نيست . همين\r\n\r\n\r\n","description":"","footnote":"\r\n( 1 ) . و گرنه با رادعيّت آيات نوبت به حجيّت فعلى سيره نمىرسد .\r\n( 2 ) . و گرنه با نبود مخصِّص ، آيات به عمومش باقى مىماند و پيروى كردن از هر نوع گمانى را منع مىكند كه خبر واحد را هم شامل‌مىشود و جلو حجيّت سيره را مىگيرد .\r\n( 3 ) . و گرنه با رادع بودن آنها نوبت به تخصيص نمىرسد .\r\n","page_name":" 611 ","page_number":612},
  {"content":"\r\n\r\nكه محرز نشد سيره عقلاء حجّت خواهد بود . عدم العلم يا عدم الثبوت هم وجدانى است و وابسته به چيزى نيست تا سر از دور در آورد . كما اين‌كه مخصِّص بودن سيره ، نسبت به عموم آيات هم وابسته به عدم ردع واقعى نيست تا احراز لازم باشد ، وابسته به عدم ثبوت ردع است و اين وجداناً محرز است و بسته به چيزى نيست تا دور پيش آيد ، پس از طرف حجيّت سيره دورى در كار نيست .\r\nقوله : ضرورة : دليل كفايت عدم ثبوت و عدم علم اين است كه حاكم در باب اطاعت و عصيان و ثواب و عقاب ، عقل است و از ديدگاه همه عقلاء ، كسى كه از سيرهء آنها ( خبر واحد ثقه ) پيروى نكند ، مستحق عقاب و مؤاخذه است . مقتضى موجود است و بايد مانع احراز شود تا جلو مقتضى را بگيرد و خوشبختانه مانع محرز نيست ؛ زيرا رادع بودن آيات محذور داشت و دورى بود كه توضيح آن گذشت . پس مقتضى تأثير خود را گذاشته و حكم عقل مستقل به قوّت خويش باقى است و بايد از خبر ثقه پيروى كرد . « 1 » در نتيجه حجيّت سيره دورى نيست .\r\nفافهم و تأمّل : به گواهى محقق عظيم الشأن مرحوم مشكينى ، امر به تأمل اشاره به ضعف مطلب نيست ؛ زيرا مرحوم آخوند در دوره اخير درس و بحث خود هم به اين پاسخ ، جازم بود و ما هم در محضر درس ايشان بوديم و وى در اين‌باره تشكيك نكرد . پس امر به دقت است . البته در اينجا حاشيه‌اى از خود مرحوم آخوند نقل شده است كه علاقمندان به آن مراجعه كنند .\r\n\r\n\r\n","description":"","footnote":"\r\n( 1 ) . مخصوصاً كه مسأله خبر واحد از مسأله قياس به مراتب مهم‌تر است . در باب قياس شرع مقدس سيره عقلاء را قبول نداشت و به حكم اخبار متواتر آن را منع كرده است . در باب خبر واحد هم اگر سيره را قبول نداشت به برخى عمومات و اطلاقات قناعت نمىكرد و حتماً با بيانات مختلف و در حدّ تواتر ، از عمل به خبر واحد منع مىكرد و ردع خصوصى مىآمد . در حالى كه حتى يك روايت هم به اين مناسبت نقل نشده است .\r\n","page_name":" 612 ","page_number":613},
  {"content":"\r\n\r\n\r\nفصل : فى الوجوه العقليّة الّتى اقيمت على حجّيّة الخبر الواحد\r\n\r\n[ الوجه الأوّل : دليل الانسداد الصغير 
  ]\r\nأحدها : أنه يعلم إجمالا بصدور كثير مما بأيدينا من الأخبار من الأئمة الأطهار عليهم السلام به مقدار واف بمعظم الفقه بحيث لو علم تفصيلا ذاك المقدار لانحل علمنا الإجمالى بثبوت التكاليف بين الروايات و سائر الأمارات إلى العلم التفصيلى بالتكاليف فى مضامين الأخبار الصادرة المعلومة تفصيلا و الشك البدوى فى ثبوت التكليف فى مورد سائر الأمارات الغير المعتبرة .\r\nو لازم ذلك لزوم العمل على وفق جميع الأخبار المثبتة و جواز العمل على طبق النافى منها فيما إذا لم يكن فى المسألة أصل مثبت له : [ يثبت له 
  ]\r\nمن قاعدة الاشتغال أو الاستصحاب بناء على جريانه فى أطراف ما علم إجمالا بانتقاض الحالة السابقة فى بعضها أو قيام أمارة معتبرة على انتقاضها فيه و إلا لاختص عدم جواز العمل على وفق النافى بما إذا كان على خلاف قاعدة الاشتغال .\r\nو فيه أنه لا يكاد ينهض على حجية الخبر بحيث يقدم تخصيصا أو تقييدا أو ترجيحا على غيره من عموم أو إطلاق أو مثل مفهوم و إن كان يسلم عما أورد عليه من أن لازمه الاحتياط فى سائر الأمارات لا فى خصوص الروايات لما عرفت من انحلال العلم الإجمالى بينهما بما علم بين الأخبار بالخصوص و لو بالإجمال فتأمل جيدا .\r\nفصل چهارم : ادله حجيّت خبر واحد از عقل\r\nدليل چهارم از ادلّه حجيّت خبر واحد ، دليل عقلى است : اين دليل نيز به چندين بيان تقرير شده است .\r\nمرحوم آخوند در اين باره سه بيان را ذكر مىكند :\r\nبيان اوّل : اين بيان از مرحوم شيخ اعظم در رسائل است . « 1 » مرحوم آخوند به سليقهء خودش در آن دخل و تصرّف كرده است و به‌گونه‌اى بيان مىكند كه بعضى از اشكال‌هاى مطروحه در رسائل ، خود به خود دفع شود .\r\nما يك علم اجمالى كبير داريم و آن اين‌كه - پس از قبول اين مطلب كه در زمان انسداد باب علم به سر مىبريم و نسبت به غير ضروريات دين و مذهب يقين نداريم و تنها مىتوانيم ظنّ پيدا كنيم - به حكم عقل ، « إذا تعذّر العلم ، قام الظن مقامَه » . اماراتى هم كه مفيد ظن به حكم شرعى باشند ، فراوان هستند . از قبيل خبر واحد ، ظواهر ، اجماع منقول ، شهرت فتوايى و . . . . حال اجمالًا مىدانيم احكام\r\n\r\n\r\n","description":"","footnote":"\r\n( 1 ) . فرائدالاصول ، ص 102 و 103 .\r\n","page_name":" 613 ","page_number":614},
  {"content":"\r\n\r\nالهى در ميان اين امارات است و بايد بگرديم و به طرف مظنون عمل كنيم . اين را علم اجمالى كبير مىگويند كه دايره‌اش تمام امارات ظنيه را شامل مىشود .\r\nيك علم اجمالى صغير داريم كه مخصوص روايات است و اجمالًا مىدانيم نوع روايات كتب حديث از معصوم صادر شده است . « 1 » و باز علم اجمالى داريم كه معظم فقه و احكام شرعيه در لابه لاى همين روايات است و مواردى كه شك كنيم و يا حكمش را از روايات نفهميم ، خيلى كم است .\r\nآنگاه همان‌طور كه علم تفصيلى اگر بود ، موجب مىشد علم اجمالىِ كبير منحل شود به يك علم تفصيلى نسبت به فلان مقدار از احكام و يك شك بدوى نسبت به مازاد ، و در موارد شك ، اصل برائت جارى مىكرديم ، علم اجمالى صغير هم موجب مىشود تا علم اجمالى كبير منحل شود به يك علم اجمالى كوچك نسبت به روايات و يك شك بدوى نسبت به ساير امارات .\r\nوقتى علم اجمالى داشتيم كه معظم فقه در لابه‌لاى روايات است ، اين علم منجِّز واقع است و بر ما احتياط و اعتناء به اين اخبار را لازم مىكند و به دنبال آن هر حديثى كه مثبِت حكمى از احكام باشد - مثلًا بگويد فلان كار واجب است و فلان كار حرام است - بايد پيروى شود . زيرا طرف علم اجمالى است و شايد يكى از آن رواياتى باشد كه حتماً صادر شده است و احتياط ايجاب مىكند كه به آن ترتيب اثر دهيم . نسبت به رواياتى هم كه نافى هستند - و مىگويند فلان كار واجب نيست يا كار ديگر حرام نيست - عمل كردن جايز است ، ولى تا زمانى كه اصل و قاعده‌اى كه مثبِت تكليف است در ميان نباشد . و گرنه احتياط ايجاب مىكند از آن اصل و قاعده پيروى كنيم .\r\nمثلًا اگر خبر واحد مىگويد جمعه واجب نيست ، در حالى كه ما علم اجمالى داريم به وجوب ظهر يا جمعه ؛ در اينجا حق نداريم به خبر نافى عمل كنيم ؛ زيرا علم اجمالى موجب احتياط است و بايد ظهر و جمعه بخوانيم ، يا در حداقل و اكثر ، بايد اكثر را بياوريم و . . . اينجا جاى قانون اشتغال است . يا مثلًا در زمان حضور ، جمعه واجب بود و الآن شك در بقاء وجوب داريم و ضمناً خبر واحدى هم مىگويد فعلًا جمعه واجب نيست و نفى مىكند . ولى استصحاب بقاء وجوب ، حكم به وجوب مىكند و باز با وجود استصحاب جاى عمل به خبر نافى نيست و بايد به استصحاب عمل شود . البته نه مطقاً ، بلكه اجراى استصحاب ، مبنايى است ولذا مىفرمايد « بناءً على جريانه . . . » .\r\nتوضيح : اركان استصحاب عبارت است از يقين سابق به حدوث و شك لاحق در بقاء . آنگاه اگر علم تفصيلى بر خلاف حالت سابقه پيدا شد ، جاى استصحاب نيست ، چون يقين سابق با يقين لاحق نقض مىشود . همچنين اگر حجّت معتبرى بر خلاف حالت سابقه بود ، جاى استصحاب نيست ؛ ولى سخن در فرض علم اجمالى است . اگر علم اجمالى بر خلاف حالت سابقه پيدا شد ، آيا اين هم جلو\r\n\r\n\r\n","description":"","footnote":"\r\n( 1 ) . دليل اين علم تراكم ظنون است از قبيل دقت ارباب اين كتب ، احتياط و تقواى آنها در جدا كردن حديث جعلى از صحيح وسره از ناسره و . . . .\r\n","page_name":" 614 ","page_number":615},
  {"content":"\r\n\r\nاستصحاب را مىگيرد يا خير ؟ مثلًا اگر دو ظرف آب داشتيم و هر دو قطعاً پاك بود و بعد شك در بقاء طهارت كرديم ، استصحاب طهارت جارى مىشود ؛ ولى اگر علم اجمالى به نجاست يكى از آن دو آمد ، آيا باز هم نسبت به هر يك استصحاب طهارت جارى مىشود يا علم اجمالى مثل علم تفصيلى ، مانع است ؟ جاى اين بحث در خاتمه استصحاب است .\r\nاجمال مطلب اين‌كه عده‌اى علم اجمالى را ناقض حالت سابقه و مانع از جريان آن مىدانند و عده‌اى آن را مثل شك بدوى مىدانند و استصحاب را جارى مىكنند . « 1 » مانحن‌فيه هم از اين قبيل است ؛ زيرا علم اجمالى داريم كه بعضى از اخبار نافيه ، صادر شده است و جاى استصحاب بقاء وجوب ، حرمت و . . . نيست ؛ چون شايد همين روايتى كه نافى وجوب است صادر شده باشد و طرف علم اجمالى است و حالت سابقه اجمالًا منتقض شده است . آنگاه اگر بخواهيم باز هم از استصحاب بقاء وجوب استفاده كنيم ، مبتنى است بر اين‌كه علم اجمالى مانع از جريان استصحاب نشود . والّا اگر مانع شد - كما هو الحق و سيأتى - جاى استصحاب نيست و خبر نافى را مىگيريم ؛ مگر در مواردى كه قاعده اشتغال بر خلاف خبر نافى باشد و حكم به لزوم احتياط بكند كه باز جاى حديث نافى نخواهد بود .\r\nحاصل كلام اين‌كه علم اجمالى صغير احتياط را واجب مىكند و به‌دنبال آن به رواياتى كه مُثبت تكليف باشند ، بايد عمل كنيم و روايات نافى هم مادامى كه با عامى يا مطلقى يا اصلى از اصول عمليهء مثبِت تكليف مزاحم نباشد ، مىتوانيم به آنها عمل كنيم و به محض وجود مزاحم جاى حديث نافى نيست .\r\nقوله : و فيه انه لايكاد ينهض : اشكال آخوند : عمده اشكال آخوند به اين بيان اين است كه اين دليل عقلى مدّعاى شما را ثابت نمىكند ؛ زيرا مدّعا حجيّت تمام عيار خبر واحد است ، به‌گونه‌اى كه بتوان با آن به جنگ عمومات رفت و اگر عامّ كتابى گفت « اكرم العلماء » و خبر واحد گفت « لا يجب اكرام زيد » ، بتوانيم اين خاصّ را بر آن عام مقدم بداريم . اگر مطلقى گفت « الربا حرام » و خبر واحدى گفت « فلان ربا حرام نيست » ، بتوانيم مطلق را قيد بزنيم . اگر مفهوم خطابى حكم به وجوب يا حرمت كرد و خبر واحدى منطوقاً حكم به عدم وجوب يا حرمت نمود ، بتوان منطوق را بر مفهوم ترجيح داد . اگر خبر واحدى ، مثبِت تكليف و ديگرى نافى بود ولى راويانش معتبرتر بودند ، بتوانيم آن را بر حديث مثبِت ترجيح دهيم و عندالمعارضه اخذ به راجح كنيم . و نيز با وجود دليل اجتهادى و خبر واحد ثقه يا مظنون الصدور اصلًا نوبت به اصول عمليه نمىرسد و جاى قاعده اشتغال و استصحاب تكليف و . . . نيست . و دليل بر اصل مقدم است . ما به‌دنبال چنين حجتى هستيم . در حالى كه دليل شما اين مدعا را اصلًا اثبات نمىكرد و تنها خبرهاى مثبِت تكليف را از باب احتياط لازم العمل مىكرد .\r\n\r\n\r\n","description":"","footnote":"\r\n( 1 ) . همين بحث در فرض قيام اماره معتبر بر خلاف حالت سابقه نيز جارى است كه اگر دو ظرف آب داشتيم و بيّنه قائم شد كه‌يكى از آن دو نجس شده است ، آيا مانع از استصحاب مىشود يا خير ؟ تفصيل مطلب در جاى خود آمده است .\r\n","page_name":" 615 ","page_number":616},
  {"content":"\r\n\r\nقوله : و ان كان يسلم عمّا اورد عليه : اشكال ديگر : اشكال ديگرى هم به بيان اوّل شده است كه به نظر مرحوم آخوند اين اشكال وارد نيست .\r\nاما اشكال : علم اجمالى ما علم اجمالى كبير است به وجود تكاليف در ضمن همه امارات ؛ اعم از خبر واحد و ساير امارات و نتيجه‌اش احتياط كبير و تامّ است نسبت به همه امارات . پس به هر اماره‌اى كه مثبِت وجوب يا حرمتى باشد ، بايد عمل شود ، چه خبر واحد باشد و چه امارات ديگر ؛ نه اين‌كه منحصر كنيد به اخبار و روايات ، و ساير امارات را كنار بزنيد .\r\nمرحوم آخوند مىفرمايد : علم اجمالى كبير اگر باقى مىماند ، حق با شما بود و بايد امتثال شود ؛ ولى فرض بيان اوّل اين بود كه اين علم اجمالى كبير منحل شده است به يك علم اجمالى صغير نسبت به خصوص روايات و يك شك بدوى نسبت به ساير امارات و با اين وجود ، علم اجمالى كبيرى نيست تا امتثال داشته باشد ؛ تنها در محدودهء علم اجمالى صغير احتياط لازم است .\r\n\r\n[ الوجه الثانى : ما ذكره صاحب الوافية 
  ]\r\nثانيها ما ذكره فى الوافية\r\nمستدلا على حجية الأخبار الموجودة فى الكتب المعتمدة للشيعة كالكتب الأربعة مع عمل جمع به من غير رد ظاهر و هو ( أنا نقطع ببقاء التكليف إلى يوم القيامة سيما بالأصول الضرورية كالصلاة و الزكاة و الصوم و الحج و المتاجر و الأنكحة و نحوها مع أن جل أجزائها و شرائطها و موانعها إنما يثبت بالخبر الغير القطعى بحيث نقطع بخروج حقائق هذه الأمور عن كونها هذه الأمور عند ترك العمل بخبر الواحد و من أنكر فإنما ينكره باللسان و قلبه مطمئن بالإيمان انتهى . )\r\nو أورد عليه أولا بأن العلم الإجمالى حاصل بوجود الأجزاء و الشرائط بين جميع الأخبار لا خصوص الأخبار المشروطة بما ذكره فاللازم حينئذ إما الاحتياط و العمل بكل خبر دل على جزئية شىء أو شرطيته و إما العمل بكل خبر ظن صدوره مما دل على الجزئية أو الشرطية\r\n[ إما الاحتياط أو العمل بكل ما دل على جزئية شىء أو شرطيته . 
  ]\r\nقلت يمكن أن يقال إن العلم الإجمالى و إن كان حاصلا بين جميع الأخبار إلا أن العلم بوجود الأخبار الصادرة عنهم عليهم السلام به قدر الكفاية بين تلك الطائفة أو العلم باعتبار طائفة كذلك بينها يوجب انحلال ذاك العلم الإجمالى و صيرورة غيره خارجا عن طرف العلم كما مرت إليه الإشارة فى تقريب الوجه الأول اللهم إلا أن يمنع عن ذلك و ادعى عدم الكفاية فيما علم بصدوره أو اعتباره أو ادعى العلم بصدور أخبار أخر بين غيرها فتأمل .\r\nو ثانيا بأن قضيته إنما هو العمل بالأخبار المثبتة للجزئية أو الشرطية دون الأخبار النافية لهما .\r\nو الأولى أن يورد عليه بأن قضيته إنما هو الاحتياط بالأخبار المثبتة فيما لم تقم حجة معتبرة على\r\n\r\n","description":"","footnote":"","page_name":" 616 ","page_number":617},
  {"content":"\r\n\r\nنفيهما من عموم دليل أو إطلاقه لا الحجية بحيث يخصص أو يقيد بالمثبت منها أو يعمل بالنافى فى قبال حجة على الثبوت و لو كان أصلا كما لا يخفى .\r\nبيان دوم : دومين بيان از وجوه عقلى بر حجيّت خبر ، بيان صاحب وافيه است . مدّعاى ايشان اين است كه هر حديثى حجّت نيست و تنها رواياتى كه داراى سه ويژگى زير باشند ارزش دارند :\r\n1 . در يكى از كتب حديثى كه مورد اعتماد علماء شيعه است نقل شده باشد ؛ مثلًا در يكى از كتب اربعه باشد .\r\n2 . عدّه‌اى از فقهاء هم به آن عمل كرده و بر طبق آن فتوى داده باشند و مورد اعراض مشهور نباشد .\r\n3 . از سوى هيچ فقيهى هم ردّ ظاهر و روشنى نسبت به آن صورت نگرفته باشد .\r\nدليل ايشان بر اين مدّعا اين است كه قطعاً تكاليفى در اسلام حادث و ثابت شده است و قطعاً اين تكاليف تا قيامت باقى است . مخصوصاً نسبت به اصول مسلّم دين و احكام و مسائل ضرورى اسلام ، همچون روزه و نماز و حج و . . . ( عبادات ) و بيع و نكاح و طلاق و ارث و . . . ( معاملات ) . و قطعاً اين اصول اساسى داراى يك سلسله اجزاء و شرايط و موانع و قواطع مىباشند ، و اين جزئيات و ريزه‌كارىها و بيان يكايك اجزاء و شروط و احكام و مسائل ، در قرآن و سنّت به تواتر نيامده است و نوعاً در خبرهاى واحدى كه در كتب حديث است بيان شده است .\r\nآنگاه يقين داريم كه معظم اجزاء و شروط و . . . در لابه‌لاى كتب حديث و خبرهاى واحد است .\r\nاگر بخواهيم تمام خبرهاى واحد را كنار بزنيم ، لازمه‌اش اين است كه نماز ، نماز نباشد ، روزه روزه نباشد و . . . لذا ما به حكم عقل ناگزيريم به اين اخبار آحاد مراجعه كنيم و به اخبارى كه مُبيِّن اجزاء و شروط هستند ، عمل كنيم . عقل ما را به اين كار ملزوم مىكند ؛ چون راه ديگرى نداريم و حق هم نداريم احكام را تعطيل كنيم . « 1 » قوله : و اورد عليه اوّلًا : دو اشكال : مرحوم شيخ انصارى در رسائل « 2 » از بيان فوق دو ايراد گرفته است :\r\nايراد اوّل : شما چرا دايره علم اجمالى را محدود كرديد به خصوص اخبارى كه داراى سه ويژگى مزبور باشند ؟ وجهى براى حصر نيست . غير از اينها نيز روايات فراوانى وجود دارد كه بيانگر اجزاء و شروط عبادات و معاملات در اسلام ، هستند . و علم اجمالى كبير است كه دايره‌اش كليّهء اخبار را مىگيرد و دليل شما اين نتيجه را مىدهد كه اجزاء و شرايط و موانع و . . . در ميان خبرهاى واحد است و ناچار بايد به خبر واحد عمل كرد . حال چه خبر واحدى كه داراى سه ويژگى باشد ، چه نباشد همه را\r\n\r\n\r\n","description":"","footnote":"\r\n( 1 ) . وافيه ، ص 159 .\r\n( 2 ) . فرائدالاصول ، ص 105 .\r\n","page_name":" 617 ","page_number":618},
  {"content":"\r\n\r\nمىگيرد و نتيجه علم اجمالى كبير اين است كه اگر احتياط تامّ و كامل ممكن است ، بايد به تمام اين اخبار عمل كنيم و اگر خبرى را ديديم - در هر كتابى - كه مبيِّن جزء يا شرط بوداحتياطاً عمل كنيم . اگر احتياط تام ممكن نيست و عسر و حرج يا اختلال نظام پيش مىآورد ، به حكم عقل به هر خبرى كه مظنون الصدور است « 1 » و بيانگر اجزاء و شروط است ، بايد عمل كنيم نه به خصوص رواياتى كه داراى سه ويژگى باشند . پس دليل شما تعميم مىدهد و اعم از مدعاست .\r\nقوله : قلت : جواب : مرحوم آخوند به دفاع از فاضل تونى ايراد اوّل شيخ اعظم را جواب مىدهد .\r\nجواب ، به همان بيانى است كه در تقريب وجه اوّل از وجوه عقلى گذشت . يعنى بدواً دايره علم اجمالى وسيع است و كليّه اخبار را مىگيرد ؛ ولى چه مانعى دارد كه فاضل تونى بگويد ما بررسى كرديم و ديديم آن مقدار معلوم الصدور يا معلوم الحجية ، در ميان همان اخبارى است كه داراى سه ويژگى مزبور باشند و همان كفايت مىكند و نوع اجزاء و شروط را بيان مىكند و ما را از ساير اخبار ، بىنياز مىكند و در نتيجه علم اجمالى كبير منحل مىشود به يك علم اجمالى صغير نسبت به طايفه‌اى از روايات كه داراى آن شروط باشند و يك شك بدوى نسبت به ساير روايات و پس از انحلال ، ديگر علمى نيست تا امتثالش لازم باشد ، و در مجرد شك بدوى هم از اصل برائت مدد مىگيريم ؛ پس ايراد شيخ وارد نيست .\r\nقوله : اللّهم الّا ان يقال : مگر اين‌كه كسى بگويد : اين مقدارى كه در رواياتِ با آن سه شرط آمده است كافى نيست و معظم اجزاء و شروط را بيان نمىكند و تنها بخشى از اجزاء و شروط و . . . را تبيين مىكند و ما را از ساير روايات مستغنى نمىسازد . در نتيجه علم اجمالى كبير منحل نمىشود و بايد امتثال شود و يا كلّ روايات را بايد عمل كرد يا مظنون الصدورها را .\r\nو يا اگر كسى مدّعى شود كه در كنار علم اجمالى به صدور رواياتى كه در ميان طايفهء فوق ، در كلام فاضل تونى بود ، يك علم اجمالى ديگرى داريم به صدور روايات ديگرى كه در ميان اخبار ديگر غير از آن طايفه هستند و اين علم اجمالى هم احتياط و امتثال مىطلبد . و بايد از كليه روايات مبيّن اجزاء و شروط استفاده كنيم و اكتفاء نكنيم به اخبار واحد با آن ويژگىها .\r\nفتأمل : اشاره به اين است كه هركدام از دو ادّعاى فوق در عبارت قبل ، قابل مناقشه است . اما اولى : شما از كجا ادعا مىكنيد كه اين طايفه كافى و وافى نيست ؟ آيا محاسبه كرده‌ايد ؟ فاضل تونى مىتواند ادعا كند كه همين‌ها كافى است و موجب انحلال علم اجمالى كبير مىشود . و اما دومى : فرض اين است كه ما صد تا علم اجمالى كه نداريم . يك علم اجمالى است كه قبلًا كبير بود و همه اخبار را مىگرفت و الآن صغير شده و مخصوص طايفهء مزبور است و علم اجمالى ديگرى نداريم .\r\n\r\n\r\n","description":"","footnote":"\r\n( 1 ) . از باب إذا تعذّر العلم قام الظن مقامه .\r\n","page_name":" 618 ","page_number":619},
  {"content":"\r\n\r\nقوله : و ثانياً بانّ قضيّته : ايراد دوم : دليل شما اخصّ از مدعايتان است . مدّعا حجيّت خبر واحدى است كه داراى سه ويژگى باشد ، چه مثبِت اجزاء و شروط عبادات و معاملات باشد و چه نافى آنها ؛ ولى دليل شما - با بيانى كه گذشت - تنها خبرهاى مثبِت را حجّت مىكرد و بر عمل به آنها دلالت مىنمود و بر حجيّت خبرهاى نافى دلالت نداشت ، بنابراين اخصّ از مدعاست . « 1 » قوله : و الاولى ان يورد عليه : نظر مرحوم آخوند : مرحوم آخوند ايراد دوم را وارد مىداند ، ولى مىفرمايد بهتر است چنين بگوييم كه مدّعا حجيّت تمام عيار خبر واحد است به گونه‌اى كه اگر با عام يا مطلق كتابى معارضه كرد و اخصّ از آنها بود ، بر آنها مقدم شود و موجب تخصيص يا تقييد گردد ، چه مثبِت باشد ، چه نافى . مدّعا تقديم خبر واحد بر اصول عمليه است ولو اصول ، مثبِت تكليف باشد و خبر واحد ، نافى . مدّعا تعارض حديث نافى با حديث مثبت است ، و به‌دنبال آن رجوع به قواعد باب تعارض ، امّا دليل شما اينها را ثابت نمىكند .\r\nزيرا دليل مىگفت احتياطاً به هر حديثى كه داراى سه شرط باشد و مبيِّن اجزاء و شروط باشد ، بايد عمل كرد و احتياطاً يعنى علم اجمالى و اصالة الاحتياط چنين ايجاب مىكند . به معناى اين است كه تا حجّت معتبرى از عمومات و اطلاقات كتاب بر خلاف آنها نباشد ، به آنها عمل مىشود و به‌محض وجود يك عام يا مطلق بر نفى جزء يا شرط ، نوبت به اين اخبار نمىرسد ؛ زيرا اينها از باب علم اجمالى و احتياط ، لازم الاتباع شد و با وجود دليل اجتهادى ولو عموم يا مطلق ، جاى قاعده اشتغال يا اصل عملى نيست .\r\nهمچنين مدّعا اين بود كه در برابر دليل بر ثبوت تكليف - در جايى كه اصل عملى باشد ، مثل اصالة الاشتغال ، استصحاب و . . . - اگر حديثى واردشد كه نافى تكليف بود ، بايد به اين حديث عمل كنيم ؛ چون « الاصل دليل حيث لا دليل » و با وجود دليل اجتهادى نوبت به اصل نمىرسد ؛ در حالى كه طبق بيان شما اينجا بايد اصل عملى را گرفته و خبر نافى را كنار بگذاريم ؛ چون احتياط در خلاف آن است . بنابر اين بيان دوم هم مبتلا به همان اشكالى است كه وجه اوّل از وجوه عقلى مبتلا بود .\r\n\r\n[ الوجه الثالث : ما أفاده صاحب هداية المسترشدين 
  ]\r\nثالثها ما أفاده بعض المحققين بما ملخصه ( أنا نعلم بكوننا مكلفين بالرجوع إلى الكتاب و السنة إلى يوم القيامة فإن تمكّنا من الرجوع إليهما على نحو يحصل العلم بالحكم أو ما بحكمه فلا بد من الرجوع إليهما كذلك و إلا فلا محيص عن الرجوع على نحو يحصل الظن به فى الخروج عن عهدة هذا التكليف فلو لم يتمكّن من القطع بالصدور أو الاعتبار فلا بد من التنزل إلى الظن بأحدهما . )\r\nو فيه أن قضية بقاء التكليف فعلا بالرجوع إلى الأخبار الحاكية للسنة كما صرح بأنها المراد منها فى\r\n\r\n\r\n","description":"","footnote":"\r\n( 1 ) . فرائدالاصول ، ص 105 .\r\n","page_name":" 619 ","page_number":620},
  {"content":"\r\n\r\nذيل كلامه زيد فى علو مقامه إنما هى الاقتصار فى الرجوع إلى الأخبار المتيقن الاعتبار فإن وفى و إلا أضيف إليه الرجوع إلى ما هو المتيقن اعتباره بالإضافة لو كان و إلا فالاحتياط بنحو عرفت لا الرجوع إلى ما ظن اعتباره و ذلك للتمكّن من الرجوع علما تفصيلا أو إجمالا فلا وجه معه من الاكتفاء بالرجوع إلى ما ظن اعتباره . هذا مع أن مجال المنع عن ثبوت التكليف بالرجوع إلى السنة بذاك المعنى فيما لم يعلم بالصدور و لا بالاعتبار بالخصوص واسع .\r\nو أما الإيراد عليه برجوعه إما إلى دليل الانسداد لو كان ملاكه دعوى العلم الإجمالى بتكاليف واقعية و إما إلى الدليل الأول لو كان ملاكه دعوى العلم بصدور أخبار كثيرة بين ما بأيدينا من الأخبار .\r\nففيه أن ملاكه إنما هو دعوى العلم بالتكليف بالرجوع إلى الروايات فى الجملة إلى يوم القيامة فراجع تمام كلامه تعرف حقيقة مرامه .\r\nبيان سوم : وجه سوم از وجوه عقلى بر حجيّت خبر واحد ، وجهى است كه مرحوم شيخ محمد تقى اصفهانى در كتاب هدايةالمسترشدين آورده است . خلاصه‌اش اين است كه ما يك تكليف مسلّم داريم كه تا قيامت باقى است و بايد امتثال شود و آن عبارت است از مراجعه به كتاب و سنت و تمسّك به آنها . « 1 » آنگاه براى امتثال اين تكليف و خروج از عهده آن ، در قدم اوّل بايد به كتاب و سنت قطعى مراجعه كنيم ؛ يعنى اگر مقدور است ، بايد از طريق نصوص قرآنى يا متواترات ، علم به حكم شرعى پيدا كنيم و به آن عمل كنيم و يا لااقل علمى « 2 » پيدا كنيم و در قدم بعد اگر چنين علم و علمىاى ميسّر نبود ناگزير بايد تنزّل كنيم و به آنچه موجب ظن به حكم شرعى مىشود عمل كنيم ( إذا تعذر العلم قام الظنّ مقامه ) . چون از آن تكليف باقى و مستمر ، نمىتوانيم بگذريم . اخبار آحادى كه در اختيار ماست از همين قبيل است كه مظنون الصدور و الاعتبار مىباشند ، ناگزير بايد مورد عمل واقع شوند و معناى حجيّت خبر واحد عقلًا هم چيزى جز اين نيست . « 3 » سه اشكال : در مجموع سه ايراد بر بيان مزبور وارد شده است :\r\nايراد اول : اين اشكال از مرحوم آخوند است . وى مىفرمايد : شما در واقع از باب ضرورت و ناچارى و براى امتثال تكليف معلوم ، به خبر واحد عمل مىكنيد و قانون ضرورت هم اين است كه « الضرورات تتقدّر بقدرها » . طبق بيان شما تا زمانى كه متمكّن از تحصيل علم يا علمى باشيم نوبت به امور ديگر نمىرسد . حال مقتضاى دليل شما اين است كه در خود خبرهاى واحد نيز\r\n\r\n\r\n","description":"","footnote":"\r\n( 1 ) . دليل اين تكليف عبارت است از اجماع ، حتى ادّعاى ضرورت دين شده است و حديث متواتر ثقلين . خصال ، ص 65 .\r\n( 2 ) . يعنى ظن خاصّ و اماره معتبرى كه دليل قاطع بر حجيّت آن قائم شده است ، مثل ظواهر كتاب .\r\n( 3 ) . هدايةالمسترشدين ، ص 397 .\r\n","page_name":" 620 ","page_number":621},
  {"content":"\r\n\r\nمراتب در كار باشد و در قدم اوّل قدر متيقّن « 1 » از آنها را بايد اخذ كرد و اگر اين مقدار ، وافى به معظم فقه بود ، نوبت به مراتب بعدى نمىرسد و اگر وافى نبود ، نوبت به خبرهاى واحدى مىرسد كه به نسبت باقى روايات قدر متيقن هستند « 2 » و اگر آن هم وافى نبود ، نوبت به خبرهاى ثقه مىرسد و . . . نه اين‌كه از ابتدا بگوييم همين كه علم يا علمى متعذّر شد ، مطلق خبرهاى مظنون الصدور و الاعتبار ، حجّت است . به ديگر بيان با وجود امتثال تفصيلى ( اخذ به قدر متيقن‌ها ) يا امتثال اجمالى و احتياط ( مبيّن اجزاء و شروط و مثبِتات را اخذ كردن و . . . ) نوبت به امتثال ظنّى نمىرسد .\r\nقوله : مع انّ مجال المنع : ايراد دوم : اين اشكال نيز از مرحوم آخوند است . خود شما در ضمن كلامتان تصريح كرده‌ايد كه مراد از سنّت ، تنها قول و فعل و تقرير معصوم نيست ، بلكه سنّت حاكيه ( خبرهاى واحد ) نيز مراد است و ادعا كرده‌ايد كه سنت به اين معنا لازم الاتباع است و بايد به آن مراجعه شود . . . ما مىگوييم اگر مراد اين شد ، در اصل تكليف معلوم شما ، تشكيك مىكنيم . چه دليلى داريد كه سنت حاكيه هم واجب الاتباع است ؟ اگر حاكيه مقطوع الصدور باشد ( متواتر ، واحد مع القرينه ) بايد مراجعه شود و اگر مقطوع الاعتبار نباشد ولى حجيّت آن محرز شود بايد مراجعه شود ؛ ولى فعلًا اوّل كلام است و اصل حجيّت آن مورد بحث است . شما به چه دليل مىگوييد قول زراره هم واجب الاتباع است . شايسته است گفته شود در جايى كه نص قرآن يا خبر متواتر داريم به آن عمل مىكنيم و در جايى كه اينها را نداريم ؛ ظواهر قرآن را داريم ، باز هم به آن تمسّك مىكنيم . هرجا اجماعى بود به آن عمل مىكنيم و در ساير موارد احتياط مىكنيم تا آنجا كه عسر و حرج نباشد . در مازاد هم اصل برائت جارى مىكنيم . پس نوبت به لزوم اتباع خبرهاى واحد نمىرسد تا اصل اين تكليف ثابت شود .\r\nقوله : و امّا الايراد عليه : ايراد سوم : سومين اشكال از جناب شيخ اعظم است : شما كه مىگوييد اصل مراجعه به كتاب و سنت حاكيه ، معلوم و مقطوع است و بايد از عهده برآييم . . . به چه ملاك و مناطى آن را واجب مىدانيد ؟ آيا به مناط اين‌كه ما در واقع تكاليفى داريم و راه علم به آنها مسدود است و ناگزير بايد از خبرهاى واحد استفاده كنيم ؟ اگر اين باشد ، دليل شما به دليل انسداد بر مىگردد كه در آينده مطرح مىكنيم و بطلان آن را ثابت خواهيم كرد . يا آيا به مناط اين‌كه ما علم اجمالى داريم كه بسيارى از اين روايات صادر شده است و اين علم اجمالى موجب مىشود ما احتياطاً به اخبار آحاد عمل كنيم ؟ اگر به اين مناط باشد ، دليل شما به وجه اوّل از سه وجه عقلى\r\n\r\n\r\n","description":"","footnote":"\r\n( 1 ) . يعنى خبرهاى واحدى كه راويان آنها عادل‌اند و هركدام را دو عادل تزكيه نموده‌اند .\r\n( 2 ) . يعنى خبر واحد عادل ولى مزكّى به تزكيه عدل واحد .\r\n","page_name":" 621 ","page_number":622},
  {"content":"\r\n\r\nبرمىگردد كه قبلًا ذكر شد . در هر حال دليل جدايى نخواهد بود و بيان جدايى نبايد داشته باشيم . « 1 » قوله : ففيه انّ ملاكه : جواب : مرحوم آخوند در جواب مىفرمايد مناط وجه سوم نه مسأله وجود تكاليف واقعيه است و نه مسأله علم اجمالى به صدور اخبار كثيره و قطع به آنها ؛ بلكه مناطش ادعاى علم به يك تكليف كلّى به نام مراجعه به كتاب و سنت است كه هميشه ثابت است و بايد امتثال شود و به روايات مراجعه كنيم ؛ اما فىالجمله ، يعنى قطع نظر از علم اجمالى به وجود تكاليف واقعى كه در دليل انسداد مطرح بود و نيز قطع نظر از قطع به صدور كثيرى از آنها ، تا به بيان اوّل برگردد . « 2 » پس ايراد شيخ اعظم وارد نيست .\r\nنتيجه نهايى : نتيجهء مبحث حجيّت خبر واحد اين شد كه از ميان آيات ، آيه نبأ به درد حجيّت خبر واحد خورد . از روايات هم به شكل تواتر اجمالى استفاده شد و همه با هم براى حجيّت خبر واحد مناسب هستند . از اجماعات هم بناء عقلاء را پذيرفتيم و بر آن پاى فشرديم . از دليل‌هاى عقلى هم هيچ بيانى پذيرفتنى نبود . ضمناً مقدار دلالتِ ادلّه را مرحوم آخوند تبيين نكرده است ؛ ولى تكليف آيه نبأ قبلًا روشن شد كه خبر واحد عادل حجّت است ؛ ولى منحصر به آن نبود . از اخبار و روايات ، حجيّت خبر ثقه استفاده مىشود به فرمايش شيخ اعظم در رسائل : « لكنّ الإنصاف أنّ المتقين من هذا كلّه الخبر المفيد للإطمينان لا مطلق الظن » . « 3 » و به قول مرحوم مظفر : « و نحن له من المؤيدين » . « 4 » و از بناى عقلاء نيز اطمينان و وثاقت و حجيّت خبر ثقه مستفاد است .\r\n\r\n\r\n","description":"","footnote":"\r\n( 1 ) . فرائدالاصول ، ص 106 .\r\n( 2 ) . به قول مرحوم مشكينى مراد اين است كه نفس وجوب مراجعه به كتاب و سنت يك وجوب نفسى و استقلالى است و ملاك دليل سوم است نه اين‌كه طريقى باشد تا سخن از رجوع اين بيان به دليل انسداد يا بيان اوّل باشد .\r\n( 3 ) . فرائدالاصول ، ص 98 .\r\n( 4 ) . اصول فقه ، ج 3 ، ص 90 .\r\n","page_name":" 622 ","page_number":623},
  {"content":"\r\n\r\n\r\nفصل : فى الوجوه الّتى أقاموها على حجّيّة الظنّ\r\nو هى أربعة .\r\n\r\n[ الوجه الأوّل : قاعدة رفع الضرر المظنون 
  ]\r\nالأول أن فى مخالفة المجتهد لما ظنه من الحكم الوجوبى أو التحريمى مظنة للضرر و دفع الضرر المظنون لازم .\r\nأما الصغرى فلأن الظن بوجوب شىء أو حرمته يلازم الظن بالعقوبة على مخالفته أو الظن بالمفسدة فيها بناء على تبعية الأحكام للمصالح و المفاسد .\r\nو أما الكبرى فلاستقلال العقل بدفع الضرر المظنون و لو لم نقل بالتحسين و التقبيح لوضوح عدم انحصار ملاك حكمه بهما بل يكون التزامه بدفع الضرر المظنون بل المحتمل بما هو كذلك و لو لم يستقل بالتحسين و التقبيح مثل الالتزام بفعل ما استقل بحسنه إذا قيل باستقلاله و لذا أطبق العقلاء عليه مع خلافهم فى استقلاله بالتحسين و التقبيح فتدبر جيدا .\r\nو الصواب فى الجواب هو منع الصغرى أما العقوبة فلضرورة عدم الملازمة بين الظن بالتكليف و الظن بالعقوبة على مخالفته لعدم الملازمة بينه و العقوبة على مخالفته و إنما الملازمة بين خصوص معصيته و استحقاق العقوبة عليها لا بين مطلق المخالفة و العقوبة بنفسها و به مجرد الظن به بدون دليل على اعتباره لا يتنجز به كى يكون مخالفته عصيانه .\r\nادلّهء حجّيّت ظنّ مطلق\r\nتا به حال سخن از حجيّت ظن خاصّ بود ، يعنى ظن يا اماره ظنيه‌اى كه به عنوان خاصش ، يا دليل قاطع بر حجيّت دارد يا ندارد . در اين‌باره پنج نوع اماره مطرح شد : 1 . ظواهر ؛ 2 . اجماع منقول ؛ 3 . قول لغوى ؛ 4 . شهرت فتوائيه ؛ 5 . خبر واحد .\r\nدو امارهء اوّلى و پنجمى دليل و پشتوانه داشت و حجيّت آن احراز شد و ساير امارات دليلى بر حجيّت نداشتند . اينها همه بر مسلك مشهور بود كه باب علم را مسدود مىدانند ، ولى باب علمى و ظنون خاصه را مفتوح مىدانند و قائل هستند كه به مقدار لازم ظن خاصّ داريم و نيازى به ظن مطلق نداريم .\r\nدر اين فصل سخن از حجيّت ظن مطلق است ، يعنى ظن به حكم شرعى از هر راهى كه حاصل شود ؛ چه از راه خبر واحد و ظواهر و چه از راه شهرت فتوائيه و . . . - به‌جز راه‌هاى باطل ، مثل ظن حاصل از قياس كه در مكتب ما ارزشى ندارد - مورد بحث است . كه آيا حجّت و لازم الاتّباع است يا خير ؟\r\n\r\n","description":"","footnote":"","page_name":" 623 ","page_number":624},
  {"content":"\r\n\r\nعده‌اى انسدادى و طرفدار حجيّت ظن مطلق گشته‌اند و براى اثبات اين مدّعا به چهار وجه از وجوه عقلى استناد كرده‌اند . « 1 » مهم‌ترين آنها دليل چهارم ( دليل انسداد ) است كه بررسى خواهد شد .\r\nدليل اوّل : اين دليل از يك صغرى و يك كبرى و يك نتيجه تشكيل شده است :\r\nالف ) صغرى : فرض كنيد مجتهدى به طريقى « 2 » ظن به حكم الزامى پيدا كرده است ؛ مثلًا از راه شهرت فتوائيه ظن به وجوب پيدا كرد يا از راه اجماع منقول ظن به حرمت پيدا كرد . مخالفت با چنين حكم مظنونى ملازمه دارد با ظن به ضرر و موجب ظن به ضرر است .\r\nبيان ملازمه : شأن علت و معلول اين است كه وجود واقعى و عينى علّت ، مستلزم وجود معلول است ؛ چه اين‌كه وجود علمى و ذهنى علّت هم مستلزم وجود كذايى معلول است . يعنى از علم به علت هم ، علم به معلول حاصل مىشود . كمااين‌كه ظن به علت موجب ظن به معلول و شك در آن موجب شك در اين و وهم به آن باعث وهم به اين مىشود ؛ همهء اينها واضح است . حال همين مطلب كلّى در مورد بحث ما نيز واقع مىشود . قبل از توضيح آن بجاست كلمهء ضرر را در صغرى معنا كنيم : در معناى ضرر دو احتمال ذكر مىكنند :\r\n1 . ضرر يعنى خصوص عقوبت كه بر جميع مبانى حكم الزامى مستلزم استحقاق عقوبت بر مخالفت با آن است ؛ 2 . ضرر يعنى مفسده ديگرى غير از عقاب اخروى ، اعم از مفاسد دنيوى يا مفاسد اخروى . ولى به جز عقاب كه به اين معنا بر مبناى عدليّه حكم الزامى ، مستلزم مفسده بر مخالفت است و بر مبناى اشاعره چنين نيست ؛ چرا كه آنها احكام را دايرمدار مصالح و مفاسد واقعى و نفس الامرى در متعلّقات نمىدانند . با توجّه به معناى ضرر گفتنى است حكم الزامى ، « علت » است و اطاعت و عصيان و به‌دنبال آن ثواب و عقاب و ديگر مفاسدى كه بر آن مبتنى و مترتّب مىشود ، « معلول » است . روى همان اصل كلى ، وجود واقعى حكم الزامى مستلزم وجود واقعى ضرر به هر يك از دو معناست ؛ زيرا مخالفت با حكم الزامى عند الله عقاب و مؤاخذه دارد و به لحاظ حالات مجتهد و مكلف نيز علم به حكم الزامى ، موجب علم به ضرر بر مخالفت است . ظن به حكم ايجابى يا تحريمى هم موجب ظن به ضرر « 3 » بر مخالفت با حكم مظنون است . پس با مطالب فوق ملازمه در صغرى ثابت شد كه مخالفت با حكم ايجابى يا تحريمى مظنون ، با ظنّ به ضرر و اين‌كه مجتهد احتمال قوى بدهد كه اگر اين حكم مخالفت شود ، به‌دنبالش ضرر مىآيد ملازمه دارد .\r\nب ) كبرى : دفع ضرر مظنون هم واجب و لازم است . دليل مطلب عقل فطرى است و هر عاقلى به مقتضاى عقل فطرى كارى مىكند كه جلو ضرر را بگيرد و اگر احتمال هم مىدهد ، جلوگيرى مىكند ، تا چه رسد به ظن به ضرر ، بويژه ضرر عظيمى مثل عقاب ابدى ، پس كبرى نيازى به بيان ندارد .\r\n\r\n\r\n","description":"","footnote":"\r\n( 1 ) . زيرا از قرآن و روايات و اجماع ، دليلى بر حجيّت ظن مطلق نداريم تا به آن استناد شود .\r\n( 2 ) . از هر راهى كه باشد به‌جز راه قياس و مانند آن .\r\n( 3 ) . ضرر به هريك از دو معناى آن .\r\n","page_name":" 624 ","page_number":625},
  {"content":"\r\n\r\nج ) نتيجه : پس دفع مخالفت با حكم الزامىِ مظنون ، واجب است و عقل مىگويد بايد پيش گيرى كرد و نگذاشت چنين مخالفتى صورت بگيرد . دفع مخالفت هم به اين است كه حكم مظنون را امتثال كنيم . پس به حكم عقل اگر ظن به وجوب يا حرمتى پيدا شد - از هر راهى كه باشد - بايد متابعت شود و نبايد مخالفت شود ، چون خطرناك است و معناى حجيّت ظن مطلق هم جز اين نيست كه از هر راهى ظن به حكمى پيدا كرديم بايد عمل كنيم .\r\nاشكال بر استدلال : بر استدلال مزبور دو اشكال وارد شده است ، يك اشكال كبروى است و اشكال ديگر صغروى .\r\nقوله : و لو لم نقل بالتحسين و التقبيح : اشكال كبروى : كبراى كلّى مذكور ، كلّيت و عموميت ندارد و براساس جميع مبانى نيست ، مورد اتفاق عقلاء هم نيست ؛ زيرا حكم عقل به لزوم دفع ضرر مظنون ، و حُسن و بايسته بودن آن به ملاك حكم عقل به تحسين و تقبيح عقلى است . اين ملاك و مبنا را عدليه قبول دارند ، ولى اشاعره قبول ندارند « 1 » پس استدلال فوق بر مبناى عدليهء صحيح است ، نه بر مبناى اشاعره .\r\nمرحوم آخوند اين ايراد را وارد نمىداند و مىفرمايد ملاك حكم عقل به لزوم چيزى فقط بر مبناى تحسين و تقبيح عقلى و ملاك مزبور نيست تا شما بگوييد در اصل اين مبنا اختلاف نظر وجود دارد . . . بلكه عقل در حكم خود ملاك‌هايى دارد . گاهى به ملاك مفسده و مصلحت نوعيه داشتن حكم مىكند و گاهى به ملاك ملائمت با طبع و منافرت با آن . گاهى به ملاك كمال و نقص بودن ، حكم به حسن يا قبح مىكند و گاهى به ملاك مدح و ذمّ . « 2 » حال حكم عقل به لزوم دفع ضرر مظنون ، به ملاك مدح و ذم يا تحسين و تقبيح عقلى نيست ، بلكه به ملاك منافرت و ملائمت با طبع است كه طبع انسان از ضرر متنفّر است و از آن گريزان است ؛ چه اين‌كه متقابلًا طبع اولى و فطرت اصيل او به منفعت متمايل است و آن را ملايم با طبع و مطبوع و دلپذير مىداند و به اين مناط به لزوم دفع ضرر مظنون و بلكه محتمل ، و جلب منفعت كذايى حكم مىكند . شاهد مطلب اين است كه عقلاء در تحسين و تقبيح عقلى نزاع دارند و اشاعره آن را انكار مىكنند ؛ ولى در كبراى كلّى مزبور ( لازم بودن دفع ضرر مظنون ) احدى از خردمندان اختلاف ندارند و همگى به آن حكم مىكنند . بنابراين كبراى استدلال كليّت دارد و تامّ است و قابل مناقشه هم نيست .\r\nقوله : و الصواب فى الجواب : اشكال صغروى : اين اشكال از مرحوم آخوند است و مىفرمايد شما ضرر را چه به معناى عقاب بدانيد و چه به معناى مفسدهء ديگر بگيريد ، در هر حال ملازمه‌اى ميان ظنّ به حكم الزامى با ظنّ به ضرر بر مخالفت آن ، وجود ندارد ؛ زيرا چنانچه در خود استدلال هم توضيح\r\n\r\n\r\n","description":"","footnote":"\r\n( 1 ) . مبسوطاً در جاى خود بحث شده است .\r\n( 2 ) . اين مطلب را مبسوطاً در اصول فقه ، ج 1 - 2 ، ص 217 - 220 خوانديم .\r\n","page_name":" 625 ","page_number":626},
  {"content":"\r\n\r\nداديم وجود ملازمه ميان ظنّ به حكم و ظن به ضرر بر مخالفت ، فرع بر اين است كه ميان وجود واقعى حكم الزامى و عقاب ، ملازمه باشد و بگوييم هر كجا در واقع و عند الله ايجاب يا تحريمى بود ، لازمه‌اش اين است كه اگر مخالفت شد و مكلف انجام نداد ، حتماً عقاب مىشود تا به‌دنبالش بگوييم پس علم به الزام هم مستلزم علم به عقاب است و ظنّ به الزام هم مستلزم ظنّ به عقاب است ؛ ولى اصل ملازمه در مرتبه وجود واقعى ناتمام است . چنين نيست كه اگر چيزى در واقع واجب يا حرام بود ، ولو به ما نرسيده و ما آن را انجام نداديم ، عقاب داشته باشيم ، زيرا در شبهات بدويّه ، چه بسا در واقع استعمال دخانيات حرام باشد ؛ ولى چون براى ما بيانى نرسيده است ، از اصل برائت استفاده مىكنيم و قطع به عدم عقاب مىيابيم ؛ پس ملازمه‌اى نيست . « 1 » ملازمه ميان دو چيز است :\r\n1 . معصيت تكليف الزامى كه بايد عنوان معصيت صدق كند و آن مخالفت خاصى است كه مخالفت با تكليف منجز باشد نه هر مخالفتى .\r\n2 . استحقاق عقاب ، نه خود عقاب ؛ زيرا خود عقاب فعل مولاست و شايد احدى را عقاب نكند و آنچه مسلم است اين است كه اگر تكليفى منجّز شد و ما مخالفت كرديم ، مستحق عقوبت مىشويم ؛ نه اين‌كه حتماً و جبراً عقاب مىشويم . پس معصيت مولى مستلزم استحقاق عقوبت است و در مانحن‌فيه دليلى نداريم بر اين‌كه مخالفت مزبور معصيت باشد . آنچه داريم يك ظن به تكليف الزامى است كه آن هم اوّل كلام است و مورد بحث است كه آيا اعتبارى دارد يا نه ؟ هنوز اعتبار آن ثابت نشده است تا مخالفت با آن معصيت تكليف الهى باشد و به‌دنبالش استحقاق عقوبت بيايد و ظن مزبور ، باعث تنجّز تكليف واقعى بشود .\r\nپس ملازمه‌اى ميان ظن به حكم الزامى و ظن به ضرر به معناى عقوبت وجود ندارد تا صغراى استدلال تمام و بىعيب باشد .\r\nإلا أن يقال إن العقل و إن لم يستقل بتنجزه بمجرده بحيث يحكم باستحقاق العقوبة على مخالفته إلا أنه لا يستقل أيضا بعدم استحقاقها معه فيحتمل العقوبة حينئذ على المخالفة و دعوى استقلاله بدفع الضرر المشكوك كالمظنون قريبة جدا لا سيما إذا كان هو العقوبة الأخروية كما لا يخفى .\r\nمرحوم آخوند در اين بخش در صدد رفع ايراد فوق برآمده است و مىخواهد به آن استدلال مزبور سر و سامانى بدهد . درست است كه به مجرد ظن به وجوب يا حرمت - آن هم ظن مطلقى كه هنوز اعتبارش ثابت نشده است - عقل حكم به تنجّز آن تكليف مظنون نمىكند « 2 » و به‌دنبال آن قاطع به استحقاق عقاب نيست و حكم قطعى به آن نمىكند « 3 » ولى از اين طرف حكم قطعى به عدم استحقاق\r\n\r\n\r\n","description":"","footnote":"\r\n( 1 ) . حق در مرحلهء علم و ظن هم اين است كه علم به تكليف انشايى ملازمه ندارد با وجود عقاب بر مخالفت آن .\r\n( 2 ) . چون ظن مزبور حجّت و منجّز نيست .\r\n( 3 ) . چون استحقاق عقاب مال معصيت است و معصيت مخالفت تكليف منجّز است .\r\n","page_name":" 626 ","page_number":627},
  {"content":"\r\n\r\nعقاب هم ندارد . « 1 » در نتيجه در موارد ظن به تكليف ، نه عقل قاطع به عقاب است و نه قاطع به عدم عقاب و احتمال عقاب مطرح مىشود . همان‌طور كه ضرر مظنون اگر به معناى عقوبت باشد ، دفعش لازم است ، اگر ضرر مشكوك و محتمل هم به معناى عقوبت باشد ، لازم‌الدفع است .\r\nبه ديگر سخن همان‌طور كه دفع عقاب مظنون لازم است ، دفع عقاب محتمل و مشكوك نيز لازم است و به جاى دفع ضرر مظنون ، دفع عقاب محتمل را مىگذاريم و مىگوييم ، ظنّ به وجوب يا حرمت ، مستلزم احتمال عقاب بر مخالفت است و دفع عقاب محتمل واجب است . پس دفع مخالفت با ظنّ مزبور واجب است و نبايد با آن مخالفت كرد ، بلكه بايد امتثال شود . و معناى حجيّت ظن مطلق جز اين نيست . « 2 »\r\nو أما المفسدة فلأنها و إن كان الظن بالتكليف يوجب الظن بالوقوع فيها لو خالفه إلا أنها ليست به ضرر على كلّ حال ضرورة أن كلّ ما يوجب قبح الفعل من المفاسد لا يلزم أن يكون من الضرر على فاعله بل ربما يوجب حزازة و منقصة فى الفعل بحيث يذم عليه فاعله بلا ضرر عليه أصلا كما لا يخفى .\r\nو أما تفويت المصلحة فلا شبهة فى أنه ليس فيه مضرة بل ربما يكون فى استيفائها المضرة كما فى الإحسان بالمال . هذا مع منع كون الأحكام تابعة للمصالح و المفاسد فى المأمور به و المنهى عنه بل إنما هى تابعة لمصالح فيها كما حققناه فى بعض فوائدنا .\r\nو بالجملة ليست المفسدة و لا المنفعة الفائتة اللتان فى الأفعال و أنيط بهما الأحكام بمضرة و ليس مناط حكم العقل بقبح ما فيه المفسدة أو حسن ما فيه المصلحة من الأفعال على القول باستقلاله بذلك هو كونه ذا ضرر وارد على فاعله أو نفع عائد إليه و لعمرى هذا أوضح من أن يخفى فلا مجال لقاعدة رفع الضرر المظنون هاهنا أصلا و لا استقلال للعقل بقبح فعل ما فيه احتمال المفسدة أو ترك ما فيه احتمال المصلحة فافهم .\r\nتا به حال ضرر را به معناى عقوبت گرفتيم و به استدلال جواب داديم كه ظن به حكم ملازمه‌اى با ظنّ به عقوبت يا احتمال آن ، ندارد و صغرى باطل و استدلال عقيم است ؛ ولى حالا اگر ضرر را به معناى مفسده بگيريم . « 3 » و منظور مستدل اين باشد كه ظن به وجوب يا حرمت مستلزم ظن به مفسده است ، باز هم استدلال ناتمام است و دو جواب دارد :\r\n\r\n\r\n","description":"","footnote":"\r\n( 1 ) . زيرا با وجود ظن به تكليف هيچ عاقلى قاطعانه نمىگويد عقابى نيست و به‌صورت شايد و احتمال پيش مىآيد .\r\n( 2 ) . البته اين بيان مردود است و به اين وسيله استدلال بر حجيّت ظن مطلق تصحيح نمىشود ، زيرا كسى كه ظنّ غيرمعتبر يا مشكوك الاعتبار بر وجوب يا حرمت دارد ، به‌دنبالش احتمال عقاب نمىدهد و قاطع به عدم است ؛ زيرا ظنّ كذايى در حكم شك محض است و در باب اصول عمليه خواهد آمد كه اينجا جاى قبح عقاب بلا بيان است و قطعاً عقابى نيست . بنابراين صغرايى درست نشد تا كبراى كلىِ ( دفع العقاب المحتمل واجبٌ ) درست شود .\r\n( 3 ) . بر مبناى عدليه كه احكام را دايرمدار مصالح و مفاسد مىدانند .\r\n","page_name":" 627 ","page_number":628},
  {"content":"\r\n\r\nجواب اوّل : بر مبناى مشهور عدليه كه احكام شرعيه را دايرمدار ملاكات و مصالح و مفاسد در متعلقات آنها مىدانند ، مىگوييم ظنّ به حكم الزامى مستلزم ظن به ملاك است ( ظنّ به وجوب ، موجب ظن به مصلحت ملزمه است و ظن به حرمت ، موجب ظن به مفسده ملزمه است ) زيرا در واقع و نفس‌الامر ميان خود حكم الزامى و ملاك ، ملازمه وجود دارد ، يعنى وجوب واقعى داراى مصلحت الزامى است و حرمت واقعى داراى مفسده الزامى است و طبعاً به‌دنبال ملازمهء واقعى ، در مرحلهء علم و ظنّ نيز همين ملازمه هست ، يعنى علم به وجوب يا حرمت ، مستلزم علم به مصلحت يا مفسده ملزمه است و ظن به وجوب يا حرمت نيز مستلزم ظن به مصلحت يا مفسده است ؛ ولى اين صغرى با كبراى كلّى ( دفع الضرر المظنون واجبٌ ) سازگار نيست ، نه در محرمات و نه در واجبات .\r\nدر محرمات ، هر عاقلى مراد از ضرر در كبراى كلّى را درك مىنمايد و به مقتضاى عقل فطرى به آن حكم مىكند ، ضررهاى معمولى ، ضررهاى مالى و جانى و آبرويى است و دفع آنها لازم است و ميان ضرر به اين معنا با مفسده‌اى كه ملاك محرمات است ، عموم و خصوص من وجه است .\r\nگاهى مفسده هست و عمل بد است و فاعلش مستحق مذمت است ، ولى موجب هيچ ضررى در حق فاعل نيست ، براى مثال شخص زنا مىكند و احدى متوجه نمىشود تا آبروى او برود يا به زندان بيفتد و تازيانه بخورد و يا خسارت مالى بدهد و شخص زانى و زانيه متحمل ضررى نمىشوند ؛ چه بسا اگر كسى مالى را غصب يا سرقت كرده باشد در ظاهر به نفع شخص او هم باشد ؛ ولى كارش صد در صد مفسده دارد و حرام است و مستحق عقوبت است . يا كسى كه مسلمانى را ايذاء مىكند ، چه بسا به حال موذى هيچ ضررى نداشته باشد ؛ ولى كارش صد در صد قبيح و زشت و حرام و مفسده‌دار است .\r\nو گاهى ضرر هست ، ولى مفسده نيست . مثلًا كسى كه احسان مىكند و بخشى از دارايى خويش را در اختيار ديگران مىگذارد ، در ظاهر متضرر شده است و نقصى در مالش پديد آمده است ؛ ولى ابداً احسان او مفسده ندارد ؛ بلكه صد در صد مصلحت دارد و بجاست .\r\nگاهى هم ضرر و مفسده با هم تصادق دارند . يعنى حرامى مفسده‌اش همين ضرر مالى يا جانى است ؛ مثل شرب خمر كه موجب زوال عقل است يا استعمال دخانيات كه موجب ضرر مالى و جانى و جسمى است .\r\nبا اين محاسبه در صغرى آمده است كه ظن به وجوب يا حرمت ، مستلزم ظن به مفسده مىشود كه سخن از مفسده است و در كبرى آمده است كه دفع ضرر مظنون ، واجب و لازم است و ديديم كه ضرر غير از مفسده است و تصادق كلّى ندارند . بلكه تصادق جزئى دارند . پس اين استدلال نا تمام است و گويا حد وسط لفظاً و معناً تكرار نشده است و در صغرى ، معناى مفسده ، از ضرر اراده شده است و در كبرى همان ضرر معمولى اراده شده و استدلال عقيم است .\r\n\r\n","description":"","footnote":"","page_name":" 628 ","page_number":629},
  {"content":"\r\n\r\nدر واجبات ، مستقيماً سخن از مفسده نيست ، بلكه سخن از مصلحت ملزمه است و اگر چيزى واقعاً واجب باشد مصلحت ملزمه دارد و ظن به وجوب ، موجب ظن به مصلحت كذايى است و مخالفت با آن موجب تفويت مصلحت كذايى است و تفويت مصلحت يعنى عدم‌النفع ، و عدم‌النفع غير از ضرر است ؛ چون ضرر ، امر ثبوتى و وجودى است و به‌معناى نقص و كاستى در مال يا جان يا آبروست : و نقصٍ من الاموال و الانفس و الثمرات . در اينجا هم استدلال ناتمام است ؛ زيرا صغرى مىگويد ظن به وجوب مستلزم ظن به مصلحت كذايى است و مخالفت آن ، عدم نفع است و ما كبرايى به اين عنوان نداريم تفويت مصلحت مظنون هم جايز نيست . يا دفع عدم النفع مظنون هم مثل دفع ضرر مظنون واجب و لازم است تا به انضمام صغرى مُنتج باشد . پس باز هم استدلال عقيم است .\r\nقوله : مع منع كون الاحكام تابعة . . . : جواب دوم : پاسخ اوّل بر مبناى مشهور عدليه بود ؛ امّا اين پاسخ بر مبناى ديگر است كه كسى بگويد احكام ، تابع مصالح و مفاسدى است كه در خود حكم و امر و نهى است ، يعنى خود امر كردن حكمت دارد ، نهى كردن هم مصلحت دارد و كارى به عمل ندارد ، بر اين مبنا هم واضح است كه ظن به حكم ، موجب ظن به ملاك است ؛ ولى به‌دنبال آن كبراى كلّى ( وجوب دفع ضرر كذايى ) نمىآيد ؛ زيرا اصلًا خود عمل مصلحت يا مفسده‌اى ندارد تا جلب يا دفع آن لازم باشد و در مقام عمل امتثال شود ؛ خود حكم ملاك داشته است كه آن هم از مولى صادر شده و ملاك ، حاصل گشته است و چيز ديگرى مطرح نيست تا ظن مزبور حجّت و لازم‌الاتباع باشد . « 1 » قوله : و بالجمله ليست المفسده . . . : اين عبارت كه مشتمل بر دو جمله مىباشد ، حاصل همان پاسخ اوّل است و مطلب جديدى ندارد :\r\n1 . از نظر شرع ، احكام الهى دايرمدار مصالح و مفاسدى است كه در متعلقات آنها ( افعال مكلفين ) وجود دارد و ديديم كه مصلحت و مفسده غير از نفع و ضرر است و عين آن نيست تا به‌دنبالش كبراى كلّى ( دفع ضرر كذايى واجب است ) بيايد .\r\n2 . از نظر عقل هم در مواردى كه ادراك و حكم دارد و چيزى را به خاطر مصالحش حَسَن و بايستنى مىداند يا چيزى را به لحاظ مفاسدش ، قبيح و نبايستنى مىداند ، باز ملاك ، مصالح و مفاسد يا نفع و ضررهاى نوعى و اجتماعى است . مثلًا عدالت به ملاك مصلحت نوعيه ، حُسن دارد و ظلم به خاطر مفسده نوعيه زشت است . نه اين‌كه ملاك ، سود و زيان شخصى باشد كه بر فاعل يا تارك عود\r\n\r\n\r\n","description":"","footnote":"\r\n( 1 ) . البته اين مبنا را كه مرحوم آخوند مىفرمايد ما در بعض فوائدمان آن را تحقيق كرده‌ايم ( حاشيه بر رسائل ، ص 76 ) مجرد فرض است و ما در مورد احكام شرع چنين چيزى نداريم كه نفس امر يا نهى حكيمانه باشد و اوامر يا نواهىِ شارع امتحانى و صورى باشند ، بلكه واقعى و ناشى از مصالح و مفاسد در متعلقات هستند ، لذا اصل جواب همان است كه بر مبناى اوّل داديم . ضمن اين‌كه تعبير مرحوم آخوند با كلمهء « بل إنّما هى . . . » كه ظهور در حصر دارد ، مسامحى است ؛ زيرا بر فرض كه اين مبنا درست باشد ، در بعضى از موارد صحيح است ، نه اين‌كه فقط اين باشد و همه‌جا احكام شرع تابع ملاكات در خود حكم باشد .\r\n","page_name":" 629 ","page_number":630},
  {"content":"\r\n\r\nمىكند و وارد مىشود . و در كبراى كلى ، ملاك ، ضررهاى شخصى است . باز اين كبرى با آن صغرى هماهنگ نيست . به هر حال در ما نحن فيه و حجيّت ظن مطلق جاى كبراى كلّى ( دفع ضرر مظنون واجبٌ ) نيست .\r\nاگر كسى بگويد اين مطلب را قبول كرديد كه ظن به حكم ، موجب ظن به مفسده بر مخالفت است . حال در كبرى به جاى دفع ضرر مظنون ، بگوييم : دفع مفسدهء مظنون لازم است و نتيجه بگيريم كه نبايد با ظن مزبور مخالفت شود . آيا با اين اصلاح مىتوان استدلال را درست كرد ؟\r\nمرحوم آخوند مىفرمايد : متأسفانه ما چنين حكم عقلىاى نداريم كه عقل هر عاقلى مستقل باشد به لزوم دفع مفسده مظنون يا محتمل . آنچه دليل داشت ، دفع ضرر مظنون بود و ديديم كه ضرر ، غير از مفسده است . پس چنين كبرايى دليل ندارد تا كسى از اين راه استدلال را درست كند .\r\nفافهم : شايد اشاره باشد به اين‌كه كبراى مزبور ( دفع مفسده مظنون لازم باشد ) مورد اختلاف است و شما مىگوييد عقل چنين حكمى ندارد ؛ ولى شيخ طوسى و اتباع او مىگويند العقل مستقلٌ به اين امر و صريحاً مىگويد : « الاقدام على ما لا يؤمن فيه المفسدة كالاقدام على ما علم فيه المفسدة قبيح » . « 1 » پس اين مطلب اختلافى شد و عقل آخوند حكم به عدم مىكند ؛ ولى عقل شيخ طوسى حكم به ثبوت مىكرد .\r\n\r\n[ الوجه الثانى : قاعدة قبح ترجيح المرجوح على الراجح 
  ]\r\nالثانى : أنه لو لم يؤخذ بالظن لزم ترجيح المرجوح على الراجح و هو قبيح .\r\nو فيه أنه لا يكاد يلزم منه ذلك إلا فيما إذا كان الأخذ بالظن أو بطرفه لازما مع عدم إمكان الجمع بينهما عقلا أو عدم وجوبه شرعا ليدور الأمر بين ترجيحه و ترجيح طرفه و لا يكاد يدور الأمر بينهما إلا بمقدمات دليل الانسداد و إلا كان اللازم هو الرجوع إلى العلم أو العلمى أو الاحتياط أو البراءة أو غيرهما على حسب اختلاف الأشخاص أو الأحوال فى اختلاف المقدمات على ما ستطلع على حقيقة الحال .\r\nدليل دوم : دومين دليل حجيّت ظن مطلق اين است كه وقتى مجتهد به حكمى از احكام ، مظنه پيدا مىكند ، مثلًا ظن به وجوب فلان امر يا ظن به حرمت امر ديگرى پيدا مىكند . - حال از هر راهى كه اين مظنه حاصل شود - ، طبيعت ظن اين است كه دو طرف دارد : يكى طرف راجح و مظنون است و ديگرى طرف مرجوح و موهوم . « 2 » آنگاه امر داير است كه طرف مظنون و راجح را اخذ كند يا طرف موهوم و مرجوح را و عقل هر عاقلى حكم مىكند به اين‌كه طرف ظن را بايد گرفت كه راجح است نه\r\n\r\n\r\n","description":"","footnote":"\r\n( 1 ) . عُدّةالاصول ، ص 117 .\r\n( 2 ) . مثلًا اگر هشتاد درصد احتمال وجوب داد ، قهراً بيست درصد هم احتمال عدم وجوب مىدهد .\r\n","page_name":" 630 ","page_number":631},
  {"content":"\r\n\r\nطرف وهم را كه مرجوح است ؛ و گرنه ترجيح مرجوح بر راجح مىشود كه قبيح است و هر عاقلى آن را اختيار نمىكند . معناى حجيّت ظن مطلق جز اين نيست كه ما جانب ظن را بگيريم و طبق آن عمل نماييم .\r\nقوله : و فيه انّه لا يكاد يلزم : مرحوم آخوند در پاسخ ، جمله‌اى دارد كه از منطوق و مفهوم آن سه صورت استفاده مىشود :\r\n1 . در مورد ظن به حكم اصلًا تكليف واقعى در حق ما منجز نشود ( در سايه حجّت نبودن ظن يا مشكوك الاعتبار بودن آن كه به حكم اصل اوّلى بنا را بر عدم حجيّت مىگذاريم ) . در چنين فرضى ما ملزم نيستيم يكى از دو طرف راجح و مرجوح را اخذ كنيم تا شما بگوييد بايد به راجح اخذ كرد . . . اين صورت ، از مفهوم جمله « فيما إذا كان الأخذ بالظن أو بطرفه لازماً » بدست مىآيد .\r\n2 . در مورد ظن ، تكليف واقعى منجز باشد ، ولى احتياط ممكن است - مثلًا مولى امر كرده است به اكرام عالمى و ما هشتاد درصد احتمال مىدهيم كه آن عالم ، زيد باشد و بيست درصد احتمال مىدهيم كه خالد باشد ، ولى راه احتياط به جمع ميان آن دو و اكرام هر دو با هم است - باز هم نوبت به اخذ به راجح و مظنون نمىرسد و ما ملزم نيستيم به يك طرف حتماً اخذ كنيم تا بگوييد اخذ به راجح لازم است ، بلكه راه احتياط باز است .\r\nيا اين‌كه راه ديگر داشته باشيم ، مثلًا تحصيل علم تفصيلى ميسور باشد ، تحصيل ظن خاصّ ممكن باشد ، از اصول عمليه ، به اختلاف موارد ، بتوانيم استفاده كنيم و . . . باز هم نوبت به اخذ به راجح و طرح مرجوح نمىرسد . اين صورت ، از مفهوم « مع عدم امكان الجمع . . . » مستفاد است .\r\n3 . در مورد ظن ، هم تكليف واقعى منجز است و هم احتياط عقلًا ممكن نيست ؛ چون دوران بين محذورين است يا عقلًا لازم و بلكه جايز نيست ؛ چون اختلال نظام پيش مىآيد و يا شرعاً واجب نيست و عسر و حرج دارد . تنها در اين فرض - آن هم با انضمام انسداد باب علم و علمى و عدم جريان اصول عملى و . . . - عمل به ظن لازم است و بايد اطاعت ظنيه تحصيل كرد ؛ ولى اين هم به دليل انسداد برمىگردد كه با مقدمات خاصّ نتيجه مىدهد كه به زودى خواهد آمد و يك دليل مستقلى نخواهد بود تا جداگانه مطرح شود .\r\n\r\n[ الوجه الثالث : الجمع بين قاعدتى الاحتياط و نفى الحرج 
  ]\r\nالثالث : ( ما عن السيد الطباطبائى قدس سره من . أنه لا ريب فى وجود واجبات و محرمات كثيرة بين المشتبهات و مقتضى ذلك وجوب الاحتياط بالإتيان بكل ما يحتمل الوجوب و لو موهوما و ترك ما يحتمل الحرمة كذلك و لكن مقتضى قاعدة نفى الحرج عدم وجوب ذلك كله لأنه عسر أكيد و حرج شديد فمقتضى الجمع بين قاعدتى الاحتياط و انتفاء الحرج العمل بالاحتياط فى\r\n\r\n","description":"","footnote":"","page_name":" 631 ","page_number":632},
  {"content":"\r\n\r\nالمظنونات دون المشكوكات و الموهومات لأن الجمع على غير هذا الوجه بإخراج بعض المظنونات و إدخال بعض المشكوكات و الموهومات باطل إجماعا . )\r\nو لا يخفى ما فيه من القدح و الفساد فإنه بعض مقدمات دليل الانسداد و لا يكاد ينتج بدون سائر مقدماته و معه لا يكون دليل آخر بل ذاك الدليل .\r\nدليل سوم : سومين دليل حجيّت ظن مطلق ، دليلى است كه شيخ اعظم در رسائل « 1 » از استادش مرحوم سيد مجاهد نقل كرده است . مواردى كه علم به واجب يا حرام داشته باشيم ، خيلى كم است و نوعاً عدم العلم و شبهه است و ترديدى نيست كه در ميان مشتبهات ، واجبات و محرمات فراوانى وجود دارد . واجبات كه منحصر به موارد علم نيست ، پس علم اجمالى داريم به وجود تكاليف واقعى در ميان مشتبهات : ( مقدمهء اوّل ) .\r\nو موارد عدم علم عبارت است از مظنونات و مشكوكات و موهومات . مقتضاى علم اجمالى مزبور هم اين است كه ما احتياط تام و كامل كنيم ، يعنى هرچه را كه احتمال مىدهيم واجب باشد ، انجام دهيم ؛ چه احتمال قوى باشد ( ظن ) و چه مساوى باشد ( شك ) و چه ضعيف باشد ( وهم ) . و هرچه را كه محتمل الحرمه است ترك كنيم ، چه احتمال قوى باشد ، چه مساوى ، چه ضعيف : مقدمه دوم .\r\nاز طرفى احتياط تامّ ، سر از اختلال نظام و يا لااقل سر از عسر و حرج شديد در مىآورد و به آن منتهى مىشود : اختلال نظام يا عسر و حرج ، حدّ و مرز تكليف است و موجب مىشود كه چنين احتياطى لازم نباشد : مقدمه سوم .\r\nپس چه كنيم كه هم احتياط كرده باشيم و علم اجمالى را امتثال كنيم و هم در محذور عسر و حرج واقع نشويم ؟ راهش اين است كه مظنونات را اخذ كرده و به آن عمل كنيم و مشكوكات و موهومات را رها نماييم و از اصل عملى در آنها استفاده كنيم ؛ زيرا اگر عكس اين عمل كنيم و مشكوكات يا موهومات را اخذ كنيم ، ترجيح مرجوح بر راجح كرده‌ايم كه قبيح است و مطلوب ما نيز همين است .\r\nپس به حكم عقل ، جانب راجح و ظنّ ، مقدم و حجّت است و بايد امتثال شود .\r\nقوله : و لا يخفى ما فيه من القدح و الفساد : مرحوم آخوند مىفرمايد سيد مجاهد بعضى از مقدمات دليل انسداد ( مقدمه اوّل و چهارم و پنجم ) را جدا كرده و به‌صورت يك دليل جدا بيان نموده است ؛ در حالى كه مقدمات مزبور بدون ضميمه دو مقدمهء ديگر « 2 » نتيجه‌بخش نيست و با انضمام آنها هم كه دليل جدايى نخواهد بود ، بلكه همان دليل انسداد است كه هم اكنون وارد آن مىشويم .\r\n\r\n\r\n","description":"","footnote":"\r\n( 1 ) . فرائدالاصول ، ص 111 .\r\n( 2 ) . عمده‌ترين مقدمه ، مقدمهء ثانى است كه بررسى خواهد شد .\r\n","page_name":" 632 ","page_number":633},
  {"content":"\r\n\r\n\r\n[ الوجه 
  ] الرابع : دليل الانسداد\r\nو هو مؤلف من مقدمات يستقل العقل مع تحققها بكفاية الإطاعة الظنية حكومة أو كشفا على ما تعرف و لا يكاد يستقل بها بدونها و هى خمس .\r\nأولها أنه يعلم إجمالا بثبوت تكاليف كثيرة فعلية فى الشريعة .\r\nثانيها أنه قد انسد علينا باب العلم و العلمى إلى كثير منها .\r\nثالثها أنه لا يجوز لنا إهمالها و عدم التعرض لامتثالها أصلا .\r\nرابعها أنه لا يجب علينا الاحتياط فى أطراف علمنا بل لا يجوز فى الجملة كما لا يجوز الرجوع إلى الأصل فى المسألة من استصحاب و تخيير و براءة و احتياط و لا إلى فتوى العالم بحكمها .\r\nخامسها أنه كان ترجيح المرجوح على الراجح قبيحا .\r\nفيستقل العقل حينئذ بلزوم الإطاعة الظنية لتلك التكاليف المعلومة و إلا لزم بعد انسداد باب العلم و العلمى بها إما إهمالها و إما لزوم الاحتياط فى أطرافها و إما الرجوع إلى الأصل الجارى فى كلّ مسألة مع قطع النظر عن العلم بها أو التقليد فيها أو الاكتفاء بالإطاعة الشكية أو الوهمية مع التمكّن من الظنية ، و الفرض بطلان كلّ واحد منها .\r\nدليل چهارم ( دليل انسداد ) : چهارمين دليل حجيّت ظن مطلق ، دليل معروف انسداد است كه مهم‌ترين دليل طرفداران ظن مطلق است ، و از پنج مقدمه تشكيل يافته است كه بايد تمام آنها صحيح و سالم و خالى از مناقشه باشند تا استدلال نتيجه بدهد و اگر تنها يكى از آنها تخريب شود ، استدلال عقيم خواهد بود . ضمناً كارى نداريم كه نتيجه مقدمات دليل انسداد ، حكومت است - يعنى عقل ، حاكم به اطاعت ظنّيه است - يا كشف است ؛ يعنى اينها كاشف از آن هستند كه در چنين فرضى شارع مقدس آن را حجّت كرده است ؟\r\nقبل از طرح مقدمات ، مطلبى را به صورت مقدمه ذكر مىكنيم : امتثال و اطاعت تكاليف واقعى به هشت طريق ، متصور است :\r\n1 . امتثال علمى تفصيلى ؛ تفصيلًا بدانيم حرام‌هاى واقعى كدام است و همان‌ها را ترك كنيم ، يا واجب‌ها كدام است و همان‌ها را بياوريم .\r\n2 . امتثال علمى اجمالى ؛ تفصيلًا نمىدانيم ، ولى اجمالًا مىدانيم و احتياط مىكنيم ؛ البته اگر احتياط ممكن باشد .\r\n3 . امتثال ظنّى خاص ؛ از ظنّ خاصّ كه بخصوصه دليل دارد ، تبعيت كنيم تا نيازى به احتياط نباشد .\r\n4 . امتثال ظنّى مطلق يا اطاعت ظنّيه ؛ به هر تكليفى كه ظن داريم از هر راهى كه باشد ، آن را امتثال كنيم . اگر ظن به وجوب داريم ، انجام دهيم و اگر ظن به حرمت داريم ، ترك كنيم .\r\n5 . اطاعت شكّيه ؛ نسبت به آنچه شك در وجوبش داريم ، انجام دهيم و نسبت به شبهات تحريميه ترك كنيم .\r\n\r\n","description":"","footnote":"","page_name":" 633 ","page_number":634},
  {"content":"\r\n\r\n6 . اطاعت وهميّه : نسبت به آنچه وهم به وجوبش داريم ، بياوريم و آنچه وهم به حرمتش داريم ترك كنيم .\r\n7 . اصل عملى ؛ به تناسب در هر موردى از اصل عملى جارى در آن مورد استفاده كنيم و تكليف را روشن نماييم .\r\n8 . تقليد ؛ انسدادى از انفتاحى تقليد كند و موارد شبهه و عدم العلم را به فتواى او مراجعه كند .\r\nبا توجه به اين مقدمه گفتنى است تمام هدف دليل انسداد اين است كه از هشت صورت فوق ، صورت چهارم را اثبات و باقى صور را ابطال كند . اين دليل شامل پنج مقدمه است :\r\n1 . ما علم اجمالى داريم كه در شريعت اسلام يك سلسه تكاليف ( واجبات و محرمات ) فعلى كه به مرحله فعليت رسيده است و امتثال مىطلبد ، وجود دارد و در هر عصرى چنين تكاليفى وجود دارد .\r\n2 . ما حق نداريم اين تكاليف را اهمال كنيم و ناديده بگيريم و اصلًا در صدد امتثال برنياييم ، بلكه موظفيم به نوعى از عهده برآييم . « 1 » حال كه تكاليفى هست و بايد امتثال شود ، راهش چيست ؟\r\nهشت راه بيان شد كه در سه مقدمهء ذيل هفت راه باطل مىشود :\r\n3 . باب علم و يقين به احكام و تكاليف واقعى ، به روى ما مسدود است ( ما هستيم و يك سلسله خبرهاى واحد و امارات غير علمى ) و نيز راه ظن خاصّ يا علمى هم نسبت به كثيرى از احكام بر روى ما مسدود است ، يعنى ظنّ خاصّ داريم ؛ ولى نه در حدى كه وافى به معظم مباحث فقه باشد ، بلكه درصد كمى را بيان مىكند و درصد قابل توجهى باقى مىماند . در نتيجه امتثال علمى تفصيلى بر كنار شد و امتثال ظنّى خاصّ هم كنار رفت .\r\n4 . در اطراف علم اجمالى كبير به وجوب تكاليف كذايى ، احتياط تام يا جايز نيست ، چون سر از اختلال نظام درمىآورد ، يا لازم و واجب نيست ، چون عسر و حرج است پس امتثال علمى اجمالى هم باطل شد . رجوع به اصول عمليه هم كه به تناسب در هر مسأله‌اى كه پيش مىآيد از آن استفاده كنيم جايز نيست ، زيرا موجب مخالفت قطعيه با علم اجمالى است كه جايز نمىباشد . پس راه امتثال از طريق اصل عملى هم باطل شد ، تقليد انسدادى از انفتاحى هم معنا ندارد ؛ زيرا به عقيده انسدادى ، انفتاحى در جهل مركب است و اين كار اشتباه است و تقليد عالم از جاهل روا نيست . پس سه صورت ديگر از هشت صورت ابطال شد .\r\n5 . سه صورت باقىمانده : 1 . اطاعت ظنّيه ؛ 2 . اطاعت شكّيه ؛ 3 . اطاعت وهميّه .\r\nچون در همهء مسائل احتياط ممكن نيست و در بعضى بايد احتياط كرد و بعضى را امتثال نمود ، به حكم عقل ، اطاعت ظنّيه مقدم است ، و گرنه ترجيح مرجوح بر راجح مىشود كه قبيح است . در نتيجه با\r\n\r\n\r\n","description":"","footnote":"\r\n( 1 ) . اين مقدمه در كلام آخوند به‌عنوان مقدمهء سوم ذكر شده است ؛ ولى ترتيب طبيعى اين است كه مقدمهء دوم باشد .\r\n","page_name":" 634 ","page_number":635},
  {"content":"\r\n\r\nمقدمات فوق ، لزوم اطاعت ظنّيه ثابت مىشود و به هر حكمى كه مظنّه پيدا شد ، از هر راهى كه باشد بايد امتثال شود و جانب مظنون اخذ شود ؛ و هو المطلوب .\r\nأما المقدمة الأولى فهى و إن كانت بديهية إلا أنه قد عرفت انحلال العلم الإجمالى بما فى الأخبار الصادرة عن الأئمة الطاهرين عليهم السلام التى تكون فيما بأيدينا من الروايات فى الكتب المعتبرة و معه لا موجب للاحتياط إلا فى خصوص ما فى الروايات و هو غير مستلزم للعسر فضلا عما يوجب الاختلال و لا إجماع على عدم وجوبه و لو سلم الإجماع على عدم وجوبه لو لم يكن هناك انحلال .\r\nبررسى مقدمات دليل انسداد : مرحوم آخوند در پاسخ دليل انسداد يكايك مقدمات دليل انسداد را نقد و بررسى مىكنند . كافى است كه يكى از مقدمات آن دليل تخريب شود تا استدلال را باطل كند ؛ ولى نوع مقدمات مبتلا به اشكال است .\r\nبررسى مقدّمهء اوّل ( علم اجمالى به وجود تكاليف واقعى فعلى ) : خوشبختانه همان‌گونه كه در وجه اوّل از وجوه عقلى بر حجيّت خصوص خبر واحد ( وجه شيخ اعظم ) آورديم ، اين علم اجمالى كبير منحل شد به يك علم اجمالىِ صغير نسبت به خصوص روايات و يك شك بدوى نسبت به ساير امارات ظنّيه . وقتى هم منحل شد ، ديگر علم اجمالى كبيرى نمىماند تا لازم الاتباع باشد و متابعت از آن ، سبب اختلال نظام يا عسر و حرج گردد . و همان‌طور كه در دفاع از صاحب وافيه در وجه دوم از وجوه عقلى بر حجيّت خبر واحد ادعا كرديم ، همين علم اجمالى صغير هم منحل مىشود به يك علم اجمالىِ اصغر نسبت به خصوص روايات معتبرى كه در كتاب‌هاى معتبر حديثى آمده است و پس از انحلال ، متابعت از اخبار معتبره و امتثال علمىِ اجمالى ، محذورى ندارد و احتياط تام در اين بخش ( مظنون ، مشكوك ، موهوم را انجام دادن ) عسر و حرج نيست تا بالاجماع چنين احتياطى باطل باشد .\r\nپس راه امتثال علمى - ولو اجمالى - مفتوح است و احتياط ، ميسور و بلامانع است و نوبت به اطاعت ظنّيه كه مستدل ادعا كرد ، نمىرسد .\r\nو أما المقدمة الثانية ، أما بالنسبة إلى العلم فهى بالنسبة إلى أمثال زماننا بينة وجدانية يعرف الانسداد كلّ من تعرض للاستنباط و الاجتهاد ، و أما بالنسبة إلى العلمى فالظاهر أنها غير ثابتة لما عرفت من نهوض الأدلة على حجية خبر يوثق به صدقه و هو به حمد الله واف بمعظم الفقه لا سيما بضميمة ما علم تفصيلا منها كما لا يخفى .\r\nبررسى مقدّمهء دوم ( انسداد باب علم و علمى ) : نسبت به انسداد باب علم به احكام واقعى در اين زمان‌ها ، ما نيز با مستدل همراه هستيم . هر كسى كه با فقه و استنباط و اجتهاد سر و كار دارد ، اين را حس مىكند كه راهى به سوى علم و يقين نسبت به معظم فقه ، وجود ندارد ( زيرا نصوص قرآنى كم داريم يا اصلًا نداريم كه آيه‌اى در باب احكام از هر جهت نص و قطعىالدلالة باشد . خبر متواتر هم كم داريم و\r\n\r\n","description":"","footnote":"","page_name":" 635 ","page_number":636},
  {"content":"\r\n\r\nمخصوصاً از لحاظ دلالت هم كه نص باشد اقل قليل خواهد بود ) . ولى باب علمى يا ظن خاصّ - كه منسوب به علم است و مستند علمى دارد - به روى ما بسته نيست و معتقديم كه آن‌قدر خبر واحد ثقه داريم كه مُعظم مسائل فقهى را بتوان از آنها استنباط كرد - و به بركت امامان معصوم عليهم السلام بويژه امام باقر و امام صادق عليهما السلام اين راه به روى ما باز است - پيش از اين با دلايل قطعى از ميان آيات و روايات و بناء عقلاء ، حجيّت خبر ثقه به ثبت رسيد و لذا به‌قدرى ظن خاصّ داريم كه وافى به 95 % احكام شرعى باشد و بخشى از آنها هم كه قطعى و يقينى هستند . « 1 » آنگاه نيازى به ظن مطلق پيدا نمىشود و احياناً در موردى هم اگر به خاطر فقدان نص يا اجمال آن يا تعارض نصوص ، دستمان از دليل اجتهادى كوتاه شد ، نوبت به دليل فقاهتى يا اصل عملى مىرسد و به بركت آن مشكل حل مىشود .\r\nحال عمده مقدمه دليل انسداد و همين مقدمه بود كه ابطال شد و در نتيجه دليل انسداد هم باطل گرديد و ساير مقدمات و مباحث بعدى هم كه بر اين مبناى منهدم شده باشد قهراً ابطال مىشود ، لذا از طرح و ذكر آنها صرف نظر مىكنيم و وقت گران‌بها را در مسائل مهم‌تر صرف مىكنيم .\r\n\r\n\r\n","description":"","footnote":"\r\n( 1 ) . يعنى ضروريات دين و مذهب و موارد اجماعى .\r\n","page_name":" 636 ","page_number":637},
  {"content":"\r\n . \r\n","description":"","footnote":"","page_name":" 637 ","page_number":638},
  {"content":"\r\n . \r\n","description":"","footnote":"","page_name":" 638 ","page_number":639},
  {"content":"\r\n . \r\n","description":"","footnote":"","page_name":" 639 ","page_number":640},
  {"content":"\r\n . \r\n","description":"","footnote":"","page_name":" 640 ","page_number":641},
  {"content":"\r\n . \r\n","description":"","footnote":"","page_name":" 641 ","page_number":642},
  {"content":"\r\n . \r\n","description":"","footnote":"","page_name":" 642 ","page_number":643},
  {"content":"\r\n . \r\n\r\n","description":"","footnote":"","page_name":" 643 ","page_number":644}
  ]