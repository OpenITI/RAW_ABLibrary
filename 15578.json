[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nخود سازى ومسايل روانى\r\nمؤلف :\r\nحضرت آيت الله العظمى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nگرامى ، محمد على ، 1317 -\r\nخودسازى و مسايل روانى / مؤلف گرامى - قم : دفتر حضرت آيت الله گرامى ، 1386 .\r\n104 ص .\r\nisbn : 964 - 96892 - 7 - 3\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . خودسازى ( اسلام ) - الف . عنوان .\r\n9 خ 4 گ / 250 bp\r\n63 / 297\r\nشناسنامه كتاب\r\nنام كتاب : خودسازى ومسايل روانى\r\nمؤلف : حضرت آيت الله العظمى گرامى\r\nناشر : دفت معظم له\r\nشمارگان : 3000\r\nنوبت چاپ : اول / تابستان 1386\r\nچاپ : كوثر\r\nقيمت : 800 تومان\r\nسايت دفتر : http ; / / qerami . orj\r\nايميل دفتر : info @ gerami . orj\r\nتلفنماى دفتر : 7743399 - 7477 - 7740913\r\nدفتر فروش :\r\nانتشارات مشهور / ميراث ماندگار\r\nقم - خيابان ارم / پاساژ قدس / طبقه آخر - پلاك 184 / ص . پ . 3396 - 37185 / تلفن 7831646 - 7737461\r\nدفتر مركزى : خيابان سميه / كوچه 24 / پلاك 418 / تلفن : 7831646 / فكس 7730365 - 0251\r\nمشهد : چهارراه شهداء / پشت باغ نادرى / پاساژ گنجينه كتاب / طبقه اول پلاك 306 تلفن : 02244144\r\nاصفهان : مركز فرهنگى گلستان شهداى اصفهان / همراه : 09133097417 - 09133151551\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nبسمه تعالى\r\nاين نوشته مربوط به حدود چهل سال پيش مىباشد .\r\nخلاصه‌اى از مجموع سه سخنرانى است كه در تابستان 1348 ه ش در « كانون علمى و تربيتى جهان اسلام » در اصفهان به وسيلهء حضرت آيت اللّه گرامى انجام شد و به وسيله كانون مزبور منتشر شد و پس از آن چندين مرتبه به وسيله نشر دين و دانش قم و برهان تهران انتشار يافت ليكن سالها بود كه نسخ آن تمام و كراراً افرادى آن را در خواست داشتند . و اينكه نيز براى شايد پنجمين بار چاپ و منتشر مىشود .\r\nاصل ورود در اين گونه بحث‌ها به طورى كه معظم له گاهى توضيح دادند مربوط به مطالعات و حالات خاصى است كه در حدود سالهاى 39 و 1338 شمسى مورد توجه ايشان بوده است .\r\nكراراً افراد حوزوى و دانشگاهى اين بحث را مفيد دانسته و تقاضاى تفصيل بيشترى بودند كه براى معظم له فرصت مناسبى نمىآمد و اينكه هم به همان صورت پيشين تقديم مىشود ، اميد است مفيد باشد .\r\nدفتر حضرت آيت اللّه گرامى\r\nزمستان 1385 ه ش .\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nبسم اللّه الرحمن الرحيم\r\n\r\nپيشگفتار\r\n. . . در تابستان گذشته - 1348 - از طرف مؤسسين « كانون علمى و تربيتى جهان اسلام » اصفهان براى يك جلسه سخنرانى دربارهء پاره‌اى ازمسائل روانى دعوت شدم . من هم پذيرفته و تحت عنوان خودسازى و مسائل روانى در كانون مزبور شركت و صحبت كردم .\r\nاز طرف مؤسسين محترم كانون در ضمن سخنرانى نامه‌اى به دستم رسيده كه اين بحث لازم و ضرورى است و خواستند كه اين بحث براى چند جلسه ادامه پيدا كند ولى به جهت مسافرتى كه در پيش داشتم بيش از دو جلسهء ديگر نتوانستم شركت كنم و جمعا سه سخنرانى دربارهء خودسازى و مسائل روانى ، انجام گرفت .\r\nكانون خواست كه طبق برنامهء معمول خودشان - سخنرانىها را نوشته براى نشر در اختيار كانون قرار دهم ولى متأسفانه در اثر مشاغل مختلف تابستانى نتوانستم متن سخنرانى اول و دوم را بنويسم و درنتيجه بعدا خلاصه‌اى از آن نوشته شده تقديم گرديد .\r\nسخنرانى سوم هم از روى نوار ضبط پياده شد پس از كمى تغيير همراه دو سخنرانى پيش به صورت پلى كپى طبع و از طرف كنون منتشر شد .\r\nجوانان محترمى كه در جلسات كانون شركت مىكردند و دوستان\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nروحانى و غيره مكررا نويسنده را مورد تشويق قرار داده ضمن اظهار كميابى جزوه سخنرانى پيشنهاد چاپ دوم آن را مىكردند ولى من بدنبال فرصتى مىگشتم تا اصلاحات مختصرى در آن به عمل آورم . خوشبختانه در تعطيلات محرم امسال ( 1390 ه . ق ) موفق شدم ضمن انجام پاره‌اى برنامه‌هاى ديگر تجديد نظرى در جزوه نموده براى طبع جديد آماده كنم و اينك به طورى كه ملاحظه مىفرمائيد از طرف مؤسسه محترم « دين و دانش » براى دومين مرتبه چاپ و در اختيار خوانندگان محترم قرار گرفته است . اميد است مفيد باشد .\r\nانه ولى التوفيق\r\nقم - محمد على گرامى\r\n26 / 1 / 1349 شمسى برابر با 8 / 2 / 1390 ه . ق\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nروح\r\nبا اينكه ياخته‌هاى بدن ما دائما در تغييرند و در طى چند سال به كلى « 1 » عوض مىشوند ولى بسيارى از ادراكات علمى و غيره از زمانهاى دور و دوران كودكى همچنان در وجود ما ثابت است . خاطره‌ها و يادبودهاى دوستانه و مناظر طبيعى و غيره همچنان در ذهن ما محفوظ مانده است .\r\nحالات غير جسمى بسيارى را هم وجدانا ملاحظه مىكنيم كه در وجود ما اثرهاى خوب يا بد مىگذارند ، ترسها ، شوقها ، عشقها ، خجالتها و سائر حالاتى كه جنبه مادى ندارند در وجود ما اثر مىگذارند با اينكه از نظر فلسفه و هم از ديدگاه تجربه به اصطلاح علمى ميان علت و معلول بايد سنخيت باشد و غير مادى صرف در مادى محض بى واسطه نمىتواند اثركند و به ناچار بايد وجود يك واسطه‌اى را كه دو جهت داشته از نظرى\r\n\r\n\r\n","description":"","footnote":"\r\n( 1 ) - غير از سلولهاى مغز و اعصاب . در سلولهاى نسوج استخوانى هم نظريه‌اى بر عدم تعويض است . اينها متابوليسم تغذيه و رشد دارند ليكن مرگ و مير و تعويض ندارند .\r\n","page_name":" 11 ","page_number":11},
  {"content":"\r\n\r\nمادى و از نظرى غير مادى است بپذيريم و اين خاصيت همان چيزى است كه روح ناميده مىشود روح ذاتا غير مادى و در مقام فعل و تأثير مادى است .\r\nكسانى را هم مىبينيم كه با توجه به غير جسم خود يعنى همان چه در زبان ما روح و روان ناميده مىشود كمالات و قدرتها پيدا كرده‌اند و معلوم مىشود كه غير از اين مجموعه سلولها چيزى ديگرى هم در اين مجموعه تن تحقق دارد و آن كسان از همان مدد گرفته با به تكميل آن به ارتقاء رسيده‌اند .\r\nكوچكترين دقت در زندگى پاكان روزگار و نيز مرتاضها اين حقيقت را روشن مىسازد .\r\nمسئله تنويم مغناطيسى هم كه در زمان ما مسلم شده است گواه صادقى بر وجود چيزى غير مادى همراه بدن ماست .\r\nمىگويند بامتد معينى روح مردگان را حاضر نموده با او مصاحبه مىكنند و مطالبى در اين زمينه در كتابها آمده است ولى از نظر ما چون مسلم نشده است به آن استناد نمىجوئيم « 1 » .\r\nاز نظر اجتماعى هم خود را مسئول امضاءهاى گذشته خويش مىدانيم و به اين خيال كه ياخته‌هاى من تغيير يافته و من آن شخص سابق نيستم از زير بار امضاءهاى خود فرار نمىكنم .\r\n\r\n\r\n","description":"","footnote":"\r\n( 1 ) - اكنون در زمان ما اصل امكان و وقوع اين مطلب ، على الاجمال ثابت و مسلم است .\r\n","page_name":" 12 ","page_number":12},
  {"content":"\r\n\r\nاينها همه ما را به هستى وجودى غير مادى كه روحش مىناميم رهبرى مىكنند و هنگام تحير و سرگردانيهاى « قسرى » ما را به او رهنمون مىكردند .\r\nو اينكه گفتيم « تحير قسرى » ، چون توجه به روح يك امر بديهى و روشن است و وجدان ما آگاهى كامل از كلمه « من » دارد و تنها پاره‌اى صحبتهاى جدلى روزگار ، ما را محتاج به دقت در وجدانيات خود و شواهد ديگر ساخته است .\r\nدر ميان ماديات چيزى نداريم كه خودش را ببيند و حتى آئينه كه در صفا و تجلى بى نظير است تا به وسيله‌اى خم نشود يا آئينه ديگرى را در برابرش نگذارند محال است خودش را ببيند ليكن انسان خود را در درون خود مىبيند و آگاهى به ذات خويشتن دارد ، و به تعبير فلاسفه ذات ما نزد خويش حضور دارد و اين دليل تجرد و مادى نبودن آن است . آنها كه تجربه را دليل قاطع مىدانند بايد نشان دهند كجا يك چيز مادى خويش را ديده است ؟\r\nو آنها كه گويا به خاطر حفظ اصول خود تراشيده و ساختگىشان منكر هستى روحند تكيه گاهى بس واهى براى خود پيدا مىكنند ، و فى المثل دكتر ارانى كمونيست متوفى 1318 شمسى ( كه به قول مجله « مردم » ارگان رسمى كمونيستهاى حزبى سابق ايران بهمن 27 ، از لحاظ وسعت معلومات و جامعيت علمى بىنظير است ) مىگويد :\r\nموجود زنده دائما عوض مىشود يك دسته از سلولهاى وجود او مرده يك دسته ديگر جاى آنها را مىگيرد . . . اما از طرف ديگر من همان\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n« من » هستم ، مسئول تمام امضاءهاى همان خودهاى گذشته مىباشم ! اين تضاد را نيز با فكر « ديالك تيك » مىتوان بر طرف كرد . من در عين اينكه خود هستم خودم نيستم ! من خود و ثابت مىباشم ولى متغير هستم ! ( صفحه 106 « پسيكولوژى » ) .\r\nو شما ممكن است گمان كنيد فكر تضاد و به تعبير ديگر « اصل تكامل ضدين » كه ارانى در اين گفتار اشاره كرده است يك مطلب مهم علمى و يك كشف كيهانى است و بنابراين لازم است توجه شما خوانندگان محترم را به عبارت « ژرژ پوليتسر » در تشريح اين مطلب جلب كنيم :\r\n« گاهى مىگوئيم باران گرفت و باشد كه حرف ما تمام نشده باران مىايستد ، اين جمله ما در وقت شروع صحيح بود و بعدا تبديل به اشتباه شده است و هر دو در وقت خود درست بوده‌اند » . « 1 » و با امثال اين عبارات مىخواهند اصل امتناع تناقض و تضاد را تبديل به اصل تضاد و تناقض كنند !\r\nبا اينكه همه مىدانند كه يكى از شرائط حتمى امتناع تناقض ، اتحاد در زمان است و در مثال باران زمان مختلف بوده است .\r\nو بدين وسيله صدق گفتار آقايان : « ارانى در وسعت معلومات و جامعيت علمى بى نظير است » خوب معلوم مىشود ! !\r\nاينها اساس خوديت خويش ( روح ) را گم كرده‌اند !\r\nقرآن كريم خود گم كردن را يك عذاب الهى به شمار آورده و در\r\n\r\n\r\n","description":"","footnote":"\r\n( 1 ) - ص 6 ، المنطق المقارن به قلم مؤلف .\r\n","page_name":" 14 ","page_number":14},
  {"content":"\r\n\r\nپاداش آنهاكه خدا را فراموش كرده‌اند مىفرمايد :\r\n« . . . فانسيهم انفسهم » . خدا هم ياد خودشان را فراموششان ساخت . و البته نكته لطيفى در ملازمه نسيان خدا با نسيان ذات خود است كه به خاطر حفظ نظم مطالب از آن منصرف مىشويم . « 1 » ناگفته نماند كه چون بحث ما تعبدى نبوده جنبه عقلى دارد نزاعى در تسميه نداشته كارى به نامگذارى اين موجود غير مادى نداريم كه روح بناميد يا روان ، يا هر چه بخواهيد ، و اين است معناى آن جمله كه گفته‌اند منطقى را بحث در الفاظ نيست .\r\nلازم است اضافه كنيم : بحث « خودسازى » توقف بر اعتقاد به روح مجرد نداشته مىتوان در اين بحث تربيتى روى همان عواطف و احساسات انسانى كه همگان باور دارند تكيه نمود ، هر چند ندانند كه اين عواطف در كجا و چگونه است . چنان كه حتماً مىدانيد « روح » از مسائل علمى قرآن است نه از مسائل اعتقادى اسلام كه اگر كسى آن را نشناسد از اسلام خارج باشد و حكم ارتداد بر او ثابت گردد . مسئله معاد هم مىگويد شما هر چه هستى در قيامت حاضر مىشوى ، هر چند ندانى كه چيستى ! اين مطلب اول .\r\n2 - اين موجود غير مادى چه حدى دارد ؟\r\nمعمولا مىگويند هر چيزى جز خداوند در جهان هستى حدى دارد كه\r\n\r\n\r\n","description":"","footnote":"\r\n( 1 ) - اشاره به خلافت علت در قوام ذات معلول و اينكه تماميت معلول به علت است .\r\n","page_name":" 15 ","page_number":15},
  {"content":"\r\n\r\nنمىتواند فراتر رود و به فرموده امام صادق عليه السلام امام ششم اسلام از نظر شيعه : «\r\nان اللّه قد جعل لكل شىء حدا\r\n. ( وسائل - اطعمه و اشربه ) خداوند براى هر چيزى حدى قرار داده است » .\r\nآيا روح همچنين است ؟ مىتوان براى آن حدى بيان داشت كه روح نتواند فراتر رود .\r\nعده‌اى از فلاسفه از جمله شهاب الدين سهروردى ( كه رئيس فلسفه اشراق اسلامى به شمار مىرود ) مىگويند روح و كليه موجودات مجرد كه در ما فوق روح هستند حدى ندارند . خلاصه عقيده و توضيح مذهب آنها به طورى كه مناسب با محفل ما باشد و حتى المقدور از اصطلاحات بدور باشد اين است كه :\r\nما قبول داريم كه روح هم به پيروى از قانون عمومى علت و معلول ، معلول حضرت حق جل و علا بوده و مهر امكان و احتياج به پيشاپيش خورده و مخلوق مىباشد ليكن اين حساب علت و مبدأ پيدايش روح است كه از كجا پيدا شده و علتش چه بوده است ، ولى از نظر امكان ترقى و استعداد تكامل هر چقدر بالا رود باز هم راه ترقى برايش باز و بدون اينكه چيزى بتواند مانع قطعى ارتقاء بشر شود مىتواند به تكاملى بى نهايت برسد تا به جائى كه پيوند با بىنهايت پيدا كرده طبق حديث « قدسى » چشم و گوش او علم خدائى شود .\r\nجمله قرآنى « انّى جاعل فى الارض خليفة » ( من در زمين جانشينى مىگذارم . . ) و آيات ديگرى كه بشر را خليفه - اللّه ناميده است و نيز روايت : « بنده‌ام انسان ! تو مىتوانى با اطاعت من به همه چيز فرمان دهى و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبه اصطلاح كار خدائى كنى » و نظاير اينها از شواهد اين مكتب‌اند .\r\nاينها مىگويند گر چه بشر معلول است و هر چه دارد به فيض الهى است ولى با همين فيض الهى مىتواند به كمالى بى نهايت برسد و روى اين حساب فرموده امام صادق عليه السلام كه هر چيزى حدى دارد مربوط به ماديات خواهد بود .\r\nبايد عرض كنم كه طبق تعليمات منطقى ما و بحثى كه هنوز دستخوش حوادث نگشته و منطقهاى « دستورى » « دكارت » و تجربى « بيكن » و غيره و اختلاطى « ديالك تيك » و تحليلى و به اصطلاح آتومى « راسل » و رياضى و « الگوريسم » ، « بول » و غيره و « توفيقى » ، « استوارت ميل » و ساير منطقهاى « صورى » و « مادى » و « معرفتى » و « منطق بر اساس روانشناسى » آن را پايمال نكرده‌اند ، براى شناخت هر چيزى بايد علت پيدايش و ذات خود آن چيز و نتايج آن را در نظر گرفت و در صورتى مىتوان به حدود چيزى پى برد كه جهات سه‌گانه‌اش مورد بررسى دقيق قرار گيرد و نقادى گفتار هم كه سرور عرفاء الهى سيد الشهداء فرموده : از دليلهاى دانشمندى شخص نقادى اوست ( صفحهء 248 تحف العقول ) هم همين نتيجه را مىدهد . نقد ، بررسى خصوصيات تحليلى اشياء مىباشد .\r\nولى علت روح ذات حضرت احديت است كه تنها معرفش بى نهايت در بى نهايت است . « 1 »\r\n\r\n\r\n","description":"","footnote":"\r\n( 1 ) - و البته علت همه چيز خداست ولى در غير ذات مجرد با واسطه است ، چنان كه امام صادق عليه السلام فرموده است ابى الله ان يجرى الامور باسباب ( اصول كافى ) خداوند حوادث را با واسطه انجام مىدهد و بنابراين مىتوان علت قريب و زمينه نزديكش را تحقيق نمود . بخلاف چيزهاى مجرد و ما فوق ماده چون روح انسانى و غيره كه در گرفتن فيض خيلى نزديك به خداوند هستند و به اصطلاح اهل معرفت از « صقع ربوبى » شمرده مىشوند .\r\n","page_name":" 17 ","page_number":17},
  {"content":"\r\n\r\nو ذات انسان هم يا غير محدود ( چنان كه گفته شد ) و يا بسيار وسيع و همچون اقيانوسى بى ساحل و داراى امواجى تند مىباشد .\r\nاز نظر نتيجه هم بسيار عجيب است ! در قدرت تحرك و جنبش روح همين بس كه در فاصله زمانى بسيار كوتاهى در سايه انقلاب و طوفانهاى روحى مىتواند مسيرى بسيار زياد راطى كند و از پائين‌ترين حدّ بدبختى به تكامل روحى عجيب برسد ، و بالعكس از اوج معنويت به پائين‌ترين حد سقوط نمايد .\r\nمهمترين سير در جهان ماده سير 300 هزار كيلومتر در ثانيه است .\r\nو از آن مهمتر سرعت شناخته نشده امواج نيروى جاذبه است كه در آنى خورشيد جاذبه خود را به دورترين سياره منظومه شمسى مىفرستد .\r\nولى فكر ما در كمتر از آنى مىتواند از قلمرو زمين به كهكشانها رود .\r\nو البته « ز گفته تا به عمل صد هزار فرسنگ است » فكر ، ادراك است و سير روحى كه ما مىگوئيم تحرك است و عمل ، تغيير كمال و نقص ذاتى مىدهد .\r\nعلى عليه السلام كه مىفرموده است : دلها هم پشت و رو واقبال و ادبارى دارند ( نهج البلاغه ) منظور همان عروج و نزول و اوج و حيض روح است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو نيز مىفرموده : اى بشر تو گمان مىكنى جثه‌اى خرد هستى ؟ در تو جهانى بزرگ نهفته است ، « اتزعم انك جرم صغيره و فيك انطوى العالم الاكبر » ( از ديوان اشعار منسوب به آن حضرت ) .\r\nحكيم سبزوارى هم به پيروى از آن امام عليه السلام مىگويد : بشر جهان بزرگ را در بر گرفته و تمام جهان جلوه‌هاى او هستند\r\n ( فالعالم الاكبر كان حاويا * كان غدا كل له مرائيا ) \r\nمولوى هم مىگويد :\r\n پس به صورت عالم اصغر توئى * لك بمعنى عالم اكبر توئى . \r\nاين مطالب احتياج به برهان عقلى و يا احاديث نقلى ندارد . ما خود شاهد روحهاى مختلف و سيرهاى بسيار دور و وسعت بى نهايت تحولات روح مىباشيم . انسانى در اثر انحراف چنان پست مىشود كه با دست خود عنكبوت‌وار تارهاى پول پرستى - رياست پرستى - حكومت پرستى و . . . را به دور خود تنيده ، قدرت جنبش و تكامل را از خويشتن سلب مىكند ، و انسانى چنان اوج مىگيرد كه هيچ چيز دنيا او را اشباع نكرده آن را قيد و بند انسان در راه تكامل حساب كرده .\r\nفرياد : دنيا برو ديگرى را بفريب » « 1 » از دل بر مىكشد و در نتيجه چنان قدرتى پيدا و در خود مشاهده مىكند كه شجاعان روزگار كوچكترين هراسى در دلش نمىافكنند و در عين حال در همان اوج\r\n\r\n\r\n","description":"","footnote":"\r\n( 1 ) - يا دنيا غرّى غيرى ! ( نهج البلاغه ) .\r\n","page_name":" 19 ","page_number":19},
  {"content":"\r\n\r\nقدرت حتى عاطفه بشرى خود را از پيره زنى شوهر مرده دريغ نداشته مشك آبش را به دوش كشيده فرزندانش را رسيدگى كرده با دست مبارك خود غذا مىدهد ! !\r\nظرفيتهاى انسانى به قدرى مختلفند كه راستى نظريه بى نهايت را ( گر چه به نظر ما افراطى است ) تأييد مىكند انسانى با اطلاع از جائزه خرد يا كلانى كه به او اصابت كرده سكته قلبى كرده تلف مىشود و يا ( گر چه در اوج قدرت رياست ظاهرى است ) به خاطر مردن سك دخترش قدرت تكلم و خطابه ندارد ( رسالة الاسلام بغداد صفر 86 درباره جانسون به نقل از جرائد ) « 1 » و انسانى ديگر چنان عظمت دارد كه مرگ كليه نزديكانش او را از مسير زندگى و هدف باز نمىدارد هر چه يارانش كشته مىشوند قيافه‌اى با نشاطتر و بر افروخته‌تر پيدا مىكند كه ديگران مىگفتند : نگاهش كنيد گويا مرك را هيچ مىداند !\r\nدر آلمان شخصى با عصا سگش را مىزند مردم به جانش افتاده تا سر حد مرگ او را كتك مىزنند ، پليس او را گرفته و سك را به بيمارستان منتقل مىسازد قضات او را به سه ماه حبس و پرداخت 300 مارك\r\n\r\n\r\n","description":"","footnote":"\r\n( 1 ) - و ما نزد مرحوم آيت اللّه ستوده اراكى درس اصول ( كتاب قوانين ) مىخوانديم در جلسه‌اى حدود 20 دقيقه دير آمد . تعجب كرديم كه استاد خيلى منظم بود ، فرمود : عذر تاخير مىخواهم ، دختر هشت ساله‌اى داشتم فوت كرده مراسم خاكسپارى طول كشيد درس تاخير شد ! ! قياس كنيد روحيه رئيس جمهور آمريكا ( جانسون ) را با يك روحانى سبكبال كه اتفاقا زندگى بسيار ساده‌اى هم داشت .\r\n","page_name":" 20 ","page_number":20},
  {"content":"\r\n\r\nمحكوم كرده و از مردم تشكر مىكنند ( رسالة الاسلام بغداد ) و آنگاه هر روز در گوشه و كنار دنيا مردم بسيارى از گرسنگى مىميرند و يا به ضرب گلوله از پاى در مىآيند و نه آن مردم تحركى نشان مىدهند و نه آن قضات مردم را تحريك مىكنند ، اين تناقض در روش ، گواه ناپختگى روح و خامى احساسات است ، نمىتوان گفت كه آن مردم از روى فكر و تحليل فلسفى تنها براى سگ چنان احترامى قائلند نه براى انسانها .\r\nامام صادق عليه السلام فرموده است : ايمان ( كه همان قدرت معنوى و روحى است ) 10 درجه دارد برخى مردم دو سهم دارند و بعضى بيشتر و پاره‌اى كمتر . از آنها كه دو درجه ايمان دارند تكاليف سه درجه نخواهيد و همچنين از صاحب هر درجه‌اى به همان اندازه متوقع باشيد . ( وسائل الشيعه ابواب فعل المعروف ) .\r\nعلى عليه السلام مىفرمايد : دلها ظرفهائى هستند و بهترين آنها با ظرفيت‌ترين آنهاست . ( نهج البلاغه ) .\r\nاينها همه تابلوهائى هستند كه تفاوت روحها در عين حال عظمت و تعالى روح را نشان مىدهند .\r\nانسانى مهمترين سير كمال را اين مىداند كه بكره ماه پاى نهد و در اين راه فى المثل 24 ميليارد دلار پول خرج مىكند و تكنيسينهاى بسيارى را استخدام مىنمايد ، و انسانى پس از عروج به تمام كرات آسمانى و عوالمى برتر ( كه خودش هفت آسمان مىناميده ) باز هم بيشتر روى جهات اخلاقى تكيه كرده و پس از برگشت به زمين بيشتر از « خود سازى » سخن مىگويد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nلازم است توجه شنوندگان محترم را به اين نكته جلب كنم كه بحث ما يك بحث دينى و اسلامى نبوده و نقل برخى آيات و روايات مذهبى تنها روى جنبه نظريه علمى و نقل كلمات آن بزرگان به عنوان دانشمندانى بس بزرگ مىباشد نه به عنوان تعبد !\r\nدر تواريخ امم ( اسلامى و غيره ) شواهد بزرگى از اختلاف روحيه‌ها ديده مىشود كه به عنوان تفنن گفتار به داستانى كوتاه اشاره مىشود .\r\nبه سعد وقاص فرمانده ارتش اسلام خبر دادند كه يكى از افسران اسلامى به نام ابوالهول رشادتى بزرگ از خود نشان داده است . سعد پس از شناسائى آن افسر گفت من از اين افسر داستانى مىدانم كه اين رشادتها در برابر آن چيزى به حساب نمىآيد .\r\nو در پاسخ سؤال از آن داستان گفت : زمانى ميان قبيله ابوالهول و قبيله‌اى ديگر نزاعى در گرفت قبيله دشمن با شبيخونى خسارات زيادى براى قبيله ابوالهول به بار آورد . ابوالهول پس از اطلاع از جريان با جوانان قبيله تماس گرفته آنها را تحريك نمود ولى به زودى فهميد آهن سرد كوفتن است به ناچار روزى يك تنه سوار بر شترى به طرف قبيله دشمن حركت كرد با خود مقدارى طناب و لباس برداشت همين كه نزديك دشمن رسيد لباسها را در آورده به رسم دهقانان كه لباسهائى سر چوبهاى مزارع نصب مىكنند به چوبهائى پوشانيده به طور پراكنده ولى تا حدودى نزديك هم قرار داده سپس به طرف دشمن حركت كرد و يك تنه به طور ناگهانى شبيخون زده حمله برد دشمن كه غافلگير شده بود فرارى شد .\r\nدشمن تصور نمود حمله كنندگانى زياد هستند . نوشته‌اند كه احيانا شخصى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nرا اسير مىكرد و به او فرمان مىداد رفيقش را با طناب ببندد !\r\nعده‌اى را اسير كرده تعدادى شتران را به غنيمت برداشته بر مىگشت كه افراد دشمن مسلح شده به طور منظم به تعقيب او آمدند او همين كه دشمن را نزديك ديد به نزد آن آدمكهاى ساخته‌اى خود آمد مخاطبشان قرار داده بانگ غلبه خود و سپس تعقيب دشمن و احتياج به كمكش را بلند كرد . آن لباسها كه به وسيله باد حركتى داشتند از دور به صورت آدمهايى جلوه‌گرى مىكردند دشمن آن آدمهاى خيالى را هم افرادى شجاع همچون او تصور كرده حالت ترديد و سپس مقدمات فرار را پيدا كرد او هم آدمها را مخاطب ساخته گفت : خواهش مىكنم حركت نكنيد اينها قابل نيستند . . . روح افسر اسلامى را با روحيه افراد دشمن قياس كنيد !\r\nولى زياد بن ابيه هنگام مرگ معاويه و تزلزل بصره لباس زنانه پوشيده شبانه در رديف شخصى سوار بر شتر و به عنوان حرمسراى او به پناه يكى از رؤساى قبائل رفت همان زياد كه تا باد مركز حكومت شام ، به طبلش مىخورد از كشته پشته مىساخت .\r\nبه هر حال روح انسانى ميدان فعاليتى بس عجيب داشته نمودى از بىنهايت است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nتحول و تكامل\r\nآيا ممكن است روحيه‌ها را تغيير داده به طرف كمال سوق داد ؟ آيا مىتوانيم به طور خود مختار در روانيات خود اثر بگذاريم ؟ و اگر حتى در محيطى فاسد قرار گرفتيم روحيه‌اى سالم براى خود نگهداريم ؟\r\nپيروان منطق « ديالك تيك » نوعا محيط را حاكم قاهرى فرض نموده براى بشر در برابر محيط هيچگونه اختيارى معتقد نيستند و مىگويند آدمسازى مربوط به محيط است و بشر نمىتواند قدمى در اين راه بر دارد آنها كليه انقلابها را نيز تابع محيط مىدانند انقلابهائى را هم كه به نام دين معروف شده‌اند از جبر محيط مىنگرند .\r\nو البته اين همان عقيده ارتجاعى جبرى قديم است كه در تاريخ اسلام هم به نوعى ديگر از طرف اشاعره اظهار شده است .\r\nولى بهترين راه در تحقيق اين گونه مباحث همان وجدان است كه هنگام تعارض با دليلهاى به ظاهر برهان ، بايد همان وجدان را حاكم قرار داد . « 1 »\r\n\r\n\r\n","description":"","footnote":"\r\n( 1 ) - و فكر مىكنم كه بايد اين مطلب جز و روش تحقيقى علوم قرار 2 گيرد . گرچه در « انحاء تعليميه » منطقهاى قديم و نير در دستورهاى دكارت ذكر نشده است لازم است ، به شماره آيد . در تعليقاتى كه سابقا بر منظومه سبزوارى نوشته‌ام و نيز در كتاب « المنطق المقارن » اين را بررسى نموده‌ام .\r\n","page_name":" 24 ","page_number":24},
  {"content":"\r\n\r\nوجدان ما خوب روشن مىكند كه ما مىتوانيم روان خود را ترقى داده به طرف كمال رهبرى كنيم .\r\nما شك نداريم كه با تربيت و برنامه‌هاى روانى مىتوانيم به ترقيات مادى و روحانى برسيم ، و اين حالت را هم د رخود و در ديگران بارها تجربه كرده و دليل مشاهده را به وجدان پيوند داده‌ايم . .\r\nدر تواريخ ملتها نيز شاهد جريان‌هاى گذشته و زنده‌اى بوده و هستيم .\r\nعرب جاهليت ترسو كه هنگام هجوم ابرهه به كعبه مركز بتهايشان همه به كوهها فرار مىكردند ، در سايه تربيت روحى چنان به كمال رسيدند كه مدتها در پاى قلعه‌اى مانده انتظار تسخيرش را مىكشند و پاسخ صاحبان قلعه كه شما عربها چه مىطلبيد اين استحكامات به دست شما نمىافتد مىگويند چه مىخواهم ؟ يا كشته مىشويم يا شكست مىدهيم و در هر حال فتح با ماست و اين است قانون « احدى الحسنين » قرآن ما .\r\nمايلم تذكر دهم از اين شعر سعدى خودمان هم خوشم نمىآيد كه :\r\n شمشير به ز آهن بد چون كند كسى * ناكس به تربيت نشود اى حكيم كس \r\nو آنجا كه فردوسى مىگويد :\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n درختى كه تلخ است ويرا سرشت * گرش بر نشانى به باغ بهشت . .\r\nسرانجام كوهر ببار آورد ؟ * همان ميوه تلخ بار آورد \r\nاين رويه منفى بافهاست و فكر مىكنم منظور اين بزرگان هم از اين اشعار همان مطلبى باشد كه در روايات « طينت » آمده و در كتابهاى حديثى ما گرد آمده است . كه گر چه در اين محضر نمىتوانم به تفصيل بياورم ولى مجملا : حكمى اقتضائى است نه به طور علت تامه و جبرى و ضرورى . . .\r\nمىخواهد بگويد مشكل است نه امكان ندارد .\r\nو بنا به آنچه گفته شد مىتوان از درون جوششى نموده روحيه‌ها را تغيير داده تدريجا به خارج و به ديگران سرايت نموده اجتماعى سالم به وجود آورد .\r\nمگر تحولات بشريت از اسلام به دوران پس از آن ، با اينكه همچون دو پديدهء متمايزى از يكديگر جدا هستند ، از راه جوشش و بعثت فرد پيامبر صلى الله عليه و آله و پيوندش با قدرت بى نهايت و ادامه ارتباط به وسيلهء وحى نبوده است ؟\r\nالبته باور داريم كه برخى روح‌ها در اثر اعتيادهاى خطرناك و اخلاق فاسدى كه كسب كرده‌اند رهائيشان از تارهاى خطرناكى كه با دست خود به دور خويشتن تنيده‌اند بسيار مشكل است و اينها نوعا موجوداتى آتشى و مفسد مىشوند كه به تعبير قرآن كريم مايهء فروزندگى جهنم هستند\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n( وقودها الناس ) ليكن اينها هم به هر حال امكاناتى داشته‌اند كه از دست داده‌اند و به راه كج رفته‌اند .\r\nچگونه مىتوان از فردى سست اراده ، روانى توانا ساخت ؟\r\nمىپرسند :\r\nچه كنيم كه در برابر جور و ستم نهراسيم ، و در مقام حق‌گويى و حق‌جويى ، ظالمان و ستمگران را چيزى حساب نكنيم ؟\r\nما روحيه‌هاى قوى را دوست داريم و همين كه مىشنويم امير كبير قهرمان مبارزه با استعمار با كمال رشادت تسليم مرگ شد ، و با بى اعتنائى كامل به حامل فرمان شاهى مىگويد پس ار رگ زدن صبر كن تا بدنم سرد شود . . و تسليم استعمار نمىشود بسيار لذت مىبريم .\r\nمىخواهيم در ناراحتىها با ظرفيت بوده همچون مهندسى كه اخيرا به خاطر ناز و كرشمه هاى نابجاى نامردش خودكشى كرد نباشيم .\r\nمىخواهيم : در برابر عشقها و علاقه‌هاى مادى قوى باشيم و همچون برخى شعراى خودمان اين قدر سست نباشيم كه بگوئيم :\r\n به كمال عجز گفتم كه به لب رسيده جانم * به غرور ناز گفتى كه مگر هنوز هستى \r\nو يا بسرائيم :\r\n تغافل تا بكى حرفى نگاهى گوشه چشمى * جفا قدرى ستم حدى و ناز اندازه‌اى دارد \r\nو بگوئيم كه :\r\n برآن بود كه از آن كنم دل * ندانستم كه تو آهنربائى \r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمىخواهيم : هنگام مطالعهء كتابهاى علمى و غيره به پراكندگى حواس دچار نگشته به اصطلاح ارتكاز قواى دماغى داشته باشيم . .\r\nو اين موضوعى است كه بسيار مورد توجه دائمى دانشجويان حوزه‌هاى علميه بخاطر كثرت كار و تعدد برنامه‌هاى تحصيلىشان مىباشد ، و نيز مورد لزوم و توجه دانشجويان دانشگاهها به خصوص در ايام امتحانات مىباشد . . .\r\nمىخواهيم : در برنامه خود با استقامت باشيم و به مختصر چيزى دست از هدف خود بر نداريم . . .\r\nمىخواهيم : از برخى عادات زشتى كه احيانا مورد ابتلاء است رها شويم . . ؟\r\nبايد عرض كنم : نه تنها راه هست و قلم تكوين ما را بى مدد نگذارده است بلكه راهى بسيار ساده و كاملا در اختيار ما برايمان ارمغان آورده است ، به طورى كه مىترسم سادگى آن ما را در انجام آن سرد كند ، چون ما عادت كرده‌ايم كه هر چه سخت‌تر و به قول معروف نسخه گرانتر باشد بيشتر اهميت بدهيم ، هر چند بخاطر سختيش در عمل بمانيم . . .\r\nآن راه ، تصميم و قاطعيت است .\r\nمىدانيد كه انبياء الهى از نظرى به دو دسته‌اند :\r\n1 - اولوالعزم .\r\n2 - غير اولوالعزم\r\nدر تفسير اولوالعزم اختلاف نظر است ولى آنچه را كه از لغت و خود كلمه ( صاحبان تصميم ) به دست مىآيد آن است كه بهترين پيمبران\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nآنهائى هستند كه تصميم قاطع دارند و كوچكترين نقطه انحراف از عزم صحيح ، در مسير زندگيشان نيست .\r\nقرآن دربارهء آدم مىگويد : « با آدم پيش از اين عهد بستيم ولى او را با عزم و تصميم نيافتيم » ( سورهء طه ، آيهء 115 ) .\r\nالبته فورا بايد اضافه كنم كه منظور از انحراف و قاطعيت تصميم در زندگى انبياء الهى درجات ديگرى است كه شايد از درك و تصور آن عاجز باشيم و منظور از انحراف و يا سست تصميمى ، آنچه كه در زبان ما گناه ناميده مىشود نيست .\r\nدرك اين موضوع مربوط مىشود به درك حدود روحى انبياء و يافتن نقاط مختلف و جنبه‌هاى گوناگون زندگى آن رادمردان الهى . . . وقتى ابراهيم خليل عليه السلام اطمينان را برتر از ايمان دانسته و به درگاه الهى عرضه داشته است من ايمان دارم ولى مىخواهم مطمئن شوم . مسلما منظورش از اطمينان غير از اطمينان معمولى در گفتار خودمان « 1 » است . اطمينان در\r\n\r\n\r\n","description":"","footnote":"\r\n( 1 ) - فكر مىكنم منظور ، آرامش روحى حاصل از ديدن چگونگى و كيفيّت جريان است مانند كسى كه به نظرش امرى قطعى است ولى نمىداند نحوهء پيدايش آن امر چگونه است ؟ قرآن هم خواستهء ابراهيم را با عبارت « كيف تحيى الموتى » ( چگونه مرده را زنده مىكنى ؟ ) بيان داشته است ، و اين تعبير با تعبير « عزيز » كه در سورهّ بقره آمده خيلى فرق دارد : « انّ يحيى هذه الله بعد موتها » . و بدين حساب ابراهيم اصل معاد را مىدانسته و ايمان داشته ولى چون چگونگى آن را نمىدانسته و نحوهء انگيزش و بعث مردگان برايش مبهم بوده است و آن آرامش روحى كه در علم به كيفيت است نداشته است .\r\nروايتى هم كه از مولى على عليه السلام در مقايسهء خود با ابراهيم نقل شده كه : من چنانم كه اگر همهء پرده‌ها كنار رود يقينم بيش از اين نخواهد بود ! گواه همين معنى است كه ابراهيم عليه السلام با آن درخواست و اجابت خدا و كناره رفتن پردهء غيب ، يقين بيشترى پيدا كرده و در نتيجه چيزى كه پيش از اين نمىدانست درك نموده است .\r\nالبته احتمال هم مىدهم كه منظور ابراهيم اطمينان و آرامش از ديدن جريان بود ، گر چه حتى كيفيت آن را هم مىدانست ولى چون هنوزنديده بود آن آرامش روحى را نداشته و همچون منتظران در شوق والتهاب بود كه زودتر عين واقعه را ببيند و اين همان است كه از نظر بحثهاى ادراكى « عين اليقين » ناميده مىشده است و بعضى از جلمه سهروردى ( به طورى كه خاطرم هست ) آن را علم حضورى به حساب آورده‌اند كه در خور بحثى وسيع است .\r\n","page_name":" 29 ","page_number":29},
  {"content":"\r\n\r\nزبان علمى و عوامى ما پائين‌تر از يقين و ايمان است ولى ابراهيم بالاتر دانسته است !\r\nو به هر حال بسط اين موضوع شايد مناسب محفل ما نباشد اجمالا خواستم بگويم تصميم و عدم تصميم پيامبران در مسائلى برتر از حدود فكرى معمولى ماست چنان كه ادراكشان نيز چنين است .\r\nبر گرديم باصل مطلب . .\r\nقدرت تكوين در وجود انسانى حس تطور و تغيير را بوديعت نهاده است و بشر مىتواند با تصميمى قاطع كليه نقاط انحرافى خود را اصلاح كند .\r\nبا تصميم مىتوان بر عادات زشت جنسى و غيره غلبه نمود ، عشقهاى مضر را كوبيد ، و عشق به ديگرى را تبديل به عشق به خود كه ناخودآگاه\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nعشق به مبداء است ، و به مرتبه‌اى بالاتر تبديل به عشق التفاتى به ذات الهى نمود ، كه راه عرفاء بزرگ در غلبه بر هواهاست ، كه انشاء اللّه در اين باره بحث خواهيم نمود .\r\nويكتور پوشه فرانسوى دربارهء بىتصميمى ، سخنى به زبان عاميانه دارد ، مىگويد : افراد بى تصميم شبيه الاغ ( ژان بوريدان ) هستند كه آن حيوان گرسنه بر سر دو آخور جو و علف در تحير تعيين كه از كداميك بخورد ، همچون بهت زده‌اى نگران ايستاده ، و بالاخره از گرسنگى تلف مىشود !\r\nبا تصميم مىتوان ترس را كنارى زده انسانى با جرأت شد .\r\nو با تصميم مىتوان ارتكاز قواى دماغى به دست آورد .\r\nاجمالا اعمال تابع افكار است .\r\nبه قول ويكتورپوشه : آنچه از راه مغز وارد شده از راه دست و زبان خارج مىشود .\r\nاين مطلب را به طور لطيف‌ترى امام عليه السلام در مسئلهء حضور دل در نماز بيان فرموده است : آنكه دلش براى خدا خاشع شد جوارح و اعضايش نيز چنين مىشود . « 1 » آنگاه براى تذكر اينكه عمل هم در فكر اثر گذاشته و ميان عمل و فكر يك نوع تعاكس در تأثير است مىفرمايد : « فلا تعبث بشىء » پس در نماز با\r\n\r\n\r\n","description":"","footnote":"\r\n( 1 ) - « فان من خشع قلبه للّه خشعت جوارحه » .\r\n","page_name":" 31 ","page_number":31},
  {"content":"\r\n\r\nچيزى بازى مكن كه عمل لغو هم باعث بى توجهى دل مىگردد . « 1 » مىدانم خواهند پرسيد فضيلت تصميم براى ما مخفى و پوشيده نبوده به عظمت اين وجود با بركت واقف هستيم ، ولى مطلب اينجاست كه همين تصميم را چگونه بايد به دست آورد ؟\r\nبسيارند كسانى كه قدرت ندارند تصميمى قاطع داشته باشند و هر قدر زير بار تلقينات و تبليغات تصميمى بگيرند بيش از چند ساعت و چند روز و چند هفته ( باختلاف اشخاص و كارها و اوضاع و احوال ) دوامى نخواهد داشت .\r\nچه كنيم كه تصميمى كامل و قاطع پيدا كنيم ؟\r\nدر پاسخ گفته مىشود آنها كه اشخاصى مصمم نيستند مىتوانند از پىگيرى تصميمهاى موقت در سايه تمرين استفاده كنند ، انسان هر قدر در مطالعه بى تصميم باشد قدرت دارد براى تمركز قواى دماغى خود در مطالعه يك سطر يا كمتر و در زمانى اندك چون يك دقيقه مثلا تصميم بگيرد .\r\nو هر قدر در برابر عادت زشت شكست خورده باشد مىتواند تصميم بگيرد كه ده دقيقه ديرتر . . .\r\nخواهيد گفت بسيار خوب ولى اين چه تأثيرى دارد ما همه مىتوانيم فى المثل در يك كلمه ارتكاز قواى دماغى داشته باشيم و براى يك دقيقه عادت زشت را تأخير بياندازيم ولى چه اثرى براى شكست خوردگان تصميم دارد ؟\r\n\r\n\r\n","description":"","footnote":"\r\n( 1 ) - وسائل : ابواب قواطع الصلاة .\r\n","page_name":" 32 ","page_number":32},
  {"content":"\r\n\r\nولى بايد بدانيم كه همين يك دقيقه‌ها و يك كلمه‌ها در سايه تصميم ، روح را تقويت نموده و با تمرين و مداومت ، انسان را مصمم مىسازد .\r\nمرتبه دوم كمى بيشتر و در مرحله سوم بيشتر و تدريجا در زمانى وسيع و كارهائى بزرگ ، قدرت تصميم پيدا مىشود .\r\nدر دستورات اسلامى هم براى استفاده‌هاى بزرگ از تمرين‌هاى كوچك شروع شده است ، و فى المثل براى آنها كه احساس مىكنند سنگدل و قسى القلب شده‌اند دستور داده كه طفل يتيمى را نزديك طلبيده و با اوملاطفت نموده پدرانه دست نوازش بر سر طفل بكشند . و در روايتى آمده كه طفل را سر سفره خود نشانده با خود هم غذا كند . « 1 » يك مرتبه نوازش طفل اثر قطعى ندارد ولى تدريجا با تكرار ، پىگيرى روح سخت و سنگ صفت ، لطيف و رقيق مىگردد .\r\nو يا حالت بيمار به خود گرفتن را مذمت فرموده است « 2 » زيرا ممكن است تدريجا اين حالت ظاهرى بر روح متظاهر اثر گذارده انسان را بى حال و سست بار آورده از سعادت بر كنار سازد .\r\nچنان كه تمرين و پىگيرى در كارهاى منفى نيز روح را منحرف مىسازد ، پيامبر صلى الله عليه و آله مىفرمود : « پيش توانگران كمتر برويد كه به اين هدف كه نعمتهاى خداوند راخوار نشماريد نزديكتر خواهيد بود » « 3 »\r\n\r\n\r\n","description":"","footnote":"\r\n( 1 ) - من انكر منكم قساوة قلبه فليدن يتيما فيلاطفه و ليمسح رأسه يلين قلبه باذن اللّه تعالى انّ لليتيم حقاً كتاب وسائل » .\r\n( 2 ) - . . . و المتمرض من غير علة « يك سى و سوم ابواب الاحتضار كتاب وسائل » .\r\n( 3 ) - نهج الفصاحه ، ص 82 .\r\n","page_name":" 33 ","page_number":33},
  {"content":"\r\n\r\nرفت و آمد با توانگران تدريجا شخصى را نسبت به زندگى خود بى اعتنا نموده احساس حقارت مىكند و نعمت‌هاى خداوند را بر خود ناچيز مىشمارد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nدانايى و توانايى\r\nبراى رهائى از مشكلات و پيشرفت به سوى مقاصد دو عامل مهم لازم است :\r\n1 - دانائى .\r\n2 - توانائى .\r\nبسيارند افرادى كه حد اول را سپرى كرده و نسبتا دانا شده‌اند ولى قدرت فعاله ندارند ، مىگويند : ما خوب به ضررهاى ميخوارگى واقف هستيم ولى نمىتوانيم بر هوسهاى خود غلبه كنيم يا خود مضار اعتيادهاى خطرناك و پاره‌اى اخلاقيات زشت را مىدانيم ولى در برابر آنها شكست مىخوريم و هر چه مىخواهيم ترك كنيم نمىتوانيم .\r\nبيشتر عوامل تبليغاتى اخلاقى ، ( دينى و غير دينى ) ، روى مصالح و مفاسد تكيه كرده و در جلسات سخنرانىهاى تربيتى از قسمت اول يعنى دانائى بحث مىشود ، در حالى كه مشكل عمده ما چيز ديگرى است كه به هيچ وجه با آن محافل تطبيق نمىكند . مشكل ناتوانى است نه نادانى ، و آقايان راه را عوضى رفته‌اند و همين ناتوانى است كه كم كم در قسمت اول هم انحراف ايجاد كرده درك را عوض مىكند . اعمال انحرافى روح\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nرا منحرف و به تعبير قرآن كريم « اخلاء الى الارض » آورده « زمينى » مىكند و روحيات غير صحيح ، درك قواى ادراكى را نيز تحت تأثير قرار مىدهد . انسان شكست خورده در اين مبارزه‌ها است كه تحت تأثير تز افراطى مىگويد :\r\n تاز مادر زاده‌ام روى نبودم شادمان * آدمى را بدترين وضعى ز مادرزادنست\r\nخود چه بر خوردارى از عمرى توانم يافتن * كاولش خون خوردنست و آخرش جان دادنست \r\nو فرياد عجزش بلند مىشود . چنان كه چند سال پيش برخى مطبوعات شرح حال كوتاهى از « پل گتى » ميلياردر آمريكائى منتشر كردند و معلوم گشت كه آقا ( كه سنين بين 70 و 80 را مىگذراند ) دهها چاه نفت دارد ، تمام ظروفش از طلاست ، بيش از 120 ميليارد دلار ثروت دارد ، و روزانه 300 هزار دلار به آن اضافه مىشود ، ولى شاد نيست مىگويد : دستورم همه جا عمل مىشود و بهر اداره‌اى سفارش كنم اطاعت مىشود . كدام مدير اداره‌اى كه جرئت كند سفارشم را نخواند ؟ ! با ثروتم قدرت‌ها را عليه او مىشورانم ولى به كه دستور دهم كه قدرى شادى برايم بخرد ؟\r\nبايد ضمن ابراز تأسف از فراموشى اصل توانائى كه دومين اصل عملى پيمبران الهى بوده است و راستى بايد اصل فراموش شده‌اش ناميد و بايد در بحث « استاد روانشناس كيست ؟ » در آن باره سخن گفت ، عرض مىكنم كه بحث اين ساعت ما جوابگوى همين مسئله است ، و راه ايجاد قدرت را نشان مىدهد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nقرآن كريم درباره پيامبر اكرم اشاره به دو قسمت تعليم و تربيت كه همان دانائى و توانائى است كرده مىفرمايد : خداوند فرستاد . . « پيامبرى را كه آيات الهى را بر آنان بخواند و آنها را تربيت و تزكيه نمايد . . » « 1 » البته ناگفته معلوم است كه وقتى سخن از توانايى به ميان مىآوريم منظور همان قدرت در برابر مفاسد اخلاقى و مشكلات زندگى است كه در حقيقت نوعى قدرت بر خود و خويشتن‌دارى است كه به مراتب مهمتر از تسلط بر ديگران است چه بسا افرادى كه بر ديگران مسلط شده‌اند ولى نتوانسته‌اند اميال خود را مهار نموده خويشتندار باشند .\r\nپيامبر اسلام هم فرموده است : « از همه شجاعتر كسى است كه بر هوسهاى خود غلبه كند . » « 2 » « هانرى توماس » و « دانالى توماس » نويسندگان « ماجراهاى جاودان در فلسفه » به مناسب شرح حال يكى از فلاسفهء غرب مىگويند : در تشييع جنازه نيوتن « 3 » بحثى در اين باره شد كه كدام يك از چنگيزخان « 4 » مغول و تيمور لنگ « 5 » و . . . با قدرت‌تر بوده‌اند هوشمندى گفت هيچكدام . . . نيوتن و بيكن « 6 » و . . . از همه آنها قدرتمندتر هستند ، آنها بازور سر نيزه به ديگران تحكم مىكردند و اينها با اصلاح روح و خويشتندارى در دلها رسوخ كرده و بىدردسر حكومت بر قلبها دارند .\r\n\r\n\r\n","description":"","footnote":"\r\n( 1 ) - سوره جمعه .\r\n( 2 ) - اشجع الناس من غلب هواه : نهج الفصاحه ، ص 58 .\r\n( 3 ) - 1642 - 1727 م .\r\n( 4 ) - 1155 - 1227 م .\r\n( 5 ) - 1336 - 1405 م .\r\n( 6 ) - 1561 - 1626 .\r\n","page_name":" 37 ","page_number":37},
  {"content":"\r\n\r\nنيوتن چيزى جز پشتكار در مطالعه و دقت و كنار زدن اميال زودگذر ندارد .\r\nكانت فرانسوى سرمايه‌اش همان نظم روحى بالنسبه او بود همه روزه ساعت 5 / 3 بعد از ظهر از منزل خارج مىشد و به طورى منظم بود كه همسايگانش همين كه صداى پاى او را مىشنيدند مىگفتند ساعت‌هاى خود را با ساعت جاندار تطبيق كنيد ( 5 / 3 بعد از ظهر ) تنها يك روز اين برنامه تغيير يافت و آن روز بود كه غرق در مطالعهء كتاب « اميل » اثر روسو شده بود كه بعدها خط مشى فلسفىاش را به كلى عوض كرد . « 1 » آن وقت درباره‌اش هانيه آلمانى مىگفت ميان ظاهر كانت و انديشه‌هاى شگرف او به حدى تفاوت است كه همانها كه به حساب لبان متبسم كانت با او گرم مىگيرند اگر به درياى ژرف روحيش پى مىبرند از ترس و وحشت از برابرش فرار مىكنند و ابهت و عظمتش آنها را خرد مىكند . « 2 » بسيارند كسانى كه شايد هنوز خيال مىكنند اين همه عظمتى كه على بن ابيطالب عليه السلام در جهان بشريت گذشته و امروز دارد به خاطر شجاعت‌ها و پيكارها و رسيدگىهايش به مستمندان و غيره است ، ولى اينها همه آثار روحى وى هستند بايد پيش از آنها دقت در اقيانوس با عظمت روح و روان آن سرور كه به قول ابن سينا مجمع اضداد است نمود كه بشريت را\r\n\r\n\r\n","description":"","footnote":"\r\n( 1 ) - ص 267 ماجراهاى جاودان در فلسفه .\r\n( 2 ) - ص 268 ، ماجراهاى جاودان در فلسفه متوفى 1804 .\r\n","page_name":" 38 ","page_number":38},
  {"content":"\r\n\r\nمبهوت آرامش باطنى خود و موجهاى تند ظاهريش ساخته است .\r\nبايد بگوئيم كه حتى هيتلرها و ناپلئونها هم تا هيچ قدرت روحى نداشته باشند نمىتوانند بر ديگران مسلط شوند . ناپلئون گر چه در برابر عشق از پاى در مىآيد يا در برابر حب رياست شكست مىخورد كه همه چيز را فدا مىكند ، ولى در ميان سربازانش چنان با محبت كار مىكند كه به قول اكادميسين « تارله » : سزار موحشى كه اروپا در برابرش مىلرزيد در ميان سربازانش همچون يك فرد عادى بود .\r\nسربازانش او را سرجوخه كوچولو ، و كله طاس كوچولو ، لقب مىدادند و با همين قدرت بود كه يك تنه از جزيره سنت هلن به طرف پاريس حركت كرد و سربازان شورشى در همان قدم اول تسليم او شدند و در برابر گفته او كه : « سربازانم شما رادوست دارم » همه به گريه افتادند و اسلحه‌هاى خويش را زمين نهادند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nانبار مهمات روح\r\nشخصى معتاد را در نظر آوريد كه در كمال بى حالى به گوشه‌اى لميده و هيچگونه جنبش و تحركى از خود نشان نمىدهد ، اگر شخصى كنار گوش او دشنام‌هاى تندى بدهد كه حس خودخواهى كمى كه در او باقى مانده تحريك شود ، و به اصطلاح سر غيرت بيايد ، فورا خونش به جوش مىآيد و زير بار فشار شلاق انتقام و غضب از جاى برخاسته با طرف دست به گريبان مىشود و قدرتى كه انتظار نمىرفت از خود نشان مىدهد .\r\nانسانى با بى حالى و خستگى از كنارى راه مىرود به ناگاه مورد حمله ديگرى قرار مىگيرد و يا او راتنه مىزنند در آن هنگام پيداست كه قدرتى بسيار زياد از خود نشان مىدهد .\r\nدر مناظرات و مجادلات بحثى ، رگهاى گردن طرفين بحث پر شده گونه‌ها سرخ شده حرارتى چندين برابر پيش توليد مىشود .\r\nانسانهاى سست و حيوانهاى بى حال در مسابقات ، تحركى عجيب از خود نشان مىدهند .\r\nاين قدرت‌ها قبلا كجا مخفى بود ؟\r\nانبار اين همه حرارت و قدرت و انفجار كجاست ؟\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو با چه وسيله مىتوان به آن راه يافته مورد استفاده قرار داد ؟\r\nراه يافتن به اين انبار و طريق استفادهء صلح جويانه از آن به مراتب حساس‌تر از راه يافتن به قدرت اتم و راه استفادهء صلحى آن است .\r\nويليام جميز امريكائى « 1 » ( كه برخى او را پدر روانشناسى لقب داده‌اند ، تا چه حد درست باشد ! ! ) مىگويد : « قدرت روحى بسيار زيادتر از آن است كه مورد استفاده معمولى ماست در حالات عادى نه دهم قواى ما در خواب بوده تنها از يك دهم قواى خود استفاده مىبريم » .\r\nبا اجازه شما توجه خود را به طرف آن آيهء قرآن معطوف داريم كه مىفرمايد : اگر 20 نفر بردبار و شكيبا باشيد بر 200 نفر از كفار غلبه مىكنيد . « ان يكن منكم عشرون صابرون يغلبوا مأتين » « 2 » به نسبت يك برده ! ولى با بردبارى كه معنايش همان تحمل مشكلات در حالات غير عادى است . يعنى روح انسانى قدرت تحمل اينهمه سختيها را دارد .\r\nنمىخواهم كمات ويليام جميز را شاهد صدق قرآن بياورم بلكه منظورم اين است كه ببينم قرآن كريم در آن عصر بربريت و نادانى چه مطالبى بس بلند و ارزنده فرموده كه پس از گذشت چهارده قرن دانشمندان بزرگ جهان اندكى از آن را درك كرده‌اند و متأسفانه در اثر ضعف ما و قوت استعمار نتوانستيم پيش از آنها نداى قرآن را در تمام شئون به گوش جهان برسانيم . . تا خداى عزيز چه تقدير فرمايد .\r\nامام صادق عليه السلام مىفرمايد : قرآن هميشه زنده و جاودان است و\r\n\r\n\r\n","description":"","footnote":"\r\n( 1 ) - 1910 - 1842 .\r\n( 2 ) - توبه ، آيه 65 .\r\n","page_name":" 41 ","page_number":41},
  {"content":"\r\n\r\nهمچون سير خورشيد و ماه و رفت و آمد شب و روز جريان دارد و در هر دوره جلوه‌اى دارد . « 1 » و نيز مىفرمايد : قرآن عهدى است از خداوند با مخلوقاتش ، شايسته است انسان مسلمان ، عهد خود را مورد توجه قرار دهد . « 2 »\r\nهيپنوتيزورها از همان قواى روحى خود و استعدادهاى عجيب شخص خواب شده استفاده كرده اطلاعات وسيع علمى و خبرى به دست مىآورند و براى همه ما امروز خواب مغناطيسى مسلم شده است .\r\nناگفته نماند كه ذاتا اين قدرت روحى در جوانان بيشتر از پيران سالخورده است ( مگر آن سالخوردگانى كه در اثر تمرينهاى پىگير روحى ، نيروئى معنوى پيدا كرده و درخت كهنى قوى و بارور گشته‌اند ) ، پيرانى كه نتوانستند عادتهاى زشت را از خود دور سازند و هنوز مبتلا هستند به سختى مىتوانند از چنگال اعتيادهاى خطرناك رهائى يابند و همچون درختى سالخورده ولى كج ( كه قابل اصلاح نيست ) به سختى مىتوان معالجه كرد ، نمىگويم : نمىشود ! بلكه آن هم امكان دارد يعنى روح انسانى قدرت دارد صفات و ملكات تخريب كننده ريشه‌دار را نيز از بيخ و بن بركند .\r\nقدرت جسمى و نشاط روحى جوان كار را خيلى آسان مىكند چنان\r\n\r\n\r\n","description":"","footnote":"\r\n( 1 ) - مراة الانوار ، ص 4 .\r\n( 2 ) - اصول كافى .\r\n","page_name":" 42 ","page_number":42},
  {"content":"\r\n\r\nكه عشق جوان هم نوعا تيزتر و حساس‌تر است ولى در پيران تنها گاه‌گاهى و احيانا عشق پيرى به جنبش در مىآيد و البته سر برسوائى مىزند .\r\nدر عشق حقيقى و توجه عرفانى به مبدأ هستى هم ، خلوص جوان نوعا بهتر است ، حس نوع دوستى و كمك به زيردستان و توجه به حقيقت و جانفشانى در راه آن و . . . همه از مظاهر شور و حرارت جوانى است و ملتى كه جوانان خود را رها كند سرمايه خود را از كف داده است ؟ !\r\nخداوند به جوان تسليم پاكى و معنويت ، بر فرشتگان مباهات مىكند . « 1 » ابو بصير كه يكى از شاگردان امام صادق عليه السلام است به قصد تبليغ و تجارت به بصره رفته بود وقتى از بصره برگشته نزد امام شتافت ، امام پرسيد : در بصره مردم هدايت مىيافتند ؟ ابو بصير گفت خيلى كم ! آقا فرمود : جوان‌ها را درياب و آن‌ها را تبليغ كن « عليك بالاحداث » ( وسائل الشيعه ) .\r\nشما جوانان عزيز قدر خود را بدانيد و نيروى حياتى خود را بيهود تلف نكنيد كه فرمود : روز واپسين در اولين قدم از چند چيز تحقيق مىشود يكى از آنها نيروى جوانى است « و عن شبابه فيم ابلاه » .\r\n\r\nچگونه از قدرت روحى خود استفاده كنيم\r\nخفتگان را مىتوان به آرامى و نرمش از خواب بيدار كرد و تدريجا به\r\n\r\n\r\n","description":"","footnote":"\r\n( 1 ) - ص 149 ، نهج الفصاحه .\r\n","page_name":" 43 ","page_number":43},
  {"content":"\r\n\r\nكار گرفت و مىتوان به طور ناگهانى از خواب بيدار كرد ، و در اين صورت اگر به خطر نيفتد به مثل معروف ره صد ساله مىرود در عبارات معمولى خودمان مىگوئيم از خواب پريد ، اين گونه بيدارىهاى ناگهانى در حكم پرش است و مىتوان فورا به كارهاى مهمى وادار نمود .\r\nبيدار كردن سربازان مخصوصا هنگام خطر به وسيله بوقهاى تند همين نكته را دارد مردم شبيخون زده كه به اين وسيله از خواب پريده حمله متقابل به دشمن را شروع مىكنند بهتر مىتوانند قدرت تحرك از خود نشان بدهند .\r\nالبته اين نوع بيدار كردن خفتگان احيانا خطر سكته را در بر دارد ولى در صورت رهائى از خطر ( كه از نظر روانى بحث جالبى است و اجمالا بايد بگويم لازم است توجه خفته بيدار شده را به قضيه مهمى جلب كرد ؟ ! ) قدرتى عجيب ( كه شايد كلمه نه دهم و يك دهم فقط به عنوان مثال باشد ) توليد مىشود ، البته پس از استفاده از چنين قدرتى احتياج به استراحت ممتدى نيز هست . .\r\nخفتگان روحى نيز به همين نسبت به دو طريق بيدار مىشوند : انقلاب - تدريج .\r\nگر چه انقلاب و پرش همه جا مفيد نيست و فى المثل براى مبتلايان به بيمارى « غم » شايد كمتر مؤثر باشد ولى در بسيارى از موارد مخصوصا دربارهء تنبلها و هوسرانها مؤثر است .\r\nچنان كه در ناتوانان جنسى هم سفارش مىشود براى رفع كسالت و بيمارى ناتوانى جنسيشان آنها را با صحنه‌اى بسيار مهيج مواجه كنند كه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nتحت تأثير شدت آن منظره شهوانى ناگهان انقلاب پيدا كرده خون در تمام عروق به جنبش آمده سلامت خويش بجويند .\r\nيكى از راههاى اصلاح بيماريهاى عصبى كه مبتلا به فلج عصبى شده‌اند نيز همين است ، و از ابن سينا نقل شده است كه شخص فلجى را به همين نحو معالجه نموده است ، او با كمال شدت و فرياد دستور داد بيمار از بالاى بام به صحن حياط پرتاب كنند و در برابر التماس بيمار هيچگونه توجهى نكنند ( و حتما تدابير احتياطى لازم را پنهان از بيمار به كار برده است ) بيمار كه تحت تأثير شور و التهاب براى نجات خود خونش به جوش آمده در تمام عروق و اعصاب جريان پيدا كرده بود ، اثرى را كه بايد به وسيله برنامه‌ها و آزمايشهاى طبى بسيار ممتد به دست آورد از يك حركت انقلابى گرفت .\r\nالبته لازم به تذكر نيست كه همه خوانندگان نمىتوانند اين برنامه را اجرا كنند و اين از نظرى مربوط به بحث « استاد روانشناس » مىشود .\r\nانقلاب و جهش كه احيانا تبديل تحولات كيفى به يك انقلاب كمى خوانده مىشود در ناحيه اجتماعى هم بسيار حساسيت دارد .\r\nو اگر در اثر مشكلات و فشار حالتى به وجود آيد كه « انفجار » ناميده مىشود ديگر كنترل آن به آسانى امكان‌پذير نخواهد بود ، و به همين جهت است كه « استعمار » همين كه احساس كند توده مردم از فشار به تنگ آمده‌اند روزنه‌اى ايجاد مىكند تا انفجار پيدا نشده بتوان به استعمار ادامه داد .\r\nناپلئون كه اروپا و روسيه و آمريكا را لرزانده بود در برابر انقلاب و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nخشم چوپانها و دهاتيهاى اسپانيا با مشكلى سخت دچار شده بود انقلابى بود كه تمام واحد قواى انسانى به كار افتاده بود ! بالاخره خود با ارتشى به تعداد آن روز ، سهمگين ( 250 هزار نفر ) به آن كشور رفته سكوت مرگبارى برقرار ساخت ولى هر چه وضع ملت سخت‌تر مىشد مقاومتش بيشتر مىگشت ، مارشال لان كه در هيچ جنگى نمىترسيد و اعصاب و احساسات برايش معنى نداشت وقتى اجساد بىشمار كشتگان را ديد گفت : چه جنگى ؟ ! چه مصيبتى است كه انسان مجبور باشد اين مردم شجاع را حتى اگر ديوانه هم باشند بكشد ؟ ! اين پيروزى تنها غم و رنج به بار مىآورد . « 1 »\r\n\r\nزمينه انقلاب\r\nانقلاب‌هاى روحى به وسيله تفكرات فردى و دقت در برنامه موجود زندگى و نابسامانيهاى آن و فكر زياد درباره زندگى بهتر پيدا مىشود . به تعبير ديگر انقلاب معلول عدم رضايت به وضع موجود ، و اميد به آينده بهتر ، و امكان دستيابى به آن پيدا مىشود . انتظار هم همينطور است و فلسفه‌اش همين است .\r\nوقتى مشكلات در نظر انسان بسيار ناراحت كننده جلوه‌گر شد مقدمات انقلاب و انفجار پيدا مىشود ، و آن وقت است كه بايد كاملا دقيق بود حكومت را به دست عقل داده از مسير افراط جلوگيرى نمود . به\r\n\r\n\r\n","description":"","footnote":"\r\n( 1 ) - « ناپلئون » تأليف « تارله » .\r\n","page_name":" 46 ","page_number":46},
  {"content":"\r\n\r\nوسيله تبليغات و تلقينات تند سمعى و بصرى مىتوان فكر انقلاب و اصلاح را در مغز ديگران وارد نمود .\r\nچنان كه مىدانيم « سجستانى » كه از رو به رو شدن با دشمن وحشت داشت و در نتيجه از حكومت خراسان به دور مانده بود با شنيدن دو شعر :\r\n مهترى گر به كام شير دراست * شو خطر كن زكام شير بجوى\r\nيا بزرگى و عزو نعمت و جاه * يا چو مردانت مرك روياروى \r\nسوار شده مقدمات حكومت خويشتن را بر خراسان فراهم ساخت . به وسيله انقلاب فكرى و روحى مىتوان هم بر عادات زشت غلبه نمود و هم در جنبه‌هاى مثبت نتيجه گرفت .\r\nمايلم تذكر دهم سر عظمت توبه از نظر اسلام و اينكه توبه كنندگان محبوب خدا هستند ( ان اللّه يحب التوابين ) « 1 » به وجود آمدن همين انقلاب روحى به وسيله توبه است .\r\nمعناى روايت : ناله گنهكاران نزد من از تسبيح ذكرگويان محبوبتر است . و روايت : اگر بندگان خدا معصيت نمىكردند و استغفار ، خداوند افرادى را خلقت مىكند كه معصيت كنند و سپس استغفار كنند همين است .\r\nبرخى افراد با مثال اين دو روايت اعتراض مىكنند و شايد برخى از شما عزيزان هم گمان كنند كه اين قبيل روايات ما را دعوت به فساد كرده است .\r\n\r\n\r\n","description":"","footnote":"\r\n( 1 ) - بقره ، آيه 222 .\r\n","page_name":" 47 ","page_number":47},
  {"content":"\r\n\r\nولى نه . . . چنين نيست اين قبيل روايات نشان دهنده عظمت انقلاب روحى است كه چگونه شخص گناهكار و فاسدى كه متوجه به فساد خود شده و ناگاه منفجر مىشود و با برنامه انقلاب روحى ره صد ساله مىرود از نظر تعالى و تكامل شايد به مراتب زودتر از بسيارى افراد صالح كند رو ، به نتيجه مىرسد و بارها شواهد اين موضوع در طى تواريخ امم ديده شده است .\r\nآنهاكه دائما نغمه‌هاى منفى سازكرده و دم از تسليم در برابر حوادث و يا اشخاص مىزنند خود را نشناخته‌اند .\r\nآنها كه مىگويند : مگر نمىدانيد كه پيغمبر فرموده است : « شخص معتاد را بر گرداندن همچون معجزه است » ما نمىتوانيم معجزه كنيم ، و مىگويند :\r\n شدم تسليم در كوى تو منزل را تماشا كن * به خاك و خون نشستم تا كمر گل را تماشا كن\r\nو يا : دست من گير كه اين دست همان است * كه سالها از غم هجران تو بر سر زده‌ام . \r\nاينها همه از نشناختن خود و قدرت خويشتن است بعضيها در عين شكست بر وى خود نياورده و مىگويند :\r\n ناكامى و افسرده دلى لذت عشق است * اين حرف به من يك بت آشوبگرى زد \r\nبه اينها بايد فهمانيد كه نترسيد و شروع به كار كنيد ! به نتيجه مىرسيد مىتوانيد چنان عظمت روحى پيدا كنيد كه تسليم هر كوى و برزن نشويد ،\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو براى دستگيرى به ديگران التماس نكنيد ، و با تلقين دروغين مجبور نشويد افسردگى شكست همچون خلسهء اعتياد را لذت اساسى بخوانيد .\r\nمأيوس نباشيد ! اينكه شنيده‌ايد يأس از رحمت خدا از گناهان كبيره است ، مخصوص به يأس از عفو در آخرت نيست . آيه قرآن كه : « انه لا يبأس من روح اللّه الا القوم الكافرون » . ( سوره يوسف ، آيه 87 ) به اصطلاح اهل فضل مطلق بوده قيدى ندارد . بلكه در مورد خود آيه مربوط به امور دنيايى است . در هر حال اميدوار باشيد .\r\nعلى عليه السلام مىفرمايد : وقتى از چيزى ترسيدى خودت را در آن بينداز كه ترست بيش از خود آن ، تو را از پاى در مىآورد . « 1 » ( البته منظور ترس بىجاست نه بيگدار به آب زدن ) .\r\nخلاصه كلام همان است كه پيامبر گرامى اسلام صلى الله عليه و آله فرموده : هيچ بدنى با تصميم قوى ضعيف و ناتوان نيست . « 2 »\r\n\r\n\r\n","description":"","footnote":"\r\n( 1 ) - اذاهبت امرا فقع فيه . . . ( نهج البلاغه ) .\r\n( 2 ) - ما ضعف بدن عما قويت عليه النيه ( وسائل ابواب النيه ) .\r\n","page_name":" 49 ","page_number":49},
  {"content":"\r\n\r\n\r\nروح خفته را به آرامى بيدار كنيد\r\nآنها كه از نظر روحى به حد انقلاب نرسيده‌اند مىتوانند با تصميم‌هاى جزئى و تدريجا همانند بيدار كردن بانرمش روح خودرا بيدار سازند .\r\nنگوئيد : مگر شما نمىگوئيد كه پيغمبر اسلام صلى الله عليه و آله فرموده است : « مردم خوابند و پس از مردن بيدار مىشوند » ، پس نمىتوان كسى را هشيار نمود .\r\nنه ، . . . اينها حكم نوعى هستند ، و گرنه شك نيست مردمى هستند كه در همين دنيا بيدارند و از قدرتشان استفاده مىكنند ، بكوشيد از آنها باشيد ، از طرفى هر چه كوشش كنيد و بيدار شويد باز هم مىتوان گفت كه به طور كامل بيدار نشده‌ايد و از تمام جنبه‌هاى روحى خود كه راستى بسيار شگفت‌انگيز است استفاده نكرده‌ايد ! استفاده كامل از قدرت نهانى روح فرع خودشناسى است و كمتر كسى است كه بتواند خود را بشناسد .\r\nو براى رسيدن به تصميم قاطع همانطور كه قبلا تذكر داده شده بايد از قدمهاى كوچك شروع كرد و با نظم دقيق ادامه داد كه حضرت على عليه السلام در وصيت خويش به فرزندانش مىفرمايد : سفارش مىكنم كه امورتان را منظم كنيد .\r\nروايات زيادى هم كه درباره مراقبه روح و محاسبه وارد شده است\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nشامل اين مقام نيز مىشود .\r\nبا تصميم‌هاى تدريجى انسانى مصمم خواهيم شد . و اساساً به خود بستن تصنع پىگير ، اگر به هدف وصول به واقعيت باشد ذاتى خواهد شد .\r\nهمانطور كه حضرت على عليه السلام فرموده است : « اگر ذاتا بردبار نيستى بردبارى را به خود تحميل كن . . . » ( نهج البلاغه ) اين قسمت بحث ، مطلب مفصل و قابل توجهى از نظر روانى دارد كه با وقت ما تناسب ندارد و اجمالا اين جمله على عليه السلام دستور روانى بسيار مهمى است .\r\nخود آن حضرت با كمال عظمت روحى كه داشت هميشه با نظمى دقيق وتمرينهاى جالب ، مراقب روح خود بود . و لذا در پاسخ ايراد كسى كه به ژنده‌پوشى و لباس كهنه‌اش اعتراض كرده بود يكى از اسرار اين كار را تمرين روحى قلمداد كرده و مىفرمايد : اين لباس موجب خشوع دل و ذلت و فروتنى نفس ( جلوگيرى ازتكبر ) مىشود و اهل ايمان هم اقتدا كرده همين لباس را مىپوشند و در نتيجه آنها هم به اين فايده رسيده « 1 » و از طرفى از فشار اقتصادى هم كاسته مىشود .\r\nپيامبر اكرم صلى الله عليه و آله هم به ام‌سلمه كه يكى از زنان آن حضرت بود دستور مىدهد كه پرده زيباى درب منزل را عوض كند چون آن حضرت را به ياد دنيا مىاندازد !\r\nبه هر حال بايد با نظم و ترتيب خاص و تدريج مناسب ، روح را تقويت\r\n\r\n\r\n","description":"","footnote":"\r\n( 1 ) - و قد رأى عليه ازار خلق مرفوع فقيل له فى ذلك قال : « يخشع له القلب و تذل به النفس و يقتدى به المؤمنون » نهج البلاغه ، فيض ص 1112 .\r\n","page_name":" 51 ","page_number":51},
  {"content":"\r\n\r\nنموده و با تمرينهاى پىگير مانع سقوط روان گرديد .\r\nبطور شديد و ناگهان كمتر توفيق پيدا مىشود . آن سنگ بزرگى است كه نوعا شرائط تحملش فراهم نمىشود ، و به قول معروف سنگ بزرگ علامت نزدن است . پس نوع افراد بايد تدريجا خود را از مسير حوادث ضد روح كنار بكشند .\r\nبه گفتهء ويكتور پوشه فرانسوى ، شنا را از مرغابى ياد بگيريد كه ابتدا اندكى در مسير آب مىرود و سپس تدريجا تغيير مسير مىدهد .\r\nانتظار انقلاب پيش از حصول شرائط روحى آن ، نوعى عجلهء بيهوده است و گاهى عجله كردن مساوى با شكست قاطع است . اگر ناپلئون حمله به روسيه را به بعد از شدت سرماى زمستان موكول مىكرد شايد برنامه‌اش جز آن بود . بايد زمينه را آماده كرده سپس شروع به نتيجه‌گيرى نمود نه عجله و نه سستى ، نه دير و نه زود .\r\nمولى على عليه السلام هم به مالك اشتر مىفرمايد : از عجله پيش از وقت كارها بپرهيز و هم از سستى به وقت كارها ! اگر نادرست است اصرار نوروز و اگر روشن و صحيح است سستى منما ! هر چيز را به جاى خود بگذار و هر عملى را در موقعش انجام ده . « 1 »\r\n\r\nبدنبال مانع برويد\r\nمىدانيد كه احساسات درجه‌بندى مىشود ، گاهى ميل به حدى شديد\r\n\r\n\r\n","description":"","footnote":"\r\n( 1 ) - تحف العقول ، ص 147 .\r\n","page_name":" 52 ","page_number":52},
  {"content":"\r\n\r\nاست كه هر گونه مانعى را از پيش بر مىدارد ، ولى گاهى در مرتبه پائين‌ترى قرار دارد و فى المثل اگر وسائل ميخوارگى در شعاع يك كيلومترى باشد بدنبالش مىرود ولى اگر دهها كيلومتر فاصله داشته باشد حال اقدام ندارد ، اگر مقدمات عادات زشت فراهم باشد در آن خود را آلوده مىسازد ولى اگر تهيه مقدمات مشقت فراوانى داشت باشد .\r\nبدنبالش نمىرود ، و همين مطلب يك عيب بزرگ بيمارى « استمناء » مىباشد كه در اثر فراهم بودن مقدمات ، شخص بيمار به سختى مىتواند خود را رهائى بخشد و تعجب از برخى اساتيد روانشناسى تهران است كه اين موضوع را ناديده گرفته به اندازهء محدود آن را تجويز و بلكه تشويق كرده‌است . « 1 »\r\n\r\n\r\n","description":"","footnote":"\r\n( 1 ) - دكتر ناصرالدين صاحب الزمانى در پاره‌اى از نوشته‌هايش اشكالات استمناء را به عقيدهء خود بر طرف كرده بلكه جوانان مجرد را تشويق هم كرده به شرط آنكه زياد نشود .\r\nولى بايد گفت جوانى كه مبتلا شد چگونه مىتواند براى خود وقتهاى معينى را تعيين بنمايد و از زياده روى جلوگيرى كند ؟ و شايد اسلام هم به همين جهت به طور كلى تحريم نموده است . چنان كه معلوم نيست يك قطره بسيار اندك شراب ضررى داشته باشد ولى اسلام با توجه به اين نكته كه جلوگيرى از ازدياد آن بسيار مشكل است تحريم مطلق فرموده است . .\r\nايشان توجه به اين نكات نفرموده‌اند و بايد بگويم فتوائى بر خلاف عقل و شرع داده‌اند ! جوانانى كه اينقدر در برابر مناظر مهيج شبانه روزى قرار دارند ، و خودشان بارها اظهار عجز كرده شكست خود را در اين گونه مقاومتها ابراز مىدارند چگونه مىتوانند پس از آلوده شدن به اين بيمارى اخلاقى خود را كنترل نمايند ؟\r\nشايد متناسب باشد كه بگويم كه ايشان در نوشتجات روانى و منطقى خود اشتباهات ديگرى نيز مرتكب شده‌اند كه اگر دقت بيشترى مىكردند بهتر بود .\r\nدر يك نوشته منطقى هم كه سابقا براى نوجوانان دبيرستانى نوشته اند مىگويند : « علت اينكه كتابهاى منطقى حوزه‌هاى علميه مشكل نوشته شده اين است كه اينها مىگويند منطقى را بحث در الفاظ نيست » در حالى كه همه مىدانند كه اين جمله اشاره به تعيين موضوع و راه استدلال در منطق است كه از علوم عقلى است . و هيچ ربطى به گفته ايشان ندارد .\r\n","page_name":" 53 ","page_number":53},
  {"content":"\r\n\r\nمىخواهم عرض كنم براى ترك عادات زشت يك راه بسيار مفيد براى تقويت تدريجى تصميم وجود دارد و آن ايجاد موانع و بهم زدن مقدمات و خراب كردن جاده‌هاست ، مىگويند هم اكنون در جاده‌هائى كه در صورت بروز جنگ احتمالى مورد استفاده دشمن قرار مىگيرد ديناميتهاى آماده‌اى دارند كه به محض حمله دشمن جاده را خراب كنند .\r\nمركز كار خود را دور كنيد براى تسلط تدريجى بر بيمارى علاقمندى و عشقهاى بى حاصل خود را در فاصله خيلى دور از طرف قرار دهيد به حدى كه ديگر دست خود را كوتاه بينيد آنگاه مراقب باشيد تحت تأثير احساسات روح يأس قرار نگيريد و تيشه به ريشه خود نزنيد با اميد به زندگى و تصميم و تحمل درد روزهاى اول و بىخوابيهاى شبهاى اول تدريجا آرامش خواهيد يافت ، مطمئن باشيد .\r\nفائده باب نذر و عهد و قسم در فقه اسلامى همين است ، و شرع اسلام با اينكه فرموده : « از رخصتهاى الهى استفاده كنيد » « 1 » قسم و عهد و نذر را\r\n\r\n\r\n","description":"","footnote":"\r\n( 1 ) - « انّ اللّه يحب ان يؤخذ برخصه كما يحب ان يؤخذ بعزائمه » 2 خداوند مىخواهد همانند احترام به تكاليف الزاميش ، به تجويزات و آزاديهايش هم عمل شود .\r\n","page_name":" 54 ","page_number":54},
  {"content":"\r\n\r\nهم پذيرفته و حتماً همين جنبه روانى را هم ضمن فوائد ديگر در نظر گرفته است . انسان با قرارداد با خداوند و تعهد به عمل آن پوششى در برابر بهار توبه شكن ايجاد نموده از سقوط تدريجى حفظ خواهد شد ، بلكه كم كم اراده‌اى نيرومند نيز پيدا خواهد نمود .\r\nهمانطور كه بيشتر فلاسفه گفته‌اند براى تحقق هر عملى در خارج تصور آن و درك فائده آن و سپس اشتياق به آن و وانگهى فرمان مغز به قواى فعاله بدن و جنبش آنها لازم است .\r\nبا اختلاف درك ، و روشنى يا مبهم بودن صورتدرك شده ، اشتياق و ميل به آن نيز تفاوت پيدا مىكند . « 1 » گاهى شوق چنان شديد است كه هيچ چيزى نمىتواند سد او گردد و فى المثل آن مرد عرب را در برابر يك ديدار پنهانى ليلى وادار به نذر سفر حج با پاى پياده و برهنه مىكند .\r\n علىّ اذا مازرت ليلى بخفية * زيارة بيت اللّه رجلان حافيا \r\n« بر گردن من باد كه اگر ليلى را نهانى ديدار كنم پياده با پاى برهنه كعبه را زيارت كنم ! »\r\nولى گاهى هم شوق چندان شديد نيست ، اشتياق دارد ولى نه چندان كه خونش به جوش آمده و آثار شوق در چهره‌اش نمايان شده باشد . و بيان\r\n\r\n\r\n","description":"","footnote":"\r\n( 1 ) - « اشارات » تأليف ابن سينا نمط هشتم .\r\n","page_name":" 55 ","page_number":55},
  {"content":"\r\n\r\nحالش به مراتب بيشتر از بيان قال سخن گويد كه :\r\n نوك مژگانم ز سرخى بر بياض روى زرد * قصه دل مىنويسد حاجت گفتار نيست \r\nو محبت دارد ولى نه چندان كه به يك ديدار نهانى نذر زيارت مكه كند ، اگر اندك موانعى سر راه باشد آنها را بر مىدارد ولى نمىتواند مجنون وار مصداق سخن حافظ بشود كه :\r\n در ره منزلى كه خطرهاست بجان * شرط اول قدم آن است كه مجنون باشى \r\nدر اين صورت با ايجاد موانعى كه از نظر قدرت دفاعى به مرتبه‌ئى موازى با قدرت جاذبه اعتياد و ابتلاء خطرناك باشد مىتوان جلو اعتيادهاى مضر را گرفت .\r\nبا تنظيم برنامه‌اى به منظور تطبيق كار و مشاغل ، در مواقع شدت حمله اعتياد ، يا بر قرار كردن جلسات تفريحى دوستانه در آن مواقع و نظير آن مىتوان بر مشكل عادت غلبه كرد .\r\nدر بسيارى از عادات كه به طور تنهائى انجام مىشود صرف دورى از تنهائى مؤثر خواهد بود ، و اين يكى از اسرار فرموده معصوم است كه :\r\n« كسى كه تنها بخوابد و بلائى به او برسد تنها خود را سرزش كند . »\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nروح سركش\r\nليكن در طى برنامهء مانع خواهى ، كه نوعى خويشتندارى و حالت متاركه است ، گاهى روح خسته مىشود ، و در اثر حوادث پيش‌بينى نشده و يا در اثر اشتباه تطبيق قانون كلى تمرين بر مسايل روحى معين ، روح سركش شده از زير بار نظم پى گير و يكنواخت تمرين فرار مىكند و بنا به انس و عادت قبلش خيال مىكند كه راحتىاش تنها در همان رويه سابق است . اينجاست كه به مراقبت بسيار حساسى احتياج دارد .\r\nپاره‌ئى از جوانان مكرر تماس گرفته و مىگويند :\r\nما تصميم گرفته و پافشارى هم مىكنيم ولى به مجرد پاره‌ئى خستگيها و يا تحريكات خارجى روحمان مانند حيوان حادثه‌جوئى افسار پاره كرده فرار نموده به اعتياد خود تسليم مىشويم .\r\nفى المثل فلان مادهء مخدر را مدتى ترك مىكند و فشار اين ترك عادت را كه در حديث همچون معجزه ناميده شده تحمل مىكند ولى ناگاه خسته مىشود و لجام گسيخته بر مىگردد ! آرى از قديم گفته‌اند :\r\n تو بر كره تونسى بر كمر * نگر تا نپيچد ز حكم تو سر \r\nدر اين مورد لازم است براى رفع خستگيهاى نابهنگام روح در اين\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبحرانهاى خطرناك ، فكر ديگرى كرد ، چون شك نيست كه دلها هميشه يكنواخت نيستند و در همهء افراد يكسان نمىباشند ! در بسيارى از افراد همين كه روح احساس فشار زياد كرد به فرار ميگذارد ! در مسير هواهاى نفسانى هم مطلب همين است ، همهء افراد مجنون و فرهاد نيستند كه تحملشان زياد باشد ، يكى هم وقتى خسته شد مىگويد :\r\n خبر دهيد به صياد ما كه ما رفتيم * كه فكر صيد دگر باشد و شكار دگر \r\nو به قول شاعر عرب :\r\n صحا القلب عن سلمى و اقصر باطله * و عرّى افراس الصّبا و رواحله \r\n« دلم از سلمى پاك شد و دست از آن راه باطل بر داشتم و اسبان و شتران جهالت و نوجوانى را برهنه و بى جهاز كرده رها نمودم » .\r\nآرى بايد فوراًطبق برنامه تنظيم شده قبلى روح را به طرف سرگرميهاى سالم سوق داد ، همانطور كه لغت « سرگرمى » ما را هدايت مىكند توقعات نفس سركش را بايد با وسائلى محكوم نمود ، و احياناً در اين راه بايد نفس سركش را گول زده بازى داد .\r\nچاره‌ئى نيست ، گاهى جبر محيط و توقعات بىجاى نفس سركش انسان را وادار به بازى دادن روح مىكند .\r\nداستانهاى جالب و خوشمزه ، فكاهيات ، تازه‌هاى علمى ، و بسيارى از ورزشهاى بدنى از همان سرگرميهاى روحى و تفريحات سالم براى رفع خستگى نفس هستند كه مىتواند نفس سركش را اغفال نموده از توقعات\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبى جايش منصرف مىسازد .\r\nعلى عليه السلام هم فرموده است : اين دلها هم چون بدنها خسته مىشوند تازه‌هاى حكمت و علم را برايشان تهيه ببينيد . « 1 » تنوع در كار و مشاغل مختلف و گوناگون هم براى رفع اين بحران روحى تأثير بسزائى داشته و عمل پيشگيرى را به خوبى انجام مىدهد .\r\nچنان كه در معالجه بسيارى امراض بدنى هم كه منشاء روانى دارند كار زياد و متنوع خيلى مؤثر است چون ديگر فرصت ميدان دارى بقوه خيال نمىدهد و مىدانيد كه بسيارى توقعات بى جاى نفس سركش و به اصطلاح « نفس اماره » از فرصت قوهء خيال است .\r\n\r\n\r\n","description":"","footnote":"\r\n( 1 ) - « انّ هذه القلوب تمل كما تمل الابدان فابتغوا لها طرائف الحكم » نهج البلاغهء فيض ، ص 1117 .\r\n","page_name":" 59 ","page_number":59},
  {"content":"\r\n\r\n\r\nمقارنات\r\n« پاولوف » پيسكولوژيست معروف شوروى اين گونه تأثير « مقارنات » را در آثار جسمى روشن ساخت .\r\nاو از راه گونه سگى ، سوراخى به داخل دهان حيوان كرده لوله لاستيكى به داخل دهان سگ فرو برد ، و همه مىدانيم كه ديدن غذا در مواقع گرسنگى غدد ترشح داخل دهان را تحريك نموده آب در دهان جمع مىشود .\r\nپاولوف ، غذا نشان حيوان مىداد ، و غدد ترشحى او را تحريك مىنمود و آب دهان به وسيله لوله به داخل ظرفى ريخته مىشد و قطرات آب را شمرده فى المثل به ده قطره بالغ مىشد ، او هر وقت كه غذا را نشان حيوان مىداد زنگى را هم به صدا در مىآورد ، پس از حدود ده مرتبه كه اين كار را انجام داد يك مرتبه زنگ را زد ولى غذا نياورد زنگ همان اثر را در غدد حيوان گذارد و روى قانون مقارنه همان قطرات به داخل ظرف ريخت .\r\nاساتيد روانشناس خواسته‌اند از كشف پاولوف براى درمانهاى روحى استفاده كنند . پروفسور « هارت » آمريكائى استاد روانشناسى دانشگاه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n« ديوك » در اين راه پيش قدم است .\r\nفى المثل براى اينكه بچه از گربه نترسد پيشنهاد مىكند گربه را در بغل بگيرند و نوازش كنند و در همان حال بچه را هم كاملا مورد محبت قرار دهند و اين كار را آنقدر تكرار كنند تا نوازش بچه و گربه در نظر طفل همگام شوند و روى « مقارنه » همانطور كه طفل از نوازش خوشش مىآيد به گربه هم علاقمند مىشود .\r\nاين همان مطلبى است كه دانشمندان ذوقى ما از قديم گفته‌اند :\r\nحكم احد المتحدين يسرى الى الاخر ( حكم يكى از دو چيز متحد به ديگرى هم سرايت مىكند . )\r\nو شاعر عرب مىگفته :\r\n رق الزجاج و رقت الخمر * و تشابها وتشاكل الامر\r\nفكانما خمر و لا قدح * و كانما قدح و لا خمر \r\nشيشه‌اى نازك و شرابى رقيق و لطيف . . . هر دو متناسب با هم شدند به حدى كه گويا همه شيشه است و يا همه شراب است .\r\nو از نظر اهل معرفت همان است كه مجنون گفته است :\r\n من كيم ليلى و ليلى كيست من * ما يكى روحيم اندر دو بدن . .\r\nداند آن عقلى كه آن روشن دلى است * كه ميان ليلى و من فرق نيست \r\nالبته بحث مقارنات از نظر تعليم و تربيت ، شايان دقت بسيار است و از نظرى بايد در بحث « استاد روانشناس » مورد توجه ودقت قرار گيرد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاستادى كه از اين روش پيروى مىكند فى المثل براى نشان دادن حرف « ل » به اطفال تازه وارد دبستان ، لباس لبو فروشى پوشيده و فرياد لبو لبو مىزند و سپس مىگويد لبو بالام است و لام را روى تخته ترسيم مىكند . پيدا است كه طفل آن منظره غير عادى استاد و آن حالت خنده آور و بالنتيجه « مقارنات » آن و از جمله « لام » را هرگز فراموش نخواهد كرد .\r\nمقارنات به خصوص در تعليم و تربيت افراد كند ذهن كه عاميانه تفكر مىكنند و به اصطلاح از « تمثيل » بيشتر اثر مىگيرند تا از برهان مطلب بسيار مورد توجهى است .\r\nچنان كه براى حفظ مطالب در افراد كم حافظه بسيار حساس و مؤثر مىباشد .\r\nاطفالى را كه مىخواهند عشق به نماز پيدا كنند سجاده و تسبيح زيبا و جالب برايشان اختصاص ميدهند ، همين‌ها تا مدتى توجه طفل را به نماز جلب مىكند .\r\nو جالب آنكه پيامبر گرامى اسلام در موارد متعددى از اين روش پيروى كرده است .\r\nاز جمله دستور آن حضرت صلى الله عليه و آله به جمع آورى هيزم در بيابان بى آب و علف است كه با وجود اعتراض اصحاب كه يا رسول اللّه اينجا چيزى يافت نمىشود ! فرمود هر چه بتوانيد جمع كنيد ! همين كه انباشته شد فرمود :\r\n« گناهان هم اينطور جمع مىشوند » گناهان كوچك كه به نظر نمىآيند\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاگر دقت شود و تحت مراقبت درآيند بسيار زيادند . انسانى كه از اين برنامه روانى ، مطلع نباشد مىگويد اين چه كارى است كه پيغمبر انجام داده و در آن بيابان بى آب و علف مردم را معطل كرده به دنبال جمع كردن چوب ريزه‌ها فرستاده است ؟ ! چه خوب بود از همان اول مىفرمود : گناهان كوچك مانند چوب ريزه‌ها به نظر شما نمىآيند ولى بسيارند ؟ ! احتياج به اين دردسرها نبود . . .\r\nولى نكته اينجاست كه بدون اين زحمت و استفاده از قانون « مقارنات » آن نتيجه به دست نمىآمد .\r\nدر اهميت قانون « مقارنات » سخنها گفته شده ، ليكن مطلب لازم الذكر اينكه گر چه مقارنات براى استفاده از جنبه‌هاى مثبت خيلى مفيد است ولى براى ترك عادات زشت مفيد نبوده مضر است ، مگر آنكه يك صفت نيكوى مثبتى را به عنوان طرف مقابل پيدا كرده ( به طورى كه اين مقابله محسوس نباشد ) قانون مقارنه را در آن جارى كرده آن را تقويت نموده طرف مقابل را كوبيد .\r\nتوضيح آنكه براى ترك عادات زشت و اخلاقيات منفى مؤثرترين راه فراموش كردن آن عادت است در حالى كه قانون مقارنه كاملا نقطه مقابل نسيان و فراموشى است .\r\nنسيان همانطور كه يكى از عذابهاست نعمتى بزرگ نيز هست .\r\nهمانطور كه اگر مردم دچار مرض نسيان كلى شوند در عرض يك روزه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n80 % آنها تلف مىشوند ! « 1 » همانطور كه يكى از مهمترين مجازات افراد مهم سياسى ، اين است كه به دست فراموشى سپرده شوند .\r\nبايد سعى كرد كه ياد فلان عادت زشت يا اعتياد خطرناك را از ذهن بيرون برد ، رويه بزرگان روحى در كوبيدن محبت دنيا همين بوده است .\r\nپيامبر اسلام صلى الله عليه و آله به منزل ام سلمه مىخواست وارد شود همين كه ملاحظه كرد پرده‌اى رنگين به درب منزل افتاده است برگشت و پيغام داد : اين پارچه مرا به ياد دنيا مىاندازد . . .\r\nمىدانيد كه تحريكات شهوى اگر ارضا نشوند ناراحتىهاى زيادى از حمله تنگ نفس ، درد معده ، سردرد ، دلهره ، خستگى مغز و كوفتگى اعضاء . . . را به دنبال دارد براى مصون بودن از اين خطر است كه بايد كليه مناظر شهوانى را حتىالمقدور از خود دور كرد .\r\nو اين هم يكى از مفاسد بزرگ فيلمهاى مهيج سينماها است كه خواب و آرامش را از جوان برده در رخت‌خواب خود از اين پهلو به آن پهلو مىغلطد و احياناً پدر و مادر فكر مىكنند فرزندشان به سردرد مبتلا شده است و به دنبال قرصهاى مسكن مىروند . . .\r\nاشكال كار مجنونها و فرهاد روزگار همين است كه نتوانسته‌اند با پشتكار و تصميم قاطع ، ليلى و شيرين‌ها را به دست فراموشى بسپرند ، بلكه\r\n\r\n\r\n","description":"","footnote":"\r\n( 1 ) - در اثر فراموشى موانع سلامتى و حياتى ، خود را از موانع خفظ نكرده به خطرات مهلكى دچار شده از بين مىروند . اگر مردم فراموش كنند كه اگر از بلندى پرت شوند مىميرند ، چه خواهد شد ؟ و اگر فراموش كنند كه زهر مار و عقرب كشنده است و يا گلوله بدن رامىشكافد چه خواهد شد ؟ !\r\n","page_name":" 64 ","page_number":64},
  {"content":"\r\n\r\nدر هر حال ياد آنها را زنده نگه مىدارند و در هر حال مشق نام ليلى و شيرين مىكنند :\r\n ديد مجنون را يكى صحرا نورد * در ميان باديه بنشسته فرد\r\nصفحه‌اى از ريگ و انگشتان قلم * مىزدى بر لوح دل هر دم رقم\r\nگفت اى مجنون شيدا چيست اين \r\n مىنويسى نامه سوى كيست اين * گفت مشق نام ليلى مىكنى\r\nخاطر خود را تسلى مىكنى * چون ميسّر نيست بر من كام او\r\nعشقبازى مىكنم با نام او \r\nلازم بود با برنامه و پشتكار نام را از ذهن خود پاك مىكرد و لااقل كمتر نام او را زمزمه مىكرد و تدريجاً مؤثر مىافتاد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nترس و غم\r\nاجاره بفرمائيد از وعده خود عدول كنم : با اينكه بنا بود در اين جلسه از راه مخصوصى را كه مذهب براى غلبه بر مشكلات پيش كشيده است سخن بگوئيم ولى درخواست مكرر برخى جوانان عزير مرا بر آن داشت كه اين هفته درباره ترس صحبت كنم . ترس از زندگى و مشكلات آن ، ترس از نزديكان و ساير ترسهائى كه معمولا انسان را تحت تأثير قرار داده نتائج نكبت بارى را به بار مىآورد و هم درباره غم و اندوه سخن بگويم .\r\nغمهاى مبهم و يا مشخص .\r\nو با اينكه مايل بودم در صورت انحراف از بحث موعود فوق ، درباره شرائط و حالات و رفتار استاد روانكار و روان‌پزشك صحبت كنم ولى به موجب درخواست مذكور به مقدار فرصت جلسه ، از ترس و غم سخن مىگوئيم . البته اين بحث خود يكى از مصاديق بحثهاى گذشته ما بوده متمم آنها نيز مىباشد و هم براى درك حدود دردها در قسمت حوادث زندگى و راه‌يابى اجمالى به داروى آنها مفيد و مؤثر است .\r\nغم و اندوه و هم ترس گاهى به اندازه‌اى انسانها را محكوم مىسازد كه احياناً معتقد مىشوند كه جهان جاى هيچگونه شادى نيست و به مثل\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمعروف « دكتر مزاج خود را قياس مىگيرد » همه را به كيش خود مىپندارند و مىگويند :\r\n« شادى به ميانه بنى آدم نيست » .\r\nيك شاعر منفىباف افراطى هم مىگويد :\r\n تا ز مادر زاده‌ام روزى نبودم شادمان * آدمى را بدترين وضعى ز مادر زادنست\r\nخود چه برخوردارى از عمرى توانم يافتن * كاولش خون خوردنست و آخرش جان دادنست \r\nولى عرفاء بزرگ الهى مىفرمايند :\r\n« ما از آفرينش جز نيكى و خوبى نديده‌ام » ( از كلمات زينب كبرى سلام الله . . . عليها ) .\r\nو « ايليام ابو ماضى » شاعر عرب هم طى قصيده مفصل خود كليه جنبه‌هاى مشكل زندگى را هدف قرار داده و درباره مبدأ ومنتهاى جهان آفرينش خود را در درياى تحير و سرگردانى غوطه ور ساخته همه جا مىگويد « لست ادرى » يعنى من نمىفهمم « 1 » و بدين وسيله اظهار غم و اندوه و وحشت دائمى مىكند .\r\nابوالعلاء معرى « 2 » هم درباره يكى از مشكلات زندگى يعنى مسئله\r\n\r\n\r\n","description":"","footnote":"\r\n( 1 ) - يكى از فضلاء عرب پاسخهاى لطيفى در قالب اشعارى موزون براى اشعار ابو ماضى تهيه نموده هر دو را در كتاب خود « حل الطلاسم » ذكر نموده است .\r\n( 2 ) - ازمعرة النعمان بصره .\r\n","page_name":" 67 ","page_number":67},
  {"content":"\r\n\r\nفقر و خصوصا امتياز بين افراد و ثروت عده‌اى و فقر و تنگدستى عده‌اى ديگر ، و ناراحتى از اين تقسيم مىگويد :\r\nاين همان مسأله‌اى است كه افكار را سرگردان نموده و چه بسا دانشمندانى را ملحد و كافر ساخته است .\r\nابوالعلاء اين مطلب را دليل بى نظمى عالم و نبودن خدائى كه ناظم جهان باشد گرفته است و به طرز ماهرانه‌اى هم استدلال خود را رسانده و هم خواسته خود رااز زير بار تكفير متدينين خلاص كرده باشد گفته است :\r\n« من كه خدا را قبول دارم ولى اين دليل بى نظمى عالم و نبودن ناظم است و دانشمندانى هم به همين جهت خدا را قبول ندارند . »\r\n سبحان من جعل الاشياء موضعها * و فرق العزّ و الاذلال تفريقا\r\nهذا الذى جعل الاوهام حائرة * و صيّر العالم النحرير زنديقا « 1 » \r\nفكر مىكنم بسيارى مكتبهاى فاسد روى همين مشكلات و ترس از آنها و اندوه حاصل از شكست در برابر آنها پيدا شده است ، و فى المثل گمان مىكنم « مكياول » « 2 » فيلسوف شرور جهان انسان ، كه لقب « مريد شيطان » گرفت وقتى در كتاب « شهريار » خود فلسفه ظلم و ستم را پىريزى كرده و سفارش به ستم كرده و مىخواهد بگويد كسى كه ستم نكند ضعيف است و عاجز ، كه در برابر رقتها و عواطف ، حالت انفعال به او دست مىدهد .\r\n\r\n\r\n","description":"","footnote":"\r\n( 1 ) - من در فهم هدف و غرض ابوالعلاء ، طرز درك خواجه نصير طوسى را پسنديده‌ام ولى برخى هم گفته‌اند شعر اول دليل خداپرستى اوست .\r\n( 2 ) - 1527 . . 1469 م در « فلورانس » تولد يافت .\r\n","page_name":" 68 ","page_number":68},
  {"content":"\r\n\r\nظلم موافق سرشت انسانى است .\r\nدر اثر شكست از حوادث به چنين نوشته خطرناك دست زده است .\r\nحالت او كاملا شبيه برخى مردم خودمان است كه مىگويند ديگر دنيا فاسد شده است و اصلاح‌پذير نيست ، و ما هم نمىتوانيم به راستگوئى و راستى زندگى كنيم ، در دنيائيكه همه دروغ مىگويند ما نمىتوانيم راستگو باشيم و به راستى امرار معاش نمائيم . « خواهى نشوى رسوا همرنگ جماعت شو » . مىگويند :\r\n بگذار غم و بلا فزون گردد * تا كاخ فساد واژگون گردد\r\nاين بام شكسته پى كه داريم * بى سايه و سقف و بيستون گردد \r\nاينها همه نتيجه شكست است ، خود را در برابر حوادث و اخلاقيات فاسد شكست خورده مىبينند ، آنگاه مكتبى به عنوان فلسفه ارائه مىدهند و در حقيقت سرپوشى براى جنايات خود ، از علم مىسازند . با اينكه انسان چنان شخصيتى دارد كه مىتواند يك تنه در برابر محيط خودنمائى كرده قد علم‌نمايد و همچون يكى از رادمردان تاريخ در ابتداء قرن ما « 1 » در برابر همه اوباشى كه مىگفتند : مرده باد . . يك تنه رو به آنها كرده گفت :\r\nزنده باد ( خودم ) ، مستقل باشد .\r\nفكر مىكنم مطلبى كه عده‌اى درباره فلسفه « ماركس » گفته‌اند كه عاشق\r\n\r\n\r\n","description":"","footnote":"\r\n( 1 ) - منظورم مرحوم سيد حسن مدرس قمشه‌اى است كه تمام كسانى كه او را ديده‌اند روحيهء بزرگ آن روحانى ارجمند را ستوده‌اند . خطابش به رجاله‌هاى تحريك شده و مزدور از طرف رضاخان بود كه امكان تصريح به اين مطلب در چاپهاى اوليه كتاب نبود .\r\n","page_name":" 69 ","page_number":69},
  {"content":"\r\n\r\nدخترى از ثروتمندان بود و چون با پاسخ منفى مواجه شد با فلسفه خود عليه اساس سرمايه دارى و هر گونه ثروت شخصى قيام نمود ، كاملا موافق با همان شكست روحى است كه بيان داشتم كه از نظر روانى حالت عكس العمل نام داشته عكس العمل همان علاقه و محبت است و همينطور تبليغ ميرزا ابوالفضل گلپايگانى از بهائيت ، خود او به مرحوم آيت الله شيخ ذبيح الله محلاتى گفته بود : « حقيقت اينكه عاشق دخترى از بهائيهاشده بودم و آنها شرط كردند كه بايد مبلغ آنها بشوم » ! و مرحوم محلاتى اين مطلب را به ابو الزوجه من مرحوم حاج شيخ مهدى معزى گفته بود و او به من گفت .\r\nهمچون طفلى كه چون از رفيق خود بى علاقگى مىبيند انگشتش را مىگزد و او را گاز مىگيرد ، و همچون زليخا كه با كمال علاقه به يوسف عزيز چون بى علاقه‌گى مىبيند يوسف عزيز خود را به زندان مىاندازد . و سپس خود به شدّت پشيمان شد كه چرا معشوقش در زندان است .\r\n زليخا مرد از اين غصّه كه يوسف گشت زندانى * چرا عاقل كند كارى كه باز آرد پشيمانى \r\n\r\nروانشناسان و غم\r\nمعمولا كتابهاى روانى كه در اختيار ما قرار داد اعم از شرقيها يا تراجم غربيها ، همگى ترس و نيز غم و اندوه را كوبيده‌اند و به طور متحد المال آنها را عامل بدبختى مىدانند و سفارش مىكنند كه بايد از خود دور نموده پرهيز كرد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nو ليكن ما ملاحظه مىكنيم ترس و غم در وجود ما يك ريشه تكوينى دارد و ما اين دو صفت را به طور يك حقيقت فطرى و تكوينى در وجود خود احساس مىكنيم .\r\nما خوب درك مىكنيم كه گر چه بعضى ترسها بر خلاف مصالح ماست ولى اصل اين صفت در ما به طور حقيقت قرار داشته و آفرينش در ما به وديعت نهاده است .\r\nآنگاه از خود مىپرسيم : اگر ترس و غم بايد كوبيده شود و از آنها پرهيز كرد پس چرا دست آفرينش در ما قرار داده است ؟ آيا دست تكوين اشتباه كرده است ؟\r\nآيا راستى اين يك بى نظمى در جهان آفرينش است كه چيزى مىآفريند آنگاه مىگويد هيچگونه استفاده‌اى از اين خلقت متصور نيست ، و اساسا مضر است و بايد كوبيده شود ! !\r\nآنگاه منكرين مبداء هستى سر در آورده مىگويند : حالا شما مذهبىها به بىنظمىهاى جهان پى برديد ؟ ! هر قدر ما مىگفتيم اين جهان نظمى ندارد ، عده‌اى افراد صالح فقير و تنگدست هستند و عده‌اى مردم پست ثروتمند و با قدرت . مزارع بى آب و علف مىماند و باران بر اقيانوسها و درياها مىبارد . تيغها در كف زنگيهاى مست قرار مىگيرد و رادمردان تاريخ در دست آنها گرفتار و يا كشته مىشوند . . .\r\nما هر قدر از اين بى نظميهاى جهان آفرينش مىگفتيم شما يك توجيهى كرده و راه حلى بيان مى داشتيد ، اكنون خود در بن بست افتاده و بى نظمى آفرينش را بى واسطه و به اصطلاح به طور « علم حضورى » در\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nوجود خود احساس مىكنيد .\r\nآيا راستى دست آفرينش اشتباهاً در وجود ما ترس و يا غم را قرار داده است ؟ !\r\n\r\nتجزيه و تحليل\r\nبهترين راه براى حل اين گونه مشكلات همان تحليل و تجزيه و موشكافى و نقادى است كه امام سوم ما سرور عشاق الهى ، حضرت امام حسين عليه السلام هم در حديث سابق الذكر خود اشاره فرموده كه : « از ادله دانشمند نقادى او است » . و گفتيم كه نقد همان بررسى خصوصيات تحليلى شىء مىباشد . البته علاوه بر تحليل و تجزيه بايد تركيب هم باشد كه پس از تجزيه و قسمت بندىها ، مطالب مربوط به هم تركيب يابند و مسئله حل شود . منظور از نقادى در حديث هم نه اين است كه تحليل براى علم كافى است بلكه چون در فرض علم ، مطلبى را در دست دارد و مركب را مفروض گرفته و در پى صحت آنست ، تنها نقادى ذكر شده است .\r\nو گرنه اين همان اشكالى است كه به روش منطقى فيلسوف معاصر « برتراند راسل » داريم كه او تنها تحليل و تجزيه را پايه منطق و تفكر خود دانسته و بدين مناسبت خود را « آتوميست » منطق مىداند .\r\nبايد با دقت در روحيات خود و ديگران ترسها و غمها را قسمت بندى نمود ، گاهى ترس از مشكلات زندگى است كه ما را آزار مىدهد .\r\nگاهى ترس از دورى محبوب ( هر محبوبى كه دارد ، « هر كسى به اندازهء همتش » و اينكه مبادا وصال مبدل به فراق گردد ، گاهى ترسهائى به\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nطور مبهم و نا معين ما را آزرده مىسازد . ترس از جنگ و سائر پديده‌ها همه در قسمت اول داخلند ، ترس از وجودهاى مقتدر و مجهولى كه احيانا بر ما سايه مىافكند در قسمت دوم داخل هستند ، در افراد مذهبى هم ترس از خداوند و عظمت مقام او و ترس از دوزخ عذاب‌هاى او به طور مشخص حكومت مىكند .\r\nغم و اندوه هم گاهى به طور مبهم بر ما حكومت كرده فقط مىگوئيم :\r\nدلم گرفته ، مىخواهم گريه كنم ، نمىدانم چرا شاد نيستم ، گاهى اندوه و غم از برنامه يكنواخت است كه باعث كوفتگى اعصاب مىشود و به قول حافظ :\r\n از قيل و قال مدرسه حالى دلم گرفت * يك چند نيز خدمت معشوق مىكنيم \r\nگاهى غم و اندوه در اثر بى محبتى محبوب و يا پدر و مادر و يا ساير افرادى كه از آنها توقع محبت داريم هجوم مىآورد .\r\nگاهى غم و اندوه در اثر منفى بافى روش منفى بافان كه همه چيز را در نظر انسان بد جلوه مىدهند مىباشد ، گاهى غم و اندوه در اثر ترقى نكردن و احساس شكست از رقيبى معين و يا همه هم دوره‌هاى حرفه‌اى و يا تحصيلى مىباشد ، اين غم و اندوه در طبقات تحصيلكرده خصوصا اگر در اثر بى نظمى تشكيلاتشان سرپرستى مشهود در امور زندگى خود نداشته باشند زياد پيدا مىشود ، گاهى غم در اثر دودلى و تحير و پيدا نكردن راه حل به انسان دست مىدهد .\r\nاحياناً محدوديتهاى خانوادگى به طور ناخودآگاه موجب غم و اندوه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nشده كم كم حالت انزوا و گوشه‌گيرى و گوشه‌نشينى ، طبيعت ثانوى براى طفل مىگردد و اين وظيفه اولياء اطفال است كه مراقب باشند .\r\nگاهى غم و اندوه ، ناشى از احساس بى انسى است كه در اشعار شعرا و نيز اشعار محلى خيلى زياد به چشم مىخورد و گله از بى انسى و بى رفيقى و نديدن رفيق يكرنگى و نداشتن يار باوفا مىكنند .\r\nگاهى غم و اندوه از مسأله‌اى است كه روان شناسان به نام عناد به خودى مىدانند . مسئله عناد به خود و دشمنى به خويشتن يك مسئله بسيار مهمى است كه گاهى انسان در اثر كارهاى ناشايستى كه انجام داده است از زمانهاى دور يا نزديك ؛ يك حالت غم و اندوه يكنواخت بر او عارض مىشود .\r\nهمه مىدانيد آن درجه‌دارى كه از طرف ارتش آمريكا بالاى شهر هيروشيما پرواز نموده و در مدت يك دقيقه و يا دو دقيقه - 200000 نفر مردم را به ديار نيستى فرستاد و فانى كرد . همه نوشتند به يك ناراحتى روحى و روانى دچار شده و دائماً غم و غصه مىخورد و به حدى است كه از همه مردم فرار مىكند . چندى قبل در يكى از مجلات شرح حال او را نوشته بودند كه به يكى از جنگلهاى امريكا يا بعضى از قسمت‌هاى دور دست امريكا پناه برده و در عين حال خبرنگاران و عكاسها او را آزاد نگذاشتند و فرياد و استغاثه‌اش بلند بود كه مرا ديگر خلاص كنيد ! بگذاريد اينجا راحت باشم ! مىخواهم ديگر بشر را نبينم و اساساً نگاهم به اين جنس دو پا نيفتد !\r\nاخيراً برخى مطبوعات ا مريكا نوشته بودند او يعنى « سرگردلى » از اول\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدچار جنون بوده است ! منظور آنها اين بود كه بگويند از ناراحتى وجدان و عناد به خود اين طور نشده است كه بالمآل جنايت امريكا ثابت شده باشد ، ولى عاقلان مىدانند و مىفهمند .\r\nاين حالت براى افراد زيادى پيش مىآيد معمولا در مطبوعات مىخوانيد كسى ديگرى را كشته و بعد به مرض اعصاب و غم و اندوه مبتلا شده است . به طورى كه « تارله » در شرح حال ناپلئون نوشته است در جنگى كه ناپلئون با دهقانها و چوپانهاى اسپانيا نموده در اثر خشم و شدت انقلابى كه چوپانها داشته‌اند مجبور شده است آن قدر آدم بكشد كه از كشته‌ها به قول داستان‌هاى قديم پشته ساخته شود . آنگاه مارشال « لان » يكى از درجه دارهاى ارتش ناپلئون كه مىگويند اعصاب و احساسات براى او اصلا مفهومى نداشته و گفتهء يكى از مدعيان روانشناسى كه : « اساساً انسان نبايد رحم در دلش وجود داشته باشد و رحم يعنى انفعال و انفعال يعنى ضعف و بشر نبايد ضعيف باشد » كاملا دربارهء او راست بوده است و احساسات برايش مطرح نبود ولى طبق قانون همان وجدان و زير بار شلاق آنچه را كه قرآن « نفس لوامه » ناميده است « فلا اقسم بيوم القيامة و لا اقسم بالنفس اللوامه » از كثرت كشته شدگان آن درگيرى ناراحت شده و مىگويد : « چه مصيبتى است ؟ چه اندوهى است ؟ اين حكومت چه ارزش دارد كه به خاطر رياست فردى ما اينقدر آدم بكشيم ! ! »\r\nاين همان غم و اندوهى است كه در اثر اعمال زشت و تحريك حس عناد به خود در وجود انسان پيدا شده است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nراسل و خوشبختى\r\nراسل فيلسوف معاصر ما مىگويد : ( به طورى كه از او نقل شده است ) معمولا خوشبختى چهار عامل دارد و او فقط همين چهار عامل را معتقد است :\r\nسلامتى .\r\nداشتن وسائل لازم براى رفع احتياجات زندگى .\r\nداشتن روابط حسنه با ديگران\r\nموفقيت در كار .\r\nنمىدانم منظور راسل از سلامتى چيست ؟ اگر منظورش سلامتى بدن باشد منهاى روح ، اين چهار عامل مسلم كافى نيست ! ممكن است كسى جسم سالمى نداشته باشد و هر چقدر كه به دكترهاى جسمى مراجعه كند هيچ مرضى در او تشخيص ندهند ، و وسائل لازم براى رفع احتياجات زندگى داشته باشد ، ارتباط حسنه با ديگران داشته باشد ، موفقيت در كار يعنى جور بودن اوضاع و احوال را داشته باشد ، ولى دائماً رنج و غم و اندوه او را ناراحت مىكند همان طورى كه در برنامه سخنرانى پيش گفته شد : « پل گتى » ان ميلياردر آمريكائى گفت : ثروتم زياد است ، ارتباطم با ديگران خوب ، هر كجا فرمان بدهم فرمانم اطاعت مىكنند ، ولى چه كنم\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nشاد نيستم ! به كه بگويم يك گرم لذت و شادى برايم بخرد !\r\nو اگر منظور او از سلامتى ، سلامت جسم و روح هر دواست ما شايد ديگر احتياجى به پاره‌اى چيزها كه او ذكر كرده است ، نداريم . انسانى كه هم از نظر جسم بيمارى ندارد و هم روحا شاداب است و خرم و با نشاط ، مسئله وسائل زندگى براى او مطرح نيست . نشاط و شادى و وجد روحى تمام اين مسائل را جبران مىكند . چه بسا كسى از داشتن كوچكترين چيزهائى را كه ديگران وسائل زندگى مىنامند محروم است ولى روحش شاد و شاداب و خرمى دارد و به خصوص در طبقه الهيون و عرفا و علماى ربانى ، بسيار اين مسئله پيدا مىشود . ما بارها شاهد همچنين مناظرى هستيم فكر مىكنيم كلام راسل عينا با دنياى غرب تطبيق مىكند و آن هم همان غرب مادى كه گرچه زباناً اعتقاد به خدا دارند ولى عملا چنين نيستند .\r\nو اينكه به دين خود احترام مىگذارند براى اين است كه دين را از زندگى جدا كرده‌اند و اعتقاد دينى هيچگونه مزاحمتى برايشان ندارد و اساساً دين را به عنوان تشريفاتى مقدس و جدا از زندگى و منهاى علم و به صورت به اصطلاح خودشان « اعتقاد » پذيرفته‌اند .\r\nبه هر حال ، بعضى مىخواهند بگويند كه غم و اندوه اساساً چيز بدى نيست اينها معمولا وقتى شكست مىخورند براى سرپوشى شكست خود چنين مىگويند .\r\nاحياناً انسانى كه در يك مسابقه شكست خورده براى سرپوشى شكست خود مىگويد خيلى خوب است . لازم است انسان شكست\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nبخورد ، اين از عوامل اهميت روح من بوده است ، كه شكست خورده‌ام .\r\nزيرا شكست راه ترقى است .\r\nحالا كارى به اين ندارم كه از جنبه روانى مسئله درستى است و اساساً مشكلات جهان عموماً و شكستها خصوصاً اگر منجر به يأس نشود براى تربيت روح خيلى اهيمت دارد ولى هدف گوينده آن كسى كه معتقد است غم و اندوه مطلقاً چيز خوبى است همان جنبه منفى را ميگويد و همان جنبه منفى را مثبت مىانگارد و فى المثل در برابر غم و اندوههاى برخى علايق مادى مىگويند :\r\n ناكامى و افسرده دلى ذلت عشق است * اين حرف به من يك بت آشوبگرى زد \r\nاين گونه تلقينات به طور ناخودآگاه و يا با شعور غير مرموز به عنوان سرپوش جهات منفى روان بيمار به كار مىرود ، بيمار است ولى خود را سالم و ترقى خواه جلوه مىدهد و لازم است : بيدارش نمائيد كه بس خفته نماند ! اينها به ظاهر عاقلند ولى آن بيمار روحى تيمارستان از كار آنها تعجب دارد .\r\nآن بيمار روحى تيمارستان كه شعرى روى تابلوئى نگاشته بود و آن را در نمايشگاه هنرهاى زيبانگهدارى كرده بودند ، چه خوش گفته بود . او اشاره به مقايسه خود با مردم به اصطلاح عاقل كرده مىگويد :\r\n ما سبكباريم از لغزيدن ما چاره نيست * عاقلان با اين گران سنگى چرا لغزيده‌اند \r\n* * *\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاين جمله را بايد اضافه كنيم كه نوعاً در مضار غم و اندوه و ترس به افراط و تفريط سخن گفته‌اند و نيز بايد بدانيم غم و اندوه و ترس يك مرض سارى و واگير است .\r\nممكن است ده نفر در يك جلسه‌اى باشند يكى به عللى مشخص يا مبهم وحشت كند و كم كم ديگران را هم تحت تأثير قرار داده به وحشت بياندازد .\r\nهمانطور كه در فضاهاى مادى مانند جو برق‌زا و الكتريسته و يا جو بارش زا تمام افراد تحت تأثير قرار مىگيرند ، در جو خوابزا نيز چنين است اگر يك كسى خميازه‌اى بكشد كم كم به رفيق پهلوائىاش و ديگران سرايت مىكند .\r\nعيناً در مسائل معنوى و روانى همچنين است . يك نفر اگر ترسيد به ديگران هم سرايت مىكند و اگر هم يك نفر به غم و اندوه مبتلا شد آن وقت همانطور مىشود كه گفت :\r\n در محفل خود راه مده همچو منى را * افسرده دل افسرده كند انجمنى را \r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nغم و ترس و تداوى\r\nبه طور كلى براى مداواهاى روحى فكر مىكنيم اگر خوب بخواهيم مداواى روحى كنيم بايد تماسهاى خصوصى گرفته شود . مداوهاى روحى عمومى در اجتماعهاى بزرگ فى المثل چون اين است كه يك پزشك در اجتماعى حاضر شود و يك نسخه واحد براى تمام افراد و بيماران بنويسد ! يك به يك بيماران را بايد دقيقاً معاينه كند حدود بيمارى و نوع بيمارى و مولد اين بيمارى و ميكرب و ويروس خاص او را در نظر بگيرد تا بتواند او را معالجه كند .\r\nچنان كه در مسائل تبليغاتى هم اين طور هست و بسيار مناسب است كه اين قبيل كانونها در اجتماع كم كم زياد مىشود و كم كم تبليغات ما صنفى مىشود . لازم است تبليغات يك كادر صحيح آموزشى داشته باشد و روى برنامه و نظم دقيق و فقط افرادى كه در سطح واحدند در يك كلاس شركت كنند كه اگر از اين نظم خارج شد از طرفى دوباره مانند مجالس تبليغاتى متعارف مىشود كه معمولا نقص عمده‌اش همين هست كه افكار در سطح واحد نيست .\r\nدر قرآن كريم به پيامبر صلى الله عليه و آله دستور داده شده است كه : « با حكمت و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nپند و جدل مردم را به راه خدا دعوت كن . » « 1 »\r\nو همانطور كه دانشمندان منطق گفته‌اند منظور از ذكر چندين راه اين بوده كه هر كسى را به وسيله‌اى مىتوان به راه حقيقت آورد . برخى استعداد استدلالهاى برهانى را ندارند و نبايد مانع تكامل افراد با استعداد ديگر شوند .\r\nدر بحث استاد روانشناس بايد اين بحث مورد توجه قرار گيرد كه اساساً استاد روانشناس چگونه بايد بحث كند .\r\nبه هر حال آنچه را كه به طور خلاصه و عمومى براى درمان غم و اندوه مىتوان گفت به اين شرح است :\r\nاولا بايد بدانيم بسيارى از افراد كه غم و اندوه پيدا مىكنند آن طورى كه عرض شد فقط براى احساس عدم ترقى است . فكر مىكنند ترقى نكرده‌اند . يك عده با هم در يك دوره بوده‌اند و هم دوره‌ها همه جلو رفته‌اند تنها او عقب مانده است .\r\n ما و مجنون همسفر بوديم در ميدان عشق * او به منزلها رسيد و ما هنوز آواره‌ايم \r\n* * *\r\n هفت شهر عشق را عطار گشت * ما هنوز اندر خم يك كوچه‌ايم \r\nگاهى همين حالت مبناى يك اندوه و غم و ناراحتى شديد مىشود . چرا ديگران از من جلو افتادند ؟\r\nآيا ما هم مانند منفى بافها و برخى روانشناسهاى معمولى خودمان‌بگوئيم كه غم و اندوه اين چنانى هم باطل است ؟ اين هم مذموم است ؟\r\n\r\n\r\n","description":"","footnote":"\r\n( 1 ) - نحل ، آيهء 125 .\r\n","page_name":" 81 ","page_number":81},
  {"content":"\r\n\r\nما به وجدان و فطرت خود مراجعه مىكنيم .\r\nيكى از مسائلى كه در روش‌هاى تحقيقى علوم و متدلوژى و انحاء تعليميه قديم بايد اضافه شود و گفته نشده است پيروى از وجدان و به اصطلاح علم حضورى در برابر علم حصولى و آنچه كه به ظاهر ، برهان نمايش دارد مىباشد .\r\nما ملاحظه مىكنيم اين چنين غم و اندوه‌ها بشر را به جلو مىبرد ، ترقى مىدهد ، چگونه مىتوانيم بگوئيم كه چنين غم و اندوهى باطل است و او را شديداً محكوم سازيم ؟ ! .\r\nما قبول داريم بسيارى از غم و اندوهها بايد محكوم شوند و همان طورى كه مولا على عليه السلام فرموده است :\r\n« اللّهم نصف الهرم » : غم و غصه نيم از پيرى است . ولى همين سرور عرفاء الهى مولا على عليه السلام در جمله بسيار جالبى مىفرمايد : « من كثر همومه علت همته » : هر كس غم و غصه زيادى دارد همتش بلند است و « من علت همته كثر همومه » : و هر كس همت بلندى دارد غم و اندوه زيادى دارد .\r\nما نمىتوانيم به طور يكنواخت تمام غم و اندوه‌ها را محكوم كنيم . . .\r\nبسيارى از پيشرفتها معلول همين غصه و اندوه بوده است و از آنجا كه روانشناسان از محيط تعليمات الهى كه به قول پاسكال هنوز مبناى بسيارى از فرضيه‌هاى علمى بايد قرار بگيرد دور شده‌اند لذا به طور يكنواخت غصه و اندوه را محكوم كرده‌اند .\r\nكسى كه همت بلند دارد غصه و اندوه زياد دارد . انسانى كه همت بلندى دارد ، به هيچ وجه به وضع موجود قانع نيست . اندوه عقب ماندگى باز هم او را فشار مىدهد و بيشتر به جلو مىبرد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآيا مىتوان غمهاى حاصل از غبطه و شوق رسيدن به حد رقيب را كه محرك انسان به طرف ترقى و تكامل است مضر خواند ؟\r\nآرى براى تنبلها مضر است ! چون خور و خوابشان را به هم مىزند و حال كار هم ندارند !\r\nآيا مىتوان غم على عليه السلام را از ابهام آيندهء پس از مرگ و يا در فراق دلبر حقيقى و ذات احدى مضر به حال انسانيت دانست ؟\r\nصاحبان روحيّه‌هاى عالى به وضع موجودشان راضى نيستند و به حد قدرت براى تكميل خود ! استفاده مىكنند و فعاليت مىنمايند ، اين معنى بلندى همتشانرا مىرساند ، ولى ديگران به كمترين كوشش خود قانعند و در هر حال راضىاند و از حدود امكانات و تقديرات الهى استفاده نمىكنند و همچون نعشى خود را تسليم حوادث كرده و راحتى را بر فعاليت ترجيح داده‌اند چه كنند ؟ همت كوچكى دارند .\r\n قومى به جد و جهد گرفتند وصل دوست * قوم دگر حواله به تقدير مىكنند \r\nو من خيلى تعجب مىكنم از ماديين و كمونيست‌ها كه روى اين قسمت سر و صدائى كرده‌اند كه دين و عوامل دين در هر اجتماعى افيون توده هاست ، به خاطر اينكه مانند كليه مواد مخدره عامل رضايت مردم است .\r\nروحانيون به مردم تزريق رضايت مىكنند . تزريق صبر مىكنند .\r\nآنها اولا معناى صبر كه خود يك بحث روانى بسيار مهمى است و در ترقيات روحى و اجتماعى و فردى تاثيرى مثبت و بسزا دارد ، فكر مىكنم درست متوجه نشده‌اند . صبر تحمّل مشكلات است براى رسيدن به هدف ، نه رضايت به وضع موجود و عدم تحرك .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبه علاوه تنها يك قسمت دستورات مذهبى را ديده‌اند به قول قرآن كريم مىفرمايد : آيا به بعضى آيات ايمان داريد و بعضى را رد مىكنيد ؟\r\nدستورات مذهبى ما اين را هم دارد اشخاصى كه همت بلندى دارند به هيچ وجه راضى به وضع موجود نمىشوند .\r\nمسئله صبر و رضايتى هم كه ما در روايات مذهبى داريم به فرض كه در برخى موارد به معناى تحمل و رضا به وضع موجود باشد ، در آنجائى است كه كسى كه هيچ گونه راهى ندارد و چاره نداشته باشد . چنان كه پيامبر صلى الله عليه و آله از عدم ايمان بسيارى مردم رنج مىبرد ، خداوند فرمود : هدايت آنها به تو مربوط نيست ، غصه آنها را نخور ، « اگر مىتوانى سوراخى در زمين طلب كن و يا نردبانى در آسمان » « 1 » . يعنى رضايت به وضع موجود داشته باش ، اگر امكان تغيير نيست يا مصلحت در تغيير نيست .\r\n در كف شير نر خونخواره‌اى * غير تسليم و رضا كو چاره‌اى ؟ \r\nآرى « من علت همته كثر همومه » . به هر حال اين غم و اندوه را نمىتوانيم محكوم كنيم .\r\nاين يك مورد از موارد صحيح غم كه دست آفرينش در ما به وديعت نهاده است .\r\nموارد صحيح ديگرى هم هست كه مهمتر از همه غم فراق و دورى از مقام رضاى خداست كه آثار روحى مهمى هم دارد كه در صورت فرصت وقت بيان خواهيم داشت .\r\nبراى درمان غمها و ترسهاى مضر گاهى به طور خودسازى كار مىكنيم و گاهى به وسيله استاد روانكاو مىخواهيم اصلاح شويم . مباحث\r\n\r\n\r\n","description":"","footnote":"\r\n( 1 ) - سورهء انعام ، آيهء 35 .\r\n","page_name":" 84 ","page_number":84},
  {"content":"\r\n\r\nمربوط به استاد را نمىتوانيم به تفصيل در اينجا ذكر كنيم ، ولى به مقدارى كه متناسب با بحث درمان غم باشد ، بايد عرض كنم : استاد روانشناس در درجه اول بايد خوب گوش بدهد و كليه ناراحتىهاى روحى را از شخص بيمار به دست آورد . چه بسا شخص بيمار خودش هم نتواند بگويد كه غم و اندوه من چه عاملى دارد .\r\nاحياناً تماس گرفته‌اند بعضى افراد كه مىگويند ما نمىدانيم چرا ناراحتيم ، ما نمىفهميم چرا مغموميم ؟ دائماً گرفته هستيم دائماً غم و اندوه داريم و علتش را درك نمىكنيم . . .\r\nبراى خود بيمار مبهم است بايد استاد روانشناس به حدى ماهر باشد كه از كليه زواياى كلمات و گوشه‌هاى مطالب او ، مشكلات روانى او را خوب درك كند ، مثلا گاهى بايد در محيط زندگى او خوب دقت كند كه محيط خانوادگى او و طرز ارتباط پدر و مادر با اين طفل چگونه بوده است يكى از دانشجويان كه تحت تأثير غم قرار گرفته بود مىگفت : من از همه چيز متنفرم حتى از نزديكترين دوستان !\r\nاز او درباره دو موضوع پرسش كردم يكى درباره اينكه آيا مبتلا به عشق و محبتهاى افراطى هستى يا خير ؟ ديگر اينكه پدر و مادر نسبت به تو چه رويه‌اى داشته‌اند ؟ آيا با محبت بوده‌اند يا بى محبت .\r\nگاهى پدر صبح اول آفتاب يا زودتر از منزل خارج شده آخر شب به منزل آمده و به هيچ وجه فرزند خود را نديده تا اينكه او را محبت و نوازش كند .\r\nمسئله بى محبتى در محيط خانواده به حدى حساس است كه گاهى مسير زندگى اطفال را كاملا منحرف مىكند . البته گاهى از اوقات هم طفل\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nرا خويشتندار و با اعتماد به خويش با مىآورد . در اين قبيل مشكلات زندگى اگر انسان خوب در روانيات وارد باشد . مىتواند به نحو كامل استفاده كند . ولى اگر نتواند خوب بهره‌بردارى كند همين مشكلات او را منحرف مىكند . گاهى در سايه مشكلات ، انسان فعاليت مىكند به درجات بسيار مهمى مىرسد ولى گاهى هم يأس بر او غلبه مىكند و انتحار مىكند و دست به خودكشى مىزند .\r\nاحياناً چنين اطفالى كه محبت از پدر و مادر نديده‌اند منفى باف و گوشه‌گير بار مىآيند . و اگر در محيط غير سالم قرار بگيرند در سنين بين هفده تا 25 ، شدت مخاطرات اين قبيل روحهاست ، و ممكن است دست به خودكشى و انتحار بزنند . لذااينجا بايد اولياء اطفال خيلى مراقب باشند .\r\nگاهى خود بيمار مىفهمد علت بيمارى چيست ولى خجالت مىكشد اقرار نمىكند . فى المثل بيمارى كه از علاقه‌هاى افراطى تب مىكند همه جا حاضر به اقرار نيست . ولى استاد روانشناس بايد به حدى هوشيار و بينا باشد كه از مطاوى كلمات او بفهمد ، و نيز در حالاتش دقت كند : شب چه ساعت منزل مىآيد ؟ چه موقع بيرون مىرود ؟ نيمه‌هاى شب كجا قدم مىزند ؟ در موقع قدم زدن چه قبيل اشعار زمزمه مىكند ؟ در موقع شعر خواندن آيا نغمهء او غم‌انگيز است يا نه ؟ . . .\r\nو فعاليت‌هاى ديگر او را در نظر بگيرد .\r\nو همچنين شخصى كه از ورشكستگى كسب و كار ، گرفتار غم شديد شده است ، نمىتواند غم خود را براى استاد تشريح كند ، و ليكن استاد بايد از طرح مسائل اقتصادى و دريافت نظر او و نيز از راه جملات ناخودآگاه او به مشكل او پى ببرد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاينها تمام مربوط به استاد روانشناس است .\r\nايمان نياوردن برخى مردم به اسلام از همين قبيل است . معالجه كردن آنها از راه استدلال بر صحت مذهب ، بيراهه رفتن است ! بايد ناراحتيهاى روانى آنان را جستجو كرد . ناراحتيهاى حاصله از تعصبات قبيلگى و خانوادگى و رقابتها و احساس شكست از محيط و . . . كه همه آنها به عجز روحى و نشناختن ارزش خود برمى گردد .\r\nاخنس بن شريف به ابو جهل گفت درباره محمد صلى الله عليه و آله چه عقيده‌اى دارى ؟ ابوجهل گفت : « مىشنوى چه مىگويم ؟ مطلب اين است كه ما با قبيله عبد مناف رقابت داشته و داريم آنها براى كسب قدرت جنگ كردند ما همچنين كرديم . آنها به مردم عطايا داده و از راه كمكهاى بلاعوض و ياوام در دل مردم راه پيدا كردند ما همچنين كرديم . . و در نتيجه هر دو در برابر يكديگر قرار گرفته و برابر شديم . ولى اكنون آنها مىگويند : در ميان قبيلهء ما كسى است كه به آسمان ارتباط دارد و وحى آسمانى به او مىرسد . . . ! ما در برابر اين حرف چه بياوريم ؟ ! آيا چاره‌اى جز تكذيب داريم ؟ . . . »\r\nدر محيط خودمان هم افراد زيادى هستند كه بسيارى از فضائل انسانى و از جمله حس ديندارى را در خود مىكوبند تنها روى ترس از محيط و عجز روانى و تعصبات رقابتى و . . . « 1 » بايد ريشه مطلب را با دقت زياد از زواياى كلمات و كردارشان كشف كرده به مداوا پرداخت .\r\n\r\n\r\n","description":"","footnote":"\r\n( 1 ) - مرحوم آيت اللّه طالقانى مىفرمود ( در زندان اوين كه در يك اطاق بوديم ) : علت انحراف اعتقادى جلال آل احمد ( البته در اواخر عمر مجددا مؤمن شد ) فشار زياد پدرش به او در مسايل اقتصادى بود .\r\n","page_name":" 87 ","page_number":87},
  {"content":"\r\n\r\nپس از اين نكته در مرحله دوم استاد روانشناس بايد بكوشد محبت او را جلب كند و به او بفهماند كه من كاملا به تو علاقمندم . گاهى مىتواند از تعليمات مذهبى استفاده كند . رواياتى كه فرموده است : « المؤمنون كاسنان المشط » مؤمنين مانند دندانه‌هاى يك شانه هستند كه با هم مرتبط اند و با هم فعاليت مىكنند ، يا « المؤمن اخ المؤمن » مؤمن برادر مؤمن است ، « انما المؤمنون اخوة » مردم با هدف و افراد مكتب ديده همه برادر يكديگرند ، « المؤمنون بعضهم اولياءبعض » اهل ايمان و مردان با هدف زن و مرد با هدف و مكتب ديده اسلام همه و همه ولى و نگهبان يكديگرند .\r\nبا اين قبيل تعليمات كاملا مىتواند دل او را به دست آورد . حس محبت او را به چنگ آورد . به او بفهماند كه اگر تو يك دوست دارى آن دوست تو من هستم !\r\nاين شرط اول تأثير كلام است وقتى كه احساس كرد كه طرف او را دوست دارد تحت تأثير قرار مىگيرد .\r\nدر مطبوعات يكى دو سال قبل داستان طفل خردسالى كه زير دست نامادرى خود قرار داشته است مدتى نامادرى بى رحم ، ضمن شكنجه‌هاى بسيار و متنوع سوزنهائى را به داخل بدن او فرو برده و ماهرانه همان زير پوست بدن جا داده بود پدران هم كه در اين مواقع نوعاً تحت تأثير زنان تازه قرار گرفته و توجهى به فرزندان خود نمىكنند .\r\nطفل مريض مىشود و به بيمارستان منتقل مىگردد پزشكان ابتدا متوجه كسالت نشدند . پس از عكس بردارىهاى دقيق متوجه شدند كه تعدادى سوزن زير پوست بدن او قرار گرفته و او را به حالت خطرناكى انداخته است ! به هر حال با زحماتى طفل معالجه شد ، ولى حس ترس و\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nغم و اندوه به حدى بر او غلبه مىكرد كه دائماً در حالت غم واندوه و وحشت از هر انسانى بود ! مطبوعات نوشتند كه خنده به لبان اين طفل نيامده است هر بچه‌اى را مىديد مىترسيد ، هر انسانى مىديد وحشت مىكرد ، پزشكان روانى توصيه كردند دانش‌آموزان ، بچه‌هاى كودكستان با دسته‌هاى گل به نزد اين طفل بروند و او را نوازش كنند با نرمش و به طورى كه عصبانيت او تشديد نشود جلو بروند و كم كم محبت او را به چنگ آورند . . .\r\nدر مرحله سوم استاد بايد شخص بيمار را به جهات مثبت خود متوجه كند و به او بفهماند كه اگر يك صفت بد و ناراحت كننده دارد صفات بسيار خوبى هم دارد صفت خوب خود را ببيند .\r\nبايد استاد كارى بكند كه اين شخص بيمار علاقمند به خودش بشود اگر شخص بيمار و مريض روحى ، عاشق خودش شد و علاقمند به خودش شد كم كم احساس مىكند بايد اين وجود را نگهدارى كند و اين اولين قدم هست براى درمان روحى او .\r\nخوشبختانه تعاليم مذهبى در اين قسمت بهترين راه را از نظر مسايل روانى رفته‌اند و فى المثل روايتى را كه حتماً شنيده‌ايد مجددا مورد دقت قرار دهيد : عيسى مسيح عليه السلام با عده‌اى از اصحاب از راهى عبور مىكردند سگى مرده را در كنار راه افتاده ديدند ، اصحاب بينىهاى خود را گرفتند و گفتند چه بوى بدى دارد ؟ و اظهار ناراحتى كردند . ولى عيسى مسيح فرمود به به بگوئيد ( به تعبير ما ) بگوييد به چه دندانهاى سفيدى دارد ؟\r\nقشنگىها و لطافت‌ها و زيبائىهاى او را مورد توجه قرار بدهيد .\r\nاحياناً مسائل مذهبى را به عنوان تعبد و اينكه ثواب دارد براى عذاب\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبرزخ خوب است ، براى دورى از جهنم مفيد است نگاه كرده‌ايم . در حالى كه مهمترين دستوران روانى و بهترين دستورات روحى در لابه‌لاى كلمات مذهبى است ، و اينها راستى بزرگترين اساتيد روانشناس بوده‌اند چنان كه در مسئله غم ديديم ، به آن مقدارى كه من ديدم يكنواخت همه و همه غم و اندوه را كوبيده‌اند ، ولى سرور عرفاء على عليه السلام از آن قبيل غم‌ها تعريف كرده و كاشف بلندى روح قرار داده است .\r\nهمه مىدانيم كه در شرع اسلام غيبت كردن و بدگوئى حرام است .\r\nمفاسد بسيارى دارد كه در صدد بيان آن نيستيم .\r\nدعوت غير مستقيم به طرف گناه هست . هتك حرمت ديگران هست .\r\nاز بين بردن حس اطمينان هست . آرامش اجتماع بر هم زدن هست .\r\nخرجهاى گران براى سندهاى رسمى هست .\r\nولى يك نكته در اين حكم اسلامى حرمت غيبت مسئله تأثير در خود غيبت كننده و شنونده غيبت مىباشد و لذا اسلام براى هر دو حرام كرده و پيغمبر اكرم فرموده است :\r\n« السامع احد المغتابين » : شخصى كه غيبت را مىشنود مثل غيبت كننده است .\r\nاز نظر تأثير روحى و روانى هر دو يكنواختند ، يا هر دو شريكند .\r\nشخصى كه بدگوئى از ديگران مىكند روح او به همين مقدار تبليغ بدى كرده و در روان خود اثر گذاشته است و در شنونده نيز همينطور .\r\nدر توضيح اين مطلب بد نيست جمله‌اى را از يك زن آمريكائى در برابر محمد عبده نقل كنيم به طورى كه شاگرد عبده نويسنده المنار نقل كرده است :\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمحمد عبده مفتى بزرگ الازهر مشغول صحبت بود و ضمن كلمات خويش گفت : وضع اجتماع مسلمين بسيار خراب شده است و من متأسفم و بعيد مىدانم ديگر بتوانيم اصلاح كنيم .\r\nيك زن آمريكائى تازه مسلمانى از گوشهء مجلس صدا بلند كرد :\r\n« ايها الشيخ از شما خيلى تعجب مىكنم ، جناب استاد قرآن كريم دستور داده است از روح و رحمت الهى مأيوس نباشيد !\r\nبعد يك نكتهء جالب روانى گفته كه راستى دقت خوبى به خرج داده است .\r\nمىگويد : جناب استاد چه بسا مطالبى را كه خود مردم مىدانند ، ولى وقتى اين مطالب بازگو مىشود از حالت اجمالى كه در مغز و ذهن آنها پيدا كرده است به تفصيل مىآيد ، و اجمال و ابهامش تبديل به تفصيل مىشود ، و وقتى يك نقش و تابلوئى به طور تفصيل تمام ريزه كاريها و دقائق را براى انسان تشريح كرد خود اين تبليغى است كه مسلماً اثرى خواهد داشت . . گفته‌ها نيز انسان را به طرف صلاح و رستگارى مىتواند بكشاند » .\r\nبه فرض شما هر چه مىخواهيد بگوئيد مردم مىدانند ولى آنچه را كه مىگوئيد به طور اجمال است همان اجمال را بگوئيد تا مبدل به تفصيل كنيد تا دوباره به صورت تابلوى مشخصى در ذهن مردم نمودار گردد در اين صورت اثر بسزائى دارد .\r\nجلمه‌اى را كه در بسيارى از كتابهاى روانشناسى درباره تلقين گفته‌اند همين است . . .\r\nبعضى گمان كرده‌اند كه تلقين نوعى دروغ است يعنى شخص بيمار به\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nخود بگويد من بسيار خوبم با اينكه خوب نيست !\r\nاين طور نيست ، تلقين يك امر واقعى است كه فعلا در آن بحث نيستيم ، ولى اجمالا خود اين مطلب كه شخص به تفصيل مطلبى را بگويد و از ابهام خارج كند عين همان بحثى است كه در تلقين است وقتى به خودش انسان تلقين مىكند كه من چرا مأيوس باشم من چرا شكست خورده باشم ؟ چرا دائماًبگويم كه در اين دنيا بايد افسرده باشم و شادى به ميانه بنى آدم نيست .\r\n هر كس كه بود شاد در اين عالم او * يا آدم نيست يا در اين عالم نيست \r\nانسان به خودش تلقين مىكند چرا خوشحال نباشم ؟ چرا با نشاط نباشم ؟ مگر بدى ديده‌ام ؟ آنگاه به وسيله تلقين همان ابهام و اجمال به تفصيل مىآيد . و بهترين راهش اين است كه انسان روى صفحه كاغذ بنويسد كه به تفصيل بيشترى در برابر ذهنش قرار بگيرد ، آن وقت تأثير بسزائى در او مىكند . وقتى روى صفحه كاغذ نوشت و كليه روحيات خود را مجسم كرد با خود مىگويد قبول دارم كه من در قسمت محبت سر خورده‌ام ، قبول دارم پدر و مادر به من بى محبتى كرده‌اند ، قبول دارم دوستان مرا گول زده‌اند ، من قبول دارم كه از اول طفوليت تا به حال : تا ز مادر زاده‌ام روى نبودم شادمان .\r\nولى من روحيات بسيار مفيدى هم دارم از همين امروز سعى مىكنم در مسير صحيح قرار بگيرم ، و با خود بگويد من اخلاقيات مفيدى هم دارم ، چرا به خاطر يك گرفتارى ، اخلاقيات مفيد را از بين ببرم . به قول « اوليور گلداسميت » : « عظمت و بزرگى انسان در اين نيست كه هرگز سقوط\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nنكند بلكه در اين است كه هنگامى كه سقوط كرد دوباره بر خيزد » .\r\nوقتى همين مطالب را با جملات درشت و به خصوص خط زيبا با دست خود ، نه با دست تابلو نويسها ، روى صفحه كاغذ نوشت تأثير بسيار به سزائى در روح و روان او خواهد داشت . البته ديدن تابلو هم تا حدودى مفيد است ولى با دست خود نوشتن خيلى مفيدتر است .\r\nتعليمات مذهبى راه مفيدى را جلوى پاى ما گذاشته است قرآن كريم بيان فرموده است كه انسان ممكن است روى فراموشى و خطا اشتباهاتى بكند ولى به خاطر اين اشتباهات بالكل ساقط نمىشود . « لا تواخذنا ان نسينا او اخطانا » : ( خدايا اگر ما فراموش كرديم يا خطا كرديم ما را مؤاخذه نكن ) .\r\nبا اين قبيل تعليمات مذهبى كاملا انسان مىتوان به خودش تلقين كند كه من يك فردى هستم كه اشتباه كردم و بيمارى داشته‌ام نه اينكه به طور كلى شكست خورده باشم و هيچ قدرت نداشته باشم .\r\nاين تلقينات اثر خواهد داشت و تدريجاً بر غم و ترس غلبه مىكند ، و به قول « ويليام جيمز » اگر انسان بتواند يك فكرى را آن قدر در مغز خود تكرار كند كه افكار ديگر را تحت الشعاع قرار بدهد همين فكر ، مسير زندگى او را تغيير خواهد داد .\r\nجمله جالبى مولى على عليه السلام دارد « من اصبح على الدنيا حزينا فقد اصبح لقضاء اللّه ساخطاً » « 1 » كسى كه بامدادان با غم و اندوه در دنيا بنگرد با قضاى الهى دشمنى نموده است ! زيرا همه چيز عالم با تقدير الهى استكه اين خود بحث مهم و جالبى از نظر روانى دارد .\r\n\r\n\r\n","description":"","footnote":"\r\n( 1 ) - نهج البلاغه ، ترجمهء فيض ، ص 1177 .\r\n","page_name":" 93 ","page_number":93},
  {"content":"\r\n\r\nبه هر حال استاد روانپزشك مىتواند با اين گونه تلقينات غم و ترس را از شخص بيمار دور سازد .\r\nاحياناً به اشخاصى برخورد كرده‌ام كه مىگويند اگر نبود كه ما معتقد به مذهب هستيم و دين مقدس اسلام ، خودكشى را تحريم نموده است خودكشى مىكرديم .\r\nحالا كارى نداريم كه اساساً آنهاكه نجات را در خودكشى دانسته‌اند و دست به انتحار مىزنند گرفتار جهالتى بسيار خطرناك هستند و بدون تفكر و عاقبت انديشى دست به خودكشى مىزنند . .\r\nآنها از كجا مىدانند كه پس از خودكشى ديگر روحشان درك ندارد و گرفتار مصيبتها و آلام نيستند ؟\r\nشايد همانطور كه پيشوايان اديان و روحيون گفته‌اند ، روح پس از مرگ هم باقى باشد و گرفتار دردهاى بيشتر باشد . به قول يكى از شعراء معاصر اگر مرگ عدم بود و هيچ دركى پس از آن نبود كدام عاقل از خودكشى بدش مىآمد ؟\r\nبحث اعتقادى نداريم ، اين بحث عليحده است ، آنچه كه مربوط به بحث ماست اين است كه اين‌ها تمام از شكست است و روانپزشك مىتواند ورشكستى آنها را جبران كند .\r\nگاهى با تلقين در ديگران آثار عجيبى گرفته‌اند پيش از اين گفتيم كه باعث جنبش سجستانى و حكومتش بر خراسان دو شعر شاعر معاصرش بود كه :\r\n مهترى گر به كام شير در است * شو خطر كن ز كام شير بجوى\r\nيا بزرگى و عز و نعمت و جاه * يا چو مردانت مرگ روياروى \r\n\r\n","description":"","footnote":"","page_name":" 94 ","page_number":94},
  {"content":"\r\n\r\nرحيم زادهء صفوى هم مىخواست با همين وسيله شاه قاجار را تحريك كند و در پاريس بر او مىخواند :\r\n خوشا هواى شميران و لار فصل بهار * پر از ترانهء بلبل ، سرود كبك درى\r\nبراى مرد موحد جهان پر از تسبيح * براى شه همه تعليم عدل و دادگرى\r\nبگو كه تاج كيانى و تخت طاووست * ز دورى تو گرفته غبارى از كدرى « 1 » \r\nاز مطالبى كه گفته شد مىتوان به طور خودسازى و بدون توسل به روانپزشك هم استفاده نمود و شروع به اصلاح نمود .\r\nدر خاتمهء عرايضم اين جمله را تذكر دهم كه برخى روانشناسان تربيتى مىگويند : انسان معمولا هر شبانه روز پنج دقيقه احمق مىشود ما به صحت يا بطلان اين تحديد 5 دقيقه كارى نداريم ، و به اين كارى نداريم كه بعضى مىگويند لازم است در شبانه روز چند دقيقه‌اى از انديشهء عقل استفاده نكرده كارهاى بچگانه يا ديوانگى انجام دهد . ولى بايد به - ورشكستگان روحى گفت : احتمال بدهيد فكر انتحار و مانند آن زائيدهء همان دقيقه‌ها باشد .\r\nتابستان 1348\r\n\r\n\r\n","description":"","footnote":"\r\n( 1 ) - ليكن اثر نكرد و شاه قاجار از ترس مشكلات و بخصوص رضاخان ماندن در پاريس را ترجيح داد .\r\n","page_name":" 95 ","page_number":95},
  {"content":"\r\n\r\n\r\nپيوست\r\nبرخى افراد براى رهائى از غم به پناه عناصر تخدير كننده‌اى چون ترياك و هروئين و انواع مشروبات الكلى و ال اس دى و غيره مىروند .\r\nبرخى ديگر به پناه موسيقى مىروند تا به قول خودشان خستگيهاى روزمره را جبران كنند و افرادى هم لطيف‌تر كار مىكنند و به پناه مجالس ادبى و شعر و توصيف مىروند . . .\r\nغافل از آنكه اينها رهائى بخش اساسى نبوده تخدير موقت است و چون اين تخدير عارضى به كنار رفت غم با فشار بيشترى به همراه حسرت رو مىآورد ، و به همين جهت ناچار مىشوند بر كميت مخدر بيافزايند و تدريجا فاصلهء زمانى عمل تخدير را كمتر كنند ، و در نتيجه خود را بالكل ساقط نموده از نيروى انسانى بى بهره سازند .\r\nبزرگترين ضرر موسيقى همان حالت تخدير و لختى و بىتفاوتى است كه در اثر اعتياد به آن پيدا مىشود ، سست اراده و بى تصميم و بى تفاوت مىسازد كه در برخى روايات با مفهوم : « از ميان رفتن غيرت و حميت »\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nبيان شده است ! و فرمود : چون چهل روز در خانه‌اى آوازه خوانى باشد غيرتشان از ميان مىرود به طورى كه ممكن است از تجاوز به ناموسشان نيز ناراحت نشوند » .\r\nو اين البته يك حكم كلى نبوده منظور بيان معرضيت است كه در معرض اين اندازه بى حميتى قرار مىگيرند . و به هر حال همان حالت بى تفاوتى را مىخواهد بگويد . از خصوصيات فرد بيحال و سست و تخدير شده حالت نفاق و دوگانگى او در برخورد با افكار مختلف است كه براى نجات از تضاد فكرى ، خود را موافق با هر شخص نشان مىدهد ، و اتفاقاً در اجتماع ما اين خصيصه شيوع يافته و عده‌اى هم اين گونه افراد را خوش خلق مىنامند ! ولى پيامبر اكرم صلى الله عليه و آله مىفرمايد : آوازه‌خوانى نفاق را در دل پرورش مىدهد همانطور كه آب ، زراعت را . « 1 » مسئلهء « ضعف اعصاب » كه بسيارى از دانشمندان غربى گفته‌اند : يكى از عوامل آن موسيقى است ، گر چه من منكر اين معنى نيستم كه اعتياد به موسيقى اعصاب را ضعيف مىسازد ، ليكن فكر نمىكنم اين مسئلهء جسمى كه در بسيارى از چيزهاى ديگر هم هست ملاك تحريم در شرع اسلام شده باشد .\r\nبلكه به نظر من ملاك تحريم در اسلام همان از ميان بردن حالت تهيأ و آمادگى و تحرك اجتماعى است ، اسلام سعى دارد مردم را زنده نگه دارد و روح آمادگى در برابر دشمن و حالت تدافعى دائمى را در آنها به وجود\r\n\r\n\r\n","description":"","footnote":"\r\n( 1 ) - نهج الفصاحه ، ص 432 .\r\n","page_name":" 97 ","page_number":97},
  {"content":"\r\n\r\nآورد ، روح نظارت ملى كه در نهى از منكر و امر به معروف داخلى است نيز با حالت لختى و بى تفاوتى سازش ندارد .\r\nبه همين جهت است كه در هر كشورى كه استعمار فشار بيشترى داشته باشد موسيقيهاى مهيج شهوى به همراه سائر برنامه‌هاى اشاعهء فساد شايع‌تر خواهد بود ، و به عكس در هر كشورى كه استعمار خارجى فشار كمترى داشته باشد و ناراحتىهاى داخلى هم نباشد ، تضاد روش حكومت با طرز فكر ملّى كمتر به چشم مىخورد و موسيقىهاى مهيج و مخدر كه كانال انحرافى از مسير مبارزات حياتى انسانيت است كمتر ديده مىشود . و اين هم يكى ديگر از موارد روش ضد استعمارى اسلام است كه مىخواهد همواره ملتها بيدار باشند و تخدير نشوند و اگر اسلام به طورى كه يك نفر « گرفتار عقده‌هاى مختلف » گفته است هدف استعمارى داشت ، بايد همواره ملت را تخدير كند نه همهء مواد و عناصر و اخلاق تخدير كننده را تحريم نمايد .\r\nمكتبى كه از هر نوع علم مفيد ترويج كند و جهل را از لشگريان شيطان بداند و عقل و فكر را بهترين آفريده بشمارد و بحدّى از علم ترويج كند كه نگاه به رخ دانشمند هدفى را عبادت بداند و مردم را به دقت در كارهاى حكمرانان تشويق كند و نصيحت پيشوايان حقيقى را در موارد لازم ، واجب بشمارد و از كليه مواد مخدر كه منصرف كننده افكار است جلوگيرى كند هيچ گونه وجه تشابهى با روشهاى استعمارى ندارد .\r\nدر حديث « قدسى » راه زنده دلى و دورى غم و اندوه مخدر را در مذاكرات علمى دانسته و فرموده است : « مذاكره دانش در ميان بندگانم\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدلهاى مرده را زنده مىكند » : « تذاكر العلم بين عبادى مما يحيى عليه القلوب الميتة » .\r\nبراى مبارزه با غم و اندوه بايد از سخنان نغز و خوش استفاده نمود ، مىدانيد ميان خنده و شهوت فرق بسيار است ، خنده حالت انبساط مىآورد ولى شهوات و عشقهاى افراطى حالت گرفتگى مىآورد ، از مصاحبت افراد مورد علاقه كه در عين حال در مسير حالت گرفتگى شهوانى و علاقه‌هاى افراطى انقباض آور نباشند بايد بهره برد ، از مطالعهء ذوقيات و ديدن مناظر ذوقى و دلفريب و حل مشكلات علمى و ذوقى ، حمل معماها بايد استفاده نمود . از همنشينى با دانشمندان معنوى و روحانيون پاك و روشن و آگاه ، نبايد غفلت داشت ، كه موجب دور ريختن عوامل غم واندوه خواهند بود . اگر قدرت تفكر در قرآن مجيد داريد مىتوانيد از كلمات جالب معنوى قرآن كه بشر را پيوند به قدرت ابدى مىدهد و دل را از عالم ماده و عوارض آن چون عشقها و اندوه‌ها رها ساخته آزاد مىسازد استفاده‌ها كنيد .\r\nبرخى از اين عوامل تأثير موقت دارند ولى تمرين فكرى و عملى براى پيوند دل به عالم قدس الهى جنبه دائمى داشته بشر را همواره از قيد علائق ماده و عوارض زنجير كننده عالم طبيعت آزاد ساخته ، بندهء عشق خدا نموده و بالنتيجه از هر دو جهان آزاد مىسازد به طورى كه وقتى عبادت هم مىكند نه براى وصول به بهشت است و نه از ترس جهنم بلكه روى محبت ذات خداوند است ! و با اينكه تا در اين عالم زندگى مىكند به موجب فرمان خداوند همواره مشغول فعاليت است دل بستن به جهان را\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nكار بچگان و كوته فكران دانسته هر گونه خدمتى كه در راه افراد و اجتماع انجام مىدهد همه را براى دوست حقيقى انجام مىدهد ، و كمترين توقع و انتظارى از ديگران ندارد . و اين است كه آزادگان از پيش گفته‌اند : « العالم كله خيال فى خيال » جهان سراسر خيال است . يعنى عالم ماده بلكه سراسر عالم ، جز خداوند ، اصالت و ارزش ندارد .\r\nو آن مقام بزرگى است كه ائمه عليهم السلام با حالت تضرع از خدا مىطلبيدند ، در مناجات ائمه در ماه شعبان مىخوانيم : خدايا به من انقطاع كامل از خلق عنايت فرما و چشمان دلمان را به نور توجهت روشنى بخش تا به جائى كه چشمان دل پرده‌هاى نور را به درد و به معدن بزرگى و عظمت وصول يابد و روحمان به مقام عز قدست بياويزد ! « 1 » اينكه عده‌اى نابخرد دور از حقيقت تصور كرده‌اند معناى عشق و محبت به خداوند اين است كه انسان عملا از فعاليت‌هاى اجتماعى شانه خالى كرده به گوشه بخزد و سر به درون برده به زمزمه‌هاى عارفانه قناعت كند مفهوم محبت را ندانسته‌اند ، به فرمودهء امام باقر عليه السلام : « دوست بايد مطيع محبوب خود باشد » .\r\nاين چگونه محبت به خداست كه قدمى در راه فرامين الهى بر نمىدارند ، نالهء گرسنگان را مىشنوند و كوچكترين گامى براى آنها نمىزنند ، از امر به معروف و نهى از منكر و ديگر مسائل اجتماعى اسلام\r\n\r\n\r\n","description":"","footnote":"\r\n( 1 ) - « الهى هب لى كمال الانقطاع اليك و انرا بصار قلوبنا بضياء نظرها اليك حتى تخرق ابصار القلوب حجب النور فتصل الى معدن العظمة و تصير ارواحنا معلقة بعز قدسك » .\r\n","page_name":" 100 ","page_number":100},
  {"content":"\r\n\r\nكه اين همه خداى بزرگ توصيه فرموده است نمىخواهند چيزى بدانند .\r\nنه ، حقيقت اين است كه اين محبت ادعائى را بهانه كرده‌اند تا عده‌اى خسته از تارهاى تنيده به دست خود را ، به دور جمع نموده حالت تخدير بر ايشان به وجود آورند و از آنها « كلّاشى » كنند و با يكديگر در كنار نهرهاى مصفا و مناظر دلفريب بنشينند و افراد خوش آوازى رابخوانند تا برايشان بخوانند و خوابشان كنند و به قول مثنوى « خرشان را بربايند » .\r\nمحبت به خداوند را كه همه‌اش جلال و جمال و كمال است ، على عليه السلام مىفهمد كه آه يتيمان به گريه‌اش مىانداز و به گريهء تنها اكتفا نمىكند و همه شب به گرد كوچه‌ها مىگردد تا مگر بيچاره‌اى ، مستمندى ، گرسنه‌اى باشد ، كه حتى امكانات حضور به محضر على عليه السلام را نداشته باشد و از كمال آبرو نخواهد كسى از دل پر دردش آگاهى يابد ! مىگردد تا دوباره پس از سالها انحراف مسير حكومت حقهء اسلام ، كه به خصوص عثمان ، اختلاف طبقاتى ايجاد كرده بود ، بلكه به مسير خود برگرداند .\r\nمحبت به خداوند را او مىفهمد كه دل از جهان شسته و در راه اصلاح اجتماع كوچكترين واهمه‌اى از دشمنان به دل راه نمىدهد ، و تا اينطور نباشد نمىتواند كار كند .\r\nو فرزندش عليه السلام حقيقتا محبت به خدا را درك مىكند كه به بهانهء محبت دست از كار بر نمىدارد و محبت را در گودال قتلگاهش و در قطعه زمينى كه خونش ريخته شده و در حالتى كه برنامه وظيفه‌اش را انجام شده مىبيند بهتر احساس مىكند و لطيف‌تر مىداند و با كمال فروزندگى و درخشندگى چهره كه دشمن را انگشت به دندان مىكند ، در\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nآن حالت عجيب با خدايش راز و نياز مىكند و به تعبير ما چون دلداده‌اى كه بهترين فرصت معاشقه با دلدار را پيدا كرده است با او سخن مىگويد :\r\n« خدايم چون تو مىخواستى چنين كردم ، اينك هم تسليم اوامرت هستم » اگر باز هم امرى است بفرما در همين چند نفس نيز خدمتى هست انجام دهم .\r\nو چون مىخواهند بدن پاره پاره‌اش را به خاك بسپارند در ميان دو كتفش هنوز سياهى اثر بار و كوله‌پشتى كه شبها به در خانهء فقرا مىبرده تا آنها كه از رنج حكومت معاويه به گرسنگى هولناكى افتاده‌اند بلكه كمى احساس سيرى كنند و مالش دل ، رنجشان ندهد . . . هنوز آن سياهى را مىديدند ! !\r\nعشق به خدا شور انسانى را به لطيف وجهى به جريان انداخته ، غمها و اندوههاى بى حاصل را از ميان مىبرد و بهترين راه هموار براى ايجاد يك نشاط دائمى خواهد بود .\r\nاين محبت لطيف را مىتوان با برنامه‌هاى حساب شده اسلام در خود به وجود آورد .\r\nبرنامهء فكرى مطالعه در نعمتهاى « او » و در جمال و جلالش و در آيات بلندش .\r\nبرنامهء عملى نماز كه راز و نياز با اوست و به خصوص با توجه به جهات مهم معرفتى و اسرارى كه در ركوع و سجود و قرائت و . . آن نهفته است كه لازم است مردم درسى به اين عنوان بخوانند و استادى براى آن بشناسند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nروزه كه به وجود آورنده صفاى دل و شايستگى درك صفاى عالم قدس است و حالت به اصطلاح قرآن « ترف » را كه شكم‌پرورى افراطى و مستى حاصل از ثروت افراطى است از ميان مىبرد ، و سائر برنامه‌ها . . .\r\nو از تعبير « عشق » وحشت نكنيد ، اينكه در احاديث و آيات اسلامى كلمهء عشق به كار برده نشده است از اين نظر بوده كه در آن زمانها كه ادراك مردم پائين بود بيشتر عشق را در همان موارد عشقهاى ناپاك و هرزگى و شهوت به كار مىبردند و اين زشت بود كه آن لغت را دربارهء خداوند هم به كار بريم . ولى اينك كه به سير تكاملى انسان ، نوعاً درك كرده‌اند و مفهوم عشق لطيف را فهميده‌اند آن جهت در كار نيست .\r\nو به علاوه نزاعى در لفظ نداريم ، عشق نگوييد و محبت شديد بگوئيد كه قرآن فرموده است : « مؤمنين شديدترين علاقه و محبت را به خداوند دارند » . « 1 » اين بحث نيز فشرده شد فرصتى مىخواهد و حالى رقيق‌تر ! اميد است لطف خداونديش مدد فرموده آن حالت را در ما به وجود آورد .\r\nانه ولى التوفيق\r\nشهريور 1352\r\nمحمدعلى گرامى\r\n\r\n\r\n","description":"","footnote":"\r\n( 1 ) - « والذين آمنوا اشد حبّاً للّه » ، آيهء 165 بقره .\r\n","page_name":" 103 ","page_number":103},
  {"content":"\r\n\r\nآثار ديگرى كه از حضرت آيت الله العظمى گرامى منتشر شده است :\r\n1 . رسالهء توضيح المسائل\r\n2 . استفتائات ( جلد و 2 )\r\n3 . المعلقات على العروة الوثقى در چهار جلد ( فقه استدلالى ، به عربى )\r\n4 . المعلقات على العروة ( به عربى يك جلد )\r\n5 . مناساك حج\r\n6 . منهاج الفلاح ( به عربى )\r\n7 . درسهايى از علوم قرآن\r\n8 . اخلاق وعرفان در وضو و نماز\r\n9 . لولا فاطمه ( س )\r\n10 . مالكيت خصوصى در اسلام\r\n11 . مالكيت ها\r\n12 . شناخت قرآن\r\n13 . نگاهى به مسأله بردگى در اسلام\r\n14 . نگاهى به سيستم سياسى اسلام\r\n15 . مرزها\r\n16 . مقدمه اى بر امامت\r\n17 . فلسفه - مجموعه دفتر اول تا چهارم\r\n18 . آغاز فلسفه ( ترجمهء بداية الحكمة علامةء طباطبايى )\r\n19 . المنطق المقارن ( عربى )\r\n20 . مقصود الطالب ( شرح حاشية ملاعبدالله در منطق به عربى )\r\n22 . قانون اساسى در اسلام ( ترجمهء كتاب نحو الدستور الاسلامى )\r\n23 . عدالت اجتماعى در اسلام\r\n24 . خودسازى و مسائل روانى\r\n25 . بررسى ملاك هاى روانى در اسلام\r\n26 . ترجمه جلد 10 تفسير الميزان 6\r\n27 خدا در نهج البلاغه\r\n28 . مذهب\r\n\r\n\r\n","description":"","footnote":"","page_name":" 104 ","page_number":104}
  ]