[
  {"content":"\r\n\r\nاخلاق الاشراف\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاخلاق الاشراف\r\nنوشتهء\r\nخواجه نظام الدين عبيد زاكانى\r\nتصحيح وتوضيح\r\nدكتر على اصغر حلبى\r\nانتشارات اساطير\r\n185\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nانتشارات اساطير\r\nاخلاق الاشراف\r\nتأليف خواجه نظام الدين عبيد زاكانى\r\nتصحيح وتوضيح دكتر على اصغر حلبى\r\nچاپ اول : 1374 ه‍ . ش\r\nحروف چينى : صدقيانى\r\nليتوگرافى وچاپ : ديبا\r\nتيراژ : 3000 نسخه\r\nناشر : اساطير : ميدان فردوسى ، اول ايرانشهر ، ساختمان 10 تلفن 8821473 - 8824250\r\nحق چاپ محفوظ است .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مندرجات\r\nپيشگفتار 7\r\nمقدمه : عبيد زاكانى 40 - 9 1 - احوال 9\r\n2 - آثار 16\r\nآثار جدى 17\r\nمثنوى عشاق‌نامه 17\r\nفالنامهء بروج 18\r\nفالنامهء وحوش 18\r\nمثنوى سنگ‌تراش 18\r\nنوشته‌هاى هزلى 19\r\nاخلاق الاشراف 22\r\nتعريفات 22\r\nرسالهء دلگشا 23\r\nريش‌نامه 26\r\nصد پند 27\r\nاشعار هزليه و تضمينات 28\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمكتوبات قلندران 28\r\nموش و گربه 29\r\n3 - رسالهء اخلاق الاشراف 29\r\nاخلاق الاشراف 216 - 41 مقدمات 41\r\nباب اول در حكمت 61\r\nباب دوم در شجاعت 73\r\nباب سوم در عفت 93\r\nباب چهارم در عدالت 123\r\nباب پنجم در سخاوت 143\r\nباب ششم در حلم 167\r\nباب هفتم در حياء ، وفا ، صدق ، رحمت و شفقت 185\r\nبرخى حواشى مفصل 217\r\nفهرست لغات و اصطلاحات 245\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبه نام خداوند بخشندهء مهربان\r\n\r\nپيشگفتار\r\nاكنون پانزده سال است كه اين ضعيف ، روى آثار خواجه عبيد اللّه زاكانى ، اين رند بزرگ ايرانى ، كار مىكند ، و هر كتابى را ، چه پارسى و چه تازى ، بمطالعه مىگيرد ، با دقّت به دنبال اصل و منشأ لطايف و داستان‌هاى او مىگردد ؛ و به توفيق حضرت حقّ و خاصان او و فتوح روان آن مرد بزرگ ، بسيارى از آنها را ريشه‌يابى و يادداشت كرده است .\r\nدر ميان آثار عبيد ، كه غالبا كوچك و رساله‌وار هستند ، از يك سوى ؛ و در ميان نوشته‌هاى اخلاقى تاريخ ايران اسلامى از سوى ديگر ، رسالهء اخلاق الاشراف ، دقيق‌ترين و واقع‌بينانه‌ترين نوشته‌يى است كه در تجزيه و تحليل اخلاق فردى و سياست اجتماعى ايران و كشورهاى اسلامى در سدهء هشتم / چهاردهم و حتى در همهء طول تاريخ درازآهنگ ايران نوشته شده است . آنچه دربارهء اين رساله گفتنى است پس از اين خواهد آمد .\r\n* * * براى چاپ آثار بزرگان علم و ادب ، همچنانكه همه مىدانند ، داشتن نسخه‌هاى قديم و مورد اعتماد ضرورت كامل دارد . پيش از اين ضعيف ، كلّيّات يا منتخباتى از آثار اين رند فرزانه توسّط ميرزا حبيب اصفهانى ( وفات ، حدود 1311 ه . ق . ) ، و مسيو فرتهء فرانسوى ، و شادروان استاد عبّاس اقبال آشتيانى ( وفات ، 1334 ه . ش . ) و فاضل ارجمند آقاى پرويز اتابكى ، و كتاب‌شناس دانشمند جناب ايرج افشار ، و شايد كسان ديگرى كه من نديده‌ام و نمىشناسم ، بچاپ رسيده است .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاين ضعيف به فضل تقدّم همهء اين بزرگواران و عزيزان اعتراف مىكند و از خداوند بخشايش درگذشتگان و تندرستى كامل زندگان ايشان را مسألت دارد . اين ضعيف براى چاپ آثار عبيد ، گذشته از كارهاى مطبوع ايشان ، به دو نسخه مراجعه كرده است :\r\n1 . نسخه‌يى بدون تاريخ در موزهء بريتانيا ( به شمارهء 6303 .  Or  )\r\n2 . نسخه‌يى در پاريس (  Bibliotheque Nationale  ، 824  Suppl . Persan  ) كه در محرّم 834 ( سپتامبر - اكتبر 1430 م ) استنساخ شده است . امّا نسخهء اول ، چندان سودمند نيست ، چه گذشته از اينكه در تاريخى متأخّرتر استنساخ شده ، نسخه‌نويس به كار خود وارد نبوده و دقّت لازم بخرج نداده است . بسيارى از داستان‌هاى لطيف عربى رسالهء « دلگشا » و همين‌طور رسالهء « نوادر الامثال » ، و رسالهء « تعريفات » پر از اغلاط فاحش است ، و ناسخ در داستان‌هاى فارسى بسيارى از لغات و عبارات و شخصيّت‌ها را به ميل خود عوض كرده تا به گمان او با طبع و ذوق معاصران سازگار درآيد ! امّا نسخهء دوم دقيق و مضبوط است و تنها 64 سال پس از وفات عبيد رونويسى شده ، و لذا از لحاظ تاريخى نيز قديم‌تر است .\r\nنگارنده ، پيش از همهء آثار عبيد ، رسالهء اخلاق الاشراف را براى چاپ آماده كرد ، چه به عقيدهء او مهم‌ّترين و فلسفىترين اثر عبيد ( مقصود فلسفهء عملى است ) همين نوشتهء او است . آثار ديگر نيز به همين شيوه آماده شده و به توفيق الهى ، و به شرط عمر نگارنده ، در اختيار خوانندگان و دوستداران عبيد زاكانى قرار خواهد گرفت .\r\nو اللّه الموفّق و هو الهادى\r\nتهران - مهرماه 1373 ه . ش .\r\nعلى اصغر حلبى\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدّمه\r\n\r\nعبيد زاكانى ( وفات ، 772 ه . ق . )\r\n\r\n1 . احوال\r\nشايد تعجّب كنيد كه در اين مقدّمه عبيد زاكانى شاعر را جزو رجال علم اخلاق ، سياست و علم الاجتماع و در رديف خواجه نظام الملك و ابن مسكويه و خواجه نصير طوسى و ابن خلدون مىآوريم ، زيرا عبيد در ميان ما ايرانيان به هزل و هجوگويى بيشتر شهره است تا به بحث در علم اخلاق و سياست و ادارهء مملكت . امّا بنده مىخواهم در اينجا بگويم كه در همهء دورهء تاريخ اسلامى ايرانى ، وى گذشته از شاعرى و طنزگويى ، از بزرگترين علماى سياسى و اجتماعى نيز بوده است و به ويژه از لحاظ روان‌شناسى اجتماعى و سياسى مردى بسيار دقيق النظر و تيزبين بوده و انديشه‌هاى دقيق و عميق دارد . اگر غرب بتواند مثلا امثال ماكياولى و هابز و ولتر را از زمرهء صاحب‌نظران سياسى خود بيرون بگذارد ما نيز مىتوانيم و حقّ داريم عبيد را عالم سياسى نخوانيم .\r\n* * * خواجه نظام الدّين عبيد اللّه زاكانى قزوينى ، از شاعران و نويسندگان متفكّر و\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمنتقد بزرگ ايران در سدهء هشتم هجرى است كه در زاكان قزوين متولّد شده است . وى از خاندان زاكانيان است ، و زاكانيان تيره‌يى از عرب بنى خفاجه بودند كه به ايران مهاجرت كرده در قزوين ساكن شده بودند . از گفتهء حمد اللّه مستوفى ( كه بيشتر از يك جمله دربارهء عبيد نيست ) چندين نكته را استنباط كرده‌اند « 1 » .\r\n1 . عبيد در آغاز كار جزو صدور و وزراء بوده است ، چه « صاحب معظّم » عنوانى است كه در تاريخ اسلام و ايران به وزراء و صدور و يا كسانى كه در رديف آنان بوده‌اند ، داده مىشده است .\r\n2 . حمد اللّه مستوفى ، تاريخ گزيده را به سال 730 ه . ق . تأليف كرده است ، و اين نشان مىدهد كه در اين تاريخ عبيد شهرت بسزايى داشته است ، زيرا مستوفى كه هم‌ولايتى او يعنى قزوينى بوده از « اشعار خوب و رسايل بىنظير » خواجه عبيد اللّه زاكانى ياد مىكند « 2 » .\r\n3 . همين عبارت ضمنا نشان مىدهد كه عبيد دست‌كم در دههء اوّل سدهء هشتم ( حدود سال 710 ه . ق . ) متولّد شده است .\r\n4 . همين‌طور از عبارت مستوفى استنباط مىشود كه وضع زندگانى او در آغاز حيات به سبب انتساب به دودمان اصيل و متمكّنى خوب بوده ، ولى بعدها به سبب دگرگونيهاى روزگار و شايد به علّت اشتغال به علم و فنّ شاعرى و نويسندگى ، آن هم از نوع متعهّدانه و مخلصانه كه نتيجه‌يى جز محروميّت ببار نمىآورده ، به عسرت و تنگدستى افتاده ، و كارش چنان سخت شده كه در طلب جوانمردى مىبوده است تا او را « از غم قرض برهاند » « 3 » .\r\nعبيد ظاهرا در روزگار شيخ جمال الدّين ابو اسحق اينجو به شيراز رفته و او و وزيرش ركن الدّين عميد الملك را مدح گفته است . در اشعار او مدح سلطان اويس\r\n\r\n\r\n","description":"","footnote":"\r\n( 1 ) . تاريخ گزيده ، 805 ، چاپ امير كبير ، به اهتمام دكتر نوايى .\r\n( 2 ) . « و از ايشان صاحب معظّم خواجه نظام الدّين عبيد اللّه اشعار خوب دارد و رسايل بىنظير » .\r\n( 3 ) .\r\n . . . درستى نيافتم جايى * كه مرا وا رهاند از غمِ قرض \r\n( كليّات ، 224 ، چاپ اقبال آشتيانى ) .\r\n","page_name":" 10 ","page_number":10},
  {"content":"\r\n\r\nجلايرى و شاه شجاع مظفّرى نيز آمده است . امّا نسبت به سلطان محمّد جلايرى نفرت داشته و هجوها و طنزهاى زيادى در ديوان او از اين سلطان متظاهر به ديندارى ، ولى متعصّب و سخت‌كش ، آمده است . دربارهء اين اشخاص ، در رسالهء منفرده‌يى به تفصيل بحث شده است « 1 » .\r\nاشعار جدّى عبيد موسوم به كلّيّات عبيد زاكانى ، در سال 1321 ه . ش . در تهران طبع شده است . اغلب رسائل طنزآميز و انتقادى او نيز به نام منتخب اللطائف به سال 1303 ه . ق . ظاهرا توسّط ميرزا حبيب اصفهانى ( وفات ، 1311 ه . ق . ) در استانبول بطبع رسيده است . كتابى هم به عربى جمع‌آورى كرده كه نام آن نوادر الامثال است و حاوى نكته‌سنجيهاى ادبى ، اخلاقى و فلسفى است و امثال و حكم لطيفى در آن گرد آورده است ، و آن را به نام علاء الدّين محمّد خراسانى وزير نوشته است .\r\nرسائل انتقادى و هزل‌آميز ديگرى به اسامى ريش‌نامه ، صد پند ، رسالهء ده فصل معروف به تعريفات ، رسالهء دلگشا ، مجموعهء داستانهاى پارسى و تازى ، فالنامهء بروج ، و فال‌نامهء وحوش و طيور ، قصيدهء انتقادى و بسيار مشهور موش و گربه ، مثنوىيى به نام عشّاق‌نامه به شيوهء نظامى گنجوى دارد . امّا بىترديد بهترين كتاب عبيد اخلاق الاشراف نام دارد ، كه از عميق‌ترين رساله‌هاى فارسى است و همان‌طور كه از لحاظ معنى در زبان فارسى بىنظير است و هيچ نويسنده‌يى در هيچ دوره‌يى از تاريخ ايران نظير آن را ننوشته است ، از نظر لفظى نيز شاهكارى از فصاحت و شيرين بيانى است . دربارهء اين آثار ، در شمارهء دوم بحثى مفصل‌تر خواهد آمد . در كتاب حاضر ، اين رساله با شرح و توضيح آمده است .\r\nدر اين رساله عبيد اخلاق اشراف زمان خود را بررسى كرده و گذشته از اين كه تسلّط عميق خود را در مباحث دينى ، فلسفى ، اخلاقى و سياسى ثابت كرده ، شيوهء طنزآميز بديعى به كار برده است كه خواننده در آغاز مىپندارد عبيد با رفتار و گفتار و كردار بزرگان زمانهء خويش موافق و دمساز است ، امّا وقتى دقيق مىشود و در مطالعهء\r\n\r\n\r\n","description":"","footnote":"\r\n( 1 ) . على اصغر حلبى ، عبيد زاكانى : شرح احوال ، آثار و انديشه‌هاى او ، تهران ، انتشارات طرح نو .\r\n","page_name":" 11 ","page_number":11},
  {"content":"\r\n\r\nرساله پيش مىرود به طنز عميق و انتقاد كوبنده‌يى كه عبيد در هر يك از سطور رسالهء خويش درج كرده ، آگاه مىگردد .\r\nشيوهء بيان او چنين است كه نخست هر يك از فضايل گوناگون اخلاقى مانند حكمت ، شجاعت ، عفّت ، عدالت ، سخاوت ، حلم ، حياء ، وفا ، صدق ، و رحمت و شفقت را به تعبير دانشمندان اخلاق مانند ابو على مسكويه ( وفات ، 421 ه . ق . ) و خواجه نصير طوسى ( وفات ، 672 ه . ق . ) بيان مىكند ، و آن را مذهب منسوخ و « به غايت مجوّف و مكرّر » مىخواند ، آنگاه مذهب مختار معاصران خود را در تعريف اين معانى ياد مىكند و جهانى از نفرت و طنز خنده‌ناك در لفافهء بيان خود ارائه مىدهد . و از اين نظر عبيد با ماكياولى « 1 » ( 1469 - 1527 م ) شباهت تامّ دارد ، چه ماكياولى نيز صداقت و پاكى سياسى را در رسالهء گفتار دربارهء ده كتاب اوّل از لوى « 2 » ستوده است ، ولى در رسالهء امير « 3 » ( شهزاده ) ، امير را به انجام هر كارى كه او را در مقام خود استوارتر سازد سفارش مىكند ، يك جا مىگويد « اگر شهزاده‌يى مىخواهد سلطنت خود را ادامه دهد بايد ياد بگيرد كه چگونه با فضيلت نباشد ، زيرا حقيقت اين است كه كسى كه مىخواهد در هر كارى بر پايهء فضيلت رفتار كند به ضرورت گرفتار غصّه و سختى مىشود . . . ، لذا امير بايد از روباه و شير هر دو ياد بگيرد ؛ زيرا شير در برابر دامها بىدفاع است و روباه در برابر گرگان . از اين روى ، امير بايد هم روباه باشد كه دامها را تشخيص بدهد ، و هم شير باشد تا گرگان را بترساند و از خود دور سازد » « 4 » .\r\nهمين‌طور ماكياولى براى روشن كردن مقصود خويش براى دوك لورنزو « 5 » ، يعنى اربينو مثالى عينى مىآورد ، و مىگويد :\r\n« حاكم معاصرى ، كه بهتر است نام او را نبرم از چيزى جز صلح و خيرخواهى دم نمىزند ؛ درحالى كه او دشمن اين هر دو است ، و اگر او به يكى از اين دو عمل مىكرد\r\n\r\n\r\n","description":"","footnote":"\r\n( 1 ) .  . Machiavelli , Niccolo  .\r\n( 2 ) .  . The Discourses on The First Decade of Livy  .\r\n( 3 ) .  . The Prince  .\r\n( 4 ) . 1975 ، (  Eng . , tr . , by George Bull , London ( Penguin Books  ، 99 .  . The Prince , P  .\r\n( 5 ) .  . Duke of Lorenzo , Urbino  .\r\n","page_name":" 12 ","page_number":12},
  {"content":"\r\n\r\nتاكنون چندين‌بار دستگاه خود را از دست داده يا از سلطنت بر كنار شده بود » « 1 » .\r\nعبيد نيز به همين ترتيب فضيلت را محكوم مىكند و براى اثبات مقصود خود مثالى تاريخى بدست مىدهد « . . . پادشاهان عجم چون ضحّاك تازى و يزدگرد بزه‌كار . . . و ديگر متأخّران كه از عقب رسيدند تا ظلم مىكردند دولت ايشان در ترّقى بود و ملك معمور . چون زمان به كسرى انوشروان رسيد او از ركاكت رأى و تدبير وزراى ناقص عقل شيوهء عدل اختيار كرد ، در اندك زمانى كنگره‌هاى ايوانش بيفتاد . . .\r\nچنگيزخان . . . تا هزاران هزار بىگناه را به تيغ بىدريغ از پاى درنياورد پادشاهى روى زمين بر او مقرّر نگشت « 2 » » .\r\nعبيد در اينجا رندانه فضيلت عدل را مىكوبد و تنها هوشمندان مىدانند كه مقصود او مانند ماكياولى چيست . مىگويد : « در تواريخ مغول وارد است كه هلاكوخان را چون بغداد مسخّر شد جمعى را كه از شمشير بازمانده بودند بفرمود تا حاضر كردند ، حال هر قومى بازپرسيد ، چون بر احوال مجموع واقف گشت ، گفت از محترفه ( پيشه‌وران ) ناگزير است ايشان را رخصت داد تا بر سر كار خود رفتند ؛ تجّار را مايه فرمود دادن تا از بهر او بازرگانى كنند ؛ جهودان را فرمود كه قومى مظلومند به جزيه از ايشان قانع شد ؛ مخنّثان را به حرمهاى خود فرستاد ؛ قضاة و مشايخ و صوفيان و حاجيان و واعظان و معرّفان و گدايان و قلندران و كشتىگيران و شاعران و قصّه‌خوانان را جدا كرد و فرمود : اينان در آفرينش زيادت‌اند و نعمت خداى به زيان مىبرند ؛ حكم فرمود تا همه را در شطّ غرق كردند ، و روى زمين را از خبث ايشان پاك كرد . لاجرم قرب نود سال پادشاهى در خاندان او قرار گرفت و هر روز دولت ايشان در تزايد بود . ابو سعيد « 3 » بيچاره\r\n\r\n\r\n","description":"","footnote":"\r\n( 1 ) . 102 - 101 .  . The Prince , PP  .\r\n( 2 ) . اخلاق الاشراف ، 22 .\r\n( 3 ) . ابو سعيد ( وفات ، 736 ه . ق . ) آخرين پادشاه مقتدر ايلخانيان مغول بوده ، و توسّط مورّخان آن دوره به « شجاعت ، جمال ، شاعرى ، خطّاطى ، بخشندگى و ظرافت طبع » ستوده شده است .\r\nبنابراين اشارهء ضمنى عبيد به فضيلت‌پرورى او در مقايسه با هولاگوخان ستمگر پر بىپايه نيست . -\r\n","page_name":" 13 ","page_number":13},
  {"content":"\r\n\r\nرا چون دغدغهء عدالت در خاطر افتاد و خود را به شعار عدل موسوم گردانيد در اندك مدتى دولتش سپرى شد و خاندان هولاكوخان و مساعى او در سر نيّت ابو سعيد رفت .\r\nآرى :\r\n چو خيره شود مرد را روزگار * همه آن كُنَد كش نيايد به كار « 1 » » \r\nيكى از جنبه‌هاى نادرست سياست سلاطين در همهء تاريخ طولانى بشر جنگهاى بيهوده و زيان‌بار آنها بوده است و براى اين كار دليلى جز ارضاى حسّ خود بزرگ‌بينى « 2 » و غرور جاهلانهء خود نداشته‌اند . عبيد اين حقيقت را در ضمن داستانها و امثال و تعريفات بسيارى به باد انتقاد طنزآميز گرفته است . « سپاهىيى را گفتند چرا به غزا « 3 » نمىروى .\r\nگفت : به خدا من يكى از آنان را نمىشناسم و آنان هم مرا نمىشناسند ، پس عداوت ميان من و آنها چگونه واقع مىشود « 4 » ؟ »\r\nدر جاى ديگر عبيد مسؤوليّت همهء جنگها و شوربختيهاى حاصل از آن را به دوش طبقهء حاكم مىنهد و مانند اسكينر در روزگار ما معتقد است كه « جنگ نخست در\r\n\r\n\r\n","description":"","footnote":"\r\n- حمد اللّه مستوفى ، تاريخ گزيده ، 611 ، چاپ نوايى ، تهران ، 1339 ه . ش ، عبّاس اقبال ، تاريخ مغول ، 345 - 36 ، امير كبير ، 1347 ه . ش .\r\n( 1 ) . اخلاق الاشراف ، 22 - 23 .\r\n( 2 ) .  . Megalomania  .\r\n( 3 ) . غزا - پيكار مذهبى . اصلا با غزوه ( ج - غزوات ) از يك ريشه است ( و اسم فاعل از آن « غازى » است ) ولى فرقش با آن در اين است كه غزوه ، اصطلاحا به جنگ‌هايى اطلاق شده است كه خود رسول اكرم ( ص ) شخصا در آن شركت فرموده‌اند ( جنگ‌هايى كه در روزگار آن حضرت توسّط مسلمانان صورت گرفته ، ولى ايشان در آن شركت نداشته‌اند ، آن را « سريّه » و « بعث » و « بعثه » ، ناميده‌اند ( ج - سرايا بر وزن رعايا و تكايا ) . برخى از عالمان لغت گفته‌اند : « غزا » از استعمالات فارسىزبانان است « و بدين صورت در عربى نيامده ، و از غزات بر وزن فلات گرفته شده است » ( غياث اللغات ) .\r\n( 4 ) . رسالهء دلگشا ، 90 « قيل لجندى لم لا تخرج الى الغزو . فقال : و اللّه لا اعرفهم احدا و لا يعرفوننى ، فمن اين وقعت العداوة بينى و بينهم ؟ » و نيز جاحظ ، البيان و التبيين ، 3 / 233 ، چاپ قاهره ، 1380 / 1960 به تحقيق و شرح عبد السلام محمّد هارون ، كه عبيد از او اقتباس كرده است .\r\n","page_name":" 14 ","page_number":14},
  {"content":"\r\n\r\nذهن مردان آغاز مىگردد » « 1 » . او هوشمندانه گوشزد مىكند كه خودسرى و گنده‌دماغى اين طبقه زيانهاى جبران‌ناپذير براى مردم به ارمغان آورده است : « سلطان محمود از طلخك پرسيد كه جنگ ميان مردم چگونه واقع مىشود . گفت : نبينى و نخورى ! گفت : اى مردك چه . . . مىخورى ! گفت : چنين باشد يكى . . ى خورد و آن ديگرى جوابى دهد ، جنگ ميان ايشان واقع شود » « 2 » . همين‌طور مىگويد « قزوينى با كمان بىتير به جنگ ملاحده « 3 » مىرفت كه تير از جانب دشمن آيد و او بردارد . گفتند : شايد نيايد ؟ گفت : آن وقت جنگ نباشد « 4 » » .\r\nاو حتّى فرزندان طبقهء حاكم را از قماش ديگرى مىشمارد و معتقد است كه اين جماعت از مادران خويش « ستمگار و خانه‌برانداز » زاده مىشوند « زن طلخك فرزندى زاييد . سلطان محمود او را پرسيد كه چه زاده است . گفت : از درويشان چه زايد جز پسرى يا دخترى ؟ گفت : مگر از بزرگان چه زايد ؟ گفت : اى خداوند ، چيزى زايد بدكار ستمگار خانه‌برانداز » « 5 » !\r\nاين نكات كه از عبيد ياد شد ، آدمى را به ياد ولتر مىاندازد كه در يكى از آثار خويش همين نكته‌سنجيها را در باب جنگ‌افروزى اميران و پادشاهان كرده است .\r\nمىگويد « نسب‌شناسى براى شهريارى ثابت مىكند كه وى نوادهء مستقيم كنتى است كه خويشاوندان و منسوبان او سيصد يا چهار صد سال پيش با دودمانى عقد مواصلت بستند\r\n\r\n\r\n","description":"","footnote":"\r\n( 1 ) . 1978 ،  . N . Y  161 .  . See , Beyond Freedom and Dignity , P  \"  wars begin in the minds of men  \" ،  Skinner  - راغب اصفهانى آرد ( محاضرات ، 3 / 178 ، بيروت ، 1961 ) :\r\n« وصف رجل الحرب فقال : اوّلها شكوى و اوسطها نجوى و آخرها بلوى » . و نصر بن سيّار ، امير خراسان از جانب مروان بن محمّد آخرين خليفهء اموى ( 132 - 127 ه . ق . ) گويد :\r\n فانّ النار بالعودين تذكى * و انّ الحرب مبدءها الكلام \r\n( طبرى ، تاريخ ، 9 / 92 ، مصر ) . و مولوى گويد ( مثنوى ، 2 / بيت 1597 ، نيكلسن ) :\r\n عالَمى را يك سخن ويران كند * روبهانِ مُرده را شيران كند . \r\n( 2 ) . رسالهء دلگشا ، 134 .\r\n( 3 ) . ( خداناباوران - )  . Atheists  .\r\n( 4 ) . همانجا ، 107 .\r\n( 5 ) . همانجا ، 132 .\r\n","page_name":" 15 ","page_number":15},
  {"content":"\r\n\r\nكه اكنون از نام حقيقى آن دودمان حتّى خاطره‌يى بر جاى نمانده است . و اين دودمان دعاوى دور و درازى نسبت به ايالتى كه واپسين مالك آن ناگهانى و به سكته مرده است داشته‌اند . شهريار و اطرافيان او بدون اشكال و بىدرنگ نتيجه مىگيرند كه آن ايالت من عند اللّه متعلّق به اين شهريار بوده است . مردم اين ايالت بيهوده اعتراض مىكنند كه او را نمىشناسند ؛ و انسان دست‌كم بايد رضايت مردمى را كه براى آنها قانون وضع مىكند و حاكم مىفرستد ، داشته باشد . اين بحثها و گفت‌وگوها حتّى به گوش شهريار نمىرسد زيرا حقوق خود را مسلّم و بلامنازع مىپندارد . وى بىدرنگ مردان زيادى را كه كاره‌يى نيستند و چيزى هم براى از دست دادن ندارند گرد مىآورد . آنان را به لباسهاى سنگين آبى رنگ . . . ملبّس ساخته ، طناب سفيدى بر گرد كلاه‌هاى آنان مىبندد ، آنان را به راست و چپ مىچرخاند و آنگاه به سوى پيروزى رهسپارشان مىكند . شهرياران ديگر نيز كه اين بىبند و بارى را شنيده‌اند هر يك فراخور امكانات خود در اين كار شركت مىجويند و هر يك قطعه زمينى را توسّط آدم‌كشان مزدورى كه تعدادشان بيشتر از مردان چنگيزخان ، تيمورلنگ ، با يزيد ( سلطان عثمانى ) بوده و به كمك آنها هر مشكلى را از سر راه خود دور مىكرده‌اند ، اشغال مىكنند » « 1 » .\r\nبحث بيشتر در انديشه‌هاى دينى ، اخلاقى ، و سياسى عبيد پس از اين خواهد آمد ، اين چند مورد را در اينجا براى آن ياد كرديم تا خوانندگان گرامى بدانند ما بىجهت عبيد را بزرگ نمىدانيم ، و بىدليل او را در زمرهء دانشمندان و فرزانگان ياد نكرده‌ايم . و در خانه اگر كس است همين اندازه بس است .\r\n\r\n2 . آثار\r\nپيش از هر چيز بايد گفت كه آثار عبيد بر دو گروه است : جدّى و هزلى ، يا اديبانه و شوخ‌طبعانه . من در اينجا از نوشته‌هاى اديبانه و جدّى او چيزى جز شرح و تاريخ تأليف\r\n\r\n\r\n","description":"","footnote":"\r\n( 1 ) .  trans . , by Theodore Besterman , London ( Penguin  ، 232 .  Voltaire , Philosophical Dictionary , P  1971 ،  . Books  .\r\n","page_name":" 16 ","page_number":16},
  {"content":"\r\n\r\nو بيان مختصر محتويات آنها چيزى نخواهم گفت . هدف در اين مقدّمه ، بيشتر ، بحث در آثار طنزآميز عبيد است .\r\nچنان كه پيش از اين گفتيم عبيد عمر نسبة درازى داشته ولى در مقايسهء با اين عمر نوشته‌هايى كه از او ياد كرده‌اند يا بدست ما رسيده چندان زياد نيست . و اين امر ظاهرا به سبب خرابى اوضاع و ناپايدارى روزگار و پريشانى احوال مردم در آن عصر و دل ناسپردگى آن رند باذوق به زندگانى دنيا و امور جدّى مرسوم آن روزگار بوده است . به نظر چنين مىآيد كه اگر عبيد گاهگاهى شعرى مىگفته يا رساله‌يى مىنوشته هدفى جز تفريح خاطر يا اداى تكليف و تأمين زندگانى نداشته است . جز از چكامه‌ها و غزلها كه بيشتر براى ستايش اميران و پادشاهان وقت و تنها براى فراهم كردن نيازهاى زندگانى سروده ، عموما مقصود او از نوشتن رساله‌هاى مختصرى كه از او بدست ما رسيده انتقاد اوضاع روزگار به زبان هزل و طنز و خنديدن به ريش زمانه و ابناى كوته‌نظر بىخبر آن بوده است ، و حتى در اين راه نيز آن شاعر بذله‌گوى وارسته چندان توجهى به باقى گذاشتن تأليفات و نوشته‌هاى جدّى خود نداشته است .\r\n\r\nآثار جدّى\r\nهمهء اشعار جدّى كه از عبيد بازمانده و من در چند نسخهء خطّى و چاپى شمرده‌ام 2753 بيت است كه شامل قصايد و غزليّات و رباعيّات و چند قطعه و سه تركيب‌بند و يك ترجيع‌بند است .\r\n\r\n- مثنوى عشّاق‌نامه .\r\nرا عبيد در دوم رجب سال 751 به نام شاه شيخ ابو اسحق نظم كرده است و آن را در عرض دو هفته سروده است . اين مثنوى بسيار زيبا و لطيف است و گويا از يك مثنوى به همين نام از فخر الدّين عراقى ( وفات 688 ه . ق . ) ملهم شده است . در اين مثنوى ، ضمن ابيات گرم و دلپذير خود ، دو غزل از همام تبريزى ( وفات ، 713 ه . ق . ) گنجانيده ، ولى جابجا تأثير مثنوى خسرو و شيرين نظامى ( وفات ، 614 ه . ق . ) به چشم\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمىخورد و خود عبيد در چندين جا ابياتى با ذكر نام نظامى از او تضمين كرده است « 1 » . امّا بر خلاف مثنوى عراقى ، عشّاق‌نامهء عبيد اشتياق عاشقانه دنيوى را بيان مىكند و اگرچه در پايان از عرفان و رندى و بىنام و ننگى ستايش مىكند ، زبان حال عاشقان امروزى را بيشتر به ياد مىآورد . اين مثنوى با اينكه در نهايت لطف و عفاف سروده شده ولى از ابياتى از اين دست نيز خالى نيست كه مىگويد :\r\n تَردّد در ميان خلق كم كن * چو مردان روى بر ديوار غم كن\r\nمجرّد باش و بر ريش جهان خند * ز مردم بگسل و بر مردمان خند\r\nمكُن زن هر زمان جنگى ميفروز * ز بهرِ شهوتى ننگى ميندوز . . . \r\nاين مثنوى به بحر هزج مسدّس مقصور و محذوف ( « مفاعيلن مفاعيلن مفاعيل » ) سروده شده و 640 بيت دارد .\r\n\r\n- فالنامهء بروج .\r\nرسالهء مختصرى است در گرفتن فال و تعيين طالع از روى بروج .\r\nاين كتاب به نثر نوشته شده ولى در پايان هر فالى يك رباعى نيز آمده است . در اين رساله ، عبيد به سبك انتقادى و طنزآميز خود كتاب‌هاى فال‌گيرى و احكام و طوالع را به استهزاء ياد كرده و معتقدان و مؤلّفان آنها را ريشخند كرده است . در بيشتر نسخه‌هاى قديم فال‌هاى هر برج به صورت آن برج آمده است . اين رساله تا كنون چاپ نشده است .\r\n- فالنامهء وحوش و طيور . عبيد اين رساله را در بيان اين مطلب پرداخته است كه اگر هر يك از طيور و وحوش را بفال گيرند علامت آن چه باشد . اين رساله 60 رباعى در بردارد و هر رباعى نمايندهء تعبير فال هر يك از پرندگان و ددانى است كه عبيد آنها را در اين فالنامه ياد كرده است . فالنامهء مذكور نيز مانند « فالنامهء بروج » در نسخه‌هاى قديم مصوّر است و تاكنون چاپ نشده است ، و اگر عمرى باشد نگارنده آن را نيز جزو آثار عبيد منتشر خواهد ساخت : ان شاء اللّه .\r\n\r\n- مثنوى سنگ‌تراش .\r\nمثنوى نسبة ضعيفى است در 86 بيت ، كه به سبك مثنوى مولانا جلال الدّين بلخى ( درگذشته 762 ه . ق . ) سروده شده است . و در بسيارى از\r\n\r\n\r\n","description":"","footnote":"\r\n( 1 ) .\r\n چه خوش مىگويد اين معنى نظامى * به رغبت بشنو اى جانِ گرامى \r\n.\r\n","page_name":" 18 ","page_number":18},
  {"content":"\r\n\r\nعبارات و تعبيرات داستان موسى و شبان را در ( مثنوى ، 2 / 144 ، چاپ علاء الدوله ) به ياد مىآورد . امّا ابيات ضعيف بسيار دارد و اصلا باسبك استوار و قالب دلپذير سروده‌هاى عبيد نمىسازد ، و به نظر مىرسد كه گوينده‌يى گمنام كه از لطافت داستان مثنوى دلخوش شده بوده و الهام گرفته بوده اين داستان را از پيش خود ساخته امّا نه طبع روان مولوى و نه قدرت آفرينندگى شاعر زاكانى را داشته است .\r\n\r\nنوشته‌هاى هزلى\r\nمقصود از هزل ، ياوه‌گويى و هرزه‌سرايى است ، امّا عبيد نه ياوه مىگويد و نه هرزه مىسرايد . در واقع ، هزلهاى عبيد ، جدّ كامل است ، امّا لحن سخن و بيان او با جدّ گويان ديگر فرق دارد . بدين معنى كه او مطالب جدّى و مسائل واقعى و دردهاى گريبانگير مردم را در جامهء شيرين لطيفه و طنز دل‌انگيز بيان مىكند . و مىتوان گفت كه جلوهء درخشان ذوق و هنر عبيد در نكته‌يابى و انتقادهاى ظريف اجتماعى است در لباس طنز و لطيفه‌هاى دلنشين ، و از اين نظر كار او در ادب فارسى يگانه است . ريبكا مىگويد :\r\n« بايد گفت كه اگر كسى را در ادبيّات فارسى بتوان هزل‌گوى ناميد ، بىشكّ آن كس عبيد است . » « 1 » براستى اين نكته‌جويى و شناختن نقائص و مظاهر مضحك و متناقض زندگانى انسانها از عهدهء همه كس بر نمىآيد ، زاييدهء استعداد است و چشم بصيرت ، و عبيد از اين دو موهبت بغايت برخوردار بوده است .\r\nنكتهء ديگر در هزلهاى طنزآميز عبيد ابتكار و نوآورى است . حتما احساس كرده‌ايد كه لطيفه‌ها هر اندازه هم شيرين باشد ، وقتى مكرّر ياد شود ، ديگر دلپذير نيست و رونق آن از ميان مىرود « 2 » . ولى عبيد در هر باب طرحى نو انديشيده و چنان معانى تازه\r\n\r\n\r\n","description":"","footnote":"\r\n( 1 ) . ، 223 .\r\n Jan Rypka , History of Iranian Literature ( In collaboration with other scholars ) , P \r\n1968 ،\r\n Dordrecht \" It must also be remarked that if there is any one in Persian Literature who can really be temed a satirist , then it is he . \" \r\n. ( 2 ) . اديبان گويند « الكلام اذا اعيد ذهب رونقه » ( شيخ بهائى ، كشكول 389 ، كتابفروشى . -\r\n","page_name":" 19 ","page_number":19},
  {"content":"\r\n\r\nآفريده كه خواننده نوشتهء او را با شوق مىخواند و بپايان مىبرد . گذشته از اين‌ها ، بيان شيرين نيز هنرى ديگر است . بسيار اتفاق مىافتد كه يك كلمه موجب مىشود سخنى از اوج به حضيض آيد و مبتذل و بازارى شود . از اين روى ، مرز ميان لطائف و نكات بديع ، و روايت‌هاى سرد و بىمزه دقيق است . امّا نوشته‌هاى عبيد از اين لحاظ و نيز در قدرت تعبير نمونهء فصاحت و سرمشق بلاغت است . خلاصه ، سخن او بديع است ، و سخن بديع ملالت نمىآورد « 1 » .\r\nدر كار عبيد ، بالاتر از همهء اين نكات كه ياد شد ايجاز هنرمندانه است كه جلب توجه مىكند . لطيفه‌پردازى ، بويژه در زبان شيرين پارسى ، درازگويى ، آرايش لفظى و عبارت‌پردازى برنمىتابد « 2 » . جاى اختصار است و بيان مطلب در چند واژه و يا عبارت ساده و هم‌آهنگ و همه‌فهم ، بنوعى كه تمهيد مقدّمه كوتاه باشد و تنها در حدّ لزوم و آماده كردن ذهن خواننده يا شنونده ؛ و پس از آنكه جان كلام گفته شد نياز به هيچ چيز ديگرى نباشد و مستمع آرام گيرد و تأثير لازم را بپذيرد و چيزى بر آن افزوده نگردد .\r\nراست است كه گاه در نوشته‌هاى عبيد ، هزلى تند به چشم مىخورد چنان كه بسيارى از آنها را در همه‌جا ، بويژه در نشست و بزم پيروان اخلاق رسمى و واژه‌گرايان نمىتوان ياد كرد ، ولى شايد بتوان گفت كه اين تندى و زنندگى برخى از هزليّات او تا اندازه‌يى واكنش شدّت فساد و تباهيها در آن روزگار است . هر اندازه كه تردامنىها ، نابسامانىها ، ستمگريها در لباس دادگسترىها ، و بىشرافتىها در لباس نجابت‌گرايى\r\n\r\n\r\n","description":"","footnote":"\r\n- ادبيّه ) چون سخن تكرار شود روايى آن از ميان برود . نظامى گويد ( خسرو و شيرين ، 33 ، وحيد ) :\r\n نگفتم هرچه دانا گفت از آغاز * كه فرّخ نيست گفتن گفته را باز \r\n* * *\r\n سخن گرچه دلبند و شيرين بُوَد * سزاوارِ تصديق و تحسين بود\r\nچو يك بار گفتى مگو بازپس * كه حلوا چو يك بار خوردند بس \r\n( سعدى ، بوستان ، 171 ، فروغى ) .\r\n( 1 ) . « البديع غير مملول » ( ابو الفضل بيهقى ، تاريخ ، 310 ، دكتر فياض )\r\n( 2 ) . « سخن را چون بسيار آرايش مىكنند مقصود فراموش مىشود » ( مولوى ، فيه ما فيه ، 85 ، فروزانفر ) .\r\n","page_name":" 20 ","page_number":20},
  {"content":"\r\n\r\nافزونى گرفته ، ناگزير به زبانى گزنده‌تر به باد ريشخند و انتقاد گرفته شده است . « شايد تند بودن لطائف عبيد و صراحت و حدّت آن با ساير مظاهر زندگانى شرقى تناسب داشته باشد چه در اين اقطار همه چيز تند و حادّ است . رنگ‌ها ، عطرها ، رقص‌ها ، عشق‌ها ، احساس‌ها . حتى چشم‌ها و صورت‌ها همه گيرا و زنده و بانفوذ است . آفتاب شرق درخشنده‌تر و فروزان‌تر از آفتاب مغرب زمين مىتابد ؛ ناچار بايد مطايبات و لطائف نيز همرنگ با ساير مظاهر چنين زندگانى باشد . پس شايد در اين مورد نتوانيم زياد بر مولانا خرده بگيريم . » « 1 »\r\nدر روزگارى كه پادشاهان و اميران و وزيران همه نعل وارونه مىزدند يعنى به ظاهر هرچه مىگفتند در باطن ضدّ آن را انجام مىدادند ، شيوهء انتقادى عبيد هم شكل زمانه را به خود مىگرفت . سلطان اويس جلايرى با همهء هنرمندى و هنرپرورى و طبع شاعرى و تدبير و قدرت ، آشكارا نسبت به پسرى عشق مىورزيد و سلمان ساوجى شاعر دستگاه او مثنوى فراق‌نامه را در شرح سرگذشت اين عشق مىسرود « 2 » . مبارز الدّين محمّد مظفّرى با همهء خم شكنىها و تظاهرات دينى كه بقول حافظ محتسب « 3 » روزگارش بود ، از تزوير و ستم و بىرحمى چيزى فروگذار نمىكرد . ابو اسحق اينجو نيز - با آنكه عبيد و حافظ هر دو او را ستوده‌اند ، بيشتر دوستدار خوشگذرانى بود و اگر پايش مىافتاد از كشتار و ستمگرى بازنمىايستاد ، و قاضيان و عدول و شريعتمداران از انجام هر گونه ناروا پروايى نداشتند و خلاصه بقول حافظ « شيخ و حافظ و مفتىّ و محتسب ، چون همه تزوير مىكردند » ، مردانى چون عبيد و حافظ براى فرار از درد و اوضاع نفرت‌انگيز جانكاه چاره‌يى جز خنديدن و گاهى « مىخوردن » نداشتند « 4 » . امّا اين خنده خندهء عادى\r\n\r\n\r\n","description":"","footnote":"\r\n( 1 ) . اتابكى ، پرويز ، كلّيات عبيد ، 32 ، چاپ تهران 1336 ه . ق . با نقل اين بخش ، نگارنده هيچ فضيلتى براى شرق بر ضدّ غرب اثبات نمىكند ، بلكه مىخواهد بگويد كه اين كيفيّت‌ها ، واقعيّت‌هاى طبيعى هستند نه بيشتر . و با نيّت باطنى نويسندهء مطلب هيچ آشنايى ندارد .\r\n( 2 ) . بيانى ، شيرين ، تاريخ آل جلاير 51 - 50 ؛ 4 - 33 ، انتشارات دانشگاه تهران ، سال 1345 ه . ش .\r\n( 3 ) . ديوان ، 30 ، غزل 41 ، چاپ قزوينى ، تهران 1320 ه . ش .\r\n اگرچه باده فرح‌بخش و باد گُل‌بيز است * ببانگِ چنگ مخور مى كه مُحتسب تيز است \r\n( 4 ) .\r\n مى خور كه شيخ و حافظ و مُفتى و محتسب * چون نيك بنگرى همه تزوير مىكنند . \r\n","page_name":" 21 ","page_number":21},
  {"content":"\r\n\r\nنيست « خندهء ترحّم و استهزايى است كه از سراپاى آن حسّ انتقام‌خواهى نمايان است » « 1 » و خلاصه نبايد چنين نويسندهء زبردست بزرگ را در شمار هزّالان و هجوگويان شمرد ، زيرا كه « نه به هجو احدى پرداخته و نه غرض او در مطايبات و رسائل شيرين خود بردن عرض و آبروى كسى يا تهديد ديگران براى جلب منفعت و استيفاى منظورهاى مادّى و شخصى بوده است . » « 2 »\r\nاينك آثار هزلى عبيد را بررسى مىكنيم :\r\n\r\n1 . اخلاق الاشراف .\r\nرساله‌يى است به نثر . گاهى بمناسبت ، اشعار خود يا ديگران را نيز در ضمن بيان مطالب مىآورد . عبيد اين كتاب را به سال 740 ه . ق . نوشته است . در اين كتاب عبيد آشكارا و بىهيچ ابهامى از نظام اجتماعى روزگار خود عيب‌جويى مىكند و از نابسامانى عصر پرده برمىدارد . و براى اين كار اخلاق فيلسوفان و مردمان گذشته را با عنوان خ اخلاق منسوخ يا خ مذهب منسوخ با اخلاق يا خ مذهب مختار مردم روزگار خود مىسنجد . براى اين كار عبيد از ريشخند ، طنز و گاهى زشت‌گويى نيز نمىهراسد . چون دربارهء محتويات اين رساله پس از اين بتفصيل بحث خواهيم كرد ، اينجا چيزى نمىگوييم .\r\n\r\n2 . تعريفات ،\r\nكه چون ده فصل دارد آن را ده فصل هم مىنامد . در اين رسالهء كوچك عبيد واژه‌هاى مصطلح ميان مردم را دسته‌بندى كرده و براى هر يك از آنها تعريف‌هايى از خود نوشته كه با وجود كوتاهى آنها هر يك باندازهء يك مقالهء بزرگ مؤثّر و نافذ است . او با تعريف‌هاى خ آكادميك « 3 » فرهنگ‌ها يا تعبيرات جامع و مانع منطقيان سروكارى ندارد ، بلكه تعريف آنها را بطوريكه آن واژه‌ها در دل و ذهن خود او و مردمان آگاه عصر او معنى يافته و تجسّم پذيرفته‌اند بيان مىكند و در اين راه نيز از افزار هميشگى خود طنز و ريشخند و استهزاء تند سود مىجويد . و براستى هر كس كه اهل انديشه و احساس باشد و بويژه از تاريخ آن روزگار و پريشانى اوضاع آن عهد و\r\n\r\n\r\n","description":"","footnote":"\r\n( 1 ) . اقبال ، عبّاس ، 19 ، « مقدّمهء » كلّيّات .\r\n( 2 ) . همانجا ،\r\n( 3 ) .  . Academic  .\r\n","page_name":" 22 ","page_number":22},
  {"content":"\r\n\r\nنامردمى بزرگان و گردانندگان جامعهء آن روز باخبر باشد مىپذيرد كه اين تعريف‌ها از هر تعريف رسمى و خ پدانتيك « 1 » معمول كارگرتر و واقع‌گرايانه‌تر است .\r\nده فصل اين رساله از اينقرار است : 1 ) در دنيا و مافيها ؛ 2 ) در تركان و اصحاب ايشان ؛ 3 ) در قاضى و متعلّقات آن ؛ 4 ) در مشايخ و ما يتعلّق بهم ؛ 5 ) در خواجگان و عادات ايشان ؛ 6 ) در ارباب پيشه و اصحاب مناصب ؛ 7 ) در شراب و متعلّقات آن ؛ 8 ) در بنگ و لواحق آن ؛ 9 ) در كدخدايى و ملحقات آن ؛ 10 ) در حقيقت مردان و زنان . گذشته از اين ده فصل ، رسالهء تعريفات ، شامل يك بخش ديگرى است بنام تعريفات ملّا دوپيازه ، كه آن نيز ملحقاتى دارد و در پايان برخى تعاريف آمده كه بقول نويسندهء بزرگ « از كتب افرنجيّه نقل شده » است .\r\nدر اينجا تنها چند نمونه بدست مىدهيم تا ارزش آن معلوم گردد :\r\n( الدنيا ) - آنچه كه هيچ آفريده در وى نياسايد ؛\r\n( الدانشمند ) - آنكه عقل معاش ندارد ، و ( الجاهل ) - دولتيار ؛\r\n( القاضى ) - آنكه همه او را نفرين كنند ؛\r\n( الرّشوه ) - كارساز بىنوايان و مستمندان ؛\r\n\r\n3 . رسالهء دلگشا .\r\nاين رساله بزرگ‌ترين و مبسوطترين نوشتهء عبيد است . در آغاز اين رساله ، اين نويسندهء شوخ طبع علّت پرداختن خود به هزل و طنز را بيان مىكند . شكّ نيست كه آنچه در اين رساله آورده از آن خود او نيست ، و به استثناى چند داستان تازى و حدود بيست و هفت قصّه كه خود ساخته و يا از رويدادهاى تاريخى الهام گرفته و در آنها اوضاع زمانهء خود را با زبردستى منعكس ساخته ، آنها را يكسره از كتابهاى ادبى گذشتگان التقاط كرده و يا از تازى بپارسى برگردانده است ؛ جز اينكه در اين كار نيز تنها به تقليد اكتفا نكرده است زيرا اوّلا : برخى شخصيّت‌هاى گذشته را كه چندان آشنا نبوده‌اند به نامهاى آشناترى عوض كرده است تا خوانندگان را خواندن و بخاطر سپردن آنها آسان باشد ؛ ثانيا : در برگردانيدن آنها به پارسى سره بىنهايت استادى نشان داده و\r\n\r\n\r\n","description":"","footnote":"\r\n( 1 ) . ( لفظى ؛ فضل‌فروشانه - )  . Pedantic  .\r\n","page_name":" 23 ","page_number":23},
  {"content":"\r\n\r\nاين كار البتّه هنر كوچكى نيست زيرا بسيارى از مترجمان ديگر نيز به چنين كارى دست زده‌اند ولى نتوانسته‌اند ذوق عبيد را بظهور برسانند ؛ چه به جرأت مىتوان گفت كه گاهى ترجمه‌هاى عبيد از متن تازى اصل آنها زيباتر و در دل كارگرتر است ، وانگهى گاهى اصل تازى آنها را در داستانهاى تازى خود كوتاه‌تر كرده و با كاهش و افزايش لازم بر زيبايى و دل‌انگيزى آنها افزوده است . و همين نكته « تسلّط او را در زبان تازى و ريزه‌كاريهاى آن آشكار مىسازد . » « 1 »\r\nدر مقدّمهء اين رساله مىآيد كه « فضيلت نطق كه شرف انسان به دو منوطست بر دو وجه است : يكى جدّ و ديگرى هزل . و رجحان جدّ بر هزل مستغنى [ از بيان 
  ] است ، و چنان كه جدّ دايم موجب ملال مىباشد هزل دايم نيز باعث استخفاف و كسر عرض مىشود . و قدما در اين باب گفته‌اند :\r\n جِدّ همه ساله جانِ مردم بخورد * هزلِ همه‌روزه آبِ مردم ببرد « 2 » \r\nامّا اگر از باب دفع ملال و تفريح بال چنان كه حكما فرموده‌اند خ الهزل فى الكلام كالملح فى الطعام « 3 » زمانى بمطالعهء نوعى از هزل ملتفت شود و قول شاعر را كار بندد كه\r\n\r\n\r\n","description":"","footnote":"\r\n( 1 ) .  Verses in Arabic testify to  \" : ،  Eng . tran  ، 225 ،  Jan Pyka , History of Iranian Literature  \" .  Za ? ka ? ni's thorough education  .\r\n( 2 ) . بيت ، بدون نسبت ، در امثال و حكم ( 2 / 580 ، امير كبير ، 1352 ه . ش . ) به صورت زير آمده است :\r\n جِدّ همه‌روزه جانِ مردم بخورد * هزلِ همه‌ساله آبِ مردم ببرد \r\n( 3 ) . بسنجيد با اين داستان كه راغب اصفهانى ( محاضرات الادباء ، 1 / 79 ) گويد « قال ابو بكر : كنت عند النبىّ و شاعره ينشده عنده . فقلت له : أشعر و قرآن ؟ فقال : هذا مرّة و هذا مرة » ابو بكر گفت : نزد پيامبر اكرم ( ص ) بودم و شاعر او شعرى مىسرود . عرض كردم : آيا شعر و قرآن با هم [ روا 
  ] باشد ؟ فرمود :\r\nزمانى اين و زمانى آن . همو گويد « كان رسول اللّه يمزح و لا يقول الّا الحقّ » پيامبر خدا شوخى مىكرد ولى جز حقّ و راستى را نمىگفت ( محاضرات ، 3 / 329 ) و بازگويد « الناس فى سجن مالم يتمازحوا » - اگر مردم با هم شوخى نكنند [ گويى 
  ] در زندان باشند . عبيد مىگويد « هزل در كلام همچون نمك در طعام است . » سنائى پيش از او گفته است ( مثنوىها ، « كارنامهء بلخ » ، 202 ، مدرّس رضوى ) :\r\n ليك بىهزل جِد بِنَنْمايَد * بىنَمَك ديگ هيچ خوش نايد\r\nتا نگردد ز من چو ممتحنى * كه مُزاح است مِلْحِ هرسخنى ! \r\n-\r\n","page_name":" 24 ","page_number":24},
  {"content":"\r\n\r\nمىگويد :\r\n گرچه توحيد و بيان در كار است * قَدَرى هم هذيان در كار است ، \r\nهمانا معذور فرمايند كه بزرگان ما در اين معنى اينقدر جايز دانسته‌اند . »\r\nعبيد مىگويد كه داستانهاى رساله به دو بخش تازى و پارسى است و شاعر آنها را از خاطر خود و از حافظه بازنوشته است و سخن او نشان مىدهد كه خواهان « دلى گشاده و خاطرى طربناك » است و آرزومند است كه « اين دو نعمت ايزد همگنان را ارزانى دارد » . و اين نمايانگر آنست كه وى در كار هزل‌سرايى و طنزگويى از براى آنست كه از درد و فشار روزگار رهايى يابد « بنابراين مقدّمه ، بعضى نكت و اشارات و حكايات كه بر خاطر وارد است در قلم آورد مشتمل بر دو باب : يكى عربى و يكى فارسى و آن را خ رسالهء دلگشا نام نهاد چه مطالعهء اين اوراق را دلى گشاده و خاطرى طربناك بايد . ايزد . . . اين دو نعمت همگنان را ارزانى دارد . »\r\n* * * بخش تازى رسالهء دلگشا ، 93 داستان دارد . 51 داستان با اندك اختلاف يا عينا از محاضرات الادباى راغب اصفهانى ( درگذشتهء 502 ه . ق . ) ؛ هفت تاى آنها در كتاب الاغانى ابو الفرج اصفهانى ( درگذشتهء 356 ه . ق . ) ؛ 5 تاى آنها از عيون الاخبار ابن قتيبهء دينورى ( درگذشتهء 276 ه . ق . ) ؛ 12 تاى آنها از كتاب البخلاء ، و الحيوان جاحظ بصرى ، 3 تاى آنها از كتاب الحمقى و المغفّلين ابن الجوزى ( درگذشتهء 597 ه . ق . ) آمده است . ولى تاكنون به ريشه يا مأخذ 15 داستان بقيّه دسترسى نيافته‌ام . در كتاب‌هاى ديگر ادب تازى مانند المحاسن و الاضداد جاحظ ( وفات ، 255 ه . ق . ) و البيان و التبيين او و نيز در المحاسن\r\n\r\n\r\n","description":"","footnote":"\r\n- و در حديقه ( 718 ، مدرّس ) گويد :\r\n هزل من هزل نيست تعليم است * بيتِ من بيت نيست اقليم است\r\nشكر گويم كه هست نزدِ اهلِ هنر * هزلم از جدّ ديگران خوش‌تر ! \r\nو مولوى گويد ( مثنوى ، 4 / 419 ، علاء ) :\r\n هزل تعليم است آن را جد شنو * تو مشو بر ظاهر هزلش گرو\r\nهر جِدى هزل است پيش هازلان * هزل‌ها جِدّ است پيش عاقِلان ! \r\n","page_name":" 25 ","page_number":25},
  {"content":"\r\n\r\nو الاضداد بيهقى ( درگذشتهء 317 ه . ق . ) و نيز كتابهاى مهم ديگر كه سابق بر عبيد هستند برخى از اين داستانهاى عبيد با عبارات كتابهايى كه در بالا ياد شد بسيار نزديك‌تر است ، بويژه عبارات ابو القاسم راغب اصفهانى در بسيارى مواضع مانند نوشته‌هاى عبيد است و از اينجا مىتوان گفت كه عبيد كتاب كم‌نظير او را - كه الحقّ حاوى خلاصهء فرهنگ اسلامى است - زير دست داشته و همواره بدانها نظر مىافگنده است . امّا شگفت است كه شاعر نكته‌سنج ايرانى از جاحظ بصرى نام برده ولى از هموطن خود ياد نكرده است .\r\n\r\n4 . ريش‌نامه ،\r\nاين كتاب رسالهء كوچكى است حاوى 11000 كلمه آميخته‌يى از نظم و نثر در مذهب ريش و جور و جفايى كه خوبرويان زمان گذشته و حال از اين عارضهء دلخراش يعنى روييدن موى بر روى ديده‌اند و مىبينند . اين رساله نيز انتقادى است از انحراف اخلاقى مردم آن روزگار بويژه بزرگان و رئيسان و رهبران مردم كه از زندگانى جز شهوت‌پرستى و كامجويى چيزى نمىخواهند و خوبرويان تا ساده‌اند و بىموى ، مورد لطف و نوازش آنها قرار مىگيرند ولى چون موى بر چهره‌شان دميد از همه‌جا رانده مىشوند . عبيد در اين نامه ، مهارت ، خود را در عبارت‌پردازى و توانايى خود را در ادب گذشتهء پارسى به منصّهء ظهور مىنشاند و هر جا مناسب مقام بيتى يا مصراعى يا پهلويى در نوشتهء خود مىگنجاند كه بيشتر آنها بجا و مانند نگين در انگشترى است كه استادى زبردست آن را ترصيع كرده باشد . همچنين در اين نامه از آيات قرآنى و حديث‌ها و اشعار تازى و سخنان پيامبران جابجا استشهاد شده و از اشعار شيخ سعدى نيز ياد گشته است . خلاصهء اين نامهء طيبت‌آميز اينست كه شاعر گويد : « در خانه نشسته بودم ناگاه طرفى از خانه و ركنى از كاشانه منشقّ شد ، و از آن انشقاق شخصى روى نمود ؛ شخصى كه مبيناد كسى در خوابش . . . گفت : السلام عليك . از هيبت او لرزه بر اندامم مستولى شد ، در حال از جا جستم . گفتم : آيا ابليسى ؟ عفريتى ؟ غولى ؟ ملك الموتى بقبض روح من آمده‌اى ؟ كيستى ؟ بانگ بر من زد كه هىهى مرا نمىشناسى . مرا خ ريش الدّين ابو المحاسن گويند ، آمده‌ام تا داد دل بيچارهء تو از محبوب جفا كارت بستانم .\r\nدر زير لب گفتم :\r\n آن را كه محاسنش تو باشى * گويى كه مقابحش چه باشد ؟ » \r\n\r\n","description":"","footnote":"","page_name":" 26 ","page_number":26},
  {"content":"\r\n\r\nآنگاه گفت‌وگو و مجادلهء عبيد با ريش الدّين ابو المحاسن آغاز مىگردد و عبيد به هر طريقى كه شده او را مجاب مىسازد كه استدلالش ناتمام است و روزگار دولت او سپرى شده است . به نظر نگارنده عبيد در پرداختن اين افسانهء خيالى و شوخ‌طبعانه به « جدال سعدى با مدّعى » نظر داشته و از سبك نگارش او پيروى كرده و عبارت‌هاى مشابه در اين نوشته با نوشتهء شيخ سعدى فراوان به چشم مىخورد اگرچه موضوع گفتار بكلّى با آن فرق دارد . تاريخ كتابت اين رساله معلوم نيست ولى شكّ نيست كه رساله اثر خامهء عبيد است ، زيرا گذشته از جنبهء مطايبه و طنز و واژه‌هايى كه عبيد آنها را در نوشته‌هاى ديگر خود نيز به كار مىبرد و در اين رساله فراوان آمده ، در ضمن گفتار با ريش الدّين ابو المحاسن مىگويد « چون اين مكالمه به طول انجاميد و اين معاتبه به درازا كشيد بانگش بر زدم كه اى دل : سخت گستاخ مىروى هشدار ! دل بيچاره با زبانى كه دانى گفت اى عبيد زاكانى . . . »\r\n\r\n5 . صد پند ،\r\nاين رسالهء كوچك كه درويشنامه ناميده مىشود داراى صد پند شيرين حكيمانهء طيبت‌آميز است كه عبيد آن را در سال 750 انشاء كرده است . چه در آغاز رساله مىگويد « . . . در اين روزگار كه تاريخ هجرت به هفتصد و پنجاه رسيد از گفتهء سلطان الحكماء افلاطون نسخه‌يى مطالعه افتاد كه براى شاگرد خود ارسطو نوشته بود و يگانهء روزگار خواجه نصير الدّين طوسى از زبان يونانى به زبان پارسى ترجمه كرده « 1 » و در اخلاق ثبت نموده با چندين نامه ؛ على الخصوص پندنامهء شاه عادل انوشروان كه بر تاج ربيع « 2 » فرموده ، به خواندن آن خاطر را رغبتى عظيم شد ، و بر آن ترتيب پندنامه‌يى اتّفاق افتاد درويشنامه از شائبهء ريا خالى و از تكلّفات عارى ، تا نفع او عموم خلايق را شامل گردد . . . »\r\nعبيد در اين رساله ، جدّ و شوخى ، ابتذال و انتقاد شديد و طنزآميز را در هم آميخته .\r\nگاهى واضحات را توضيح مىدهد و گاهى نكات بلند تجربت‌آميز مىگويد كه هر عبارتى از آن را پس از خواندن و انديشيدن كتابى بزرگ بدست توان آورد . نمونه‌هايى\r\n\r\n\r\n","description":"","footnote":"\r\n( 1 ) . خواجه نصير طوسى ( وفات ، 672 ه . ق . ) البتّه زبان يونانى نمىدانست !\r\n( 2 ) . تاج ربيع كيست ؟ نشناختم !\r\n","page_name":" 27 ","page_number":27},
  {"content":"\r\n\r\nاز هر دوگونه در زير مىآوريم :\r\n« اى عزيزان عمر غنيمت شمريد ؛ وقت از دست مدهيد ؛ عيش امروز بفردا ميندازيد ؛ بر خودپسندان سلام مدهيد » .\r\nامّا گاهى نكات بلند اجتماعى و انتقادى را در عبارت كوتاهى بيان مىكند : « تا توانيد سخن حقّ مگوييد تا بر دلها گران مشويد و مردم بىسبب از شما نرنجند » . بحث بيشتر دربارهء مندرجات اين رساله در جاى خود آمده است .\r\n\r\n6 . اشعار هزليّه و تضمينات .\r\nاشعارى كه به درستى مىتوان آنها را اشعار هزلى و هجوآميز ناميد در ميان اشعار عبيد مجموعا 299 بيت است كه شامل يك ترجيع‌بند در 43 بيت ؛ يك مثنوى در 17 بيت ؛ تضمينات و قطعات 137 بيت ؛ و 102 بيت رباعيّات يعنى 51 رباعى است . يك مثنوى نيز به سبك شاهنامهء فردوسى در 10 بيت در اخلاق الاشراف آورده و در آن دو تن از قهرمانان شاهنامه را استخدام كرده يعنى رستم دستان و هومان ويسه ، و از راه طنز و ريشخند ويژهء خود بيان مىدارد كه اين بزرگان نيز آنچه از « ناموس و شوكت يافته‌اند » همه از « . . . دادن » بوده است « 1 »\r\nاين ترجيع‌بند بر وزن ترجيع‌بند سعدى است ، و اشعار هزلى در قطعات بيشتر اقتباس از سعدى و انورى و كمال اسمعيل يا نظيره‌گويى از آنها است .\r\nمعانى آنها نيز گوناگون است از وامدارى گرفته تا بلاى محروميّت جنسى و بىاعتبارى اهل علم و ادب و خوش گذراندن ايّام شتابنده ، سختى ايّام صيام در آنها يافت مىشود . گاهى نيز مطابق روح زمان مردم را به عشق‌بازى مىخواند و مىگويد كه در اين راه خ از حشر مينديشند زيرا كه خدا نسبت به بندگانش لطيف و مهرآور است .\r\n\r\n7 . مكتوبات قلندران ،\r\nاين رساله شامل دو مكتوب از نوع نوشته‌هايى است كه گويا قلندران روزگار بهم ديگر مىنوشته‌اند . و از طرز نگارش روشن مىگردد كه عبيد با نوشتن آنها آن طايفه را مسخره كرده و گويا نشان داده است كه همچنان كه راه و رسم زندگانى و آداب اجتماعى آن گروه شناخته نيست و با هيچ حساب و كتاب معقولى جور\r\n\r\n\r\n","description":"","footnote":"\r\n( 1 ) . اخلاق الاشراف ، 20 - 19 .\r\n","page_name":" 28 ","page_number":28},
  {"content":"\r\n\r\nدر نمىآيد سبك انشاء و نگارش آنان نيز دريافتنى و بقاعده نيست . نامهء نخستين از شيخ شهاب الدّين قلندرنامى است به ابو الحسن قلندر خراسانى ، كه گويا هر دو تن برساخته است از قبيل اينكه خود عبيد جاى ديگر ريش را از راه طنز خ ابو الپشم خ و خ ابو المحاسن ناميده است .\r\nنامهء دوم جوابى است از قلندر مخاطب يعنى ابو الحسن قلندر ، ولى با انشاى خ مولانا جلال الدّين بن هشام الهروى . اين هر دو قلندر خيالى با سخنان خنده‌انگيز بىمعنى و مفهوم ، به شيوهء عبارات برخى از عارفان و درويشان كه مفهوم عوامّ نيست يك ديگر را مخاطب ساخته‌اند و گاه به نظر مىآيد كه يكديگر را به ريشخند گرفته‌اند .\r\nتاريخ نوشته شدن اين دو نامه شناخته نيست .\r\nبايد اينجا يادآورى كرد كه رسالهء اخلاق الاشراف و ريش‌نامه و صد پند و ده فصل و اشعار هزليّه و رسالهء دلگشا و همين مكتوبات قلندران را نخستين‌بار مسيو فرته ( ؟  Frete  ) از خاورشناسان فرانسوى در مجموعه‌يى بنام « منتخب لطائف عبيد زاكانى » بسال 1303 قمرى در استانبول چاپ كرد ، و پس از آن مكرّر از روى آن چاپ‌هايى در ايران و خارج شده است .\r\n\r\n8 . موش و گربه ،\r\nچكامه‌يى است بر وزن بحر خفيف « 1 » ، در بيان تزوير و رياكارى گربه‌يى از گربكان كرمان و زاهد و عابد شدن او پس از سالها دريدن موشان ، كه با لحنى طنزآميز و همراه با زبان مطايبه و شوخى ، و با مهارتى شگفت پرداخته شده است . تجزيه و تحليل اين داستان لطيف در مقدّمهء آن خواهد آمد .\r\n\r\n3 . رسالهء اخلاق الاشراف\r\nاگر عبيد در بيان نقطه‌هاى ضعف دينى و سياسى و اجتماعى سخت چالاك بوده نهايت استادى او در بيان اخلاق مردم روزگار خود اوست : اين بيان شاه و گدا ، ديندار و\r\n\r\n\r\n","description":"","footnote":"\r\n( 1 ) . راجع به شرح اين بحر و زحاف‌هاى هفت‌گانهء آن ، - شمس قيس رازى ، المعجم فى معايير اشعار العجم ، 141 - 130 ، چاپ علّامهء قزوينى ، چاپ بيروت 1909 .\r\n","page_name":" 29 ","page_number":29},
  {"content":"\r\n\r\nبىدين ، شيخ و لاابالى ، رند و صوفى ، درستكار و نادرست ، زشت و زيبا ، عالم و جاهل ، پير و جوان ، مسجدى و بازارى ، زن و مرد ، خوب و بد ، توانگر و درويش ، بيگانه و خويشاوند ، زنده و مرده و خلاصه همهء جنبه‌هاى متضّاد را در برمىگيرد .\r\nآيينهء تمام نماى اين بيان رسالهء اخلاق الاشراف است و از آغاز كتاب ظاهرا چنين برمىآيد كه عبيد حقّ را به اشراف عصر خود مىدهد كه رسوم پيشينيان را برانداخته‌اند و طريقتى تازه آورده‌اند « اكنون . . . در اين روزگار كه زبدهء دهور و خلاصهء قرونست چون مزاج اكابر لطيف شده و بزرگان صاحب ذهن بلندراى پيدا گشتند فكر صافى و انديشهء شافى بر كلّيات امور معاش و معاد گماشتند و سنن و اوضاع سابق در چشم تميز ايشان خوار و بيمايه نمود . . . لاجرم مردوار پاى همت بر سر آن اخلاق و اوضاع نهادند و از بهر معاش و معاد خود اين طريق كه اكنون در ميان بزرگان و اعيان متداول است . . . پيش گرفتند . . . » شك نيست كه عبيد در اينجا به ريشخند و تمسخر روش گذشتگان را نكوهيده و آيين تازهء معاصران را مىستايد ريشخند عبيد وقتى آشكار مىگردد كه بيدرنگ پس از ذكر مقدّمات حكمت مىگويد « . . . به سبب همين عقيده است كه قصد خون و مال و عرض خلق پيش انسان خوار و بىمايه مىنمايد . . . الحق زهى مردمان صاحب توفيق كه آنچه چندين هزار سال با وجود تصفيهء عقل و روح محجوب ماند بىزحمتى بر ايشان كشف شد . « 1 » »\r\nاخلاق الاشراف عبيد در هفت باب است « . . . و آن را بر هفت باب قرار داد هر باب مشتمل بر دو مذهب . يكى مذهب منسوخ كه قدما بر آن نهج زندگانى كرده‌اند ؛ و يكى مذهب مختار كه اكنون بزرگان ما اختراع فرموده‌اند و بناى امور معاش و معاد بر آن نهاده . هرچند كه حدّ اين مختصر به هزل منتهى مىشود امّا :\r\n آنكس كه ز شهرِ آشنايى است * داند كه متاع ما كُجاييست » « 2 » \r\nملاحظه مىفرمايند كه به روشنى بيان مىدارد كه مقصود او خ هزل نيست ، بلكه\r\n\r\n\r\n","description":"","footnote":"\r\n( 1 ) . اخلاق الاشراف ، 125 - 126 .\r\n( 2 ) . اين بيت از نظامى است ( ليلى و مجنون ، 45 ، وحيد ) كه عبيد تضمين كرده است .\r\n","page_name":" 30 ","page_number":30},
  {"content":"\r\n\r\nتعليمى است جدّى .\r\nعبيد نخست از حكمت سخن مىراند كه بنا بر تعريف كسانى كه در اين روزگار اخلاق آنها منسوخ گشته « عبارت از كامل گشتن نفس انسانى در دو قوّهء علمى و عملى است . امّا قوهء علمى ، حقايق اشياء را چنان كه هست فرامىگيرد ، و قوّهء عملى نيز عبارت از تحصيل ملكه‌يى نفسانى است كه به توسّط آن انسان بر انجام دادن كارهاى زيبا و پسنديده و دورى جستن از كارهاى نازيبا و ناپسنديده توانا مىشود . اين فضيلت مايهء كمال يافتن نفس انسان ، شمرده مىشده و به كمك قدرت علمى و عملى - يعنى شوق درك معارف و به كار بستن آنها در اعمال و افعال - مىتواند خ انسان كامل و خ جانشين خدا شود . و البتّه « تا اينجا مذهب قدما و حكماست . »\r\nامّا پس از اين بيان مىگويد « چون بزرگان خرده‌دان « 1 » كه اكنون روى زمين به ذات شريف ايشان مشرّف است در تكميل روح انسانى و مرجع و معاد آن تأمّل نمودند و سنن و آراء اكابر سابق پيش چشم بداشتند ، خدمتشان را بدين معتقدات انكارى تمام حاصل آمد . و به اين نتيجه رسيدند كه روح ناطقه اعتبارى ندارد . . . و آنچه انبياء فرموده‌اند كه او را كمال و نقصانى هست و بعد فراق بدن به ذات خود قائم و باقى خواهد بود محال است و حشر و نشر امرى باطل . . . لاجرم از حشر و نشر و عذاب و عقاب و قرب و بعد و رضا و سخط و كمال و نقصان فراغتى تمام دارند . . . »\r\nباب دوم شجاعت است . « حكما فرموده‌اند كه نفس انسانى را سه قوّهء متباين است كه مصدر افعال مختلف مىشود : يكى قوّهء ناطقه ، كه مبدأ فكر و تمييز است ؛ دوم قوّهء غضبيّه ، و آن اقدام بر اهوال و شوق ترفّع و تسلّط بود ؛ سوم قوّهء شهوانيّه ، كه آن را بهيميّه گويند ، و آن مبدأ طلب غذا و شوق به مآكل و مشارب و مناكح بود . » « 2 »\r\nعبيد ادامه مىدهد كه « هر گاه انسانى را نفس ناطقه به اعتدال بود در ذات خود ،\r\n\r\n\r\n","description":"","footnote":"\r\n( 1 ) . خُرده‌دان - آنكه مسايل ظريف و دقيق را دريابد . مولوى گويد ( مثنوى ، 4 / 367 ، علاء ) :\r\n نَفْس اگرچه زيرك است و خُرده‌دان * قبله‌اش دنياست او را مرده دان ! \r\n( 2 ) . اين عبارات ، عينا ترجمهء عبارات ابو على مسكويه در تهذيب الاخلاق ( 14 - 15 ، چاپ زريق ، بيروت ، 1966 ) است .\r\n","page_name":" 31 ","page_number":31},
  {"content":"\r\n\r\nاز شوق به اكتساب معارف يقينى علم حكمت او را به تبعيّت حاصل آيد . و هرگاه كه نفس سبعى يعنى غضبى به اعتدال بود و انقياد نفس عاقله نمايد نفس را از آن فضيلت شجاعت حاصل آيد . و هرگاه كه حركت نفس بهيمى به اعتدال بود و نفس عاقله را متابعت نمايد ، عفّت او را حاصل آيد . چون اين سه جنس فضيلت حاصل آيد و با هم ممازج گردند از هر سه حالى متشابه حاصل گردد كه كمال فضايل بدان بود ، و آن فضيلت را عدالت گويند . » پس از اين بيان كه يكسره از كتابهاى علم اخلاق پيشينيان از جمله ابن سينا و بويژه ابو على مسكويه در طهارة الاعراق و اخلاق ناصرى خواجه نصير الدّين طوسى برگرفته است به توصيف مرد شجاع پرداخته مىگويد « حكما ، شجاع كسى را گفته‌اند كه در او نجدت و همّت بلند و سكون نفس و ثبات و تحمّل و شهامت و تواضع و حميّت و رقّت باشد . . . » سپس مىگويد امّا « اصحابنا مىفرمايند كه شخصى كه بر قضيّهء هولناك اقدام نمايد و با ديگرى به محاربه و مجادله درآيد از دو حال خالى نباشد ؛ يا به خصم غالب شود و بكشد ؛ يا بالعكس . اگر خصم را بكشد خون ناحقّ در گردن گرفته باشد و تبعت آن لاشكّ عاجلا و آجلا به دو ملحق گردد ، و اگر خصم غالب شود آنكس را راه دوزخ مقرّر است . » و خلاصه به هر ترتيبى كه باشد خ عاقل به چنين كارى خ اقدام ننمايد . و خ كدام دليل روشن‌تر از اينكه هر جا عروسيى يا سماعى يا جمعيّتى باشد مشتمل بر لوت و حلوا و خلعت و زر ، مخنّثان و هيزان و چنگيان و مسخرگان را آنجا طلب كنند ؛ ولى هر جا كه تير و نيزه بايد خورد ابلهى را باد دهند كه تو مردى و پهلوانى و لشكرشكنى و گرد دلاورى ؛ و او را در برابر تيغ‌ها دارند ، تا چون آن بدبخت را در مصاف بكشند هيزكان و مخنّثان شهر شماتت‌كنان كون جنبانند . . . و چون پهلوانى را در معركه بكشند ، اينان ، از دور نظاره كنند و با هم گويند « اى جان خداوندگار خ هيز زى و دير زى » . « مرد صاحب حزم بايد كه روز هيجا قول پهلوانان خراسان را دستور سازد كه مىفرمايند خ مردان در ميدان جهند ما در كهدان جهيم . از نوخاستهء اصفهانى روايت كنند كه در بيابانى مغولى به دو رسيد حمله كرد . نوخاسته از كمال كياست تضرّع‌كنان گفت : « اى آغا خدايرا بم گامم كش » يعنى ب . . . مرا و مكش مرا . مغولش بر او رحم آورد و بر قول او كار كرد . جوان به يمن اين تدبير از قتل او خلاص يافت ، گويند\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبعد از آن سى سال ديگر عمر در نيكنامى بسر برد ؛ زهى جوان نيكبخت . » آنگاه لحن استهزايى خود را چنين بپايان مىبرد كه « اى ياران ! معاش و سنّت اين بزرگان غنيمت دانيد . مسكين پدران ما كه عمرى در ضلالت بسر بردند و فهم ايشان بدين معانى منتقل نگشت . »\r\nاين فصل كه هر كلمه و عبارت آن نيشى و كنايه‌يى است بر جامعه‌يى كه در آن ، مردى و مردانگى مرده و مسخرگى و دلقكى و نامردمى و بىآبرويى رواج يافته بوده ، به فصل ديگر مىانجامد دربارهء عفّت .\r\nدر گذشته « عفّت را يكى از خصايل اربعه شمرده‌اند و در حدّ آن فرموده‌اند عفّت عبارتست از پاكدامنى ، و لفظ عفيف بر آنكس اطلاق كردندى كه چشم از ديدن نامحرم و گوش از شنيدن غيبت و دست از تصرّف در مال ديگران ، و زبان از گفتار فاحش و نفس از ناشايست بازداشتى » . آنگاه نمونه‌هايى از عفّت ياد كرده است . مثلا مىگويد « منصور حلّاج را چون بر دار كردند گفت : در كوچكى بر شارعى مىگذشتم آواز زنى از بام شنيدم از بهر نظارهء او بالا نگريستم ، اكنون از دار به زير نگريستن كفّارت آن بالا نگريستن مىدانم . » امّا عبيد مىنويسد كه « اصحابنا مىفرمايند كه قدما در اين باب غلطى شنيع كرده‌اند و عمر گرانمايه در ضلالت و جهالت بسر برده » زيرا مقصود از زندگانى خوشباسى و بهره‌مندى از لذّت‌هاى دنياست و پرداختن به خ لهو و لعب و اين غرض « بىفسق و آلات مناهى امرى ممتنع است و جمع كردن مال بىرنجانيدن مردم و ظلم و بهتان و زبان در عرض ديگران دراز كردن محال . پس ناچار هركه عفّت ورزد از اين‌ها محروم باشد و او را از زندگان نتوان شمرد و حيات او عبث باشد و او بدين آيت كه خ آيا پنداشتيد شما را به عبث آفريديم و شما به سوى ما بازنمىگرديد « 1 » مأخوذ بود . و خود چه كلپتره « 2 » باشد كه شخص را با ماه پيكرى خلوتى دست دهد و او از وصال جانفزاى او بهره‌مند نگردد و گويد كه من پاكدامنم ، تا به داغ حرمان مبتلا گردد و شايد بود كه او را مدّة العمر چنان فرصتى دست ندهد . . . آنكس را كه وقتى عفيف و پاكدامن و\r\n\r\n\r\n","description":"","footnote":"\r\n( 1 ) . مؤمنون ، 23 / آيهء 115 .\r\n( 2 ) . كلپتره - سخن ياوه و بىاساس ، به اصل كتاب رجوع فرماييد .\r\n","page_name":" 33 ","page_number":33},
  {"content":"\r\n\r\nخويشتندار گفتندى ، اكنون كون خر و مندبور و دمسرد مىخوانند . مىفرمايند كه چشم و گوش و زبان و ديگر اعضا از بهر جذب منفعت و دفع مضرّت آفريده‌اند . . . هركس بايد كه آنچه او را به چشم خوش آيد آن را ببيند و آنچه به گوش خوش آيد آن را بشنود و آنچه مصالح او بدان منوط باشد از خبث و ايذاء و بهتان و عشوه و دشنام فاحش و گواهى بدروغ ، آن را بر زبان راند ؛ اگر ديگرى را بدان مضرّتى باشد يا ديگرى را خانه خراب شود بدان التفات نبايد كرد . . . هرچه ترا خوش آيد مىكن و مىگوى . . . ؛ و بايد منع در خاطر نيارد كه خ منع كفر است و آن را غنيمت تمام بايد شمرد ؛ چه مشاهده مىرود كه هر كس از زن و مرد جماع نداد هميشه مفلوك و منكوب باشد و به داغ حرمان و خذلان سوخته و . . . هركس كه جماع نداد مير و وزير و پهلوان و لشكرشكن و قتّال و مالدار و دولتيار و شيخ و واعظ و معرّف نشد . دليل بر صحّت اين قول آنكه متصوّفه . . . دادن را علة المشايخ گويند . . . و حقّا كه بزرگان ما اين سخن از سر تجربه مىفرمايند و حقّ با . . . ايشانست چه به حقيقت معلوم شده است كه . . . درستى يمنى ندارد : مرد بايد كه دهد و ستاند چه نظام كارها به داد و ستد است ، تا او را كريم الطّرفين توان گفت . . . »\r\nدر اجتماعى كه زن‌بارگى و همجنس‌بازى رسمى متداول بود و جنگ‌هاى بسيارى بر سر تصاحب زنى ، يا همخوابگى با زن مرد ديگرى و لو زن پدر باشد - يا دست يافتن به مال و جاه از هر راهى كه بود روى مىداد شگفت نيست كه پاكدامنى خ مذهب منسوخ خوانده مىشده و بىآبرويى و تردامنى خ مذهب مختار ؛ ولى مردم پاكيزه‌دست و پاك‌دل و پاك‌چشم ، سفيه و خ مندبور .\r\nآنگاه عبيد بر سر فضيلت چهارم يعنى عدالت مىرود و مىگويد كه بزرگان گذشته « عدالت را يكى از فضايل اربعه شمرده‌اند و بناى امور معاش و معاد بر آن نهاده ؛ معتقد ايشان اين بوده كه خ آسمانها و زمين بدادگرى پايدار مانده . . . و بنابراين سلاطين و امرا و اكابر و وزرا دايم همّت بر اشاعت معدلت و رعايت امور رعيّت و سپاهى گماشتندى ، و آن را سبب دولت و نيكنامى شناختندى . . . » . آنگاه به بيان مذهب تازه پرداخته مىگويد « اما مذهب اصحابنا آنكه اين سيرت اسوء سير است و عدالت مستلزم خلل بسيار ، و آن را به دليل واضح روشن گردانيده‌اند و مىگويند : بناى كار سلطنت و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nفرماندهى و كدخدايى بر سياست است ، تا از كسى نترسند ، فرمان آنكس نبرند و همه يكسان باشند و بناى كارها خلل پذيرد و نظام امور گسسته شود . آنكس كه . . . عدل ورزد و كسى را نزند و نكشد و مصادره نكند و خود را مست نسازد و بر زيردستان اظهار عربده و غضب نكند ، مردم از او نترسند و رعيت فرمان ملوك نبرند ، فرزندان و غلامان سخن پدران و مخدومان نشوند ؛ مصالح بلاد و عباد متلاشى گردد . . . »\r\nآنگاه مثال مىآورد كه « عمر بن خطّاب كه به عدل موصوف بود خشت مىزد و نان جو مىخورد . . . » اما « معاويه به بركت ظلم ملك از دست امام على . . . بدر برد » . چون تفصيل اين بخش را در رسالهء منفردهء سابق الذكر آورده‌ايم ، اينجا تكرار نمىكنيم .\r\n* * * در باب پنجم ، عبيد از سخاوت سخن مىگويد ، و تعريف خ سخاوت و خ سخى را بنا بر مذهب منسوخ بدست نمىدهد ، ولى مىگويد كه مردم در روزگار گذشته « سخاوت را پسنديده داشته‌اند و كسى را كه بدين خلق معروف بوده شكر گفته‌اند » و فرزندان خود را به بخشندگى تشويق كرده‌اند و « اگر . . . كسى گرسنه‌يى را سير كردى يا برهنه‌يى را پوشاندى يا درمانده‌يى را دست گرفتى از آن عار نداشتى . . . اگر كسى اين سيرت ورزيدى مردم او را ثنا گفتندى . . . علما در تخليد نام او كتب پرداختندى و شعرا مدح او گفتندى » .\r\nآنگاه در بيان خ مذهب منسوخ مىگويد اما « چون بزرگان ما » كه به استوارى خرد « و دقّت نظر از اكابر ادوار سابق مستثنىاند . . . در اين باب تأمّل فرمودند رأى انور ايشان بر عيوب اين سيرت واقف شد . لاجرم در ضبط اموال و طراوت احوال خود كوشيدند . . . و ايشان را محقّق شد كه خرابى خاندانهاى قديم از سخا و اسراف بوده است . » از اين روى ، مىگويند در پناه بخل بايد گريخت تا از « دردسر مردم خلاص يافت و عمر در خصب و نعمت گذرانيد . مىفرمايند كه مال در برابر جانست و چون در طلب آن عمر عزيز مىبايد كرد از عقل دور باشد كه آن را . . . [ حتى 
  ] در وجه پوشيدن و نوشيدن و خوردن يا آسايش بدن فانى يا براى آنكه ديگرى او را بستايد در معرض تلف آورد . لاجرم اگر بزرگى مالى دارد به هزار كلبتين يك فلوس از چنگ مرده‌ريگش بيرون نمىتوان كشيد . » آنگاه از اين دست توانگران داستانها و راهنمايىها مىآورد در ستايش بخيلى .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nسفارش اين گروه به فرزندان خود اينست كه « اى پسر زنهار و بايد كه زبان از لفظ نعم گوش دارى « 1 » و پيوسته لفظ لا بر زبان رانى ، و يقين دان كه تا كار تو با ، لا ، باشد كار تو بالا باشد ، و تا لفظ تو نعم باشد دل تو بغم باشد « 2 » . . . بزرگى را از اكابر كه در ثروت قارون زمان خود بود اجل در رسيد ؛ اميد زندگانى قطع كرد ، جگرگوشگان خود را كه طفلان خاندان كرم بودند حاضر كرد . گفت : اى فرزندان ، روزگارى دراز در كسب مال زحمت‌هاى سفر و حضر كشيده‌ام و حلق خود را به سر پنجهء گرسنگى فشرده تا اين چند دينار ذخيره كرده‌ام زنهار از محافظت آن غافل مباشيد . . . و اگر كسى با شما گويد كه پدر شما را در خواب ديدم قليهء حلوا مىخواهد زنهار به مكر آن فريفته مشويد كه من آن نگفته باشم و مرده چيزى نخورد ؛ اگر من خود نيز در جواب با شما نمايم و همين التماس كنم بدان التفات نبايد كرد كه آن را اضغاث احلام خوانند ، باشد آن ديو نمايد من آنچه در زندگى نخورده باشم در مردگى تمنّا نكنم . اين بگفت و جان به خزانهء مالك دوزخ سپرد . » همچنين مىگويد كه « بزرگان گفته‌اند هر كه بزرگى خواهد بايد هرچه دارد انبار كند تا بدان عزيز باشد . نبينى كه اكنون همهء بزرگان انباردارى مىكنند » .\r\n* * * در باب ششم عبيد از حلم سخن مىگويد « حلم ، عبارت از بردباريست ، قدما حليم كسى را گفته‌اند كه نفس او را سكون و طمأنينتى حاصل شده باشد كه غضب به آسانى تحريك او نتواند كرد ، و اگر مكروهى به دو رسد در اضطراب نيفتد » ولى حلم نيز مانند فضايل ديگر دگرگون شده و صورتى ديگر يافته است . بدين معنى كه بزرگان عصر عبيد حلم را به كار مىبسته‌اند ، ولى از نوع ديگر . « راستى اصحابنا نيز اين خلق را بكلّى منع نمىفرمايند ، مىگويند كه اگرچه آن كس كه حلم و بردبارى ورزيد مردم بر او گستاخ\r\n\r\n\r\n","description":"","footnote":"\r\n( 1 ) . گوش داشتن حفظ كردن ، - متن كتاب .\r\n( 2 ) . اين بخش ترجمه بسيار ماهرانه‌يى است از سخن ابو يوسف يعقوب بن اسحق كندى « فيلسوف العرب » ( وفات ، 261 ه . ق . ) از قول او آورده‌اند كه : مىگويد « و من كلامه ممّا اوصى به لولده ابى العبّاس . . . و قول نعم يزيل النعم ! » ( ابن ابى اصيبعه ، طبقات الاطباء ، 1 / 288 ؛ ابن نباته ، سرح العيون ، 128 ، محمّد ابو الفضل ابراهيم ) ، - متن كتاب ، صفحهء 156 - 157 .\r\n","page_name":" 36 ","page_number":36},
  {"content":"\r\n\r\nشوند و آن را بر عجز او حمل كنند ، امّا اين خلق متضمّن فوايد است ؛ او را در مصالح معاش مدخل تمام باشد . دليل بر صحّت اين قول آنكه تا شخص در كودكى تحمّل بار غلامبارگان و اوباش نكرده باشد و در آن ، حلم و وقار را كار نفرموده ، اكنون در مجالس و محافل اكابر سيلى و مالش بسيار نمىخورد : انگشت در . . ونش نمىكنند ، ريشش برنمىكنند ، در حوضش نمىاندازند ، دشنام‌هاى فاحش بر . . زن و خواهرش نمىشمارند . . . » بنابراين ، حلم ، يعنى بىغيرتى و بىحميّتى ، و به هر ننگ و پستى تن در دادن . همين امروز كه ما در جهان به اصطلاح متمدّن زندگانى مىكنيم و بسيارى از مردم روى زمين به آزادى و سرافرازى بزرگ‌ترين مقامات سياسى و اقتصادى و فرهنگى را مىتوانند مؤاخذه كنند و يا به پشت ميز محاكمه بكشانند در عمل سرنوشت برخى كشورها و مردم بىپناه و ستمديده‌اش در دست كسانى افتاده كه به تعبير عبيد خ . . .\r\nمىجنبانند و دلقكى مىكنند و با اين هنر كسب مقام مىكنند و خود وزارت و سفارت مىبخشند . اين راه و رسم ادامهء همان اصولى است كه در عصر عبيد مرسوم بوده است .\r\nدر آن محيط كه بسيارى از خاتونان - به شهادت تاريخ - صلاى عام در مىدادند كسانى كه پاىبند اخلاق منسوخ گذشته مانده بودند در برابر اين فساد طبعا از كوره در مىرفتند يعنى « غضب بر مزاج آنها مستولى شده ديوانه مىگشتند و قتل و ضرب زن و بچّه و مثله گردانيدن حواشى و خدم روا مىداشتند ، شب و روز غمناك مىبودند كه مبادا طاعنى در خانه و اتباع ايشان طعنه زند » . امّا كسانى كه « وجودشان به زينت حلم و وقار مزّين بود اگر هزار بار مجموع اتباع او را در برابر او . . . ن مىدريدند سر مويى غبار بر خاطر مبارك ايشان نمىنشست . » نتيجهء اين حلم آن بود كه تا « زنده بود مرفّه و آسوده روزگار بسر مىبرد ، او از اهل و اتباع خشنود ، و ايشان از او فارغ و ايمن ، و اگر وقتى تهمتى به او مىزدند بدان التفات نكرده مىگفت : گر سگى بانگى زند در بام كهدان غم مخور ! »\r\n* * * در باب هفتم ، از حياء وفا ، صدق ، رحمت و شفقت سخن مىگويد .\r\n« حيا ، انحصار نفس باشد تا از فعل قبيح كه موجب مذمّت باشد احتراز نمايند ؛ و وفا ، التزام طريق مواساة باشد و از چيزى كه به دو رسيده از ديگرى ، به مكافات آن قيام\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nنمودن ؛ و صدق ، آن باشد كه با ياران دل راست كند تا خلاف واقع بر زبان او جارى نشود ؛ و رحمت و شفقت آن باشد كه اگر حالى غير ملايم از كسى مشاهده كند بر او رحمت آرد و همّت بر ازالت آن مصروف دارد . » اين مذهب منسوخ گذشتگان دست و پا شكسته و اخلاقيان به كنجى خزيده بود . در محيطى كه عبيد از آن سخن مىگويد يعنى سدهء هشتم هجرى ، كسى امنيّت و آسايش نداشت . هر روز شهرها به دست قدرتمندى غارت مىشد و دست بدست مىگشت . اينان كسانى بودند كه نام « غازى » بر خود نهاده بودند و « از شمشيرشان خون مىچكيد » ، يا ديگرى كه پروا نداشت « چشم جهان‌بين » پدر خود را ميل بكشد تا جاى او را بگيرد ، كجا به احوال تباه و روزگار بىسامان مردم مىانديشيد ؟ از اين روى ، عبيد به بيان خ مذهب مختار پرداخته مىگويد « اصحابنا مىفرمايند كه اين اخلاق بغايت مكرّر و مجوّف است ، هر بيچاره‌يى كه به يكى از اين اخلاق ردئيه مبتلا گردد مدّة العمر خائب و خاسر باشد و بر هيچ مرادى ظفر نيابد . . . و مشاهده مىرود كه هر كس كه بيشرمى پيشه گرفت و بىآبرويى مايه ساخت ، پوست خلق مىكند ؛ هر چه دلش مىخواهد مىگويد ؛ سر هيچ آفريده به گوزى نمىخرد ؛ خود را از موانع به معارج اعلى مىرساند . . . ، و خلايق بواسطهء وقاحت از او مىترسند ؛ و آن بيچارهء محروم كه به سمت حيا موسوم است پيوسته در پس درها بازمانده و در دهليز خانه‌ها سر به زانوى حرمان نهاده چوب دربانان خورد و پس گردن خارد و به ديدهء حسرت در اصحاب وقاحت نگرد . »\r\nوفا نيز سرنوشتى مشابه دارد زيرا بزرگان عصر « مىفرمايند كه وفا نتيجهء دناءت نفس و غلبهء حرص است . . . و هرگاه شخصى در وفا به اقصى الغايه برسد او را به سگ تشبيه نموده‌اند . مرد بايد كه نظر با فايدهء خود دارد و چون شخصى غرضى كه دارد حاصل كند و توقّعى ديگر باقى نماند اگر خود پدرش باشد بايد كه قطعا به دو التفات ننمايد ؛ هر بامداد با قومى و هر شبانگاه با طايفه‌يى بسر برد . . . و يقين شناسد كه : از هر ديگى نواله‌يى خوش باشد . . . بازكدام دليل واضح‌تر از اينكه هر كس خود را به وفا منسوب كرد هميشه غمناك بود و عاقبت عمر بيفايده در سر آن كند : چنان كه فرهاد كوه بيستون كند و هرگز به مقصود نرسيد تا عاقبت جان شيرين در سر كار شيرين كرد . . . و آن\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمسكين را [ كه 
  ] مجنون بنى عامر گويند جوانى بود عاقل و فاضل . ناگاه دل در دختركى ليلى نام بست . در وفاى او زندگانى بر او تلخ شد و هرگز تمتّعى از او نيافت . . . بزرگان ما راست مىگويند خلقى را كه ثمره اين باشد ترك [ كردن 
  ] اولى . »\r\nصدق نيز در اين روزگار مايهء دردسر و فلك‌زدگى است « بزرگان ما مىفرمايند كه اين خلق ارذل خصائل است . چه مادّهء خصومت و زيان‌زدگى صدق است ، هر كس . . .\r\nصدق ورزد پيش هيچكس عزّتى نيابد ؛ مرد بايد كه تا بتواند پيش مخدومان و دوستان خوش آمد و دروغ و سخن به ريا گويد و خ صدق الامير را كار فرمايد ؛ هرچه بر مزاج مردم راست آيد آن در لفظ آرد . مثلا اگر بزرگى در نيمشب گويد كه اينك نماز پيشين « 1 » است در حال پيش جهد و گويد كه راست فرمودى ، امروز بغايت آفتاب گرم است « 2 » ، و در تأكيد آن سوگند به مصحف و سه طلاق زن ياد كند ؛ اگر در صبحت مخنثّى پير ممسك زشت صورت باشد چون در سخن آيد او را پهلوان زمان و . . ندرست جهان و نوخاستهء شيرين و يوسف مصرى و حاتم طائى خطاب كند تا از او زر و نعمت و خلعت و مرتبت يابد ، و دوستى آنكس در دل او متمكّن شود . اگر . . . بخلاف اين زيد و خود را به صدق موسوم گرداند ، و مثلا بزرگى را از روى نصيحت گويد كه تو در كودكى جماع بسيار داده‌اى اكنون ترك مىبايد كرد و زن و خواهر را از كار فاحش منع مىبايد كرد ، يا كلى را كل گويد ، يا دبّه‌يى را دبّه خايه خطاب كند ، يا قحبةيى را قحبه خواند به شومى راستى اين قوم از او برنجند . . . بزرگان از اين جهت گفته‌اند خ دروغ مصلحت‌آميز به كه راست فتنه‌انگيز . و كدام دليل از اين روشن‌تر كه اگر صادق القول صد گواهى راست ادا كند از او منّت ندارند بلكه بجان برنجند ، و در تكذيب او تأويلات انگيزند ؛ و اگر\r\n\r\n\r\n","description":"","footnote":"\r\n( 1 ) . نمازِ پيشين - نماز ظهر « . . . اين نماز پنجگانه همه دو ركعت بودند . آنگه ديگرباره در نماز پيشين و ديگر [ - عصر 
  ] و شام و خفتن بيفزودند » ( ميبدى ، كشف الاسرار ، 1 / 148 ) .\r\n( 2 ) . به نظر نگارنده عبيد در اين عبارت و نيز عبارت بعدى كه چند سطر پايين‌تر مىآيد به سعدى نظر دارد كه مىگويد ( گلستان ، 64 ، فروغى ) :\r\n اگر خود روز را گويد شب است اين * ببايد گفتن آنك ماه و پروين . \r\nو با شوخ‌طبعى ويژهء خود از شيخ نيز انتقاد مىكند .\r\n","page_name":" 39 ","page_number":39},
  {"content":"\r\n\r\nبىديانتى گواهى بدروغ دهد صد نوع به دو رشوت دهند و به انواع رعايت كنند تا آن گواهى بدهد چنان كه امروز در بلاد اسلام چندين هزار آدمى از قضاة و مشايخ و فقها و عدول و اتباع ايشان را مايهء معاش از اين وجه است . »\r\nبزرگان جامعهء عبيد رحمت و شفقت را نيز چنان كه از گذشتگان پيرو خ اخلاق منسوخ ياد شد نمىپذيرند « و بغايت منكر اين قسمند . مىفرمايند كه هر كس بر مظلومى يا بر محرومى رحمت كند عصيان ورزيده باشد و خود را در معرض سخط آورده ، بدان دليل كه هيچ امرى بىخواست خدا حادث نشود . . . هر كس هرچه به دو مىرسد سزاوار آنست ؛ سگ گرسنه زاغ كور بز لاغر به . » و براى اثبات كار خود از كتاب خدا نيز استدلال كنند و گويند كه « در زمان . . . حضرت رسول ، كفّار را مىگفتند كه درويشان را طعام دهيد ، ايشان مىگفتند كه درويشان بندگان خدايند ، اگر خدا خواستى ايشان را طعام دادى ؛ چون او نمىدهد ما چرا دهيم . چنان كه در قرآن آمده خ آيا طعام دهيم كسانى را كه اگر خدا مىخواست طعامشان مىداد « 1 » پس واجب آمد كه بر هيچ آفريده‌يى رحمت نكنند و به حال هيچ مظلومى و مجرمى و محتاجى و مبتلايى و گرفتارى و مجروحى و يتيمى و معيلى و درويشى و خدمتگارى كه بر در خانه‌يى پير يا زمين‌گير شده باشد التفات ننمايند بلكه حسبة للّه « 2 » بدان قدر كه توانند اذيّتى بديشان رسانند تا موجب رفع درجات و خيرات باشد . »\r\nعبيد رسالهء خود را با عبارت زير بپايان مىبرد كه « اين است آنچه در صدر كتاب با برادران وعده رفته بود ، اميد هست كه چون مبتدى بر اخلاق مختار اكابر مواظبت نمايد و آن را ملكهء نفس ناطقهء خود گرداند نتيجهء آن هر چه تمام‌تر در دنيا و آخرت بيايد . »\r\nدربارهء رسالهء اخلاق الاشراف بيشتر از اين سخن نمىگوييم ، زيرا آنچه از توضيح و شرح لازم مىنموده در حواشى آورده‌ايم .\r\n\r\n\r\n","description":"","footnote":"\r\n( 1 ) . يس ، 36 / آيهء 47  « أَ نُطْعِمُ مَنْ لَوْ يَشاءُ اللَّهُ أَطْعَمَهُ . . . » . \r\n( 2 ) . حسبة للّه براى رضاى خدا . حافظ گويد ( ديوان ، 5 ، قزوينى ) :\r\n صاحبِ ديوانِ ما گويى نمىداند حساب * كاندر اين طُغرا نشانِ حسبة للّه نيست \r\n","page_name":" 40 ","page_number":40},
  {"content":"\r\n\r\n\r\n[ مقدمات 
  ]\r\nاخلاق الاشراف شكر نامحصور و حمد نامحدود حضرت واجب الوجود « 1 » را - جلّت قدرته « 2 » - كه زيور عقل را پيرايهء « 3 » وجود انسان ساخت تا به\r\n\r\n\r\n","description":"","footnote":"\r\n( 1 ) . واجب الوجود - موجودى كه وجود داشتن او واجب است ( و او خداست ) . فلاسفه و متكلّمان وجود را به سه قسم تقسيم كرده‌اند : 1 . واجب الوجود ( - خدا ) ؛ ممكن الوجود ( - دنيا و هرچه در آن است ) ؛ 3 . ممتنع الوجود ( - شريك خدا ) - خواجهء طوسى ، تلخيص المحصّل ، « قواعد العقايد » ، 437 - 438 ، حاج عبد اللّه نورانى . سنائى گويد ( طريق التحقيق ، 13 ، مدرّس رضوى ) :\r\n به يقين واجب الوجود يكى است * هرچه در وهم و خاطر آيد نيست \r\n( 2 ) . جلّت قدرته - جليل و شكوهمند بايد نيرومندى او ، بزرگ است قدرت او ( - خدا ) .\r\n( 3 ) . پيرايه ، زينتى كه از راه كاستن و نقصان حاصل مىشود همچون تراشيدن سر و بريدن شاخه‌هاى زيادى درخت . در اين معنى اديب صابر گويد ( فروزانفر ، سخن و سخنوران ، 274 ) :\r\n دلم عاشق شدن فرمود و من برحَسْبِ فرمانش * درافتادَم به آن دردى كه پيدا نيست درمانش\r\nبه پيرايش اگر در زلفِ او ره يافت نُقصانى * جمالِ او و عشقِ من زيادت شد ز نقصانش . \r\n-\r\n","page_name":" 41 ","page_number":41},
  {"content":"\r\n\r\nوسيلت « 1 » آن در كسب اخلاق حميده و اوصاف جميله « 2 » غايت جهد « 3 » مبذول گردانيد « 4 » . و صلوات نامعدود « 5 » نثار روضهء « 6 » منوّر معطّر سيّد كائنات محمّد مصطفى عليه اكمل\r\n\r\n\r\n","description":"","footnote":"\r\n- ولى عبيد در اينجا مطلق به معنى زينت و آرايش به كار برده است .\r\n( 1 ) . به وسيلت ( - به وسيله ، كه امروزه به كار مىبريم ) ، آنچه به توسّط آن به ديگرى تقرّب جويند ، واسطه ؛ دستاويز « يا به وسيلتى از وسايل مستحقّ گردد ، تا مگر در آن روز پاداش يابد » ( ميبدى ، كشف الاسرار ، 2 / 508 ) . مقابل آن ، بىوسيلت ، يعنى بدون وسيله ، بىواسطه ؛ بىدستاويز . سعدى گويد ( گلستان ، 35 ، فروغى ) :\r\n درِ مير و وزير و سلطان را * بىوسيلت مگرد پيرامُن \r\n( 2 ) . اخلاق حميده و . . . ، خوىهاى پسنديده و صفت‌هاى زيبا .\r\n( 3 ) . غايت جهد ، نهايت و پايان كوشش ؛ هرآنچه بتوان .\r\n( 4 ) . مبذول گردانيد ، به كار برد ، صرف كرد .\r\n( 5 ) . صلوات . . . ، درودهاى بىشمار .\r\n( 6 ) . روضه ، ج روضات و رياض ، باغ و گلشن . ولى در اينجا كنايه از گور و مرقد و مدفن است . « در خبر مىآيد كه رسول ( ص ) گفت : چون مرده را در گور نهند ، دو فرشته مىآيند تا به گور او فرو شوند ، و خداى تعالى او را زنده كند تا به صدر و سينه ، و حيات با او دهد و حوّاس درست . و او را از خداى بپرسند و از پيامبران و امامان . اگر جواب دهد و جواب صواب دهد ، او را گويند :\r\nنم نومة العروس ، بخسپ چنان كه عروس در خوابگاه خود بخسپد . و آنگاه فرشته‌يى در گور پر زند و گور او را فراخ كنند . . . چندانكه چشم كار كند ، و درى از درهاى بهشت در گور او گشايند تا نسيم بهشت بر او مىآيد ؛ و اگر جواب به صواب ندهد آن فرشته مقمعى [ - گرزى 
  ] از آتش به دست دارد يكى بر سر او زند چنان كه همهء گور آتش بستاند [ - بگيرد 
  ] و درى از درهاى دوزخ بر گور او گشايند ؛ اين است معنى قول رسول ( ص ) كه گفت : القبر روضة من رياض الجنة او حفرة من حفر النّار گور بوستانى از بوستان‌هاى بهشت يا گودالى از گودال‌هاى آتش باشد » ( ابو الفتوح رازى ، تفسير ، 10 / 120 - 121 ، شعرانى ) . گور روشن و عطرآگين سرور موجودات .\r\n","page_name":" 42 ","page_number":42},
  {"content":"\r\n\r\nالتحيّات « 1 » - باد كه كسوت خلق « 2 » و منشور « 3 » خلقش به طراز « 4 » « لولاك لما خلقت الافلاك » « 5 » و طغراى « 6 » و انّك لعلى خلق عظيم « 7 » مطرّز « 8 » و موشّح گشت « 9 » ، و سلام و\r\n\r\n\r\n","description":"","footnote":"\r\n( 1 ) . عليه اكمل . . . بر او باد كامل‌ترين درودها .\r\n( 2 ) . كسوت خلق و منشور خلقش . . . ، جامهء آفرينش و نامه و فرمان [ خدايى مبنى بر بزرگى 
  ] خوى او . اين جمله را آيه و حديث پس از آن روشن مىسازد ، و در حقيقت « لفّ و نشر مرتّب » است . مىگويد جامهء آفرينش او بهترين جامه‌هاست زيرا اگر او نمىبود و آفرينش او نبود زمين و آسمان‌ها را نمىآفريد ؛ خلق و خوى او نيز چنان است كه خدايش مىستايد و مىگويد كه « بيگمان تو به خلق و خوى بزرگى هستى » .\r\n( 3 ) . منشور ، در اصل ، نامهء دولتى كه سرش بازباشد ( قاموس ) ، فرمان و دستور غير محرمانه . ج مناشير .\r\n( 4 ) . طراز ( معرّب تراز ) ، نگار جامه ، زينت پارچه . و در اينجا به معنى زينت و آرايش مطلقا .\r\n( 5 ) . لولاك . . . اگر تو را نمىبود ( براى خاطر تو نبود ) آسمان‌ها را نمىآفريدم . اين حديث ميان حديث‌شناسان مايهء گفت‌وگوى بسيار شده ، و به صورت‌هاى ديگر نيز نقل شده . مستملى بخارى در شرح التعرّف ( 2 / 46 ، چاپ هند ) به صورت « لو لا محمّد ما خلقت الجنّة و النار » آورده است . سنائى گويد ( ديوان ، 917 ، مدرّس ) :\r\n اى نقشِ نگينِ تو لعمرُك * وى خِلعَتِ خلقت تو لَولاك\r\nبا نقشِ تو گفته نقش‌بندت * لو لاك لما خلقت الافلاك \r\n( 6 ) . طغرا ( - طغراء ) ، فرمان و منشور . معرّب از « طورغاى » تركى . خواجهء شيراز گويد ( ديوان ، قزوينى ) :\r\n صاحبِ ديوانِ ما گويى نمىداند حساب * كاندرين طغرا نشانِ حسبة للّه نيست . \r\n( 7 ) . و انّك . . . و بيگمان تو بر خوى بزرگى هستى ( چه از قوم خود تحمّل مىكنى آنچه كس را قوّت تحمّل آن نيست - تفسير كاشفى ) [ سورهء قلم ، 68 ، آيهء 4 
  ] .\r\n( 8 ) . مطّرز ، نقش و نگار داده « لباس مجد و بزرگوارى به مناقب و مآثر او مطّرز شد » ( عوفى ، لباب ، 24 ، نفيسى ) .\r\n( 9 ) . موشّح در اينجا زينت داده شده و آراسته .\r\n","page_name":" 43 ","page_number":43},
  {"content":"\r\n\r\nتحايا « 1 » بر اولاد و انصار « 2 » او باد كه بأيّهم اقتديتم اهتديتم . « 3 »\r\nامّا بعد « 4 » ، بر رأى اهل كمال - كه روى سخن در ايشان است - پوشيده نماند كه بر\r\n\r\n\r\n","description":"","footnote":"\r\n( 1 ) . تحايا ، ج تحيّت ، درودها ، آفرين‌ها .\r\n( 2 ) . انصار ، ج ناصر ، ياران . در اصطلاح كسانى از اهل مدينه كه رسول اكرم را در مدينه يارى دادند ( - مهاجرين ) ، ولى در اينجا به معنى ياران اعمّ از مهاجرين و انصار به كار برده است .\r\n( 3 ) . تمام حديث اينست : اصحابى كالنجّوم فبايّهم اقتديتم اهتديتم ، ياران من مانند ستارگان [ آسمان‌اند 
  ] ، پس از هر كدام پيروى كنيد هدايت يابيد - كنوز الحقايق ، 13 ؛ جامع الصغير ، - 2 / 28 . اين حديث را كه اهل سنّت همگى پذيرفته‌اند و بدان استناد كنند ، شيعه از « مفتريات » يا احاديث مجعول و بر ساخته دانند و گويند : همهء اصحاب قابل پيروى و مايهء هدايت نيستند ، چه گروه نسبة زيادى از آنها ( چون معاويه ، عمرو عاص ، ابو هريره و جز آنها ) ظلم و فسق كردند ، و از اهليّت پيشوايى ساقط گشتند ( - تيجانى سماوى ، لا كون مع الصادقين ، 12 ، پاريس ، 1987 ) كه مىگويد : حديث مذكور در مقابل حديث « الائمّة من اهل بيتى كالنجوم بأيّهم اقتديتم اهتديتم » وضع شده است . پيش از وى نيز سيّد مرتضى در الامالى ( 1 / 213 ، محمّد ابو الفضل ) پس از نقد حديث مىگويد « ناچار - اگر حديث درست باشد - اصحاب به معنى اهل بيت است » .\r\n( 4 ) . امّا بعد ، اين عبارت را كه معمولا پس از پايان خطبه و يا آغاز رساله مىگويند و مىنويسند ، « فصل الخطاب » ( جدا كنندهء خطبه ) نامند . بخارى در صحيح ( 2 / 13 - 15 ، احمد شاكر ) و سبكى در طبقات الشافعيّه ( 1 / 204 - 207 ، حلو ) گفته‌اند [ به روايت از عمرو بن تغلب و عايشه 
  ] كه رسول اكرم در خطبه‌هاى خود « امّا بعد » گفت . و هم سبكى آرد كه : « قيل اوّل من قال اما بعد قسّ بن ساعدة الايادى ، و قيل كعب بن لؤى . و قال جماعة انّ اوّل من قالها داوود عليه السلام و انّها فصل الخطاب . . . و كما انّ النّبى ( ص ) كان اذا خطب قال امّا بعد ، كذلك كانت فصحاء العرب ، و قال سحبان بن وائل :\r\n لقد علم الحىّ اليمانون أنّنى * اذا قلت « امّا بعد » أنى خطيبها » . \r\nنسخه‌هاى اساس ما ، و نيز در دو نسخهء چاپى ، به جاى « امّا بعد » ، « بعد ذلك » آمده . آن را نيز مىتوان « فصل الخطاب » خواند .\r\n","page_name":" 44 ","page_number":44},
  {"content":"\r\n\r\nبدن هر فردى از افراد انسان جوهرى شريف كه آن را روح « 1 » خوانند از عالم امر « 2 » قل الرّوح من امر ربّى « 3 » موكّل « 4 » است و بر وى قهرمان « 5 » . حقيقت آدمى عبارت از آن جوهر است و او\r\n\r\n\r\n","description":"","footnote":"\r\n( 1 ) . روح روان و جان .\r\n( 2 ) . عالم امر يعنى عالم غيب و عالم بالا ( - عالم خلق يعنى جهان محسوس ما و عالم شهادت ) « جملهء آفرينش بر دو نوع منقسم است ملك و ملكوت ، و آن را خلق و امر گويند . چنان كه فرمود :  أَلا لَهُ الْخَلْقُ وَ الْأَمْرُ  ( اعراف ، 7 / آيهء 54 ) عالم امر عبارت از ضدّ اجساد و اجسام است . . . كه قابل مساحت و قسمت و تجزّى است . . . امّا امر هم ملكوت ارواح را فراگيرد و هم ملكوت نفوس را . . . ؛ ظاهر جهان را ملك خوانند و باطن جهان را ملكوت . و به حقيقت ملكوت هر چيز جان آن چيز باشد كه آن چيز به دو قائم بود . . . » ( نجم رازى ، مرصاد العباد ، 26 - 27 ، شمس العرفا ) . گيسو دراز در شرح تمهيدات عين القضاة همدانى آرد ( 27 ، هند ) :\r\n« ملكوت كلّ شىء باطنه . خلاصهء تمام نماز حضور است اين ملكوتى و امرى است ، و آن [ تلاوت 
  ] ملكى و خلقى بود ؛ نيّت صادق به غير شائبه ، ملكوتى است و تلاوتى كه شد ملكى است » .\r\n( 3 ) . قل الرّوح [ و از تو در باب روح مىپرسند 
  ] بگو روح از امر پروردگار من است . . . ( بنى اسرائيل - اسراء ، 17 / آيهء 87 ) .\r\n( 4 ) . موكّل گماشته ، وكيل ، آنكه كارى به او سپرده شده .\r\n( 5 ) . قهرمان ، در اينجا به معنى « مأمور » و « برگماشته » است . القهرمان : الوكيل او امين الدّخل و الخرج ، والقهرمة وظيفة القهرمان و عمله ( لسان ) . در كليله و دمنه نصر اللّه منشى دو بار ( ص 155 س 6 و ص 132 س 6 ، چاپ مينوى ) « قهرمان ناصح » به كار رفته است . مؤنّث اين كلمه « قهرمانه » است و آن كنايه از زن و بانوى خانه است . و القهرمانة مدبّرة شؤون البيت ( لسان ) . - امير مؤمنان على ( ع ) ضمن وصاياى خود به امام حسن ( ع ) گويد ( نهج البلاغه ، 930 ، فيض ) : « و لا تملّك المرأة من امرها ما جاوز نفسها فانّ المرأة ريحانة و ليست بقهرمانة » يعنى زن را در آنچه به او مربوط نيست مسلّط مكن ، زيرا زن چون گياهى خوشبو است نه كارفرما .\r\n","page_name":" 45 ","page_number":45},
  {"content":"\r\n\r\nپيوسته به ذات خود قائم است و از فنا محروس و مصون « 1 » و مستعدّ ترقّى و كمال . و چنان كه بدن از شهوات و لذّات محسوس محظوظ « 2 » مىگردد و روى در عالم سفلى « 3 » دارد ،\r\n\r\n\r\n","description":"","footnote":"\r\n- اصل اين كلمه پهلوى ( كهرمان ) يعنى فرمانروا و مدير و كارفرما بوده است ( فرهنگ معين ) ناصر خسرو گويد : ( ديوان ، 10 ، مينوى - محقّق ) :\r\n اگر اشتر و اسپ و استر نباشد * كُجا قهرمانى بُوَد قهرمان را ؟ \r\nو سنائى در بيت زير ( ديوان ، 5 ، مدرس ) آن را به معنى « مراقب » و « پاسبان » به كار برده است :\r\n گرگ را بر ميش [ در اصل : موش ؟ 
  ] كردن قهرمان باشد ز جهل * گُربه را بر پيه كردن پاسبان باشد خطا \r\nجمال الدّين اصفهانى در مدح وزير جمال الدّين نظام الملك گويد ( ديوان ، 88 - 89 ، وحيد ) :\r\n وزير عالم و عادل نظام مشرق و مغرب * كه سوى خاك درگاهش نشاط انس و جان خيزد\r\nجمال الدين نظام الملك كاندر دولت و ملت * نه چون او مقتدا باشد نه چون او قهرمان خيزد \r\n( 1 ) . محروس و مصون . محروس ، اسم مفعول از حرس و حراست ، نگاه داشته شده ، حراست شده « عرصهء مملكت . . . از حدثان و فتن آخر زمان معصوم و محروس » ( شمس قيس ، المعجم ، 1 ، مدرّس ) ؛ مصون ، اسم مفعول از « صون » ، نگاه داشته شده ، محفوظ « . . . تا دامن قيامت اين چشمهء نيك از چشم بد مصون باد ، و ترازوى اين اقبال از چشم‌گردان زوال مأمون » ( عوفى ، لباب ، 5 ، نفيسى ) .\r\n( 2 ) . محظوظ - برخوردار ، بهره‌مند .\r\n( 3 ) . عالم سفلى ، جهان فرودين ، دنيا . خواجهء طوسى آرد ( اخلاق ناصرى ، 87 ، مينوى - حيدرى ) :\r\n« روزى چند [ يعنى نفس 
  ] به جزو جسمانى در اين عالم سفلى مقيم است تا آن را عمارت كند و نظام دهد و اكتساب فضيلت كند ، پس به جزو روحانى به عالم علوى انتقال كند و در صحبت ملأ اعلى مىباشد ابد الآبدين » .\r\n","page_name":" 46 ","page_number":46},
  {"content":"\r\n\r\nروح نيز از معرفت حضرت عزّت « 1 » كه غايت همهء غايات است - عزّ شأنه « 2 » و ادراك حقوق و افاضت « 3 » خيرات بهره‌مند مىگردد و روى در عالم قدس « 4 » دارد ، و چنان كه بدن به واسطهء امراض مزمنه « 5 » از خاصيّت خود فروماند روح نيز كيفيّتى « 6 » و ماهيّتى « 7 » دارد\r\n\r\n\r\n","description":"","footnote":"\r\n( 1 ) . حضرت عزّت ، پيشگاه خدا . در اينجا « حضرت » را به معنى « ذات » به كار برده .\r\n( 2 ) . عزّ شأنه ( جملهء دعائى فعلى است ) گرامى است شأن و پايگاه او ( كه دربارهء خدا به كار مىرود ) . شمس قيس رازى آرد ( المعجم ، 10 ، مدرّس ) : « بارى عزّ . شأنه و عمّ احسانه ذات مطهّر آن پادشاه دين‌پرور عدل‌گستر را از كرائم شمايل پسنديده . . . آفريده است . »\r\n( 3 ) . ادراك حقوق و افاضت خيرات دريافت حقوق و امورى كه خاصّ روح است و ريزش خيرها و نيكىهايى كه از آن اوست . عبيد در اين عبارت افاضه را ( از باب افعال ) به معنى فيض به كار برده است .\r\n( 4 ) . عالم قدس ، جهان پاكى . در تصوّف « عالم اسماء و صفات حقّ را گفته‌اند » ، ولى در اينجا عالم علوى يا جهان بالاست در مقابل عالم سفلى يا سپهر زير ماه يعنى جهان خاكى . حافظ گويد ( ديوان ، 284 ، قزوينى ) :\r\n صوفىِ صومعهء عالَم قُدس ام ليكن * حاليا دير مُغان است حوالتگاهم \r\n( 5 ) . امراض مزمنه ، بيمارىهاى ديرپاى و كهنه و ديرينه ، بيمارىهايى كه بيمار روزگار درازى بدان گرفتار باشد .\r\n( 6 ) . كيفيّت ( - كيف + يت ) ، چگونگى ، چونى . ج كيفيّات ( - كميّات ) . در فلسفه انواع كيفيّت‌ها چهار است : 1 - كيفيّات نفسانى ، كه عبارت از ملكات و حالات‌اند . 2 - كيفيّات محسوس به حواسّ ظاهرى ، مانند انفعالات و انفعاليّات ؛ 3 - كيفيّات مختصّ به كميّات ( مانند تثليث و تربيع در اشكال هندسى ) ؛ 4 - كيفيّات استعدادى ، مانند قوّت و ضعف مثلا در حافظه ، ابن سينا ، نجاة ، 123 - 124 ؛ خواجهء طوسى ، اساس الاقتباس ، 42 - 43 ، مدرّس رضوى ) .\r\n( 7 ) . ماهيّت ( - ما + هى + يت ) ، چيستى ، چه چيزى ، حقيقت و ذات هر چيز . و در فلسفه ، چيزى است كه در جواب « ما » ى حقيقيّه گفته شود ، و با آن پرسش از حقيقت اشياء مىكنند ؛ و -\r\n","page_name":" 47 ","page_number":47},
  {"content":"\r\n\r\nكه چون به مرضى از امراض كه به دو مخصوص است - از حبّ جاه و مال و اكتساب شهوات و التفات به لذّات عالم سفلى مبتلا گردد ، از خاصّيّت فروماند كه آن مشاهدهء حضرت ذو الجلال و ادراك معقولات « 1 » و افاضت خيرات « 2 » باشد .\r\nهمانا شاعر در اين معنى گفته باشد :\r\n تُرا از دو گيتى برآورده‌اند * به چندين ميانجى « 3 » بپرورده‌اند \r\n\r\n\r\n","description":"","footnote":"\r\n- بنابراين بر حقيقّت شىء و آنچه شيئيّت شىء بدان است اطلاق گردد « . . . و حدّ درست آن بود كه دليلى كند بر ماهيّت چيز . . . » ( بابا افضل ، مصنّفات ، 2 / 389 ، مينوى مهدوى ) ، ج : ماهيّات .\r\nمولوى گويد ( مثنوى ، 3 / 208 ، نيكلسن ) :\r\n ز آنكه ماهيّات و سِرّ سِرّ آن * پيشِ چشمِ كامِلان باشد عِيان . \r\n( 1 ) . معقولات ( ج معقول و معقوله ) پسنديده‌هاى عقل ( از سخن و جز آن ) : و در فلسفه آنچه به قوّهء عقل ادراك شود ( - محسوسات ) . معقولات ، بر دو قسم باشد : اوّليّه و ثانويه . معقولات اوّليّه ، ادراكاتى است كه مصداق خارجى داشته باشند مانند تصوّر انسان و حيوان ، كه عبارت از تصوّرات اوّليّه از اشياء هستند ؛ معقولات ثانويّه ، كلّيّات‌اند كه از امور ذهنى انتزاع شده‌اند و معمولا مصداق عينى يا خارجى ندارند ، مانند انسانيّت و حيوانيّت ( - خواجهء طوسى ، اساس الاقتباس ، 399 ، مدرّس رضوى ) . مولوى گويد ( مثنوى ، 3 / 258 ؛ 1 / 86 ، علاء ) :\r\n بندِ معقولات آمد فلسفى * شهسوارِ عقلِ عقل آمد صفى \r\n* * *\r\n فلسفى گويد ز معقولاتِ دون * عقل از دهليز مىمانَد بُرون \r\n( 2 ) . افاضت ( - افاضه ) ، در اصل آب بر خود ريختن ، فيض رسانيدن ، بهره دادن ؛ رسانيدن نيكىها . عبيد در اين عبارت ، افاضه را به معنى فيض به كار برده است يعنى « رسيدن به نيكىها » .\r\n( 3 ) . ميانجى ، كسى يا چيزى كه ميان دو تن ( يا دو چيز ) واسطه شود ؛ شفيع ؛ داور و حكم ؛ قاصد و پيك . در بيت هم به معنى وسايط يعنى ماديّات ( - عناصر يعنى آب و آتش ، باد و خاك )\r\n","page_name":" 48 ","page_number":48},
  {"content":"\r\n\r\n نخستين فطرت پسين شمار * تويى ، خويشتن را به بازى مدار « 1 » \r\nو چنان كه اطبّا همّت بر ازالت امراض بدن و حفظ صحّت آن مصروف گردانيده‌اند ، انبيا نيز نظر همّت بر دفع آفات و امراض روح گماشته‌اند تا او را از ورطات مهلكه « 2 » و گرداب جهل و نقصان به ساحل نجات و كمال رسانند . مرد خردمند چون به\r\n\r\n\r\n","description":"","footnote":"\r\n- درست است يعنى ترا به وسائط گوناگون برآورده‌اند يعنى ساخته‌اند ؛ و هم ممكن است كه مقصود از آن پيك خدا يعنى پيامبران باشند كه وسيلهء تهذيب و تعليم مردم شده‌اند . نظامى عروضى آرد ( چهار مقاله ، 12 - 13 ، قزوينى - معين ) « امّا بصر قوّتى است ترتيب كرده در عصبهء مجوّفه‌يى كه دريابد آن صورتى را كه منطبع شود در رطوبت جليدى از اشباح و اجسام ملوّن به ميانجى جسمى شفاف كه ايستاده بود از او تا سطوح اجسام صيقليّه . . . » .\r\n( 1 ) . دو نسخهء اساس ما ، « نخستين فكرت » دارد . ابيات از فردوسى بزرگ است در اوايل شاهنامه ، « گفتار در آفرينش مردم » ، ( 1 / 66 - 67 ، ژول مول ) . در بيت دوم مىگويد : هرچند در خلقت از همه آخر آمده‌اى . امّا از جهت فطرت بر همه مقدّمى . و اين ممكن است اشاره باشد به حديثى از پيامبر اكرم كه فرمود « اوّل ما خلق اللّه نورى » يعنى نخستين چيزى كه خدا آفريد نور من بود ؛ و اگر « نخستين فكرت » را درست بدانيم آن هم بازاشاره است به حديث « اوّل ما خلق اللّه العقل » يعنى نخستين چيزى كه خدا آفريد عقل بود ، لذا هرچند آدمى به كالبد دير به اين جهان آمد ، امّا از لحاظ عقل ( كه حقيقت وجود او همان است ) نخستين مخلوقات خداى تعالى مىباشد ( - غزّالى ، احياء علوم الدين ، 1 / 37 ، طبانه ؛ فيض كاشانى ، وافى ، 1 / 17 ) .\r\n( 2 ) . ورطه ( ج ورطات و وراط : الهوّة العميقة فى الارض ، البئر ؛ الوحل : كلّ امر شاقّ يصعب التخلّص منه ( لسان ، ورط ) ، گرداب ، گودى ، زمين پست « . . . اگر ملك او را [ دمنه را 
  ] مجال سخن دهد به يك كلمه خود را از آن ورطه بيرون آرد » ( كليله ، 141 ، مينوى ) . در حديث مىآيد كه : « اذا وقعت فى ورطة [ اى بليّة يصعب الخروج منها 
  ] فقل بسم اللّه الرحمن الرحيم و لا حول و لا قوّة الّا باللّه العلىّ العظيم . . . » - ( سيوطى ، جامع الصغير ، 1 / 59 ) . سعدى گويد ( كليّات ، 427 ، فروغى ) :\r\n از ورطهء ما خبر ندارد * آسوده كه بر كِنارِ درياست . \r\n","page_name":" 49 ","page_number":49},
  {"content":"\r\n\r\nنظر دقيق تأمّل نمايد بر وى روشن شود كه مقصود از ارسال مقلّدان « 1 » امانت رسالت تهذيب اخلاق و تطهير سير بندگان است . و اين معنى بر لفظ شاعر بدين سياق طارى « 2 » :\r\n گر نبى آيد و ار نه تو نكوسيرت باش * كه به دوزخ نرود مردم پاكيزه سير « 3 » \r\nخود حضرت رسالت « 4 » نقاب از چهرهء عروس اين معنى برانداخته « 5 » و جمال اين\r\n\r\n\r\n","description":"","footnote":"\r\n( 1 ) . مقلّدان ، « مقلّد » را عبيد در اينجا به معنى « متلّد » يعنى « در گردن گيرنده » و « پذيرنده » به كار برده است . يعنى مقصود از فرستادن و برانگيختن كسانى كه امانت پيامبرى را به گردن گرفته يا پذيرفته‌اند اينست كه اخلاق بندگان خدا تهذيب و سيرت آنها تطهير گردد . در متون عربى نيز گاه « تقليد » و « تقلّد » را به يك معنى گرفته‌اند ( همچنانكه ما امروزه « تغيير » و « تغيّر » را به يك معنى يا به جاى هم ديگر به كار مىبريم ) ، مثلا الماوردى كه كتاب معروف الاحكام السلطانيّهء خود را به بيست باب تقسيم كرده ، باب دوم آن را « فى تقليد الوزارة » ، باب سوم را « فى تقليد الامارة على البلاد » و باب چهارم را « فى تقليد الامارة على الجهاد » تعبير كرده است و قاعدة مىبايست « فى تقلّد . . . » نوشته مىباشد ، الاحكام السلطانيّه ( قاهره ، 1298 ه . ق . ) .\r\nدر عبارت زير از كليله و دمنه ( 419 ، مينوى ) نيز « تخليد - جاودانى كردن » و « تأبيد - ابدى و بىمرگ كردن » به معنى لازم يعنى « جاودانه شدن » و « ابدى و بىمرگ شدن » به كار رفته است « . . . رغبت مردمان در مطالعت اين كتاب [ كليله و دمنه 
  ] . . . صادق گردد ، . . . و ذكر آن بتبع اسم و دولت قاهره . . . ، سمت تخليد و تأبيد يابد و تا آخر عمر ( عالم ) هر روز زيادت نظام و طراوت پذيرد » .\r\n( 2 ) . طارى ( از طريان ) ، آينده ، ناگاه در آينده ؛ گذرنده و عارضى . در اينجا به معانى « جارى » و « روان » ، و مجازا « بيان گشته » مىتوان گرفت . در ظفرنامهء يزدى ( 2 / 420 ، امير كبير ) آرد : « . . .\r\nو مزاج مبارك از نهج اعتدال انحراف پذيرفته ، اندك مرضى طارى شد » .\r\n( 3 ) . شاعر را نيافتم . شايد از خود عبيد باشد .\r\n( 4 ) . حضرت رسالت ، مقصود پيامبر اكرم ( ص ) است .\r\n( 5 ) . نقاب از چهرهء چيزى برانداختن ، كنايه از كشف كردن و آشكار ساختن آن است . سنائى گويد ( ديوان ، 488 ، مدرس ) :\r\n","page_name":" 50 ","page_number":50},
  {"content":"\r\n\r\nتلويح را بر سرير اين تصريح « 1 » جلوه داد كه « بعثت لاتمّم مكارم الاخلاق » « 2 » . و قوانين اين قسم را كه علم اخلاق « 3 » و حكمت عملى خوانند علماى سلف « 4 » در\r\n\r\n\r\n","description":"","footnote":"\r\n-\r\n گر عروسِ شرع را از رُخ براندازى نقاب * بىخطا گردد خطا و بىخَطَر گردد خُتَن \r\nبازهمو گويد ( ديوان ، 52 ، مدرّس ) :\r\n عروسِ حضرت قرآن نقاب آنگه براندازد * كه دار الملكِ ايمان را مُجَرّد بيند از غوغا \r\n. ( 1 ) . تلويح ، به اشاره گفتن ، موضوعى را به اشاره و كنايه در طىّ سخن درج كردن ؛ و آن مقابل تصريح است يعنى روشن و آشكار گفتن « . . . و بازجماعتى كه خويشتن در محلّ لدات [ - همزادان 
  ] دارند اگر اندك نخوتى و تمرّدى اظهار كنند ، و به تلويح و تصريح چيزى فرانمايند كه به معارضه و موازنه مانند شود ، در تقديم و تعريك ايشان آن مبالغت رود كه عزّت و هيبت پادشاهى اقتضا كند . . . » ( كليله ، 391 ، مينوى ) . تلويح در واقع نزديك به معنى كنايه است ، و از اينجاست كه نويسندگان عرب گويند الكناية ابلغ من التّصريح ، كنايه از تصريح رساتر است ( راغب ، محاضرات 30 / 219 ) .\r\n( 2 ) . بعثت . . . برانگيخته شدم تا خوىهاى و الا و پسنديده را به پايان ببرم ( تكميل كنم ) ، - نجم رازى ، مرصاد ( 422 ، دكتر رياحى ) ؛ ترك الاطناب ، 650 ؛ ترجمهء شهاب الاخبار ، 137 . اين حديث هرچند مشهور است ، امّا تا اواخر سدهء چهارم هجرى در متون دينى و عرفانى به چشم نمىخورد ، - مقالهء « اخلاق »  Encyclopaedia of Islam  ، دائرة المعارف اسلام ، 1 / 325 - 329 ، چاپ جديد .\r\n( 3 ) . علم اخلاق (  Ethics ; Moral sciences  ) بخشى از حكمت عملى است ، و در اصطلاح حكيمان « عبارت از ملكه‌يى است كه به واسطهء آن افعال از نفس به آسانى و بدون به كار بردن انديشه صادر مىشود » - فخر رازى ، جامع العلوم ، 201 ، بمبئى ، 1323 ه . ق . ؛ جميل صليبا ، المعجم الفلسفى ، 1 / 50 ، بيروت ، 1978 ؛ على اصغر حلبى ، تاريخ تمدّن اسلام ، 145 ، تهران ، 1365 ه . ش .\r\nامروزه ميان « اخلاقيّات » (  Ethics  ) و « علوم اخلاقى » فرق مىگذارند ، و به عنوان دو علم جداگانه ( از اوّلى به شيوهء توصيفى ، و از دومى به شيوهء تجربى ) بحث مىكنند .\r\n( 4 ) . علماى سلف ، دانشوران پيشين ، كه ظاهرا مقصود عبيد ، افلاطون و ارسطو ( از يونانيان ) و\r\n","page_name":" 51 ","page_number":51},
  {"content":"\r\n\r\nمطوّلات « 1 » - كه فهم قصير « 2 » اين حقير از ادراك شمّه « 3 » يى از آن قاصر « 4 » است . استكمال خلق\r\n\r\n\r\n","description":"","footnote":"\r\n- فارابى ، ابو الحسن عامرى ، ابن سينا و بويژه ابو على بن مسكويهء رازى و خواجه نصير طوسى ( از مسلمانان ) هستند كه در اين باب ( علم اخلاق و حكمت عملى ) چيز نوشته‌اند و عبيد در پرداختن رسالهء خود از آنها استفاده كرده است .\r\n( 1 ) . مطوّلات ، مفرد آن مطوّل و مطوّله ، يعنى كتب و نوشته‌هاى طولانى و مفصّل . و آن در عبارت عبيد صفت موصوفى محذوف است و آن موصوف « كتب » است يعنى « كتب مطوّلات » ، و آن مقابل « مختصرات » است . مثلا به اين عبارت از « مقدّمهء » كتاب انوار الملكوت فى شرح الياقوت ( 1 - 2 ، انتشارات رضى - بيدار ) از علّامهء حلّى ( فت ، 732 ه . ق . ) كه به سال 684 ه . ق .\r\nتأليف شده توجّه بفرماييد « . . . و قد صنّف العلماء فى ذلك [ اى فى علم الكلام او فى مبحث الامامة 
  ] كثيرا من المبسوطات ، و اطنبوا القول فيه بكتب مختصرات و مطوّلات . . . » ( - خاندان نوبختى ، 171 ، تأليف شادروان عبّاس اقبال آشتيانى ) .\r\n( 2 ) . قصير ، كوتاه ؛ اندك ( غياث ) معنى اصلى آن كوتاه است ، ولى مجازا به معنى اندك نيز به كار مىرود . عبيد آن را به جاى قاصر كه ما امروز به كار مىبريم ، استعمال كرده است . منوچهرى گويد ( ديوان ، 34 ، دبير سياقى ) :\r\n پيراهن قصير بُوَد زشت بر طويل * پيراهن طويل بُوَد زشت بر قصير . \r\nكمال اسمعيل گويد ( ديوان ، 294 ، بحر العلومى ) :\r\n گيرم كه آب و رونقِ فضل و هنر نماند * ديوارِ قصرِ شرع چرا شد چُنين قصير ؟ \r\n( 3 ) . شمّه ، اندك ، مقدار كم ؛ شمّه‌يى ، اندكى . سعدى در گلستان ( 24 ، قريب ) آرد : « بارى وزير از فضايل او در حضرت ملك شمّه‌يى همى گفت . . . » و در اصل به معنى « يك بار بوييدن » است .\r\nخواجه گويد ( ديوان ، 158 ، قزوينى ) :\r\n حكايتِ شبِ هجران نه آن حكايتِ حالى است * كه شَمّه‌يى ز بيانش به صد رساله برآيد . \r\n( 4 ) . قاصر ، كوتاه و نارسا . برخى ميان قصور و تقصير ( و قاصر و مقصّر ) فرقى نهاده‌اند . قصور به -\r\n","page_name":" 52 ","page_number":52},
  {"content":"\r\n\r\nرا به وجه احسن و طريق ايمن « 1 » در قيد كتابت كشيده‌اند . و از وقت و زمان مبارك آدم صفّى « 2 » تا بدين روزگار اشراف بنى آدم به مشقّت بسيار و رياضت بكمال ، « 3 » فهم فضايل اربعه « 4 » را ، كه حكمت و شجاعت و عفّت و عدالت است سعى بليغ بتقديم\r\n\r\n\r\n","description":"","footnote":"\r\n- خطايى كه از روى سهو و ناتوانى سر بزند اطلاق مىشود ، ولى تقصير به خطاى عمومى و بالنسبه عمدى . جاهل قاصر كسى است كه شرايط مادّى و اجتماعى مايهء جاهل ماندن او گشته است ، ولى جاهل مقصّر كسى است كه به سبب تنبلى و كسالت جاهل مانده است . در اين عبارت عوفى نيز اين تقسيم ديده مىشود « هركس كه از مصنوع بر صانع استدلال نمىگيرد ، از قصور عقل نيست بلكه از تقصير ناظر است . » ( جوامع الحكايات ، 1 / 39 ) . و رضى الدين نيشابورى ( وفات ، 598 ه . ق . ) گويد ( عوفى ، لباب الالباب ، 189 ، نفيسى ) :\r\n رَهى ثَناىِ تو گر كرد تا كنون تأخير * مدان ز غفلت و تقصير ، بَلْ ز محضِ قُصُور\r\nاز آنكه زادهء طبعش ندارد آن مقدار * كه در مدايحِ اخلاقِ تو شود مسطور . \r\n- حواشى .\r\n( 1 ) . وجه احسن و طريق ايمن ، به صورتى نيكوتر و شيوه‌يى استوارتر و راست‌تر . الايمن ، ج يمن و ايامن : ما كان من جهة اليمين ؛ ذو اليمن و البركة . ايمن ( به فتح همزه و ميم ) ، راست ، طرف راست ؛ مبارك و خوش‌يمن ؛ نيك‌بخت و ميمون . در فارسى معمولا ايمن ( به كسر همزه و ميم ) تلفّظ مىشود و به معنى « رستگار » و « درامان » و « آسوده خاطر » به كار مىرود . در زبان عربى مثل است كه « بعض البقاع ايمن » برخى بقعه‌ها خوش‌يمن‌تر است ( - ميدانى ، مجمع الامثال ، 87 ) .\r\n( 2 ) . صفّى يعنى برگزيده ، لقب حضرت آدم است ( - آل عمران ، 3 / آيهء 33 ) كه مىگويد  « إِنَّ اللَّهَ اصْطَفى آدَمَ . . . »  خدا آدم را برگزيد يعنى صفىّ خود ساخت .\r\n( 3 ) . بكمال ، از مقوله بخرد ، بقاعده ، بهنجار ، بساز ، باصول ، بنيرو ، به شرط ، . . . و جز اينهاست . در كليله و دمنه ( 340 ، مينوى ) آرد « در زمين كنّوج مردى مصلح . . . بود ، در دين اجتهادى تمام داشت ، و بر طاعت و عبادت مواظبت به شرط . . . » . حافظ گويد ( ديوان ، 173 ، قزوينى )\r\n معاشرى خوش و رودى بساز مىخواهم * كه دردِ خويش بگويم به نالهء بم و زير \r\n( 4 ) . فضايل اربعه ، كه آنها را در اصطلاح علماى اخلاق (  Cardinal Virtues  ) -\r\n","page_name":" 53 ","page_number":53},
  {"content":"\r\n\r\nرسانيده‌اند ، « 1 » و آن را سبب سعادت دنيى و نجات عقبى شمرده‌اند و گفته‌اند :\r\n به هر مذهب كه باشى باش ، نيكوكار و بخشنده * كه كُفر و نيك‌خويى به ز اسلام و بداخلاقى . « 2 » \r\nاكنون در اين روزگار كه زبدهء دهور « 3 » و خلاصهء قرون است چون\r\n\r\n\r\n","description":"","footnote":"\r\n- مىگويند عبارتند از حكمت (  Prudence  ) عفّت ( -  Temperance  ) ، شجاعت ( -  Fortitude  ) و عدالت (  Justice  ) . و اين هر چهار حدّ وسط و فضيلت‌اند و اطراف آنها رذيلت شمرده شده .\r\n( 1 ) . سعى بليغ بتقديم رسانيده‌اند ، كوشش بسيار و آشكار كرده‌اند . عبيد بار ديگر اين تعبير را به كار برده است .\r\n( 2 ) . گويندهء اين بيت را نيافتم ، ظاهرا از خود عبيد هم نيست [ به عبارت عبيد توجّه بفرماييد 
  ] . در بيت « بداخلاق » يعنى زشت‌خوى و آزاررسان ( - خوش‌اخلاق - نيك‌خوى ) . اين معنى را از زبان عزّ الدّين نسفى بشنويد ( الانسان الكامل ، 259 ، ماريژان موله ) : « آدمى بد آن است كه راست‌گفتار و راست‌كردار و نيكواخلاق و راحت‌رسان بود ؛ و آدمى بد آن است كه راست‌گفتار و راست‌كردار نباشد ، و بداخلاق و آزاررسان بود » .\r\n( 3 ) . زبدهء دهور . زبده چربيى است كه از شير گيرند ، و مطلق كره و سرشير ، و مجازا به معنى خلاصه و برگزيده و پسنديده از هر چيزى . « و صواب من آن است كه بر ملازمت اعمال خير كه زبدهء همهء اديان است اقتصار نمايم و ، بدانچه ستودهء عقل و پسنديدهء طبع است اقبال كنم » ( كليله ، 50 ، مينوى ) . دهور ج دهر ، و آن به معانى ، عصر ، زمان و روزگار به كار مىرود . و فرق آن با زمان در اينست كه : دهر عبارت از مدّت دراز است ، ولى زمان اعمّ است و مدّت دراز و كوتاه هر دو را زمان نامند . راغب اصفهانى ( مفردات ، 191 ) و ابو البقاء كفوىّ ( كلّيّات ، 2 / 182 ، قاهره ) گويند : الدّهر هو اسم لمدّة العالم من مبدأ وجوده الى انقضائه - و مدّة الحياة - و فى الحقيقة لا وجود له فى الخارج عند المتكلمين لانّه عندهم عبارة عن مقارنة حادث لحادث ؛ و المقارنة اصل اعتبارىّ عدمىّ . امّا فلاسفه دهر را به « مقدار حركت فلك » تعريف مىكنند ( تهانوى ، كشّاف ، 1 / 479 - 480 ) .\r\nو دهريّه كسانى هستند كه به قدم يا ناآفريدگى زمان ( يا دهر ) قائلند . الدّهريّة -\r\n","page_name":" 54 ","page_number":54},
  {"content":"\r\n\r\nمزاج « 1 » اكابر لطيف شد ، و بزرگان صاحب ذهن بلندراى پيدا گشتند ، فكر صافى و انديشهء شافى بر كلّيّات امور معاش و معاد « 2 » گماشتند و سنن و\r\n\r\n\r\n","description":"","footnote":"\r\n- الّذين يقولون بقدم الدّهر و استناد الحوادث اليه ، و يسّمون ايضا بالملاحدة . - خوارزمى ، مفاتيح العلوم ، 39 - 40 ؛ تهانوى ، كشّاف ، 1 / 480 . اين واژه دو بار در قرآن مجيد آمده ( جائيه ، 45 / آيهء 24 ؛ انسان ، 76 / آيهء 1 ) .\r\nزبدهء دهور ، برگزيدهء روزگاران يا برگزيده‌ترين روزگار . طنز آشكار عبيد !\r\n( 1 ) . مزاج ، به كسر اوّل ، در اصل آميختن و آميخته شدن . و در طبّ قديم كيفيّتى بود در بدن كه از آميزش عناصر و اجزاى اصلى آن پديد مىآمد . در عبارت عبيد به معنى « طبع » و « طبيعت » به كار رفته است . در قديم به چهار مزاج صفراوى ، دموى ، سودايى ( - ماليخوليايى ) و بلغمى اعتقاد داشتند ؛ و نيز اعتدال مزاج را نشانهء تندرستى مىدانستند . عزيز الدين نسفى در معنى مزاج آرد : « بدان كه چون عناصر و طبايع چنان كه شرط آن است با يكديگر بياميزند ، البتّه از آن ميان چيزى متشابه الاجزا پيدا آيد ، آن چيز متشابه را مزاج گويند » ( الانسان الكامل ، 264 ، ماريژان موله ) . اين واژه سه بار در قرآن مجيد آمده ( مطففّين ، 83 ، آيهء 27 ؛ الدّهر ، 76 / آيه‌هاى 5 و 15 ) . سعدى گويد ( گلستان ، 148 ، فروغى ) :\r\n چون مخبّط شد اعتدالِ مزاج * نه عزيمت اثر كند نه عِلاج \r\n( 2 ) . معاد و معاش . معاش آنچه از خوردنى ، نوشيدنى كه بوسيلهء آن زندگانى كنند ؛ و آنچه زندگانى بدوست . المعاش مايعاش به من الطّعام و الشرّاب و ما تكون به الحياة . و در اينجا مقصود زندگانى دنياست و آنچه بدان مربوط است . ظهير فاريابى گويد ( ديوان ، 135 ، رضى ) :\r\n خدايگانِ جهان شهريارِ دريادل * قُراست دستِ گُهربخش و لفظ گوهرپاش\r\nبر آسمان و زمينْ دستْ مطلق است تُرا * كه از وظيفهء جُودِ تو يافتند معاش . \r\nمعاد ، بازگشت و بازگشتگاه ، و نيز به معنى آخرت ، بهشت و مرجع و مصير نيز آمده . در متن ما ، مقصود امور مربوط به جهان ديگر است . معاش و معاد با هم و به معنى مقابل هم مىآيد -\r\n","page_name":" 55 ","page_number":55},
  {"content":"\r\n\r\nاوضاع « 1 » سابق در چشم تميز « 2 » ايشان خوار و بيمايه نمود ؛ و نيز به واسطهء كرور زمان و مرور اوان « 3 » اكثر آن قواعد اندراس پذيرفته است « 4 » احياى آن اوضاع بر خاطر خطير و ضمير\r\n\r\n\r\n","description":"","footnote":"\r\n- ( يعنى دنيا و آخرت ) . و در حديثى منسوب به پيامبر اكرم آمده « من معاش له لا معادله » هركه را معاش نيست معاد هم نيست ، - ( دهخدا ، امثال و حكم ، 2 / 1128 ) - هرچند در مآخذ معتبر حديث تاكنون نيافته‌ام . اين عبارت از كليله و دمنه ( 28 ، مينوى ) مطلب را روشن مىسازد :\r\n« . . . عقل بر اطلاق كليد خيرات و پاىبند سعادات است ، و مصالح معاش و معاد و دوستكامى دنيا و رستگارى آخرت به دو بازبسته است » . سعدى گويد : ( كلّيّات ، « مواعظ » ، 795 ، فروغى ) :\r\n مقام صالح و فاجر هنوز پيدا نيست * نظر به حُسنِ معادست نه به حسن معاش . \r\n( 1 ) . سنن و اوضاع ، سنن ، ج سنّت ، راه ، روش ، سيرت ، طريقه و عادت . اوضاع ج وضع ، كه در اينجا به معنى موضوع يعنى وضع شده و مقرّر گشته به كار رفته . پس سنن يعنى راه‌ها و رسم‌ها و اوضاع يعنى پيمانها و مواضعات . نيز ، - به صفحهء 58 .\r\n( 2 ) . تميز ( - تمييز عربى ) - بازشناختن ، جدا كردن ؛ شناخت . اهل تميز - خداوند شناخت . سعدى گويد ( بوستان ، 222 ، فروغى ) :\r\n يكى از بزرگانِ اهلِ تميز * حكايت كند ز ابن عبد العزيز \r\nچشم تميز ( اضافهء استعارى است ) .\r\n( 3 ) . كرور زمان و . . . كرور ، به دو ضمّه بازگشتن و واگرديدن ( غياث ) ، ولى عبيد « كرور زمان » را به معنى « گردش روزگار » و « مرور آوان » را به معنى « گذشت زمانه » به كار برده است .\r\n( 4 ) . اندراس . . . كهنه و ناپديد شدن ( مصادر روزنى ) ، اندراس پذيرفته يعنى كهنه و ناپديد شده . در كليله و دمنه ، تعبير « مدروس گشته » و « مدروس شده » به همين معنى « اندراس پذيرفته » استعمال شده . - ( 56 - 174 ، 418 ، مينوى ) . « درس » ، متعدّى است يعنى كهنه كردن و ناپديد كردن ؛ مصدر فعل لازم آن « دروس » است يعنى كهنه و ناپديد گشتن . راغب اصفهانى از قول سقراط آرد ( محاضرات ، 1 / 49 ) « ما بنته الاقلام لم تطمع فى دروسه الايّام » آنچه را كه خامه‌ها بنياد نهاده‌اند ، روزگاران در كهنه و ناپديد شدن آنها طمع نبندد . خواجهء طوسى در -\r\n","page_name":" 56 ","page_number":56},
  {"content":"\r\n\r\nمنير « 1 » اين جماعت گران آمد ، لاجرم مردوار « 2 » پاى همّت بر سر آن اخلاق و اوضاع نهادند و از بهر معاش و معاد خود اين طريق كه اكنون در ميان بزرگان و اعيان متداول است - چنان كه اين مختصر بر شرح شمّه‌يى از آن مقصور است - پيش گرفتند و بنياد كارهاى دينى و دنيوى بر آن مبنا مستحكم گردانيدند . در معانى بازاست و سلسلهء سخن دراز ، در غرض شروع كنيم .\r\n\r\n\r\n","description":"","footnote":"\r\n- « اندراس » آرد ( اخلاق ناصرى ، 39 ، مينوى - حيدرى ) « . . . نظر حكيم مقصور است بر تتبّع قضاياى عقول و تفحّص از كليّات امور كه زوال و انتقال بدان متطّرق نشود و به اندراس ملل و انصرام دول مندرس و متبدل نگردد » و بازگويد « گاه بود كه به اندراس قوّت غريزت [ انسان 
  ] قبيح را مستحسن شمرد و شنيع را جميل بيند ، و چون به نهايت رسد التذاذ منتقى شود و نظر بصيرت زشتى آن را ظاهر گرداند »\r\n( 1 ) . خاطر خطير و ضمير منير ، خاطر آنچه به قلب خطور كند يا در دل بگذرد : انديشه و فكر ؛ ذهن .\r\n( - مستنير - روشنىپذير ، روشنايى گيرنده ) . « و حكمايى . . . مثل امام فخر رازى . . . در عرض آن بزرگ [ - سلطان العلماء بهاء الدّين ولد پدر مولوى 
  ] زبان طعن گشوده و خبث فقيهانه مىكردند و حسودانه چيزها مىگفتند و در تنگيدن خاطر خطير عزيز او مىكوشيدند ، چنان كه عادت علماى زمان است » ( افلاكى ، مناقب العارفين ، 1 / 11 ، يازيجى ) . و در « ضمير منير » خواجه حافظ گويد ( ديوان ، 24 ، قزوينى ) :\r\n جامِ جهان‌نماست ضميرِ منيرِ دوست * اظهارِ احتياج خود آنجا چه حاجت است . \r\n( 2 ) . مردوار ، چون مردان ، مانند دلاوران . مولوى گويد ( مثنوى ، 3 / 1061 ، نيكلسن ) :\r\n مىكشانش در جهاد و در قتال * مردوار اللّه يجزيك الوصال \r\n. سعدى گويد : ( كليّات ، « بوستان » ، 315 ، فروغى ) :\r\n نديدم به مردانگى چون تو كس * كه جنگ‌آورى بر دو نوع است و بس\r\nيكى پيشِ خصم آمدن مردوار * دُوُمْ جان بِدَر بُردَن از كارزار \r\n","page_name":" 57 ","page_number":57},
  {"content":"\r\n\r\nمدّتى شد « 1 » كه اين ضعيف عبيد زاكانى را در خاطر اختلاجى « 2 » مىبود كه مختصرى مبنى بر بعضى اخلاق قدما كه آن را خلق اكنون منسوخ « 3 » مىخوانند ، و شمّه‌يى از اخلاق و اوضاع « 4 » اكابر اين روزگار كه اين را مختار مىدانند بتحرير رساند « 5 » تا موجب فايدهء طالبان اين علم و مبتديان اين راه باشد [ لذا اين رساله را 
  ] « 6 » كه به اخلاق الاشراف موسوم است در\r\n\r\n\r\n","description":"","footnote":"\r\n( 1 ) . مدّتى شد ، يعنى اكنون روزگارى سپرى شده است . شدن : گذشتن ، منقضى گشتن ( غياث ) « شد آن زمانه كه او شاعر خراسان بود » ( رودكى ) . ناصر خسرو گويد ( ديوان ، 298 ، مينوى - محقّق ) :\r\n آن روزگار شد كه حكيمان را * توفيقْ تاج بود و خردْ ياره \r\n. ( 2 ) . اختلاج ، در اصل ، پرش اندامها و جهش و جنبش آنها بدون اختيار انسان . مانند جستن گوشهء لب و پلك چشم « . . . هرگشاده‌ابرو ، كه چشم راست او از چپ خردتر باشد با اختلاج دايم ، و بينى او به جانب راست ميل دارد ، . . . و نظر او پيوسته سوى زمين افتد ، ذات ناپاك او مجمع فساد و مكر و منبع فجور و غدر باشد ! » ( كليله ، 147 - 148 ، مينوى ) . امّا اختلاج در اينجا به معنى حركت و اضطراب ذهن يا خاطر براى انجام كارى همراه با شكّ و ترديد است . اختلج الشّىء فى صدره : تحرّك و اضطرب و احتكّ مع شكّ ( لسان ، « خلج » ) . خلجان ضمير و خلجان خاطر هم به همين معنى است .\r\n( 3 ) . « منسوخ » ( معادل انگليسى  Antiquated  ) و « مختار » ( معادل  Selected  انگليسى ) است .\r\nعبد الواسع جبلى گويد ( دهخدا ، امثال و حكم ، 4 / 1743 ) :\r\n منسوخ شد مُرُوَّت و معدوم شد وفا * و از هر دو نام ماند چو سيمرغ و كيميا \r\n. ( 4 ) . اوضاع ج وضع ، چنان كه پيش از اين گفتيم ، عبيد اوضاع را به معنى مواضعات (  Conventions  ) ، يعنى قراردادها و پيمانهايى كه مردم ميان خود برنهاده‌اند ، به كار برده است .\r\n( 5 ) . بتحرير رسانيدن - نوشتن . هنوز براى اين تعبير مثالى نيافته‌ام .\r\n( 6 ) . اين عبارت را ما افزوده‌ايم ، در هيچ‌يك از سه نسخهء اساس ما نيست ؛ ولى بىآن عبارت معنى مستقيم نمىدهد .\r\n","page_name":" 58 ","page_number":58},
  {"content":"\r\n\r\nقلم آورد ، « 1 » و آن را بر هفت باب قرار داد هرباب مشتمل بر دو مذهب : يكى مذهب منسوخ كه قدما بر آن نهج « 2 » زندگانى كرده‌اند و يكى مذهب مختار كه اكنون بزرگان ما اختراع « 3 » كرده‌اند و بناى امور معاش و معاد بر آن نهاده‌اند . و هرچند كه حدّ اين مختصر به هزل « 4 » منتهى مىشود ، امّا\r\n آن كس كه ز شهرِ آشنايى است * دانَد كه متاعِ ما كُجايى است « 5 » \r\n\r\n\r\n","description":"","footnote":"\r\n( 1 ) . در قلم آوردن ، يعنى نوشتن و به رشتهء تحرير كشيدن . اين تعبير را هنوز مثالى نيافته‌ام . ولى شكل لازم آن يعنى « به قلم آمدن » و « در قلم آمدن » زياد به كار رفته است . « . . . اين مقدار حكايات در شرح كرامات حضرتشان [ - مولانا 
  ] به قلم آمد » و « . . . منقول چنان است كه دوازده هزار مسجد محلّات را آتش زدند . . . ، و قرب پنجاه هزار دانشمند [ - فقيه 
  ] و طلبهء علم و حفّاظ را بقتل آوردند ؛ بيرون عوامّ النّاس كه در قلم آيد » ( افلاكى ، مناقب ، 5 ، 21 ، يازيجى ) .\r\n( 2 ) . نهج ، راه و شيوه ، راه آشكار و روشن ( غياث ) « . . . و آنچه دانيد كه نه بر نهج شريعت و قانون عدالت و نصفت واقع شود ، بازنماييد » ( يزدى ، ظفرنامه ، 2 / 388 ، امير كبير ) . در تداول فارسى به فتح اول و دوم تلفّظ مىكنند ، و حتّى در شعر نيز راه يافته است . ايرج ميرزا گويد ( ديوان ، 49 ، دكتر محجوب ) :\r\n مَن از اين زندگى يك نَهَج آزرده شدم * گر چو قند است نخواهم كه مُكرَّر گُذَرَد . \r\n( 3 ) . اختراع ، نوپديد آوردن ، آفريدن ( مصادر روزنى ، غياث ) . در مثل گويند « احتياج مادر اختراع است » . در فلسفه ، عبارت از پديد آوردن چيزى است كه پيش از آن مانند او وجود نداشته است ( تهانوى ، كشّاف ، 1 / 348 ) . جمال الدّين اصفهانى گويد ( ديوان ، 208 ، وحيد ) :\r\n اى تُرا گاهِ كَرَم با هركسى صد اصطناع * وى تُرا وقتِ بيان در هر سخن صد اختراع . \r\n( 4 ) . هزل ، مزاح و شوخى كردن و لاغ گفتن ( جدّ ) - حلبى ، على اصغر ، مقدّمه‌يى بر طنز و شوخ‌طبعى ، 17 - 34 ، چاپ دوم .\r\n( 5 ) . بيت از نظامى است ، - ليلى و مجنون ( 45 ، وحيد ) ، كه آن را در « عذر شكايت از برخى معاصران خود » سروده است .\r\n","page_name":" 59 ","page_number":59},
  {"content":"\r\n\r\nمأمول « 1 » اين ضعيف در سعى « 2 » اين مختصر آنكه :\r\n مگر صاحبدلى روزى به جايى * كُند در كارِ اين مسكين دُعايى « 3 » \r\n\r\n\r\n","description":"","footnote":"\r\n( 1 ) . مأمول ، از امل ، اميد داشته شده ( غياث ) ؛ آرزو و آرمان . سعدى گويد ( كليّات ، « غزليّات » ، 540 ، فروغى ) :\r\n نشسته بودم و خاطر به خويشتن مشغول * درِ سراى بهم كرده از خروج و دُخول . . .\r\nشبِ دراز دو چشمم بر آستانِ اميد * كه بامدادِ درِ حُجره مىزند مأمول . \r\n( 2 ) . سعى ، در اصل يعنى دويدن و شتافتن « . . . و جاء من اقصى المدينة رجل يسعى . . . » و بيامد از دورترين نقطهء شهر مردى كه مىدويد ( يس ، 36 / آيهء 20 ) ؛ كوشش و اهتمام . ولى در اينجا به معنى پرداختن و ساختن و نوشتن به كار برده است .\r\n( 3 ) . اين بيت از سعدى است ، - گلستان ، « مقدّمه » ، 36 ، فروغى ، امير كبير . و عبيد در آن مختصر تغييرى داده است :\r\n بماند سالها اين نظم و ترتيب * ز ما هر ذَرّه خاك افتاده جايى\r\nغَرَض نقشى است كز ما بازمانَد * كه هستى را نمىبينم بقايى\r\nمگر صاحبدلى روزى به رحمت * كند در كار درويشان دُعايى . \r\n","page_name":" 60 ","page_number":60},
  {"content":"\r\n\r\n\r\nباب اوّل در حكمت\r\n\r\n- مذهب منسوخ\r\nحكما در حدّ « 1 » حكمت فرموده‌اند : الحكمة استكمال النفس الانسانيّة فى قوّتيها « 2 »\r\n\r\n\r\n","description":"","footnote":"\r\n( 1 ) . حدّ ، تعريف هر چيزى ، و در منطق ، تعريفى است كه از ذاتيّات فراهم آمده باشد . مانند تعريف انسان به حيوان ناطق . و آن بر دو قسم است : حدّ تامّ و حدّ ناقص ، براى اطّلاع بيشتر ، - استاد دكتر محمّد خوانسارى ، فرهنگ اصطلاحات منطقى ( 73 - 74 ، بنياد فرهنگ ) ؛ خواجهء طوسى ، اساس الاقتباس ، 119 ، مدرّس .\r\n( 2 ) . در دو نسخهء « فى قوّتها » آمده و آن درست نيست .\r\n","page_name":" 61 ","page_number":61},
  {"content":"\r\n\r\nالعلميّة و العمليّة . امّا العلميّة فانّها تعلّم حقايق الاشياء كماهى ، و امّا العمليّة فانّها تحصيل ملكة نفسانيّة بها تقدر على اصدار الافعال الجميلة و الاحتراز عن الافعال القبيحة و تسمّى خلقا « 1 » يعنى در نفس ناطقه دو قوّه مركوز « 2 » است و كمال او به تكميل آن دو منوط « 3 » :\r\nيكى قوّهء نظرى و يكى قوّهء عملى . قوّهء نظرى آن است كه شوق او به سوى ادراك معارف و نيل به علوم باشد تا بر مقتضاى آن شوق كسب [ معرفت 
  ] اشياء « 4 » چنان كه حقّ اوست « 5 » حاصل كند ، بعد از آن به معرفت مطلوب حقيقى و غرض كلّىّ « 6 » كه انتهاى جملهء\r\n\r\n\r\n","description":"","footnote":"\r\n( 1 ) . اين تعريف با اندك اختلاف‌هايى - در تعريف حكمت - در غالب كتب فلسفى پيش از روزگار عبيد آمده است ، از جمله : در شفاء ، ( 2 / 12 ، چاپ تهران ) ابو على سينا ؛ المعتبر ابو البركات بغدادى ( 2 / 119 ، حيدرآباد هند ) . و مباحث المشرقيّهء امام فخر رازى ( 1 / 13 - 14 ، تهران ، اسدى ) . ترجمهء تعريف حكمت را خود عبيد بدست داده است .\r\n( 2 ) . مركوز ، ثبات و قرار يافته ؛ استوار كرده شده .\r\n( 3 ) . منوط ( اسم مفعول او نوط ) ، مربوط ، بسته شده ؛ وابسته و آويخته ( غياث ) « . . . امل به عنايت يزدان و همّت مردان منوط است كه مطالعه كنندگان اين لطايف و ناقلان اين طرايف از صدقات دعوات . . . اين ضعيف را نسيا منسيّا نفرمايند » ( افلاكى ، مناقب ، 1 / 5 ، يا زيجى ) .\r\n( 4 ) . در اين عبارت ، در هر نسخهء اساس ما ، پس از واژهء كسب و پيش از واژهء معرفت ، كلمهء استطاعت را اضافه دارد « تا بر مقتضاى آن شوق كسب استطاعت معرفت اشياء چنان كه حقّ اوست حاصل كند » ، و آن هرچند بىمعنى نيست ولى لازم نمىنمايد ، و بىآن نيز مفهوم عبارت درست است .\r\n( 5 ) . چنان كه حقّ اوست ، يعنى چنان كه بايد و شايد ؛ و آن ترجمهء عبارت « كماهى » است كه در تعريف آمده است . عطّار گويد ( الهىنامه ، 121 ، فؤاد روحانى ؛ فيه ما فيه ، 242 ، فروزانفر ) :\r\n اگر اشيا همين بودى كه پيداست * دُعاىِ مُصطفى كى آمدى راست\r\nكه با حق مهتر دين گفت « الهىْ * به من بنماى اشيا را كماهى » . \r\n( 6 ) . مقصود از « مطلوب حقيقى و غرض كلّى » ذات بارى تعالى است كه مطلوب و خواستهء حقيقى و غرض كلّى و عامّ همهء موجودات - يعنى ما سوى اللّه - است .\r\n","page_name":" 62 ","page_number":62},
  {"content":"\r\n\r\nموجودات است - تعالى و تقدّس « 1 » - مشرّف مىشود « 2 » تا به دلالت آن معرفت به عالم توحيد بل به مقام اتّحاد رسد « 3 » و دل او ساكن گردد كه :  أَلا بِذِكْرِ اللَّهِ تَطْمَئِنُّ الْقُلُوبُ  « 4 » و غبار شبهت و زنگ شكّ از چهرهء ضمير [ او 
  ] و آيينهء خاطر او سترده گردد « 5 » ، چنان كه شاعر گفته است :\r\n\r\n\r\n","description":"","footnote":"\r\n( 1 ) . تعالى و تقدّس ، والاست و پاك است . و اين جملهء فعليه را عبيد صفت جملهء « مطلوب حقيقى . . . كه انتهاى جملهء موجودات است » ، كه مقصود از آن خداى تعالى است ، قرار داده است . در حقيقت مىخواهد بگويد كه آدمى پس از تكميل قوّهء ناطقه و اكتساب معارف حقيقى به معرفت خداى تعالى و تقدّس مشرف مىشود .\r\n( 2 ) . مشرّف مىشود ، صاحب تشريف و افتخار مىشود . عبيد اين تعبير « مشرّف شدن » را چندين بار به كار برده است از جمله حدود ده سطر پس از اين .\r\n( 3 ) . به عالم توحيد بل به مقام اتّحاد رسد ، عالم توحيد يعنى عالمى - و يا به تعبير دقيق‌تر - حالتى كه انسان در آن خدا را به يگانگى بشناسد و بستايد ؛ ولى مقام اتّحاد عالمى است كه در آن انسان خود را با خدا يكى ببيند و با او يگانه شود . روشن است كه در اين عبارت ، اتّحاد از توحيد برتر است . نمىدانم عبيد توحيد را به معنى مصطلح ميان عموم مسلمانان به كار برده يا به معنى وحدت صوفيّه و عرفاء . اگر به معنى مورد نظر صوفيّه به كار برده باشد ، در آن صورت توحيد از اتّحاد برتر است چه « . . . حلول ميان دو چيز باشد ، و اتّحاد هم ميان دو وجود بود ، ولى چون وجود يكى بيش نيست [ البتّه نزد عارفان 
  ] ، وحدت اثبات يك وجود مىكند ، پس حلول و اتّحاد هر دو باطل باشد » ( نسفى ، الانسان الكامل ، 258 ) .\r\n( 4 ) . الا بذكر اللّه . . . آگاه باشيد كه دلها به ياد خدا آرام گيرد . . . ( سورهء رعد ، 13 / آيهء 28 ) .\r\n( 5 ) . سترده گردد ، زدوده و پاك شود . ستردن ، تراشيدن ( موى و جز آن ) ؛ محو و زايل ساختن و پاك كردن ( برهان ) . هجويرى آرد ( كشف المحجوب ، 3 ، ژوكوفسكى ) : « . . . و آنچه گفتم كه اغراضى كه به نفس بازمىگشت از دل ستردم ، مراد آن بود كه در هر كارى كه غرض نفسانى اندر آيد بركت از آن كار برخيزد ، و دل از طريق مستقيم به محلّ اعوجاج و مشغولى اندر افتد . . . » و « سترده گشتن » صورت لازم يا مجهول آن است . مولوى ، در داستان جوحى گويد ( مثنوى ، 5 / 622 ، علاء ) :\r\n","page_name":" 63 ","page_number":63},
  {"content":"\r\n\r\n به هر كُجا كه درآيَد يقين گُمان برخاست « 1 » \r\nو قوّهء عملى آن باشد كه قوى و افعال خود را مرتّب و منظوم « 2 » گرداند ، چنان كه با يك‌ديگر مطابق و موافق شوند تا به واسطهء آن مساوات اخلاق او مرضيّه « 3 » گردد . هرگاه اين علم و عمل بدين درجه در شخص جمع آيد او را انسان كامل و خليفهء خدا « 4 » توان\r\n\r\n\r\n","description":"","footnote":"\r\n-\r\n گفتْ واعظ چون شود عانه دراز * بس كراهت باشد از وى در نماز\r\nيا به نُوره يا سُتّره بِستُرَش * تا نمازت كامل آيد خوب و خَوش \r\n( 1 ) . مصراع از فخر الدّين عراقى ( فت ، 688 ه . ق . ) است ، - ديوان ( « غزليّات » ، 96 - 97 ، نفيسى ) :\r\n ز خوابْ نرگسِ مستِ تو سرگران برخاست * خروش و وَلْوَله از جانِ عاشقان برخاست . . .\r\nتو در كنارِ من آ ، تا من از ميان بِرَوَم * كه هر كُجا كه درآيد يقين گُمان برخاست . \r\n( 2 ) . منظوم ، به نظم كشيده شده ؛ راست و استوار شده . عبيد « منظوم » را به جاى « منظّم » به كار برده كه معمولا امروزه ما استعمال مىكنيم . و در عبارت بعدى « مساوات » تعبير ديگرى از همين ترتيب و نظم است .\r\n( 3 ) . مرضيّه ، مورد رضايت و خشنودى ؛ پسنديده .\r\n( 4 ) . انسان كامل ( به انگليسى ،  Perfect man  ) اصطلاح عارفان است كه بسيارى از بزرگان اين جماعت از جمله با يزيد بسطامى ( فت ، 261 ه . ق . ) ، عزيز الدين نسفى ( فت ، سدهء هفتم ه . ق . ) ابن عربى ( فت ، 638 ه . ق . ) و بويژه عبد الكريم گيلانى ( فت ، حدود 826 ه . ق . ) آن را به كار برده و يا دربارهء آن كتاب نوشته‌اند « . . . انسان كامل آن است كه در شريعت و طريقت و حقيقت تمام باشد . و اگر اين عبارت فهم نمىكنى به عبارتى ديگر بگويم : انسان كامل آن است كه او را چهار چيز بكمال باشد : اقوال نيك و افعال نيك و اخلاق نيك و معارف . . . » ( نسفى ، الانسان الكامل ، 90 ) ؛ « خليفهء خدا » يعنى جانشين خدا . و آن تعبيرى است مقتبس از قرآن مجيد ( سورهء بقره ، 2 / آيهء 30 ؛ ص 380 / آيهء 26 ) . براى اطّلاع بيشتر از معنى هر دو كلمهء - على اصغر حلبى ،\r\n","page_name":" 64 ","page_number":64},
  {"content":"\r\n\r\nگفت ، و مرتبهء او اعلى مراتب نوع انسان باشد چنان كه حق تعالى فرمود :  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 1 » . و روح او بعد فراق « 2 » بدن به نعيم مقيم « 3 » و سعادت ابد و قبول فيض خداوند مستعدّ گردد ، و :\r\n اينْ كارِ دولت است كُنون تا كِرا رسد « 4 » . \r\nتا اينجا مذهب قدما و حكماست .\r\n\r\n\r\n","description":"","footnote":"\r\n- انسان در اسلام و مكاتب غرب ، « انسان از لحاظ عارفان اسلامى » 97 - 111 ، اساطير ؛ همو ، تاريخ انديشه‌هاى سياسى در ايران و جهان اسلامى ، 105 - 120 ، « خلافت » ، انتشارات بهبهانى ، تهران ، 1373 ه . ش . - حواشى .\r\n( 1 ) . يوتى الحكمة . . . [ خدا 
  ] حكمت را به كسى كه خواهد بدهد ، و هركس كه به او حكمت داده‌اند بيگمان او را خير بسيار داده‌اند . سورهء بقره ، 2 / آيهء 269 .\r\n( 2 ) . بعد فراق بدن ، حقّ اين بود كه « بعد فراق البدن » بگويد ، يعنى « پس از جدا گشتن جان از تن » ، امّا چند سطر بعد نيز بازبه همين صورت به كار برده ، و در همهء نسخه‌هاى اساس نيز چنين است ، لذا عبارت عربى را به سياق پارسى تعبير كرده است .\r\n( 3 ) . نعيم مقيم و سعادت ابد ، نعمت پايدار و نيكبختى جاودانه ؛ و هر دو كنايه از بهشت است . تعبير « نعيم مقيم » اقتباس از قرآن مجيد است كه « لهم فيها نعيم مقيم » آنها را [ - مجاهدان در راه خدا را 
  ] در آنجا نعمت پايدارى است . سورهء توبه ، 9 / آيهء 21 .\r\n( 4 ) . اين مصراع از سيد حسن غزنوى ( وفات ، 548 ه . ق . ) است ، - ( ديوان ، 48 ، مدرّس رضوى ) :\r\n جانا حديثِ عشق تو گويى كُجا رَسَد * آيا بُوَد كه نوبتِ وصلت به ما رسد\r\nمُلْكى است خدمتِ تو و خَلقيْش مُنتظر * اين كارِ دولت است كنون تا كِرا رسد \r\nمرحوم دهخدا ( امثال و حكم ، 1 / 366 ) اين مصراع را بدون نسبت ياد كرده گويد : « دولت در اينجا به معنى بخت است » .\r\n","page_name":" 65 ","page_number":65},
  {"content":"\r\n\r\n\r\n- مذهب مختار\r\nچون بزرگان و زيركان خرده‌دان « 1 » كه اكنون روزى زمين به ذات شريف ايشان\r\n\r\n\r\n","description":"","footnote":"\r\n( 1 ) . خرده‌دان ، نكته‌بين و دقيق ؛ مرد صاحب عقل دانا و آنكه به همه چيز رسد از كلّيّات و جزئيّات ؛ و مرد باريك‌بين عيب‌جوى را نيز گويند ( برهان ) . در اينجا هر دو معنى « خردمند دانا » و « باريك‌بين عيب‌جوى » درست است امّا اوّلى به تهكّم و ريشخند و دومى به جدّ و راستى . مولانا در اين بيت ( ديوان كبير ، 5 / بيت 25737 ، فروزانفر ) به معنى « تنگ‌نظر » و « خرده‌بين » به كار برده است :\r\n يا همچو عشقِ جان فِدا در لاابالى مارِدى * با عقل پر حرص شحيحِ خُرده‌دان آميختى ، \r\nعبيد خود در مدح شاه شجاع مظفّرى گويد ( كلّيّات ، 6 - 7 ، اقبال ) :\r\n آمد نسيم و نَكْهتِ گُل در جهان فگند * بُلْبُل ز شوق غُلْغُله در بوستان فگند . . .\r\nتدبير خود به دستِ سعادت حواله كرد * ترتيبِ مُلْك با خردِ خُرده‌دان فگند . \r\nحافظ گويد ( ديوان ، 62 ، پژمان ) :\r\n گُفتم « به نُقطهء دَهَنت خود كه بُردْ راه ؟ » * گفت : « اين حكايتيست كه با خُرده‌دان كُنند » . \r\nدر نسخه‌هاى ديگر « نكته‌دان » آمده ، ولى مناسبت « نُقطه » با « خُرده » بيشتر است .\r\nعطّار گويد ( ديوان ، 451 ، تقى تفضّلى ) :\r\n هر صِناعت كه خلق مىورزند * دانهء دامِ نان همى يابم . . .\r\nخلق را در امورِ دنياوى * زيرك و خرده‌دان همى يابم \r\nمولوى گويد ( مثنوى ، 4 / 367 ، علاء الدوله ) :\r\n نفس ، اگرچه زيرك است و خرده‌دان * قِبْلِه‌اش دنياست او را مُرده دان \r\n","page_name":" 66 ","page_number":66},
  {"content":"\r\n\r\nمشرّف است در تكميل روح انسانى و مرجع و معاد آن تأمّل نمودند و سنن « 1 » و آراى اكابر سابق را پيش چشم بداشتند « 2 » ، خدمتشان « 3 » را بدين معتقدات انكارى تمام حاصل آمد . مىفرمايند « بر ما كشف شد كه روح ناطقه « 4 » اعتبارى ندارد ، و بقاى آن به بقاى بدن متعلّق است و فناى آن به فناى جسم موقوف » ؛ و مىفرمايند كه « آنچه انبيا فرموده‌اند كه او را كمال و نقصانى هست و بعد فراق بدن به ذات خود قائم « 5 » است و باقى خواهد بود محال است ، و حشر و\r\n\r\n\r\n","description":"","footnote":"\r\n( 1 ) . سنن ( ج سنّت ) - شيوه‌ها .\r\n( 2 ) . پيش چشم بداشتند . . . پيش چشم داشتن به همان معنى است كه ما امروز از « نصب العين ساختن » مىفهميم . در كليله و دمنه ( 159 ، مينوى ) « پيش چشم كردن » به همين معنى آمده « كبوتران اشارت او [ - مطوّقه 
  ] را امام ساختند و راه بتافتند و صيّاد بازگشت . و زاغ همچنان مىرفت تا وجه مخرج ايشان پيش چشم كند ، و آن را ذخيرت ايّام خويش گرداند . »\r\n( 3 ) . خدمتشان را ، يعنى حضرتشان را و وجود گراميشان را . حمد اللّه مستوفى دربارهء شمس طبسى گويد ( تاريخ گزيده ، 737 ، نوايى ) « . . . نظم و نثر بىنظير دارد . و اين ضعيف را با او دوستى است و خدمتش به نظم و نثر اين ضعيف را مشرّف فرموده » . شكّ نيست كه اين شمس طبسى غير از قاضى شمس الدّين محمّد بن عبد الكريم طبسى ( فت ، 624 ه . ق . ) است كه دست كم حدود صد سال پيش از حمد اللّه مستوفى درگذشته است ، و مستوفى خود به اين معنى توجه داشته است چه زير نام شمس الدّين طبسى گويد : « دو بودند : يكى معاصر بود ، اشعار خوب دارد و ديوانش مشهور است ؛ و ديگرى در حيات است . » به هر صورت ، اين تعبير به اين معنى از فرهنگ‌ها فوت شده است .\r\n( 4 ) . روح ناطقه ، تعبير ديگرى است از « نفس ناطقه » يا روح انسانى كه سرچشمهء ادراك و فهم معقولات است .\r\n( 5 ) . به ذات خود قائم است ، در حقيقت تعبيرى است از اين معنى كه گويند « فلان چيز قائم به ذات خود است ، يا قائم بالذّات است » يعنى در وجود داشتن ( اعمّ از وجود عينى يا ذهنى ) به خود پايدار است و به وجود ديگرى نيازمند نيست .\r\n","page_name":" 67 ","page_number":67},
  {"content":"\r\n\r\nنشر « 1 » امرى باطل . حيات عبارت از اعتدال تركيب بدن باشد . چون بدن متلاشى « 2 » شد آن\r\n\r\n\r\n","description":"","footnote":"\r\n( 1 ) . حشر و نشر ، حشر گرد آوردن مردم ، برانگيختن مردگان از گورها . روز حشر ( - يوم الحشر ) ، روز قيامت . حافظ گويد ( ديوان ، 180 ، قزوينى ) :\r\n پياله بركَفَنم بند تا سحرگهِ حَشر * به مى ز دل ببرم هَوْلِ روز رستاخيز ، \r\nو نيز ( ديوان ، 167 ، قزوينى ) گويد :\r\n ترسم كه روزِ حشر عنان بر عنان رَوَد * تسبيح شيخ و خرقهء رندِ شرابخوار . \r\nامّا نشر ، در اصل به معنى پراگندن ( صحيفه و مانند آن ) است ولى در اينجا به معنى زنده كردن مردگان در روز قيامت معنى مىدهد . حشر و نشر و معاد و قيامت الفاظ مترادف‌اند و همه يك معنى دارند . تهانوى در زير واژهء « الحشر » از شرح عقايد النسفيّه نقل مىكند كه « هو و البعث و المعاد و القيامة الفاظ مترادفة » - كشاف ، 1 / 293 .\r\n( 2 ) . متلاشى ، به كسر شين ، پريشان و خراب و معدوم و ناچيز . در اين صورت مأخوذ است از « لا شىء » ( غياث ) . هجويرى آرد ( كشف ، 13 ، ژوكوفسكى ) : « . . . و علم بنده در جنب علم خداوند تعالى متلاشى بود ، زيرا كه علم وى صفت وى است و به دو قايم ، و اوصاف ما متناهى مىباشد » . سنائى گويد ( حديقه ، 392 ، مدرّس ) :\r\n هر كه در خِطّهء مسلمانى است * متلاشى چو نفس حيوانى است . \r\nابن ابى الحديد شرح نهج البلاغه ، ضمن انتقاد از راوندى شارح شيعى نهج البلاغه ، وجه اشتقاق بالا را تخطئه كرده و اصل آن را از « لشأ » دانسته است ( - صفحهء 128 شمارهء 2 كه عين استدلال او آمده است ) . « لا شىء » ( - ناچيز ) در فارسى به صورت « لاش » درآمده است .\r\nچنان كه سعدى گويد ( كليّات ، « مواعظ » ، 795 ، فروغى ) :\r\n بر اين زمين كه تو بينى مُلُوكْ طبعانند * كه مُلكِ روى زمين پيششان نيرزد لاش \r\nابن سينا در قراضهء طبيعيّات ( 70 ، دكتر صديقى ) آرد : « . . . و قاعدهء يك مخروط به بلّور متّصل گردد ، و قاعدهء ديگر مخروط بدانجاى كه شعاع متلاشى گردد . . . » امّا اينكه از تلاش تركى اسم فاعل متلاشى يعنى كوشنده و تلاش كننده ساخته‌اند ، درست نيست ( غياث اللغات ) .\r\n","page_name":" 68 ","page_number":68},
  {"content":"\r\n\r\nشخص ابدا « 1 » ناچيز و باطل گشت . آنچه عبارت از لذّات بهشت و عقاب دوزخ است هم در اين جهان مىتواند بود ، چنان كه شاعر گفته است :\r\n آن را كه داده‌اند همين جاش داده‌اند * و آن را كه نيست وعده به فرداش داده‌اند « 2 » \r\nلاجرم از حشر و نشر و عقاب و عذاب و قرب و بعد و رضا و سخط و كمال و نقصان « 3 » فراغتى تمام دارند ، و نتيجهء اين\r\n\r\n\r\n","description":"","footnote":"\r\n( 1 ) . ابدا ، براى هميشه ، و جاودانه . در قرآن مجيد نيز « ابدا » 28 بار به كار رفته و همگى آنها به همين معنى است كه ياد كرديم . ولى ما امروزه « ابدا » را به معنى ديگرى از جمله « هرگز » و « به هيچ روى » به كار مىبريم . عبيد نيز به معنى اوّل به كار برده است .\r\n( 2 ) . گويندهء بيت را نيافتم . علّامهء مرحوم محمد قزوينى ( يادداشت‌ها ، 3 / 173 ، افشار ) و علّامهء شادروان دهخدا ( امثال و حكم ، 1 / 55 ) نيز اين بيت را بدون نسبت ياد كرده‌اند و دربارهء آن سخن گفته‌اند . دهخدا مىگويد : « گويا مراد اينست كه سعادت و شقاوت ابدى از سعادت و شقاوت دنيوى آغاز مىشود . » امّا ظاهرا اين تفسير با معنى مورد نظر عبيد چندان سازگار نمىنمايد ؛ به احتمال زياد عبيد مادّه‌انگارى و لذّت‌گرايى و انكار معاد توسّط معاصران خود را انتقاد مىكند . مصراع دوم بيت در تاريخ وصّاف ( 181 ، چاپ سنگى ) نيز بدون نسبت ياد شده است .\r\n( 3 ) . حشر و نشر را قبلا شرح داديم . بديهى است كه حشر و نشر و عقاب و عذاب و قرب و بعد و رضا و سخط و كمال و نقصان همه مفاهيم دينى و اخلاقى است و قاطبهء مسلمانان بدانها معتقداند . عقاب ( - عذاب و شكنجه ) بيست بار ، عذاب ( - شكنجه دادن و رنجانيدن ) دويست و شصت و چهار بار ، قرب ( - نزديكى به خدا و رحمت او ) و مفاهيم نزديك به آن همچون قربان و قربات و قربت و قربى بيست و يك بار ، بعد ( - دورى از خدا و رحمت او ) هشت بار ، رضا ( - خشنودى خداوند ) و مفاهيم نزديك به آن همچون رضوان يازده بار ، سخط ( - خشم و ناخشنودى خدا ) دوبار و كمال ( - به نهايت رسيدن در امور دينى و دنيوى به توفيق الهى ) يك بار و نقصان ( - نقص - ناتمام ماندن ) دو بار در قرآن مجيد آمده است و دربارهء همهء اين مفاهيم -\r\n","page_name":" 69 ","page_number":69},
  {"content":"\r\n\r\nمعتقد « 1 » آنكه همه روزه عمر در كسب شهوات و نيل به لذّات مصروف فرموده مىگويند :\r\n اى آنكه نتيجهء چهار و هفتى * وز هفت و چهار دايم اندر تَفْتى « 2 »\r\nمى خور كه هزار بار بيشت گفتم * بازآمدنت نيست چو رفتى رفتى « 3 » \r\n\r\n\r\n","description":"","footnote":"\r\n- تأكيدهاى فراوان شده است ، و هركس به دين معتقد باشد بايد به اين مفاهيم و امكان وقوع آنها نيز گرويده باشد ، و گرنه مسلمان و مؤمن و خداشناس بودنش مورد سؤال قرار گيرد .\r\nعبيد مىگويد بزرگان و زيركان خرده‌دان معاصر ما نسبت به اين مفاهيم بىاعتنا هستند و امكان آن‌ها را معقول نمىدانند . و نتيجهء اين اعتقاد اينست كه . . . .\r\n( 1 ) . معتقد ، مصدر ميمى است يعنى آنچه مورد اعتقاد است . جمع آن معتقدات است كه چند سطر پيش از اين به كار برده است . كمال اسمعيل گويد ( ديوان ، 479 ، بحر العلومى ) :\r\n پناه و قُدْوهء حُكّام عصر و صدرِ جهان * تويى كه حكمِ تُرا روزگار محكوم است\r\nخُلوصِ مُعْتَقَدِ بنده اندر اين خدمت * جهانيان را در سلكِ علم منظوم است \r\n. ( 2 ) . تفت ، گرمى و حرارت ؛ تعجيل و شتاب ؛ قهر و غضب ؛ شدّت و سختى . و در اينجا معنى « شدّت و سختى » مناسب‌تر مىنمايد . بيهقى در انكار شراب آرد ( تاريخ ، 5 ، فيّاض ) : « و آنچه گفته‌اند كه غمناكان را شراب بايد خورد تا تفت غم بنشاند بزرگ غلطى است ؛ بلى در حال بنشاند و كمتر گرداند ، امّا چون شراب دريافت و بخفتند ، خمارى منكر آرد كه بيدار شوند و دو سه روز بدارد ! » - چهار و هفت ، چهار اشاره به عناصر اربعه ( آب و آتش و باد و خاك ) يا طبايع اربعه ( رسائل اخوان الصفاء 3 / 119 ؛ 4 / 71 ، زركلى ) است . و هفت اشاره به هفت آسمان يا هفت سيّارهء مكشوف هيأت قديم است . ظهير فاريابى گويد ( ديوان ، 18 ، رضى ) :\r\n ايزد چو كارگاهِ فَلَك را نگار كرد * از كائناتْ ذاتِ تو را اختيار كرد\r\nاوّل تو را يگانه و بىمثل آفريد * وآنگه سپهرْ هفت و عَناصِرْ چهار كرد . \r\nبنابراين « چهار و هفت » كنايه از « زمين و آسمان » است .\r\n( 3 ) . اين رباعى از عمر خيّام نيشابورى حكيم رياضى مسلمان ايرانى ( فت ، 20 - 519 ه . ق . ) است ، - رباعيّات عمر خيّام ، رباعى 160 ، چاپ محمّد على فروغى ، زوّار .\r\n","page_name":" 70 ","page_number":70},
  {"content":"\r\n\r\nو اكثر اين رباعى را بر صندوقچهء گور پدران مىنويسند :\r\n زين سقف برون رِواق و دهليزى نيست * جُز با من و تو عقلى و تمييزى نيست\r\nناچيز كه وهم كرده كان چيزى هست * خوش بگذر از اين خيال كان چيزى نيست « 1 » \r\nو به سبب اين عقيده است كه قصد خون و مال و عرض خلق پيش انسان خوار و بيمايه مىنمايد :\r\n بر او يك جُرعه مى همرنگِ آذر * گرامىتر ز خُونِ صد برادر « 2 » \r\n\r\n\r\n","description":"","footnote":"\r\n( 1 ) . اين رباعى نيز از عمر خيّام است ، و در رباعيّات خيّام نسخهء خطّى مرحوم نخجوانى ( كه داراى 330 رباعى است ) ، تحت عنوان رباعى 92 آمده است ، - يكانى ، نادرهء ايّام حكيم عمر خيّام ( 332 ، انجمن آثار ملّى ) . مقصود از سقف ، همين جهان ما يعنى سپهر زير ماه است ، و رواق ( به كسر راء ) و دهليز كنايه از جهان ديگر يعنى آخرت است . مىگويد : بيرون از اين جهان ما جهان ديگرى وجود ندارد . در بيت دوم نيز كه مىگويد ناچيز كه وهم كرده . . . ، ناچيز كنايه از انسان است كه از عدم به وجود آمده . و وهم كردن : پنداشتن ، تصوّر كردن و بويژه تصوّر غلط كردن است . هر دو رباعى را بسنجيد با ابيات زير از ديك الجنّ ( ابو محمّد عبد السلام بن رغبان حمصى - 161 - 236 ه . ق . ) :\r\n ا اترك لذّة الصّهباءِ عمدا * لما وعدوه من لبن و خمر\r\nحياة ثمّ موت ثمّ بعث * حديث خرافة يا امّ عمرو \r\n( راغب ، محاضرات ، 4 / 423 ) .\r\n( 2 ) . گويندهء اين بيت را نيافتم ، و در امثال و حكم دهخدا نيز نيامده است . احتمالا از خسرو و شيرين نظامى باشد ، امّا در چاپ وحيد نيافتم . آذر ، آتش كه به عربى نار گويند ( برهان ) .\r\nعبد الواسع جبلى ( فت ، 555 ه . ق . ) در قصيدهء زيباى « كه دارد چون تو معشوقى نگار و چابك و دلبر ؟ » آرد :\r\n به كردارِ دل و عيش و سرشك و جسم من دارى * دهن تنگ و سخن تلخ و لبان لعل و ميان لاغر \r\n-\r\n","page_name":" 71 ","page_number":71},
  {"content":"\r\n\r\nالحقّ زهى بزرگان صاحب توفيق « 1 » كه آنچه چندين هزار سال با وجود تصفيهء عقل و روح [ بر ديگران 
  ] « 2 » محجوب ماند ، بىزحمتى بر ايشان كشف شد .\r\n\r\n\r\n","description":"","footnote":"\r\n-\r\n ندارم در غم و رنج و جفا و جورِ تو خالى * لب از باد و سر از خاك و رخ از آب و دل از آذر . . . \r\n( عوفى ، لباب الالباب ، 2 / 104 قزوينى ) خاقانى گويد : ( ديوان ، 124 ، دكتر سجّادى ) :\r\n منم آن مرغ كآذر افروزد * خويشتن را در آذر اندازد \r\n. ( 1 ) . صاحب‌توفيق ، كامروا و موفّق ، خداوند توفيق . عبيد به طنز و تهكّم اين بزرگان را در زمرهء كسانى مىشمارد كه توفيق حقّ رفيق آنها گشته تا اين كشف بزرگ را كرده‌اند كه اين مفاهيم ( حشر و نشر و عقاب و عذاب و قرب و بعد و . . . ) را فارغ و بىمعنى يافته‌اند و دل به كسب شهوات و نيل به لذّات داده‌اند ! در تعبيراتى از اين دست كه مضاف و مضاف اليه است اصلا بايد مضاف با كسره به مضاف اليه اضافه شود ، ولى در فارسى بويژه در نظم غالبا اين اصل رعايت نمىشود و آخر مضاف را ساكن مىخوانند . مانند : صاحب‌دولت ، صاحب‌دل ، صاحب‌قران و صاحب‌زمان و . . . « و اين كلمهء [ صاحب 
  ] ، مقطوع الاضافه است يعنى كسرهء اضافت بر اين نمىآيد مگر به ندرت چنان كه صاحب‌دل ، صاحب‌قران ، و صاحب‌غرض .\r\nسعدى شيرازى فرمايد : ز صاحب‌غرض تا سخن نشنوى » ( غياث ، زير « صاحب » ) . حافظ گويد ( ديوان ، 340 ، قزوينى ) :\r\n نقلِ هر جور كه از خُلق كريمت كردند * قولِ صاحب‌ْغَرَضان است تو آنها نكنى \r\n( 2 ) . در نسخه‌هاى اصل ما « بر ديگران » را ندارد ، براى استقامت معنى افزوده‌ايم .\r\n","page_name":" 72 ","page_number":72},
  {"content":"\r\n\r\n\r\nباب دوّم در شجاعت\r\n\r\n- مذهب منسوخ\r\nحكما فرموده‌اند كه نفس انسانى را سه قوّهء متباين است كه مصدر افعال مختلف مىشود : يكى قوّهء ناطقه كه مبدأ فكر و تمييز « 1 »\r\n\r\n\r\n","description":"","footnote":"\r\n( 1 ) . تمييز ( - تميز ) - تشخيص ، شناخت . مولانا گويد ( مثنوى ، 5 / 500 ، علاء الدوله ) :\r\n آن يكى در خانه‌يى ناگه گريخت * زردْروى و لب كبود و رنگْ ريخت\r\nصاحبِ خانه بگفتش خير هست * كه همى لرزد تو را چون پير دست\r\nواقعه چون است چون بگريختى * رنگِ رخساره بگو چون ريختى\r\nگفت بهرِ سُخْرهء شاهِ حَرون * خر همى گيرند مردم از بُرون - \r\n","page_name":" 73 ","page_number":73},
  {"content":"\r\n\r\nاست ؛ دوّم قوّهء غضبى ، و آن اقدام بر اهوال « 1 » و شوق\r\n\r\n\r\n","description":"","footnote":"\r\n-\r\n گفت مىگيرند خر اى جانِ عمّ * چون نِه اى خر رو تو را زين چيست غم ؟\r\nگفت بس جِدّند و گرم اندر گرفت * گر خَرَم گيرند هم نَبْوَد شِگِفت\r\nبهرِ خر گيرى برآوردند دست * جِدّ جِدّ تمييز هم برخاسته است\r\nچونكه بىتمييزيانمان سرورند * صاحبِ خر را به جاىِ خر بَرَند ! \r\nناصر خسرو گويد ( ديوان ، 118 ، مينوى - محقّق ) :\r\n تمييز و هوش و فكرت و بيدارى * چون داد خيره خيره تو را بارى . \r\nشيخ شبسترى گويد ( گلشن راز ، 90 ، موحّد ) :\r\n جنابِ حضرتِ حق را دويى نيست * در آن حضرت من و ما و تويى نيست\r\nنمانَد در ميانه هيچ تمييز * شود معروف و عارف جمله يك چيز . \r\nنظام الملك طوسى آرد ( سياست‌نامه ، 198 ، اقبال ) آرد :\r\n« چندين مردمان كافى و شايسته و معتمد كارها كرده را محروم گذاشته‌اند و در خانه‌ها معطّل نشانده و هيچكس را انديشه و تمييز آن نه كه چرا مجهول و بىاصلى چند چندين شغل بر خود نويسند و معروفان و كاردانان يك شغل ندارند و محروم و معطّل مانده . . . » .\r\n( 1 ) . اهوال ، در اينجا جمع هول به معنى هائل است يعنى امور و حوادث ترسناك . در اين معنى مولانا گويد ( مثنوى ، 2 / 175 ، علاء ) :\r\n مردِ زَفتى كودكى را يافت فرد * زرد شد كودك ز بيم قصدِ مرد\r\nگفت ايمن باش اى زيباىِ من * كه تو خواهى بود بر بالاىِ من\r\nمن اگر هول‌ام مُخَنّث دان مرا * همچو اشتر برنشين مىران مرا . \r\nسعدى در گلستان ( 27 ، فروغى ) آرد « ملك را دشمنى هول روى نمود . » ابن ابى الحديد ( شرح نهج ، 5 / 116 ، ابو الفضل ابراهيم ) عبارت زير را از ابو الفرج اصفهانى ( مقاتل الطالبيّين ، 71 ، قم ) آرد : « فليعجب المتعّجب من العقايد كيف تسرى فى القلوب و تغلب على العقول حتّى -\r\n","page_name":" 74 ","page_number":74},
  {"content":"\r\n\r\nترّفع « 1 » و تسلّط بود ، و سوم قوّهء شهوانى - كه آن را بهيمى گويند - و آن مبدأ طلب غذا و شوق به مآكل و مشارب و مناكح بود . « 2 »\r\nهرگاه انسانى را نفس ناطقه به اعتدال بود در ذات خود و شوق به اكتساب معارف يقينى ، علم حكمت او را به تبعيّت حاصل آيد ؛ و هرگاه كه نفس سبعى يعنى غضبى باعتدال « 3 » بود و انقياد نفس عاقله نمايد نفس را از آن فضيلت شجاعت حاصل\r\n\r\n\r\n","description":"","footnote":"\r\n- يرتكب النّاس غظائم الامور و اهوال الخطوب لاجلها » يعنى آدمى بايد از [ نيروى 
  ] عقايد و اعتقادات به شگفتى اندر شود كه چگونه در دلها در مىرود و بر خردها چيره مىگردد تا اينكه مردم به سبب آنها كارهاى بزرگ و اعمال ترسناك مرتكب مىشوند ! به معنى مصدرى . باز سعدى گويد ( كلّيّات ، « غزليّات » ، 461 ، فروغى ) :\r\n سعدى چو گرفتار شدى تن به قضا دِه * دريا دُر و مرجان بُوَد و هول و مَخافت \r\n( 1 ) . ترفّع ، برترى نمودن ؛ برترى جستن .\r\n( 2 ) . اين چند سطر در بيان قواى نفس انسانى ، تقريبا به عين عبارت اقتباس و ترجمه از ابو على بن مسكويهء رازى است ( تهذيب الاخلاق ، 22 ، بيروت ، چاپ زريق ) : « . . . قد تبيّن للّناظر فى امر هذه النفس و قواها أنّها تنقسم الى ثلاثة اقسام ، اعنى القوّة الّتى بها يكون الفكر و التمييز و النظر فى حقايق الامور ، و القوّة التى بها تكون الغضب و النّجدة و الاقدام على الاهوال و الشّوق الى التسلّط و الترفّع و ضروب الكرامات ، و القوّة الّتى بها تكون الشهوة و طلب الغذاء و الشوق الى الملاذّ الّتى فى المآكل و المشارب و المناكح . . . و هذه الثّلاث متباينة . » از اين عبارت نمونه‌يى از ترجمهء نسبة آزاد ، ولى ماهرانهء عبيد بدست مىآيد . - مآكل ج مأكل ، خوردنىها ، آنچه خوردن را بشايد ؛ مشارب ج مشرب ، نوشيدنىها ؛ مناكح ج منكح ، آنچه نكاح و همخوابگى را بشايد ، زنان . خواجهء طوسى ، ضمن شرح قواى نفس در اخلاق ناصرى ( 58 ، مينوى - حيدرى ) آرد : « . . . و ديگر قوّت شهوى ، كه مبدأ جذب منافع و طلب ملاذّ از مآكل و مشارب و مناكح و غير آن شود » . چنان كه ملاحظه مىفرماييد هم خواجه و هم عبيد اين مطلب را عينا از ابن مسكويهء رازى اقتباس كرده‌اند و هر يك به شيوهء خاصّ خود ترجمه كرده‌اند .\r\n( 3 ) . باعتدال ، يعنى معتدل . و آن از قبيل بخرد ، باصول ، به عكس ، بانواع ، بقاعده ، -\r\n","page_name":" 75 ","page_number":75},
  {"content":"\r\n\r\nآيد ، و هرگاه كه حركت نفس بهيمى باعتدال بود و نفس عاقله را متابعت نمايد فضيلت عفّت او را حاصل آيد . « 1 » چون اين سه جنس فضيلت حاصل آيد و با هم ممازج « 2 » گردند از هر سه ، حالى متشابه حاصل گردد كه كمال فضايل بدان بود ، و آن را فضيلت عدالت گويند . « 3 »\r\nو حكما شجاع كسى را گفته‌اند كه در او نجدت « 4 » و همّت بلند « 5 » و سكون نفس « 6 » و ثبات « 7 »\r\n\r\n\r\n","description":"","footnote":"\r\n- بهنجار ، بعقل ، بمهابت ، بخلل و جز آنهاست ، و همه صفت يا قيد است يعنى خردمند ، اصولمند يا اصولى ، معكوس ، قاعده‌مند ، هنجارمند ، عاقل ، مهيب ، خللناك .\r\n( 1 ) . بازعينا اقتباس از ( تهذيب ، 22 ) است .\r\n( 2 ) . ممازج ، آميزنده ، آميخته شونده و پيوند يابنده ( غياث ) . در اينجا آميخته معنى مىدهد .\r\n( 3 ) . « . . . ثمّ يحدث عن هذه الفضائل الثلاث باعتدالها . . . فضيلة هى كمالها و تمامها و هى فضيلة العدالة » ( ابن مسكويه ، تهذيب ، 20 ) .\r\n( 4 ) . عبيد در اينجا از فضائلى سخن مىراند كه تحت فضيلت اصلى شجاعت است . اين اقسام نيز از ابن مسكويه اقتباس شده است . همو در تعريف نجدت ( - دليرى - رادى - مردانگى ) گويد « و امّا النجدة فهى ثقة النّفس عند المخاوف حتّى لا يخامرها جزع » ( تهذيب ، 25 ) .\r\n( 5 ) . همّت بلند ، همان « عظم الهمّه » است كه از اقسام شجاعت است « و امّا عظم النفس فهى فضيلة للنّفس تحتمل بها سعادة الجّد و ضدّها حتّى الشدائد الّتى تكون عند الموت » ( تهذيب ، 25 ) .\r\n( 6 ) . سكون نفس ، آرامى دل ، كه از آن به عدم طيش نيز عبارت مىكنند « و اما السكون تعنى به عدم الطّيش فهو امّا عند الخصومات ، و امّا فى الحروب التّى يذبّ بها عن الحريم او عن الشريعة و هى قوّة للنّفس تفسّر حركتها فى هذه الاحوال لشدّتها » ( تهذيب ، 25 ) .\r\n( 7 ) . ثبات ، به فتح اول ، استوارى ( امروزه به ضمّ اوّل تلفّظ مىكنند كه غلط فاحش است ) ، و مقصود از آن استوارى نفس است « و امّا الثّبات فهو فضيلة للنّفس تقوى بها على احتمال الآلام و مقاومتها فى الاهوال خاصّة » ( تهذيب ، 25 ) .\r\n","page_name":" 76 ","page_number":76},
  {"content":"\r\n\r\nو تحمّل « 1 » و شهامت « 2 » و تواضع « 3 » و حميّت « 4 » و\r\n\r\n\r\n","description":"","footnote":"\r\n( 1 ) . تحمّل ، تاب داشتن ، برتافتن ؛ رنج‌پذيرى . عبيد و خواجهء طوسى « احتمال كدّ » را به تحمّل بازگردانيده‌اند ، زيرا متداول‌تر بوده است « و امّا تحمّل آن بود كه نفس آلات بدنى را فرسوده گرداند در استعمال از جهت اكتساب امور پسنديده » ( اخلاق ناصرى ، 113 ، مينوى - حيدرى ) .\r\nدر اصل تعريف از ابن مسكويه ، چنان كه ياد شد « احتمال كدّ » بوده : « و امّا احتمال الكدّ فهو قوّة للنّفس تستعمل آلات البدن فى الامور الحسيّة [ ظ : الحسنة 
  ] بالتّمرين و حسن العادة » ( تهذيب ، 25 ) .\r\n( 2 ) . شهامت ، چالاكى و چابكى ، زيركى و جلدى ( مصادر و غياث ) . « الشّهامة ، فهى الحرص على الاعمال العظام توقّعا للاحدوثة الجميلة » ( تهذيب ، 25 ؛ اخلاق ناصرى ، 113 ) . صفت از آن شهم است يعنى جلد و چالاك . « و او [ - مأمون خوارزمشاه 
  ] مردى بود فاضل و شهم و كارى ، و در كارها سخت مثبت . . . » ( بيهقى ، تاريخ ، 907 ، فيّاض ) .\r\n( 3 ) . تواضع ، فروتنى كردن ؛ كم زنى ( غياث ، مصادر ) . مولوى گويد ( فيه ما فيه ، 111 ، فروزانفر ) :\r\n« شاخى را كه ميوه بسيار باشد ، آن ميوه او را فروكند ، و آن شاخ را كه ميوه‌يى نباشد سر بالا دارد » . سعدى گويد :\r\n تواضُع كند هوشمندِ گُزين * نَهَد شاخ پُر ميوه سر بر زمين ،\r\nتواضُع ز گردنفرازان نكوست * گدا گر تواضُع كُند خوىِ اوست \r\n( بوستان ، 297 و 301 ، فروغى ) .\r\n( 4 ) . حميّت ، الحميّة الانفة و الاباء و المروءة ( لسان ) . الحميّة : المحافظة على المحرم و الدّين من التهمة ( جرجانى ، تعريفات ، 83 ) ، سر باززدن از ننگ ، ننگ داشتن ؛ مردانگى و غيرت ( غياث ) . اين واژه در قرآن مجيد نيز دو بار در آيهء 26 از سورهء فتح ( 48 ) آمده است  « إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى . . . »  [ ياد كن 
  ] وقتى را كه كافران به سبب حميّت ، حميّت جاهليّت كه در دلهايشان بود تو را بازداشتند [ از اينكه به زيارت كعبه شوى 
  ] پس خدا آرامش خود را بر پيامبر -\r\n","page_name":" 77 ","page_number":77},
  {"content":"\r\n\r\nرقّت « 1 » باشد . آن كس را كه بدين خصلت موصوف بود ثنا گفته‌اند و بدين واسطه در ميان خلق سرافراز بوده . و اين عادت را قطعا عار نداشته‌اند بلكه ذكر محاربات و مقاتلات « 2 » چنين كسى را در سلك مدح كشيده‌اند و گفته‌اند كه :\r\n سرِ مايهء مرد مردانگى است * دليرىّ و رادىّ و فرزانگى است « 3 » \r\n\r\n\r\n","description":"","footnote":"\r\n- خود و بر مؤمنان فروفرستاد ، و آنها را به [ نگاهداشت 
  ] كلمهء تقوى الزام كرد . و « حميّت ، فعليه باشد از حمى فلان انفه‌اى : حفظه و دافعه » ( ابو الفتوح ، تفسير ، 10 / 231 ) . در لغت به معنى مردانگى نمودن و رشك و غيرت نشان دادن است . و در اصطلاح عالمان اخلاق ، چنان كه خواجهء طوسى گويد ( اخلاق ناصرى ، 77 ، مينوى ، حيدرى ) : « آن است كه در محافظت ملّت يا حرمت از چيزهايى كه محافظت از آنها واجب بود ، تهاون و سستى ننمايد » . زيدرى آرد ( نفثة المصدور ، 16 ، دكتر يزدگردى ) « چون حال بر آن جمله ديدم ، خون حميّت در رگ طبيعت به جوش آمد . » سعدى گويد ( گلستان ، 51 ، فروغى ) :\r\n مبين آن بىحَمِيّت را كه هرگز * نخواهد ديد روىِ نيكبختى\r\nكه آسانى گُزيند خويشتن را * زن و فرزند بگذارد به سختى \r\n( 1 ) . رقّت ، نازك‌دلى و مهربانى ( غياث ) . « رقّت آن بود كه نفس از مشاهدهء تألّم ابناى جنس متأثّر شود بىاضطرابى كه در افعال او حادث گردد » - ( اخلاق ناصرى ، 113 ) .\r\n( 2 ) . محاربات ج محاربه با هم جنگيدن ، پيكارها ؛ ج مقاتلات ج مقاتله ، همديگر را كشتن ؛ جنگ‌هاى خونين .\r\n( 3 ) . گويندهء اين بيت را نيافتم . در امثال و حكم دهخدا ( 2 / 962 ) نيز بدون نسبت ياد شده است .\r\n","page_name":" 78 ","page_number":78},
  {"content":"\r\n\r\n\r\n- مذهب مختار\r\nاصحابنا « 1 » مىفرمايند كه شخصى كه بر\r\n\r\n\r\n","description":"","footnote":"\r\n( 1 ) . اصحابنا ، ياران ما ( اصحاب ج صاحب يار - و همنشين + نا - ما ) ؛ عبيد به معنى معاصران به كار برده است . مولوى گويد ( مثنوى ، 5 / بيت 404 ، نيكلسن ) :\r\n چشمِ بندِ خلق جز اسباب نيست * هركه لرزد بر سَبَب ز اصحاب نيست\r\nليك حق اصحابُنا اصحاب را * درگُشاد و بُرد تا صدرِ سرا . \r\nعبيد ، خود گويد ( ديوان ، 57 ، اقبال ) :\r\n تُرا كه گفت كه با ما وفا نشايد كرد * دروغ گفت چه باشد چرا نشايد كرد . .\r\nمگر عبيد به جان با لبم مضايقه كرد * كه اين به مذهبِ اصحابُنا نشايد كرد . \r\nعبيد معاصران « بداخلاق » خود را ظاهرا به طنز و طعنه اصحابنا ( ياران ما ) مىخواند .\r\nگويى مىخواهد بگويد كه : اين معاصران ما - كه از بد حادثه - با ما يار و همنشين و مصاحب گشته‌اند ، اين انديشهء جديد را مطرح ساخته‌اند كه شجاعت و مردانگى را خوار مىدارند و در بطلان نظر پيشينيان چنين استدلال مىكنند كه « مىفرمايند كه . . . » . كمال اسمعيل گويد ( ديوان ، 526 ، بحر العلومى ) :\r\n اى آنكه خاكِ پاكِ تو را روشنانِ چرخ * دايم به ميل شعشعهء توتيا بَرَند\r\nهندوى نيم سوختهء خاطرت بُوَد * هر نظم كان ز خاطرِ اصحابُنا بَرَند . \r\nراغب اصفهانى در محاضرات ( 4 / 417 ) وقتى كه از معاصرانى بحث مىكند كه در دادن زكات و صدقهء خود با خداى تعالى مخادعه مىكنند ، مىگويد : « و بعض اصحابنا يبيع زكوته من الفقير و يسترجعها منه بدرهم او درهمين ؛ خ يخادعون اللّه و هو خادعهم برخى از معاصران ما زكات خود را از فقير مىخرد ، و با پرداختن يك يا دو درهم آن را بازمىگيرد ؛ خدا را فريب مىدهند ، و خدا ايشان را فريب مىدهد ( - قسمت اخير عبارت راغب اقتباس از آيهء 142 سورهء نساء ( 4 ) است :  « إِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ »  ) .\r\n","page_name":" 79 ","page_number":79},
  {"content":"\r\n\r\nقضيّهء « 1 » هولناك اقدام نمايد و با ديگرى به محاربه و مجادله درآيد ، از دو حال خالى نباشد : يا به خصم غالب شود و بكشد ، يا به عكس . اگر خصم را بكشد خون ناحق « 2 » در گردن گرفته باشد ، و تبعت « 3 » آن لاشكّ « 4 » عاجلا و آجلا « 5 » - بدون ملحق گردد ؛ و اگر خصم\r\n\r\n\r\n","description":"","footnote":"\r\n- گاه نيز در متون معتبر « اصحابنا » به معنى « همكيشان ما » آمده است ، مثلا امام فخر در تفسير كبير مكرّر مىنويسد « و قال اصحابنا » يعنى مىگويند همكيشان ما از متكلمانى كه در اصول مذهب اشعرى و در فروع مذهب شافعى دارند . احتمال دارد كه عبيد نيز از سر طنز و تهكّم به همين معنى به كار برده باشد .\r\n( 1 ) . قضيّه ، در لغت به معنى مطلوب ، حكم ، فرمان و دستور آمده ( غياث ) ، ولى در اين عبارت به معنى « واقعه » و دقيق‌تر از آن به معنى « كار » و « عمل » مناسب‌تر مىنمايد . سعدى گويد ( كلّيّات ، 583 ، فروغى ) :\r\n شيرى در اين قَضِيِّت كمتر شده ز مورى * كوهى در اين ترازو كمتر شده ز كاهى \r\n( 2 ) . خون ناحق ، خونى كه بىدليل و بىسبب ريخته باشند . عبيد در « موش و گربه » ( كلّيّات ، 281 ، اقبال ) :\r\n بهرِ اين خونِ ناحق اى خلّاق * من تَصدُّق دهم دو من نانا \r\nيا حكيم شفائى گويد ( دهخدا ، امثال و حكم ، 2 / 846 ) :\r\n ديدى كه خون ناحق پروانه شمع را * چندان امان نداد كه شب را سحر كند ؟ \r\n( 3 ) . تبعت ، رنج ؛ عاقبت بد ( غياث ) ، نتيجه و عاقبت ناگوارى كه از كار نابجايى حاصل شخصى گردد و در حكم تاوان و تلافى آن كار او باشد « . . . و خردمند چگونه آرزوى چيزى در دل جاى دهد كه رنج و تبعت آن بسيار باشد و انتفاع و استمتاع اندك » ، « . . . و چيدن شهد و شيرينى لذّات اين جهانى كه فايدهء آن اندك است و رنج و تبعت آن بسيار ، آدمى را بيهوده از كار آخرت بازمىدارد و راه نجات بر وى بسته مىگرداند » ( كليله ، 45 ، 55 ، مينوى ) .\r\n( 4 ) . لاشكّ - بىترديد .\r\n( 5 ) . عاجلا و آجلا ، زود يا دير ( ما معمولا « دير يا زود » مىگوييم ) . عاجل از عجله به معنى -\r\n","page_name":" 80 ","page_number":80},
  {"content":"\r\n\r\nغالب آيد آن كس را راه دوزخ مقرّر است . « 1 » چگونه عاقل به حركتى كه احد\r\n\r\n\r\n","description":"","footnote":"\r\n- « كنونى و فورى » و آجل از اجل به معنى « آينده و بعدى » است . سعدى گويد ( گلستان ، باب هفتم ، 159 ، فروغى ) : « و راحت عاجل به تشويش محنت آجل منغّص كردن خلاف رأى خردمندان است . » در فرج بعد از شدّت ( 2 / 762 - 770 ، دكتر حاكمى ) گويد : « فايدهء آن مشقّت كه كشيده باشند در دنيا و آخرت بيابند و ثمرهء آن جدّ و جهد در عاجل و آجل ببينند . » در عبارت عبيد و اين دو متن ، هر سه ، عاجل و آجل كنايه از اين جهان و آن جهان يا دنيا و آخرت است . در كليله و دمنه ( 144 و 145 ، مينوى ) آرد : « . . . بهتر آنكه به گناه اعتراف كنى . . .\r\nو خود را از تبعت آخرت . . . برهانى ، چه لا بدّ در اين هلاك خواهى شد ، بارى عاجل و آجل بهم پيوندد . . . » و « . . . هر گفتارى را پاداشى است عاجل و آجل . »\r\n( 1 ) . مقرّر است ، ثابت و برقرار گشته است ؛ ثابت و مسلّم است . بيهقى در ( تاريخ ، 169 ، فيّاض ) آرد : « فضل سهل وزير مأمون خليفه به مرو عتاب كرد با حسين مصعب پدر طاهر ذو اليمينين و گفت : پسرت طاهر ديگر گونه شد و باد در سر كرد و خويشتن را نمىشناسد . حسين گفت :\r\nايّها الوزير ! من پيرىام در اين دولت بنده و فرمانبردار ، و دانم كه نصيحت و اخلاص من شما را مقرّر است . . . » و همو آرد « . . . و مرا مقرّر است كه امروز كه من اين تأليف مىكنم ، در اين حضرت بزرگ . . . ، بزرگان‌اند كه اگر به راندن تاريخ اين پادشاه [ مسعود غزنوى 
  ] مشغول گردند تير بر نشانه زنند و به مردمان نمايند كه ايشان سواران‌اند و من پياده » ( 31 ، نيز - 118 و 128 و 513 و 609 ) . خواجهء شيراز گويد ( ديوان ، 28 ، قزوينى ) :\r\n چون نقشِ غم ز دور نمايد شراب خواه * تشخيص كرده‌ايم و مداوا مُقرّر است . \r\nعبيد خود گويد ( كليّات ، 37 ، اقبال ) :\r\n ثناىِ شاه كارِ هركسى نيست * مُقَرّر بر عُبيد است اين معانى . \r\nامّا در آن شعرى كه دولتشاه سمرقندى در ( تذكره ، 373 ، عبّاسى ) از سلمان ساوجى در هجو عبيد آورده ( و در ديوان سلمان نيست ! ) « مقرّر است » ، ظاهرا به معنى « محكوم شده است » به كار رفته است : -\r\n","page_name":" 81 ","page_number":81},
  {"content":"\r\n\r\nطرفين « 1 » آن بدين نوع باشد اقدام نمايد « 2 » ؟\r\nكدام دليل روشن‌تر از اينكه هر جا عروسيى يا سماعى « 3 » يا جمعيّتى باشد مشتمل\r\n\r\n\r\n","description":"","footnote":"\r\n-\r\n جهنّمى و هجاگو عُبَيدِ زاكانى * مُقَرَّر است به بىدولتىّ و بىدينى\r\nاگرچه نيست ز قزوين و روستازاده است * وليك مىشود اندر حديث قزوينى . \r\n( 1 ) . احد طرفين آن ، يكى از هر دو طرف آن ؛ هر يك از دو جهت آن .\r\n( 2 ) . عبيد ، با مهارت تمام ، در اين بند ( - پاراگراف ) يك قياس ذو حدّين ( -  Dilemmatic  ) تشكيل داده ، و با طنزى ماهرانه « مردانه كشتن » و « مردانه كشته شدن » هر دو را محكوم مىكند .\r\n( 3 ) . سماع ، به فتح اوّل - شنيدن ؛ آواز و سرود ( برهان قاطع ؛ غياث اللغات ) ، و در اصطلاح تصوّف ، عبارت از وجد و سرور و پايكوبى و دست‌افشانى عارفان و صوفيان به تنهايى يا به همراهى گروهى ، با آداب و تشريفات ويژه است ( هجويرى ، كشف المحجوب ، 9 - 508 ، روسيّه ؛ سرّاج ، اللّمع ، 193 ، نيكلسون ) . و در باب شرايط آن و نيز حرام و مباح بودن آنها ( - غزّالى ، احياء علوم الدّين ، 2 / 288 - 292 ؛ عزّ الدّين محمود كاشانى ، مصباح الهدايه . 188 ، چاپ استاد همايى ) . مولوى گويد ( مثنوى ، 1 / 26 ، علاء ) :\r\n بر سماعِ راست هر تن چير نيست * طُعمهء هر مرغكى انجير نيست . \r\nحافظ گويد ( ديوان ، 22 ، قزوينى ) :\r\n مطرب چه پرده ساخت كه در پردهء سماع * بر اهلِ وجد و حال دَرِ هاى و هو بِبَست . \r\nعبيد در تعبير خود ، ظاهرا هر دو معنى لفظى و اصطلاحى كلمه را مراد كرده است . براى اطّلاع بيشتر ، - على اصغر حلبى ، شناخت عرفان و عارفان ايرانى . 156 - 176 ، چاپ سوم ، انتشارات زوّار تهران ، 1367 ه . ش . سعدى گويد ( كليّات ، « مواعظ » ، 788 ، فروغى ) :\r\n مُطرِبان رفتند و صوفى در سَماع * عشق را آغاز هست انجام نيست . . .\r\nاز هزاران در يكى گيرد سَماع * زانكه هركس مَحرَمِ پيغام نيست \r\n","page_name":" 82 ","page_number":82},
  {"content":"\r\n\r\nبر لوت « 1 » و حلوا و خلعت و زر ، مخنّثان « 2 » و هيزان « 3 » و\r\n\r\n\r\n","description":"","footnote":"\r\n( 1 ) . لوت ( به ضمّ اوّل ) اقسام طعام‌هاى لذيذ ( فرهنگ جهانگيرى ) ، طعام در نان تنك پيچيده ( غياث ) « خواستيم تا از فايدهء آن محروم نماند ، صورت آن اجتماع از وى ننهفتيم و قصّهء لوت و سماع با وى بگفتيم » ( حميدى ، مقامات ، 113 ، تبريز ) . عبيد خود در صفت صوفيان شكمباره گويد ( ديوان ، 45 ) :\r\n آه از اين صوفيانِ ازرَق‌پوش * كه ندارند عشق و دانش و هوش\r\nرقص را همچو نى كَمَر بسته * لوت را همچو سُفره حلقه به گوش \r\nبسحق [ احمد 
  ] اطعمه گويد ( ديوان ، 71 ، شيراز ) :\r\n احمد ز رياضت نشدت كشف بزن لُوت * چون نيستى اهلِ دلى اهلِ شكم باش \r\n( 2 ) . مخنّثان ، ج مخنّث ( اسم مفعول از تخنيث ) يعنى دوتا گشته و خم شده ؛ ولى در اصطلاح مرد زن‌رفتار را گويند . در شعر سنائى و به اقتباس از او در شعر سعدى ، مخنّث و خنثى به « نر - ماده » ترجمه شده است ( ديوان سنائى ، 419 ، مدرّس ؛ كلّيات سعدى ، 721 ، فروغى ) :\r\n لافِ مردى زنىّ و زن باشى * همچو خُنثى مباش نر - ماده \r\n. در زبان فارسى غير از نر - ماده ، امرد و مفعول و هيز را مخنّث گويند . مولوى گويد ( مثنوى ، 3 / 112 ، نيكلسن ) :\r\n حرصِ مردان از رهِ پيشى بُوَد * در مُخَنَّث حرص سوىِ پَس رود . \r\nو از اين‌ها گذشته ، بسيارى از اوقات ، واژه‌يى بوده است براى توهين و تحقير و تسخر زدن به نامردى و بزدلى . ياقوت حموى گويد ( ارشاد الاريب ، 18 / 295 ، دار المأمون ) : « . . . و قال له [ اى لابى العيناء 
  ] ابن الجهم يوما يا مخنّث ! فقال : و ضرب لنا مثلا و نسى حلقه » ( - سورهء يس ، 36 / آيهء 78 ) . سعدى گويد ( بوستان ، 241 و 250 ، فروغى ) :\r\n مُخَنّث كه بيداد بر خود كند * از آن بِه كه با ديگرى بد كند ،\r\nيكى را كه بينى تو در جنگ پُشت * بِكُش گر عدو در مصافش نكُشت\r\nمُخَنّث به از مردِ شمشيرزن * كه زورِ وغا سر بتابد چو زن . \r\n( 3 ) . هيزان ، ج هيز ( كه در فارسى حيز مىنويسند ) يعنى مخنّث و نامرد ( غياث ) . -\r\n","page_name":" 83 ","page_number":83},
  {"content":"\r\n\r\nچنگيان « 1 » و مسخرگان « 2 » را آنجا طلب كنند ؛ و هر جا كه تير و نيزه بايد خورد ، ابلهى را باد\r\n\r\n\r\n","description":"","footnote":"\r\n- اين كلمه به حاى حطّى صحيح نيست ، زيرا كلمهء فارسى است و بايد به شكل « هيز » به هاى هوّز نوشته شود . صاحب فرهنگ رشيدى گويد « هيز ، مخنّث ، كه مردم حيز نويسند » . و سپهر كاشانى در براهين العجم ( باب يازدهم ) آورد : « هيز مخنّث بود و اينكه حيز به حاى بىنقطه نويسند غلط محض است چه اين لغت فارسى است و در پارسى حاى غير منقوطه نيامده است . » امّا بايد دانست كه « تلفّظ حاء [ مانند هاء 
  ] در برخى لهجه‌هاى ايرانى از جمله در دزفول و شوشتر وجود دارد و حيز لهجه‌يى است در هيز » ( فرهنگ معين ، زير « هيز » ) . و همو آرد ( فرهنگ ، 4 / 5234 ) : « مؤلّف برهان قاطع نويسد : قفاهير ، بر وزن مشاهير ، صورت خوب و روى نيكو را گويند . و اين اشتباه ظاهرا از غلط خواندن شعر نصاب [ الصّبيان ابو نصر فراهى 
  ] بر او عارض شده در اين بيت :\r\n ريه ، شش قفاهيره و ، وجه ، روى * فَخِذْ ران ، عَقِبْ باشنه ، رِجْل پاى ، \r\nكه در اينجا قفا به معنى هيره يعنى پس گردن است و اين لغتى است در پارسى قديم . و صاحب برهان هر دو كلمه را با يك‌ديگر تركيب كرده و يكى پنداشته و آن را به معنى صورت و روى خوب ضبط كرده است . نخستين بار مرحوم اديب پيشاورى ( فت ، 1349 ه . ق . ) متوجّه اين نكته شده و هيره را هيزه خواند به معنى پشت گردن . و برخى هيز را به معنى مخنّث از همين مادّه دانند ( حاشيهء برهان ، 1 / 92 ) . سنائى گويد ( حديقه ، 388 ، مدرّس ) :\r\n گفت يك روز با حُجَى هيزى * كز علىّ و عُمَر بگو چيزى\r\nگفت او را حُجَى كه اندُهِ چاشت * در دلم حُبّ و بُغضِ كس نگذاشت . \r\nدر سطور بعد نيز هيزكان ( هيز + ك + ان ) ج هيزك است كه ( كاف ) آن براى تحقير و تصغير ( ان ) آن جمع راست يعنى هيز كوچك و حقير و نامرد .\r\n( 1 ) . چنگى ، چنگ ( - « صنج » به عربى و  Harp  » به انگليسى ) از ابزارهاى موسيقى زهى ، به شكل مثلّث ، كه بوسيلهء چنگ زدن به زه‌هاى آن - معمولا با انگشتان - نواخته مىشود . انواع ابتدايى چنگ در آثار هنرى سومرىها و مصرىها از هزارهء سوم ق . م . به چشم مىخورد ؛ و در آثار -\r\n( 2 ) . مسخرگان ج مسخره ، كه به هر دو معنى تسخرزننده و تسخر شونده مىآيد ، و اينجا به معنى اوّل مناسب‌تر مىنمايد ، - حواشى .\r\n","page_name":" 84 ","page_number":84},
  {"content":"\r\n\r\nدهند « 3 » كه « تو مردى و پهلوانى و لشكرشكنى و گرد دلاورى » و او را برابر تيغ‌ها بدارند تا\r\n\r\n\r\n","description":"","footnote":"\r\n- ايرانى نيز نشانه‌هايى از كاربرد آن در بزم‌ها و رامشگرىها ، حتى پس از دورهء اسلامى ، مشاهده شده است ( « رودكى چنگ برگرفت و نواخت » ) . چنگ از شرق ميانه به شرق دور ، و پس از آن به مغرب زمين راه يافت . و در سده‌هاى هفده و هجده تكميل شد ، و امروزه در موسيقى مجلسى ( -  Chamber music  ) اهمّيّت دارد . چنگ‌هاى جديد 47 سيم ( زه ) و 7 پدال دارند ( دائرة المعارف بريتانيكا ، 11 / 121 - 122 ؛ دائرة المعارف فارسى ، 1 / 806 ؛ فرهنگ مختصر موسيقى آكسفورد ، «  Harp  » ، 254 - 255 ، 1975 ) . چنگى - نوازندهء چنگ .\r\nمولوى گويد ( مثنوى ، 1 / 57 ، علاء ) :\r\n پيرِ چنگى كى بُوَد مردِ خدا * حَبَّذا اى سِرّ پنهان حَبَّذا \r\n( 3 ) . باد دادن . در همهء نسخه‌ها « ياد دادن » است . در اين صورت ، يعنى آموزاندن و تعليم و تلقين دادن . امّا به احتمال قوى « باد دادن » درست‌تر است يعنى غرور دادن و فريفتن و تلقين كردن .\r\nتعبير باد دادن به اين معنى در فرهنگ‌ها نيامده است . با اين همه مسلّم است كه از معانى « باد » يكى نيز غرور و فريفتگى است چنان كه « باد در ريش كردن » ( - مغرور شدن ) در غزليّات شمس ، مولوى ( 5 / ب 22973 ، فروزانفر ) و « باد كسى را شكستن » ( - غرور و نخوت كسى را شكستن ) در همانجا ( 3 / ب 14535 ) و « باد و بود » ( - غرور و تكبّر و هستى ) همانجا ( 2 / 7716 ) آمده است . و لذا مىتوان « باد دادن » را به معنى غرور دادن و فريفتن و به تعبير امروزى « شير كردن كسى » پنداشت . با اين همه ، اگر اين توضيح خواننده را قانع نسازد مىتواند متن را « ياد دادن » بخواند ! - باد خانه - غرور خانه ( كليله ، 89 ، مينوى ) : « تا ديو فتنه در دل او بيضه نهاد و هواى عصيان از سر او بادخانه‌يى ساخت » مراد اينكه كلّه‌اش پر از باد شد - مغرور گشت\r\n« ابلهى را باد دهند » باد دادن را در لغت‌نامه‌هاى فارسى به معنى « در معرض باد گذاشتن ؛ نيست و نابود كردن ، از دست دادن و جز اينها » آورده‌اند ، ولى به اين معنى كه ما مىگوييم نياورده‌اند .\r\n","page_name":" 85 ","page_number":85},
  {"content":"\r\n\r\nچون آن بدبخت را در مصاف « 1 » بكشند هيزگان و مخنّثان شهر شماتت‌كنان « 2 » . . . جنبانند و\r\n\r\n\r\n","description":"","footnote":"\r\n( 1 ) . مصافّ ، در اصل جمع مصفّ است . و المصفّ موضع الحرب حيث تكون الصّفوف ( لسان ، « صفّ » ) . در فارسى غالبا به جاى مفرد به كار مىرود . سنائى گويد ( ديوان ، 136 ، مدرّس ) :\r\n مُبارز او بُوَد كاوّلِ غزا با جان و تن گيرد * ز كوىِ تن بُرون آيد به شهرِ دل وطن گيرد\r\nعَيار آن است در عالَم كه در ميدانِ عشق آيد * مصافِ هستى و مستى همه بر هم زدن گيرد \r\n[ عَيار - عَيّار 
  ] . و سعدى آرد ( بوستان ، 250 ، فروغى ) :\r\n يكى را كه بينى تو در جنگ پُشت * بكش گر عدو در مصافش نَكُشت \r\n( 2 ) . شماتت‌كنان . شماتت ، شاد شدن به غم كسى ( بويژه دشمن ) ؛ سرزنش و ملامت كردن ( غياث ) . شمت يشمت شماتا و شماتة به ، فرح بمصيبته ( لسان ، « شمت » ) سعدى آرد ( گلستان ، 90 و 152 ، فروغى ) : « . . . بازاز شماتت اعدا برانديشم كه به طعنه در قفاى من بخندند ، و سعى مرا در حقّ عيال بر عدم مروّت حمل كنند » ، و « بازرگانى را هزار دينار خسارت افتاد . پسر را گفت نبايد كه اين سخن با كسى در ميان نهى . گفت : اى پدر فرمان تراست نگويم و لكن خواهم كه مرا بر فايدهء اين مطّلع گردانى كه مصلحت در نهان داشتن چيست . گفت : تا مصيبت دو نشود . يكى نقصان مايه و ديگر شماتت همسايه . » و شماتت‌كنان ، صفت حاليّه است يعنى ملامت‌كنان و سرزنش‌كنان و در حالى كه شماتت مىكنند . ابن الشبل بغدادى ( 401 - 474 ه . ق . ) گويد :\r\n لا تظهرنّ لعاذل او عاذر * حاليك فى السّرّاء و الضّراء\r\nفلرحمة المتوّجعين مرارة * فى القلب ، مثل شماتة الاعداء \r\n( ابن القفطى ، انباه الرواة ، 3 / 141 ، قاهره ، ابو الفضل ابراهيم ) نيز ، - شذرات الذّهب ابن عماد حنبلى ( 5 / 134 ، بيروت ، 1350 ه . ق . ) كه شعر را از آن ابو بكر محمّد بن نقطهء بغدادى حنبلى ( وفات ، 629 ه . ق . ) نوشته است . اين ابيات ، رباعى معروف شيخ احمد جام ( وفات ، 536 ه . ق . ) را به ياد مىآورد كه گويد : -\r\n","page_name":" 86 ","page_number":86},
  {"content":"\r\n\r\nگويند :\r\n تيره و تبر و نيزه نمىيارم « 1 » خورد * لوت و مى و مُطرِبم « 2 » نكو مىسازد \r\nو چون پهلوانى را در معركه « 3 » بكشند هيزگان و مخنّثان از دور نظاره كنند و با هم\r\n\r\n\r\n","description":"","footnote":"\r\n-\r\n يا رب بَرِ خلق ناتوانم نكنى * در بوتهء صبر امتحانم نكنى\r\nاز طعنهء دشمنان مرا باكى نيست * مستوجبِ رحمِ دوستانم نكنى . \r\nاين رباعى را به خواجه عبد اللّه انصارى هم نسبت داده‌اند .\r\n( 1 ) . نمىيارم ، نمىتوانم . فعل مضارع از يارستن ( به كسر راء ) : توانستن ، نيرو داشتن و جرأت كردن . فردوسى فرمايد ( شاهنامه ، 4 ، « گفتار اندر ستايش خرد » ) :\r\n كنون اى خردمند وصفِ خرد * بدين جايْگه گُفتن اندر خُورَد . . .\r\nخرد را و جان را كه يارَد ستَود * وگر من ستايم كه يارَد شنود ، \r\nو در « يارستن » همو فرمايد ( همانجا ، 109 ، « اندرز دادند زال » ) :\r\n كسى سامِ يَل را نيارست گفت * كه فرزندِ پير آمد از خوب جُفت \r\n( 2 ) . مطرب ( اسم فاعل از اطراب ، به طرب آوردن و شادى انگيختن ) ، كسى كه نواختن ساز و خواندن آواز ( - رامشگرى ) يا دست‌افشانى و پايكوبى را پيشهء خود سازد ، و مردم را به نشاط و طرب آورد . سعدى گويد ( بوستان ، 5 ، فروغى ) :\r\n قَلَم‌زن نكودار و ، شمشيرزن * نه مُطْرِب كه ، مردى نيايد ز زن \r\nهمو گويد ( گلستان ، 81 ، فروغى ) :\r\n مُطربى دور از اين خُجسته‌سراى * كس ، دو بارش ، نديد در يك جاى \r\nمولوى در وصف پر مرغ گويد ( مثنوى ، 2 / 189 ) :\r\n تو چه دانى بانگِ مرغان را همى * چون نديدى مر سُليمان را دَمى\r\nپرِّ آن مُرغى كه بالَش مُطرِب است * از بُرونِ مشرق است و مغرب است . \r\nخواجهء شيراز گويد ( ديوان ، 231 ، قزوينى ) :\r\n بر سرِ تُربتِ من با مى و مُطْرِب بنشين * تا ببويت ز لَحَد رقص‌كُنان برخيزم . \r\n( 3 ) . معركه ( به كسر راء ) ج معارك ، ميدان جنگ و « جنگ جاى » -\r\n","page_name":" 87 ","page_number":87},
  {"content":"\r\n\r\nگويند : « اى جان خداوندگار « 1 » خ هيززى و ديرزى خ « 2 » » . مرد صاحب‌حزم بايد كه روز هيجاء « 3 »\r\n\r\n\r\n","description":"","footnote":"\r\n- ( بيهقى ، تاريخ ، 238 ) و جاى كارزار . « و اين ظرف است از عرك كه به معنى ماليدن و گوشمال دادن و خراشيدن است [ تعريك به معنى ماليدن و گوشمال دادن نيز از همين مادّه است 
  ] ، چون دليران در كارزار همديگر را مىمالند لهذا جنگ‌گاه را معركه اسم شد » ( غياث ) . ظهير فاريابى در مدح طغانشاه سلجوقى گويد ( ديوان ، 102 ، رضى ) :\r\n در تنگناىِ معركه گردونِ تُند را * از صَدْمَتِ ركابِ تو باشد مُخاطره . . .\r\nاز بهرِ موكبِ تو كه نعلش سَزَد هِلال * شد كهكشان چو آخُر و گردون چو تُوبره ! \r\nعبيد خود در مدح ابو اسحق اينجو گويد ( ديوان ، 16 ، اقبال ) :\r\n به روزِ مَعرِكه خورشيدِ تيغ‌زن هر دم * ز زخم تيرِ تو در زينهار مىآيد . \r\n( 1 ) . خداوندگار ، صاحب ، مالك و خداوند ( برهان ) . برخى از محقّقان گفته‌اند « گار » در اين تركيب كلمهء تشبيه است يعنى مانند خداوند و خداوندگونه . و در سراج اللغات گويد : لفظ « گار » در « خداوندگار » زايد است ، چنان كه در الفاظ پيروزمند و شادمند ، « مند » زايد است ( ولى ظاهرا اين استدلال چندان استوار نيست ، و نظامى و استادان ديگر هر دو لفظ را به كار برده‌اند ، و پژوهندگان آنها را وجهى نهاده‌اند ) . حافظ گويد ( ديوان ، 156 و 330 ، قزوينى ) :\r\n جهانيان همه گَر منعِ من كُنند از عشق * من آن كُنم كه خداوندگار فرمايد ، \r\nو :\r\n چو خسروانِ ملاحت به بندگان نازند * در آن ميان تو خداوندگارِ من باشى . \r\nدر عبارت عبيد به معنى « اى سرور و اى بزرگوار » مناسب مىنمايد .\r\n( 2 ) . « هيززى و ديرزى » ، اين تعبير ظاهرا متداول و مثل بوده است ، چنان كه شاعر گويد ( خيّام‌پور ، « نشريّهء دانشكدهء ادبيّات تبريز » ، سال 1 ، شمارهء 3 / 35 ) :\r\n حَذَر ز صُحبَتِ زاهد ، حيات اگر خواهى * كه « هيز باش و بزى دير » در جهان مَثَل است . \r\n( 3 ) . هيجا ، جنگ ( غياث ) . الهيجاء : الحرب ( لسان ) . سنائى گويد ( ديوان ، 55 ، مدرّس ) :\r\n تُرا تيغى به كف دادند تا غزوى كُنى با تن * تو چون از وى سپرسازى نمانى زنده در هيجا \r\n","page_name":" 88 ","page_number":88},
  {"content":"\r\n\r\nقول پهلوانان خراسان را دستور سازد « 1 » كه مىفرمايند : « مردان در ميدان جهند ما در كهدان « 2 » جهيم » . لا جرم اكثر گردان و پهلوانان اين بيت را نقش نگين خود ساخته‌اند :\r\n « گُريز بهنگام پيروزى است » * خُنُك پهلوانى كَش اين روزى است « 3 » \r\n\r\n\r\n","description":"","footnote":"\r\n( 1 ) . دستور سازد ، از معانى دستور ، راه و رسم و آيين و روش است ( برهان ) ، پس دستور ساختن يعنى راه و روش و راهنما قرار دادن . و اين به همان معنى است كه فردوسى دستور داشتن را به كار برده است ( شاهنامه ، 2 / 1413 ، بروخيم ) :\r\n خرد را و جان را تو دستور دار * به دو جانت از ناسزا دور دار\r\n( - خرد و جان را تو دستور ساز * به دو جانت از ناسزا دور ساز ) . \r\n( 2 ) . كهدان ( - كاهدان ) ، انبار كاه و كاه‌جاى ، جايى كه در آن گاه يا خوراك ستوران را نگه‌دارى يا انبار مىكنند . در قديم ، بويژه ، در روستاها ، سگان روى كاهدان و يا در داخل آن مىخوابيده‌اند ، و بر آينده و روندهء ناشناس بانگى مىزدند . عبيد در همين « رساله » ( باب ششم ، در حلم ) گويد : « گر سگى بانگى كند بر بام كهدان غم مخور » . قوامى رازى گويد ( ديوان ، 130 ، مُحدّث ) :\r\n مُهرِ پاى و مُهرِ گنج و عقل كُن تا چند از اين * خشم در دل چون سگ اندر كُنجِ كَهدان داشتن . \r\nسنائى گويد ( « سير العباد » ، 292 ، مثنوىهاى سنائى ، مدرّس ) :\r\n خر نه‌اى كاهدان چه خواهى كرد * سگ نه‌اى استخوان چه خواهى كرد . \r\nناصر خسرو گويد ( ديوان ، 436 ، مينوى - محقّق ) :\r\n چه سخن گويم من با سپهِ ديوان * نه مرا داد خداوند سليمانى\r\nپيش نايند همى هيچ مگر از دور * بانگ دارند همى چون سگِ كَهدانى . \r\n( 3 ) . مصراع اوّل اين بيت از اسدى طوسى ( فت ، 465 ه . ق . ) است ( گرشاسب‌نامه ، 360 ، حبيب يغمايى « پند دادن گشتاسب نريمان را » ) :\r\n چو تابت نباشد به جنگ و ستيز * از آن به نباشد كه گيرى گُريز\r\nبه جنگ ار چه رفتن ز بهروزى است * « گُريز به هنگام پيروزى است »\r\nچو گويند كز جنگ برگاشت پُشت * از آن بِه كه گويند دشمنش كُشت . \r\n","page_name":" 89 ","page_number":89},
  {"content":"\r\n\r\nاز نوخاسته « 1 » يى اصفهانى روايت كنند كه در بيابانى مغولى « 2 » به دو رسيد ، بر او حمله كرد . نوخاسته از كمال كياست « 3 » تضرّع‌كنان گفت « اى آغا خداى را هم گامم كش » يعنى بگا مرا و مكش مرا . مغولش بر او رحم آورد و بر قول او كار كرد . جوان به يمن اين تدبير\r\n\r\n\r\n","description":"","footnote":"\r\n( 1 ) . نوخاسته ، نوجوان ؛ تازه به دوران رسيده ( ج نوخاستگان ) . حافظ گويد ( ديوان ، 56 ، قزوينى ) :\r\n صُبحدم مُرغ چمن با گُلِ نوخاسته گفت * ناز كَم كُن كه در اين باغ بسى چون تو شكفت\r\nگُل بخنديد كه از راست نَرنجيم ولى * هيچ عاشق سُخنِ سخت به معشوق نگفت . . . \r\nبيهقى پس از انتقاد از « سورى » و ستمگرىهاى او در خراسان آرد ( تاريخ ، 532 ، فيّاض ) :\r\n« . . . و ندانم تا اين نوخاستگان در اين دنيا چه بينند كه فراخيزند و مشتى حطام گرد كنند وز بهر آن خون ريزند و منازعت كنند و آنگاه آن را آسان فرو گذارند و با حسرت بروند . »\r\n( 2 ) . مغولى ( منسوب به مغول ) يكى از طوايف زردپوست ساكن آسياى مركزى و شرقى ، كه شامل قبايل بسيار بودند مانند : تاتار ، قيات ، قنقرات ، جلاير ، كرائيت و غيره . اين قوم ، در اوايل قرن هفتم هجرى به رياست چنگيز ( وفات ، 624 ه . ق . ) از قبيلهء قيات بر قسمت مهمّى از آسيا تسلّط يافت . در اين روزگار سلطان محمّد خوارزمشاه ( وفات ، 617 ه . ق . ) در ايران حكومت مىكرد . چنگيز در آغاز با سلطان باب دوستى مفتوح ساخت ، ولى حاكم اترار ، به نادانى ، فرستادگان او را كشت و سرانجام پاى اين قوم به خاك ايران بازشد ، و پس از مرگ سلطان محمّد و كشته شدن پسر شجاع ولى بىتدبيرش سلطان جلال الدّين منكبرنى ، سپاه مغول ايران را فتح كردند ( اقبال آشتيانى ، تاريخ مغول ، 219 - 311 ، امير كبير ، 1352 ه . ش . ) .\r\n( 3 ) . كياست ، الكياسة : الظّرافة و الفطانة و حسن الفهم و الادب - ظرافت و تيزهوشى و نيك‌فهمى و آداب‌دانى ( لسان ) . و در فلسفه ، چنان كه صدرا مىگويد : توانايى نفس ناطقه در استنباط آن چيزهايى است از ، مصالح و مفاسد ، براى شخص ، كه سودمندتر و درست‌تر است ( اسفار ، 1 / 327 ، تهران ) . و اسم يا صفت از آن « كيّس » است ؛ در حديث آمده است « المؤمن كيّس » - به خدا گرويده تيزهوش و زيركسار باشد .\r\n","page_name":" 90 ","page_number":90},
  {"content":"\r\n\r\nاز قتل خلاص يافت ؛ گويند بعد از آن سى سال ديگر عمر در نيكنامى بسر برد . زهى « 1 » جوان نيك‌بخت ! گويا اين مثل در باب او گفته‌اند :\r\n جوانانِ دانا و دانش‌پذير * سَزَد گر نشينند بالاىِ پير « 2 » \r\nاى ياران ! معاش و سنّت « 3 » اين بزرگان غنيمت دانيد . مسكين پدران ما كه عمرى در ضلالت به سر بردند و فهم ايشان بدين معانى منتقل نگشت « 4 »\r\n\r\n\r\n","description":"","footnote":"\r\n( 1 ) . زهى - ادات تحسين - آفرين ، مرحبا ؛ يك معنى آن نيز زه كمان است . در هر دو معنى مولوى گويد ( مثنوى ، 1 / 97 ، علاء الدّوله ) :\r\n از براىِ آنكه گويندت زهى * بسته‌اى بر گردنِ جانت زهى ! \r\n( 2 ) . گويندهء اين بيت را - كه عبيد به عنوان مثل ياد كرده - نيافتم . در امثال و حكم مرحوم دهخدا هم نيست . احتمالا از خود عبيد باشد .\r\n( 3 ) . معاش ، در اينجا به معنى « شيوهء معيشت و آيين زندگانى » به كار رفته است . نيز - 55 / 2 ؛ سنّت ، راه و رسم و شيوه .\r\n( 4 ) . منتقل نگشت ، انتقال از جايى به جايى شدن و رفتن است ، ولى در اين عبارت به معنى « متوجّه شدن » و « توجّه يافتن » استعمال شده است . در اين بيت مولوى « منتقل شدن » تقريبا به همين معنى « منتقل گشتن » آمده است ( مثنوى ، 1 / ب 2085 ، نيكلسن ) :\r\n « فَازْنِ بِالحُرَّه » پىِ اين شد مَثَل * « فَاسْرِقِ الدُّرَّه » بدين شد مُنْتقَل . \r\n","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nباب سوّم در عفّت\r\n\r\n- مذهب منسوخ\r\nدر سير « 1 » اكابر سلف « 2 » مطالعه افتاده است كه در ازمنهء\r\n\r\n\r\n","description":"","footnote":"\r\n( 1 ) . سير ( ج سيرت ) - روش‌ها ، سنّت‌ها ؛ كتاب يا نوشته‌يى كه حاكى از رفتار و كردار و سلوك و سرگذشت پيامبر اكرم ( ص ) يا معصوم يا بزرگى ( يا بزرگانى ) باشد ، مانند سيرهء ابن هشام يا السيرهء محمد بن اسحق . ولى در اينجا به معنى اوّل مناسب‌تر مىنمايد « امّا آنچه [ از اعمال صالحه 
  ] كه مبدأ آن طبع بود آن است كه تفاصيل آن مقتضاى عقول اهل بصارت و تجارب ارباب كياست بود ، و به اختلاف ادوار و تقلّب سير و آثار مختلف و متبدّل نشود . . . » ( خواجهء طوسى ، اخلاق ناصرى ، 41 ، مينوى - حيدرى ) .\r\n( 2 ) . اكابر سلف - بزرگان پيشين ،\r\n","page_name":" 93 ","page_number":93},
  {"content":"\r\n\r\nماضيه « 1 » عفّت را يكى از خصايل اربعه شمرده‌اند ، و در حدّ آن فرموده‌اند : عفّت عبارتست از پاكدامنى « 2 » ؛ و لفظ عفيف بر آن كس اطلاق كردندى « 3 » كه چشم از ديدن نامحرم « 4 » ، و گوش از شنيدن غيبت « 5 » ، و دست از تصرّف در مال ديگران و زبان از گفتار\r\n\r\n\r\n","description":"","footnote":"\r\n( 1 ) . ازمنهء ماضيه ، روزگاران گذشته .\r\n( 2 ) . عبيد در اينجا نيز « عفّت » را به شرح الاسم تعريف كرده است . اين مسكويه عفّت را چنين تعريف كرده « امّا العفّة فهى فضيلة الحسّ الشّهوانىّ . و ظهور هذه الفضيلة فى الانسان يكون بان يصرف شهواته بحسب الرّأى ، اعنى ان يوافق التمييز الصّحيح حتّى لا ينقاد لها و يصير بذلك حرّا غير متعبّد لشىء من شهواته » و نيز « متى كانت حركة النفس البهيميّة معتدلة منقادة للنّفس العاقلة غير متأبية عليها فيما تسقطه لها و لا منهمكة فى اتباع هواها حدثت عنها فضيلة العفّة و تبتعه فضيلة السّخاء » ( تهذيب ، 22 و 20 ) ، و مقابل عفّت ، « شره » است « و اعنى بالشّره الانهماك فى اللذّات و الخروج فيها عمّا ينبغى . . . » ( همانجا ، 33 ) . امّا در حقيقت عفّت از اين جهت فضيلت است كه حدّ وسط دو رذيلت است يكى « شره » و ديگرى « خمود شهوت » ( همانجا ، 34 ) .\r\n( 3 ) . اطلاق كردندى - اطلاق ، در اصل رها كردن و آزاد ساختن است . ولى « اطلاق كردن » - به كار بردن واژه‌يى در معنيى خاصّ استعمال شده است .\r\n( 4 ) . نامحرم - مردى كه محرم زن نيست [ و بالعكس 
  ] ؛ بيگانه . المحرم : القرابة الّتى لا يحلّ نكاحها [ - محرم ، كسى است كه نكاح او حلال نيست 
  ] ، و حريم الدّار ما كان من حقوقها . و اصل در همه منع است ( تفسير ابو الفتوح ، 5 / 149 ، شعرانى ) . عوفى آرد « اموال و حرم آن مسلمانان را چنان محافظت فرمود كه دست هيچ ناحفاطى دامن هيچ نامحرمى نبسود » ( جوامع الحكايات ، 1 / 22 ، دكتر معين ، دانشگاه ) . حافظ گويد ( ديوان ، 119 ، قزوينى ) :\r\n چه جاىِ صُحبتِ نامَحرم است مجلسِ انس * سرِ پياله بپوشان كه خرقه‌پوش آمد \r\n( 5 ) . غيبت ، به كسر غين ، ياد كردن ديگرى است بدانچه او را خوش نيايد ؛ و اگر آن چيز در او باشد غيبت است ، و اگر نباشد بهتان است ، و اگر مواجهه باشد شتم است ( جرجانى ، تعريفات ، 143 ) ، بد گفتن به كسى در پشت سر او . حافظ گويد ( ديوان ، 242 ، قزوينى ) :\r\n واعظِ ما بوىِ حق نشنيد بشنو كاين سخن * در حضورش نيز مىگويم نه غيبت مىكنم \r\n","page_name":" 94 ","page_number":94},
  {"content":"\r\n\r\nفاحش « 1 » و نفس از ناشايست بازداشتى . چنين كس را عزيز داشتندى . و اينكه شاعر گفته :\r\n بر همه خلق سرافراز بُوَد هر كه چو سرو * پاكدامن « 2 » بُوَد ، و راست‌رو « 3 » و ، كوته‌دست « 4 » ، \r\n\r\n\r\n","description":"","footnote":"\r\n( 1 ) . فاحش ، از حدّ در گذرنده در بدى ؛ هر بدى كه از حدّ در گذرد ( غياث ) . در عبارت عبيد « بد و زشت » معنى مىدهد . سعدى گويد « . . . پردهء ناموس بندگان به گناه فاحش ندرد ، و وظيفهء روزى [ خواران 
  ] به خطاى منكر نبرد » ( گلستان ، 28 ، فروغى ) .\r\n( 2 ) . پاكدامن ( - تردامن ) [ - پاكدامان 
  ] - پاك ، عفيف ، صالح . حافظ گويد ( ديوان ، 237 ، قزوينى ) :\r\n در شأنِ من به دُردكشى ظنّ بد مَبَر * كالوده گشت خرقه ولى پاكدامنم . \r\nو در مقابل آن گويد ( ديوان ، 230 ، قزوينى ) :\r\n سِرِّ سوداىِ تو در سينه بماندى پنهان * چشمِ تردامن اگر فاش نكَردى رازم \r\nو ديگرى گويد :\r\n هيچكس بىدامن تر نيست ليكن پيش خلق * بازمىپوشند و ما بر آفتاب افگنده‌ايم \r\n( 3 ) . راست‌رو ، راست‌رونده ، بىانحراف ، مستقيم حركت كننده ؛ درستكار ( - كج‌رو و كج‌رفتار ) .\r\nمنوچهرى گويد ( ديوان ، 52 ، دكتر دبير سياقى ) :\r\n بيش بين چون كركس و ، جولان كُننده چون عُقاب * راهوار ايدون چو كبك و ، راسترَو همچون پلنگ . \r\nنظامى گويد ( گنجينه ، 71 ، وحيد ) :\r\n چو مىكردم اين داستان را بسيج * سخن راستَرو بود و ره پيچ‌پيچ . \r\nسعدى گويد ( بوستان ، 191 ، فروغى ) :\r\n نه پايى چو بينندگان راست‌رَو * نه گوشى چو مردِ نصيحت شنو \r\nيا ( كلّيات ، « مواعظ » ، 720 ، فروغى ) :\r\n سعديا راست‌رَوان گوىِ سعادت بُردند * راستى كن كه به منزل نرسد كج‌رفتار . \r\n( 4 ) . كوته‌دست ( - كوتاه‌دست - درازدست ) ، صفت مركّب ، آنكه از تجاوز به مال و عرض كسان خوددارى مىكند . فرّخى گويد ( ديوان ، 286 ، دبير سياقى ) : -\r\n","page_name":" 95 ","page_number":95},
  {"content":"\r\n\r\nمصداق همين معنى است . گويند حكيمى مذمّت « 1 » كسى از پسر خود بشنيد گفت « يا بنىّ ما لك ترضى ان يكون بلسانك ما لا ترضى ان يكون على بدن غيرك ؟ » « 2 » . شخصى\r\n\r\n\r\n","description":"","footnote":"\r\n-\r\n جوان كه قادر گردد درازدست شود * امير كوته‌دست است و قادر است و جوان ؛ \r\nگاه نيز به معنى « نامراد و ناكام » آيد . در اين معنى سعدى گويد ( كلّيّات ، 626 ، فروغى ) :\r\n ما تماشاكُنانِ كُوته‌دست * تو درختِ بلندبالايى . \r\nهمو به معنى اوّل ( درست‌كار و ناستمگار ) آرد ( بوستان ، 104 ، فروغى ) :\r\n قوى بازوانند و كوتاه‌دست * خردمندِ شيدا و هشيارِ مست . \r\nاين تركيب سه بار در كليله و دمنه ( 65 ، 120 ، 400 ، مينوى ) به همين معنى آمده است « [ پير 
  ] راستى حال ، قاضى را معلوم گردانيد چنان كه كوتاه‌دستى و امانت مغفّل معلوم گشت ، و خيانت پسرش از ضمن آن مقرّر گشت . . . » . گويندهء بيت را نيافتم .\r\n( 1 ) . مذمّت ، مصدر ميمى از ذمّ - نكوهيدن و نكوهش ( غياث ) . متنبّى شاعر تواناى عرب ( وفات 354 ه . ق . ) مىگويد :\r\n و اذا اتتك مذمّتى من ناقص * فهى الشهادة لى بانّى كامل \r\n( ديوان ، 2 / 425 ، ديتريصى ؛ ياقوت حموى ، معجم الادباء ، 3 / 124 ، دار المأمون ) چون نكوهش مرا مرد ناقص و ناتمامى پيش تو آورد همان [ نكوهش 
  ] گواه اين است كه من كامل هستم . سعدى گويد ( « بوستان » ، كلّيّات ، 361 ، فروغى ) :\r\n اگر كُنجِ خلوت گزِينَد كسى * كه پرواىِ صحبت ندارد بسى\r\nمَذَمَّت كنندش كه زَرق است و ريْو * ز مردم چُنان مىگريزد كه ديو\r\nوگر خنده‌روى است و آميزگار * عفيفش ندانند و پرهيزگار . \r\nخواجهء طوسى در بيان اقسام سياست آرد ( اخلاق ناصرى ، 301 ، مينوى - حيدرى ) : « و دوم [ سياست 
  ] ناقصه بود كه آن را تغلّب خوانند ، و غرض از آن استعباد خلق [ - بنده گرفتن مردم 
  ] بود ، و لازمش نيل شقاوت و مذمّت . . . » .\r\n( 2 ) . يا بنىّ . . . ، اى پسركم تو را چه مىشود كه خشنود باشى به زبان تو آن چيزى باشد كه خشنود نيستى بر تن جز تو باشد .\r\n","page_name":" 96 ","page_number":96},
  {"content":"\r\n\r\nشكايت ديگرى مىكرد و عيوب او با امير المؤمنين « 1 » حسن بن على « 2 » مىگفت .\r\nامير المؤمنين على « 3 » با پسر گفت : « يا بنىّ نزّه سمعك عنه فانّه نظر الى اخبث ما فى وعائه\r\n\r\n\r\n","description":"","footnote":"\r\n( 1 ) . امير المؤمنين ، يعنى پيشواى گرويدگان . اگر اين لقب به طور مطلق ذكر شود مراد به آن حضرت علىّ بن ابى طالب ( ع ) است « اذا قيل امير المؤمنين مطلقا فهو علىّ بن ابى طالب » ( راغب ، محاضرات ، 3 / 341 ) . ولى در طول تاريخ اسلام ، خلفاى اموى و عبّاسى و نيز سلاطين عثمانى ، امير المؤمنين لقب داشته‌اند . سنائى گويد ( ديوان ، 552 ، مدرّس ) :\r\n آنكه نشنيده است عدلِ عُمَّرِ عبد العزيز * لاجَرَم حَجّاج را خواند امير المؤمنين \r\nناصر خسرو گويد ( ديوان ، 173 ، مينوى - محقّق ) :\r\n قيمتِ هركس به قدر علم اوست \r\nهمچنين گفته است امير المؤمنين ، و آن اقتباس است از گفتهء امير مؤمنان ( ع ) كه « قيمة كلّ امرئ ما يحسنه » - ( شرح نهج ، 2 / 193 ) .\r\n( 2 ) . ابو محمّد حسن بن على بن ابى طالب ( 3 - 50 ه . ق . ) دومين امام شيعه اثنى عشرى ، و پنجمين و واپسين خليفه از خلفاى « راشدين » . در مدينه از فاطمه ( ع ) دختر پيامبر ( ص ) متولّد شد . در سال 40 ه . ق . پس از شهادت پدرش ، با او به خلافت بيعت كردند ، و او با ياران آهنگ جنگ با معاويه كرد . در مسكن [ -  Masken  
  ] ، ناحيه‌يى نزديك شهر انبار ، بين دو لشكر تلاقى افتاد .\r\nامّا جنگ درنگرفت و كار به صلح انجاميد ، و امام از خلافت چشم پوشيد و به مدينه رفت ، و خلافت بر معاويه قرار گرفت . امام حسن در مدينه وفات يافت ، و مطابق روايات شيعه در نهان به تحريك معاويه توسّط همسرش مسموم گرديد . در جمال صورت بسيار به پيامبر اكرم شبيه بود . چنان كه فاطمه ( ع ) همواره مىگفت « بابى ! شبيه بابى غير شبيه بعلىّ » به جان پدرم كه شبيه پدرم هست و شبيه على نيست . در حلم و نطق و بديهه گويى شهرت داشت ( ابن اثير ، الكامل ، 3 / 182 ؛ يعقوبى ، تاريخ ، 2 / 117 و 214 - 215 ؛ ابن ابى الحديد ، شرح نهج ، 16 - 12 - 13 ، ابو الفضل ابراهيم ) .\r\n( 3 ) . على بن ابى طالب بن عبد المطلب بن هاشم ، مكنّى به ابو الحسن و ابو تراب و ابو الهيجاء و ملقّب به امير المؤمنين ( على الاطلاق ) ، اسد اللّه ، حيدر ، كرّار ، حيدر كرّار ، شاه مردان ، شاه ولايت و -\r\n","page_name":" 97 ","page_number":97},
  {"content":"\r\n\r\nفأفرغه فى وعائك » « 1 » . منصور حلّاج « 2 » را چون بر دار كردند گفت « در كوچكى بر شارعى\r\n\r\n\r\n","description":"","footnote":"\r\n- مولاى متقيان ( شهيد در كوفه ، رمضان 40 ه . ق . ) . پسر عمّ و داماد پيامبر اكرم ( ص ) ، امام نخستين شيعيان ، و خليفهء چهارم از خلفاى « راشدين » ، و يكى از بزرگ‌ترين مردان صدر اسلام ، و به نظر شيعه ، بزرگ‌ترين مردان پس از پيامبر اكرم . براى اطلاع بيشتر ، - على اصغر حلبى ، تاريخ انديشه‌هاى سياسى در ايران و جهان اسلامى ، 137 - 147 ، تهران ، انتشارات بهبهانى ، 1373 ه . ش .\r\n( 1 ) . يا بنىّ نزّه . . . اى پسركم پاك ساز گوش خود را از آن [ عيب‌جويى و غيبت كردن 
  ] ، زيرا او مىنگرد به ناپاك‌ترين چيزى كه در ظرف [ وجود 
  ] اوست ، پس مىريزد آن را در ظرف [ وجود 
  ] تو . ريشهء اين سخن الحكمة الخالدة ( « جاويدان خرد » ) ، 133 ، چاپ عبد الرحمن بدوى ، دانشگاه تهران ، 1358 ه . ش . ، نوشتهء ابن مسكويه است كه چنين آرد : « سمع امير المؤمنين علىّ عليه السلام رجلا يغتاب رجلا عند ابنه الحسن عليه السلام ، فقال : يا بنىّ نزّه نفسك و سمعك عنه ! فانّه نظر الى اخبث ما فى وعائه فأفرغه فى وعائك » . مطالعهء رسالهء نوادر الامثال عبيد نيز نشان مىدهد كه او با الحكمة الخالدهء ابو على مسكويهء رازى كاملا آشنا بوده است . نيز ، - غزّالى ، احياء علوم الدين ، 1 / 25 ، بدوى طبانه . كه اين محاوره را به شافعى و احمد بن يحيى بن وزير نسبت داده است : « قال احمد بن يحيى بن الوزير : خرج الشافعىّ يوما من سوق القناديل فتبعناه فاذا رجل يسفه على رجل من اهل العلم ، فالتفت الشافعىّ الينا و قال نزّهوا اسماعكم عن استماع الخنا كما تنزّهوا السنتكم عن النطق به فانّ المستمع شريك القائل و انّ السفيه لينظر الى اخبث شىء فى انائه فيحرص ان يفرغه فى اوعيتكم ، و لو ردّت كلمة السفيه لسعد رادّها كما شقى بها قائلها » .\r\n( 2 ) . منصور حلّاج ، مراد حسين منصور حلّاج است . ناميدن اشخاص به نام پدر و جدّشان ، در متون پارسى و تازى متداول بوده است ، مانند « پسر زكريّا » كه ناصر خسرو در زاد المسافرين و جامع الحكمتين دربارهء محمّد بن زكرياى رازى ( فت ، 311 - 320 ه . ق . ) ، و حسن ميمندى دربارهء احمد حسن ميمندى كه سعدى در گلستان به كار برده‌اند ؛ و نيز خيّام نيشابورى كه امروزه -\r\n","page_name":" 98 ","page_number":98},
  {"content":"\r\n\r\nمىگذشتم آواز زنى از بام شنيدم از بهر نظارهء او بالا نگريستم ، اكنون از دار به زير نگريستن كفّارت « 1 » آن بالا نگريستن مىدانم « 2 » . »\r\n\r\nمذهب مختار\r\nاصحابنا مىفرمايند كه : قدما در اين باب غلطى شنيع « 3 » كرده‌اند و عمر گرانمايه به\r\n\r\n\r\n","description":"","footnote":"\r\n- معمولا ( و همين‌طور در گذشته ) دربارهء عمر بن ابراهيم خيّام نيشابورى ( فت ، 517 - 520 ه . ق . ) استعمال كرده و مىكنند . دربارهء حسين منصور حلّاج ( كشتهء ، 309 ه . ق . ) ، - شناخت عرفان و عارفان ايرانى ، 274 - 312 ، نوشتهء على اصغر حلبى ، زوّار .\r\n( 1 ) . كفّارت ، الكفّارة ما كفّر به الذّنب او الاثم من صوم او صدقة او نحوهما ( جبران مسعود ، الرّائد ، 1246 ) ، هر چيز كه بدان گناه را پاك گردانند از صدقه و روزه و مانند آن . مثلا كفّارهء سوگند عبارت از يك بنده آزاد كردن يا سه روز روزه داشتن ، يا ده مسكين را طعام دادن يا ده درويش را كسوت پوشانيدن است ( تهانوى ، كشّاف اصطلاحات الفنون ، 2 / 1291 ، هند ) .\r\n( 2 ) . ريشهء داستان به تفصيل اين است « عن موسى بن ابى ذرّ البيضاوىّ ، قال كنت امشى خلف الحلّاج فى سكك البيضاء ، فوقع ظلّ شخص فى بعض السّطوح عليه . فزفع الحلّاج رأسه فوقع بصره على امراة حسناء . فالتفت الىّ و قال : سترى و بال هذا علىّ و لو بعد حين . فلمّا كان يوم صلبه كنت بين القوم ابكى ، فوقع بصره علىّ من فوق الخشبة فقال يا موسى ! من رفع رأسه كما رأيت و اشرف الى ما لا يحلّ له اشرف على الخلق هكذا و اشار الى الخشبة » ( ماسينيون و كراوس ، اخبار الحلّاج ، 33 - 34 ) .\r\n( 3 ) . شنيع - زشت و ناپسنديده ، قبيح ( غياث اللغات ) . خواجهء طوسى دربارهء اينكه « افعال خدا ، به قصد اوّل ، به سوى چيزى خارج از ذات او متوجه نيست » گويد « و افعال خاصّ خداى سبحانه . . . به قصد اوّل متوجّه نيست به سوى چيزى خارج از ذات او ، يعنى نه از براى سياست [ - راه بردن 
  ] چيزهايى است كه ما بعضى از آن باشيم ، چه اگر چنين بودى . . . امور خارجى -\r\n","page_name":" 99 ","page_number":99},
  {"content":"\r\n\r\nضلالت و جهالت بسر برده . هر كس كه اين سيرت ورزد ، او را از زندگانى هيچ بهره نباشد . در نصّ « 1 » تنزيل « 2 » آورده است كه :  « . . . أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ . . . »  « 3 » و معنى آن چنين فهم فرموده‌اند كه مقصود از\r\n\r\n\r\n","description":"","footnote":"\r\n- اسباب و علل افعال او شدى ، و آن شنيع و قبيح بود . . . » ( اخلاق ناصرى ، 91 - 92 ، مينوى - حيدرى ) .\r\n( 1 ) . نصّ ، در لغت متن و اصل كلام را گويند . النّصّ : من الكلام ، اصله و متنه ( لسان ) ، و در اصطلاح مفسّران ، سخنى است كه جز يك معنى نداشته باشد ، و گفته‌اند : سخنى است كه احتمال تأويل در آن نباشد . النصّ ما لا يحتمل الّا معنىّ واحدا ، و قيل ما لا يحتمل التأويل ( تعريفات ، 215 ) .\r\nسنائى گويد ( حديقه ، 71 ، مدرّس ) :\r\n مُتشابه بخوان در آن مآويز * وز خيالاتِ بيهده بگُريز\r\nآنچه نَصّ است جُمله آمَنّا * و آنچه اخبار نيز سَلَّمنا \r\n( 2 ) . تنزيل - فرو فرستادن ، و در اصطلاح عبارت از ظهور قرآن بر حسب احتياج امّت اسلامى است بواسطهء جبرئيل بر قلب پيامبر اكرم ( ص ) . و فرق ميان انزال و تنزيل ، كه هر دو در قرآن مجيد آمده اين است كه انزال را در مورد ناگهانى و دفعى و يكباره فرستادن به كار مىبرند ، در حالى كه تنزيل در تدريج و تفريق به كار مىرود ؛ يا تنزيل به معنى اندك‌اندك و « نجم نجم » فرود آوردن است ، ولى انزال عامّ است هم تدريج را و هم يكباره فرود آوردن را ( جرجانى ، تعريفات ، 60 - 61 ؛ راغب اصفهانى ، مفردات ، 489 ، كيلانى ) . در قرآن مجيد ، غالبا تنزيل به معنى منزّل به كار رفته ( - فرود آمده ) ؛ عبيد نيز به همين شيوه يعنى به معنى « قرآن » استعمال كرده است .\r\n( 3 ) . انّما الحيوة . . . ، همانا زندگانى دنيا بازى و بيهودگى و تفاخر ميان شماست و افزونى است در خواسته‌ها و فرزندان . . . ( سورهء حديد ، 57 / آيهء 20 ) . بايد در نظر داشت كه مقصود عبيد در اينجا طنز و تسخر زدن است و به تهكّم مانند معاصران خود مىگويد كه معنى آيه اينست كه حيات دنيا عبارت از خوردن و بازى كردن و آذين بستن و به همديگر فخر فروختن و مال و فرزند زياد داشتن است ، نه آن معنى عرفانى كه معمولا پيشينيان از آن استنباط مىكرده‌اند يعنى خوار داشتن دنيا و بيقدر دانستن آن در جنب آخرت .\r\n","page_name":" 100 ","page_number":100},
  {"content":"\r\n\r\nحيات دنيا لعب و لهو و زينت و تفاخر و جمع كردن مال و غلبهء نسل است .\r\nمىفرمايند كه لهو و لعب بىفسق « 1 » و آلات مناهى « 2 » امرى ممتنع است ، و جمع كردن مال بىرنجاندن مردم و ظلم و بهتان و زبان در عرض « 3 » ديگران دراز كردن محال « 4 » .\r\n\r\n\r\n","description":"","footnote":"\r\n( 1 ) . فسق - كار بد ؛ گناه ، بدكارى . بيرون رفتن از فرمان خداى . عبيد ، واژه را در اينجا مطلق به معنى بدكارى و يا كار بد به كار برده است . در اصطلاح دينى ، فسق عبارت از ايمان آوردن و شهادتين گفتن و عمل نكردن به فروع است . و صفت از آن « فاسق » است [ در برابر « عادل » يا عدل به معنى فقهى آن 
  ] . چه گويند : « الفاسق : الذى يعتقد و يشهد و لا يعمل » - فاسق كسى است كه گرويده و شهادتين گفته امّا عمل نمىكند ، و گويند چنين كسى عادل ( يا عدل ) نيست تا شهادت او را در محاكم براست دارند ( جرجانى ، تعريفات ، 143 ) . عبيد در همين « رساله » آنجا كه مىگويد « . . . امروز ، فسق يمنى عظيم دارد » آن را به همين معنى دوم به كار برده است .\r\n( 2 ) . مناهى ( ج منهىّ ) - بازداشته شده‌ها ، نهى شده‌ها . مناهى الشرع : ما ينهى عنه ( المنجد ) . سعدى گويد « بخشايش الهى گم شده‌يى را در مناهى چراغ توفيق فراراه داشت تا به حلقهء اهل تحقيق درآمد » ( گلستان ، 82 ، فروغى )\r\n( 3 ) . عرض - آبرو ، ناموس ، شرف ( غياث اللغات ) . خواجهء شيراز گويد ( ديوان ، 303 ، قزوينى ) :\r\n اى مگس حَضْرَتِ سيمرغ نه جولانگهِ تُست * عِرْض خود مىبَرَى و زحمتِ ما مىدارى \r\n( 4 ) . به قول نظامى :\r\n صد جگر پاره شد ز هر سُويى * تا درآمد پهى به پهلويى \r\n( هفت‌پيكر ، 45 ، وحيد ) . و نيز بسنجيد با اين سخن معروف كه به حضرت امير المؤمنين على ( ع ) و معاويه و ديگران نيز نسبت شده است « ما رأيت سرفا الّا و فى جنبه حقّ مضيّع » هرگز اسراف و تجمّلى نديدم مگر اينكه در كنار آن حقّى ضايع شده بود ( راغب ، محاضرات ، 2 / 446 ؛ 3 / 219 ) .\r\n- و عبارتى درست به همين معنى از ديويد ترو (  H . D . Thoreau  ) [ 1817 - 1862 م 
  ] نويسندهء آمريكايى در زبان انگليسى معروف شده ، - حواشى .\r\n","page_name":" 101 ","page_number":101},
  {"content":"\r\n\r\nپس ناچار هر كه عفّت ورزد از اين‌ها محروم باشد ، و او را از زندگان نتوان شمرد ، و حيات او عبث « 1 » باشد و بدين آيت كه  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  « 2 »  ؟  مأخوذ « 3 » بود . و خود چه كلپتره « 4 » باشد كه شخص را با ماه‌پيكرى خلوتى دست دهد ، و از\r\n\r\n\r\n","description":"","footnote":"\r\n( 1 ) . عبث ، العبث ، اللّعب و الهزل و الاستخفاف ( لسان ، « عبث » ) ، كار بيهوده . العبث - ما لا فائدة فيه ( جرجانى ، تعريفات ، 127 ) ؛ ارتكاب كارى كه نتيجهء معلومى نداشته باشد . ظهير فاريابى در غزلى - نيمه عرفانى - با رديف « عبث » آرد ( ديوان ، 201 - 202 ، رضى ) :\r\n در رهِ معرفتش قافله رانديم عَبَث * پاىِ پُر آبله در باديه مانديم عَبَث\r\nفضل و نادانىِ ما در رهِ او يكسان است * آنچه خوانديم عَبَث آنچه نخوانديم عَبَث . . . \r\n( 2 ) . افحسبتم . . . آيا گمان برديد كه ما شما را بيهوده آفريديم و شما به سوى ما بازگردانيده نمىشويد ( مؤمنون ، 23 / آيهء 115 ) .\r\n( 3 ) . مأخوذ ، گرفتار ؛ مسؤول ( غياث ) « . . . اگر بد باشيم و با خلق بدى كنيم و بيدادگر باشيم تا قيامت نام ما به زشتى برند . و هركه از ما ياد كند بر ما لعنت كند ، و روز قيامت مأخوذ باشيم و جاى ما دوزخ باشد » ( نظام الملك ، سياست نامه ، 97 ، اقبال ) .\r\n( 4 ) . كلپتره ( به فتح اول و سوم و سكون لام ) سخن بيهوده و ياوه و ژاژخايى ( غياث ) . انورى گويد ( ديوان ، 2 / 632 و 402 مدرّس ) :\r\n مَردكى بيند از اين بيهوده‌گُو چاكركى * مُشتِ كلپتره و بيهوده به هم درخايند ، \r\nو :\r\n او تُرا كى گفت كاين كلپتره‌ها را جمع كُن * تا تُرا لازم شود چندين شكايت گُسترى . \r\nپوربهاى جامى گويد ( فرهنگ جهانگيرى ، 2 / 1644 ، دكتر رحيم عفيفى ) :\r\n به صد تلبيس بر هم بسته مشتى ژاژ و كلپتره * كه اين مذهب فُلان را بُود و اين قول است به همان را . \r\nبهاء ولد آرد ( معارف ، 2 / 12 ، فروزانفر ) : « . . . تن آدمى را طبقات است در هر طبقه نوعى سماع خوش آيد . چنان كه سماع طبقهء ظاهر گوش خلاف سماع اندرون باشد ؛ هر دو سماع به يكديگر پريشان شوند ، آن بيرونى در مقابلهء اندرونى كلپتره نمايد . »\r\n","page_name":" 102 ","page_number":102},
  {"content":"\r\n\r\nوصال جانفزاى او بهره‌مند نگردد و گويد كه « من پاكدامنم » ؛ تا به داغ حرمان مبتلا گردد ، و شايد بود « 1 » كه او را مدة العمر « 2 » چنان فرصتى دست ندهد ، از غصّه ميرد و گويد « اضاعة الفرصة غصّة » « 3 » . آنكس را كه وقتى او را عفيف و پاكدامن و خويشتن‌دار گفتندى ، اكنون\r\n\r\n\r\n","description":"","footnote":"\r\n( 1 ) . شايد بود ( - شايد بودن ) ، احتمال دارد و يا محتمل است . ناصر خسرو گويد ( ديوان ، 487 ، تقىزاده - مينوى ) :\r\n فُوطه بپوشى تو تا عامّه گفت * شايَد بُوْد كاين صوفيستى . \r\nمصدر مركّب مرخّم از شايد بودن ، مثل تواند بود و نظاير آن . در كليله و دمنه چندين بار آمده ( 46 / 2 ، 99 / 6 ، 103 / 16 ، 163 / 12 ) « و نيز شايد بود كه براى فراغ اهل و فرزندان و ، تمهيد اسباب معيشت ايشان ، به جمع مال حاجت افتد ، و ذات خويش را فداى آن كرده آيد » ، « و نيز شايد بود كه هنر من سبب اين كراهيت گشته است ، چه اسپ را قوّت و تگ او موجب عنا و رنج گردد ، . . . و جمال دم طاووس او را پركنده و بال گسسته گذارد . . . » . براى مورد « تواند بود » ، به پاورقى زير ( 2 ، شعر كمال اسمعيل ) رجوع فرماييد .\r\n( 2 ) . مدّة العمر ، در همهء عمر و در طول حيات . كمال اسمعيل گويد ( ديوان ، 667 ، بحر العلومى ) :\r\n ز مرگ ناخوشتر چيز اگر توانَد بُود * حياتِ مردم كوته‌نَظَر تواند بُود\r\nچگونه زنده بُوَد آنكه مُدَةُ العُمرش * نه از خدا و نه از خود خَبَر توانَد بُود . \r\nاين تركيب به صورت « مدّت عمر » ( بدون ال ) نيز بسيار به كار رفته است . بيهقى در قصّهء قاضى بولانى با ابو نصر مشكان از قول پسر اين قاضى آرد ( تاريخ ، 672 ، فيّاض ) : « . . . من نيز فرزند اين پدرم كه اين سخن گفت و علم از وى آموخته‌ام ؛ و اگر وى را يك روز ديده بودمى و احوال و عادات وى بدانسته ، واجب كردى كه در مدّت عمر پيروى او كردمى ، پس چه جاى آنكه سالها ديده‌ام . » بازكمال اسمعيل گويد ( ديوان ، 444 ، بحر العلومى ) :\r\n تنها هرگز نخورد خواجه * در مُدّتِ عمرِ خويش نانى\r\nنه آنكه بَرَد به خانه مهمان * ليك او باشد طُفيلِ خوانى \r\n( 3 ) . « اضاعة . . . » تباه ساختن فرصت [ مجال مناسب ، مايهء 
  ] غمگينى است . اين عبارت به همين -\r\n","page_name":" 103 ","page_number":103},
  {"content":"\r\n\r\nكون خر « 1 » و مندبور « 2 » و دمسرد « 3 » مىخوانند .\r\n\r\n\r\n","description":"","footnote":"\r\n- صورت در شرح نهج البلاغه ( 18 / 283 ، ابو الفضل ابراهيم ) حضرت على ( ع ) آمده است . و به صورت « بادر الفرصة قبل ان تكون غصّة » در ( ابن شعبهء حرّانى ، تحف العقول ، 77 ، اسلاميّه ) و برخى مآخذ ديگر آمده است . غالب شعراى فارسى دربارهء « اغتنام فرصت » سخن گفته‌اند كه نقل شمّه‌يى از آن نيز سخن را به درازا مىكشد .\r\n( 1 ) . كون خر ، نشستگاه الاغ ، و در ادبيّات فارسى كنايه از بىتميز و احمق و نادان است ( فرهنگ معين ) . سعدى گويد ( گلستان ، 180 ، قريب ) :\r\n گر بىهنر به مال كُند كبر بر حكيم * كونِ خرش شمار اگر گاوِ عنبر است \r\nكمال اسمعيل گويد ( ديوان ، 670 ، بحر العلومى ) :\r\n گشت يكباره حضرتِ خواجه * مجمع ناكسان و بىهُنران\r\nخيمهء او مگر ز پاردُم است * كه در او حاضرند كونِ خران . \r\nمولوى گويد ( ديوان كبير ، 4 / 74 ، فروزانفر ) :\r\n كونِ خر را نظام دين گُفتم * پَشك را عنبر ثمين گُفتم\r\nديو را جبرئيل كردم نام * ژاژ را حُجَّتِ مُبين گُفتم \r\n( 2 ) . مندبور ( لغتى است در مندور ) ، بىدولت و سياه‌بخت و فلك‌زده ( فرهنگ جهانگيرى ، 2 / 1904 ؛ برهان قاطع ) . منوچهرى در مندور گويد ( ديوان ، 39 ، دبير سياقى ) :\r\n خداوندم نكالِ عالمين كرد * سياه و سرنگونم كرد و مندور . \r\nعبيد در « تعريفات » نيز « المندبور » را به « فالگير » تعريف كرده است .\r\n( 3 ) . دمسرد ، در فرهنگ برهان قاطع ، دم سرد را « كنايه از حرف نوميدى و آه نااميدى » ضبط كرده ، و بر اين قياس ، شايد بتوان گفت : دمسرد يعنى نوميد و محروم . كمال اسمعيل در هجو عمر لنبانى آن را به معنى لفظى ( نه كنائى آن ) به كار برده است ( ديوان ، 452 ، بحر العلومى ) :\r\n هست دمسردتر از بادِ خزان * ز آن چو يادش كُنم بلرزم از آن . \r\nمولوى گويد - در معنى كنائى آن ( ديوان كبير ، 4 / 62 ، فروزانفر ) :\r\n بكن سلام كه تسليمِ ابتلاىِ توايم * بپرس گرم كه افسردگانِ دمسرديم . \r\n","page_name":" 104 ","page_number":104},
  {"content":"\r\n\r\nمىفرمايند كه « چشم و گوش و زبان و ديگر اعضا از بهر جذب منفعت و دفع مضرّت آفريده‌اند ، و هر عضوى را از خاصيّتى كه سبب ايجاد او بوده منع كردن ، موجب بطلان « 1 » آن عضو است . پس چون بطلان عضو روا نيست هركس بايد كه آنچه او را به چشم خوش مىآيد آن را بيند ، و آنچه به گوش خوش مىآيد آن را شنود ، و آنچه مصالح او بدان منوط « 2 » باشد از خبث « 3 » و ايذاء و بهتان « 4 » و\r\n\r\n\r\n","description":"","footnote":"\r\n( 1 ) . بطلان ، ناچيز و ضايع و تباه شدن ( غياث ) . حافظ گويد ( ديوان ، 259 ، قزوينى ) :\r\n صوفى بيا كه خرقهء سالوس بركشيم * وين نقشِ زَرْق را خطِ بُطلان بسر كشيم \r\n( 2 ) . منوط ، مربوط ، وابسته ؛ درآويخته و معلّق .\r\n( 3 ) . خبث ( به ضمّ اول و سكون دوم ) ، پليدى ، و پليد شدن و ناخوش گشتن ( مصادر روزنى و غياث ) . در عبارت عبيد به معنى « شيطنت و بدگوهرى و بدذاتى و بدخواهى » آمده است .\r\nحافظ گويد ( ديوان ، 138 و 223 ، قزوينى ) :\r\n پير گلرنگِ من اندر حقِ ازْرَق‌پوشان * رُخصتِ خُبث نداد ار نه حكايت‌ها بود ، \r\nو :\r\n به كام و آرزوىِ دل چو دارم خلوتى حاصل * چه فكر از خُبثِ بدگويان ميانِ انجمن دارم . \r\n( 4 ) . بهتان ( به ضمّ اوّل ) ، افترا و نسبت دروغ ( غياث ) ، و در فارسى با افعال نهادن و كردن و بستن و بربستن و گفتن تركيب مىشود . البهتان : الكذب و الباطل الّذى يتحيّر من بطلانه ، و منه فى القرآن  « . . . أَ تَأْخُذُونَهُ بُهْتاناً وَ إِثْماً مُبِيناً  ( نساء ، 4 / آيهء 20 ) اى : مباهتين آثمين ( لسان ، « بهت » ) . اين واژه شش بار در قرآن مجيد آمده است ( نساء ، 4 / 20 و 112 و 156 ؛ احزاب ، 33 / 58 ؛ نور ، 24 / 16 ؛ ممتحنه ، 60 / 12 ) . خواجهء شيراز گويد ( ديوان ، 61 و 255 ، قزوينى ) :\r\n كه گفت حافظ از انديشهء تو آمد باز * من اين نگفته‌ام ، آنكس كه گفت بهتان گفت ، \r\nو : -\r\n","page_name":" 105 ","page_number":105},
  {"content":"\r\n\r\nعشوه « 1 » و دشنام فاحش « 2 » و گواهى به دروغ آن بر زبان راند ؛ اگر ديگرى را بدان مضرّتى باشد يا ديگرى را خانه خراب شود بدان التفات نبايد كرد ، و خاطر از اين معنى خوش بايد داشت . هرچه ترا خوش آيد مىكن و مىگوى ؛ هر كسى را كه دلت مىخواهد\r\n\r\n\r\n","description":"","footnote":"\r\n-\r\n قَدَت گفتم كه شمشاد است ، بس خجلت ببار آورد * كه اين نسبت چرا كرديم و اين بُهتان چرا گُفتيم \r\n- و فرق آن با غيبت در اينست كه در بهتان نسبتى كه به كسى مىدهند دروغ است و اصلى ندارد ؛ ولى در غيبت ، نسبت دروغ نيست و ليكن مغتاب عنه يعنى شخص غيبت شده از ذكر آن نسبت كراهيت دارد . الغيبة ( بالكسر ) ان تذكر اخاك بما تكرهه فان كان فيه فقد اغتبته و ان لم يكن فيه فقد بهتّه اى قلت له ما لم يفعله ( جرحانى ، تعريفات ، 143 ) . در حديث آمده است ( ابن عبد ربّه ، العقد الفريد ، 2 / 334 - احمد امين ) : « اذا قلت للرّجل ما فيه فقد اغتبته ، و اذا قلت ما ليس فيه فقد بهتّه » ، و پيداست كه بهتان زشت‌تر و نامردمىتر است و زيان فردى و اجتماعى آن بيشتر .\r\n( 1 ) . عشوه ، در اصل به معنى كار پوشيده كردن ، و مجازا به معنى ناز و فريب و حركت معشوق كه دل عاشق بدان فريفته شود ( مصادر و غياث ) . اين واژه متجاوز از بيست بار در ديوان خواجه حافظ شيرازى آمده ، و روى هم رفته غالبا به معانى مجازى آن به كار رفته است . عشوه ، با افعال دادن ، خريدن ، آوردن ، كردن ، فرمودن ، و خريدن تركيب شده است . اينك سه نمونه ( ديوان ، 240 و 187 و 299 ، قزوينى ) :\r\n نكته ناسنجيده گفتم دلبرا معذور دار * عِشوه‌يى فرماى تا من طبع را موزون كُنم ، \r\nو :\r\n فكرِ بُلبُل همه آن است كه گُل شَد يارَش * گل در انديشه كه چون عشوه كُند در كارش \r\n نوشته‌اند بر ايوانِ جَنَّة المأوى * كه هركه عِشوهء دُنيا خريد واى به وِى \r\n( 2 ) . فاحش ، - به صفحهء 95 ، پاورقى شمارهء 1 .\r\n","page_name":" 106 ","page_number":106},
  {"content":"\r\n\r\nبىتحاشى « 1 » مى . . . ، تا عمر بر تو زوال نگردد . « 2 »\r\n تا بتوانى نگارِ دلبر مىجوى * معشوقهء « 3 » چابُك و خوشِ غَر « 4 » مىجوى\r\nچون يافتيش مده مجالِ نَفَسى * مِى . . . و رها مىكُن و ديگر مىجوى \r\nمىفرمايند كه اگر استادى يا يارى را از اين كس داعيهء « 5 » تمتّعى باشد بايد كه\r\n\r\n\r\n","description":"","footnote":"\r\n( 1 ) . تحاشى ، به يك سو شدن ( غياث ) ؛ پرهيز كردن و دورى جستن و تن زدن . بىتحاشى ، بىپروا و بىپرهيز . كمال اسمعيل در هجو شهاب الدّين عمر لنبانى گويد ( ديوان ، 453 ، بحر العلومى ) :\r\n دارد از خوك عاريت دندان * تا خُورَد بر دروغ سوگندان\r\nنخورد غم كه مىشود بَزَه‌مند * بىتحاشى همى خورد سوگند \r\n( 2 ) . زوال گشتن ( به جاى زايل گشتن ) - نيست شدن ، نابود گشتن . سعدى گويد ( گلستان ، 43 ، فروغى ) :\r\n شوربختان به آرزو خواهند * مُقبِلان را زوالِ نعمت و جاه \r\n( 3 ) . معشوقه ، كسى كه نسبت به او عشق مىورزند . ظاهرا ( تاء ) در آخر آن براى تأنيث نيست « و شايد علامت مبالغه باشد . در معارف بهاء ولد ( جزء چهارم ، 99 ، فروزانفر ) آمده است : « تاج زيد گفت : من معشوقه‌ام . گفتم معشوقه را رنج نباشد و رخسارهء زرد نباشد . . . چو هماره عاشق بر مراد معشوقه كار كند . . . » . از اين قبيل است نادره . و نيز مسكته در شعر مختارى ( ديوان ، 550 ، همائى ) :\r\n در مجمعِ شاهدان سخنش مُسكِته‌گويى است * بر عرصهء ميدان عَلَمش نادره بازى است \r\n( حاشيهء كليله و دمنه ، 77 و 219 ، به خامهء استاد مينوى ) .\r\n( 4 ) . غر ( به فتح اوّل و تخفيف ) ، بددل و ترسو ؛ زن فاحشه و بدكاره ( غياث ) .\r\n( 5 ) . داعيهء تمتّعى ، داعيه خواهش و آرزو و انگيزه ( غياث ) . حافظ « داعيهء سور » ( آرزوى مهمانى و جشن و بزم ) به كار برده است ( ديوان ، 28 ، قزوينى ) :\r\n حافظ ز غم از گريه نپرداخت به خنده * ماتم‌زده را داعيهء سُور نمانده است . \r\nداعيهء تمتّعى يعنى آرزوى برخوردارى و كامجويى .\r\n","page_name":" 107 ","page_number":107},
  {"content":"\r\n\r\nبىتوقّف و تردّد « 1 » تن در دهد و دفع « 2 » به هيچوجه روا ندارد كه الفرصة تمرّ مرّ السّحاب « 3 »\r\n\r\n\r\n","description":"","footnote":"\r\n( 1 ) . تردّد ، در اصل آمد و شد كردن ، در متن به معنى « دو دل شدن » به كار برده است . ما امروزه در اين معنى « ترديد » به كار مىبريم .\r\n( 2 ) . دفع . . . روا ندارد ، دفع در اينجا ردّ و منع معنى مىدهد . و در متون قديم « دفع دادن » ، « دفع نهادن » و « دفع گفتن » و « دفع پيش آوردن » به معنى « ردّ كردن » و « از سر وا كردن » و « زير بار نرفتن » بسيار به كار رفته است « من هميشه بو العجبىهاى دمنه شنودمى ، امّا اكنون محقّق گشت بدين دروغ‌ها كه مىگويد و بدين عذرهاى نغز و دفع‌هاى شيرين كه مىنهد . . . » ( كليله ، 140 - 141 ، مينوى ) . عبيد هم « دفع روا ندارد » به كار برده يعنى « منع جايز نشمرد و هرگز عذر پيش نياورد » . مولوى گويد ( ديوان كبير ، 1 / بيت 464 ؛ 2 / 5651 ، فروزانفر ) :\r\n خواجه بيا خواجه بيا خواجه دگر بار بيا * دفع مده دفع مده اى بُتِ عَيّار بيا ، \r\nو :\r\n هربار عذرى مىنهى وز دستِ مستى مىجَهَى * اى جان چه دفعم مىدهى اين دفعِ تو بسيار شد . \r\nهمو در غزل بسيار معروف زير ، تعبير « دفع گفتن » را به كار برده است ( ديوان كبير ، 1 / 255 ، فروزانفر ) :\r\n بنماى رُخ كه باغ و گُلستانم آرزوست * بگشاى لب كه قند فراوانم آرزوست . . .\r\nو آن دفع گفتن‌ات كه « برو شه به خانه نيست » * و آن ناز و بازو تندىِ دربانم آرزوست . . . \r\n( 3 ) . الفرصة . . . فرصت همچون گذشتن ابر مىگذرد . راغب در محاضرات ( 1 / 182 ) از قول حضرت على ( ع ) آرد : « قرنت الهيبة بالخيبة و الحياء بالحرمان و الفرصة تمرّ مرّ السحاب » ترس و بيمناكى را به نوميدى و شرمگينى را به ناكامى بازبسته‌اند ، و فرصت همچون گذشتن ابر مىگذرد . » در ديوان منسوب به آن حضرت نيز بيتى آمده كه مضمون آن با خبر بالا مناسبت دارد : -\r\n","page_name":" 108 ","page_number":108},
  {"content":"\r\n\r\n از امروز كارى به فردا مَمان * چه دانى كه فردا چه گردد زمان « 1 » \r\n\r\n\r\n","description":"","footnote":"\r\n-\r\n مافاتَ مَضَى و ما سيأتيك فَاين * قُم فاغتنم الفُرصَةَ بِين العَدَمَين \r\nو گويى رباعى زير از عمر خيّام ترجمهء آن است ( رباعيّات ، 105 ، فروغى ) :\r\n از دى كه گذشت هيچ از او ياد مكن * فردا كه نيامده است فرياد مكن\r\nبر نامده و گُذشته بنياد مَكُن * حالى خوش باش و عُمر بر باد مكن \r\nعبيد در رسالهء نوادر الامثال خود ( مثل 33 ، نسخهء عكسى نگارنده ) اين سخن را به افلاطون نسبت مىكند : « قال افلاطون الفرص تمرّ مرّ السّحاب » . چنان كه معلوم است بخشى از اين قول عينا اقتباس از قرآن مجيد ( نمل ، 27 / آيهء 86 ) است آنجا كه مىفرمايد  « وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ . . . »  و كوه‌ها را بينى و پندارى كه آنها بر جاى ايستاده‌اند ، و حال آنكه چون ابر مىگذرند . ابن ابى الحديد ، در زير مثل « يريك الهوينى و الامور يطير » - از شرح خطبهء 99 امير مؤمنان ( ع ) مىگويد : اين از امثال عرب است ، و دربارهء كسى گفته مىشود كه ظاهرا نرمى و آهسته‌رايى نشان مىدهد ، ولى در باطن به ابرام و تنفيذ كارها مىكوشد و حاضران آن را در نمىيابند ، و هركس كه چنين بوده باشد دربارهء او اين آيه را مىگويند كه  « وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ »  كوهها را بينى و پندارى كه راكد و جامدند و حال آنكه مىگذرند همچون گذشتن ابر ( شرح نهج ، 7 / 86 ، ابو الفضل ابراهيم ) .\r\n( 1 ) . از امروز . . . ، بيت از فردوسى بزرگ است ( شاهنامه ، 2 / 1191 ، چاپ بروخيم ) :\r\n گُلستان كه امروز باشد ببار * تو فردا چِنى گُل نيايد به كار\r\nاز امروز كارى به فردا ممان * چه دانى كه فردا چه گردد زمان \r\nو در مصراع اوّل ممان يعنى مگذار . بازهمو فرمايد :\r\n به فردا ممان كارِ امروز را * بَرِ تخت منشان بدآموز را . \r\nبيهقى آرد ( تاريخ ، 252 ، فيّاض ) : « و اين قصّه بجاى ماندم تا پس از اين آورده شود » يعنى بجاى گذاشتم .\r\n","page_name":" 109 ","page_number":109},
  {"content":"\r\n\r\nو بايد كه منع در خاطر نيارد كه المنع كفر « 1 » ، و آن را غنيمت تمام بايد شمرد ؛ چه مشاهده مىرود كه هر كس از زن و مرد جماع نداد هميشه مفلوك « 2 » و\r\n\r\n\r\n","description":"","footnote":"\r\n( 1 ) . المنع . . . ، باززدن [ مردم و بازداشتن آنها از نعمت خود 
  ] ناسپاسى [ نسبت به خدا 
  ] است . اين تعبير به وسيلهء شاعران و صوفيان مكرّر به كار رفته است . مسعود سعد سلمان گويد ( ديوان ، 636 ، ياسمى ) :\r\n آن را كه ز عشق تو بلا نيست ، بلا نيست * آن را كه ز هجرِ تو فنا نيست ، فنا نيست\r\nسه بوسه همىخواهم مَنعم مكن اى دوست * تو صوفييى و مَنع به نزد تو روا نيست \r\nسنائى گويد ( ديوان ، 898 ، مدرّس ) :\r\n اى يُوسفِ حُسن و كَشى خورشيدخويى خوش‌سير * از سر بُرون كُن سركشى ، امروز با ما باده خور . . .\r\nاكنون طريقى پيش كُن تدبيرِ كار خويش كُن * در راهِ عشق اين كيش كُن كالمَنْعُ كُفْرٌ بِالبشر . \r\nدر كليله و دمنه ( 166 ، مينوى ) آرد : « . . . در مذهب من منع سائل ، خاصّه كه دوستى من بر سبيل تبرّع اختيار كرده باشد ، محظور است . »\r\n( 2 ) . مفلوك ، اين كلمه ميان فارسى زبانان به معنى « فلك‌زده » و « تهىدست » و « بىروزى » به كار مىرود ؛ ولى مانند فلاكت ( به معنى فلك‌زدگى و تهىدستى ) ظاهرا بر ساختهء فارسىزبانان است « غازيان عظام نردبان بر ديوار آن روزنه نهاده ، او را با دو سه مفلوكى كه در آنجا بودند ، پايين آوردند » ( حبيب السير ، 3 / 345 ، كتابخانهء سنائى ) . امّا در عربى فصيح در اين معنى مفلاق مىگفته‌اند : المفلاق ( ج مفاليق ) : الّذى لا مال له ( لسان ، فلق ) . ظاهرا بعدها مفلاق ، مفلاك و به تدريج مفلوك شده است . دلجى نام مؤلّفى نيز كتابى به نام الفلاكة و المفلوكون نوشته كه در مصر چاپ شده است . جمال الدّين اسمعيل گويد ( ديوان ، 217 ، وحيد ) :\r\n به قسمت است مقاديرِ رِزْق نَزْجَهد است * دليلش ابلهِ مَرْزُوق و زيركِ مِفلاك . \r\nسنائى گويد ( ديوان ، 917 ، مدرّس ) :\r\n اى بُلبُل وصلِ تو طربناك * وى غمزه‌ات زهر و خنده ترياك\r\nافلاكِ توانگر از ستاره * در جنبِ ستارهء تو مِفلاك . \r\n","page_name":" 110 ","page_number":110},
  {"content":"\r\n\r\nمنكوب « 1 » باشد و به داغ حرمان و خذلان « 2 » سوخته . و به براهين قاطعه مبرهن گردانيده‌اند « 3 » كه از زمان آدم صفىّ تا اكنون هر كس كه جماع نداد امير و وزير و پهلوان و لشكر شكن و قتّال « 4 » و مالدار و\r\n\r\n\r\n","description":"","footnote":"\r\n( 1 ) . منكوب ، نكبت رسيده ، رنجور ؛ مغلوب ( غياث ) « بوزنه بخنديد و گفت . . . امروز كه زمانه دادهء خود بازستد و چرخ در بخشيدهء خود رجوع روا داشت در زمرهء منكوبان آمده‌ام و از اين نوع تجربت بيافته » ( كليله ، 252 ، مينوى ) .\r\n( 2 ) . حرمان و خذلان ، حرمان ، بىبهرگى ، بىروزى ماندن ؛ نوميدى ( غياث و مصادر زوزنى ) .\r\nجمال الدّين اسمعيل در مدح ركن الدين مسعود گويد ( ديوان ، 274 ، وحيد ) :\r\n به روزگارِ تو الحقّ عَجَب همى دارم * كه بر اميدِ رهى راه مىزَنَد حرمان . \r\nحافظ گويد ( ديوان ، 109 ، قزوينى ) :\r\n روا مَدار خُدايا كه در حريم وصال * رقيبْ مَحرَم و حِرمان نصيبِ من باشد . \r\n- خذلان ، خوارى ، و در اصل يارى بازداشتن از كسى و مدد نرسانيدن به او ( غياث و مصادر ) . جمال الدّين اسمعيل گويد ( ديوان ، 273 ، وحيد ) :\r\n نسيمِ لُطفِ تو بر دوست رايتِ دولت * سُمُومِ قهرِ تو بر خصم آيتِ خِذلان . \r\n( 3 ) . مبرهن گردانيده‌اند ، روشن و آشكار ساخته‌اند . مبرهن ( اسم مفعول از برهنة ) به برهان ثابت و روشن شده ( غياث ) . ناصر خسرو آرد ( جامع الحكمتين ، 307 - 308 ، كربن - معين ) : « . . . و ما كتابى اندر علم حساب تصنيف كرده‌ايم كه نام آن غرايب الحساب و عجايب الحسّاب نهاده‌ايم ، و مر آن را سؤال و جواب ساخته‌ايم ، . . . نخست سؤال و بر عقب آن جواب ، و باز نمودن طريق استخراج آن و برهان بر صحّت آن كه هيچ علمى از علم حساب مبرهن‌تر نيست . »\r\n( 4 ) . قتّال ، صيغهء مبالغه از قاتل ، بسياركش ، بسيار كشنده و قتل كننده ( غياث ) . حافظ گويد ( ديوان ، 48 ، قزوينى ) :\r\n مىچكد شير هنوز از لبِ همچون شكرش * گرچه در عشوه‌گرى هر مُژه‌اش قتّالى است \r\n","page_name":" 111 ","page_number":111},
  {"content":"\r\n\r\nدولتيار « 1 » و شيخ و واعظ و معرّف « 2 » نشد . دليل بر صحّت\r\n\r\n\r\n","description":"","footnote":"\r\n( 1 ) . دولتيار ، بختيار ، سعادتمند ؛ توانگر و مالدار ( غياث ) ، و مصدر يايى از آن دولتيارى است .\r\nسنائى گويد ( ديوان ، 48 ، قزوينى ) :\r\n تا تُرا يارْ دولت است نه اى * در جهانِ خداىْ دولتيار . \r\nو در دولتيارى همو گويد ( ديوان ، 704 - 705 ، مدرّس ) :\r\n دلا تا كى در اين زندان فريبِ اين و آن بينى * يكى زين چاهِ ظلمانى برون شو تا جهان بينى\r\nكه دولتيارى آن نبود كه بر گِل بوستان سازى * كه دولتيارى آن باشد كه در دل بوستان بينى \r\nو عبيد خود در رسالهء تعريفات ( تعريف 9 ) « جاهل » را به « دولتيار » تعريف كرده است . در كليله ( 41 ، مينوى ) آرد « چه نيك بخت و دولت‌يار او تواند بود كه تقيّل به مقبلان و خردمندان واجب بيند » .\r\n( 2 ) . معرّف ، اسم فاعل از تعريف ، يعنى شناساننده . و در اصطلاح ديوانى ، كسى را مىگفته‌اند كه در مجلس شاهان و اميران ، واردان را به جاى خود راهنمايى كرده در آنجا مىنشانده است ؛ و نيز همو حسب و نسب اشخاص ناشناس را - كه بر شاه يا اميرى وارد مىشده - بيان مىكرده تا درخور آن مورد عنايت قرار گيرند ( غياث ) . سعدى گويد ( بوستان ، 301 - 302 ، فروغى ) :\r\n فقيهى كُهَن جامهء تنگدست * در ايوانِ قاضى به صف برنشست\r\nنگه كرد قاضى در او تيز تيز * مُعرّف گرفت آستينش كه خيز . . . ، \r\nو :\r\n مُعرّف به دلدارى آمد بَرَش * كه دستارِ قاضى نَهَد بر سرش \r\n","page_name":" 112 ","page_number":112},
  {"content":"\r\n\r\nاين قول آنكه متصوّفه « 1 » جماع دادن را علّة -\r\n\r\n\r\n","description":"","footnote":"\r\n( 1 ) . متصّوفه ، صوفيان و پشمينه‌پوشان ، متصوّف اسم فاعل است از تصوّف به معنى پشمينه‌پوشى ، آنكه خود را صوفى معرّفى كند ( و يا مردم او را چنين بشناسند ) . و اينكه گاهى در برابر صوفى آن را به معنى كسى كه خود را صوفى و اهل راز وانمايد به كار مىبرند و يا از آن اين معنى را استنباط مىكنند ، درست نمىنمايد . زيرا اگرچه از معانى باب تفعّل وانمودن و به خود بستن بىجا نيز هست مانند تكبّر و تشبّه ، امّا گاهى براى مبالغه و تكثير هم گفته مىشود مانند متطّبب يعنى كثير العلم و العمل فى الطبّ . چنان كه در حديث نبوى آمده است : راجعوا حارث بن كلدة فانّه رجل متطّبب ، چه به نظر نمىرسد كه پيامبر اكرم با قول مذكور او را ذمّ كرده باشد [ هرچند از متطّبب معنى ذمّ نيز اراده كرده‌اند مثلا آنجا كه ابن سينا در ردّ محمّد زكريّاى رازى - و جواب ابو ريحان بيرونى - رازى را « متطّبب فضولى » ناميده است ، - على اصغر حلبى ، تاريخ فلاسفهء ايرانى ، 267 - 268 ، چاپ دوّم ، انتشارات زوّار تهران . 
  ] . با اين همه ، با دقّت در متون پارسى چنين برمىآيد كه اين فرق ميان صوفى و متصوّف هميشه مراد نويسندگان و دانشمندان نبوده است و غالبا صوفى را به جاى متصوّف و بالعكس به كار مىبرده‌اند . در لسان العرب آرد :\r\nتصوّف . اى : صار صوفيّا . عطّار گويد ( دكتر صفا ، گنج سخن 2 / 86 ، ابن سينا ، 1340 ه . ش . ) :\r\n در تصوُّف گر تو رنجى مىبَرَى * من بَسَم پيرِ تو در صوفىگرى . \r\nناصر خسرو گويد ( سفرنامه ، 32 ، وزين‌پور ) : « . . . و در آنجا [ - بيت المقدّس 
  ] جاهاى نماز و محراب‌هاى نيكو ساخته‌اند ، و خلقى از متصوّفه هميشه آنجا مجاور باشند و نماز همانجا كنند . »\r\nامّا از آنجا كه عبيد روى هم رفته با صوفيان ( تا چه رسد به متصوّفه ) ميانهء خوبى نداشته ، و همين‌طور با نسبتى كه به آنها مىدهد ، مىتوان گفت كه از متصوّفه به آن معنى تعريض‌آميز ( -  Pejoratif  ) نظر داشته است .\r\n- همين‌طور بايد دانست كه « لفظ متصوّفه به جاى جمع متصوّف است مانند صوفيّه به جاى جمع صوفى . و جمع صحيح هر دو به واو و نون [ و ياء و نون 
  ] است . و هرچند گاه -\r\n","page_name":" 113 ","page_number":113},
  {"content":"\r\n\r\nالمشايخ « 1 » گويند . در تواريخ آمده است كه رستم\r\n\r\n\r\n","description":"","footnote":"\r\n- صوفيّون [ و صوفييّن 
  ] در كتب ديده مىشود امّا شايع نيست و نادرتر از آن متصوّفون [ و متصّوفين 
  ] است ؛ و شايد همان صوفيّه و متصوّفه است . . . كه به معنى جماعت و فرقه و سلسلهء صوفيان باشد . ( كيوان ، « استوارنامه » از مجموعهء آثار ، 17 - 18 ) . ابو العلاء معرّى در انتقاد صوفيّه گويد ( لزوميّات ، 2 / 361 ، بيروت . 1961 ) :\r\n صوفيّة ما رَضَوُا لِلصُّوفِ نِسبَتَهُم * حَتّى ادَّعوا انَّهُم مِن طاعةٍ صُوفوا \r\n( 1 ) . علّة المشايخ ، بيمارى پيران . در اين تركيب « علّة » ، به معنى بيمارى است ، و مشايخ يعنى پيران ( ج : مشيخه و جمع الجمع شيخ ) . و مقصود پيران تصوّف ( يا خواجگان پير سالخورده ) است .\r\nو آن كنايه از « ابنه » و « حكّة » است كه عبيد از آن در « تعريفات » خود نيز ياد كرده است .\r\n« الابنه - علت اكابر » ( تعريف شماره 491 ) و در تعريف 496 ، الحكّة [ - خارش پشت 
  ] را به « مرض اكابر » تعريف كرده است ) . سنائى گويد ( ديوان ، 819 ، مدرّس ) :\r\n دى خواجه حَسَن گفت به من « اى سَرَه مرد * در پيرىام از خارِشِ . . . با غم و درد\r\nگفتم كه تو زن جَلَب نمىدانستى * كانديشه . . . به كودكى بايد كرد ؟ ! \r\nبايد دانست كه اين « بيمارى » يك سرنوشت سياسى هم مىداشته ، و نويسندگان و شاعران و مورّخان و سياستمداران ، در بدنام كردن دشمنان و مخالفان خود ، اين نسبت را به آنها مىدادند تا از پايگاه اجتماعى آنان در ميان تودهء مردم بكاهند . چنان كه در برخى از مآخذ معتبر ابو جهل را مأبون نوشته‌اند ! همين‌طور ، « عزيز » مصر ، صاحب يوسف ( ع ) مأبون بوده ! و نيز جالينوس بيمارى « ابنه » داشته و روزى غلامى پشت ديوارى با او به فسق مشغول بوده ، ناگهان مرغى ( - دجاجه‌يى ) بر روى ديوار پريده و غلام كار را تمام نكرده به عقب برگشته است .\r\nجالينوس نيز خشمگين شده و گفته : مرغ را به من وا گذاريد كه ريشهء او را مىبرّم . و از آن روز براى بيماران تجويز مرغ كرده و آن را تا روز رستاخيز طعام بيماران ساخته است ( راغب اصفهانى ، محاضرات ، 3 / 253 ) . حتّى در كتاب‌هاى كلامى معتبر از قبيل كشف المراد ( 274 ، مطبعهء علميّهء قم ) از علّامهء حلّىّ و شرح باب حادى عشر ( 81 ، قم ، به اهتمام آقاى محمود افتخارزاده ) از همو ، به خامهء فاضل مقداد ، -\r\n","page_name":" 114 ","page_number":114},
  {"content":"\r\n\r\nزال « 1 » آن همه ناموس « 2 » و شوكت از . . . دادن يافت . چنان كه گفته‌اند :\r\n تهمتن « 3 » چو بُگشاد شلواربند * به زانو درآمد يَلِ ارجمند\r\nعمودى برآورد هومان « 4 » چو دود * بدان سان كه پيرانش فرموده بود \r\n\r\n\r\n","description":"","footnote":"\r\n- از صفاتى كه در « امام » نبايد باشد ، يكى نيز ابنه را ياد كرده‌اند . سيد نعمة اللّه جزائرى مىنويسد ( زهر الربيع ، 8 ، تهران ، انتشارات ناصر خسرو ، 1291 ه . ق . ) :\r\nابن جوزى بر فراز منبر وعظ مىگفت ، مردى برخاست و پرسيد : اى شيخ ! چه مىگويى دربارهء زنى كه بيمارى ابنه دارد ؟ ابن جوزى بىدرنگ اين بيت مجنون عامرى را برخواند :\r\n يَقُولُونَ لَيلَى بالعراقِ مريضةٌ * فياليتنى كُنت الطَّبيبَ المُداويا ، \r\nيعنى :\r\n همى گويند ليلى در عراق افتاده بيمار است * چه بودى گر طبيبِ جان فدايش من خودم بودم ! \r\n( 1 ) . رستم زال ، اضافهء بنوّت است يعنى رستم پسر زال . مولوى گويد ( مثنوى ، 1 / 64 ، علاء الدّوله ) :\r\n رُستمِ زال ار بُود وز حَمزَه بيش * هست در فرمان اسيرِ زالِ خويش \r\n( 2 ) . ناموس ( از ريشهء «  Nomos  » يونانى ) ، معانى گوناگون دارد : قانون و شريعت و وحى ؛ مكر و حيله و رياء و سالوس . و از معانى ديگر آن يكى نيز « شهرت و آوازه و آبرو و شكوه و جاه » است ، و در عبارت عبيد نيز به همين معانى اخير مناسب‌تر است . خواجه گويد ( ديوان ، 136 ، قزوينى ) :\r\n ناموسِ عشق و رَونَقِ عُشّاق مىبَرَند * عيبِ جوان و سرزنشِ پير مىكُنند . \r\n( 3 ) . تهمتن ، در لغت نيرومند و دلير و شجاع را گويند ( برهان ) ، و در داستان‌هاى اساطيرى ايران باستان ( و از جملهء در شاهنامه ) لقب رستم زال و بهمن گشتاسب هر دو آمده است .\r\n( 4 ) . هومان ( -  Hu ? ma ? n  ) نام يكى از سرداران افراسياب و برادر پيران ويسه ، كه در جنگ ايران و توران با طوس سپهبد سپاه ايران چندين جنگ كرد . در شاهنامه به جنگ رستم و هومان اشاره‌يى نشده است ، و عبيد ظاهرا براى پرداختن نظيره يا نقيضهء ( -  Parody  ) خود ، اتّفاقا از اين دو نام استفاده كرده است .\r\n","page_name":" 115 ","page_number":115},
  {"content":"\r\n\r\n چنان در زه « 1 » . . . رستم سپوخت « 2 » * كه از زخم آن . . . رستم بسوخت\r\nدگر باره هومان درآمد به زير * تهمتن به سان هُژَبرِ « 3 » دلير\r\nبه دو در سپوزيد يك . . . سخت * كه شد . . . هومان همه لَخت‌لَخت « 4 » \r\n\r\n\r\n","description":"","footnote":"\r\n( 1 ) . زه - رودهء تابيده ، چلّهء كمان ؛ تار ساز . به عربى « وتر » گويند . مولوى گويد ( مثنوى ، 6 / 581 ، علاء ) :\r\n در هواىِ آنكه گويندت زهى * بسته‌اى بر گردنِ جانت زهى . . .\r\nچون بگويندش كه عمر تو دراز * مىشود دلخوش دهانش از خنده باز\r\nاين چُنين نفرين دُعا پندارَد او * چشم نگشايد سرى برنارَد او . . . \r\n( 2 ) . سپوخت ، سپوختن ( - اسپوختن - سپوزيدن ) در اصل با فشار چيزى را در جايى فرو بردن ، و در اينجا كنايه از مجامعت و لواط است .\r\n( 3 ) . هژبر ( تصحيف هزبر عربى ) ، شير را گويند ، و كنايه از مرد دلير و شجاع است . شاعر عرب گويد ( دهخدا ، امثال و حكم ، 4 / 1910 ) :\r\n تَرَى الرَّجُلَ النَحِيفَ فَتَزدَرِيهِ * وَ فى اثوابِهِ اسَد هِزبرٌ \r\nمردى نحيف و لاغر را بينى و خوارش شمارى و حال آنكه در جامه‌هاى او شيرى هژبر باشد . - ( زيدرى نسوى ، نفثة المصدور ، 72 ، دكتر يزدگردى ) .\r\n( 4 ) . لخت‌لخت ، پاره‌پاره . لخت در اصل دو معنى دارد يكى گرز ، ديگرى پاره‌يى از هر جنس و كالا و نيز زمان . انورى هر دو معنى را در اين بيت آورده ( ديوان ، 2 / 181 ؛ فرهنگ جهانگيرى ) :\r\n باد و دستش قوىّ و از دستش * دشمنش لخت‌لخت گشته به لَخت \r\nكمال اسمعيل گويد ( ديوان ، 691 ، بحر العلومى ) :\r\n به لخت درشكند آرزو به كاسهء سر * كه هر كه لختى از آن خورد سير گشت ز جان \r\nدر تفسير كمبريج ( 2 / 402 ) آرد : « گفت : و اللّه من از خواستهء بو سفيان لخت‌لخت همى بردم ، پس ندانم كه مرا بحل كند يا نه ؟ » سنائى گويد ( حديقه ، 293 ، مدرّس ) :\r\n اى بسا تاج و تختِ مَرجُومان * لخت‌لخت از دُعاىِ مظلومان\r\nاى بسا رايتِ عَدُوشكنان * سرنگون از دُعاىِ پيرزنان \r\n","page_name":" 116 ","page_number":116},
  {"content":"\r\n\r\n دو شمشيرزن . . . دريده شدند * ميانِ يلان برگُزيده شدند\r\nتو نيز اى برادر چو گردى قوى * سَزَد گر سُخَن‌هاى من بشنوى\r\nبِخُسبىّ و . . . سوىِ بالا كُنى * هُنرهاىِ خود را هويدا كُنى\r\nكه تا هر كس آيد همى . . . ت * دل از . . . خوردن بياسايدت\r\n« چو بر كس نماند جهان پايدار * همان بِه كه نيكى بُوَد يادگار » « 1 » \r\nو نيز گفته‌اند :\r\n سعادتِ ابَدى در جماع كردن دان * وليك گوىِ سعادت كسى بَرَد كه دهد « 2 » \r\nحقّا كه بزرگان ما اين سخن از سر تجربه مىفرمايند و حقّ با طرف ايشان است . چه به حقيقت معلوم شده است كه . . . درستى « 3 »\r\n\r\n\r\n","description":"","footnote":"\r\n( 1 ) . اين بيت اخير از فردوسى بزرگ است ( - شاهنامه ، بيت 530 ، « بند كردن فريدون ضحّاك را » ، ژول مول ) . اين ابيات ، يكى از بهترين و هنرمندانه‌ترين نوع ادبى موسوم به « پاردى » ( - نقيضه‌سازى - جواب - نظيره‌گويى ) است كه در اصل « تقليد آثار جدّى استادان به صورت هزل يا هجو » است . بوزانى در دائرة المعارف اسلام ( انگليسى ، 3 / 355 - 356 ، چاپ جديد ) زير مقالهء « هجاء - ؟  Hidja  » از اين شعر كه ساختهء خود عبيد است ، بحثى لطيف و دقيق كرده است .\r\n( 2 ) . اين بيت نيز به احتمال قوى از خود عبيد است .\r\n( 3 ) . . . . درستى ، اين تعبير را عبيد به معنى « شرافت » ، « نيكوكارى » ، « مردم‌آميزى » و بويژه « جوان‌مردى » به كار مىبرد . در يكى از قطعات لطيف ولى دلخراش خود - دربارهء قرض - نيز اين تركيب را استعمال كرده است ( كلّيّات ، « مقطّعات » ، 104 ، اقبال ) :\r\n واى بر من كه روز و شب شده‌ام * دائما همنشين و هَمدَم قرض . . .\r\n. . . درستى نيافتم جايى * كه مرا وارهاند از غم قرض . \r\n-\r\n","page_name":" 117 ","page_number":117},
  {"content":"\r\n\r\nيمنى « 1 » ندارد . مرد بايد كه دهد و ستاند - چه نظام كارها به داد و ستد « 2 » است ؛ تا او را بزرگ و كريم الطّرفين « 3 » توان گفت ؛ و اگر پدر و مادرش داده باشند او را نسيب الابوين « 4 » خطاب\r\n\r\n\r\n","description":"","footnote":"\r\n- و مقابل آن « . . . دريده » است كه آن نيز كنايه از « رذالت » ، « مردم‌گريزى » و بويژه « ناجوانمردى » است ، كه عبيد - و پيش از او انورى - به كار برده‌اند . عبيد گويد :\r\n دو شمشيرزن . . . دريده شدند * ميانِ يلان برگزيده شدند . \r\nانورى گويد ( ديوان ، 627 ، مدرّس ) :\r\n . . . دريده بُريده پيشى چند * كه نديمانِ حضرتِ شاه‌اند\r\nاز چپ و راست خلق مىرانند * كه . . . چندِ پاره در راه‌اند ! \r\n( 1 ) . يمن ، بركت و شگون ؛ افزايش ؛ نيك‌بختى ( مصادر زوزنى ) حافظ گويد ( ديوان ، 40 ، قزوينى ) :\r\n مُلكَتِ عاشقىّ و گنجِ طَرَب * هرچه دارم ز يُمنِ هِمَّت اوست . \r\nو اينكه در فارسى « خوش‌يمن » به كار مىبرند از مسامحه‌يى خالى نيست . عبيد بازهم اين تعبير را به كار برده است : « كه در اين روزگار فسق يمنى عظيم دارد » ( رسالهء « صد پند » ، شمارهء 90 ) .\r\n( 2 ) . داد و ستد - دادن و گرفتن ، خريد و فروخت ، معامله ، سوداگرى . نظامى گويد ( خسرو و شيرين ، 429 ، وحيد ) :\r\n جهان بين تا چه آسان مىكند مست * فَلَك بين تا چه خُرَّم مىزَنَد دست\r\nدهد بستاند و عارى ندارد * به جز داد و ستد كارى ندارد \r\n( 3 ) . كريم الطّرفين ، بزرگوار از دو سوى ، كسى كه از طرف پدر و مادر هر دو نجيب و بزرگوار باشد .\r\nبيهقى دربارهء بو نصر مشكان آرد ( تاريخ ، 357 ، فيّاض ) : « و خواجه بو نصر كهتر برادر بود امّا كريم الطّرفين بود ، و العرق نزّاع دسّاس » . و فى المثل « العرق دسّاس » اى انّ اخلاق الآباء تتصلّ الى الابناء ( لسان ، زير « دسّ » ) يعنى اخلاق پدران به پسران مىپيوندد .\r\n( 4 ) . نسيب الابوين ، النّسيب : ذو النّسب ( لسان ) ، تبارمند . پس نسيب الابوين يعنى تبارمند از سوى -\r\n","page_name":" 118 ","page_number":118},
  {"content":"\r\n\r\nشايد كرد . و اگرچه بعضى از عوامّ طعنه زنند كه جماع دادن كرمى باژگونه « 1 » و مروّتى از\r\n\r\n\r\n","description":"","footnote":"\r\n- پدر و مادر ، آنكه پدر و مادرش از تبارى بزرگ بوده باشند و با هم كفاءت ( همسرى و همسانى ) داشته باشند . مثلا امين عبّاسى ( قتل ، 198 ه . ق . ) « نسيب الابوين » بوده چه « در بنى عبّاس هيچ خليفه را به غير از او پدر و مادر عبّاسى نبود » ( مستوفى ، تاريخ گزيده ، 307 ، نوائى ) . راغب در محاضرات ( 1 / 340 ) آرد : « اذا ذكر الانسان بغاية الشّرف فى والديه قيل : هو نسيب الابوين ، و اذا ذكر بغاية اللؤم قيل : هو عبدقين ، و هو مملوك الابوين » . « چون سلطان [ عزّ الدين كيكاووس بن كيخسرو از سلاجقهء روم 
  ] ارتسام اوامر الهى و امتثال احكام نبوى را در جملگى آرا و عزايم التزام نموده بود به حكم نصّ تخيّروا لنطفكم فانّ العرق نزّاع دسّاس ، مىخواست حريم كريم خود را به گوهرى شب افروز كه در صدف حسب الابوين و كرامة الطّرفين پرورش يافته باشد مأنوس گرداند . . . انديشه را گرد جهات جهان جولان مىداد » ( ابن بىبى ، سلجوق‌نامه ، 67 ، دكتر مشكور ) . عبارت « العرق دسّاس » جزو حديثى ضعيف است كه سيوطى در جامع صغير ( 2 / 333 ) به صورت زير آورده است : « الناس معادن و العرق دسّاس و ادب السّوء كعرق السوء » الدسّ : ادخال الشئ من تحته . و الدسّ بمعنى الاخفاء و الدّفن ، و منه قوله تعالى ام يدسّه فى التراب ، اى يدفنه . و فى الحديث : استجيدوا الخال فانّ العرق دسّاس اى دخّال لانّه ينزع فى خفاء و لطف . و دسّه يدسّه دسّا اذا ادخله فى الشىء بقهر و قوّة . و فى التنزيل العزيز :   « قَدْ أَفْلَحَ مَنْ زَكَّاها وَ قَدْ خابَ مَنْ دَسَّاها »   اى افلح من جعل نفسه زكيّة مؤمنة و خاب من دسّسها فى اهل الخير و ليس منهم ( لسان ؛ قرآن مجيد ، نحل ، 16 / 59 ؛ شمس ، 91 / 10 )\r\n( 1 ) . باژگونه ، دو معنى دارد اوّل وارونه و معكوس ؛ دوم شوم و نحس و نامبارك . فرّخى اين دو معنى را نظم كرده ( ديوان ، 72 ، دكتر دبير سياقى ) :\r\n باژگونه دشمنانش را ز بيم كِلكِ او * موى گردد باژگونه در بدن دندانِ مار \r\nكه از مصراع ثانى معنى اوّل و از مصراع اوّل معنى ثانى مستفاد مىگردد ( فرهنگ جهانگيرى ، 1 / 207 ، دكتر رحيم عفيفى ) . مسعود سعد سلمان گويد ( ديوان ، 7 ، ياسمى ) :\r\n همى كند سَرَطان‌وار باژگونه به طبع * مسير نجم مرا باژگونه چرخِ دوتا . \r\nنظامى گويد ( هفت پيكر ، 51 ، وحيد ) : -\r\n","page_name":" 119 ","page_number":119},
  {"content":"\r\n\r\nكونسو « 1 » باشد ؛ امّا سخن ايشان را اعتبارى نيست ، و ندانسته باشند كه : الجود بالنّفس اقصى غاية الجود . « 2 » هر كس از بدبختى فرصت دادن فوت كند كليد دولت گم كرده باشد و\r\n\r\n\r\n","description":"","footnote":"\r\n-\r\n رقصِ مَركَب مبين كه رهوار است * راه بين تا چگونه دشوار است\r\nتا بدين كاخِ باژگونه نَوَرد * نفريبى چو زن كه مردى مرد . \r\nعبيد به معنى « وارونه و معكوس » به كار برده است .\r\n( 1 ) . . . . نسو ، از پشت و از عقب . كمال اسمعيل گويد ( ديوان ، 449 ، بحر العلومى ) :\r\n بر مُزّكى چه اعتماد بُوَد * كه رباخوار و خربغا باشد\r\nهم ز . . . نسو بود فراخ عطا * اگرش همّتِ عطا باشد ! \r\nعبيد اين تعبير را خود در « رسالهء دلگشا » ( كلّيّات ، 130 ، اقبال ، داستان 144 ) استعمال كرده است « قاضيى را قولنج بگرفت . طبيب فرمود كه او را به شراب حقنه كنند . شراب بسيار در او ريختند . مردك مست شد ، و اهل خانه را مىزد و فرياد مىكرد . از پسرش پرسيدند :\r\nپدرت چه مىكند ؟ گفت : از كونسو عربده مىكند » .\r\n( 2 ) . الجود بالنفس . . . ، بخشندگى به جان ( جان‌بازى ) دورترين پايان بخشندگى است . در كليله و دمنه ( 167 ، مينوى ) آرد : « . . . و هر كه در دوستى كسى نفس بذل كند درجهء او عالىتر از آن باشد كه مال فدا دارد و الجود بالنّفس اقصى غاية الجود » . اين عبارت ، مصراع بيتى است از مسلم بن وليد معروف به « صريع الغوانى » ( - افگنده و افتادهء رامشگران ) شاعر غزل‌سراى عرب . وى مدّتى شغل بريد و مظالم را در گرگان بر عهده داشت ، و در همانجا به سال 208 ه . ق . درگذشت .\r\nتمام بيت چنين است ( ديوان مسلم بن الوليد ، 164 ، ليدن ، 1875 ) :\r\n يجود بالنفس اذ ضنّ الجواد بها * و الجود بالنفس اقصى غاية الجود . \r\nدربارهء حيات و اشعار او ، ( - خطيب بغدادى ، تاريخ بغداد ، 13 / 93 - 97 ؛ ابن المعتزّ ، طبقات الشعراء ، 235 ، اروپا ؛ ابن ابى الحديد ، شرح نهج البلاغه ، 19 / 31 - 34 ، محمّد ابو الفضل ابراهيم ؛ ابو الفرج اصفهانى ، الاغانى ، 13 / 158 ، بولاق ) .\r\n","page_name":" 120 ","page_number":120},
  {"content":"\r\n\r\nابد الدّهر « 1 » در مذلّت « 2 » و شقاوت « 3 » بماند ، و شاعر در حقّ او گفته است :\r\n\r\n\r\n","description":"","footnote":"\r\n( 1 ) . ابد الدّهر ، تا روزگار بجاست ، تا پايان روزگار ( درست در تلفّظ ابد الدهر است ، ولى در محاوره دال را به ضمّ مىخوانند ) . نظامى گويد ( هفت پيكر ، 32 - 33 ؛ 36 - 37 ، وحيد ) :\r\n مُقبل آن كس كه دخلْ دانهء او * بَر ، چنين آورد به خانهء او\r\nكابد الدهر تا بُوَد برجاى * باشد از نام او صحيفه‌گُشاى . . .\r\nجهد كن كز نباتى و كانى * تا به عقلىّ و تا به حيوانى\r\nبازدانى كه در وجودْ آن چيست * كَابَدَ الدهر مىتواند زيست . \r\nدر كليله و دمنه ( 209 ، مينوى ) آرد : « . . . جراحت سخن هرگز علاج‌پذير نباشد ، و هر تير كه از گشاد زبان به دل رسد برآوردن آن در امكان نيايد و درد آن ابد الدّهر باقى ماند . . . » .\r\n( 2 ) . مذلّت ، خوار شدن ، خوارى ؛ به پستى گراييدن ( مصادر روزنى ) . امير معزّى گويد ( ديوان ، 163 ، اقبال ) :\r\n درِ سعادت و دولت گُشاده باد بر او * عَدُوىِ او ز مَذَلَّت چو حلقه بر در باد . \r\nعبيد خود در « رساله دلگشا » ( كلّيّات ، 115 ، اقبال ) در ماجراى لولى با پسر خود آرد : « . . .\r\nبه خدا ترا در مدرسه اندازم تا آن علم مرده‌ريگ ايشان بياموزى و دانشمند شوى و تا زنده باشى در مذلّت و فلاكت و ادبار بمانى . . . » .\r\n( 3 ) . شقاوت ، بدبخت شدن ، بدبختى ، شوربختى ؛ مقابل سعادت ( مصادر زوزنى ) . در كليله و دمنه ( « باب شير و گاو » ، 123 ، مينوى ) آرد : « . . . و مرا چون آفتاب روشن است كه از ظلمت بدكردارى و غدر تو پرهيز مىبايد كرد كه صحبت اشرار مايهء شقاوت است و مخالطت اخيار كيمياى سعادت . . . » . اين بيت متنّبى نيز « شقاوت » را دارد و به خاطر سپردنى است ( ديوان ، 341 ، با شرح علّامهء واحدى ، چاپ ديتريصى ) :\r\n ذو العقل يشقى فى النعيم بعقله * و اخو الجهالة فى الشّقاوة ينعم \r\n- خردمند در نعمت‌ها با وجود خرد خود شوربخت باشد ، و حال آنكه نادان در شوربختى در نعمت باشد [ زيرا اوّلى مىفهمد ولى دومى نمىفهمد 
  ] .\r\n","page_name":" 121 ","page_number":121},
  {"content":"\r\n\r\n بِهِل تا به دندان گَزَد پُشتِ دست * تنورى چُنين گرم و نانى نبست « 1 » \r\nآن نيك‌بخت را كه مستعدّ قبول نصايح است ، در اين باب ، اين قدر كافى است .\r\nايزد بارى همگنان « 2 » را توفيق خير كرامت كناد .\r\n\r\n\r\n","description":"","footnote":"\r\n( 1 ) . بهل تا به . . . ، اين بيت از سعدى است . - ( كلّيّات ، « بوستان » ، 226 ، فروغى ) . بهل ، فعل امر از هليدن يعنى رها كن و بگذار .\r\n( 2 ) . همگنان ، جمع همه و همگن ( - همكن ) يعنى همگان . دربارهء اينكه اين كلمه را همگنان بايد نوشت يا همگان ، بحث‌هاى زيادى شده است . شادروان مينوى در كليله و دمنه ( 35 ، 113 ، 201 و صفحات ديگر ) هر جا هم كه نسخهء اساس همگان بوده ، همه را همگنان نوشته است و معتقد بوده كه « همگنان جمع همه است ، و جمع اين كلمه در كتب و اشعار قديم جز بدين صورت نيامده است و همگنان معنايى غير از اين ندارد » . امّا ظاهرا اين اصل ، مطرّد نيست ، چه اگر فرضا همهء متون نثر را فرض كنيم كه بر اثر تصرّف نسّاخ و كتّاب تحريف و تصحيف شده ، متون نظم را چه مىتوان گفت كه در آنها مكرّرا همگان به كار رفته است ؟ به احتمال زياد مىتوان گفت كه هر دو صورت درست است . و تصّفح متون اين نكته را روشن مىسازد ، و حاجت زيادى براى آوردن مثال نيست . اينجا تنها يك مورد را براى مثال ياد مىكنيم . سعدى گويد ( كلّيّات ، « غزليّات » ، 411 ، فروغى ) :\r\n از همگان بىنياز و بر همه مشفق * از همه عالَم نهان و بر همه پيدا . \r\nهمو آرد ( گلستان ، 47 ، فروغى ) : « گفتند [ وزير را 
  ] رأى ملك را چه مزيّت ديدى بر فكر چندين حكيم ؟ گفت : به موجب آنكه انجام كار معلوم نيست ، و رأى همگان در مشيّت است كه صواب آيد يا خطا . پس موافقت رأى پادشاه اختيار كردم » . سنائى گويد ( ديوان ، 321 ، دكتر مصفّا ) :\r\n از خلق نهان زان شد ، تا جمله تو را باشد * گر هيچ پديدستى زانِ همگانستى . \r\n","page_name":" 122 ","page_number":122},
  {"content":"\r\n\r\n\r\nباب چهارم در عدالت\r\n\r\n- مذهب منسوخ\r\nاكابر سلف عدالت « 1 » را يكى از فضايل اربعه « 2 » شمرده‌اند ، و بناى امور معاش و معاد\r\n\r\n\r\n","description":"","footnote":"\r\n( 1 ) . عدالت ، عبيد عدالت را تعريف نكرده . ابن مسكويه در تعريف عدالت گويد : العدالة فضيلة ينصف بها الانسان من نفسه و من غيره من غير ان يعطى نفسه من النافع اكثر و غيره اقلّ ، و امّا من الضّارّ فبالعكس ، و هو ان لا يعطى نفسه اقلّ و غيره اكثر لكن يستعمل المساواة التى هى تناسب ما بين الاشياء . و من هذا المعنى اشتقّ اسمه اعنى العدل ( تهذيب ، 34 ) .\r\n( 2 ) . فضايل اربعه ( - حكمت ، عفّت ، شجاعت ، و عدالت ) - صفحهء 53 از همين كتاب .\r\n","page_name":" 123 ","page_number":123},
  {"content":"\r\n\r\nبر آن نهاده‌اند . معتقد « 1 » ايشان آن بوده كه بالعدل قامت السّموات و الارض « 2 » ، و خود را مأمور  إِنَّ اللَّهَ يَأْمُرُ بِالْعَدْلِ وَ الْإِحْسانِ  « 3 » . . . بداشتندى . بنابراين سلاطين و امرا و اكابر و وزرا دايم همّت بر اشاعت معدلت « 4 » و رعايت امور رعيّت و سپاهى گماشتندى ، و آن را سبب دولت و نيك‌نامى شناختندى ؛ و اين قسم را چنان معتقد بوده‌اند كه عوامّ نيز در معاملات\r\n\r\n\r\n","description":"","footnote":"\r\n( 1 ) . معتقد - اعتقاد ، عقيده ، - صفحهء 70 شمارهء 1 .\r\n( 2 ) . بالعدل . . . آسمان‌ها و زمين به عدل برپا گشته است . خواجهء طوسى در اخلاق ناصرى ( 147 ، مينوى - حيدرى ) آرد : « و اشارت بدين است قول صاحب شريعت ، عليه السلام ، آنجا كه گفته است : بالعدل قامت السموات و الارض . . . » . در متن چاپ تهذيب الاخلاق ابن مسكويه نيز ( 131 ، چاپ زريق ) آمده است « قال عليه السلام » ، ولى در نسخهء بدل پاى صفحه از نسخهء « ك » ( و نيز در نسخهء چاپ بيروت ، 123 ) « قيل : بالعدل . . . » نقل كرده است . به هر صورت ( هر چند معنى عبارت بلا اشكال است ) در اينكه اين گفته از احاديث نبوى باشد ، شك موجود بوده است ، و در كتب حديث از قبيل جامع الصغير سيوطى ( و شرح آن الفيض القدير ) و نهايهء ابن اثير و المعجم المفهرس و نسنيك نيز ديده نشد ، - « تعليقات » اخلاق ناصرى ، 377 و 413 ( چاپ مينوى - حيدرى ) . مأخذ خواجه و عبيد ، هر دو ، ابو على مسكويه است . بايد افزود كه در نامه‌يى هم كه سنائى غزنوى به بهرامشاه غزنوى نوشته ( « مقدّمه » ديوان سنائى ، صفحهء شصت و سه ، چاپ مدرّس ) اين جمله صريحا به عنوان حديث ياد شده است .\r\n( 3 ) . سورهء نحل ، 16 / آيهء 90 : « بيگمان خداى مىفرمايد به داد كردن و نيكوكارى . . . »\r\n( 4 ) . معدلت ، عدل ، داد دادن ، دادگسترى ، انصاف ( غياث ) . نجم الدّين رازى در ضمن بيان وظايف پادشاه آرد ( مرصاد ، 244 ، شمس العرفا ) : « . . . و داد بندگى در پادشاهى بدهد ؛ پس ملك صغير دنياى فانى را به ملك آخرت باقى موصّل گرداند به انصاف و معدلت ، و بر خواصّ مملكت از اهل علم و معرفت در احسان و مكرمت گشايد » و همو آرد ( 246 ، شمس العرفا ) : « . . . و هر انعام و احسان و انصاف و معدلت و ايادى و مكرمت و مواسات و سياست و حفظ و حراست كه پادشاه در حقّ رعيّت فرمايد از رحم و مروّت و مقام سلطنت اوست » .\r\n","page_name":" 124 ","page_number":124},
  {"content":"\r\n\r\nو مشاركات « 1 » طريق عدالت كار فرمودندى و گفتندى :\r\n عدل كن ز آنكه در ولايتِ دل * درِ پيغمبرى زَنَد عادل « 2 » \r\n. \r\n- مذهب مختار\r\nامّا مذهب اصحابنا آنكه : اين سيرت اسوء « 3 » سير است و عدالت مستلزم خلل « 4 »\r\n\r\n\r\n","description":"","footnote":"\r\n( 1 ) . مشاركات ( ج مشاركت ) ، شركت كردن ، انبازى كردن « نخست مشاركت حسّ و عقل ياد كرد [ - يعنى حكيم ارسطوطاليس 
  ] ، و از بهر آن چنين كرد تا دليل انگيزد بر افعال نفس گويا . . . » ( بابا افضل كاشانى ، مصنّفات ، 2 / 391 ، مينوى - مهدوى ) .\r\n( 2 ) . در اصل : ولايت عدل . بيت از سنائى غزنوى است ، - حديقة الحقيقه ( 555 / بيت 9 ، مدرّس ) . چند بيت ديگر را ياد مىكنيم :\r\n عدل كُن ز آنكه در ولايتِ دل * دَرِ پيغمبرى زَنَد عادِل . . .\r\nدر شبانى چو عدل كرد كليم * داد پيغمبريش رَبّ كريم\r\nتا شبانى نكرد بر حيوان * كى شبان گشت بر سرِ انسان\r\nچون درِ عدل بازشد بر تو * دَرِ دوزخ فراز شد بَر تو ، \r\nنيز - ( سندبادنامه ، 39 ، احمد آتش ) ، كه بيت سنائى را به صورت متن ما آورده است .\r\n( 3 ) . اسوء سير ، بدترين سيرت‌ها و زشت‌ترين منش‌ها .\r\n( 4 ) . در اين باب كه چگونه « عدالت مستلزم خلل بسيار » مىتواند شد ، عبيد خود استدلال كافى كرده است . در اينجا عجالة همين اندازه بخاطر داشته باشيد كه مراد از « عدالت » و « عدل » ، « تسويه و تعادل » ( -  Harmony  به تعبير افلاطون در جمهور ) است و عبيد كه اين معنى را از ابن مسكويه و خواجه نصير اقتباس كرده ، مانند آن دو بزرگ عدالت را به همين معنى فهميده و به كار برده است « و بهذا النوع من العدل اى التسوية و التعادل قيل : بالعدل قامت السموات و الارض ، و لو رجح احد هما على الآخر بزيادة يسير . . . لا حال الزائد النّاقص و قوى عليه فبطل العالم ، فسبحان القائم بالقسط لا إله الّا هو . . . » ( تهذيب ، 123 ؛ اخلاق ناصرى ، 96 ؛ مينوى - حيدرى ) .\r\n","page_name":" 125 ","page_number":125},
  {"content":"\r\n\r\nبسيار . و آن را به دلايل واضح روشن گردانيده‌اند ، و مىگويند : بناى كار سلطنت و فرماندهى و كدخدايى برسياست « 1 » است ، تا از كسى نترسند فرمان آنكس نبرند ، و همه يكسان باشند و بناى كارها خلل پذيرد ، و نظام امور گسسته شود . آنكس كه حاشا « 2 » عدل\r\n\r\n\r\n","description":"","footnote":"\r\n( 1 ) . سياست ، ساس الدّوابّ سياسة راضها و ادّبها ، و السلطان و الوالى الرّعيّة تولّى امرها و دبّرها و احسن النّظر اليها ( لسان ) سياست در اصل « رام كردن و تربيت ستوران و چهارپايان » ، و نيز « پاس داشتن ملك و حكم راندن بر رعيّت و قهر كردن و ترسانيدن و ضبط كردن مردم از فسق به ترس دادن و زدن » است ( المصادر ، و غياث ) . در متون فارسى بويژه « سياست مرآتى » (  Mirror Politics  ) به معنى « تنبيه كردن » و « بترس نگاه داشتن مردم » به كار رفته است ، و در عبارت عبيد نيز به همين معنى است . براى شرح اقسام سياست در اسلام ، - حلبى ، تاريخ تمدّن اسلام ، « فصل 12 سياست » ، صفحات 385 - 502 ، چاپ و نشر بنياد ، 1365 ه . ش . - ضمنا اسم از اين كلمه « سائس » است ، و اينكه در زبان فارسى « سيّاس » به كار مىبرند ( بر وزن صرّاف ) ، از خطاهاى فاحش است ، زيرا نه در كتب لغت هست ، و نه صيغهء « فعّال » قياسى است تا بتوان آن را از مادّهء « سياست » ساخت . و بر فرض قياسى بودن بايد سوّاس باشد نه سيّاس ، زيرا اصل آن « ساس يسوس » است ، و براى تبديل واو به ياء سبب و مجوّزى نيست ( - خيّام‌پور « نشريهء دانشكدهء ادبيّات تبريز » ، 1 - 5 / 14 ) . يكى ديگر از جمع‌هاى « سائس » ، « ساسة » است .\r\nابو العلاء معرّىّ گويد ( ديوان ، 1 / 35 ) :\r\n يسوسون الامور به غير عقل * فينفذ امرهم ، و يقال ساسه\r\nفأفّ من الحيوة ، و افّ منّى * و من زمن رياسته خساسه \r\nكارها را بىخردمندى راه مىبرند ، و فرمانشان نافذ مىگردد و ايشان را سياستمدار مىگويند ؛ بيزارم از زندگانى و بيزارم از خودم ، و از روزگارى كه سالارى آن با فرومايگان است .\r\n( 2 ) . حاشا در زبان عربى واژهء انكار و تحذير است يعنى « هرگز » ، « مبادا » ، « نه چنين است » . حافظ گويد ( ديوان ، 55 ، قزوينى ) :\r\n بر من جفا ز بختِ بد آمد و گرنه يار * حاشا كه رسمِ لطف و طريقِ كَرَم نداشت . \r\nدر ديوان حافظ ( 7 - 8 ) بار به كار رفته است .\r\n","page_name":" 126 ","page_number":126},
  {"content":"\r\n\r\nورزد و كسى را نزند و نكشد و مصادره نكند « 1 » و خود را مست نسازد و بر زيردستان اظهار عربده « 2 » و غضب نكند ، مردم از او نترسند و رعيّت فرمان ملوك نبرند ، فرزندان و غلامان سخن پدران و مخدومان نشنوند ، و مصالح بلاد و عباد متلاشى گردد ؛ « 3 » و از بهر اين معنى\r\n\r\n\r\n","description":"","footnote":"\r\n( 1 ) . مصادره ، تاوان گرفتن ، جريمه كردن ( مصادر زوزنى ، غياث ) در سمك عيّار ( 1 / 81 ، دكتر خانلرى ) آرد « . . . جملهء شهر در فرمان تست ، مصادره و مطالبهء شهر به خواست تو مىباشد ؛ نه به نيك و نه به بد از تو بازخواستى نكرده‌ايم » . نجم الدّين رازى آرد ( مرصاد ، 250 ، شمس العرفا ) « احسان پادشاه آنست كه بر مردم بهانه‌ها نگيرند و منفعت‌ها نجويند و مصادره نكنند ، و جنايت‌هاى بىجرم روا ندارند . . . » و غير از كردن ، با « كشيدن » و « دادن » و « بردن » نيز تركيب شده است . مولانا در غزل شماره ( 2288 ) از ديوان كبير ( 5 / 108 - 109 ، فروزانفر ) « مصادره » را رديف تغّزل زيبايى قرار داده كه چند بيت آن را نقل مىكنيم :\r\n شِحنهء عشق مىكَشَد از دو جهان مصادره * ديده و دل گرو كنم بهرِ چُنان مصادره . . .\r\nداد جِگر مصادره از خودْ لعل پاره‌ها * جانبِ ديده پاره‌يى رفت از آن مصادره . . .\r\nهرچه بَرَد مصادره از تنِ عاشقان گرو * بازرسد به كوىِ دل نورفشان مصادره . . .\r\nديده و عقل و هوش را شب به مصادره بَرَد * صبحدمى ندا كند بازستان مصادره . \r\n( 2 ) . عربده ، نعره و فرياد ؛ بدخويى كردن ؛ بدمستى در شراب كه با تندخلقى توأم باشد ( مصادر روزنى ) عربد عربدة : ساء خلقه فهو عربيد و معربد ( لسان ) . عبيد در « رسالهء دلگشا » ( كليّات ، 130 ، اقبال ) آرد « قاضيئى را قولنج بگرفت . طبيب فرمود كه او را به شراب حقنه كنند . شراب بسيار در او ريختند . مردك مست شد ؛ اهل خانه را مىزد و فرياد مىكردند . از پسرش پرسيدند :\r\nپدرت چه مىكند . گفت : از . . . نسو عربده مىكند . » حافظ گويد ( ديوان ، 48 و 93 ، قزوينى ) :\r\n از بهرِ خدا زلف مياراى كه ما را * شب نيست كه صد عربده با بادِ صبا نيست ، \r\nو :\r\n غيرتم كُشت كه محبوب جهانى ليكن * روز و شب عربده با خلقِ خدا نتوان كرد . \r\n( 3 ) . متلاشى ، از هم پاشيده شدن ؛ ناچيز شدن . سنائى گويد ( ديوان ، 825 ، مدرّس ) : -\r\n","page_name":" 127 ","page_number":127},
  {"content":"\r\n\r\nگفته‌اند :\r\n پادشاهان از پى يك مصلحت صد خون كنند ! « 1 » \r\n\r\n\r\n","description":"","footnote":"\r\n-\r\n هركه در خِطّهء مسلمانى است * متلاشى چو نفسِ حيوانى است \r\nدر نهج البلاغه در خطبهء ( 183 ) امام آمده « و ما تلاشت عنه بروق الغمام . . . » ، و ابن ابى الحديد در شرح آن مىگويد ( 10 / 87 ، محمد ابو الفضل ابراهيم ) : هذه الكلمة اهمل بناءها كثير من ائمّة اللغة و هى صحيحة و قد جاءت و وردت . قال ابن الاعرابىّ : لشا الرّجل اذا اتّضع ، و خسّ بعد رفعة ، و اذا صحّ اصلها ، صحّ استعمال الناس : تلاشى الشّئ بمعنى اضمحلّ . و قال القطب الراوندى : تلاشى مركّب من « لا شئ » ، و لم يقف على اصل الكلمه ؛ و قد ظهر الآن انّ معنى كلامه عليه السلام انّه سبحانه يعلم ما يصوّت به الرّعد ، و يعلم ما يضمحلّ عنه البرق »\r\n( 1 ) . پادشاهان . . . مصراع دوم بيتى است از مقطّعات انورى أبيوردى ، - ( ديوان ، 2 / 626 ، مدرّس ) كه در آن « براى يكى از شاگردان خود از مخدوم راتبه و ادرار خواهد » :\r\n اى خداوندى كه از روىِ تفاخُر بنده‌وار * نعلِ اسبت اختران در گُوشِ نُه گردُون كُنند . . .\r\nبنده را شاگردِ خوارزمى است شيطان هيكلى * كان چُنان هيكل نه در كوه و نه در هامُون كُنند . . .\r\nمعده‌يى دارد كه سيرى را در او اميّد نيست * در عِلاجِ جُوعِ كَلبى كوه اگر معجون كُنند . . .\r\nحاشّ للّه گر بماند يك مَهِ ديگر به مرو ، * آه و واويلا كه اين مشتى مساكين چُون كُنند\r\nكز نهيبِ معدهء او هر شبى تا بامداد * اهلِ شهر و روستا بر نان همى افسون كُنند\r\nيا غُلامى چند را از روىِ حِسبَت برگُمار * تا شبيخون آورند و دفع اين ملعون كُنند \r\n-\r\n","page_name":" 128 ","page_number":128},
  {"content":"\r\n\r\nمىفرمايند العدالة تورث الفلاكة . « 1 » خود كدام دليل واضح‌تر از اينكه پادشاهان عجم چون ضحّاك تازى « 2 » و يزدجرد بزه‌كار « 3 » ، كه اكنون صدر جهنّم بديشان\r\n\r\n\r\n","description":"","footnote":"\r\n-\r\n يا بكُش اين كافِرزنِ روسپى را آشكار * پادشاهان از پىِ يك مَصلَحت صد خون كُنند\r\nيا بفرما اهل ديوان را كه تا من بنده را * ز آنچه مُجرى دارم اجرا يك نفر افزون كُنند ! \r\n( 1 ) . العدالة . . . دادگرى شوربختى ( و فلك‌زدگى ) ببار مىآورد .\r\n ( تا توانى به عدل روى ميار * كه عدالت فلاكت آرَد بار ! ) \r\nعبيد به احتمال زياد اين عبارت تازى را خود نوشته است ؛ و « فلاكت » را كه مصدر جعلى و از بر ساخته‌هاى فارسىزبانان است براى موازنه با « عدالت » به كار برده است . امّا عبيد فلاكت را چندين بار ديگر به كار برده است يكى در مثنوى « عشّاقنامه » ( كلّيّات ، 138 ، اتابكى ) : كه « فلاكت » را به « نتيجهء علم » تعريف كرده است . ظاهرا اين كلمهء نادرست در ميان تازيان نيز رواج داشته است ، چه مؤلّفى دلجى نام كتابى در شرح احوال فلك‌زدگان و فلاكت آنها پرداخته و در مصر چاپ شده است ( - دلجى ، الفلاكة و المفلوكون ، قاهره ، 1322 ه . ق . ) .\r\n- : مفلوك ، صفحهء 110 ، شمارهء 3 . عبيد زاكانى اين كلمه را يك بار ديگر در « رسالهء دلگشا » ( كليّات ، 115 ، اقبال ) در داستان ماجرا كردن لولى با پسر خود به كار برده است : « . . . به خدا تو را در مدرسه اندازم تا آن علم مرده ريگ ايشان بياموزى و دانشمند شوى ، و تا زنده باشى در مذلّت و فلاكت و ادبار بمانى . . . »\r\n( 2 ) . ضحّاك تازى ، ضحّاك معرّب ( اژدهاك ) است ، پادشاه داستانى كه پس از جمشيد در ايران به سلطنت پرداخت . وى پسر « مرداس » شاه ناحيه‌يى از عرب بود ، و به همين مناسبت در متون قديم فارسى او را ضحّاك تازى ( - عرب ) مىگويند .\r\n( 3 ) . يزدجرد بزه‌كار ( - اثيم ) ، مقصود يزدگرد سوم ساسانى واپسين پادشاه آن دودمان است به سال 31 ه . ق . در مرو به دست آسيابانى كشته شد .\r\n","page_name":" 129 ","page_number":129},
  {"content":"\r\n\r\nمشرّف « 1 » است ، و ديگر متأخّران كه از عقب رسيدند « 2 » ، تا ظلم مىكردند دولت ايشان در ترّقى بود و ملك معمور « 3 » .\r\nچون زمان به كسرى انوشروان « 4 » رسيد ، او از ركاكت « 5 » رأى و تدبير وزراى ناقص\r\n\r\n\r\n","description":"","footnote":"\r\n( 1 ) . مشرّف ، تشريف يافته يا شريف گشته ( غياث ) . حافظ گويد ( ديوان ، 44 ، قزوينى ) :\r\n مرحبا اى پيكِ مُشتاقان بده پيغام دوست * تا كنم جان از سرِ رغبت فِداىِ نام دوست\r\nگر دَهد دستم كشم در ديده همچون توتيا * خاكِ راهى كان مُشَرَّف گردد از اقدامِ دوست \r\n( 2 ) . از عقب رسيدند ، به دنبال [ او 
  ] آمدند .\r\n( 3 ) . معمور ، آباد شده ، آباد و داير ( غياث ) . ناصر خسرو گويد ( ديوان ، 76 ، مينوى - محقّق ) :\r\n شادمانى بدان كَت از سلطان * خلعتى فاخر آمد و منشور . . .\r\nيات شاعر به مدح دَر گويد * شاد بادىّ و قصرِ تو معمور \r\n( 4 ) . كسرى انوشروان ، بيست و يكمين پادشاه ساسانى ، معروف به « عادل » . در سال 579 ميلادى در تيسفون درگذشت\r\n( 5 ) . ركاكت ، سستى و ياوگى و فرومايگى ( مصادر زوزنى ، غياث ) . و در متون فارسى و تازى صفت « رأى » و « طبع » و « كلام » و چيزهاى ديگر به كار مىرود . در اينجا عبيد صفت « رأى » به كار برده است يعنى « سستى و فرومايگى انديشه » . خواجه نصير صفت « طبع » به كار برده است ( اخلاق ناصرى ، 126 ، مينوى - حيدرى ) « نفس شريف را در معرض خطر نهادن و بر مكاره عظيم اقدام نمودن در طلب مال . . . نهايت خساست همّت و ركاكت طبع تواند بود . » اسم و صفت از اين كلمه ركيك است . ابن ابى الحديد وقتى كه رأى خود را در باب اصالت نهج البلاغه اظهار مىكند ، مىگويد : « . . . انّ من انس بالكلام و الخطابة و صار له ذوق فى هذا الباب لابدّ ان يفرّق بين الكلام الركيك و الفصيح . . . و انت اذا تأمّلت نهج البلاغة وجدته كلّه ماء واحدا و نفسا واحدا و اسلوبا واحدا . . . » ( شرح نهج البلاغه ، 1 / 128 ، ابو الفضل ابراهيم ) . سعدى « ركيك » را صفت « باز » يعنى مرغ شكارى معروف نهاده ( - مواعظ ، 17 ، فروغى ) :\r\n قارون ز دين برآمد و دنيا برو نماند * بازى ركيكْ بود كه موشى شكار كرد . \r\n","page_name":" 130 ","page_number":130},
  {"content":"\r\n\r\nعقل « 1 » شيوهء عدل اختيار كرد ، در اندك زمانى كنگره « 2 » هاى ايوانش بيفتاد ، و آتشكده‌ها كه معبد ايشان بود به يك بار بمرد « 3 » ، و اثرشان از روى زمين محو شد . امير المؤمنين مشيّد « 4 »\r\n\r\n\r\n","description":"","footnote":"\r\n( 1 ) . وزراى ناقص عقل ، وزيران كم خرد . ناقص عقل ( - ناقص العقل ) در اينجا صفت وزرا است ، امّا در شعر معروف سعدى ( گلستان ، 154 ، فروغى ) :\r\n وقتى افتاد فتنه‌يى در شام * هر كس از گوشه‌يى فرارفتند . . .\r\nپسرانِ وزيرِ ناقص‌ْعقل * به گدايى به روستا رفتند ، \r\nناقص‌عقل صفت پسران است يعنى پسران ناقص‌عقل وزير به گدايى به روستا رفتند ، و به ضرورت شعرى ميان صفت و موصوف فاصله افتاده است .\r\n( 2 ) . كنگره ( به ضمّ اوّل و سوّم ) ، دندانه‌هاى بالاى ديوار قصر و حصار و قلعه ( غياث ) ؛ بلندىهاى هر چيز عموما ( برهان ) ؛ شكل‌هاى مثلّث و نيم‌دايره از گل يا آجر يا سنگ كه بر بالاى ديوار يا بارو يا ايوان سازند . مولوى گويد ( مثنوى ، 1 / بيت 689 ، نيكلسن ) :\r\n كُنگُره ويران كنيد از منجنيق * تا رَوَد فرق از ميانِ اين فريق . \r\nاحتمالا عبيد با اطلاق جزء بر كلّ ، همهء قصر را اراده كرده است .\r\n( 3 ) . بمرد ، خاموش شد . مردن چراغ يا شمع كنايه از خاموش شدن آن است . خاقانى گويد - در مرثيهء رشيد الدّين پسرش ( ديوان ، 160 ، سجّادى ) :\r\n نازنينانِ منا ! مُرد چراغِ دل من * همچو شمع از مُژه خُونابِ جگر بگُشاييد . \r\nمولانا گويد ( مثنوى ، 2 / 1266 - 67 ، نيكلسن ) :\r\n تا نمرده است اين چراغ باگُهر * همين فتيله‌اش ساز و روغن زودتر\r\nهمين مگو فردا كه فرداها گذشت * تا بكُلّى نگذرد ايّام كشت \r\nسعدى گويد ( كلّيّات ، غزليّات » ، 435 ، محمد على فروغى ) :\r\n شاهد كه در ميان نَبُوَد شمع گو بمير * چون هست اگر چراغ نباشد منوّر است . \r\n( 4 ) . مشيّد ( اسم فاعل از تشييد ) - استوار كننده .\r\n","page_name":" 131 ","page_number":131},
  {"content":"\r\n\r\nقواعد دين عمر بن خطّاب « 1 » - رضى اللّه عنه - كه به عدل موصوف بود خشت مىزد ، و نان جو مىخورد ؛ و گويند خرقه‌اش « 2 » هفده من بود .\r\n\r\n\r\n","description":"","footnote":"\r\n( 1 ) . عمر بن خطّاب ، خليفهء ثانى ، دخترش حفصه از زوجات پيامبر اكرم بود ، در سال 23 ه . ق . به دست يك ايرانى كشته شد .\r\n( 2 ) . خرقه . . . در اصل لغت به معنى پاره و وصله و پينه است ( غياث ) . از آغاز اسلام ، عدّه‌يى از صحابهء رسول اكرم ( و نيز زهّاد تابعين ) از قبيل امير المؤمنين على ( ع ) و عمر خطّاب و اويس قرنى جامهء پينه زده و وصله‌دار مىپوشيده‌اند . صوفيان قديم نيز به متابعت از ايشان جامهء بىتكلّف و پاره شده مىپوشيده‌اند ؛ و گاه حتّى لباس نو را پاره كرده و بازمىپوشيده‌اند ، چنان كه ابوبكر شبلى ( وفات ، 334 ه . ق . ) و ابو على رودبارى ( وفات ، 323 ه . ق . ) چنين مىكرده‌اند ( - ابن جوزى ، تلبيس ابليس ، 203 ) . امّا خرقه ، نزد صوفيّه ، جامه‌يى بوده است آستين‌دار و پيش‌بسته كه آن را از سر مىپوشيده‌اند و از سر بدر مىآورده‌اند ( « خرقه از سر بدر آورد و بشكرانه بسوخت » ، حافظ ) . و علّت اشتهار آن به خرقه اين است كه پاره‌هاى مختلف را به هم مىدوخته‌اند ( خرقه يا دلق مرقّع ) و گاه نيز پاره‌هاى رنگارنگ را بهم آورده و از آنها خرقه مىساخته‌اند ( دلق ملمّع ) . ظاهرا عبيد و نويسندگان ديگر نيز از صوفيّه متأثّر شده و اين دست جامه‌هاى ساده را كه برخى از خلفاى راشدين مىپوشيده‌اند ، خرقه ناميده‌اند ( - معارف بهاء ولد ، 2 / 213 - 214 ، فروزانفر ، حواشى ) .\r\nنزد صوفيّه پوشيدن خرقه در حكم تسليم به ارادهء شيخ بوده ، و از آن به « موت اخضر » ( مرگ سبز ) تعبير مىكنند . خرقهء صوفيان دو نوع بوده : 1 . « خرقهء ارادت » ، كه هر مريد از شيخ خود مىستانده ، و آن را يك بار و بيش از يك شيخ نمىگرفته ؛ ديگرى « خرقهء تبرّك » ، كه سالك آن را از هر شيخى مىتوانست بگيرد . پوشانندهء خرقه را « پير خرقه » مىناميده‌اند . صوفيّه غالبا خرقهء خود را طىّ سلسلهء اسناد به پيامبر اكرم يا حضرت امير مؤمنان مىرسانيده‌اند . صوفيّهء شيعى مذهب نخستين خرقه‌پوش على ( ع ) را دانند و آن را « خرقهء شاه ولايت » نامند و گويند خرقه از حضرت على به حسن بصرى و كميل بن زياد و به تدريج به ديگران رسيد - سهروردى ، -\r\n","page_name":" 132 ","page_number":132},
  {"content":"\r\n\r\nمعاويه « 1 » به بركت ظلم ملك از دست امام على - كرّم اللّه\r\n\r\n\r\n","description":"","footnote":"\r\n- عوارف ، 1 / 161 ( حاشيهء احياء ) ؛ كاشانى ، مصباح الهدايه ، 146 - 153 ، همايى ؛ ترجمهء رسالهء قشيريّه ، 43 - 44 ، فروزانفر ؛ ابو نصر سرّاج ، اللمّع ، 187 - 189 ؛ معصومعليشاه ، طرائق الحقايق ، 2 / 322 - 328 ؛ و مقالهء «  Khirka  » در دائرة المعارف اسلام ( انگليسى ، 5 / 17 - 18 ، چاپ جديد ) .\r\n( 1 ) . شكّ نيست كه زندگانى عمر خطّاب بسيار ساده بوده ، امّا ظاهرا عبيد در اين نسبت‌هاى خود به عمر خطّاب اغراق كرده است . چه « خشت زدن » ، « نان جو خوردن » و بويژه « خرقهء هفده منى پوشيدن » در مآخذ معتبر ياد نشده است . يكى از صفات بارز ادباى بزرگ ، قدرت آنها است بر اينكه از كاهى كوهى - و بالعكس - بسازند . دربارهء سادگى عمر همين‌قدر ، گفته‌اند كه « رؤى عليه قميص فيه اثنا عشرة رقعة و هو يخطب » و نيز « . . . كان لعمر - رضى اللّه عنه - قميص قيمته اربعة دراهم . فقال انى اخشى ان اسأل عن لينه يوم القيامة . فبكى سالم غلامه و قال له :\r\nرأيتك قبل الخلافة لبست ثوبا باربعين دينارا فاستحسنته . فقال يا سالم انّى كنت لم انل شيئا الّا طلبت فوقه ، فلمّا نلت الخلافة علمت ان ليس فوقها الّا الجنّة ، فدعنى اطلبها » - راغب ( محاضرات ، 4 / 366 ، بيروت ) . ابن عبد ربّه در باب سادگى او چنين آرد ( العقد الفريد ، 4 / 271 ، احمد امين ) : « - . . . و امّا عمر بن الخطّاب فكان يجرى على نفسه درهمين كلّ يوم من بيت المال . و قال ابن عبّاس : خرجت اريد عمر فى خلافته ، فالقيته راكبا على حمّار قد ارسنه بحبل اسود ، و فى رجليه نعلان محصوفتان و عليه ازار قصير و قميص قصير ، قد انكشفت منه ساقاه ، فمشيت الى جنبه و جعلت اجبذ الازار عليه . فجعل يضحك و يقول : انّه لا يطيعك . » شيخ روزبهان بقلى شيرازى ( فت ، 606 ه . ق . ) در مورد ظلم‌هايى كه ظالمان با پاكان و دوستان خدا كردند ، فصل مشبعى در شرح شطحيّات ( « فصل فى امتحان القوم » ، 23 - 28 ، چاپ هانرى كربن ) مىگويد « . . . نديدى كه صوفى صحابه را با دلق هژده منى چون بكشتند » ، و از اينجا نيز معلوم مىشود كه هرچند مطلب متين نمىنمايد ، امّا شهرتى داشته است ! عطّار نيز گويد ( منطق الطير ، 34 ، كتابفروشى تأييد اصفهان ) :\r\n گر خلافت بر خطا مىداشت او * هِفْدَه من دلقى چرا مىداشت او\r\nگر خلافت بر هوا مىراندى * خويش را بر سلطنت بنشاندى ! \r\n-\r\n","page_name":" 133 ","page_number":133},
  {"content":"\r\n\r\nوجهه « 1 » بدر برد « 2 » . بخت النّصر « 3 » تا دوازده هزار پيغمبر را در\r\n\r\n\r\n","description":"","footnote":"\r\n- وى گذشته از اينكه خود بىآلايش و ساده زندگانى مىكرد ، مردم را نيز به سادگى مىخواند .\r\nچنان كه وقتى مسلمانان كوفه كه در خانه‌هاى محقّر و ساختهء از نى مىزيستند ، از وى اجازه خواستند كه منزل از خشت برآورند ، وى در جواب نوشت كه : « لا تطاولوا فى البنيان » در ساختن خانه خودنمايى و زياده‌روى مكنيد . و نيز هنگامى كه شنيد سعد بن ابى وقّاص ( وفات ، 55 ه . ق . ) در كوفه قصرى برآورده ، نامه‌يى اعتراض‌آميز به وى نوشت و دستور داد تا در آن قصر را پاك بسوختند تا ميان او و مردم فاصله و جدايى نباشد ، - تاريخ طبرى ، 4 / 191 - 193 ، چاپ اروپا ؛ فروزانفر ، شرح مثنوى شريف ، 1 / 511 . مولوى هم در مثنوى ( 1 / ابيات 3 - 1392 ، نيكلسن ) به اين سادگى اشاره كرده است :\r\n قوم گفتندش كه او را قصر نيست * مر عُمَر را قَصْر جانِ روشنى است\r\nگرچه از ميرى ورا آوازه‌يى است * همچو درويشان مر او را كازه‌يى است \r\n( كازه : خانهء نئين و سرپناه خرد و محقّر را گويند ) .\r\n( 1 ) . كرّم اللّه وجهه ، جملهء فعلى دعايى است ، يعنى خداى روى ( ذات ) او را گرامى دارد ! مترجمان تفسير طبرى ( 1 / 1798 ، يغمايى ) در تفسير آيهء 275 از سورهء بقره ( 2 ) آرند « سبب [ نزول 
  ] اين آيت آن بود كه امير المؤمنين علىّ بن ابى طالب - كرّم اللّه وجهه - چهار درم داشت : يكى به شب بداد ، و يكى به روز بداد ، و يكى اندر نهان بداد ، و يكى آشكارا بداد . ايزد تعالى آن از وى بپسنديد و بر وى ثنا كرد ، و اين آيت بفرستاد :  الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ »  . اين تعبير را بيشتر اهل سنّت پس از نام آن حضرت مىآورند ؛ و شيعه معمولا « عليه السلام » گويند . نصر اللّه منشى در كليله ( 236 ، مينوى ) آرد « . . . و امير المؤمنين على كرّم اللّه وجهه مىگويد : لا رأى لمن لا يطاع » .\r\n( 2 ) . بدر بردن ، خارج ساختن . سعدى گويد ( كلّيّات ، بوستان ، 315 ، فروغى ) :\r\n نديدم به مردانگى چون تو كس * كه جنگ‌آورى بر دو نوع است و بس :\r\nيكى پيشِ خصم آمدن مردوار * دُوُم جانِ بِدَر بُردن از كارزار \r\n( 3 ) . بخت نصّر ( به تشديد ص و تخفيف آن ، معرّب  - Nebuchadnezzar  .\r\n","page_name":" 134 ","page_number":134},
  {"content":"\r\n\r\nبيت المقدّس « 1 » بىگناه نكشت ، و چند هزار پيغمبر را اسير نكرد و ستوربانى « 2 » نفرمود ،\r\n\r\n\r\n","description":"","footnote":"\r\n- ( نبكدنزر ) ثانى ، سلطان بابل كه از سال 604 - 562 ق . م . سلطنت كرد . ضبط آن به صورت بخت النصر كه عبيد نيز در متن ما آورده ، غلط متداول است .\r\n( 1 ) . بيت المقدس ( يا المقدّس يا القدس يا القدس الشريف ) همان است كه امروزه اورشليم ( عبرى - شهر تندرستى و آرامى و به لاتين  Jerusalem  ) گويند ، شهر و مركز حكومت قديم فلسطين و پايتخت كنونى دولت اسرائيل . اين شهر از قديم نزد يهوديان ، ترسايان و مسلمانان هر سه مقدّس و زيارتگاه بوده است ؛ و پيش از آنكه كعبه قبله شود ، مسلمانان به طرف آن نماز مىگزارده‌اند . از زيارت‌گاه‌هاى مسلمانان در آنجا قبّة الصّخره و مسجد الاقصى است . به قول مورّخان ، بيت المقدّس از قرن 15 ق . م . سابقهء تاريخى دارد . داوود پيامبر آن را پايتخت خود قرار داد . سليمان در آن معبدى ساخت و بر شكوهش بيفزود . اين شهر در سال 586 ق . م . به تصرّف بابل درآمد . در اين زمان سلطان بابل نبوكد نزر بود ، و چنان كه مورخان اسلامى مىگويند خرابىها و كشتار زيادى در آنجا كرد . مثلا ابن اثير در تاريخ الكامل ( 1 / 303 ، تورنبرگ ) كشتگان بنى اسرائيل را در بيت المقدّس و مضافات آن ( 000 / 70 ) تن ياد مىكند .\r\nولى همو در آنجا كه فتنهء تاتار را با وقعهء بيت المقدّس مىسنجد ( ايضا الكامل ، 12 / 358 - 359 ) ، مىگويد : « و من اعظم ما يذكرون من الحوادث ما فعله بخت نصر ببنى اسرائيل من القتل و تخريب البيت المقدّس ؛ و ما البيت المقدّس بالنسبة الى ما خرّب هؤلاء الملاعين من البلاد التى كلّ مدينة منها اضعاف بيت المقدّس ، و ما بنو اسرائيل بالنسبة الى من قتلوا . فانّ اهل مدينة واحدة ممّن قتلوا اكثر من بنى اسرائيل ، و لعلّ الخلق لا يرون مثل هذه الحادثه الى ان ينقرض العالم و تفنى الدّنيا . . . » . خاقانى گويد ( ديوان ، 1 ، سجّادى ) :\r\n جوشنِ صورت برون كن در صفِ مردان درآ * دل طلب كز دارِ ملكْ دل توان شد پادشا . .\r\nبا قِطارِ خوك در بيت المُقدّس پا مَنِه * با سپاه پيل بر درگاهِ بيت اللّه ميا \r\n( 2 ) . در يك نسخهء خطّى « ستوردارى » دارد ، ولى در اقدم نسخ ستوربانى آمده ، ما نيز همين وجه را اختيار كرديم . هر دو به يك معنى است ولى ستوربانى فصيح‌تر است ( - ستوربانى ) . ستوربانى ، -\r\n","page_name":" 135 ","page_number":135},
  {"content":"\r\n\r\nدولت او عروج نكرد و در دو جهان سرافراز نشد . چنگيز خان كه امروز به كورى اعدا در درك اسفل « 1 » مقتدا و پيشواى مغولان اوّلين و آخرين « 2 » است تا هزاران هزار بىگناه را به\r\n\r\n\r\n","description":"","footnote":"\r\n- تربيت و نگهدارى ستوران و چهارپايان ؛ پيشهء ستوربان . بايد دانست كه ستور هر جانور چهارپايى را مىگويند عموما و اسب و استر و خر را خصوصا ( برهان ، جهانگيرى ) . بيهقى در داستان فقيه بوبكر حصيرى از قول استاد خود بونصر مشكان آرد « . . . چون قدحى چند بخورديم [ با خواجه احمد حسن ميمندى 
  ] گفتم : زندگانى خداوند دراز باد ، روزى مسعود است ، حاجتى ديگر دارم . گفت : بخواه كه اجابت خوب يا بى . گفتم ابو الفتح [ بستى 
  ] را با مشك ديدم ، و سخت نازيبا ستوربانى است » ( تاريخ ، 207 ، فيّاض ) .\r\n( 1 ) . درك اسفل ، درك ، اصلا به معنى پيوستن و دريافتن است ؛ و نيز به معنى نهايت گودى هر چيزى ( تاج المصادر ) . درك اسفل : پايهء زيرين ؛ ته دوزخ . تعبير از قرآن مجيد ( نساء ، 4 / آيهء 145 ) اقتباس شده  « إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ وَ لَنْ تَجِدَ لَهُمْ نَصِيراً »  - بيگمان دورويان در پايهء زيرين دوزخ باشند و آنان را ياورى نيابى » . واژهء مذكور چنان كه ملاحظه مىفرماييد به سكون راء است ولى در زبان فارسى معمولا آن را به فتح راء يعنى « درك » تلفّظ مىكنند ، و غالبا گمان مىكنند كه جمع آن دركات است ، در حالى كه دركات جمع دركه است كه به معنى منزلت است اگر نزول را اعتبار كنند ، و مقابل آن درجه است براى صعود ( كه آن هم لغتى قرآنى است ) الدركة محرّكة : المنزلة اذا اعتبرت النّزول . و يقابلها الدّرجه للصّاعد ، ج دركات . و دركات النار : منازل اهلها . و يقال : الجنّة درجات و النار دركات ( لسان ، درك ) . در مرصاد العباد ( 194 ، رياحى ) آرد : « اگر كسى سؤال كند كه چون به همان مقام بازخواهند رفت كه آمده‌اند سبب آمدن و فايدهء آن چيست ؟ جواب گوييم اگرچه با همان مقام شوند امّا نه چنان شوند كه آمدند بعضى با درجهء سعادت بازگردند و بعضى با دركهء شقاوت . . . » .\r\n( 2 ) . مغولان اوّلين و آخرين ، ظاهرا مقصود عبيد از اين عبارت يكى از دو چيز است : 1 . مغولان اولين ، يعنى چنگيز و چنگيزيان ( اولاد نخستين او ) ، و مغولان آخرين : هولاكوخان و ديگر ايلخانيان ؛ 2 . همهء چنگيزمنشان پيش از چنگيز خان و پس از وى ، يعنى همهء آدمكشان و بيرحمان تاريخ !\r\n","page_name":" 136 ","page_number":136},
  {"content":"\r\n\r\nتيغ بىدريغ « 1 » از پاى در نياورد ، پادشاهى روى زمين بر او مقرّر نگشت .\r\nحكايت . در تواريخ مغول وارد است كه هولاكوخان را چون بغداد مسخّر شد جمعى را كه از شمشير بازمانده بود « 2 » بفرمود تا حاضر كردند ، حال هر قومى را بازپرسيد چون بر احوال مجموع واقف گشت ، گفت : از محترفه « 3 » ناگزير است . ايشان را رخصت داد تا بر سر كار رفتند ؛ تجّار را مايه فرمود دادن تا از بهر او بازرگانى كنند ؛ جهودان را\r\n\r\n\r\n","description":"","footnote":"\r\n( 1 ) . تيغ بيدريغ ، بىدريغ ، بىمضايقه ، و اينجا مجازا يعنى تيز و برنده و گذرنده از همه چيز . عطّار گويد ( منتخب اشعار ، 89 ، تقى تفضّلى ) :\r\n دوش بر درگاهِ عِزّت كوسِ سلطانى زدم * خيمه بر بالاىِ نزديكانِ رَبّانى زدم . . .\r\nبركشيدم تيغِ عشقِ لايزالى از نيام * بىدريغى گردنِ عقلِ هيولانى زدم . \r\nنجم الدّين رازى آرد ( مرصاد العباد ، 258 - 259 ، شمس العرفا ) : « پادشاه بايد به سياست و انتقام و حميّت و رجوليّت مشهور باشد ؛ جرم‌هاى خرد را تخفيف و تهديد و نصيحت فرمايد ، جرم‌هايى كه موجب قصاص باشد يا به خلل ملك تعلّق دارد البتّه از آن نگذرد به فرمان شرع تيغ بيدريغ را كار فرمايد كه چون علّت آكله [ - بيمارى خوره ، جذام 
  ] باشد در هر عضوى پديد آيد البتّه اهمال نتوان كرد و آن عضو را جدا بايد نمود تا آن علّت به جملگى اعضا سرايت نكند » . حافظ گويد ( ديوان ، 203 ، قزوينى ) :\r\n برو به هرچه كه دارى مخور دريغ و بخور * كه بىدريغ زَنَد روزگار تيغِ هلاك . \r\n( 2 ) . جمعى را كه از شمشير . . . ، اين عبارت ترجمهء « بقيّة السيف » است . در سخنان على ( ع ) ( شرح نهج ، 18 / 198 ، ابو الفضل ابراهيم ) مىخوانيد « بقيّة السيف اكثر عددا و انمى ولدا » - از شمشير بازماندگان به شماره افزون باشند و به فرزند روينده‌تر ( - بيشتر ) .\r\n( 3 ) . محترفه ، در اصل مؤنّث محترف ، زن پيشه‌ور ؛ ولى معمولا آن را اسم جمع مىشمارند ( به اعتبار : طايفه يا فرقه ، مانند متصوّفه ، معتزله ، صوفيّه ، اشعريّه ) يعنى : پيشه‌وران . شمس قيس رازى در داستان حملهء مغولان آرد ( المعجم ، 13 ، مدرّس ) : « . . . از كافّهء ساكنان آن دو ولايت بهشت‌آسا [ خوارزم و خراسان 
  ] جز مشتى اطفال و عورات و بعضى از صنّاع و محترفه كه در ربقهء اسار بر يكديگر زنده‌بخش كرده بودند . . . زنده رها نكردند . »\r\n","page_name":" 137 ","page_number":137},
  {"content":"\r\n\r\nفرمود كه قومى مظلومند به جزيه « 1 » از ايشان قانع شد ؛ مخنّثان را به حرم‌هاى خود فرستاد .\r\nقضاة و مشايخ و صوفيان و حاجيان و واعظان و معرّفان و گدايان و قلندران « 2 » و كشتىگيران و شاعران و قصّه‌خوانان را جدا كرد و فرمود : « اينان در آفرينش زيادت‌اند و نعمت خداى به زيان مىبرند « 3 » » ؛ حكم فرمود تا همه را در شطّ غرق كردند ، و روى زمين\r\n\r\n\r\n","description":"","footnote":"\r\n( 1 ) . جزيه ، معرّب گزيت فارسى ، و آن در فقه مالى است ، از نقد با جنس ، كه اهل كتاب هرساله به دولت اسلامى پردازند . خوارزمى در مفاتيح العلوم ( 59 ، وان فلوتن ) گويد : جزيه ، و هو معرّب گزيت و هو الخراج بالفارسيّة ، و هو ما يؤخذ من ارض الصّلح » .\r\n( 2 ) . قلندر ، هنوز بحث دربارهء اين واژه چنان كه بايد به نتيجهء قطعى نرسيده ، عجالة رأى غالب بر اينست كه از واژهء هندى قرندل (  Karandal  ) ريشه دارد . ايوانف روسى و دزى نيز در اين‌باره ، تحقيقاتى كرده‌اند ، و برخى از آنها را شادروان معين در حواشى برهان آورده است . امّا در ادبيّات فارسى بسيار به كار رفته است . و معنى آن بنحو تقريب ، درويش بىپروا در پوشاك و خوراك و طاعات و عبادات است . سعدى گويد ( بوستان ، 196 ، فروغى ) :\r\n پسر كو ميان قلندر نشست * پدر گو ز خيرش فروشوى دست \r\nحافظ گويد ( ديوان ، 347 ، قزوينى ) :\r\n بر دَرِ ميكده رندانِ قلندر باشند * كه ستانند و دهند افسرِ شاهنشاهى . \r\nمنسوب به آن قلندرى است . خواجه گويد ( ديوان ، 315 ، قزوينى ) :\r\n سلطانِ و فكرِ لشكر و سوداىِ تاج و گنج * درويش و امنِ خاطر و كُنجِ قلندرى . \r\nقلندريّه نيز نام فرقه‌يى است كه در اصل مبادى فرقهء ملامتيّه را پذيرفته بودند و پس از سدهء سوم ( تا هفتم ) در تركستان براى نخستين بار ظاهر گشتند . تحسين يازيجى دو مقاله دربارهء « قلندر » و « قلندريّه » نوشته كه در نوع خود سودمند است ، - دائرة المعارف اسلام ( انگليسى ، 4 / 471 - 473 ، چاپ جديد ) .\r\n( 3 ) . بزيان مىبرند ، تباه مىسازند و به آن ضرر مىرسانند ( فرهنگ معين ) .\r\n- ثعالبى در التمثيل و المحاضره ( 472 ، حلو ) ، از قول مأمون عبّاسى ، سخنى نقل مىكند كه -\r\n","page_name":" 138 ","page_number":138},
  {"content":"\r\n\r\nرا از خبث ايشان پاك كرد . لا جرم قرب « 1 » نود سال پادشاهى در خاندان او قرار گرفت ، و هر روز دولت ايشان در تزايد « 2 » بود . ابو سعيد « 3 » بيچاره را چون دغدغهء « 4 » عدالت در خاطر\r\n\r\n\r\n","description":"","footnote":"\r\n- تا حدود زيادى شبيه همين ذهنيّت هولاكوخانى است ! مىگويد « قال المأمون : الناس اربع طبقات بين امارة و تجارة و زراعة و صناعة ، فمن لم يكن منهم كان كلّا عليهم » . چنان كه مىبينيد هيچيك از طبقاتى هم كه هولاگو به دريا ريخته ، جزو اين چهار گروه نيستند . حالا برخى از روى سادگى هولاگو را مغولى و خونخوار و بيرحم مىدانند !\r\nدر تأييد مطلب بالا ابن الفوطى در الحوادث الجامعه ( 343 ، بغداد ، مصطفى جواد ) آرد :\r\n« وقتى در برابر سلطان [ هولاگو 
  ] گروهى از فقراى قلندريّه پيدا شدند . سلطان از خواجه [ نصير طوسى 
  ] پرسيد : اينان كيستند ؟ خواجه در جواب گفت : مشتى مردم زايد و بيكاره . سلطان برفور دستور داد كه همه را نابود ساختند . كسى از خواجه پرسيد : مقصود تو از اين بيان چه بود ؟ گفت :\r\nمردم چهار طبقه بيش نيستند ، جمعى امير و وزير و كسان سلطان‌اند از لشكرى و كشورى ؛ دو ديگر بازرگانان و تجّارند ؛ سه ديگر پيشه‌وران و صنعتگران‌اند ، و آخرين گروه برزگران و دهقانان‌اند . و آنكسان كه در زمرهء اين چهار گروه نباشند سربار مردم و در جهان زيادت‌اند . » ظاهرا عبيد طنز ظريف و تند خود را بر پايهء همين واقعهء تاريخى پرداخته است ( ولى معلوم نيست كه چرا ادبا و حكما و مورّخان را از اين حكم عادلانه و فرمان ملكانه مستثنى كرده است ! )\r\n( 1 ) . قرب - نزديك به ، در حدود .\r\n( 2 ) . تزايد ، فزون شدن ، فزونى .\r\n( 3 ) . - به مقدّمهء كتاب .\r\n( 4 ) . دغدغه ، در اصل جنبانيدن انگشت در زير بغل و پهلو و فرورفتگىهاى پا براى خندانيدن است . الدّغدغة : الملاعبة فى الابط اوفى اخمص القدم لاثارة الضّحك ( لسان ) ، پخپخو ( فرهنگ جهانگيرى ) . ترجمهء ادبى اين واژه به فارسى كلمهء « خارخار » است و آن خلجان و تعلّق خاطر و انديشه‌يى است كه ضمير آدمى را بر طلب و كنجكاوى وا دارد . و اين مفهوم ، هر -\r\n","page_name":" 139 ","page_number":139},
  {"content":"\r\n\r\nافتاد و خود را به شعار « 1 » عدل موسوم گردانيد ، در اندك مدّتى دولتش سپرى شد و خاندان هولاكوخان و مساعى او در سر نيّت ابو سعيد رفت . « 2 » آرى :\r\n\r\n\r\n","description":"","footnote":"\r\n- دو معنى لفظى و اصطلاحى دغدغه را در بر مىگيرد . نصر اللّه منشى آرد ( كليله و دمنه ، 253 ، مينوى ) : « روزى او را [ روباه ، شير گر برآمده را 
  ] گفت : ملك اين علّت را علاج نخواهد فرمود ؟\r\nشير گفت : مرا نيز خارخار اين مىدارد و اگر دارو ميسّر شود تأخيرى نرود » . مولوى در فيه ما فيه آرد ( 64 ، فروزانفر ) : « در آدمى عشقى و دردى و خارخارى و تقاضايى هست كه اگر صد هزار عالم ملك او شود . . . نياسايد و آرام نيابد » . امروزه ، دغدغه را بيشتر به معنى « بيم و نگرانى و تشويش خاطر » به كار مىبريم . در عبارت عبيد نيز به هر دو مىتوان گرفت ، ولى به معنى قديم مناسب‌تر مىنمايد . مولوى گويد ( ديوان شمس ، 4 / 57 ، فروزانفر ) :\r\n ز خارخارِ غمِ تو چو خارچين گردم * ز نرگس و گُلِ صد برگ احتراز كُنم \r\n( 1 ) . شعار ؛ الّشعار ( بالفتح و الكسر ) ج اشعرة و شعر ، فى الاصل اللباس الّذى يلى جسد الانسان ، جامهء اندرونى و زيرين كه با تن آدمى مماسّ باشد ( مقابل دثار ) ؛ علامت و نشانه . و نيز رنگ و نشانهء خاصّى كه از براى مشخّص بودن اختيار كنند ؛ علامت و عبارتى كه دولتى يا گروهى بدان شناخته شوند . العلامة او العبارة الّتى تتمّيز بها الدّولة او غيرها ( الرّائد ) . در كليله ( 13 ، مينوى ) آرد : « لا جرم به ميامن آن نيّت‌هاى نيكو و عقيدت‌هاى صافى شعار پادشاهى . . . در اين خاندان بزرگ . . . دايم و جاويد گشته است . . . » . انورى گويد ( ديوان ، 1 / 67 - 68 ، مدرّس ) گويد :\r\n مَلِكا خسروا خداوندا * اين سه نام از تو افتخار گرفت\r\nهمه عالَم شِعار عهد تو داشت * مُلْكِ عالَم همان شعار گرفت . \r\nنيز - راوندى ، راحة الصدور ، 199 ، محمّد لاهورى ؛ سندبادنامه ، 19 ، احمد آتش . حافظ گويد ( ديوان ، 228 ، قزوينى ) :\r\n ز دوستانِ تو آموخت در طريقت‌ْمهر * سپيده‌دم كه صبا چاك زد شعارِ سياه . \r\nدر عبارت عبيد ( و كليله ) به معنى « عمل و عقيده‌يى كه بدان شناخته و ممتاز گردند » استعمال شده است .\r\n( 2 ) . در سر چيزى رفتن ، برباد رفتن به سبب كار نادرست شخص ديگرى ، يا واقعه و حادثهء نامناسب ديگرى .\r\n","page_name":" 140 ","page_number":140},
  {"content":"\r\n\r\n چو تيره « 1 » شود مرد را روزگار * همه آن كُنَد كَش نيايد به كار \r\nرحمت بر اين بزرگان صاحب توفيق باد كه خلق را از ظلمت ظلم « 2 » عدالت به نور هدايت ارشاد فرمودند .\r\n\r\n\r\n","description":"","footnote":"\r\n( 1 ) . در دو نسخه به جاى « تيره » ، « خيره » دارد ، ولى « تيره‌روزگارى » معهود است نه خيره روزگارى ! بيت در امثال و حكم ( 2 / 638 ، امير كبير ) بدون نسبت به صورت بالا ( چو تيره شود . . . ) آمده است . نظير آن اين بيت عربى است كه بيهقى در ( تاريخ ، 261 ، فيّاض ) آورده است :\r\n و اذا اراد اللّه رحلة نعمة * عن دار قوم اخطأوا التدبيرا \r\n( 2 ) . ظلمت ظلم ، تاريكى و سياهى ستمگرى . ظلم يظلم ظلما الليل : اظلم و اسودّ ( لسان ، مادّهء « ظلم » ) . امّا در متن ما ظاهرا « ظلمت ظلم عدالت » يعنى « ستم حاصل از گمراهى در عدالت ! » تعبير « ظلمت ظلم » هرچند اندكى مبهم مىنمايد ، امّا در متون آمده است . مثلا نجم رازى در مرصاد العباد ( 351 ، چاپ دكتر رياحى ) آرد : « و نام ظالمى از آن به روى ( يعنى صاحب نفس لوّامه ) افتاد كه با نور ايمان كه در دل دارد به صورت معاملهء اهل كفر مىكند ، پس ظالم آمد كه حقيقت ظلم وضع الشىء فى غير موضعه باشد ؛ ديگر آنكه نور ايمان را به ظلمت ظلم معصيت مىپوشاند ، لا جرم ظالم خواندش . عادل كسى است كه نور ايمان را به ظلمت ظلم معصيت نپوشاند كه  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ »  ( سورهء 6 ، انعام / آيهء 82 ) .\r\nابو هلال عسكرى ( الصّناعتين ، 322 ، بجاوى - محمّد ابو الفضل ابراهيم ) در صنعت تجنيس آرد « و من قوله ( ص ) : الظلم ظلمات يوم القيامة . اخذه ابو تمّام ، فقال :\r\n جلا ظلمات الظّلم عن وجه امّة * اضاء لها من كوكب العدل آفله » - \r\nتاريكىهاى ستم از چهرهء مردم كنار رفت زيرا ناپديد كنندهء ستم با اختر دادگرى آن امّت را روشنايى بخشيد . « آفل » فرو شونده و ناپديد گردنده است ، ولى شاعر ظاهرا آن را به معنى متعدّى به كار برده است !\r\n","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nباب پنجم در سخاوت\r\n\r\n- مذهب منسوخ\r\nاز ثقات « 1 » مروى « 2 » است كه مردم در ايّام سابق سخاوت « 3 » را پسنديده داشته‌اند و\r\n\r\n\r\n","description":"","footnote":"\r\n( 1 ) . ثقات ج ثقه - استواركاران ، معتمدان و اشخاص مورد اطمينان ( مصادر زوزنى ، غياث ) .\r\nبيهقى در تاريخ ( 904 ، فيّاض ) آرد : « و اخبار گشته را دو قسم گويند كه آن را سه ديگر نشناسند :\r\nيا از كسى ببايد شنيد ، و يا از كتابى ببايد خواند . و شرط آن است كه گوينده بايد . . . ثقه و راستگوى باشد . . . » امّا در اصل ، ثقه ، مصدر است يعنى اعتماد حاصل كردن ؛ استوار داشتن و وثوق . در كليله متجاوز از ( 7 ) بار آمده و همواره به صورت مصدر به كار رفته نه اسم « و هرچند اخلاق و عادات او را [ يعنى شير ، گاو را 
  ] بيشتر آزمود ثقت او به وفور دانش و كفايت و كياست . . . وى زيادت گشت » .\r\n( 2 ) . مروىّ ، اسم مفعول از روايت ، روايت شده ، نقل شده .\r\n( 3 ) . سخاوت ، دهش ، بخشش ، كرم ( غياث ) . اسدى گويد ( گرشاسب‌نامه ، -\r\n","page_name":" 143 ","page_number":143},
  {"content":"\r\n\r\nكسى را كه بدين خلق معروف بوده شكر گفته‌اند و بدان مفاخرت نموده فرزندان را بدين خصلت تحريض كرده‌اند « 1 » . اين قسم را چنان معتقد بوده‌اند كه اگر مثلا شخصى گرسنه‌يى را سير كردى يا برهنه‌يى را پوشاندى يا درمانده‌يى را دست گرفتى از آن عار نداشتى و تا به حدّى در اين باب مبالغه كردندى كه اگر كسى اين سيرت ورزيدى مردم او را ثنا گفتندى ، و قطعا « 2 » او را بدين سبب عيب نكردندى . علماء در تخليد\r\n\r\n\r\n","description":"","footnote":"\r\n- 480 ، حبيب يغمايى ) :\r\n سخاوت درختى است اندر بهشت * كه يزدانْش از رحمتِ محض كشت \r\nعبيد تعريف سخاوت را ياد نكرده . در زبان عربى سخا و سخاء و سخاوت و سخوّ و سخوّت همه به معنى « رادى و بخشندگى » آمده ، ولى در متون عربى بيشتر سخاء و در متون پارسى بيشتر سخاوت به كار رفته است . ابن مسكويه در تعريف « سخاء » آرد ( تهذيب ، 24 ) « و امّا السخاء فهو التوسّط فى الاعطاء و هو ان ينفق الاموال فى ما ينبغى على مقدار ما ينبغى و على ما ينبغى » سخاء عبارت از ميانه‌روى در بخشش است و آن‌چنين است كه خواسته‌ها را در آنچه سزاوار است و به اندازه‌يى كه سزاوار است و به شيوه‌يى كه سزاوار است انفاق كند . فضيلت سخاء از اقسامى است كه زير فضيلت عمدهء عفّت قرار مىگيرد . و فضيلت بودن آن از اين جهت است كه حدّ وسط ميان سرف و تبذير ( باد دستى ) و بخل و تقيير ( - تنگ گرفتن ) است كه هر دو رذيلت‌اند « و امّا التبذير فهو بذل ما لا ينبغى لمن لا يستحقّ ، و اما التقيير فهو منع ما ينبغى عمنّ يستحقّ » ( تهذيب ، 33 ) . فضائل ديگرى نيز هست كه زير سخاء قرار مىگيرند و عبارتند از : كرم ، ايثار ، نيل ، مواسات ، سماحت ، و مسامحه ( تهذيب ، 26 ) .\r\n( 1 ) . تحريض ، برانگيختن ( مقدّمة الادب ) ، برآغالانيدن و گرم كردن كسى را بر چيزى ( صراح ) « چنين گويد برزويه . . . چون سال عمر به هفت رسيد ، مرا بر خواندن علم طبّ تحريض نمودند » و « . . . اگر زن بدكار قصد جوان غافل نكردى جان شيرين بباد ندادى : و اگر زن حجّام بر ناشايست تحريض و در فساد موافقت روا نداشتى مثله نشدى . . . » ( كليله ، 44 ، 79 ، مينوى ) .\r\n( 2 ) . قطعا ، بىهيچ شكّ و ترديدى ، مسلّما . ولى در جملهء منفى ( نظير عبارت متن ) به معنى « ابدا ، -\r\n","page_name":" 144 ","page_number":144},
  {"content":"\r\n\r\nذكر « 1 » او كتب پرداختندى و شعرا مدح او گفتندى .\r\nاستدلال اين معنى از آيات بينّات « 2 » مىتوان كرد كه  مَنْ جاءَ بِالْحَسَنَةِ فَلَهُ عَشْرُ أَمْثالِها ،   لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  « 3 » . و از حضرت رسالت « 4 » مروى است كه : « السّخىّ لا يدخل النّار و لو كان فاسقا « 5 » » .\r\n\r\n\r\n","description":"","footnote":"\r\n- هرگز ، و به هيچ وجه » آيد « . . . و گوشت‌ها كه قديد كرده‌اند در تمام سال قطعا تغييرى بدان راه نيافته : نه از جهت طعم و نه از بوى . . . » ، - ( ترجمهء محاسن اصفهان ، 64 ، سيّد جلال تهرانى ) .\r\n( 1 ) . تخليد ذكر ، جاودانى كردن ياد ، جاويد ياد كردن « . . . و كريم زندگانى دراز را براى تخليد ذكر و محاسن آثار خواهد . . . » ( كليله ، 198 ، مينوى ) در عبارت عبيد و مثال كليله . به معنى درست كلمه ( يعنى متعدّى ) به كار رفته است . امّا در عبارت زير از كليله ( 419 ، مينوى ) در معنى لازم يعنى « جاودانى شدن » به كار رفته است : « . . . و ذكر آن [ دولت 
  ] . . . سمت تخليد . . . يابد ، و تا آخر عمر عالم هر روز زيادت نظام و طراوت پذيرد . . . »\r\n( 2 ) . آيات بينات ، نشانه‌هاى روشن و پيدا . اين تعبير برگرفته از قرآن مجيد است . واژهء « آيات » ( 148 ) بار ، و واژهء « بيّنات » ( 52 ) بار و هر دو با هم ( 17 ) بار در كتاب كريم وارد شده است .\r\n( 3 ) . من جاء . . . هر كس كار نيكى بجاى آورده او را ده چندان آن باشد ، سورهء انعام ، 6 / آيهء 160 .\r\n( 4 ) . لن تنالوا البرّ . . . هرگز [ به حقيقت 
  ] نيكوكارى نرسيد مگر آنگاه كه از آنچه دوست داريد انفاق كنيد ( سورهء آل عمران ، 3 / آيهء 92 ) . « رسالت » در عبارت عبيد به معنى « رسول » است .\r\n( 5 ) . اين حديث را در مآخذ حديث به عين عبارت عبيد نيافتم . امّا ابراهيم بيهقى در المحاسن و المساوى ( 1 / 302 محمّد ابو الفضل ابراهيم ) آرد : « قال صلّى اللّه عليه و سلّم : السخىّ قريب من اللّه ، قريب من الناس ، قريب من الجنّة ، بعيد من النار . . . و لجاهل سخىّ احبّ الى اللّه من عابد بخيل . . . » مرحوم دهخدا در ( امثال و حكم ، 1 / 25 ) اين حديث را مانند عبيد آورده ، و ظاهرا از همين رسالهء اخلاق الاشراف يادداشت كرده است . السخىّ لا يدخل . . . : بخشنده به دوزخ در نيايد ، هر چند فاسق باشد . فاسق در اصطلاح كسى است كه به اصول دين معتقد باشد و شهادتين بگويد ولى به فروع دين عمل نكند . غزّالى در احياء علوم الدين ( 3 / 240 ، بدوى -\r\n","page_name":" 145 ","page_number":145},
  {"content":"\r\n\r\nعزيزى « 1 » در اين باب گفته است :\r\n بزرگى بايدت دل در سخا بند * سرِ كيسه به برگِ گندنا بَند « 2 » \r\n\r\n\r\n","description":"","footnote":"\r\n- طبانه ) حديث را به صورت « انّ السّخىّ قريب من اللّه قريب من الناس ، بعيد من النار ؛ و انّ البخيل بعيد من اللّه بعيد من الناس بعيد من الجنّة قريب من النار . و جاهل سخىّ احبّ الى اللّه من عالم بخيل . . . » آورده است كه در معنى نزديك به متن عبيد است .\r\n( 1 ) . مقصود از اين « عزيزى » ، نظامى گنجوى است .\r\n( 2 ) . - خسرو و شيرين ، 275 ، وحيد . و اينك چند بيت دنبالهء آن :\r\n بداند هر كه با تدبير باشد * كه تنها خوار تنها مير باشد\r\nمخور تنها گرت خود آبِ جوى است * كه تنهاخور چو دريا تلخ‌خويست\r\nببايد خويشتن را شمع كردن * به كارِ ديگران پا جمع كردن\r\nمبين قارون چُه برد از گنج دنيا * نيرزد گنج دنيا رنجِ دُنيا . . . \r\nگندنا ، نوعى سبزى است كه آن را « تره » گويند كه برگ آن بسيار نازك باشد . مىگويد سر كيسهء زر را با گندنا ببند كه گشودن و بخشيدن آن براى همه كس آسان باشد نه چون بخيلان كه سر كيسه را با طناب و زنجير بندند . در برخى نسخه‌ها « به بند گندنا » آمده است كه با آن معنى مستقيم‌تر باشد . نظامى در اين بيت صنعت « تلويح » يا كنايهء بعيد به كار برده است چه « بستن كيسه به برگ گندنا » ، كنايه از « اهتمام در بخشش » است . و در اينجا « انتقال از بستن به برگ گندنا به سست بستن ، و از آن به زود بازشدن ، و از آنجا به زود بخشيدن حاصل مىشود . و تلويح اشاره كردن از دور است . . » ( سيّد نصر اللّه تقوى ، هنجار گفتار ، 2092 ، اصفهان ، بى . تا . ) .\r\nسعدى ( كليّات ، « گلستان » ، 55 ) ، اين مضمون را در باب سخاوت به تعبير ديگرى آورده است :\r\n بزرگى بايدت بخشندگى كن * كه دانه تا نيفشانى نرويد\r\nنياسايد مشام از طبلهء عود * بر آتش نه كه چون عنبر ببويد . \r\n-\r\n","page_name":" 146 ","page_number":146},
  {"content":"\r\n\r\n\r\n- مذهب مختار\r\nچون بزرگان ما كه به رزانت راى « 1 » و دقّت نظر از اكابر ادوار سابق مستثنىاند به استقصاى « 2 » هر چه تمامتر در اين باب تأمّل فرمودند ، رأى انور ايشان بر عيوب اين سيرت واقف شد . لا جرم در ضبط اموال و طراوت احوال خود كوشيده نصّ تنزيل را كه  كُلُوا \r\n\r\n\r\n","description":"","footnote":"\r\n- در حديث ديگرى آمده ( نجم رازى ، مرصاد العباد ، 507 ، 665 ، رياحى ) : « السّخاء شجرة تنبت فى الجنّة » . اسدى طوسى اين حديث را نظم كرده ( گرشاسب‌نامه ، 80 - 479 ، يغمايى ) :\r\n چو از داد پرداختى راد باش * وز اين هر دو پيوسته دلشاد باش\r\nكه بهتر هنر آدمى را سخاست * سخا در جهان پيشهء انبياست\r\nسخاوت درختى است اندر بهشت * كه يزدانش از حكمتِ محض كِشت \r\nعبد الواسع جبلى در قصيدهء معروف :\r\n منسوخ شد مروّت و معدوم شد وفا * وز هر دو نام ماند چو سيمرغ و كيميا . . .\r\nهر عاقلى به زاويه‌يى مانده مُمتحن * هر فاضلى به داهيه‌يى گشته مُبتلا . . . \r\nگويد ( ديوان ، 14 - 15 ، دكتر صفا ، امير كبير ) :\r\n قومى رَهِ مُنازعتِ من گرفته‌اند * بىعقل و بىكفايت و بىفضل و بىدها\r\nمن جز به شخص نيستم آن قوم را نظير * شمشير جز به رنگ نماند به گندنا \r\nاين قصيده در ديوان سنائى ( 48 - 51 ، مدرّس ) آمده ، ولى چنان كه آن مرحوم نيز تذكر داده‌اند ، از سنائى نيست .\r\n( 1 ) . رزانت ، استوارى ؛ گرانمايگى . رزانت رأى يعنى استوارى انديشه ( مصادر و غياث ) .\r\n( 2 ) . استقصاء ، در هر كارى كوشش را به حدّ نهايت رسانيدن ( مصادر زوزنى ) . در كليله ( 21 ، مينوى ) آرد « . . . و سومى كافى ناصح كه خراج‌ها و حقوق بيت المال بر وجه استقصا طلب كند و بر رعيت حملى روا ندارد كه من [ - منصور عبّاسى 
  ] از ظلم او بيزارم » .\r\n","page_name":" 147 ","page_number":147},
  {"content":"\r\n\r\n وَ اشْرَبُوا وَ لا تُسْرِفُوا  « 1 » و ديگر  إِنَّهُ لا يُحِبُّ الْمُسْرِفِينَ  « 2 » باشد ، امام امور و عزايم « 3 » خود ساختند ؛ و ايشان را محقّق شد كه خرابى خاندان‌هاى قديم از سخاء و اسراف بوده است .\r\nهر كس كه خود را به سخا شهره داد « 4 » ، ديگر هرگز آسايش نيافت : از هر طرف ارباب طمع به دو متوجّه گردند ، هر يك به خوش‌آمد « 5 » و بهانهء ديگر آنچه\r\n\r\n\r\n","description":"","footnote":"\r\n( 1 ) .  كُلُوا وَ اشْرَبُوا  . . . بخوريد و بياشاميد و زياده روى مكنيد . . . سورهء اعراف ، 7 / آيهء 29 .\r\n( 2 ) . انّ . . . بيگمان خدا اسراف كنندگان را دوست نمىدارد . سورهء انعام ، 6 / آيهء 141 . بايد دانست كه قسمت اوّل اين آيهء به صورتى كه در متن آمده ، در قرآن مجيد نيست ؛ يعنى در هر سه نسخهء مأخذ ما « انّ اللّه . . . » آمده ، در حالى كه در قرآن مجيد به صورت  « إِنَّهُ لا يُحِبُّ الْمُسْرِفِينَ » *  آمده ، و معلوم است كه مرجع ضمير همان لفظ جلاله يعنى اللّه است .\r\n( 3 ) . امام امور و عزايم - رهنماى كارها و خواسته‌ها و آرزوها .\r\n( 4 ) . شهره دادن - مشهور كردن و نامبردار ساختن . اين صورت متعدّى فعل است ، صورت لازم آن « شهره شدن » است يعنى « مشهور و نامبردار شدن » . حافظ گويد ( ديوان ، 18 ، قزوينى ) :\r\n مَطَلب طاعت و پيمان و صلاح از من مست * كه به پيمانه كسى شهره شدم روزِ الست . \r\nهمو گويد ( همانجا ، 224 ، قزوينى ) :\r\n به رندى شهره شد حافِظ ميان انجمن ليكن * چه غم دارم چو در عالم قوام الدّين حَسَن دارم . \r\nنيز تعبير « شهره بودن » در اين بيت ( همانجا ، 140 ، قزوينى ) :\r\n پيش از اينت بيش از اين غمخوارى عُشّاق بود * مهرورزىّ تو با ما شُهرهء آفاق بود . \r\nهنوز براى « شهره دادن » مثالى در متون فارسى نيافته‌ام . ظاهرا همان است كه ما امروز « شهرت دادن » مىگوييم .\r\n( 5 ) . خوش آمد ، سخنى مبنى بر تبريك و تهنيت و تعارف ( در عبارت عبيد تملّق و چرب‌زبانى و « مجيزگويى » مناسب‌تر است ) . ظهير فاريابى گويد ( ديوان ، 195 ، رضى ) : -\r\n","page_name":" 148 ","page_number":148},
  {"content":"\r\n\r\nدارد از او مىتراشند « 1 » . و آن مسكين سليم القلب به ترّهات « 2 » ايشان غرّه\r\n\r\n\r\n","description":"","footnote":"\r\n-\r\n نيست يادم كز فراغت ديده‌ام نمناك نيست * نيست گر تيغ جفايت سينه‌ام صد چاك نيست\r\nمردم‌آزار از خوشامد مالِ مردم مىخورد * مار را قُوتى به از مغزِ سرِ ضحّاك نيست \r\n( 1 ) . تراشيدن ( و تراش كردن ) ، ستردن موى از بدن بوسيلهء تيغ ، رنده كردن و صاف كردن . در اين عبارت كنايه از « به طمع و از روى آز چيزى را از كف كسى بدر آوردن » است ، كمال اسمعيل گويد ( ديوان ، 611 ، بحر العلومى ) :\r\n گر بگذرى بر آنكه ز مويى ضعيف هست * چيزى از او تراش كُنى همچو استره . \r\nيكى از معانى « تراش » آز و طمع است . در يك مجموعهء خطّى كتابخانهء مجلس شوراى ملّى به شمارهء ( 6363 / 22 ) اين رباعى به خواجه نصير طوسى منسوب شده است :\r\n عارف نشود كس بتراشيدنِ سر * فخرى نبود بس بتراشيدن سر\r\nاوّل ز سرِ تراش بربايد خاست * مشغول شدن پس بتراشيدنِ سر \r\n( 2 ) . ترّهات - سخنان سست و باطل و بىپروپا ؛ داستان‌هاى واهى و بيهوده و بىحاصل ؛ هزل و سخن ياوه ( غياث ) . « زاهد گفت : اگر مرا آرزوى مريد بسيار و تبع انبوه نبودى و به ترّهات دزد فريفته نگشتمى آن فرصت نيافتى » ، « و ملك از شنيدن اين ترّهات مستغنى است ، كه به كمال حزم و نفاذ عزم خاك در چشم ملوك زده است » ( كليله ، 78 ، 200 ، مينوى . نيز - 309 - 310 همانجا ) . اين واژه « در كتب فارسى و عربى از نظم و نثر فراوان به كار رفته و از اينكه با هزل و خرافات و اشعار ( به قصد تخفيف و طعن كردن بر شعر ) مترادف آورده شده است ، معلوم مىشود كه مراد از آن گفته‌هاى باطل و اقوال سست و . . . بىحاصل است هرچند كه خوش‌آيند و نمكين و فرح‌انگيز باشد » ( مينوى ، حاشيهء كليله ، 78 ) . برخى از محقّقان نيز گفته‌اند : ترّهات ، راه‌هاى باريك است كه از جادّه و شاه‌راه جدا و منشعب گردد . و آن جمع ترّهه است كه ظاهرا معرّب « توراهه » و « دوراهه » است . اين كلمه به اتّفاق اهل لغت معرّب -\r\n","page_name":" 149 ","page_number":149},
  {"content":"\r\n\r\nمىشود « 1 » ، تا در اندك مدّتى جميع موروث و مكتسب « 2 » در معرض تلف\r\n\r\n\r\n","description":"","footnote":"\r\n- است ، و در استعاره به معنى باطل به كار مىرود ( - احمد تيمور ، مختارات ، « منتخبات الامثال » ، 121 ، قاهره ، 1376 ه . ق . ) سنائى گويد ( حديقه ، 187 ، مدرّس ) :\r\n خاصّگان چون به خانه بازشدند * عامّه هم با سرِ مَجاز شدند\r\nخاصّ در بندِ لَذّت و شهوات * عامّ در بندِ هزل و تُرّاهّات . \r\nو شمس قيس رازى اين دو بيت را جزو « معايب شعر و مردودات كلام » مثال آورده ( - المعجم ، 225 ، مدرّس ) و آن را نادرست شمرده مىگويد « اصل ترّهات است بىالف » . - ( حلبى ، مقدّمه‌يى بر طنز و شوخ‌طبعى در ايران ، 110 - 112 ) كه در اين باره بحث بيشترى شده و امثلهء ديگرى از تازى و پارسى ياد گشته است .\r\n( 1 ) . غرّه ، فريفته ، مغرور ؛ و غرّه شدن فريفته گشتن و از راه بدر رفتن ( غياث ) . مولوى گويد ( مثنوى ، 4 / 395 ، علاء الدوله ) :\r\n هست عيسى مستِ حق خر مستِ جو * هين به هر مستى دلا غِرَّه مشو \r\nحافظ گويد ( ديوان ، 98 ، قزوينى ) :\r\n اى كبكِ خوش‌خرام كُجا مىروى بايست * غِرَّه مشو كه گربهء زاهد نماز كرد \r\nناصر خسرو گويد ( ديوان ، 6 ، مينوى - محقّق ) :\r\n مَخْرام و مشو غِرَّه ز اقبال زمانه * زيرا كه نشد وقفِ تو اين كُرّهء غبرا\r\nدارا كه هزاران خَدَم و خيل و حَشم داشت * بگذاشت همه پاك و بشد با تنِ تنها . . . \r\n( 2 ) . موروث - آنچه به ارث به كسى رسد ؛ ميراث ، ارثيّه ، مرده‌ريگ ( غياث ) ؛ مكتسب ( اسم مفعول از اكتساب ) آنچه به كسب و كار بدست آيد ( غياث ) . مثال براى موروث ، خواجه حافظ گويد ( ديوان ، 237 ، قزوينى ) :\r\n حافظا ! خُلْدِ برين خانهء موروثِ من است * اندر اين منزلِ ويرانه‌نشيمن چكنم ؟ \r\nدر مكتسب ، سعد وراوينى آرد ( مرزبان‌نامه ، 75 ، قزوينى ) : « . . . و انديشهء خرج و صرف -\r\n","page_name":" 150 ","page_number":150},
  {"content":"\r\n\r\nآورد و نامراد « 1 » و محتاج گردد . و آنكه خود را به سيرت بخل « 2 » مستظهر « 3 » گردانيد و از قصد قاصدان و ابرام سائلان در پناه بخل گريخت « 4 » ، از دردسر مردم خلاص يافت و عمر در\r\n\r\n\r\n","description":"","footnote":"\r\n- انفاق بر خود مستولى مكن كه بسيار ديدم كه در طلب زيادتى برفتند و مكتسب بس حقير و اندك از ايشان بازماند » .\r\n( 1 ) . نامراد - ناكام و به آرزو نرسيده ، محروم . نظامى گويد ( لغت‌نامه ، زير « نامراد » ) :\r\n وز آن خشتِ زرّين شدّاد عاد * چه آمد بجُز مُردنِ نامُراد ؟ \r\nبرخى از علماى دستور و لغت اين لغت ( و نظائر آن ) را غلط پنداشته‌اند و گفته‌اند « صحيح بىمراد است » ( غياث ) ، و در بهار عجم گويد « اگرچه اين لفظ خلاف قاعده است ليكن چون نظائرش بسيار است جايز باشد چنان كه نااميد و ناسپاس . . . »\r\n( 2 ) . بخل - تنگ‌چشمى ، زفتى ، گرسنه چشمى ( غياث ) ، و آن مقابل كرم است . و در اصطلاح علماى اخلاق : البخل هو المنع من مال نفسه ، و الشّحّ هو بخل الرّجل من مال غيره ( يعنى « خان ببخشد ، ولى شيخعلى خان نبخشد » ) قال عليه الصلاة و السلام « اتّقوا الشّحّ فانّ الشحّ اهلك من كان قبلكم » ( تعريفات ، 36 ) . واژهء « بخل » دو بار و به صورت فعل ( بخل ، بخلوا ، يبخل ، يبخلون ) هفت بار در قرآن مجيد آمده است . « شحّ » نيز سه بار در قرآن وارد شده . ولى علماى لغت ميان بخل و شحّ اين فرق را قائل نشده‌اند ، و شحّ را همواره به معنى بخل و حرص معنى كرده‌اند ( - راغب ، مفردات ، 81 ، محمّد سيّد كيلانى ) .\r\n( 3 ) . مستظهر - پشت‌گرم و قوىدل ( غياث ) . « برهمن گفت : هر كه به مادّت روح قدس مستظهر شد و به مدد عقل كلّ مؤيّد گشت در كارها احتياطى هر چه تمامتر واجب بيند و مواضع خير و شرّ و نفع و ضرّ اندر آن نيكو بشناسد . . . » حافظ گويد ( ديوان ، 280 ، قزوينى ) :\r\n بهشت اگرچه نه جاى گناهكاران است * بيار باده كه مستظهرم به رحمت او \r\n( 4 ) . در پناه بخل . . . - در پناه چيزى گريختن يعنى به آن چيز پناه بردن . مولوى گويد ( مثنوى ، 1 / 139 ، نيكلسن ) :\r\n در پناهِ لُطفِ حق بايد گريخت * كو هزاران لُطف بر ارواح نيست \r\n","page_name":" 151 ","page_number":151},
  {"content":"\r\n\r\nخصب « 1 » و نعمت گذرانيد .\r\nمىفرمايند كه مال در برابر جان است « 2 » ، و چون در طلب آن عمر عزيز مىبايد كرد ، از عقل دور باشد كه آن را مثلا در وجه « 3 » پوشيدن و نوشيدن و خوردن يا آسايش بدن فانى ، يا براى آنكه ديگرى او را ستايد در معرض تلف آورد . لا جرم اگر بزرگى مالى دارد به هزار كلبتين « 4 » يك\r\n\r\n\r\n","description":"","footnote":"\r\n( 1 ) . خصب ، الخصب كثرة العشب و النباة فى المكان ؛ و نعمة العيش و رغده ( لسان ) . فراخى نعمت و فراخى سال و فراوانى گياه . اين كلمه غالبا با كلماتى چون نعمت و فراغت و راحت همراه ذكر شده است ( خصب و نعت ، خصب و فراغت ، خصب و راحت ) به صورت خصب نعمت ( مضاف و مضاف اليه ) نيز گويند ( نقل از حاشيهء كليله ، 82 به خامهء شادروان مينوى ) و از اين روى در عبارت عبيد نيز « خصب نعمت » مىتوان خواند . « آورده‌اند كه ماهىخوارى بر لب آبى وطن ساخته بود ، و به قدر حاجت ماهى مىگرفتى و روزگارى در خصب و نعمت مىگذاشت . . . » .\r\n( 2 ) . برابر جان است - با روح و روان انسان يكى است و يا به اندازهء جان ارزش دارد . بسنجيد با اين سخن سعدى كه مىگويد ( گلستان ، 179 ، فروغى ) : « قرآن بر سر زبان است و زر در ميان جان ! »\r\n( 3 ) . وجه ( - جهة ) ، در زبان عربى متجاوز از 28 معنى براى اين كلمه ياد كرده‌اند ( لسان ، الرائد ، المنجد ) ، و از معانى مذكور روى ( - چهره ) ، طريقه ، قصد ، نيّت را مىتوان ياد كرد . در فارسى معمولا به معنى « نقدينه » و « پول » به كار مىبرند و به « وجوه » جمع مىبندند ( - وجوه برّيّه ؛ و به « وجوهات » جمع الجمع ) . در اينجا به معنى « در مورد » ، و « در باب » و « جهت » بىمناسبت نيست .\r\n( 4 ) . كلبتين ، ابزارى است انبرك مانند كه بدان دندان را بيرون كشند ( غياث ) ؛ توسّعا هرگونه ابزارى براى بيرون كشيدن چيزى از چيزى . خاقانى گويد ( ديوان ، 912 ، سجادى ) :\r\n به كلبتينم اگر سر جُدا كنى چون شمع * نكوبد آهن سردِ طمع كُدينهء من \r\n[ كُدينه : چوبى كه گازران جامه را بدان كوبند و دقّاقى كنند 
  ] مولوى گويد ( ديوان كبير ، 3 / 165 - 166 ، فروزانفر ) :\r\n آمد بهار اى دوستان ، منزل سوى بُستان كنيم * گِردِ غريبانِ چمن خيزيد تا جولان كُنيم\r\nزنجيرها را بردريم ، ما هر يكى آهنگريم * آهن‌گزان چون كلبتين آهنگِ آتشدان كُنيم \r\n-\r\n","page_name":" 152 ","page_number":152},
  {"content":"\r\n\r\nفلوس « 1 » از چنگ مرده‌ريگش « 2 » بيرون نمىتوان كشيد . تقدير كن « 3 » كه اگر مجموع ملك راى « 4 » و قيصر « 5 » آن يك شخص را باشد :\r\n\r\n\r\n","description":"","footnote":"\r\n-\r\n آتش در اين عالم زَنيم ، وين چرخ را برهم زنيم * وين عقلِ پا برجاى را چون خويش سرگردان كنيم \r\n( 1 ) . فلوس ، ج فلس ( فلسفه كم از فلسى است - خاقانى ) ، پول سياه ، پشيز ( منتخب اللغات ) . سنائى گويد ( ديوان ، 309 ، مدرّس ) :\r\n اى خداوندِ قائم قُدُّوس * مُلكِ تو بىقياس و نامحسُوس\r\nدر دلِ عارفانِ حَضرتِ تو * صد نهال از مَحبّت‌ات مغرُوس . . .\r\nهشت باغ و چهار رُكن سرور * جَنّتِ عَدْن با همه ناموس\r\nپيش آن دل بدان كه كَس نخرد * به يكى مُشت ارزن و سه فُلوس \r\n( 2 ) . مرده‌ريگ ( و مرده‌رى ) ، ميراث و ما ترك ، يعنى اموال و اسبابى كه از مرده بماند و به ارث به كسى يا كسانى برسد - اين اصل معنى كلمه بوده - بعد مجازا در نعت يا صفت اشياء سقط و بىبها ، و جانوران بىارزش و كم‌بها و بىنفع و ناچيز ، و حتى آدميان فرومايه و بىخاصيّت و بيكاره استعمال شده است و از آن نوعى دشنام و اظهار نفرت اراده شده ، همان‌طور كه از الفاظ امروزى « لعنتى » و « مرده‌شوى برده » اراده مىشود . در عبارت عبيد نيز به همين معنى استعمال شده . در معنى نخستين مولوى گويد ( مثنوى ، 4 / بيت 671 ) :\r\n از خَراج ار جمع آرى زر چو ريگ * آخِر آن از تو بمانَد مرده‌ريگ . \r\nدر معنى دوم ، سنائى گويد ( حديقه ، 454 ، مدرّس ) :\r\n مانْد چونْ پاىِ مُقْعَد اندر ريگ * آن سرِ مرده‌ريگش اندر ديگ \r\n( 3 ) . تقدير كن ، فرض كن ؛ در نظر بگير . امّا هنوز براى اين استعمال ، شاهدى نيافته‌ام .\r\n( 4 ) . راى - پادشاه هندوستان ، حاكم هند ( - راج - راجه ) از ريشهء سانسكريت رج (  RAJ  ) يعنى حكومت كردن و سلطنت كردن .\r\n( 5 ) . قيصر ، قيصر معرّب از يونانى (  Kaisar - Kaysar  ) ، كه از آرامى وارد زبان -\r\n","page_name":" 153 ","page_number":153},
  {"content":"\r\n\r\n آن سنگ كه روغن‌كِش عصّاران است * گر بر شكمش نهند تيزى ندهد \r\nو اين بيت لايق اين سياق است :\r\n بر او تا نامِ دادن برنيفتد * گر از قولنج « 1 » ميرد تيز ندهد . \r\n\r\n\r\n","description":"","footnote":"\r\n- عربى شده ، در زبان لاتين  Caesar  از ريشهء  - Coedere  بريدن . عنوان و لقب امپراطوران روم عموما ، و عنوان و لقب امپراطوران روم شرقى خصوصا . معمولا وقتى قيصر مىگويند مقصود ژوليوس سزار ( 100 - 44 ق . م . ) امپراطور روم است ، ولى پس از وى امپراطوران روم را از خاندان وى به لقب او قيصر خواندند ، و بعدها همهء امپراطوران روم بدين نام ناميده شدند . به مرور زمان ، عنوان و لقب امپراطوران آلمان -  Kaiser  و امپراطوران روسيّه ( - تزار  Tsar  ) نيز اطلاق شد . ج : قياصره . - دائرة المعارف اسلام ( انگليسى ، 4 / 839 - 840 ، چاپ جديد . )\r\n( 1 ) . قولنج ( - قولنج ) از يونانى كولنوس [ -  Ko ? lonos  
  ] و آن از كولون [ -  Ko ? lon  
  ] ، در پزشكى دردى كه ناگهان در ناحيهء شكم خصوصا نواحى مجاور قولون‌ها ( - روده‌هاى فراخ ) پديد مىآيد . و در صورت شدّت ممكن است به مرگ بينجامد . عارضهء قولنج ، روى هم رفته ، مربوط به ضايعات قسمت‌هاى مختلف احشاء است و ممكن است مربوط به عفونت يا سوراخ شدن آپانديس ( -  Appendice  ) باشد كه در اين صورت دردها بيشتر در ناحيهء زير شكم ( طرف راست ) و اطراف ناف است . قولنج به سبب ناراحتىهاى ديگر نيز ( رحمى و دردهاى شديد مربوط به قاعدهء ماهانهء بانوان و يا ضايعات كليوى ) پديد مىآيد . قولنج را اقسامى است : قولنج كبدى ، قولنج كليوى ، قولنج روده‌يى ، قولنج كيسهء صفرا و غيره ؛ درد شديد شكم .\r\nمولوى گويد ( مثنوى ، 3 / 298 ، علاء الدوله ) :\r\n گُربه كرده چنگِ خود اندر قَفَص * نامِ چنگش : درد و سرسام و مَغَض [ - پيچش شكم 
  ]\r\nحصبه و قولنج و ماليخوليا * سكته و سِلّ و جُذام و ماشرا [ آماس ، ورم خونى 
  ] \r\n-\r\n","page_name":" 154 ","page_number":154},
  {"content":"\r\n\r\nاكنون ائمّهء بخل ، كه ايشان را بزرگان ضابط « 1 » مىگويند ، در اين باب وصايا نوشته و كتب پرداخته‌اند .\r\nحكايت . يكى از بزرگان فرزند خود را فرموده باشد كه يا بنىّ اعلم انّ لفظ « لا » يزيل البلا « 2 » و لفظ « نعم » يزيد النّقم . ديگرى در اثناء وصايا فرموده باشد كه اى پسر زنهار بايد كه زبان از لفظ « نعم » گوش دارى « 3 » و پيوسته لفظ « لا » بر زبان رانى و يقين\r\n\r\n\r\n","description":"","footnote":"\r\n-\r\n گربه مرگ است و مرض چنگالِ او * مىزَنَد بر مرغ و پرّ و بالِ او . . . \r\nهمو گويد : ( ديوان كبير ، 1 / 191 ، فروزانفر ) :\r\n آن خواجه را از نيمشب بيماريى پيدا شده است * تا روز بر ديوارِ ما بىخويشتن سر مىزده است\r\nصفراش نى سوداش نى قولنج و استسقاش نى * زين واقعه در شهر ما هر گوشه‌يى صد عربده‌ست\r\nتو عشق را ناديده‌اى از عاشقان بشنيده‌اى * خاموش شو افسون مخوان نه جادويى نه شعبده است . \r\nاوحدى مراغه‌اى گويد ( ديوان ، « جام‌جم » ، 630 ، نفيسى ) :\r\n ميوهء پخته خور كه بىرنج است * ميوهء خام اصل قولنج است \r\n( 1 ) . ضابط ، گيرنده و نگاه‌دارنده و حفظ كننده ( غياث ) . بيهقى در تاريخ ( 113 ، فيّاض ) آرد : « گرد عالم گشتن چه سود ؟ پادشاه ضابط بايد ، كه چون ملكى و بقعتى بگيرد و آن را ضبط نتواند كرد و زود دست به مملكت ديگر يازد و همچنان بگذرد و آن را مهمل گذارد ، همهء زبان‌ها را در گفتن آنكه وى عاجز است مجال تمام داده باشد » .\r\n( 2 ) . در زبان تازى « بلا » و « بلاء » هر دو آمده است ( يعنى ممدود و مقصور ) ، و هر دو درست است ، ولى اينجا براى رعايت سجع واجب است مقصور خوانده شود .\r\n( 3 ) . گوش داشتن ، حفظ كردن و بر حذر بودن ، - حواشى كليله و دمنه ( 274 - 275 ، چاپ مينوى ) . و اين مثال‌ها را بر آن موارد مىتوان افزود . سعدى گويد ( حاشيهء ديوان حافظ ، 325 ، قزوينى ) : -\r\n","page_name":" 155 ","page_number":155},
  {"content":"\r\n\r\nدارى كه تا كار تو با « لا » باشد كار تو بالا باشد ، و تا لفظ تو « نعم » باشد دل تو بغم باشد . « 1 »\r\n\r\n\r\n","description":"","footnote":"\r\n-\r\n دو نان نخورند و گوش دارند * گويند « اميد بِه كه خورده » . \r\nحافظ گويد ( ديوان ، 335 ، 192 ، قزوينى ) :\r\n دل ز ناوَكِ چشمت گوش داشتم ليكن * ابروىِ كماندارت مىبَرَد به پيشانى [ - بىشرمى 
  ] \r\n* * *\r\n اى مَلِك العرش مرادش بده * وز خَطَرِ چشم بَدَش دار گوش . \r\nسعدى بازگويد ( كلّيّات ، 726 ، فروغى ) :\r\n به ذكر و فكر و عبادت به روحِ شيخ كبير * به حقّ روزبهان و به حقِّ پنج نماز\r\nكه گوش دار تو اين شهرِ نيك‌مردان را * ز دستِ ظالمِ بددين و كافرِ غمّاز \r\n( 1 ) . ثعالبى در التمثيل و المحاضره ( 443 ) و ابن ابى اصيبعه در طبقات الأطبّاء ( 1 / 288 ) اين سخن را به ابو يوسف يعقوب بن اسحق كندى ( فت ، 261 ، ه . ق . ) نخستين فيلسوف بزرگ اسلام نسبت مىدهند ، كه او همواره به فرزند خويش سفارش مىكرده است : « يا بنىّ : الاب ربّ ، و الاخ فخّ ، و العمّ غمّ ، و الخال و بال ، و الولد كمد ، و الاقارب عقارب . و قول لا يصرف البلا ، و قول نعم يزيل النعم ؛ و سماع الغناء برسام حادّ لانّ الانسان يسمع فيطرب و ينفق فيسرف فيفتقر فيغتمّ فيعتلّ فيموت ! و الدينار محموم فان صرفته مات ، و الدرهم محبوس ، فإن اخرجته فرّ ؛ و الناس سخرة فخذ شيئهم و احفظ شيئك ! . . . » . و نيز ، - ابن قتيبه ، عيون الاخبار ، 3 / 137 . دو نمونه از اين « خوش‌آمد » و تملّق و ابرام شاعران را نقل مىكنيم كه لفظ « لا » و « نعم » نيز در آن به كار رفته است ، تا صحّت انتقاد عبيد نيز اندكى روشن گردد . كمال اسمعيل گويد ( ديوان ، 488 ، بحر العلومى ) :\r\n آن ولىّ النعم كه از انعام * همه الفاظِ او نَعَم باشد\r\nنرود بر زبانِ او هرگز * هرچه از جنسِ « لا » و « لَم » باشد . \r\nمسعود سعد ( گزيدهء ديوان ، 122 ، ياسمى ) گويد :\r\n كرم از هيچ كس مجوى كه نيست * مذهبِ هيچ كس كَرَم كردن \r\n-\r\n","page_name":" 156 ","page_number":156},
  {"content":"\r\n\r\nحكايت . يكى را از اكابر كه در ثروت قارون زمان خود بود اجل در رسيد . اميد زندگانى قطع كرد . جگرگوشگان « 1 » خود را كه طفلان خاندان كرم بودند حاضر كرد . گفت : اى فرزندان ، روزگارى دراز در كسب مال زحمت‌هاى سفر و حضر\r\n\r\n\r\n","description":"","footnote":"\r\n-\r\n گوش بر « لا » بنه به عجز چو نيست * عادتِ مردمان « نعم » كردن ! \r\nتعبير « لا » و « نعم » در « ميمّيهء » بسيار معروف و عالى فرزدق ( ابو فراس همّام بن غالب تميمى - فت ، 110 ه . ق . ) در مدح امام سجّاد ( ع ) نيز به كار رفته است و به نظر سخن‌سنجان « شاه بيت » آن قصيده است :\r\n هذا الّذى تعرف البطحاء وطأته * و البيت يعرفه و الحلّ و الحرم . . .\r\nما قال « لا » قطّ الّا فى تشهّده * لو لا التّشهد كانت لاءه نعم ! \r\nيعنى جز در تشهّد خود هرگز لا نگفته است ؛ و اگر تشهد نبودى « لا » ى او « نعم » بودى ! - ابن خلّكان ، وفيات ، 1 / 338 ، ط ، تهران ؛ سبكى ، طبقات ، 3 / 1119 - 120 ) . سعدى گويد ( كلّيّات ، « غزليّات » ، 541 ، فروغى ) :\r\n چندانكه مىبينم جفا اميد مىدارم وفا * چشمانت مىگويند « لا » ابروت مىگويد « نعم »\r\nخارست و گل در بوستان هرچ او كند نيكوست آن * سهل است پيشِ دوستان از دوستان بُردن ستم \r\n( 1 ) . « جگرگوشگان » ، كنايه از اولاد و فرزندان است ، و آن اشاره به سخن معروفى است كه گويند « اولادنا اكبادنا تمشى على الارض » فرزندان ما جگرگوشه‌هاى ما هستند كه بر روى زمين راه مىروند . و آن را به صورت شعر نيز گفته‌اند ( ثعالبى ، التمثيل و المحاضره ، 319 و 460 ، محمّد الحلو ؛ نصر اللّه منشى ، كليله و دمنه ، 290 ، مينوى ) :\r\n و انّما اولادنا بيننا * اكبادنا تمشى على الارض\r\nلو هبّت الريح على بعضهم * لامتنعت عينى من الغمض . . . \r\nفرزندان ما در ميان ما [ همچون 
  ] جگرگوشگان ما هستند كه بر روى زمين راه مىروند . اگر باد بوزد بر يكى از ايشان ، ديدهء من از بهم رفتن [ - خواب 
  ] بازايستد .\r\n","page_name":" 157 ","page_number":157},
  {"content":"\r\n\r\nكشيده‌ام و حلق خود را به سرپنجهء گرسنگى فشرده « 1 » تا اين چند دينار ذخيره كرده‌ام ؛ زينهار از محافظت آن غافل مباشيد و به هيچ وجه « 2 » دست خرج بدان ميازيد « 3 » ، و يقين دانيد كه :\r\n زر عزيز آفريده است خدا * هر كه خوارش بكرد خوار بشد « 4 » \r\nاگر كسى با شما سخن گويد كه « پدر شما را در خواب ديدم قليهء « 5 » حلوا مىخواهد » ، زنهار به مكر او فريفته مشويد كه آن من نگفته باشم و مرده چيزى نخورد .\r\n\r\n\r\n","description":"","footnote":"\r\n( 1 ) . « حلق . . . به سرپنجهء گرسنگى فشردن » ، كنايه از طعام نخوردن و از روى عمد - و البتّه خسّت - گرسنه ماندن است .\r\n( 2 ) . به هيچ وجه ( - بهيچوجه ) ، به هيچ روى ؛ هرگز .\r\n( 3 ) . دست ميازيد ( فعل نهى از دست ياختن - دست يازيدن ) - دست دراز كردن به سوى چيزى ، و آن كنايه از « اقدام كردن » است . شاعر گويد :\r\n چرا دست يازم چرا پاى كوبم * مرا خواجه بىدست و پا مىپسندد . \r\nفردوسى فرمايد ( شاهنامه ، 6 / 2574 ، بروخيم ) :\r\n ميان تنگ خون ريختن را ببست * به بهرامِ آذر مهان ياخت دست . \r\nپس « دست خرج بدان ميازيد » - به خرج كردن آن اقدام مكنيد .\r\n( 4 ) . گويندهء بيت را نيافته‌ام . احتمالا از خود عبيد باشد .\r\n( 5 ) . قليه ( در اصل قليّه ، ج قلايا ) - قلّيه مانند غنيّه ، اسم است قلى را و آن خوردنى است ، ج قلايا ( عبد الرحيم صفىپور ، منتهى الارب ) و فى الاصل ما قلى فجعل مع الطّبيح ليطيّبه كالبصل و نحوه ( لسان ، « قلى » ) . نوعى خوراك از گوشت كه در تابه يا ديگ بريان كنند ( غياث ) . عبيد از « قليهء بورانى » و « قليهء حلوا » در رساله « دلگشا » نيز ياد كرده است و معلوم مىشود كه دو نوع از انواع قليه است . براى آگاهى بيشتر ، - ( ديوان كبير ، 7 / 391 ، امير كبير ) ، كه مرحوم فروزانفر در اقسام آن بحثى دقيق كرده است .\r\n","page_name":" 158 ","page_number":158},
  {"content":"\r\n\r\nاگر من خود نيز در خواب با شما نمايم « 1 » و همين التماس بكنم بدان التفات نبايد كرد كه آن را اضغاث احلام « 2 » خوانند ؛ آن ديو نمايد ، و من آنچه در زندگى نخورده باشم در مردگى « 3 » تمنا نكنم . اين بگفت ، و جان به خزانهء مالك دوزخ « 4 » سپرد .\r\n\r\n\r\n","description":"","footnote":"\r\n( 1 ) . با شما نمايم - بر شما ظاهر شوم ، به خوابتان بيابم ؛ نمايان و جلوه‌گر شدن « هيچ همى نمايد تو را كه نامى و حسّى و فكرى هر يك نفسى است جدا » ( بابا افضل ، مصنّفات ، 2 / 389 ، مينوى - مهدوى ) .\r\n( 2 ) . اضغاث احلام . اضغاث ج ضغث - دسته‌هاى گياه ، گياه دسته‌ها . و « اضغاث احلام » ، تعبير قرآنى است ( يوسف ، 12 / آيهء 44 ؛ انبياء 21 / آيهء 5 ) - خواب‌هاى شوريده ، خواب‌هاى پريشان و آشفته . - پايان كتاب .\r\n( 3 ) . زندگى - حالت زنده - مقابل مردگى - حالت مرده . و اينكه معمولا آن را به جاى زندگانى به كار مىبرند يعنى دورهء حيات ، درست نيست يا دست‌كم دقيق نمىنمايد .\r\n( 4 ) . « مالك » ، لقب دارندهء دوزخ ، و « رضوان » لقب دارندهء بهشت است . تعبير نيز قرآنى است .\r\nو مفسّران ، از جمله امام فخر در تفسير كبير ( 2 / 164 به بعد ) از آن بحثى مستوفى كرده است .\r\nجمال الدّين اصفهانى ( در تقاضاى عفو از ركن الدّين مسعود صاعد - كه به بسيار چيزها سوگند خورده - ) گويد ( ديوان ، 285 ، وحيد ) :\r\n زهى به عدلِ تو اقليمِ شرع آبادان * ز رَشْحِ كِلْكِ تو اجزاىِ روزگارْ جوان\r\nزمانه فعل و زمينْ حلم و آسمان جُنبش * قضا نَفاذ و قَدَر قدرت و ستاره توان . . .\r\nبه عرش و كرسى و لوح و قلم به نور حُجُب * به دوزخ و به بهشت و به مالك و رضوان . \r\nدر كليله آرد ( 85 و 87 ، مينوى ) : « پس [ پنج پايك 
  ] خويشتن بر گردن ماهىخوار افگند و حلق او محكم بيفشرد چنان كه بيهوش از هوا درآمد و يكسر به زيارت مالك رفت » ، و در حكايت شير و خرگوش آرد : « شير او را در برگرفت و به چاه فرو نگريست خيال خود و از آن خرگوش بديد ، او را بگذاشت و خود را در چاه افگند و غوطى خورد ، و نفس خونخوار و جان مردار به مالك سپرد » ، يعنى : مالك دوزخ .\r\nشمس الدّين محمّد طبسى در هجو نجم الدّين كركس گويد ( لباب ، 2 / 310 - 311 ، براون - قزوينى ) : -\r\n","page_name":" 159 ","page_number":159},
  {"content":"\r\n\r\nحكايت . از بزرگى ديگر روايت كنند كه در معامله‌يى كه با ديگرى داشت به دو جو مضايقه از حدّ در گذرانيد . او را منع كردند كه اين محقّر بدين مضايقه نمىارزد گفت « چرا من مقدارى از مال خود ترك كنم كه مرا يك روز و يك هفته و يك ماه و يك سال و همهء عمر بس باشد » گفتند چگونه . گفت « اگر به نمك دهم [ و در طعام كنم 
  ] يك روز بس باشد ؛ اگر به حمّام روم يك هفته ، اگر به فصّاد « 1 » دهم يك ماه ، اگر به جاروب دهم يك سال ، و اگر به ميخى دهم و در ديوار زنم همه عمر بس باشد . پس نعمتى كه چندين مصلحت من بدان منوط باشد چرا بگذارم كه به تقصير از من فوت شود ؟ » « 2 »\r\nحكايت . از بزرگى روايت كنند كه چون در خانهء او نان پزند يك يك نان به دست نامبارك در برابر چشم دارد و بگويد : هرگز خللى به روزگارت\r\n\r\n\r\n","description":"","footnote":"\r\n-\r\n آن شنيدستى كه نمرود از مقام افتخار * مُدتى مىسود بر گردون كُلاهِ سرورى . . .\r\nقابض الارواح را فرمان رسيد از فيض حقّ * كاى هماىِ جانستانِ دِزْوَهء نيلوفرى\r\nخيز تا جانِ هَوَس پروردهء آن خاكسار * از پىِ آرايشِ دوزخ سوىِ مالك برى ! \r\nو « جان به مالك [ دوزخ 
  ] سپردن » ، كنايه از مردن و به دوزخ رفتن است .\r\n( 1 ) . فصّاد ، رگ‌زن ، صيغهء مبالغه از فصد : رگ‌زدن ( غياث ) . نظامى گويد ( خسرو و شيرين ، 45 ، وحيد ) :\r\n زند بر هر رگى فَصّاد صد نيش * ولى دستش بلرزد بر رگِ خويش . \r\nمولوى گويد ( مثنوى ، 5 / بيت 2018 ، نيكلسن ) :\r\n ترسم اى فَصّاد گر فصدم كنى * نيش را ناگاه بر ليلى زنى \r\n( 2 ) . قصّه‌يى شبيه به اين ، جاحظ در ( البخلاء ، 150 ، دار المعارف ) آرد : « و قالوا سأل خالد بن صفوان رجل ، فاعطاه درهما . فاستقلّه السائل . فقال : يا احمق ! انّ الدّرهم عشر العشرة ، و انّ العشره عشر المائة ، و المائة عشر الالف ، و انّ الألف عشر العشرة آلاف . اما ترى كيف ارتفع الدّرهم الى دية مسلم ؟ ! »\r\n","page_name":" 160 ","page_number":160},
  {"content":"\r\n\r\nمرساد « 1 » . و به خازن سپارد . چون بوى نان به خدم و حشم‌اش رسد گويند :\r\n تو پس پرده و ما خونِ جگر مىريزيم * آه اگر پرده برافتد كه چه شور انگيزيم « 2 » \r\nحكايت . در اين روزها بزرگ‌زاده‌يى خرقه‌يى به درويشى داد . مگر « 3 » طاعنان « 4 » خبر اين واقعه را به سمع پدرش رسانيدند . با پسر در اين باب عتاب مىكرد . پسر گفت\r\n\r\n\r\n","description":"","footnote":"\r\n( 1 ) . گويندهء مصراع را نيافته‌ام . احتمالا اثر طبع شوخ خود عبيد باشد . « مرساد » ( كه مردم معمولا « نرسد » گويند ) فعل يا جملهء دعائيّه است كه قاعدة از فعل مضارع مىسازند .\r\n( 2 ) . اين بيت از سعدى است ( - كلّيّات ، « مواعظ » ، 800 ، فروغى ) . و اينك چند بيت از آن :\r\n تو پس پرده و ما خونِ جگر مىريزيم * آه اگر پرده برافتد كه چه شور انگيزيم . . .\r\nمردم از فتنه گريزند و ندانند كه ما * به تمناى تو در حسرتِ رستاخيزيم\r\nدل ديوانه سپر كرده و جان بر كفِ دست * ظاهر آن است كه از تير بلا بگريزيم . . .\r\nسعديا قوت بازوى عمل هست و ليك * تا بجايى نه كه با حكم ازَل بستيزيم \r\n( 3 ) . مگر ، قضا را ، از قضا ، اتفاقا . سعدى گويد ( گلستان ، 15 ، قريب ) :\r\n مگر صاحبدلى روزى ز رحمت * كُنَد در كارِ درويشان دُعايى \r\n( 4 ) . طاعنان - طعنه زنندگان . اسم فاعل جمع با ( انِ ) فارسى ، سرزنش كنندگان ؛ عيب‌جويان به تعريض و كنايه . و اصل آن طعن است . و الطّعن - الضّرب بالرّمح و بالقرن و ما يجرى مجراهما ، و استعيّر للوقيعة ( راغب ، مفردات ، 304 ، كيلانى ) . در فارسى بيشتر طعنه به كار مىرود . مولوى در علم پاكان به احوال خودشان مىگويد ( مثنوى ، 3 / 231 ، علاء ) :\r\n گر همه عالَم بگويندش تُوِى * بر رَهِ يزدان و دينِ مستوى\r\nاو نگردد گرمتر از گفتشان * جانِ طاقِ او نگردد جفتشان\r\nور همه گويند او را گُمْرَهى * كوهْ پندارىّ و تو برگِ كَهى\r\nاو نيفتد در گُمان از طعنشان * او نگردد دردمند از ظنّشان\r\nبلكه گر دريا و كوه آيد بگفت * گويدش با گمرهى گشتى تو جُفت\r\nهيچ يك ذرّه نيفتد در خيال * يا به طعنِ طاعنان رنجور حال \r\n[ - رنجور حال نگردد 
  ] .\r\n","page_name":" 161 ","page_number":161},
  {"content":"\r\n\r\n« در كتابى خواندم كه هر كه بزرگى خواهد بايد هرچه دارد ايثار كند « 1 » » ؛ من بدان هوس اين خرقه را ايثار كردم . پدر گفت : « اى ابله ! غلط در لفظ ايثار كرده‌اى كه به تصحيف خوانده‌اى « 2 » ؛ بزرگان گفته‌اند : « هر كه بزرگى خواهد بايد هرچه دارد انبار كند تا بدان\r\n\r\n\r\n","description":"","footnote":"\r\n( 1 ) . ايثار كردن ، كسى را بر خود پيش داشتن و برگزيدن ، و از مال و دارايى خود به او بخشيدن ( غياث اللغات ) ؛ اينجا مطلق بخشيدن . در كليله و دمنه ( 40 ، مينوى ) آرد : « . . . از دو چيز نخست خود را مستظهر بايد گردانيد پس ديگران را ايثار كرد : علم و مال » . در متون دينى و اخلاقى در تعريف ايثار ، تعبيرهاى گوناگونى آورده‌اند . از جمله ابن مسكويه ( تهذيب الاخلاق ، 26 ، زريق ) آرد : « الايثار فضيلة للنّفس بها يكفّ الانسان عن بعض حاجاته الّتى تخضّه حتّى يبذله لمن يستحقّه » ايثار فضيلتى است براى نفس كه انسان به سبب آن از برخى نيازمنديهاى خود چشم بپوشد تا آن را به كسى كه سزاوار [ و نيازمند 
  ] آن است ببخشد . و اين كريمهء مباركه معنى ايثار را نيك روشن مىكند كه مىگويد ( حشر ، 59 / آيهء 9 ) :  « وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ »  و [ مردم را 
  ] بر جان‌هاى خويش پيش مىدارند [ در رفع نيازمنديها 
  ] هر چند كه خودشان را نيازمندى باشد .\r\n( 2 ) . تصحيف ، خطا خواندن و نوشتن ( غياث اللغات ) . و در فنّ بديع ، استعمال كلماتى توسّط نويسنده يا شاعر كه با تغيير دادن نقطه معنى آنها تغيير كند . مثل آوردن « بوسه » كه « توشه » گردد . سعدى گويد ( كلّيّات ، بوستان ، 266 ، فروغى ) :\r\n به خدمت مَنِه دست بر كفشِ من * مرا نان ده و كفش بر سر بِرَن\r\nمرا بوسه گفتا به تصحيف دِه * كه درويش را توشه از بوسه بِه \r\nابن يمين گويد ( دهخدا ، امثال و حكم ، 2 / 663 ) :\r\n چون روزگار به تصحيف هست روزِ كار * پس روزِ كار خوانْدَنْش به كه روزگار\r\nيعنى كه روزِ كار كنون است كار كن * كين روز چون گذشت دگر نيست روزِ كار \r\nو ابن نديم در الفهرست ( 255 ، قاهره ، مطبعة الاستقامه ) از قول ابن راوندى متكلّم متهم به الحاد ( وفات ، 255 ه . ق . ) نقل مىكند كه : مردى تازى هشتاد ساله را ديدم كه قرآن مىخواند و -\r\n","page_name":" 162 ","page_number":162},
  {"content":"\r\n\r\nعزيز باشد ؛ نبينى كه اكنون همهء بزرگان انباردارى « 1 » مىكنند » . و شاعر گويد :\r\n اندك اندك به هم شود بسيار * دانه دانه است غَلّه در انبار « 2 » \r\nحكايت . هم از بزرگان عصر يكى با غلام خود گفت كه از مال خود پاره‌يى گوشت بستان و از آن طعامى بساز تا بخورم و ترا آزاد كنم . غلام شاد شد ، بريانى ساخت و پيش او آورد . خواجه [ آب 
  ] « 3 » بخورد و گوشت به غلام سپرد . ديگر روز گفت بدان گوشت نخود آبى مزعفر « 4 » بساز تا بخورم و ترا آزاد كنم . غلام فرمان برد و بساخت و پيش آورد . خواجه زهرمار كرد « 5 » ، و گوشت به غلام سپرد . روز ديگر گوشت مضمحلّ شده بود\r\n\r\n\r\n","description":"","footnote":"\r\n- مىگفت « للّه ميزاب السموات و الارض . . . . » ( آل عمران ، 3 / آيهء 180 ) - خداى راست ناودان آسمان‌ها و زمين ! شگفت ماندم و گفتم : در قرآن « ميراث السموات . . . » آمده است . و او گفت كه در مصحف من « ميزاب » نوشته و چهل سال است كه همين‌طور مىخوانم ! خدا مرا ببخشد .\r\n( 1 ) . انباردارى ، در اينجا به همان معنى است كه امروز « احتكار » مىگويند . و آن در اصطلاح عبارت از « حبس الطّعام للغلاء » باشد يعنى نگه داشتن و ذخيره كردن طعام براى كم شدن و در نتيجه گران گشتن ( جرجانى ، تعريفات ، 6 ) . و لذا « انباردار » يعنى محتكر . فردوسى از زبان پيروز يا قباد ساسانى ، كه تحت تأثير تعاليم مزدك قرار گرفته بوده ، گويد :\r\n بريزم ز تن خونِ انباردار * كه او حُكمِ يزدان گرفته‌ست خوار ! \r\n. ( 2 ) . اين بيت از سعدى است ( - كلّيّات ، « گلستان » ، 183 ، فروغى ) .\r\n( 3 ) . « آب » را براى استقامت معنى افزوده‌ايم ، و با توجّه و استفاده از اصل عربى ، و در هيچ يك از سه نسخهء اساس نيست .\r\n( 4 ) . مزعفر - زعفران سود ، خوراكى كه با زعفران خوشبو و رنگين شده باشد . و « مزعفر ساختن » - زعفرانى و رنگين كردن طعام يا هر چيز ديگر . خاقانى گويد ( ديوان ، 114 ، دكتر سجّادى ) :\r\n خستگانِ ديو ظلم از خاكِ درگاهش به لب * نَشرَه كردند و به آبِ رُخ مُزَعفَر ساختند \r\n. ( 5 ) . زهر مار كردن . « زهر مار » تركيب اضافى ( و اضافهء ملكى ) است و همان است كه عرب -\r\n","page_name":" 163 ","page_number":163},
  {"content":"\r\n\r\nو از كار افتاده . گفت « اى خواجه حسبة للّه « 1 » بگذار تا من به گردن خود همچنان غلام تو\r\n\r\n\r\n","description":"","footnote":"\r\n- « لعاب الحيّه » گويند ، و آن سمّى است كه از نيش مار برآيد و اغلب كشنده است . ناصر خسرو گويد ( ديوان ، 291 ، مينوى - محقّق ) :\r\n نيز نخواهد گَزيد اگر بِهُشَم * زين سپس آسيبِ زهرِ مار مرا \r\n[ نيز - ديگر 
  ] . خاقانى گويد ( ديوان ، 180 ، دكتر سجّادى ) :\r\n از پىِ تهذيبِ ملك قبض كنى جانِ خصم * كز پىِ ترياكْ نوش نفع كند زهرِ مار . \r\nمولوى گويد ( مثنوى ، 4 / 324 ، علاء ) :\r\n زهرِ ماران مار را باشد حيات * ليك بهرِ مردمان آمد ممات . \r\nسعدى گويد ( كلّيّات ، بوستان ، 301 ، فروغى ) :\r\n اگر خود شود غرقه در زهرِ مار * نخواهد نهنگ از وَزَغ زينهار . \r\nسنائى گويد ( حديقه ، 431 ، مدرّس ) :\r\n طفل چون زهرِ مار كم دانَد * نقش او را تتى تتى خوانَد\r\nهمه اندرزِ من به تو اين است * كه تو طِفلىّ و خانه رنگين است . \r\n- زهر مار كردن ، مصدر مركب است ، و كنايه از خوردن چيزى نامرغوب و نامطبوع ( انندراج ؛ ناظم الاطبّا ) . كلمهء اهرمنى است به معنى خوردن ( دهخدا ، لغت‌نامه ) . كنايه از خوردن است با لحن غليظ و تغيّر و خشم و اوقات تلخى ( استاد سيد محمد على جمال‌زاده ، فرهنگ عاميانه ، 79 ، معرفت ) . در عبارت عبيد نيز به همين معنى است يعنى كنايه از « خوردن » است در حالى كه حاكى از نفرت و تغيّر گوينده نسبت به شخصى منفور و مبغوض باشد ؛ و در اين عبارت نيز ، مبيّن نفرت غلام به خواجهء بخيل است .\r\n( 1 ) . حسبة للّه - براى خشنودى خدا . حافظ گويد ( ديوان ، 5 ، قزوينى ) :\r\n صاحبِ ديوانِ ما گويى نمىداند حساب * كاندر اين طُغْرَانشانِ حِسْبَةً للَّه نيست . \r\nريشهء اين داستان در محاضرات راغب اصفهانى ( 2 / 7 - 666 ) است . مىگويد « قال رجل لغلامه : اشتر من لحم و اطبخه سكباجا لاعتقك . ففعل فاكل المرق و ترك اللحم ، فلمّا كان اليوم -\r\n","page_name":" 164 ","page_number":164},
  {"content":"\r\n\r\nباشم ؛ اگر هر آينه خيرى در خاطر مبارك مىگذرد به نيّت خدا اين گوشت پاره را آزاد كن . »\r\nالحقّ بزرگ و صاحب‌حزم كسى را توان گفت كه احتياط معاش بدين نوع بتقديم رساند « 1 » . لا جرم تا در اين دنيا باشد عزيز الوجود « 2 » و محتاج اليه « 3 » زيد و در آخرت علوّ درجاتش از شرح و حدّ و وصف مستغنى است .\r\n\r\n\r\n","description":"","footnote":"\r\n- الثانى قال : اطبخه مضيرة . فغفل فأكل المرق و ترك اللحم ، فلمّا كان اليوم الثالث قال اطبخه قليّة ، ففعل : فقال له العبد : يا سيّدى : اعتق هذا اللحم و اتركنى رقيقا فلقد آذيتنى من كثرة ما اعذّبه بالنّار ! » ( و نيز ، - جاحظ ، البخلاء ، 73 ) .\r\n( 1 ) . بتقديم رسانيدن - انجام دادن ، عملى ساختن . خواجهء طوسى آرد ( اخلاق ناصرى ، 119 ، مينوى - حيدرى ) : « و در هر موضعى مصلحت آن موضع را از آنكه مادّهء معيّن و مقدار معيّن و تقدير احتياجى كه باشد اقتضا كنند رعايت بتقديم رسانند » .\r\n( 2 ) . عزيز الوجود - نادر ، كمياب . ولى عبيد در متن ما - ظاهرا - به معنى محترم و گرامى داشته به كار برده است .\r\n( 3 ) . محتاج اليه - كسى يا چيزى كه لازم و ضرورى باشد ؛ مورد نياز . شمس قيس رازى آرد « و اين فنّ - شناخت معيارها - در معرفت اجناس و اوزان علمى محتاج اليه باشد » ( المعجم ، 24 ، چاپ مدرّس رضوى ، دانشگاه تهران ) .\r\n","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nباب ششم در حلم\r\n\r\n- مذهب منسوخ\r\nحلم ، عبارت از بردبارى است . « 1 » قدما حليم كسى را گفته‌اند كه نفس او را سكون\r\n\r\n\r\n","description":"","footnote":"\r\n( 1 ) . عبيد در اينجا به تعبير فيلسوفان « حلم » را شرح اسم كرده يعنى معنى لغوى آن را گفته ، مانند اينكه بگوييم : وجود يعنى هستى . امّا در اصطلاح حكمت عملى و علماى اخلاق : « الحلم ، هو فضيلة للنفس تكسبها طمأنينة ، فلا تكون شغبة و لا يحرّكها الغضب بسهولة و سرعة » ( تهذيب ، 25 ) . عبيد در حقيقت از تعريف ابن مسكويه اقتباس كرده و « حليم » را بر پايهء آن تعريف كرده است .\r\n","page_name":" 167 ","page_number":167},
  {"content":"\r\n\r\nو طمأنينتى « 1 » حاصل شده باشد كه غضب به آسانى تحريك او نتواند كرد ، و اگر مكروهى به دو رسد در اضطراب نيفتد . از حضرت رسالت مروى است كه « الحلم حجاب الآفات « 2 » » . لفظ حليم را چون مقلوب كنى ملح شود ، و از اينجا گفته‌اند كه « الحلم ملح الاخلاق « 3 » » . شاعر حلم ممدوح را بدين سياق ستوده :\r\n شكست از بارِ حِلْمت كوه را پُشت * كه برجا ماند همچون مُبتلايى\r\nيكى ناچار گردد قابِلِ كَسْر * دو ساكن را چو باشد التقايى « 4 » \r\n\r\n- مذهب مختار\r\nراستى اصحابنا نيز اين خلق را بكلّى « 5 » منع نمىفرمايند . مىگويند كه اگرچه آن\r\n\r\n\r\n","description":"","footnote":"\r\n( 1 ) . طمأنينه ( - مصدر إطمأنّ ) - الاطمينان و سكون النّفس ( الرائد ) - سكون و قرار ؛ آرامش دل .\r\n( 2 ) . بردبارى ، پوشش زيانهاست . در التمثيل و المحاضره ( 413 ، حلو ) جزو امثال ياد شده است ، و در كتب حديث ديده نشد ، و ظاهرا حديث نيست .\r\n( 3 ) . بردبارى نمك اخلاق است ، - التمثيل و المحاضره ( 415 ، حلو ) .\r\n( 4 ) . گويندهء اين دو بيت ( قطعه ) را نيافتم . در بيت دوم از مبحث صرفى « التقاء ساكنين » يعنى به هم رسيدن دو ساكن تلميح كرده و مقصود از آن اينست كه : در زبان تازى برخورد دو حرف ساكن ( صامت ) به هم روا نيست ، مثلا در فيلم ( لام و ميم ) و در فارس ( راء و سين ) ، كه عرب ناگزير آن را فيلم و فارس ( به كسر لام و راء ) تلفّظ مىكنند . عبيد اين تعبير را با طنز لطيفى در جاى ديگر هم به كار برده است ( - « تعريفات ملّا دو پيازه » ) : « الالتقاء الساكنين : دو طالب علم در يك جا ! »\r\n( 5 ) . بكلّى - يكسره ، كاملا . مولوى گويد ( مثنوى 2 / 1269 ، نيكلسن ) :\r\n هين مگو فردا كه فرداها گذشت * تا بكُلّى نگذرد ايّام كشت . \r\nخواجوى كرمانى گويد ( ديوان ، 78 ، سهيلى خوانسارى ) : -\r\n","page_name":" 168 ","page_number":168},
  {"content":"\r\n\r\nكس را كه حلم و بردبارى ورزيد ، مردم بر او گستاخ شوند « 1 » و آن را بر عجز او حمل كنند ؛ امّا اين خلق متضمّن فوايد است ، و او را در مصالح معاش مدخلى « 2 » تمام باشد .\r\nدليل بر صحّت اين قول آنكه امروز تا شخص در كودكى تحمّل بار غلامبارگان و اوباش « 3 » نكرده است و در آن حلم و وقار را كار نفرموده ، اكنون در محافل و مجالس\r\n\r\n\r\n","description":"","footnote":"\r\n-\r\n پيش صاحب‌ْنظران ملكِ سليمان باد است * بلكه آن است سليمان كه ز مُلكْ آزاد است\r\nحاصلى نيست به جز غم به جهان خواجو را * خرّم آن كس كه بكلّى ز جهان آزاد است \r\nنجم رازى ( مرصاد العباد ، 575 ، دكتر رياحى ) آرد : « . . . و مثال اين [ نفوس 
  ] چون تخم است كه در زمين اندازند ، اوّل تخم بفساد آيد و نيست شدن گيرد ، آنگاه بعضى كه پرورش به شرط يابد و از آفات محفوظ ماند يكى ده يا صد يا هفتصد شود ، و آنچه پرورش نيابد بكلّى باطل شود نه تخم باشد نه ثمره » .\r\n( 1 ) . حمد اللّه مستوفى از قول المعتمد على اللّه خليفهء عباسى ( وفات ، 279 ، ه . ق . ) آرد ( تاريخ گزيده ، 333 ، نوايى ) : « من عرف بالحلم كثرت الجرأة عليه » هر كس به بردبارى شناخته آيد گستاخى بر او افزون گردد .\r\n( 2 ) . مدخلى تمام . . . مدخل ، جاى داخل شدن ، جاى درآمدن ، و به كنايه يعنى « دخالت داشتن و مؤثّر بودن » . در معنى اوّل عثمان مختارى گويد ( ديوان ، 304 ، همايى ) :\r\n خِرَد به جَنْبِ تو خواندْ آفتاب را مَدْخَل * بدانچه دست و دلت بود جود را مَدْخَل \r\nدر معنى دوم ظهيرى در سلجوق‌نامه ( 27 ، كلالهء خاور ) آرد : « سلطان امرا را فرمود . . . هر ملك كه بگيرند او راست ، و غير او هيچكس را در آن مدخلى و تصرّفى نبود » ؛ پس مدخلى تمام يعنى : دخالت و تأثيرى تامّ و كامل .\r\n( 3 ) . اوباش [ ج وبش 
  ] ( كه غير مستعمل است ) فرومايگان ، ناكسان ، بىسروپايان ؛ عاميان نافرهيخته و گستاخ‌روى بىباك ( غياث ) . و در آن قلب مكانى ايجاد گشته يعنى بوش وبش شده ( مانند مأيوس و آيسه و . . . ) - محيط المحيط ( مادّهء بوش ) . سعدى گويد ( كلّيات ، « مواعظ » ، 795 ، فروغى ) : -\r\n","page_name":" 169 ","page_number":169},
  {"content":"\r\n\r\nبزرگان سيلى و مالش بسيار نمىخورد « 1 » ؛ انگشت در . . . ش نمىكنند ، ريشش بر نمىكنند ، در حوضش نمىاندازند ، دشنام‌هاى فاحش بر . . . زن و خواهرش نمىشمارند . آن مرد عاقل كه او را اكنون مرد زمانه مىخوانند به بركت حلم و وقار « 2 » ى كه در نفس ناطقهء او\r\n\r\n\r\n","description":"","footnote":"\r\n-\r\n گناه كردن پنهان به از عبادتِ فاش * اگر خداىْپرستى هواپرست مباش\r\nبه چشم عُجب و تكبُّر نگه به خلق مَكن * كه دوستانِ خدا ممكن‌اند در اوباش \r\nدر هجو معروف اهل بلخ منسوب به انورى ، با رنود ( ج رند ) مترادف آمده :\r\n بلخ شهريست در آگنده به اوباش وُرنود * در همه شهر و حواليش يكى بخرد نيست . \r\nمولوى در ديوان كبير ( 2 / بيت 107887 ، فروزانفر ) نيز مرادف قلّاش به كار برده :\r\n گريزان است اين ساقى از اين مستانِ ناموسى * اگر اوباش و قلّاشى مخور پنهان و پيدا خور \r\nظهير فاريابى گويد ( ديوان ، 126 ، رضى ) :\r\n عقل صد بار گفتت اى مسكين * رو پسِ كارِ خويشتن بنشين\r\nعشقِ خوبان و سينهء اوباش * نورِ خورشيد و ديدهء خُفّاش . \r\nدر زبان فارسى گاه آن را مفرد گرفته و با « ان » جمع بسته‌اند . نرشخى در تاريخ بخارا ( 111 ، مدرّس ) آرد « امير اسمعيل چون به بخارا رسيد اهل بخارا استقبال كردند . . . ، و يكى از دزدان خلقى را به خود گرد كرده بود ، و از اوباشان و رندان روستا چهار هزار مرد [ بر او 
  ] جمع شده بودند ، و همه . . . راه مىزدند » .\r\n( 1 ) . مالش خوردن - ماليده شدن و گوشمال يافتن ، مقابل نوازش ديدن و يافتن . ملّا منير گويد ( آنندراج ؛ جهانگيرى ) :\r\n بُوَد دل‌بستهء پيچيده مويان * خورد مالِش ز دستِ خوب‌رويان . \r\n( 2 ) . وقار - آرميدگى و آهستگى و حلم و تمكين ( غياث ) . الوقار : و التأنّى فى التوّجه نجو المطالب ( جرجانى ، تعريفات ، 227 ) . حافظ گويد ( ديوان ، 42 ، قزوينى ) :\r\n آن پيكِ نامور كه رسيد از ديارِ دوست * آورد حِرْز جان ز خَطِ مُشگبارِ دوست\r\nخوش مىدهد نشانِ جلال و جمالِ يار * خوش مىكند حكايتِ عِزّ و وقارِ دوست \r\n","page_name":" 170 ","page_number":170},
  {"content":"\r\n\r\nمركوز است و مودوع « 1 » ، تا تحمّل آن مشقّت‌ها نمىنمايد ، يك جو بحاصل نمىتواند كرد « 2 » ، و پيوسته خائب و خاسر و مفلوك « 3 » و دشمن‌كام « 4 » مىباشد ، او را در هيچ خانه\r\n\r\n\r\n","description":"","footnote":"\r\n( 1 ) . مودوع ، اسم مفعول از وديعه ، امانت گذاشته شده ، وديعت نهاده . اين معنى البتّه به صورت قياسى درست مىنمايد ، ولى در عربى به معنى « آرامش و آهستگى » و نيز « باوقار » هم به كار مىرود . المودوع : الوقار و السكينة ؛ ذو الدّعة ( لسان ، المنجد ، الرّائد ) . در هر سه نسخه اساس و نسخ چاپى همين‌طور است .\r\n( 2 ) . بحاصل نمىتواند كرد ، يعنى حاصل نمىتواند بكند ، و از اين مقوله است « به ترك چيزى گفتن » كه در هر دو حرف « ب » زايد است ، امّا در نظم و نثر قديم متداول بوده است . در كليله ( 52 ، مينوى ) آرد : « هرگاه كه متّقى در كارهاى اين جهان فانى و نعيم گذرنده تأمّلى كند ، . . . همّت بر كم‌آزارى . . . مقصور شود ، . . . و از سر شهوت برخيزد تا پاكيزگى ذات بحاصل آيد ، و به ترك حسد بگويد ، تا در دل‌ها محبوب گردد . . . » . ابو الفضل بيهقى آرد ( تاريخ ، 123 ، فيّاض ) : « بسيار طبيبان‌اند كه گويند فلان چيز نبايد خورد كه از آن چنين علّت بحاصل آيد و آنگاه [ خود 
  ] از آن چيز بسيار بخورند » و بازهمو آرد ( 221 ) « . . . و غرض من از نبشتن اين اخبار آن است تا خوانندگان را از من فايده‌يى بحاصل آيد و مگر كسى را . . . به كار آيد . . . » . نظامى عروضى آرد ( چهار مقاله ، 116 ، دكتر معين ) : « و تا كس امير به بخارا رفت و بازآمد ، او [ محمّد زكريّاى رازى 
  ] كتاب منصورى تصنيف كرد ، و به دست آنكس فرستاد و گفت : من اين كتابم ، و از اين كتاب مقصود او [ - امير 
  ] بحاصل است ، به من حاجتى نيست . »\r\n( 3 ) . خائب ، نوميد . خاسر - زيانكار ، زيان‌ديده . مفلوك - فلك‌زده ؛ افتاده . پارسىزبانان از « فلك » ، اسم مفعول ساخته‌اند . شرح آن پيش از اين ياد شد ، و در رسالهء « دلگشا » بتفصيل خواهد آمد .\r\n( 4 ) . دشمن‌كام ، كسى كه حال و روزگارش موافق دلخواه دشمن است ، مطابق آرزوى دشمن ؛ مجازا به معنى تيره‌روزگار و بدبخت . بيهقى در تاريخ ( 302 ، فيّاض ) در گرفتارى غازى آسيغتكين آرد « عبدوس نزد غازى رفت ، و او بر بالايى بود ايستاده و غمى شده ، گفت اى سپاه -\r\n","page_name":" 171 ","page_number":171},
  {"content":"\r\n\r\nنمىگذارند ، و پيش هيچ بزرگى عزّتى پيدا نمىتواند كرد . آنكه مىفرمايد الصّفقة مفتاح الرّزق « 1 » بنابراين صورت است ، و معنى اين بيت كه گفته‌اند :\r\n مرد بايد كه در كشاكشِ دهر * سنگِ زيرينِ آسيا باشد « 2 » ، \r\nمؤكّد اين قول است .\r\nيكى از فوايد حلم آنكه اگر حرم و اتباع بزرگى را به تهمتى [ متّهم 
  ] « 3 » مىگردانند ، و او از حليت حلم و زينت وقار عارى مىباشد ، غضب بر مزاج او مستولى شده ديوانه مىگردد كه الغضب غول العقل « 4 » ؛ و قتل و ضرب زن و بچّه و مثله گردانيدن « 5 » حواشى و\r\n\r\n\r\n","description":"","footnote":"\r\n- سالار ، كدام ديو ترا از راه ببرد تا خويشتن را دشمن‌كام كردى ؟ از پا افتاد و بگريست و گفت قضا چنين بود . . . » . نظامى گويد ( گنجينه ، 64 ، وحيد ) :\r\n مِحنت‌زده‌يى غريب و رنجور * دشمن‌كامى ز دوستان دور \r\n( 1 ) . الصّفقة . . . پس گردنى [ قفا خوردن 
  ] كليد روزى است .\r\n( 2 ) . اين بيت از سعدى است ( - كلّيّات ، « هزليّات » ، 28 ، با مقدّمهء عبّاس اقبال آشتيانى ) . پيش از سعدى نيز ، كمال اسمعيل نظير همين مضمون را در هجو گفته است ( ديوان ، 450 ، دكتر بحر العلومى ) :\r\n گفتم او را كه مردِ دانشمند * ك . . در ك . . هِلد خطا باشد\r\nگفت مرد آن بود كه در همه وقت * « سنگِ زيرينِ آسيا باشد ! » \r\n( 3 ) . كلمهء « متّهم » در نسخه‌هاى اساس نبود ، براى استقامت معنى از خود افزوده‌ايم .\r\n( 4 ) . الغضب . . . ، خشم ، مايهء تباهى خرد است . ثعالبى گويد ( فقه اللغة ، 9 ، بيروت ، 1885 ) : « كلّ ما اهلك الإنسان فهو غول » . اين معنى كه غول مايهء گمراهى و هلاك مردم مىگردد ، و نيز « غول بيابانى » و كارهاى عجيب او در متون ادبى و تفسيرى بسيار ياد شده است . در باب وجود غول و يا افسانه بودن آن سخنان زيادى گفته‌اند . براى آگاهى بيشتر ، - على اصغر حلبى ، گزيدهء هفده قصيدهء ناصر خسرو ، 173 - 174 ، انتشارات اساطير .\r\n( 5 ) . مثله گردانيدن - بريدن گوش يا بينى ( محكوم براى عبرت ديگران ) ؛ گوش و بينى بريدن و عقوبت كردن ( غياث ) . از وصاياى امير مؤمنان على ( ع ) به حسنين ( عم ) اين بوده كه قاتل او -\r\n","page_name":" 172 ","page_number":172},
  {"content":"\r\n\r\nخدم روا مىدارد ، به دست خود خانهء خويش برمىاندازد ، زن و بچّه را از خود متنّفر مىگرداند ، و شب و روز متفكّر و غمناك مىباشد كه مبادا طاعنى در خانه و اتباع و حميّت « 1 » او طعنه زند ؛ و مىگويد :\r\n اگر با غيرتى با درد باشى * و گر بىغيرتى نامرد باشى « 2 » \r\n\r\n\r\n","description":"","footnote":"\r\n- عبد الرحمن ملجم را مثله نكنند « انظروا اذا متّ انا من ضربته هذه ، فاضربوه ضربة بضربة و لا تمثّلوا بالرّجل فانّى سمعت رسول اللّه ( ص ) يقول إيّاكم و المثلة و لو بالكلب العقور » ( نهج البلاغه ، 2 / 80 ، عبده ) . بيهقى در قصّهء عبد اللّه زبير و جنگ او با حجّاج يوسف از زبان مادر عبد اللّه آرد « . . . پس صبر كن بر مرگ و كشتن و مثله كردن چنان كه برادرت مصعب كرد . . . » و بازاز زبان عبد اللّه آرد « . . . امّا مىانديشم كه چون كشته شوم مثله كنند . مادرش گفت : چون گوسپند را بكشند از مثله كردن و پوست بازكردن دردش نيايد » ( تاريخ ، 238 - 239 ، فيّاض ) .\r\nابو الفتوح رازى در شرح آيهء  « وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ . . . »  ( سورهء نحل ، 16 / آيهء 126 ) چنين آرد ( تفسير ، 7 / 161 ، شعرانى ) : « چون هند حمزه را مثله كرد و شكم بشكافت ، مسلمانان گفتند اگر ما را دست باشد بر ايشان بدتر از اين كنيم . . . ، و مثله كنيم - كه در عرب كس به كس نكرده بود . رسول نيز فرمود اگر خدا مرا ظفر دهد بر ايشان هفتاد كس را عوض حمزه مثله كنم . خداى تعالى اين آيه فرستاد كه : « و ان عاقبتم . . . اگر عقوبت كنيد به مثل آن كنيد كه ايشان كرده باشند شما را . »\r\n( 1 ) . حميّت ، شرح آن پيش از اين گذشت .\r\n( 2 ) . بيت از نظامى است ، - خسرو و شيرين ( 197 ، بيت 7 ، چاپ وحيد ) ، و در آنجا به جاى « باغيرتى » ، « غيرت‌برى » دارد . اينك چند بيت ديگر ( هرچند نگارنده با محتواى آن موافق نيست ) :\r\n زنان مانندِ ريحان و سُفالند * درون‌سو خُبث و بيرون‌سو جمالند\r\nنشايد يافتن در هيچ برزن * وفا در اسب و در شمشير و در زن\r\nوفا مرديست بر زن كى توان بست * چو زن گفتى بشوى از مردُمى دست \r\n-\r\n","page_name":" 173 ","page_number":173},
  {"content":"\r\n\r\nامّا آن بزرگ صاحب‌توفيق كه وجودش به زينت حلم و وقار مزيّن است ، اگر هزار بار مجموع اتباع او را در برابر او . . . بدرند ، سر مويى غبار بر خاطر مبارك او ننشيند .\r\nلا جرم چندانكه زنده است مرفّه و آسوده روزگار بسر مىبرد : او از اهل و اتباع خشنود و ايشان از او فارغ و ايمن ؛ اگر وقتى تهمتى به او رسانند ، بدان التفات ننمايد « 1 » و گويد :\r\n گَر سَگى بانگى كُند بر بامِ كَهدان غم مَخُور « 2 » . \r\nحكايت . شنيدم كه در اين روزها بزرگى زنى بدشكل و مستوره « 3 » داشت ، به طلاق از او خلاص يافت و قحبه‌يى جميله را در نكاح آورد . خاتون چندانكه عادت باشد صلاى عام درداد . « 4 » او را منع كردند كه « زنى مستوره بگذاشتى و فاحشه اختيار كردى » آن\r\n\r\n\r\n","description":"","footnote":"\r\n-\r\n بسى كردند مردان چاره‌سازى * نديدند از يكى زن راست‌بازى\r\nزن از پهلوىِ چپ گويند برخاست * مجوى از جانبِ چپ جانبِ راست\r\nچه بندى دل در آن دور از خدايى * كزو حاصل ندارى جز بلايى\r\nاگر غيرت برى با درد باشى * و گر بىغيرتى نامرد باشى\r\nبرو تنها دَم از شادى برآور * چو سوسن سر به آزادى برآور . . . \r\nخلاف آن از خود نظامى ( خسرو و شيرين ، 424 ) :\r\n نه هر كو زن بُوَد نامرد باشد * زن آن مرد است كو بيدرد باشد \r\n( 1 ) . التفات ننمايد ، اعتنايى نكند و به چيزى نشمارد . در كليله ( 41 ، مينوى ) و « اگر چنان كه باژگونگى روزگار است كاهلى به درجتى رسد يا غافلى رتبتى يابد ، بدان التفات ننمايد »\r\n( 2 ) . گويندهء اين مصراع را نيافتم . در ( امثال و حكم ) شادروان دهخدا نيز بدون نسبت ( 1 / 70 و 3 / 1295 ) ياد شده است .\r\n( 3 ) . مستوره - زن پوشيده ؛ زن پرده‌نشين ، زن پاكدامن .\r\n( 4 ) . صلاى عامّ دردادن - صلا دادن و صلا دردادن ، آواز دادن و دعوت كردن براى طعام و شراب و جز آن ( غياث ) . ظهير فاريابى گويد ( ديوان ، 201 ، رضى ) : -\r\n","page_name":" 174 ","page_number":174},
  {"content":"\r\n\r\nبزرگ از كمال حلم و وقار فرمود كه « عقل ناقص شما به سرّ اين حكمت نرسد ؛ حال آنكه من پيش از اين‌گه مىخوردم بتنهايى « 1 » ، اين زمان حلوا مىخورم با هزار آدمى ! » « 2 »\r\nدر امثال آمده است كه الدّيّوث سعيد الدّارين « 3 » ، تأويل چنان فرموده‌اند كه : ديّوث تا در اين دنيا باشد ، چون به علّت حميّت مبتلا نيست فارغ مىتواند زيست ؛ و در آن دنيا نيز به موجب حديث الدّيّوث لا يدخل الجنّة « 4 » چون او را به بهشت نبايد رفت از كدورت\r\n\r\n\r\n","description":"","footnote":"\r\n-\r\n يار ميخوارهء من دى قَدَحِ باده بدست * با حريفانِ خرابات بُرون آمد مست\r\nبر دَرِ صومعه بگذشت و صلايى درداد * سَرِ خُم را بگُشاد و درِ غم را بربَست . \r\nصلاى عامّ درداد يعنى دعوت همگانى كرد . نظامى گويد ( خسرو و شيرين ، 35 ، وحيد ) :\r\n كمر بستم به عشق اين داستان را * صلاىِ عام دردادم جهان را\r\nمبادا بهره‌مند از وى خسيسى * به جز خوشخوانى و زيبانويسى \r\n( 1 ) . بتنهايى ، در اصل : بتنها ، بتنهايى يعنى منحصرا خودم . مولوى گويد ( ديوان كبير ، 7 ، بيت 34105 ، فروزانفر ) :\r\n اخِلّائى اخِلّائى زبانِ پارسى مىگو * كه نبود شرطِ در حلقه ، شكر خوردن بتنهايى ! \r\n( 2 ) . به احتمال زياد عبيد طنز خود را از حكايت زير پرداخته است كه آن را ابن قتيبهء دينورى در ( عيون الاخبار ، 3 / 16 ) چنين آرد : « قيل لرجل فى امرأته و كانت لا تردّ يد لامس : علام تحبسها مع ما تعرف منها . فقال : انّها جميلة فلا تفرك [ اى : لا تبغض 
  ] ، و امّ عيال فلا تترك ! »\r\n( 3 ) . الدّيّوث . . . بىرشك و زن به مزد خوشبخت دو جهان است .\r\n( 4 ) . الدّيّوث لا يدخل . . . بىرشك و زن به مزد به بهشت در نيابد . حديث در سفينة البحار ( 1 / 474 ) به صورت « لا يدخل الجنّة ديّوث » آمده . بخارى در صحيح ( 7 / 45 - 47 ، شاكر ) از قول رسول اكرم ( ص ) آرد : « يتاب عن الزّانى و لا يتاب عن القواّد » توبهء زناكار پذيرفته مىشود ولى توبهء قوّاد پذيرفته نمىآيد . راغب نيز در محاضرات ( 3 / 233 ) آرد : « قال النّبىّ لا خير فى من لا يغار » ، و نيز « لا كرم فى من لا يغار » در كسى كه غيرت ندارد و غيرت نمىآورد خيرى نيست ، و نيز در كسى كه غيرت ندارد و غيرت نمىآورد كرامت و مردانگى نيست . و طبيعى است هر -\r\n","page_name":" 175 ","page_number":175},
  {"content":"\r\n\r\nصحبت شيخكان و زاهدان - كه در بهشت باشند - و از روى ترش ايشان به يمن اين سيرت آسوده باشد ؛ هر جا شيخكى را بيند گويد :\r\n گر تُرا در بهشت باشد جاى * ديگران دوزخ اختيار كُنند « 1 » ، \r\nبدين دليل ديّوث سعيد الدارين باشد .\r\nامّا اينجا نكته‌يى وارد است « 2 » : اگر سائلى پرسد كه اين جماعت يعنى اكابر ديّوث چون بواسطهء صحبت شيخكان از بهشت متنّفراند ، و به دوزخ نيز به عدد هر شيخكى كه در بهشت است هزار قاضى و نوّاب « 3 » و\r\n\r\n\r\n","description":"","footnote":"\r\n- كس كه توبه‌اش پذيرفته نمىشود و در او خير و كرم نيست وارد بهشت نمىشود . در زبان فارسى غالبا قوّاد و ديّوث را به معنى همديگر به كار مىبرند ، امّا در حقيقت با هم فرق دارند :\r\nقوّاد ، دلّال محبّت است و كسى است كه واسطهء شهوت‌رانى ديگران است ؛ امّا ديّوث مردى است كه دربارهء زن خويش بىغيرت است . عبد الجليل قزوينى آرد ( النقض ، 83 ، ارموى ) : « هر كسى كه يكى از زنان مصطفى ( ص ) يا ديگر انبيا را تهمت نهد ملحد و كافر و ملعون باشد . . . از بهر آنكه رسول ( ص ) را ديّوث گفته باشد . »\r\n( 1 ) . اين بيت از سعدى است ، - كليّات ، « گلستان » ، 137 ، باب پنجم « در عشق و جوانى » ، و بيت اوّل آن چنين است :\r\n كس نيايد به پاىِ ديوارى * كه بر آن صورتت نگار كُنند\r\nگر تُرا در بهشت باشد جاى * ديگران دوزخ اختيار كُنند \r\n( 2 ) . در اينجا پس از « وارد است » ، كلمهء « سؤال » در اصل نسخهء ما آمده است . امّا با بودن كلمهء « نكتهء » پيش از آن ، لازم نمىنمايد .\r\n( 3 ) . نوّاب ، صيغهء مبالغه ( از نائب ) ، بسيار نيابت كننده ( غياث ) ، جانشين حاكم يا والى . نوّاب ج نائب است . و در متن به هر دو شكل مىتوان خواند ؛ اينجانب صورت جمع را ترجيح داده‌ام .\r\nعنوانى بوده است كه در ايران به شاهزادگان ( و حتّى گاه به خود شاه ) اطلاق مىشده - بويژه در دورهء صفويّه و قاجاريّه . مثلا « نوّاب اشرف » دربارهء شاه اسمعيل به كار رفته است « در راه به خدمت نوّاب اشرف رسيده . . . » ( عالم‌آراى شاه اسمعيل ، نقل از فرهنگ -\r\n","page_name":" 176 ","page_number":176},
  {"content":"\r\n\r\nوكلاى « 1 » او نشسته‌اند ، چون است كه از صحبت ايشان ملول نيستند ؟ جواب گوييم : چون شيخكان در اين دنيا به عبادت و طهارت موسوم بودند - اگرچه اين معنى سرى به ريا « 2 » و\r\n\r\n\r\n","description":"","footnote":"\r\n- معين ، زير « نوّاب » ) . در هندوستان نيز به راجه‌ها و اميران اطلاق مىگرديده ( فرهنگ استينگهاس ) . ولى در عبارت عبيد ، چنان كه روشن است ، « جانشين قاضى » معنى مىدهد .\r\n( 1 ) . وكلاى قاضى ، وكيل كسى است كه كارى به او واگذار شده ، موكّل ؛ مباشر و كارگزار ( غياث ) .\r\nوكلاى قاضى يعنى وكيلان قاضى . و وكيل قاضى ، كسى بوده است كه از سوى قاضى مأمور اجراى احكام او - از جمله جلب مجرمان - بوده است . خواجه گويد ( ديوان ، 373 ، قزوينى ) :\r\n وكيل قاضيم اندر گُذر كمين كرده است * به كف قبالهء دعوى چو مارِ شيدايى\r\nكه گر برون نهم از آستانِ خواجه قَدَم * بگير دم سوى زندان بَرَد به رُسوايى \r\nقاضى ، ظاهرا گذشته از وكيل ، ملازم يا فرّاشى هم داشته است كه حكم وكيل قاضى را اجرا مىكرده است ، و او را اصطلاحا « پيادهء قاضى » مىگفته‌اند . مولوى ، هر يك از بيماريها را كه « گواه » مرگ است و بسراغ آدمى مىآيد به همين پيادهء قاضى تشبيه كرده ( مثنوى ، 3 / 298 ، علاء ) :\r\n چون « پيادهء قاضى » آمد اين گُواه * كه همى خوانَد تو را تا حُكم‌گاه [ - محكمه 
  ]\r\nمهلتى خواهى تو از وى در گُريز * گر پذيرد ، شد و گرنه ، گفت : خيز ! \r\n( 2 ) . رياء ( از رأى ) كارى نيك كردن از براى مشاهدهء مردم و نشان دادن به ديگران براى شهرت يافتن ، مانند « زهد ريا » . سمعه نيز از اين دست است با اين فرق كه در آن شخص كار نيكى بكند براى آنكه مردمان بشنوند ، شنوانيدن كار نيك خود به قصد شهرت يافتن و در زبان‌ها افتادن . و از لحاظ دين و اخلاق اين هر دو از آفات نفس و بيمارى دل است « هيچ بيمارى بر دل پارسايان غالب‌تر از اين نيست كه چون عبادتى كنند خواهند كه مردمان از آن خبر يابند . . . و ايشان را پارسا اعتقاد كنند » ( غزّالى ، كيمياى سعادت ، 670 ، باب « رياء » ، 571 ، آرام ) . در اصطلاح اهل دين و عالمان اخلاق تعريف رياء چنين است كه گويند : الرّياء ترك الاخلاص فى العمل بملاحظة غير اللّه فيه ( جرجانى ، تعريفات ، 100 ) .\r\n","page_name":" 177 ","page_number":177},
  {"content":"\r\n\r\nرعونت « 1 » داشت ، و آن مظلوم ديّوث هرگز كون نشسته باشد و سجده نكرده ، پس وضع شيخكان مغاير وضع ديّوث باشد . و قاضيان و اتباع ايشان بواسطهء اينكه به عصيان « 2 » و تزوير و مكر و تلبيس « 3 » و حرام‌خوارگى و ظلم و بهتان و\r\n\r\n\r\n","description":"","footnote":"\r\n( 1 ) . رعونت ، كم‌خردى ، خيره‌سرى ، كاليوگى ، ابلهى و گولى ( غياث ) ، « رعنا » نيز از همين ماده است . ولى در عبارت عبيد و مثال‌هايى كه ذيلا مىآيد به معنى « خودآرايى » و « خودنمايى » مناسب‌تر است . نجم الدّين رازى گويد ( مرصاد العباد ، 206 ، شمس العرفاء ) : « و [ سالك 
  ] به هر وارد كه در دل آيد يا به هر حالت كه روى نمايد در حركت نيايد . . . ، اگر وقت بر وى غالب شود و بىاختيار او را در حركت آرد آنگه روا بود ؛ و در موافقت ياران تواجدهم روا داشته‌اند چون از رعونت نفس خالى باشد . » سعدى گويد ( مواعظ ، 14 ، فروغى ) :\r\n نگويمت به تكلُّف فلانِ دولت و دين * سپهرِ مجد و معالى جهان دانش و راد\r\nيكى دُعا كُنَمت بىرُعوُنت از سرِ صدق * خدات در نَفَس آخرين بيامُرزاد \r\nامير خسرو دهلوى گويد ( ديوان ، « جام جم » ، 545 ، نفيسى ) :\r\n اين سُخن‌ها نه از رُعونت خاست * سخنى روشن است و راهى راست\r\nتلخى از پند چون توان رُفتن ؟ * راستِ شيرين كُجا توان گُفتن ؟ \r\n( 2 ) . عصيان ، به كسر اول ، گردن‌كشى ، نافرمانى ، مقابل طاعت و اطاعت ( مصادر ) العصيان : هو ترك الانقياد ( جرجانى ، تعريفات ، 131 ) . خواجهء شيراز گويد ( ديوان ، 348 ، قزوينى ) :\r\n جايى كه برقِ عِصيان بر آدمِ صفى زد * ما را چگونه زيبد دعوىّ بىگُناهى ؟ \r\n( 3 ) . تلبيس ، در اصل لغت رنگ آميختن است ، و مجازا نيرنگ ساختن و پنهان ساختن مكر خويش به كار مىرود . التلبيس : ستر الحقيقة و اظهارها بخلاف ماهى عليها پوشيدن حقيقت و ظاهر كردن آن بخلاف آنچه آن چيز هست ( جرجانى ، تعريفات ، 58 ) . سعدى گويد ( گلستان ، 151 ، فروغى ) :\r\n پيرزنى موى سيه كرده بود * گفتمش اى مامَكِ ديرينه روز\r\nموى به تلبيس سيه كرده گير * راست نخواهَد شدن اين پُشتِ گُوز \r\nهمو گويد ( كلّيّات ، « بوستان » ، 260 ، فروغى ) : -\r\n","page_name":" 178 ","page_number":178},
  {"content":"\r\n\r\nنكته‌گيرى « 1 » و گواهى به دروغ و حرص و ابطال « 2 » حقوق مسلمانان « 3 » و طمع و حيلت و افساد\r\n\r\n\r\n","description":"","footnote":"\r\n-\r\n شنيدم كه پيرى به راه حجاز * بِه هَر خُطْوَه كردى دو ركعت نماز . . .\r\nبه آخر ز وسواسِ خاطرپريش * پسند آمَدش در نَظَر كارِ خويش\r\nبه تلبيسِ ابليس در چاه رفت * كه نتوان از اين خوبتر راه رفت . \r\nو چون « تلبيس » را كار شيطان مىدانستند غالبا تلبيس را همراه ابليس مىآورده‌اند ، چنان كه در همين شعر سعدى . در شعر معروف شيخ بهائى ( فت ، 1041 ه . ق . ) نيز تلبيس با ابليس همراه آمده :\r\n علم نبود غيرِ علمِ عاشقى * مابقى تلبيسِ ابليسِ شقى \r\n( نان و حلوا ، 4 ) . نام دوّم كتاب معروف ابن جوزى ( فت ، 597 ه . ق . ) يعنى نقد العلم و العلماء نيز تلبيس ابليس است ، هر چند كه به احتمال زياد اين اسم دوم توسّط مؤلّف انتخاب نشده و ظاهرا بعدها از روى عبارتى از مقدّمهء آن كتاب ، ديگران ساخته‌اند « و قد قسمّته ثلاثة عشر بابا ينكشف بمجموعها تلبيسه . . . فمن انتهض عزمه للعمل بها ضجّ منه ابليسه . . . »\r\n( 1 ) . نكته‌گيرى - عيب‌جويى ؛ ايراد گرفتن ، اعتراض كردن . نظامى گويد ( هفت پيكر ، 200 ، چاپ ارمغان ) :\r\n نكته‌گيرى به كارِ نكته شگفت * بر حديثى هزار نكته گرفت . \r\nمولوى گويد - در ردّ صوفيان و زاهدان ريايى - ( مثنوى ، 3 / 293 ، علاء ) :\r\n نكته گيرد در سخن بر بايزيد * ننگ دارد از درونِ او يزيد . \r\n( 2 ) . ابطال ، تباه ساختن ، باطل كردن ( غياث ) .\r\n( 3 ) . مسلمانان ( ج مسلمان ) - آنكه متديّن و معتقد به دين اسلام است ( غياث ) . ابن عبد ربّه گويد ( العقد الفريد ، 4 / 192 ، احمد امين ) : « العرب تسمّى العجم اذا اسلم المسلمانى . . . » . و اين تعبيرى نسبة تهجين‌آميز (  Pejorative  ) بود كه تازيان بر عجمان نو مسلمان اطلاق مىكرده‌اند . امّا به تدريج اين وجه از ميان رفته ، و همان جنبهء مسلم بودن بدون جنبهء توهين‌آميز و تهجينى باقى مانده است .\r\nبراى اطلاع بيشتر - قزوينى ( يادداشت‌ها ، 8 / 81 ، افشار ) . اين تعبير را اغلب فارسيان استعمال مىكنند . خواجه حافظ گويد ( ديوان ، 147 ، قزوينى ) : -\r\n","page_name":" 179 ","page_number":179},
  {"content":"\r\n\r\nدر ميان خلق و بىشرمى و اخذ رشوت « 1 » موصوف بوده و در ديّوث هم اين خصال مجبول « 2 » اسپت پس ميان ايشان جنسيّت كلّى تواند بود ، و همين سبب جنسيّت مايهء صحبت قاضيان و اتباع ايشان خواهد بود كه الجنس الى الجنس اميل « 3 » . در كلام حكما آمده است كه الجنسيّة علّة الضّمّ « 4 » ، لا جرم چون\r\n\r\n\r\n","description":"","footnote":"\r\n-\r\n مسلمانان مرا وقتى دلى بود * كه با وى گفتمى گر مشكلى بود . \r\nانورى در قصيدهء معروف دفع اتّهام هجو بلخيان گويد ( ديوان ، 1 / 271 ، مدرّس ) :\r\n اى مسلمانان فغان از جورِ چرخِ چنبرى * وز نفاق تير و قصدِ ماه و كيدِ مُشترى . . . \r\nدر متون تازى بيشتر مسلم ( ج مسلمين و مسلمون ) به كار مىرود .\r\n( 1 ) . اخذ رشوت ، گرفتن پاره ، گرفتن مالى يا پولى براى انجام دادن مقصود ديگرى ( غياث و مصادر ) . رشوه به قول علماى لغت و تصريف ، مثلّثة الفاء است . و در امثال تازى گويند :\r\n« الرشوة رشأ الحاجات » ( ابو الفتح بستى ، به نقل از ابن خلكان ، وفيات ، 2 / 243 ، چاپ تهران ) - پاره دادن مايهء دست يافتن به نيازهاست . و ظاهرا عبيد در رسالهء « تعريفات » ، همين مثل را با مهارت ترجمه كرده است : « الرشوه - كارساز بيچارگان » .\r\n( 2 ) . مجبول - سرشته ، آفريده شده ، فطرى قرار داده شده ( اسم مفعول از جبلّت ) . سعدى گويد ( غزليّات ، 192 ، فروغى ) :\r\n طريقِ عشق به گفتن نمىتوان آموخت * مگر كسى كه بُوَد در طَبيعَتش مَجبُول . \r\n( 3 ) . الجنس الى الجنس . . . هر جنسى به جنس خود مايل‌تر است . و اين همان معنى است كه نظامى گفته ( خسرو و شيرين ، 205 ، وحيد ) :\r\n كُند با جنَسِ خود هر جنس پرواز * كبوتر با كبوتر بازبا باز ، \r\nكه با اندك اختلافى در زبان فارسى مثل شده است .\r\n( 4 ) . الجنسيّة علّة . . . همگونى مايهء هم‌پيوندى است . ابن نباتهء مصرى ( فت ، 768 ه . ق . ) در ( سرح العيون فى شرح رسالة ابن زيدون ، 229 - 230 ، ابو الفضل ابراهيم ) از قول نظّام بلخى ( وفات ، 219 ه . ق . ) متكلّم معتزلى معروف آرد : « قال النّظّام : ممّا يدلّ على لؤم الذهب و الفضّة صيرورتهما عند اللّئام ، فالشّىّ يصير الى شبهه ، و الجنسيّه علّة الصّمّ » نظّام گفت -\r\n","page_name":" 180 ","page_number":180},
  {"content":"\r\n\r\nكودكشان « 1 » دوزخ بزرگى چنين را به دوزخ كشند ، آن بزرگ دل خوش كرده مىگويد :\r\n گَرَم با صالحانِ بىدوست فردا در بهشت آرند * همان بهتر كه در دوزخ كَشَندمِ با گُنَه‌كاران « 2 » \r\nيكى از كبار مفسّران در تفسير آيهء  وَ إِنْ مِنْكُمْ إِلَّا وارِدُها  « 3 » چنين فرموده\r\n\r\n\r\n","description":"","footnote":"\r\n- از چيزهايى كه دلالت بر فرومايگى زر و سيم مىكند ، شدن و رفتن آن دو به نزد فرومايگان است ، چه هر چيزى به سوى همانند خود مىشود ، و همگونى مايهء هم‌پيوندى است . راغب نيز در محاضرات ( 2 / 509 ) اين نكته را به عبارت زير آورده است « قال النّظام : ممّا يدلّ على لؤم الذّهب و الفضّة كثرة كونهما عند اللّئام ، فالشىّ يسير الى شكله . و من هنا اخذ المتنبىّ قوله :\r\n و شبه الّشىء منجذب اليه * و اشبهنا بدنيانا الطّغام » . \r\nو الطّغام : اوغاد الناس للواحد و الجمع ، و العامّة تقول : اوباش ، و الواحدة طغامة ، - ( ديوان متنبى ، 2 / 183 ، ديتريصى ؛ ابن منظور ، لسان العرب ، زير « طغم ) . بازدر زبان تازى گويند : « انّ الطّيور على اشكالها تقع » ( منير بعلبكى ، المورد ، 21 ، مثل 38 ، بيروت ) .\r\n( 1 ) . كودكشان - كود ، به ضمّ اوّل و سكون دوم ، بارى را گويند كه در زمين زراعت ، اندازند تا غلّه قوّت گيرد ( فرهنگ جهانگيرى ) . و كودكشان ، جمع كودكش ، صفت فاعلى مركّب مرخّم است يعنى كودكشندگان ، و مراد از كودكش ، كنّاس است ؛ ولى در عبارت عبيد به معنى هيزم‌كشان و هيمه‌آوران و گماشتگان آتش دوزخ است .\r\n( 2 ) . بيت از سعدى است ، - ( كلّيّات ، « غزليّات » ، 579 ، فروغى ) و آغاز غزل اينست :\r\n دو چشمِ مستِ مىگونت بِبُرد آرام هُشياران * دو خواب‌آلوده بربودند عقل از دستِ بيداران \r\n( 3 ) . «  وَ إِنْ مِنْكُمْ إِلَّا وارِدُها . . . »  و از شما كسى نباشد مگر اينكه وارد آن ( يعنى دوزخ ) بشود ( مريم ، 19 / آيهء 71 ) . اين آيه ، از نظر مفسّران ، از آيات دشوار قرآن مجيد است . ضمير ( ها ) به اتّفاق مفسّران راجع است به جهنّم ( يا قيامت ) يعنى « وارد جهنّم » يا « وارد القيامة » . و در اين‌باره كه « آيا مؤمنان نيز وارد دوزخ شوند يا نه ؟ » اقوال مفسّران مختلف است ، و در اينجا مجال ذكر -\r\n","page_name":" 181 ","page_number":181},
  {"content":"\r\n\r\nباشد كه : مجموع خلايق از صراط « 1 » چون برق مىگذرند مگر قاضيان و اتباع ايشان كه\r\n\r\n\r\n","description":"","footnote":"\r\n- همهء آنها نيست . همين اندازه بايد گفت كه : آيه عامّ است يعنى كافر و مؤمن و مشرك و مسلم همه وارد دوزخ شوند : كافران و مشركان در آن بسوزند ولى مسلمانان و مؤمنان نجات يابند به دليل آيهء بعد ( مريم ، 19 / آيهء 72 ) كه مىگويد « سپس برهانيم كسانى را كه پرهيزگارى كردند و رها كنيم ستمگران را در آن به زانو درافتاده » .\r\nولى بسيارى از متكلّمان گفته‌اند : مراد از « ورود » در آيه « قرب » يا « دنوّ » يعنى نزديك شدن است . و دليل آن اين است كه مؤمنان به دليل آيات متعدد از آتش دور باشند و حتى آواز آن را نشنوند از جمله به دليل اين آيت كه   « إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ لا يَسْمَعُونَ حَسِيسَها . . . »   ( انبياء ، 21 / آيه‌هاى 101 - 102 ) بنابراين معنى آيه اين مىشود كه : مؤمنان و كافران هر دو به دوزخ نزديك شوند و در اطراف آن كه موضع محاسبه است بگردند ، آنگاه كافران را به دوزخ و مؤمنان را به بهشت برند . براى اطّلاع بيشتر ، - امام فخر ، تفسير كبير ، 21 / 242 - 244 . مصر ، محمد اسمعيل الصاوى ؛ ابو الفتوح ، تفسير ، 6 / 490 - 491 ، شعرانى ؛ زمخشرى ، كشّاف ، 3 / 418 - 419 ، استنبول ، 1342 ه . ق . ؛ غزّالى . تهافت الفلاسفه ، 289 ، ترجمهء نگارنده ، انتشارات زوّار ، 1363 ه . ش . كه آيه را ياد كرده و بحثى هم كرده است .\r\n( 1 ) . صراط . در لغت راه و طريق را گويند ؛ و نام پلى است كه بر سر دوزخ باشد و آن از موى باريك‌تر است و از شمشير تيزتر ( غياث ) . غزّالى در « قواعد العقايد » ( مندرج در احياء علوم الدين ، 1 / 89 - 127 ، عيسى البابى الحلبى ) كه آن را « اعتقادنامه » خود مىشمارد ( و از آن مؤمنان ديگر ) مىگويد مؤمنان از جملهء امورى كه بايد بدان ايمان داشته باشند يكى نيز « صراط » است « و ان يؤمن بانّ الصّراط حقّ و هو جسر ممدود على متن جهنّم احدّ من الّسيف و ادقّ من الشّعرة تزلّ عليه اقدام الكافرين به حكم اللّه فتهوى بهم الى النّار و تثبت عليه اقدام المؤمنين بفضل اللّه فيساقون الى دار القرار . . . » يعنى ايمان آورد به اينكه صراط حقّ و راست است ( يعنى وجود عينى دارد ) و آن پلى است كه بر روى دوزخ كشيده‌اند از شمشير تيزتر و از موى باريك‌تر ، كه گام‌هاى كافران به فرمان خدا بر روى آن بلغزد و آنها را در دوزخ اندازند و گام‌هاى مؤمنان بر آن - به فضل خدا - استوار باشد و به خانهء پايدارى -\r\n","page_name":" 182 ","page_number":182},
  {"content":"\r\n\r\nابد الآباد « 1 » در دوزخ باشند و با همديگر شطرنج آتشين بازند . چنان كه در اخبار نبوى و آثار\r\n\r\n\r\n","description":"","footnote":"\r\n- سوق داده شوند . عبيد در « رسالهء دلگشا » ( حكايت 143 از بخش فارسى ، اقبال ) نيز اين واژه را به كار برده است « لركى در مجلس وعظ حاضر شد ، واعظ مىگفت : صراط از موى باريك‌تر باشد و از شمشير تيزتر ؛ و روز قيامت همه كس را بر او بايد گذشت . لرك برخاست و گفت :\r\nمولانا آنجا هيچ دارا بزينى يا چيزى باشد كه دست در آنجا زنند و بگذرند ؟ گفت : نه . گفت :\r\nنيك به ريش خود مىخندى ، و اللّه اگر مرغ باشد از آنجا نتواند گذشت ! » طنز عبيد ظاهرا بىجهت نيست ، چه اوّلا وصف صراط بدينگونه در قرآن مجيد نيامده ؛ ثانيا از لحاظ درايهء حديث ، حديث مذكور يا مرسل است يا مرفوع و صحيح و حسن نيست ؛ براى شيعه نيز حقيقت آن روشن نيست چون در سلسلهء راويان آن ابو هريره هم ديده مىشود ، و شيخ مفيد و صدوق و مجلسى هر سه گفته‌اند كه « كتاب خدا در اين‌باره تفصيل نداده است » و لذا آن را فى الجمله پذيرفته‌اند ، و برخى نيز گفته‌اند : « مقصود از صراط ، به استعاره و تمثّل ، طريق و مسلكى است كه به غايت پسنديده برساند » ؛ و آن طريق و مسلك امير مؤمنان على ( ع ) است كه سلوك آن دشوار است و بر همه آسان نيست ( - مفيد ، اوايل المقالات ، 90 - 91 ، واعظ چراندابى ؛ صدوق . شرح العقايد ، 224 - 225 ؛ مجلسى ، بحار الانوار ، 14 / 411 - 412 ، طبع كمپانى ) و خواجهء طوسى در بيان اين معنى ، نكته‌يى آورده كه به عقيدهء نگارنده از غالب اين اقوال معقول‌تر و حكيمانه‌تر است : « و آنچه در بعضى اشارات نواميس آمده است كه صراط . . . از موى باريك‌تر و از شمشير تيزتر بود ، عبارت از التزام طريق فضايل باشد . . . » ( اخلاق ناصرى ، 118 ، مينوى - حيدرى ) .\r\nدر زبان فارسى گاه پل ( و گاه به ضرورت شعرى پول ) صراط نيز به كار رفته است ، و اين از مقولهء اضافه شئ بنفس خويش ( يا نوعى اضافهء بيانى ) است ، و نظاير بسيار دارد : شب ليلة القدر ، مسجد الجامع ، سنگ حجر الاسود و شجر الاراك . مولوى گويد ( مثنوى ، 2 / 3147 ، نيكلسن ) :\r\n صبر چون پُولِ صراط آن سو بهشت * هست با هر خوب يك لالاىِ زشت\r\nتا ز لالا مىگريزى وصل نيست * زانكه لالا را ز شاهِد فَصْل نيست . \r\n( 1 ) . ابد الآباد ، به معنى « هميشه » و « تا پايان هستى » مىآيد ، مقابل ازل الآزال . در -\r\n","page_name":" 183 ","page_number":183},
  {"content":"\r\n\r\nمصطفى آمده است كه اهل النار يتلاعبون بالنار « 1 » . بدين دلايل اين خلق را بر ديگر اخلاق ترجيح مىدهند .\r\n\r\n\r\n","description":"","footnote":"\r\n- درّهء نادره ( 134 ، دكتر شهيدى ) آرد : « در اصفهان - كه ابد الآباد آباد باد - باد بلا وزيدن گرفته . . . » . گاه به صورت ابد الآبدين نيز مىآيد . خواجهء طوسى در بيان شرافت نفس در برابر جسم آرد ( اخلاق ناصرى ، 87 ، مينوى - حيدرى ) : « . . . روزى چند [ يعنى نفس 
  ] به جزو جسمانى در اين عالم سفلى مقيم است تا آن را عمارت كند و نظام دهد و اكتساب فضيلت كند ، پس به جزو روحانى به عالم علوى انتقال كند و در صحبت ملأ اعلى مىباشد ابد الآبدين » .\r\n( 1 ) . اهل النار . . . دوزخيان به آتش بازى كنند . هنوز ريشهء حديث را نيافته‌ام .\r\n","page_name":" 184 ","page_number":184},
  {"content":"\r\n\r\n\r\nباب هفتم در حياء ، وفا ، صدق ، رحمت و شفقت\r\n\r\n- مذهب منسوخ\r\nحكما فرموده‌اند كه حياء ، انحصار نفس باشد تا از فعل قبيح كه موجب مذمّت باشد احتراز نمايد « 1 » . رسول - عليه السلام - مىفرمايد كه الحياء من\r\n\r\n\r\n","description":"","footnote":"\r\n( 1 ) . « الحياء : فهو انحصار النّفس خوف اتيان القبايح و الحذر من الذمّ و السّبّ الصادق » ( تهذيب ، 24 ) .\r\n","page_name":" 185 ","page_number":185},
  {"content":"\r\n\r\nالايمان « 1 » ؛ و وفا [ التزام 
  ] طريق مواسات سپردن است « 2 » و از چيزى كه به دو رسيده به مكافات آن قيام نمودن . در نصّ تنزيل آمده است كه  مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً  « 3 » ؛ و صدق آن باشد كه با ياران دل راست كند تا خلاف واقع بر زبان او جارى نشود ؛ و رحمت و شفقّت آن باشد كه اگر حالى غير ملايم از كسى مشاهده كند بر او رحمت آرد ، و همّت بر ازالت آن مصروف دارد .\r\n\r\n\r\n","description":"","footnote":"\r\n( 1 ) . شرمگينى از ايمان است . اين حديث به صورت بالا در صحيح مسلم ، 1 / 46 ؛ صحيح بخارى ، 1 / 8 ؛ جامع الصغير سيوطى ، 1 / 261 ؛ و تحف العقول ابن شعبهء حرّانى آمده است . و در برخى مآخذ ديگر از قبيل عيون الاخبار ، ( 4 / 211 ) ابن قتيبهء دينورى و المستطرف ابشيهى ( 1 / 28 ) به صورت « الحياء شعبة من الايمان » ياد شده است . و نيز از قول آن حضرت نقل كرده‌اند كه « الحياء و الايمان فى قرن ، فاذا سلب احدهما تبعه الآخر » - الجامع الصغير ، 1 / 261 . و راغب در محاضرات ( 1 / 284 ) آرد : « قال النبىّ ( ص ) ؛ الحياء شعبة من الايمان و من لا حياء له لا ايمان له . » .\r\n( 2 ) . عبارت به صورت بالا ضعيف و ركيك است ، و بايد به يكى از دو صورت زير بوده باشد : « و وفا طريق مواساة سپردن است » ، و يا : « و وفا التزام طريق مواساة است » . مواساة ( در اصل از و سى ، يا مؤاساة از أسى ، كه در فارسى به صورت مواسا نيز آمده ) به مال و به تن با كسى غمخوارگى كردن ( قرشى ) ، و كسى را در چيزى همچون خويش داشتن ( المصادر بيهقى ) .\r\nناصر خسرو گويد ( ديوان ، 191 ، مينوى - محقّق ) :\r\n از بيشىّ و كمّىِ جهان تنگ مَكُن دل * با دهر مدارا كُن و با خَلْق مواسا . \r\n« و موافق‌تر دوستان اوست كه از مخالفت بپرهيزد و در همهء معانى مواسا كند » ( كليله ، 95 ، مينوى ) . ابن مسكويه در تعريف مواساة آرد ( تهذيب ، 26 ) : « المواساة فهى معاونة الاصدقاء و المستحقين و مشاركتهم فى الاموال و الاقوات »\r\n( 3 ) . سورهء فتح ، 48 / آيهء 10 . و هر كس وفا كند بدانچه با خداى بر آن عهد كرده به زودى او را پاداشى بزرگ دهد .\r\n","page_name":" 186 ","page_number":186},
  {"content":"\r\n\r\n\r\n- مذهب مختار\r\nاصحابنا مىفرمايند كه اين اخلاق بغايت « 1 » مكرّر و مجوّف « 2 » است . هر بيچاره‌يى كه به يكى از اين اخلاق رديئه « 3 » مبتلا گردد ، مدّة العمر خائب و خاسر « 4 » باشد ، و بر هيچ مرادى ظفر نيابد . خود روشن است كه صاحب حيا از همهء نعمت‌ها محروم باشد و از اكتساب\r\n\r\n\r\n","description":"","footnote":"\r\n( 1 ) . بغايت - بىنهايت ؛ بسيار . سلمان ساوجى گويد ( ديوان ، 301 ، منصور مشفق ) :\r\n دارم دلى خرابْ بغايت ضعيف و تو * هر جا غميست بر دلِ من بار مىكنى . \r\nعبيد اين تعبير را بازهم به كار برده است .\r\n( 2 ) . مكرّر تكرار شده ، به نحوى كه از كثرت تكرار تازگى ، طراوت و جذّابيّت خود را از دست داده ؛ مجوّف : تهى و توخالى . عبيد « مجوّف » را در تعريفات خود ( « فصل پنجم : در احوال خواجگان و عادات ايشان » نيز به كار برده « المجوّف : تواضعشان » . نجم رازى گويد ( مرصاد العباد ، 78 ، دكتر رياحى ) : « ابليس . . . از درون قالب آدم بيرون آمد ، با ملائكه گفت :\r\nهيچ باكى نيست ، اين شخص مجوّف است ، او را به غذا حاجت بود و صاحب شهوت باشد چون ديگر حيوانات ، زود بر او مالك توان شد . . . » .\r\nو سخن عبيد ، اشاره به مثلى است كه مىگويد « اذا اعيد الكلام ذهب رونقه » - چون سخن را تكرار كنند رونقش از ميان مىرود ( شيخ بهائى ، كشكول ، 2 / 198 ، كتابخانهء ادبيّه ) . نظامى گويد ( خسرو و شيرين ، 33 ، وحيد ) :\r\n نگفتم هرچه دانا گفت از آغاز * كه فرّخ نيست گفتن گفته را باز . \r\n( 3 ) . اخلاق رديئه ( - رديّه ) : خوىهاى پست و ناپسنديده .\r\n( 4 ) . خائب ( - خايب ) ، نوميد و بىبهره ( غياث ) ؛ خاسر ، زيان‌ديده و زيان رسيده . بيشتر به صورت خائبا خاسرا آيد ( غياث ) . خائب و خاسر : نوميد و زيان‌ديده . اين دو كلمه گاه به صورت عربى آن نيز - كه بيشتر حال را مىرساند - به كار رفته است . در مرزبان‌نامه ( 25 ، قزوينى ) در « داستان شبان و گرگ » آرد : « . . . شبان چوبدستى محكم برگرفت و چون باد به سر گرگ دويد ، و آتش در خرمن تمنّاى او زد . گرگ از آن جايگه به گوشه‌يى گريخت و خائبا خاسرا سر بر زانوى تفكّر نهاد كه اين چه امهال جاهلانه و اهمال كاهلانه بود كه من ورزيدم . »\r\n","page_name":" 187 ","page_number":187},
  {"content":"\r\n\r\nجاه و اقتناء مال قاصر ؛ حيا پيوسته ميان او و مرادات « 1 » او مانعى عظيم و حجابى غليظ شده ، همواره بر بخت و طالع خود گريان باشد . گريهء ابر را كه حيا گفته‌اند از اينجا گرفته‌اند . « 2 »\r\nرسول عليه السلام مىفرمايد الحياء تمنع الّرزق « 3 » . و مشاهده مىرود كه هر كس كه\r\n\r\n\r\n","description":"","footnote":"\r\n( 1 ) . مرادات ، ج مراد و مراده ( اسم مفعول از اراده ) خواسته ، اراده شده ( غياث ) حافظ گويد ( ديوان ، 61 ، قزوينى ) :\r\n گره بباد مزن گر چه بر مُراد رَوَد * كه اين سخن به مَثَل باد با سليمان گفت . \r\nمرادات يعنى آرزوها و خواسته‌ها . عوفى در احوال سلطان تكش آرد ( لباب الالباب ، 1 / 41 ) : « از شهاب الدين مسعود شنيدم در حضرت خوارزم كه در اوايل ايّام دولت و مبادى عهد مملكت ، كه هنوز ازهار مرادات در چمن سلطنت از اكمام . . . بيرون نيامده . . . ، آن شاه صواب‌كار بر صوب ختا نهضتى فرمود » . نجم رازى در مرصاد العباد ( 237 ، شمس العرفا ) آرد :\r\n« مملكت و سلطنت آلتى تمامتر است ، به تحصيل مرادات و استيفاى لذّات و شهوات . . . »\r\n( 2 ) . گريهء ابر را كه حياء . . . الحيا الخصب و السعة ؛ و المطر - و يمدّ ( لسان و اقرب الموارد ) فراوانى و فراخى سال و باران ( غياث ) .\r\n( 3 ) . الحياء تمنع . . . ، شرمگينى مانع ( كسب ) روزى مىشود . اين عبارت ، در التمثيل و المحاضرهء ثعالبى ( 199 ، حلو ) جزو امثال ياد شده ، و در كتب ادبى به صورت « الحياء مانع الّرزق » نيز آمده ( امثال و حكم ، 1 / 79 ) . در محاضرات راغب ( 1 / 258 ) و در شرح نهج البلاغهء ابن ابى الحديد ( 4 / 253 ، ابو الفضل ابراهيم ) از قول حضرت على ( ع ) مىآيد كه « قرنت الهيبة بالخيبة و الحياء بالحرمان » . و ميدانى در زير اين مثل كه « قرن الحرمان بالحياء و قرنت الخيبة بالهيبة » گويد ( فرايد اللآل فى مجمع الامثال ، 2 / 86 ) « هذا كقولهم الحياء تمنع الرّزق و الهيبة خيبة » . كمال اسماعيل گويد ( ديوان ، 489 ، بحر العلومى ) :\r\n چون حيا مانع روزى آمد * لا جرم تركِ آن ببايد كرد \r\nاين نكته كه « حياء مانع كسب روزى مىشود » ، در ادبيّات فارسى مكرّر ياد شده است . در -\r\n","page_name":" 188 ","page_number":188},
  {"content":"\r\n\r\nبىشرمى پيشه گرفت و بىآبرويى مايه ساخت ، پوست خلق مىكند ، هر چه دلش مىخواهد مىگويد ، سر هيچ آفريده‌يى را به گوزى نمىخرد « 1 » ، خود را از موانع به معارج اعلى مىرساند و بر مخدومان و بزرگتران از خود ، بلكه بر كسانى هم كه او را . . . باشند تنعّم « 2 »\r\n\r\n\r\n","description":"","footnote":"\r\n- قابوس‌نامه ( 24 ، نفيسى ) آرد : « . . . و شرم از ناحفاظى و فحش و دروغ گفتن دار ، و از گفتار و صلاح كردار شرم مدار كه بسيار مردم باشد كه از شرمگينى از غرض‌هاى خويش بازماند . » و نيز آرد ( همانجا ، 24 ) « . . . بسيار جاى باشد كه شرم بر مردم و بال گردد ، چنان شرمگين مباش كه از شرمگينى در مهمّات خويش تقصير كنى و خلل در كار تو راه يابد ، كه بسيار جاى بود كه بىشرمى ببايد كرد تا غرض حاصل شود . . . و جاى شرم و جاى بىشرمى را ببايد دانست » .\r\nمرحوم دهخدا نيز در امثال و حكم ( 1 / 224 ) نظاير ديگرى جز آنچه ما آورده‌ايم ، ياد كرده است ، مثلا اين بيت صائب تبريزى را :\r\n از شرمِ دَرِ بستهء روزى نگُشايَد * اين قُفل كليدى بِجُز ابرام ندارد . \r\n( 1 ) . گوز - گردو ، جوز . « سر هيچ آفريده . . . » كنايه است از اينكه به هيچكس اعتنايى نمىكند .\r\n( 2 ) . تنعّم ، در اصل به معنى خداوند نعمت و ثروت شدن و بودن است . امّا يكى ديگر از معانى آن به « نعمت ناز و تفاخر كردن » و نيز مطلق ناز كردن و « افاده فروختن » است . و در اينجا نيز به همين معنى است . عبيد خود در رسالهء صد پند ( پند 32 ) گويد « از تنعّم دايگان و حكمت قابله و حكومت حامله و كلكل گهواره و سلام داماد و تكليف زن و غوغاى بچه‌ترسان باشيد » سعدى گويد ( « بوستان » ، كلّيّات 168 ، فروغى ) :\r\n سيه‌نامه چندان تنعُّم براند * كه در نامه جاىِ نوشتن نماند ، \r\nيا :\r\n چو سيراب خواهى شدن ز آبِ جوى * چرا ريزى از بهرِ برف آبروى\r\nمگر از تنعُّم شكيبا شوى * و گرنه ضرورت به درها شوى \r\nحافظ گويد ( ديوان ، 112 ، چاپ قزوينى ) : -\r\n","page_name":" 189 ","page_number":189},
  {"content":"\r\n\r\nمىكند ؛ و خلايق بواسطهء وقاحت « 1 » از او مىترسند . و آن بيچارهء محروم كه به سمت « 2 » حيا موسوم گشته ، پيوسته در پس درها بازمانده و در دهليز خانه‌ها سر به زانوى حرمان نهاده\r\n\r\n\r\n","description":"","footnote":"\r\n-\r\n آن همه ناز و تنعُّم كه خزان مىفرمود * عاقبت در قَدَمِ بادِ بهار آخِر شد . \r\nهمو گويد ( در نسخهء قزوينى به جاى « ناز و تنعّم » ، « ناز و نيازى » دارد ، 123 ، چاپ انجوى ) :\r\n آه از اين جور و تطاوُل كه در اين دامگه است * و آه از آن ناز و تَنعُّم كه در آن محفل بُود . \r\nو در اين بيت از سيف فرغانى ( ديوان ، 56 ، صفا ) ؛ هر دو معنى محتمل است :\r\n به پاىِ مرگ لگدكوب گشت آن سرور * كه در طريق تنعُّم به كفش زرّين رفت \r\nو در حديث زير نيز كه سيوطى ( جامع الصغير ، 1 / 97 ) آورده بيشتر به معنى « به نعمت نازيدن و بر ديگران فخر فروختن » مناسب‌تر است تا « تن آسانى » كردن : « ايّاك و التنعّم ، فانّ عباد اللّه ليسوا بمتنعّمين » يعنى بر حذر باش از نازيدن به نعمت ، زيرا بندگان خدا به نعمت ( دنيا ) نمىنازند .\r\n( 1 ) . وقاحت ، بىشرمى ، بىحيايى ؛ بىادبى و گستاخى ( مصادر و غياث ) . در زبان‌هاى اروپايى ( بويژه انگليسى ) «  Impudence  » را معادل آن دانسته‌اند ( استينگهاس ) ؛ ولى مرحوم علّامهء قزوينى معادل وقاحت ( وقحه ) را (  Cynicisme  ) دانسته است ( يادداشت‌ها ، 4 / 105 ، افشار ) .\r\nخاقانى گويد ( ديوان ، 349 ، سجّادى ) :\r\n اقليم گرفته از وقاحت * تعليم نكرده در دبستان . \r\nدر كليله ( 125 ، مينوى ) آرد : « اسپ فضاحت در ميدان وقاحت جهانيد » . سعدى در گلستان ( 171 ، فروغى ) آرد : « همانا كز وقاحت او بوى سماحت آيد » . مسعود سعد گويد ( ديوان ، 616 ، ياسمى ) :\r\n از وفاتِ عطاءِ بِن يعقوب * تازه‌تر شد وَقاحتِ عالَم . \r\n( 2 ) . سمت ( اصلا و سم عربى ) ، نشان داغ ؛ علامت و نشانه ، ج سمات ( غياث ) پس « سمت حياء » يعنى : « نشان شرمگينى » . السّمة ج سمات : اثر الكىّ ؛ العلامة ( لسان زير « وسم » ) . از همين مقوله است : سعه ( وسع ) ، عظه ( وعظ ) ، وجهة ( وجه ) .\r\n","page_name":" 190 ","page_number":190},
  {"content":"\r\n\r\nچوب دربانان خورد ، و پس گردن خارد ، و بديدهء حسرت در اصحاب وقاحت « 1 » نگرد و گويد :\r\n جاهِل فرازِ مسند و عالِم بُرونِ در * جويد به حيله راه و ، به دربان نمىرسد « 2 » . \r\nامّا وفاء « 3 » ، مىفرمايند كه وفا نتيجهء دناءت نفس « 4 » و غلبهء حرص است . چه هر كس كه اندك چيزى از مخدومى يا دوستى به دو لاحق باشد يا به وسيلت آن مخدوم يا دوست ، او را وجه معاش و معاشرتى حاصل آمد ، حرص و شره او را به طمع جذب امثال آن منافع بر آن دارد كه همه روزه چون حجّام فضول « 5 » آن مسكين را ابرام\r\n\r\n\r\n","description":"","footnote":"\r\n( 1 ) . اصحاب وقاحت ، خداوندان گستاخى ، بىشرمان ، گستاخ‌رويان .\r\n( 2 ) . اين بيت از رشيد و طواط ( وفات ، 573 ه . ق . ) است . و در تذكرة الشعراء سمرقندى ( 99 ، عبّاسى ) ؛ زنبيل فرهاد ميرزا ( 134 ، 1293 ه . ق . ) و امثال و حكم دهخدا ( 2 / 593 ) به جاى « فراز مسند » ، « به مسند اندر » دارد . براى خواندن بقيّهء ابيات و كسانى كه به همين وزن و قافيه شعر سروده‌اند ، - حواشى همين كتاب .\r\n( 3 ) . وفاء ، در لغت به سر بردن دوستى و عهد است ( كشّاف اصطلاحات الفنون ، 2 / 1526 ) . عبيد احتمالا به سبب شهرت و تداول واژهء « وفاء » آن را تعريف نكرده است . وفى يفى وفاء اذا تمّم العهد و لم ينقض حفظه ( راغب ، مفردات ، 528 ) . در قرآن مجيد همه جا به جاى وفاء مادّهء « ايفاء » آمده است  « وَ أَوْفُوا بِعَهْدِي أُوفِ بِعَهْدِكُمْ »  ( بقره ، 2 / آيهء 40 ) ،  « وَ أَوْفُوا بِعَهْدِ اللَّهِ إِذا عاهَدْتُمْ »  ( نحل ، 16 / آيهء 91 ) ،  « بَلى مَنْ أَوْفى بِعَهْدِهِ وَ اتَّقى »  ( آل عمران ، 3 / آيهء 76 ) ،  « وَ الْمُوفُونَ بِعَهْدِهِمْ إِذا عاهَدُوا . . . »  ( بقره ، 2 / آيهء 177 ) ،  « يُوفُونَ بِالنَّذْرِ »  ( انسان ) ، 76 / آيهء 7 ) .\r\nنه ابو على مسكويه در تهذيب ، و نه خواجهء طوسى در اخلاق ناصرى ، وفاء را تعريف كرده‌اند ! در تعريف وفاء گفته‌اند : الوفاء هو ملازمة طريق المواساة و محافظة عهود الخلطاء ( جرجانى ، تعريفات ، 226 ) - وفاء سپردن راه يارى و نگاه‌داشتن پيمان‌هاى آميزش‌گران ( - ياران ) است .\r\n( 4 ) . دناءت نفس ، فرومايگى ، پست‌فطرتى .\r\n( 5 ) . حجّام فضول ، حجّام - خونگير ، آنكه حجامت كند و خون بگيرد ( غياث ) و فضول ، آنكه پيش -\r\n","page_name":" 191 ","page_number":191},
  {"content":"\r\n\r\nنمايد « 1 » ، و آن بيچاره از مشاهدهء او بجان رسيده « 2 » ملول شود تا چون خود را از شرّ صحبت وى خلاص دهد ؟ « 3 » چون آن وفادار را بيند گويد :\r\n\r\n\r\n","description":"","footnote":"\r\n- از حدّ خود بجويد ، و يا بكند ، و يا بگويد . خواجه حافظ گويد ( ديوان ، 127 ، قزوينى ) :\r\n مرا به رندى و عشق آن فُضول عيب كُنَد * كه اعتراض بر اسرارِ علم غيب كُند . \r\nدر طول تاريخ ادبيّات ايران و اسلام اين واژه ( و واژهء فضولى ) از لحاظ استعمال در نوسان بوده است . چه در اصل لغت « فضول به معنى فزونى جستن و زبان‌درازى كردن و سخنان خارج از اندازهء خود گفتن ، و فضولى شخص زبان‌دراز ( و وارد شونده در كارى كه به او مربوط نبوده ) را مىگفته‌اند ( حاشيهء مرحوم مينوى بر كليله ، 93 ) امّا اين اصل همواره رعايت نمىشده ، و فضول به جاى فضولى ( چنان كه در بيت حافظ مىبينيد ) و فضولى به جاى فضول به كار مىرفته است . براى روشن شدن بيشتر مطلب ، - على اصغر حلبى ، مقدّمه‌يى بر طنز و شوخ‌طبعى در ايران ، 152 - 154 ، چاپ دوم ، انتشارات بهبهانى .\r\n( 1 ) . ابرام ، در اصل به معنى استوار كردن و محكم ساختن چيزى به كار رفته است ؛ مقابل نقض . امّا در زبان فارسى معمولا به معنى « با خواهش خود كسى را بستوه آوردن و ملول ساختن » متداول بوده است . كمال اسمعيل گويد ( ديوان ، 490 و 481 ، بحر العلومى ) :\r\n آورْد به نزديكِ تو دگر باره صُداعى * خادم كه همه ساله در ابرام تو باشد ، \r\nو :\r\n مُتَبّرِم مشو از اين داعى * ورچه ابرامِ بىشمار كند . \r\n[ متبرّم در اين بيت يعنى بستوه آمده ؛ بستوه 
  ] .\r\n( 2 ) . بجان رسيده - بستوه آمده ، بتنگ آمده ، بيزار شده از زندگانى .\r\n( 3 ) . خلاص ، به فتح اوّل مصدر است به معنى رستن و رهايى ( مصادر ، و غياث ) . و بدينصورت در زبان تازى و پارسى فراوان به كار رفته است . ابن مسكويه كه دربارهء لذّت ، مذهب محمّد زكرياى رازى ( وفات ، 319 ه . ق . ) را مىپسنديده و مانند پسر زكريّا آن را تنها رهايى از غم مىپنداشته نه چيزى مستقلّ و بالاصاله در برابر الم ، گويد ( تهذيب ، 46 ) « انّ اللذّات كلّها انّما تحصل للملتذّ بعد آلام تلحقه ، لانّ اللذّة هى راحة من الم ؛ و انّ كلّ لذّة حسيّة انّما هى خلاص من الم . . . » -\r\n","page_name":" 192 ","page_number":192},
  {"content":"\r\n\r\n مَلَكُ الموتم از لقاىِ تو بِه « 1 » \r\nقدما چنين حركات را نادانسته تحسين كرده‌اند . و هرگاه كسى در وفا به اقصى الغايه « 2 » برسد به سگ تشبيه نموده‌اند . مرد بايد كه نظر با فايدهء خود دارد ، و چون غرضى كه دارد حاصل كند و توقّعى ديگر باقى نماند اگر خود پدرش باشد بايد كه قطعا\r\n\r\n\r\n","description":"","footnote":"\r\n- نجم رازى گويد ( مرصاد العباد ، 346 ، رياحى ) : « چون . . . سوختگان آتش اشتياق از بادهء فراق بشريّت خلاص يابند و به سرحدّ كعبهء وصال بازرسند ، به خودى خود از آن مقام در نتوانند گذشت . . . » . عطّار گويد ( تذكرة الاولياء ، 584 ، استعلامى ) : « شبلى گفته است : من و حلّاج از يك مشربيم . امّا مرا به ديوانگى نسبت كردند خلاص يافتم ، و حسين [ منصور حلّاج 
  ] را عقل او هلاك كرد ! » و لفظ خلاص كه مصدر است در محاورهء فارسيان به معنى مفعول نيز آيد يعنى رها شده و آزاد گشته ( غياث ) . حافظ گويد ( ديوان ، 132 ، قزوينى ) :\r\n خلاص حافظ از آن زلفِ تابدار مباد * كه بستگانِ كمندِ تو رستگارانند . \r\nدر زبان فارسى گاه به صورت خلاصى نيز به كار مىبرند ( هرچند درست نيست ) . يحيى شيرازى گويد ( غياث ، 242 ، هند ) :\r\n سَفَر از غم خَلاصى كى دهد مِحنت نصيبان را * همان در بحر باشد گرچه كشتى بر كنار آيد \r\nو امّا اينكه در محاوره به كسر اول تلفّظ مىكنند ( خلاص ) ، غلط فاحش است ، زيرا به كسر اوّل صفت است يعنى ناب و بىغش و ناآميخته و برگزيده ؛ و نيز به كسر اول اسم است به معنى بوتهء زرگران ( غياث ) .\r\n( 1 ) . مصراع از سعدى است ( كلّيّات ، « هزليّات » ، 18 ، از چاپ اقبال آشتيانى ، كتابفروشى اقبال ) كه مىگويد :\r\n مَلَكُ الموتم از لقاىِ تو بِه * عقربم گو بزن ، تو دست مَنِه ! \r\n( 2 ) . اقصى الغايه ، تا بىنهايت . به اقصى الغايه ، به منتهى درجه ، حدّاكثر . عقيلى در آثار الوزراء ( 282 ، محدّث ) آرد : « و امّا در طريق عدالت و انصاف [ يعنى نظام الملك 
  ] . . . و تدبير مصالح لشكرى به اقصى الغايه مىكوشيد » .\r\n","page_name":" 193 ","page_number":193},
  {"content":"\r\n\r\nبه دو التفات ننمايد ؛ هر بامداد با قومى و هر شبانگاه با طايفه‌يى بسر برد . هر كس كه از عمر خود برخوردارى طلبد بايد كه نظر بدين ترّهات نكند تا از نعمت همگنان « 1 » و صحبت ايشان محظوظ و متلذّذ « 2 » گردد ، مردم از او ملول نشوند و يقين شناسد كه :\r\n از هر ديگى نواله « 3 » يى خوش باشد « 4 » \r\n\r\n\r\n","description":"","footnote":"\r\n( 1 ) . همگنان ، - به حاشيهء صفحهء 122 ، حاشيهء 2 .\r\n( 2 ) . محظوظ ( اسم مفعول از حظّ ) بهره يافته ، بهره‌مند ، بهره‌ور ، حظّ برده « . . . شكر او بر عموم مردم كه به صنوف نعم او محظوظ بوده واجب و لازم است » ( تاريخ قم ، 28 ، سيد جلال تهرانى ) .\r\nمتلذّذ ، لذّت يابنده . اسم فاعل از فعل لازم است و در حقيقت معنى مفعولى دارد و بنابراين با محظوظ مترادف شده است .\r\n( 3 ) . نواله ، طعام ؛ لقمهء خوراكى كه در دهان گذارند . ناصر خسرو گويد ( ديوان ، 231 ، مينوى - محقّق ) :\r\n از دستِ تو خوش نايدم نواله * زيرا كه نواله‌ت پُر استخوان است . \r\nكمال اسمعيل در هجو ضياء الدّين مزدقانى گويد ( ديوان ، 438 ، بحر العلومى ) :\r\n آن بُز گرفتنِ تو و روباه بازيت * روزى تو را نوالهء شيرِ ژيان كُند . \r\n( 4 ) . اين مصراع بدون نسبت در امثال و حكم ( 1 / 163 ) ياد شده ، و شادروان دهخدا نوشته است « مقصود اينست كه از هر كسى كارى ساخته است . » امّا چنان كه ملاحظه مىفرماييد عبيد آن را به اين معنى استعمال نكرده است ، بلكه مقصود او اينست كه : انسان نبايد خود را پاىبند و مقيّد سازد ، بلكه بايد از هر چمن گلى بچيند و خود را از هر چيزى بهره‌مند سازد ، و از هر چيز و هر كسى تنها به نفع خود نظر داشته باشد . طنز عبيد متوجه كردارگرايان ( -  Pragmatists  ) و سوداگرايان و نفع‌پرستان ( -  Utilitarians  ) است . شايد مضمون آن شبيه ابيات زير است از سعدى ( كلّيّات ، « غزليّات » ، 720 ، فروغى ) :\r\n از اين درخت چو بلبل بر آن درخت نشين * به دامِ دل چه فرو مانده‌اى چو بوتيمار\r\nگرت هزار بديع الجمال پيش آيد * ببين و بگذر و خاطر به هيچ كس مسپار\r\nمُخالِطِ همه كس باش تا بخندى خوش * نه پاىْبندِ يكى كز غمش بگريى زار ! \r\n","page_name":" 194 ","page_number":194},
  {"content":"\r\n\r\nحكايت . گويند كه محيى الدّين عربى « 1 » كه حكيم روزگار و مقتداى علماى عصر خود بود ، سى سال با مولانا نور الدين رصدى « 2 » شب و روز مصاحب بود ، و يك لحظه بى يك‌ديگر قرار نگرفتندى . چند روز كه نور الدّين در مرض موت « 3 » بود محيى الدّين بر بالين او به شرب مشغول بود . شبى به حجره « 4 » رفت ، بامداد كه در خانه آمد غلامان را موىها بريده به عزاى نور الدّين مشغول ديد . پرسيد كه حال چيست . گفتند مولانا\r\n\r\n\r\n","description":"","footnote":"\r\n( 1 ) . محيى الدّين عربى : اضافهء بنوّت است يعنى محيى الدين ابن عربى . و مقصود ابوبكر ( يا ابو عبد اللّه ) محمّد بن على بن العربى طائى اندلسى عارف و حكيم بزرگ است ( 560 - 638 ه . ق . ) . براى شرح احوال و خلاصهء افكارش ، - حواشى . امّا اينكه در نوشته‌هاى معاصران نام او را محى الدّين مىنويسند غلط فاحش است . اين كلمه در قرآن مجيد هم دو بار آمده و در هر دو بار به صورت اضافه آمده و محيى ذكر شده  « إِنَّ ذلِكَ لَمُحْيِ الْمَوْتى وَ هُوَ عَلى كُلِّ شَيْءٍ قَدِيرٌ »  ( روم ، 30 / آيهء 50 ) و نيز  « إِنَّ الَّذِي أَحْياها لَمُحْيِ الْمَوْتى إِنَّهُ عَلى كُلِّ شَيْءٍ قَدِيرٌ »  ( فصلّت ، 41 / آيهء 39 ) .\r\n( 2 ) . مولانا نور الدّين رصدى ، از شخصى به اين نام ، دولتشاه سمرقندى ، تذكرة الشعراء ، 184 ، چاپ محمّد عبّاسى يادى كرده ، و او را معاصر مجد الدّين همگر ( وفات ، 686 ه . ق . ) شمرده است .\r\nاما معاصر بودن اين شخص با ابن عربى از لحاظ تاريخى و جايگاه زندگانى درست نمىنمايد .\r\nعجالة شخصى ديگر را با اين نام و نشان نيافته‌ام .\r\n( 3 ) . مرض موت ، بيمارى مرگ ، بيماريى كه به مرگ بينجامد ؛ مرضى لاعلاج كه به مرگ بيمار ختم شود ( به فرانسه -  MaladieFatal  ) و آن اضافهء بيانى است . ايرج ميرزا گويد ( ديوان ، 168 - 169 ، دكتر محجوب ) :\r\n قصّه شنيدم كه بو العلا به همه عمر * لحم نخورد و ذَوَات لحم نيازُرد\r\nدر مَرَضِ موت با اجازهء دستور * خادمِ او جوجه با به مَحضرِ او بُرد . . . \r\n( - حلبى ، خواندنىهاى ادب فارسى ، 316 - 317 ) .\r\n( 4 ) . حجره ( ج حجرات ) در اصل به معنى اتاق و خانه و كلبه است ( غياث ) . در زبان فارسى ( بويژه نزد طلبه ) به اتاق ويژهء دانشجويان و محضر درس مدرّسان اطلاق مىشود ، و در عبارت عبيد نيز به اين معنى دوم بيشتر مناسب است . حافظ گويد ( ديوان ، 185 ، قزوينى ) :\r\n اگر رفيقِ شفيقى درست پيمان باش * حريفِ حُجْرَه و گرمابه و گُلستان باش \r\n","page_name":" 195 ","page_number":195},
  {"content":"\r\n\r\nنور الدّين وفات كرد . گفت : « دريغ نور الدّين » . پس روى به غلام خود كرد و گفت :\r\n« نمشى و نطلب حريفا آخر » « 1 » ؛ و هم از آنجا به حجرهء خود عودت فرمود . گويند بيست سال بعد از آن عمر يافت و هرگز كسى نام نور الدّين از زبان او نشنيد . راستى همگنان را واجب است كه وفا از آن حكيم يگانهء روزگار بياموزند .\r\nبازكدام دليل واضح‌تر از اينكه هر كس خود را به وفا منسوب كرد هميشه غمناك بود و عاقبت عمر بىفايده در سر آن كار كند ؛ چنان كه فرهاد بيستون را كند و هرگز به مقصود نرسيد تا عاقبت جان شيرين در سر كار شيرين كرد ؛ در حسرت مىمرد و مىگفت :\r\n فِدا كرده چُنين فرهادِ مسكين * ز بهرِ يارِ شيرين جانِ شيرين « 2 » . \r\n\r\n\r\n","description":"","footnote":"\r\n( 1 ) . نمشى . . . برويم و همنشين ديگرى بجوييم . داستانى نظير اين را ابن اثير در الكامل فى التاريخ ( 9 / 111 ، تورنبرگ ) در باب صاحب عبّاد طالقانى ( فت ، 385 ه . ق . ) وزير و معروف آل بويه و قاضى عبد الجبّار بن احمد معتزلى ( فت ، 415 ه . ق . ) و بيوفايى او نسبت به آن وزير ياد مىكند ، و بنده احتمال مىدهم كه عبيد از آن خبر داشته است « و كان الصاحب بن عبّاد قد احسن الى القاضى عبد الجبّار بن احمد المعتزلىّ و قدّمه و ولّاه قضاء الرّىّ و اعمالها . فلمّا توفّى ، قال عبد الجبّار : لا ارى التّرحّم عليه ، لانّه مات عن غير توبة ظهرت منه . فنسب عبد الجبّار الى قلّة الوفاء . » و اين واقعه را ياقوت حموى ( ارشاد الاريب ، 2 / 116 و ما بعد ، دار المأمون ) با تفصيل بيشتر و لطيف‌تر ياد كرده است . عبيد عادت داشته است كه شخصيّت‌ها را به مصلحتى كه خود مىدانسته عوض كند ، و اين كار را بويژه در داستان‌هاى عربى و فارسى « رسالهء دلگشا » مكرّر انجام داده است . بسنجيد با اين بيت كه غزّالى در سرّ العالمين ( 19 ، نجف ) آورده است :\r\n لا تلق فى بئر شربت زلالها * آجرّة ، فيقال انّك غادر ، \r\nبازبسنجيد با اين بيت حافظ ( ديوان ، 102 ، قزوينى ) :\r\n باده با مُحتسبِ شهر ننوشى زنهار * بِخُورَد باده‌ات و سنگ به جام اندازد \r\n( 2 ) . بيت از نظامى است ، - خسرو و شيرين ( 240 ، بيت 3 ، وحيد ) . كه در آنجا مصراع دوم به صورت « ز بهر جان شيرين جان شيرين » آمده است .\r\n","page_name":" 196 ","page_number":196},
  {"content":"\r\n\r\nو آن مسكين را كه مجنون بنى عامر « 1 » گويند جوانى بود عاقل و فاضل . ناگاه دل در\r\n\r\n\r\n","description":"","footnote":"\r\n( 1 ) . مجنون بنى عامر ، قيس بن ملّوح ( يا معاذ ) عامرى ، معروف به مجنون عامرى يا مجنون بنى عامر . وى طبق روايات كتب ادب و انساب تازى ، از كودكى به دختر عموى خود ليلى ( بنت سعد ) هم از قبيلهء بنى عامر محبّت سرشارى يافت . چون پدر و مادر ليلى از ديدار آن دو مانع مىشدند ، قيس دچار جنون و شوريده‌سرى شد و سر به بيابان گذاشت و با حيوانات محشور گرديد ، ليلى هم كه او را بسيار دوست مىداشت از دورى قيس بيمار گشت و جان داد ( برخى از گويندگان به اين داستان شاخ و برگ زياد داده و از جمله گفته‌اند كه ليلى را به زنى به مرد ديگرى دادند - از جمله نظامى گنجوى و محمّد فضولى چنين گفته‌اند ) . مجنون به سر قبر ليلى رفت و اشعار سوزناكى مىسرود و مىخواند و ندبه مىكرد تا همانجا مرد و او را در كنار قبر ليلى دفن كردند . روزگار مجنون را از 65 تا 80 ه . ق . ذكر كرده‌اند . جاحظ اصرار مىورزد كه مجنون شهرت دو شخصيّت جداگانه است يكى مهدىّ بن الملّوح الجعدى معروف به مجنون بنى جعده ، ديگرى مجنون بنى عامر ( و بنى عقيل ) كه نامش قيس بن معاذ بوده و او همان كسى است كه او را مجنون بنى عامر گويند ( البيان و التبيين ، 1 / 385 ؛ 3 / 224 ، عبد السلام محمد هارون ) . و نيز جاحظ در الحيوان ( 2 / 111 - 115 ، عبد السلام هارون ) بحث مىكند كه مجنون وجود خارجى نداشته و همچون عنقاء و كيمياء كه نام داشته‌اند و اصل نداشته‌اند ، بىاساس بوده است . امّا داستان ليلى و مجنون ، شهرت زيادى داشته است و پيش از آنكه نظامى مثنوى ليلى و مجنون خود را به سال 584 ه . ق . به نام جلال الدين ابو المظفر اخستان بن منوچهر شروانشاه بسرايد ، ابن نديم در الفهرست ( 191 ، قاهره ، مطبعة الاستقامه ) از كتابى به نام « ليلى و مجنون » و ابو الفرج اصفهانى ( الاغانى ، 1 / 161 ؛ 2 / 88 - 89 ) و آمدى ( المؤتلف و المختلف ، 1 / 188 ، قدسى ) نيز از آن ياد كرده‌اند . ديوانى هم از اشعار او در هند چاپ شده است كه حاوى بسيارى از اشعار منسوب به او نيست ( از جمله اشعارى كه جاحظ در البيان و الحيوان ياد مىكند . چاپ ديگرى هم در قاهره شده ( به اهتمام ستّار فرّاج ) كه كامل‌تر از ديوان چاپ هند است . نيز - ابن بناته مصرى ، سرح العيون فى شرح رسالة ابن زيدون ( 352 - 356 ، محمد ابو الفضل ابراهيم ) كه بحث دقيقى دربارهء مجنون و ليلى كرده است .\r\n","page_name":" 197 ","page_number":197},
  {"content":"\r\n\r\nدختركى ليلى نام بست . در وفاى او زندگانى بر او تلخ شد و هرگز تمتّعى از او نيافت ؛ سر و پا برهنه در بيابان‌ها دويدى و گفتى :\r\n علىّ لئن لاقيت ليلى بخلوة * زيارة بيت اللّه رجلاى حافيا « 1 » \r\nبزرگان ما راست مىگويند خلقى را كه ثمره اين باشد ترك كردن اولى است .\r\nاما صدق « 2 » ، بزرگان ما مىفرمايند كه اين خلق ارذل خصايل « 3 » است ؛ چه مادّهء خصومت « 4 » و زيان‌زدگى « 5 » صدق است . هر كس نهج صدق ورزد « 6 » پيش هيچ كس عزّتى\r\n\r\n\r\n","description":"","footnote":"\r\n( 1 ) . علىّ لئن . . . بر من است كه اگر ليلى را در خلوت و نهان‌خانه ببينم خانهء خداى را در حالى زيارت كنم كه دو پايم برهنه است . بيت از مجنون است ، - ديوان مجنون ( 8 ، بمبئى ، 1319 ه . ق . ) .\r\nچند بيت ديگر از اين شعر را كه مشهور است و حكم مثل سائر يافته است ، در زير نقل مىكنيم :\r\n لقد لامنى فى حبّ ليلى اقاربى * ابى و ابن عمّى و ابن خالى و خاليا\r\nيقولون ليلى سودة حبشيّة * فلو لا سواد المسك ما كان غاليا\r\nيقولون ليلى بالعراق مريضة * فيا ليتنى كنت الطبيب المداويا . . .\r\nعلىّ لئن لاقيت ليلى بخلوة * زيارة بيت اللّه رجلاى حافيا ، \r\n- ( ليلى و مجنون ، 72 - 75 و 131 - 132 ، وحيد ) كه نظامى آن ابيات را به شعر دلاويزى ترجمه كرده است .\r\n( 2 ) . صدق ، راست گفتن ؛ راستى ( غياث ) ؛ مقابل كذب . سعدى گويد ( بوستان ، 225 ، فروغى ) :\r\n به صِدق و ارادت ميان بسته دار * ز طامات و دعوى زبان بسته دار \r\nدر منطق و فلسفه ، صدق مطابقت حكم با واقع است . الصدق : مطابقة الحكم للواقع ( جرجانى ، تعريفات ، 116 ) . برخى نيز گفته‌اند : صدق ، عبارت از آشكار ساختن چيزى است كه بايد از آن خبر دهند آنچنان كه هست ( تهانوى ، كشّاف ، 1 / 701 ، كلكته ، 1862 م ) .\r\n( 3 ) . ارذل خصائل - پست‌ترين خوىها .\r\n( 4 ) . مادّهء خصومت - اصل و مايهء دشمنى .\r\n( 5 ) . زيان‌زدگى - حالت كسى كه زيان رسيده است ؛ زيان‌خوردگى .\r\n( 6 ) . نهج صدق ورزد ، راه راستى پيش گيرد ، شيوهء راستى را ممارست كند .\r\n","page_name":" 198 ","page_number":198},
  {"content":"\r\n\r\nنيابد . مرد بايد كه تا بتواند پيش مخدومان و دوستان خوش آمد و دروغ و سخن به ريا گويد « 1 » و صدق الامير « 2 » كار فرمايد « 3 » ؛ هر چه بر مزاج مردم راست آيد « 4 » آن در لفظ آرد . مثلا اگر بزرگى در نيمشب گويد كه « اينك نماز پيشين « 5 » است » ، در حال پيش جهد و گويد كه\r\n\r\n\r\n","description":"","footnote":"\r\n( 1 ) . بسنجيد با پندهاى 17 و 89 از « صد پند » عبيد ( كلّيّات ، 172 ، اقبال ) « در راستى و وفادارى مبالغه مكنيد تا به قولنج و امراض ديگر مبتلا نشويد » ، « تا توانيد سخن حقّ مگوييد تا بر دل‌ها گران نشويد و مردم بىسبب از شما نرنجند . »\r\n( 2 ) . صدق الامير ، راست گفت امير ، درست مىفرمايد فرمانروا يا پادشاه . نجم الدّين رازى در واجبات وزير نسبت به پادشاه آرد ( مرصاد العباد ، 470 ، دكتر رياحى ) : « و در خدمت او به نفاق زندگانى نكند ، چنان كه در حضور خوش آمد او گويد ، و به هر نيك و بد كه كند يا گويد صدق الامير زند و مزاج او نگاه دارد ، و چون بيرون آيد مساوى او گويد . . . » همو آرد ( همانجا ، 485 - در انتقاد علماى سوء و زاهدان مرائى ) : « . . . علماء سوء و زاهدان مرائى . . . پيوسته به درگاه ملوك به ذلّت مىگردند ، . . . و به مداهنه به هر باطل كه ايشان مىكنند يا مىگويند صدق الامير مىزنند ، و . . . ترك امر به معروف و نهى [ از 
  ] منكر مىكنند . »\r\n( 3 ) . كار فرمايد ، به كار برد ، استعمال كند . در تاريخ سيستان ( 291 ، بهار ) آرد : « ياران حسين على همه در برابر دست به تير انداختن بردند ، و ديگر سلاح‌ها كار نفرمودند » .\r\n( 4 ) . راست آيد يعنى موافق باشد .\r\n( 5 ) . نماز پيشين يعنى نماز ظهر . بيهقى آرد ( تاريخ ، 452 - 453 ، فيّاض ) « مقرّر گشت مردمان را كه به جاى پدر او [ - هارون خوارزمشاه 
  ] خواهد بود . و ميان دو نماز پيشين و ديگر [ نماز عصر 
  ] به خانه‌ها بازشدند » و همو در ذكر سيل شهر باميان ( سال 422 ه . ق . ) آرد : « . . . و ديگر روز از دو جانب رود مردم ايستاده بودند به نظاره ، نزديك نماز پيشين . . . مدد سيل بگسست » ( 343 ) ، و نيز « امير [ مسعود غزنوى 
  ] تا نزديك نماز پيشين ببود چندانكه نديمان بيرونى بازگشتند ، پس به صفّهء نائبان آمد . . . ، و آنجا مجلسى خسروانى ساخته بودند و نديمان خاصّ و مطربان آنجا آمدند و تا نماز ديگر ببود . پس از آن بازگشتند » ( 657 ) . « و نماز ظهر را پيشين از آن گويند كه جبرئيل -\r\n","page_name":" 199 ","page_number":199},
  {"content":"\r\n\r\n« راست فرمودى ، امروز به غايت آفتاب گرم است » « 1 » . و در تأكيد آن سوگند به مصحف « 2 »\r\n\r\n\r\n","description":"","footnote":"\r\n- رسول ( ص ) را اوّل از همه نمازها ، نماز ظهر تعليم كرد » . ( غياث ، 150 ، هند ) . ابو الفتوح رازى گويد ( تفسير ، 3 / 483 ، شعرانى ) « . . . و قصر در نماز چهارگانه [ - چهار ركعتى ، مانند نماز دوگانه - نماز دو ركعتى 
  ] واجب باشد از نماز پيشين و ديگر [ - ظهر و عصر 
  ] و خفتن كه چهار دو شود ، فامّا نماز شام و بامداد بر حال خود بود در سفر و حضر » .\r\n( 1 ) . اينجا طنز عبيد - به احتمال زياد - متوجه سعدى است يعنى داستان معروف شيخ را در گلستان ( باب اوّل ، « در سيرت پادشاهان » ، 64 ، فروغى ) در نظر داشته ، آنجا كه مىگويد :\r\n خلافِ راىِ سلطان راى جُستن * به خونِ خويش باشد دست شُستن\r\nاگر خود روز را گويد شب است اين * ببايد گفتن آنك ماه و پروين \r\n( 2 ) . مصحف ( اسم مفعول از اصحاف - صفحات نوشته را در كتاب گذاشتن ؛ مجموعهء ورق‌هايى كه بين الدّفتين [ ميان جلد 
  ] جاى دهند ؛ كتاب ؛ كتاب آسمانى و بويژه قرآن مجيد . ناصر خسرو در ردّ قول اشاعره در قديم بودن قرآن آرد ( جامع الحكمتين ، 222 ، كربن - معين ) : « . . . و اگر قرآن به قول اين گروه قديم است ؛ و خداى يكى است ، پس قرآن با خداى دو بوند نه يكى . و چون قرآن اين آيت‌هاى مفصّل مقروء مكتوب است ، پس بهرى از خداى تعالى اندر مصحف است . . . » بايد دانست كه در عرف مردم قرآن و مصحف يكى است ، ولى اصطلاحا آنچه را كه به زبان خوانده مىشود قرآن ، و آنچه را كه به دست مىنويسند مصحف مىخوانند « و يسمّى ما يقرأ باللّسان قرآنا ، و ما يكتب باليد مصحفا » ( شهرستانى ، نهاية الاقدام فى علم الكلام ، 311 ، آلفرد گيوم ) . اوحدى مراغه‌يى گويد ( كلّيّات ، جام جم ، 506 ، نفيسى ) :\r\n فضل و علمِ تو جز روايت نيست * با تو خود غيرِ اين كفايت نيست\r\nاز حقيقت به دست كورى چند * مُصْحَفى مانْد و كُهنه گورى چند . \r\nخاقانى گويد ( ديوان ، 491 ، دكتر سجّادى ) :\r\n دل ز امَلِ دور كُن ز انكه نه نيكو بُوَد * مُصْحَف و افسانه را جلد بهم ساختن \r\n","page_name":" 200 ","page_number":200},
  {"content":"\r\n\r\nو سه طلاق « 1 » زن ياد كند . اگر در صحبت مخنّثى پير\r\n\r\n\r\n","description":"","footnote":"\r\n( 1 ) . سه طلاق ، طلاق در اصل لغت به معنى گشادگى ، روانى و آزادگى و نشاط است ( غياث ) ، و در اصطلاح جدا شدن زن از قيد نكاح ( رشتهء زناشويى ) ، طبق شرايط شرعى . الطّلاق هو فى اللغة :\r\nازالة القيد و التّخلية ، و فى الشرع ازالة ملك النكاح ( جرجانى ، تعريفات ، 123 ) . مولوى گويد ( ديوان كبير ، 2 / 93 ، فروزانفر ) :\r\n پَر گندگى از نِفاق خيزد * پيروزى از اتّفاق خيزد\r\nتو ناز كنىّ و يار تو ناز * چون ناز دو شد طلاق خيزد\r\nور ز انكه نياز پيش آرى * صد وصلت و صد عِناق خيزد \r\nبرخى از احكام طلاق در فقه مذاهب اربعه و شيعه با هم اختلافاتى دارد . اينكه عبيد « سه طلاق » را قيد مىكند مقصودش طلاق خلعى است و معنى آن اينست كه مرد زن خود را سه بار طلاق بدهد ، در اين صورت ، رجوع جايز نيست مگر پس از ازدواج زن با محلّل ( تهانوى ، كشّاف ، 1 / 920 - 921 ) . و معلوم است كه اگر زنى به سه طلاق مطلّقه شود بر مرد حرام مىشود . عبيد مىگويد : براى اينكه ياوه‌گويى آن بزرگ را در انكار بديهيّات ( يعنى شب را روز انگاشتن ) درست جلوه بدهد به كتاب خدا سوگند مىخورد و مىگويد زنم مانند هر زن مطلّقهء به طلاق سه‌گانه بر من حرام باد اگر جز اين باشد كه آن بزرگ مىگويد . عمعق بخارى در هجو سوزنى گويد ( ديوان ، 79 ، سعيد نفيسى ) :\r\n دوش ديدم به خواب آدم را * دستِ حوّا گرفته اندر دست\r\nگُفتمش سُوزنى نبيرهء تُست * گفت « حوّا به سه طلاق ار هست ! » \r\nبيهقى آرد ( تاريخ ، 318 ، فيّاض ) : « . . . و هر زنى كه در عقد من است يا بعد از اين در عقد من خواهد آمد مطلّقه است به سه طلاق : و در اينكه گفتم معمّا و تأويل نيست به هيچ مذهب از مذاهب » .\r\nدر فقه شيعه « سه طلاق » اهل سنّت را يك طلاق حساب مىكنند ، بدين معنى كه اگر مردى زن خود را در يك مجلس سه بار بگويد « طلّقتك ثلاثا . . . » اين طلاق فقط يك بار حساب -\r\n","page_name":" 201 ","page_number":201},
  {"content":"\r\n\r\nممسك « 1 » زشت صورت باشد ، چون در سخن آيد ، او را پهلوان زمان و . . . ن درست جهان\r\n\r\n\r\n","description":"","footnote":"\r\n- مىشود و دليل آن خبرى است كه از امام حسين ( ع ) روايت مىكنند كه گفت « ايّاك و المطلّقات ثلاثا فى مجلس فانّهنّ ذوات ازواج » از زنانى كه در يك مجلس سه بار طلاق داده شده‌اند دورى جوييد زيرا آنها هنوز شوهر دارند ( مجلسى ، بحار الانوار ، 101 / 5 - 6 ، بيروت دار الاضواء ) . شيعه طلاق قطعى را پس از نه تطليقه مسلّم مىشمارند ، و آن را طلاق عدّه مىگويند ( با عدّهء طلاق اشتباه نشود ! ) - محقق حلّى ، المختصر النافع فى فقه الاماميّه ، 222 ؛ شرايع الاسلام همو ، 3 / 24 - 26 ، بيروت ؛ شيخ عباس قمى ، سفينة البحار ، 2 / 92 ؛ شهابى ، محمود ، ادوار فقه ، 2 / 190 ، دانشگاه . عبيد اين تعبير را در « رسالهء تعريفات » نيز به كار برده و « الفرج بعد الشدّة » را به « لفظ سه طلاق » تعريف كرده است . و در جاى ديگر براى « پيرى كه پيش طبيبى رفت و گفت : « سه زن دارم و پيوسته گرده و مثانه و كمرگاهم درد مىكند » و پرسيده بود « چه خورم تا نيك شود » ، « معجون نه طلاق » را تجويز كرده است ! ( « رسالهء دلگشا » ، داستان 23 ) . و بديهى است هر دو مورد با فقه اهل سنّت منطبق است .\r\n( 1 ) . ممسك ( اسم فاعل از امساك يعنى دست بازداشتن ) امساك كننده ، بخيل . مقابل معطى ( غياث ) . اصل آن مسك است يعنى به هم فروگرفتن و نگاه داشتن . و لغتى قرآنى است و مشتقّات آن ( 24 ) بار در قرآن مجيد آمده است از جمله : امساك ، تمسيك و استمساك . رافعى گويد :\r\n مُعطِى نشود مردمِ مُمْسِك به تعاطى * احور نشود ديدهء ازرَق به تكحُّل . \r\nكه شمس قيس رازى جزو « خطاهاى معنوى » شاعران مثال مىآورد و مىنويسد « همانا پنداشته است كه تعاطى تفاعل است از اعطاء ، يعنى مردم به اراءت اعطا و تكلّف بخشندگى بخشنده نشود ، چنان كه خداوند ديدهء ازرق به تكلّف سرمه سيه‌چشم نگردد . و تعاطى در لغت عرب جرأت و اقدام است و از اعطا مشتقّ نيست و بدان تعلّقى ندارد . و اگر گفتى معطى نشود مردم ممسك به تسخّى ، راست بودى ، و لكن او خواسته است كه مجانست معطى و تعاطى بجاى آرد » ( المعجم ، 232 ، مدرّس ؛ همايى ، تاريخ ادبيات ، 1 / 18 ، تبريز ) . جمال الدّين اصفهانى گويد ( ديوان ، 216 ، وحيد ) : -\r\n","page_name":" 202 ","page_number":202},
  {"content":"\r\n\r\nو نوخاستهء شيرين و يوسف مصرى و حاتم طائى خطاب كند « 1 » ، تا از او زر و خلعت « 2 » و مرتبت يابد ، و دوستى آن كس در دل او متمكّن « 3 » شود .\r\n\r\n\r\n","description":"","footnote":"\r\n-\r\n به ذِروهء ملكوت آى از اين نشيمنِ خاك * كه نيست لايقِ تختِ مُلوك تحتِ مغاك . . .\r\nتُراست ممسكىِ نَفْس از اين تُرُش‌طبعى * كه طبع هر تُرُشى را مُلازم است امساكْ . \r\nافلاكى در مناقب العارفين ( 1 / 323 ، تحسين يازيجى ) آرد : « بعد از آن فرمود [ - مولانا 
  ] كه :\r\nاگر امساك ممسكان نبودى اكساب و اسباب دنيا كى جمع شدى ؟ » عبيد خود گويد : ( كلّيّات ، 53 ، اقبال ) :\r\n حاصل ز زندگانى ما جز و بال نيست * وز روزگار بهره به غير از ملال نيست\r\nاز خوانِ مُمسِكان مَطَلب توشهء حيات * كان لقمه پيشِ اهل طريقت حلال نيست . \r\n( 1 ) . خطاب كند ، بخواند . خطاب ، روياروى سخن گفتن . مصدر دوم باب مفاعله ( از خاطب ) « و لفاعل الفعال و المفاعله » ( ابن مالك ، الفيّه ) ، مخاطبه . كلمهء خطاب در فارسى با افعال آمدن ، رفتن ، كردن ، و رسيدن تركيب مىشود ( غياث ) . حافظ گويد ( ديوان ، 273 ، انجوى ) :\r\n ما مردِ زهد و توبه و طامات نيستيم * با ما به جامِ بادهء صافى خطاب كُن . \r\nهمو گويد ( ديوان ، 306 ، قزوينى ) :\r\n سحر با باد مىگفتم حديثِ آرزومندى * خطاب آمد كه واثق شو به الطافِ خداوندى \r\n( 2 ) . خلعت به كسر اوّل ( ج خلع ) جامهء دوخته كه بزرگى به كسى بخشد ( غياث ) . حافظ گويد ( ديوان ، 293 ، قزوينى ) :\r\n به طهارت گذران منزلِ پيرىّ و مكن * خِلعتِ شيب چو تشريفِ شباب آلوده . \r\nنجم رازى آرد ( مرصاد ، 50 ، رياحى ) : « . . . ما را به عنايت بىعلّت از كنج ادبار خمول بيرون آورد بىاختيار ما ، و به كرامت تخمير بيدىّ مخصوص گردانيد ، و خلعت اضافت من روحى در سر وجود ما انداخت ، و بر تخت خلافت و جعلكم خلايف الارض نشاند . . . » عبيد خود مىگويد ( كلّيّات ، غزليّات ، 67 ، اقبال ) :\r\n چون ز يزدان هرچه خواهى مىدهد * خِلعَت و انعامِ سلطان گو مباش \r\n( 3 ) . متمكّن ( اسم فاعل از تمكّن ) - جاىگير ، جاىگزين ، قرار و ثبات يافته . -\r\n","page_name":" 203 ","page_number":203},
  {"content":"\r\n\r\nاگر كسى حاشا بخلاف « 1 » اين زيد ، و خود را به صدق موسوم گرداند « 2 » : ناگاه بزرگى را از روى نصيحت گويد كه تو در كودكى جماع بسيار داده‌اى ، اكنون ترك مىبايد كرد ، و زن و خواهر را از كار فاحش منع مىبايد فرمود : يا كلى « 3 » را كل گويد ؛ يا دبّه « 4 » يى را دبّه\r\n\r\n\r\n","description":"","footnote":"\r\n- در كليله و دمنه ( 18 ، مينوى ) آرد : « پس از كتب شرعى در مدّت عمر عالم از آن [ - كليله و دمنه 
  ] پرفايده‌تر كتابى نكرده‌اند : بناى ابواب آن بر حكمت و موعظت ، و آنگه آن را در صورت هزل فرانموده تا چنان كه خواصّ مردمان براى شناختن تجارب بدان مايل باشند ، عوامّ به سبب هزل هم بخوانند و به تدريج آن حكمت‌ها در مزاج ايشان متمكّن گردد . . . » .\r\n( 1 ) . بخلاف ، بضدّ ، به عكس ؛ مقابل ، بر خلاف . نظامى گويد ( مخزن اسرار ، 30 ، وحيد ) :\r\n گنبد پوينده كه پاينده نيست * جز بخلافِ تو گراينده نيست \r\nسعدى گويد ( گلستان ، 71 ، 121 ، فروغى ) : « ياران ارادت من در حقّ وى بخلاف عادت ديدند » و نيز « موجب درجات اين چيست و سبب دركات آن چه ؛ كه مردم بخلاف اين همى پنداشتند . »\r\n( 2 ) . موسوم گرداند ، بنامد . موسوم گردانيدن - ناميدن . در اصل لغت ، موسوم اسم مفعول از وسم است يعنى « داغ نهاده شده و نشان كرده شده » . در مرزبان‌نامه ( 173 ، قزوينى ) آرد : « . . . و طريق خلاص و مناص از خصمان بىمحابا ما را همين بس است كه به داغ بندگى شما موسوم شويم » .\r\n( 3 ) . كل - كچل ، آن كه سرش بىمو و طاس باشد ( برهان و غياث ) . مولوى گويد ( مثنوى ، 1 / 259 - 261 ، نيكلسن - در داستان مرد بقّال و طوطى و روغن ريختن طوطى ) :\r\n جولقيئ سر برهنه مىگذشت * با سرِ بىمو چُو پُشتِ طاس و طشت\r\nطوطى اندر گفت آمد در زمان * بانگ بر درويش زد كه هَى فُلان !\r\nاز چه اى كَل با كَلان آميختى * تو مگر از شيشه روغن ريختى ؟ \r\nعبيد گويد ( « دلگشا » ، داستان 45 ، 225 ، اقبال ) : « كلى از حمّام بيرون آمد كلاهش دزديده بودند . با حمّامى ماجرا مىكرد . حمّامى گفت : تو اينجا آمدى كلاه نداشتى . گفت : اى مسلمانان ، اين سر از آن سرهاست كه بىكلاه به راه توان برد ؟ »\r\n( 4 ) . دبّه ( ج دباب ) اناء للزّيت و غيره ؛ بطّة من الزّجاج خاصّة ؛ الموضع الكثير الرّمل ( لسان ) -\r\n","page_name":" 204 ","page_number":204},
  {"content":"\r\n\r\nخايه خطاب كند ؛ يا قحبه « 1 » زنى را قحبه خواند ، به شومى راستى اين قوم از او بجان برنجند ، و اگر قوّتى داشته باشند ، در حال او را به كار ضرب فرو گيرند « 2 » ؛ و اگر\r\n\r\n\r\n","description":"","footnote":"\r\n- ظرف چرمين كه در آن روغن و جز آن ريزند ؛ صراحى كوچك ( ويژهء شراب ) ، جايگاه پرشن ( غياث ) . در متون فارسى از نظم و نثر ، گاه كنايه از دبر يا پشت است . سنائى گويد ( حديقه ، 669 ، مدرّس ) :\r\n مردِ فاسِق چو بازپس نگريست * تا ببيند كه حالِ زاهد چيست\r\nديد بىنيم دانگ و بىحَبّه * گَزَرِ شيخ به سَرِ دَبّه . . . \r\nو گاه به معنى « باد فتق » آيد و « آن آزارى است كه به سبب فرود آمدن يكى از امعاء خصيه بزرگ شود » . خاقانى در سوگندنامه و مدح رضىّ الدّين ابو نصر نظام الملك وزير شروانشاه - كه در آن جدّ و هزل را به هم آميخته - گويد ( ديوان ، 49 - 50 ، سجّادى ) :\r\n مرا ز هاتِفِ همّت رَسَد به گوش خطاب * كزين رواق طنينى كه مىرسد درياب\r\nبه سر بُزرگىِ جَدّانِ من كه بوديشان * درازگوش نديم و دراز دُم بَوّاب\r\nبه باد فَتْقِ بِراهيم و غِلْمهء عثمان * به دَبّهء علىِ موش‌گير وقت دَباب . . . \r\nو دبّه خايه ( به اصطلاح مردم قزوين ) گرفتار به بيمارى فتق ( مفتوق ) را گويند و اهل خراسان چنين گرفتارى را « غر » گويند .\r\n( 1 ) . قحبه ، در اصل زن [ سالخوردهء 
  ] گرفتار سرفه ؛ زن بدكارهء زناكار . القحبة ( ج قحاب ) مؤنّث القحب ، و القحب : الذى يأخذه السّعال و القحاب ؛ الفاسدة الفاجرة ؛ البغىّ ( لسان ، اقرب الموارد ) . در غياث آرد « قحبه . . . ، زن بدكار و فاحشه ، مشتقّ از قحاب كه بالضمّ است بمعنى سرفه و سعال ؛ چون فواحش عرب مردان را به آواز سرفه طلب مىكرده‌اند ، لذا به اين اسم موسوم شده‌اند » . سعدى گويد ( مواعظ ، 181 ، فروغى ) :\r\n ايكه دانش به مردم آموزى * آنچه گويى به خلقْ خود بنيوش\r\nخويشتن را عِلاج مىنكنى * بارى از عيبِ ديگران خاموش\r\nمُحتسب كون برهنه در بازار * قحبه را مىزند كه روى بپوش ! \r\n( 2 ) . فروگرفتن ، در اصل به معنى در دست گرفتن ، به دست گرفتن و -\r\n","page_name":" 205 ","page_number":205},
  {"content":"\r\n\r\nديّوثكى « 1 » يا كلى عاجز هم باشد به مخاصمت و كلكل « 2 » درآيد ، و انواع\r\n\r\n\r\n","description":"","footnote":"\r\n- بويژه « پايين آوردن » بوده . به معنى « بدست گرفتن » ( - تسخير ) نجم رازى آرد ( مرصاد ، 325 و 336 رياحى ) : « . . . حقيقت لا إله الّا اللّه اينجا متجلّى شود كه بت وجود بكلّى از پيش برخيزد ، و سلطنت الوهيّت ولايت فروگيرد » و « . . . مسكين حسين منصور را چون آتش همگى شجره فروگرفت ، شجره هنوز تمام ناسوخته شعله‌هاى انا الحقّ از او برآمد . . . » . در متن ، به معنى « در ميان گرفتن ، و احاطه كردن » مناسب‌تر است يعنى « در حال او را براى زدن در ميان گيرند و احاطه كنند . »\r\n( 1 ) . در اصل پاريس « ديوسگى » دارد ، ولى براى آن تاكنون مثالى نيافته‌ام . « ديّوثك » ، ظاهرا تصغير مع التحقير است براى كسى كه بيرشك و بىغيرت است و نسبت به حريم و حرم خود بىتفاوت مىنمايد .\r\n( 2 ) . كلكل ( ج كلاكل ) در اصل به معنى سينه يا آنچه ميان دو ترقوه است . الكلكل : الصّدر او ما بين الترقوتين ( لسان ) . از معانى ديگر آن در زبان تازى و فارسى هرزه‌گويى كردن است ( رشيدى ؛ جهانگيرى ؛ برهان ) بسحق اطعمه گويد ( ديوان ، 31 ، شيراز ، از قول « خرما » ) :\r\n در سَفَر با گردكانم در جُوال * مىكَشم از كَلكلِ او قيل و قال . \r\nمولوى گويد ( ديوان كبير ، 5 / 107 ، فروزانفر ) :\r\n دل مطپان به خير و شرّ ، جانبِ غيب درنگر * كَلكلهء ملايكه روح ميانِ كلكله . . .\r\nتلخىِ باده را مبين عشرتِ مستيان نگر * مِحْنتِ حامله مبين بنگر اميدِ قابله \r\nگاه به معنى « سختى و ناهموارى و فشار » نيز مىآيد . ثعالبى نيشابورى ، وقتى از آغاز كار مهلّبى وزير ( وفات 352 ه . ق . ) سخن مىگويد ، مىگويد حتّى براى خريدن يك وعده گوشت ناتوان بود ، دوست او با دادن چند درهم نياز او را رفع كرد . چون به وزارت معز الدّولهء ديلمى ( وفات ، 356 ه . ق . ) رسيد ، آن دوست گرفتار فقر و فشار زندگانى گشت ، به حضرت وزير آمد و مهلّبى محبّت او را باضعاف جبران كرد ، بدروزگارى آن دوست را چنين تعبير مىكند ( يتيمة الدهر ، 2 / 223 - 224 ، محيى الدّين عبد الحميد ) : « و حصل الرفيق تحت كلكل من -\r\n","page_name":" 206 ","page_number":206},
  {"content":"\r\n\r\nسفاهت « 1 » با او بتقديم رساند ؛ و باقى عمر بواسطهء اين كلمهء راست ميان ايشان خصومت منقطع نشود .\r\n\r\n\r\n","description":"","footnote":"\r\n- كلاكل الدّهر ، ثقل عليه بركه ، و هاضه عركه ، فقصد حضرته . . . » عبيد يك بار هم اين تعبير را به كار برده ، در رسالهء « صد پند » ( كلّيّات ، 168 ، اقبال ) : « از تنعّم دايگان و حكمت قابله و حكومت حامله و كلكل گهواره و سلام داماد و تكليف زن و غوغاى بچّه‌ترسان باشيد ! »\r\n( 1 ) . سفاهت . . . بتقديم رسانيدن ، كم‌خردى نمودن . سفاهت ، لغتى قرآنى است و در كتاب مجيد ( 11 ) بار به صورت‌هاى مختلف ( سفه ، سفيه ، سفهاء ) ياد شده است . خود سفاهت دو ( 2 ) بار ياد شده   « قالَ الْمَلَأُ الَّذِينَ كَفَرُوا مِنْ قَوْمِهِ إِنَّا لَنَراكَ فِي سَفاهَةٍ وَ إِنَّا لَنَظُنُّكَ مِنَ الْكاذِبِينَ . قالَ يا قَوْمِ لَيْسَ بِي سَفاهَةٌ وَ لكِنِّي رَسُولٌ مِنْ رَبِّ الْعالَمِينَ »   ( اعراف ، 7 / آيه‌هاى 66 - 67 ) گروهى از سران قوم ( هود ) كه كافر بودند گفتند : بيگمان ما ترا در كم‌خردى مىبينيم ، و به راستى ترا از دروغگويان مىپنداريم . ( هود ) گفت : اى قوم من ، در من كم‌خردى نيست ( كم‌خرد نيستم ) ، و ليكن من فرستاده‌اى از سوى پروردگار جهانيانم . « سفاهت كردن » ( در بحث و صحبت ) تعبيرى است كه در آثار متقدمان بسيار به كار رفته است ، و جز كم‌خردى نمودن ، به معنى فحش و ياوه گفتن نيز به كار مىرفته است . ابن ابى اصيبعه در ترجمهء ابن رضوان مصرى طبيب ( فت ، 457 ه . ق . ) آرد ( طبقات الاطبّاء ، 563 ، نزار رضا ) « و كان ابن رضوان كثير الرّدّ على من كان يعاصره من الاطبّاء . . . ، و كانت عنده سفاهة فى بحثه و تشنيع على من يريد مناقشته » . ناصر خسرو گويد ( ديوان ، 157 - 158 ، مينوى - محقّق ) :\r\n به فعلِ نيك و به گفتارِ خوب پُشتِ عدو * چو عاقلانِ جهان زير بام بايد كرد\r\nسفيه را به سفاهت جواب بازمده * ز بيوفا به وفا انتقام بايد كرد . \r\nعبيد خود در « رسالهء دلگشا » ( كلّيّات ، 120 ، اقبال ) آرد : « شيرازى در مسجد بنگ مىپخت . خادم مسجد به دو رسيد . با او در سفاهت آمد . شيرازى در او نگاه كرد شل بود و كل و كور . نعره‌يى بكشيد و گفت : اى مردك ! خدا در حقّ تو چندان لطف نكرده است كه تو در حقّ خانهء او چندين تعصّب مىكنى . »\r\n","page_name":" 207 ","page_number":207},
  {"content":"\r\n\r\nبزرگان از اين جهت گفته‌اند كه « دروغ مصلحت‌آميز به كه راستى فتنه‌انگيز » « 1 » ، و كدام دليل از اين روشنتر كه اگر صادق القول « 2 » صد گواهى راست ادا كند از او منّت ندارند « 3 » بلكه به جان برنجند ، و در تكذيب او تأويلات انگيزند « 4 » ؛ و اگر بىديانتى گواهى به دروغ\r\n\r\n\r\n","description":"","footnote":"\r\n( 1 ) . « دروغ مصلحت‌آميز . . . » ، اين عبارت از سعدى است ، - ( كلّيّات ، « گلستان » ، 37 - 38 ، فروغى ) . بايد دانست كه هر چند انتقاد طنزآميز عبيد به جاى خود درست است ، امّا در امثال آمده است كه « الصدق فى بعض الامور عجز » ( دهخدا ، امثال و حكم ، 2 / 799 ) ؛ و در روايت دينى نيز وارد شده است كه : گناه دروغ‌گويى در سه مورد بر گناهكار نوشته نمىشود : در جنگ ، در خشنود ساختن همسر ، و در آشتى دادن ميان دو تن « كلّ الكذب يكتب على ابن آدم الّا ثلاث : الرجل يكذب فى الحرب ، فانّ الحرب خدعة ؛ و الرّجل يكذب المرأة فيرضيها ؛ و الرّجل يكذب بين الرّجلين ليصلح بينهما » ( سيوطى ، جامع صغير ، 2 / 152 ) . و چنان كه خوانندگان گرامى مىدانند در داستان سعدى نيز اشارت به همين مورد سوّم است ؛ و عبيد خود ، در عبارات بعدى ، ماهرانه‌تر از هر كسى ، عواقب زيان‌بار اين نوع راست‌گويى را بيان مىكند - هر چند عبيد طنزنويس است ، ولى به قول آرنولد « هر طنزنويسى ، آرمان‌گراى مطلق‌پرست است » ( فراى ، تحليل انتقاد ، 112 ، نيويورك ، 1971 ) ، و عبيد نيز در سويداى قلب طالب « صدق » است .\r\n( 2 ) . صادق القول ، راست‌گو ، درست سخن . « و آن مرد راست‌خامهء صادق القول روستايىمنش بود » ( عالم‌آراى عباسى ، 164 ، امير كبير ) . نجم الدّين رازى آرد ( مرصاد ، 259 ، شمس العرفا ) :\r\n« و از جملهء معظمات امور مملكت‌دارى يكى آن است كه شخص خردمند هوشيار معتمد صادق القول صاحب علم و خبرت و صاحب اصل و نسب و صاحب دين و ديانت نصب فرمايد تا پيوسته متفحص احوال . . . از دوست و دشمن . . . باشد تا پادشاه را بر جملگى احوال ممالك با خبر كند . »\r\n( 3 ) . منّت داشتن ، سپاس گزاردن و تشكّر كردن . امروزه « منّت دارم » را بيشتر استعمال مىكنيم ، ولى مصدر كمتر به كار مىرود . حافظ گويد ( ديوان ، 90 ، قزوينى ) :\r\n به روىِ يار نظر كن ، ز ديده منّت دار * كه كار ديده ، نَظَر از سرِ بصارت كرد \r\n( 4 ) . تأويل انگيختن ، تأويل ، به آغاز بازگردانيدن ( مصادر ) تفسير و بيان كردن . -\r\n","page_name":" 208 ","page_number":208},
  {"content":"\r\n\r\nدهد صد نوع به دو رشوت دهند و بانواع « 1 » رعايت كنند تا آن گواهى بدهد . چنان كه امروز\r\n\r\n\r\n","description":"","footnote":"\r\n- التأويل : فى الاصل الترجيع . و فى الشرع : صرف اللفظ عن معناه الظاهر الى معنى يحتمله اذا كان المحتمل الذى يراه موافقا بالكتاب و السّنّة . مثل قوله تعالى  « تُخْرِجُ الْحَيَّ مِنَ الْمَيِّتِ »  ( آل عمران ، 3 / آيهء 27 ) ، ان اراد به اخراج الطيّر من البيضة كان تفسيرا ، و ان اراد اخراج المؤمن من الكافر او العالم من الجاهل كان تأويلا ، يعنى تأويل در شرع بازگردانيدن لفظ از معنى ظاهر به معنى احتمالى آن است به شرط آنكه امر محتمل موافق كتاب و سنّت باشد . مانند آيهء « بيرون مىآورى زنده را از مرده . . . » كه اگر بدان بيرون آوردن پرنده از تخم اراده شود تفسير خوانند ، و اگر بدان بيرون كردن مؤمن از كافر خواهند ، تأويل است ( جرجانى ، تعريفات ، 43 ) . نزد علماى اصول ، تأويل مرادف تفسير است با اين فرق كه تأويل ظنّ به مراد است و تفسير قطع بدان است . چنان كه مثلا هرگاه لفظ مجملى را به دليل ظنّى چون خبر واحد بيان كنند آن را مؤوّل خوانند و هر گاه آن را به دليل قطعى بيان كنند مفسّر گويند ( تهانوى ، كشّاف ، 1 / 99 ) .\r\nتأويل انگيختن يعنى وجه ساختن و دليل تراشيدن براى چيزى يا مطلبى . نجم الدّين رازى در بيان « كفر بتحقيق حكيمان » عبارات مبسوطى پرداخته از جمله مىگويد ( مرصاد ، 222 ، شمس العرفا ) : « و گويند [ فيلسوفان و حكيمان 
  ] انبيا حكما بودند و هرچه گفتند از حكمت گفتند امّا با جاهلان سخن به قدر حوصله و فهم ايشان گفتند . . . و هم از اين جنس خيالات فاسد و موهومات و تأويلات انگيزند و انگيختهء ديگران قبول كنند ، زيرا كه موافق هواى نفس است و نفس خود در اصل جبلّت كافر صفت است كه انّ النّفس لامارة بالسوء . . . »\r\n( 1 ) . بانواع ، به شيوه‌هاى گوناگون ؛ از هر دست و به هر وسيله كه بتوان . و نظير آن باضعاف است در كليله ( 167 ، مينوى ) : « . . . و از جانب من آن را باضعاف مقابله مىباشد » . نجم الدّين رازى در فضيلت اينكه بهتر است نبوّت با ملك همراه باشد ، شش « حكمت » ياد مىكند كه پنجمين آنها اينست « پنجم آنكه مملكت و سلطنت آلتى تمامتر است به تحصيل مرادات و استيفاى لذّات و شهوات ؛ و آن را كه مكنت هواى نفس راندن نباشد و هواى نفس نراند و طاعت كند اگرچه او را ثواب باشد ، و لكن نه چون آن كسى باشد كه اسباب هوا راندن بانواع او را ميّسر شود قدم بر سر جمله نهد و . . . براى تقرّب به حقّ ترك شهوات و لذّات و هواى نفس كند . »\r\n","page_name":" 209 ","page_number":209},
  {"content":"\r\n\r\nدر بلاد اسلام چندين هزار آدمى از قضاة « 1 » و مشايخ و فقها و عدول و اتباع ايشان را مايهء\r\n\r\n\r\n","description":"","footnote":"\r\n( 1 ) . قضّاة ( ج قاضى ، كه در فارسى به صورت قضّات نيز مىنويسند كه درست است ، امّا اينكه به تشديد ضاد استعمال مىكنند ، خطاست ) داوران ؛ دادرسان . و ريشهء آن قضاء است كه به معانى حكم ، فصل حكم ، تأديه ، و اداء ( دين ) نيز مىآيد ( لسان العرب ، مادّهء « قضى » ؛ صحاح جوهرى ) ، و در فارسى مطلق به معنى گزاردن مىآيد مانند قضاء دين ( گزاردن وام ) و قضاء نماز ، گزاردن نماز ناخوانده در گذشته ) ، - تفسير ابو الفتوح ، 1 / 306 ، شعرانى . در متن ما به همان معنى اوّل يعنى داوران و دادرسان است . بيهقى ، در آوردن حسنك وزير به ديوان مسعود ، آرد ( تاريخ ، 228 ، فيّاض ) : « و قضاة بلخ و اشراف و علما و فقها و معدّلان و مزّكيان ، كسانى كه نامدار و فراروى بودند ، همه آنجا حاضر بودند و بنشسته . . . » و در شرح حال قاضى بو صادق تبّانى آرد ( 226 ، فيّاض ) : « . . . و امير [ محمود 
  ] برفت و غزو سومنات كرد . . . و از راه نامه كرد به حسنك كه به خدمت بايد شتافت و بو صادق تبّانى را با خود آورد كه او مجلس ما را به كار است . و حسنك از نشابور برفت و كوكبه‌يى بزرگ با وى از قضاة و فقها و بزرگان و اعيان ، تا امير را تهنيت كنند . » عبيد با قضاة و نوّاب و وكلاء و اصحاب او ميانهء خوبى ندارد و در « رسالهء تعريفات » ( فصل سوم ) آنان را چنين توصيف مىكند : « قاضى ، آنكه همه او را نفرين كنند ؛ نايب قاضى ، آنكه ايمان ندارد ؛ وكيل ( قاضى ) ، آنكه حقّ را باطل گرداند ؛ بيت النار ، دار القضاء ؛ اصحاب قاضى ، جماعتى كه گواهى به سلف فروشند ؛ و سرانجام چشم قاضى ، ظرفى كه به هيچ چيز پر نشود . . . » . نجم الدّين رازى فصلى مشبع دربارهء قضاة آورده ( مرصاد العباد ، « باب پنجم » ، فصل چهارم ) و از جمله اين نكات را مىگويد - كه بكلّى با نظر عبيد منطبق است و نشان مىدهد كه بدبينى او و هجو ايشان مخصوص اين طنزنويس تنها نيست - مىنويسد ( 496 - 498 ، رياحى ) : « امّا قضاة هم سه طايفه‌اند ، چنان كه خواجه - عليه الصلاة - مىفرمايد : القضاة ثلاث ، قاضيان فى النار ، و قاض فى الجنّة . فرمود : قاضيان سه‌اند : دو در دوزخ‌اند و يكى در بهشت . آن دو كه در دوزخ‌اند يكى آن است كه به علم قضا جاهل باشد و از سر جهل و ميل نفس قضا كند ؛ دوم آنكه به علم قضا عالم بود امّا به علم كار نكند به هوى كار -\r\n","page_name":" 210 ","page_number":210},
  {"content":"\r\n\r\nمعاش از اين وجه « 1 » است . مىگويند :\r\n دروغى كه حالى دلت خوش كُنَد * به از راستى كَت مُشَوَّش كُنَد « 2 » . \r\nاما رحمت « 3 » و شفقت « 4 » ، اصحابنا\r\n\r\n\r\n","description":"","footnote":"\r\n- كند . . . و جانب خلق بر جانب خداى تعالى ترجيح نهد . . . ؛ و امّا آن قاضى كه در بهشت است ، مگر اشارت بدان است كه خود در بهشت قاضى است و الّا آنكه در دنيا قاضى باشد رعايت اين حقوق بر وجه خويش كجا تواند كرد ؟ خواجه - عليه السّلام - از اينجا فرمود : من جعل قاضيا فقد ذبح به غير سكّين » آنگاه مىافزايد « . . . و اين ضعيف در بلاد جهان ، شرق و غرب ، قرب سى سال است تا مىگردد هيچ قاضى نيافت كه از اين آفات مبرّا و مصون بود الّا ما شاء اللّه . . . » .\r\n( 1 ) . از اين وجه است ، از اين راه و بدين شيوه است .\r\n( 2 ) . اين بيت را در امثال و حكم ( 2 / 799 ، امير كبير ) دهخدا به سعدى نسبت داده ، ولى با تفحّص در نسخه‌هاى موجود از چاپ كلّيّات نيافتم . اگر از سعدى باشد ، شيخ در جاى ديگر درست خلاف آن را بيان داشته است ( كلّيّات ، « مواعظ » ، 839 ، فروغى ) :\r\n گر راست سخن گويى و در بند بمانى * به ز آنكه دُروغت دهد از بند رهايى \r\n( 3 ) . رحمت ، مهربانى كردن ؛ بخشايش و عفو ( غياث ) و در اصطلاح : الرّحمة هى ارادة ايصال الخير الى الغير ( جرجانى ، تعريفات ، 97 ) . حافظ گويد ( ديوان ، 46 ، قزوينى ) :\r\n سهو و خطاىِ بنده‌گرش اعتبار نيست * معنىّ عفو و رحمتِ پروردگار چيست ؟ \r\n( 4 ) . شفقت ( در تداول به غلط به كسر فاء و تشديد قاف گويند ) ، مهربانى ، دلسوزى و نرم‌دلى ( غياث ) و در اصطلاح : الشّفقة هى صرف الهمّة الى ازالة المكروه عن الناس ( جرجانى ، تعريفات ، 112 ) . در زبان فارسى ، گاه به ضرورت شعر شفقت نيز آورده‌اند . چنان كه نظامى گفته است ( خيام‌پور ، « نشريّه دانشكدهء ادبيّات تبريز » ، شمارهء 6 / 43 ) :\r\n صُبح چو در گريهء من بنگريست * بر شَفَق از شَفْقَتِ من خون گريست \r\nچنان كه ملاحظه مىفرمايند رحمت و شفقت تقريبا به يك معنى هستند ، لذا عبيد نيز هر دو را از يك « قسم » شمرده است . -\r\n","page_name":" 211 ","page_number":211},
  {"content":"\r\n\r\nبغايت « 1 » منكر اين قسم‌اند ، مىفرمايند كه هر كس بر مظلومى يا بر محرومى رحمت كند عصيان ورزيده باشد و خود را در معرض سخط آورده « 2 » ؛ بدان دليل كه هيچ امرى بىخواست خدا حادث نشود . هر چه از حضرت او ، كه حكيم است ، به بندگان رسد تا واجب نشود نرسد ؛ چنان كه افلاطون گويد : القضيّة حتّى لا توجب لا توجد « 3 » ، او كه\r\n\r\n\r\n","description":"","footnote":"\r\n- خواجهء طوسى آرد ( اخلاق ناصرى ، 116 ، مينوى - حيدرى ) : « و اما شفقت آن بود كه از حالى غير ملايم كه به كسى رسد مستشعر بود و همّت بر ازالت آن مقصور دارد » . و در اين بيت منسوب حافظ ( ديوان ، 306 ، انجوى ) نيز رحمت و شفقت تقريبا به يك معنى و مترادف آمده :\r\n هيچ رحمى نه برادر به برادر دارد * هيچ شَفْقَت نه پدر را به پسر مىبينم \r\n( 1 ) . بغايت - ، سخت ، به سختى ، بىنهايت « اين نسخه ، بغايت سقيم و مغلوط است » - صفحهء 187 ، پاورقى شمارهء 1 .\r\n( 2 ) . در معرض سخط آوردن ، سخط و سخط ، خشم گرفتن ؛ ناخشنودى و كراهت ( غياث ) پس در معرض سخط آورد ، يعنى خود را مورد خشم و ناخشنودى خدا قرار دهد . سخط ، واژهء قرآنى است ، و خداى بزرگ مىفرمايد  « أَ فَمَنِ اتَّبَعَ رِضْوانَ اللَّهِ كَمَنْ باءَ بِسَخَطٍ مِنَ اللَّهِ . . . »  ( سورهء آل عمران ، 3 / آيهء 162 ) آيا كسى كه از خشنودى خدا پيروى كرد مانند كسى است كه به خشم خدا بازگردد ( گرفتار آيد ) ؟ و مشتقّات آن نيز سه بار ديگر در كتاب مجيد آمده است ( سخط ، مائده ، 5 / آيهء 80 ؛ يسخطون ، توبه ، 9 / آيهء 58 ؛ اسخط ، محمّد ، 47 / آيهء 28 ) . در كليله و دمنه ( 392 ، مينوى ) آرد « . . . پس [ پادشاه 
  ] فرمود كه : مانع سخط و حايل سياست آن بود كه صدق اخلاص و مناصحت تو مىدانستم . . . » ، نيز - به صفحات 102 ، 279 ، 295 ، 301 و 333 از همان كتاب .\r\n( 3 ) . القضيّة . . . امرى يا كارى تا واجب و بايسته نباشد پيدا نشود . اين عبارت كه عبيد معلوم نيست از كجا و به چه دليل گويندهء آن را افلاطون دانسته است ، به صورت‌هاى ديگر از جمله « القضيّة ما لم تجب لم توجد » و « الشئ ما لم يجب لم يوجد » نيز ياد شده است ( امثال و حكم ، 1 / 254 ) و مقصود از آن تعليل وقايع است يعنى كارها بىدليل و سبب و برهان و به عبث و بيهوده واقع نمىشود ؛ و اگر واقع مىشود دليلى و سببى دارد ( هرچند عجالة آشكار نيست ) . و خود « قضيّه » ، اصلا به معنى سخنى است كه راست باشد گويندهء آن را گويند -\r\n","page_name":" 212 ","page_number":212},
  {"content":"\r\n\r\nارحم الراحمين « 1 » است اگر دانستى كه آن كس لايق آن بلا نيست به دو نفرستادى ، هر كس هرچه به دو مىرسد سزاوار آن است :\r\n سگ گرسنه ، زاغ كور و ، بُز لاغَر بِه « 2 » ، \r\nو نيز مىگويند :\r\n نيست كورى كه به كورى نَبُوَد ارزانى « 3 » \r\nپس شخصى را كه خدا مغضوب « 4 » غضب خود گردانيده باشد ، تو خواهى كه بر او رحمت كنى عصيان ورزيده باشى و بر آن آثم « 5 » گردى ، و روز قيامت ترا بر آن مؤاخذه\r\n\r\n\r\n","description":"","footnote":"\r\n- كه در آن گفتار خود راست گفت يا دروغ گفت ( « القضيّة : قول يصحّ ان يقال لقائله انّه صادق فيه او كاذب فيه » ( جرجانى ، تعريفات ، 154 ) . حاجى سبزوارى در منظومه ( « باب حكمت » ، 174 ، چاپ ناصرى ) اين عبارت را به صورت « و الشّئ لم يوجد متى لم يوجدا » آورده و گويد :\r\nمعنى آن اين است كه « الايجاد فرع الوجود » يعنى ايجاد فرع وجود است .\r\n( 1 ) . ارحم الراحمين مهربان‌ترين بخشايندگان ، بخشاينده‌ترين مهرورزان . تعبير « ارحم الراحمين » به عنوان صفت خداى تعالى چهاربار در قرآن مجيد آمده است ( از جمله : اعراف ، 7 / آيهء 151 ؛ يوسف ، 12 / آيهء 92 ؛ انبياء ، 21 / آيهء 83 ) .\r\n( 2 ) . سگ . . . اين مصراع در امثال و حكم ( 2 / 986 ) نيز آمده و در آنجا نيز نسبت نامعلوم است .\r\n( 3 ) . نيست كورى . . . گوينده را نيافتم . در امثال و حكم ( 4 / 1871 ) به صورت « نيست كورى كه به كورىّ خود ارزانى نيست » ياد شده است ، و نسبت نامعلوم است . ارزانى - سزاوار ، لايق ، درخور . معزّى گويد ( ديوان ، 379 ، اقبال ) :\r\n مُلْكِ ناارزانيان بستان كه ارزانى تويى * تيغ آتشبار بر جانِ بدانديشان گُمار . \r\n( 4 ) . مغضوب ، غضب كرده ، مورد خشم قرار گرفته ( غياث ) . چون مغضوب ، اسم مفعول از فعل لازم است بايد با حرف جرّ ( على و جز آن ) متعدى شود ( چنان كه در قرآن مجيد نيز به صورت  « غَيْرِ الْمَغْضُوبِ عَلَيْهِمْ »  به كار رفته ، ( سوره ، 1 / آيهء 7 ) ، ليكن در زبان فارسى معمولا بدون حرف جرّ به كار مىرود .\r\n( 5 ) . آثم ( اسم فاعل از اثم ) گناهكار ؛ مجرم . « آثم گردى » - گناهكار شوى يا باشى .\r\n","page_name":" 213 ","page_number":213},
  {"content":"\r\n\r\nكنند « 1 » . اين مثل بدان ماند كه شخصى بنده‌يى از آن خود را به جهت تربيت بزند ، و بيگانه او را بنوازد و بوسه دهد كه « خداوند تو بد مىكند كه ترا مىزند ، ترا نعمت و خلعت مىبايد دادن » ؛ البتّه او از اين كس بجان برنجد « 2 » .\r\nحكايت . در زمان مبارك حضرت رسول كفّار را مىگفتند « 3 » كه درويشان را طعام دهيد . ايشان مىگفتند كه : درويشان بندگان خداىاند اگر خواستى ايشان را طعام دادى ؛ چون او نمىدهد ما چرا بدهيم ، چنان كه در قرآن مجيد آمده است  « أَ نُطْعِمُ مَنْ لَوْ يَشاءُ اللَّهُ أَطْعَمَهُ إِنْ أَنْتُمْ إِلَّا فِي ضَلالٍ مُبِينٍ »  « 4 » . پس واجب باشد كه بر هيچ آفريده‌يى رحمت نكنند ، و به حال هيچ مظلومى و مجرمى و محتاجى و مبتلايى و گرفتارى و مجروحى و يتيمى و معيلى « 5 » و درويشى و خدمتگارى - كه بر در خانه‌يى پير يا زمين‌گير شده باشد - التفات\r\n\r\n\r\n","description":"","footnote":"\r\n( 1 ) . مؤاخذه كنند ، بازخواست كنند ؛ سياست و تنبيه كنند . در متون فارسى گاه به صورت مؤاخذت نيز به كار رفته است . ظهيرى در سلجوقنامه ( 35 ، خاور ) آرد : « و تركان خاتون كربوغا را نهفته به اصفهان فرستاد به مؤاخذت بركيارق . . . »\r\n( 2 ) . او از اين كس ، يعنى آن خداوند بنده از اين بيگانه بجان برنجد . و بجان رنجيدن : در باطن دلتنگ و ملول شدن را گويند . شاعر گويد :\r\n بجان رنجيدم از اين زندگانى * سراسر درد و حسرت بُود و خوارى \r\n( 3 ) . كفّار را مىگفتند [ يعنى مسلمين و گرويدگان پيامبر اكرم 
  ] كافران را مىگفتند .\r\n( 4 ) . در كلام حذفى و اختصارى هست . و همهء اين عبارات ترجمهء آزاد آيهء  « وَ إِذا قِيلَ لَهُمْ أَنْفِقُوا مِمَّا رَزَقَكُمُ اللَّهُ قالَ الَّذِينَ كَفَرُوا لِلَّذِينَ آمَنُوا أَ نُطْعِمُ مَنْ لَوْ يَشاءُ اللَّهُ أَطْعَمَهُ »  ( يس ، 36 / آيات 46 - 47 ) است . و عبيد صنعت حلّ و اقتباس به كار برده است .\r\n( 5 ) . معيل ( اسم فاعل از اعاله ) ، عايله‌دار ؛ كسى كه داراى عايلهء بسيار باشد ، عيال‌دار ( غياث ) . در فارسى معمولا معيل را به « عيالمند » ترجمه كرده‌اند . مثلا اوحدى مراغه‌يى گويد ( كلّيّات ، 631 ، نفيسى ) : -\r\n","page_name":" 214 ","page_number":214},
  {"content":"\r\n\r\nننمايند ؛ بلكه حسبة للّه تعالى بدان قدر كه توانند اذيّتى بديشان رسانند تا موجب رفع درجات و [ كسب 
  ] خيرات باشد ، و در قيامت - در  يَوْمَ لا يَنْفَعُ مالٌ وَ لا بَنُونَ  « 1 » - دستگير او شود « 2 » .\r\n\r\n\r\n","description":"","footnote":"\r\n-\r\n چون اسير و عيالمند شوى * به سر و پاى در كمند شوى \r\n نان و هيزم‌كشى چو حَمّالان * روز و شب تا سَحَرْ ز غم نالان \r\nنجم الدّين رازى آرد ( مرصاد ، 245 ، شمس العرفا ) : « بدانكه سلطنت دل و پادشاهى جهان هر يك را با اعضاء و جوارح و قواى بشرى و . . . رعايا و خدم و حشم و اهل عيال و ملك‌دارى از لطف و قهر سه حالت است مأموره و سه حالت است منهيّه . » و جاى ديگر ( همان ، 247 ) آرد : « رعيّت پادشاه را به مثابت نزديكانند بلكه به جاى اهل و عيال‌اند » . و در اصطلاح فقهيان مىآيد كه : اهل الرّجل زوجته و عياله اولاده . فيلسوف ابو الفرج على بن هندو ( وفات ، 455 ه . ق . ) گويد :\r\n ما للمعيل و للمعالى انّما * كسب المكارم للوحيد القادر \r\n( ابن خلّكان ، وفيات ، 2 / 259 ، تهران ) . عيالوار از كجا و رسيدن به پايگاه‌هاى و الا از كجا ، چه كسب بزرگى تنها از آن تنهاى تواناست .\r\n( 1 ) . «  يَوْمَ لا يَنْفَعُ  . . . » ، - شعراء 26 / آيهء 88 [ يادآور 
  ] روزى را كه در آن سود نكند خواسته و پسران .\r\n( 2 ) . اين حكايت را بسنجيد با اين نكته كه ابراهيم بيهقى در ( المحاسن المساوى ، 1 / 410 ، ابو الفضل ابراهيم ) و ثعالبى در ( التمثيل و المحاضره ، 442 ، حلو ) دربارهء ابو الاسود دوئلى ( وفات ، 69 ه . ق . ) آورده‌اند : « كان ابو الاسود الدّوئلىّ بخيلا ، و هو القائل لبنيه : لاتجاودوا اللّه ، فانّه اجود و امجد ، و لو شاء ان يوسّع على الناس كلّهم حتّى لا يكون فقير لفعل » - ابو الاسود دوئلى بخيل بود ، و همواره پسران خود را مىگفت : با خدا بخشندگى مكنيد ، زيرا او بخشنده‌تر و بزرگوارتر است ، و اگر خواهد بر همهء مردم [ روزى 
  ] را فراخ بكند بدانسان كه نيازمندى نباشد ، البتّه مىكند .\r\n","page_name":" 215 ","page_number":215},
  {"content":"\r\n\r\nاينست آنچه در صدر كتاب با برادران وعده رفته بود . اميد هست چون مبتدى بر اخلاق مختار اكابر مواظبت نمايد « 1 » ، و آن را ملكهء « 2 » نفس ناطقهء خود گرداند ، نتيجهء آن هر چه تمامتر در دنيا و آخرت بيابد .\r\n\r\n\r\n","description":"","footnote":"\r\n( 1 ) . مواظبت كردن ، در اصل پيوسته مراقب كارى و كسى بودن و مراقبت و نگاهبانى كردن ، ولى در عبارت عبيد به معنى « تكرار كردن » و « پيوسته انجام دادن » مناسب‌تر مىنمايد .\r\n( 2 ) . ملكه ، در اخلاق ، به معنى آن صفت راسخ نفسانى است كه قابل زوال و تغيير نباشد ؛ و آن مقابل « حال » است كه ثابت و هميشگى نيست و تغييرپذير است ، - ( خواجهء طوسى ، اساس الاقتباس ، 47 ، مدرس ) . و ملكهء نفس . . . يعنى صفت راسخ و استوار شده در نفس . . . در مرزبان‌نامه ( 95 ، قزوينى ، « داستان بزورجمهر با خسرو » ) آرد : « اين افسانه از بهر آن گفتم كه خسرو اگرچه دانا بود چون سخن‌پردازى بزورجمهر ملكهء نفس داشت از او مغلوب آمد . . . » .\r\n","page_name":" 216 ","page_number":216},
  {"content":"\r\n\r\n\r\nبرخى حواشى مفصّل\r\n50 / 5 :\r\n\r\n« نقاب از چهرهء چيزى برانداختن » .\r\nتا حدودى از همين مقوله است « پرده از [ روى 
  ] كارى [ بر 
  ] افكندن ، كه حافظ مىگويد ( ديوان ، 155 ، چاپ پژمان بختيارى ) :\r\n حافظ به زيرِ خرقه قدح تا بِكى كَشى * در بزمِ خواجه پرده ز كارَت برافكنم \r\n- و نيز تعبير « حجاب از چهرهء جان » يا « پرده از چهرهء جان برافكندن » كه بازحافظ به كار برده است ( ديوان ، پژمان ، 149 ) :\r\n حجابِ چهرهء جان مىشود غُبارِ تنم * خُوشا دمى كه از آن چهره پرده برفكنم \r\n\r\n52 / 1 قاصر و مقصّر :\r\nگذشته از مواردى كه در حاشيه ياد شده . به عبارت زير از راغب اصفهانى توجّه فرماييد كه مىنويسد : « قيل : العجز عجزان عجز التّقصير و قد امكن ؛ و عجز القصور ، و هو الجدّ فى طلبه و قد فات . اخذه الشاعر فقال :\r\n تتبّع الامر بعد الفوت تغرير * و تركه مقبلا عجز و تقصير » \r\n( محاضرات الادباء 1 / 22 - 23 ) - گفته‌اند : عجز دو عجز است : عجز تقصير و آن در حالى باشد كه انجام كار ممكن بوده ؛ و ديگرى عجز قصور ، و آن عبارت از عجزى است كه آدمى در طلب آن بكوشد ولى كارى نتواند بكند و از دست برود .\r\nكمال الدين اسمعيل اصفهانى گويد ( ديوان ، 515 ، دكتر بحر العلومى ) :\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n چو خواستم كه ز تقصيرِ خويش خواهم عذر * خِرَد نفير برآورد و گفت « خامُش هِىْ !\r\nتو قاصرى نه مُقَصِّر ، چه حاجت است به عُذر ؟ * دع التشدّق فيه فانّ ذاك الىّ » \r\n( - بىاحتياط سخن گفتن را رها كن كه من عذر آن را مىخواهم )\r\n\r\n64 / 4 : انسان كامل .\r\nدر اين باب ، در حاشيهء مختصرى سخن گفتيم . اينك در اينجا اندكى به تفصيل سخن مىگوييم . و چون در متن اخلاق الاشراف ( 195 ، از همين چاپ حاضر ) از ابن عربى نيز سخن به ميان آمده ، خواندن شرح زير ، به فهم برخى از انديشه‌هاى او نيز كمك خواهد كرد .\r\n\r\n1 . انسان كامل « 1 »\r\n- انسانى است كه جامع همه عالم الهى و كونى از كلّى و جزئى است و او كتابى است جامع كتب تكوينى الهى . و گفته‌اند چنين انسانى از حيث روح و عقل خويش كتابى عقلى است كه به « امّ الكتاب » موسوم است ؛ از حيث قلبش كتاب لوح محفوظ ؛ و از لحاظ نفس ، كتاب محو و اثبات ناميده مىشود . همين‌طور ، وى صحف مكرّمهء بلندمرتبهء پاكيزه‌يى است كه آنها را جز پاك‌گشتگان از حجاب‌هاى ظلمانى لمس نمىكنند و اسرارشان را در نمىيابند . و نسبت عقل اوّل به عالم كبير و حقايق آن عينا نسبت روح انسان به بدن و قواى آن است . و نفس كلّى قلب عالم كبير است ، همچنانكه نفس ناطقه قلب انسان است و از اين‌روست كه عالم را انسان كبير ناميده‌اند . امّا اگر اين عبارات در تعريف انسان كامل اندكى فنّى و مشكل مىنمايد ، تعريف آن را از عزيز الدّين نسفى بخوانيد ، كه ساده‌تر و پخته‌تر مىگويد : « بدان كه انسان كامل آن است كه در شريعت و طريقت و حقيقت تمام باشد « 2 » » ، و همو مىگويد : « اگر اين عبارت را فهم نمىكنى به عبارتى ديگر بگويم :\r\n\r\n\r\n","description":"","footnote":"\r\n( 1 ) .  . Perfect Man  .\r\n( 2 ) . نسفى ، الانسان الكامل ، 3 ، ماريژان موله « الشريعة اقوالى ، و الطّريقة افعالى ، و الحقيقة احوالى » ، اين معنى را قشيرى ( رسالهء قشيريّه ، 43 ، مصر ، قاهره ، بى . تا . ) چنين بيان كرده است « الشّريعة ان تعبده ، -\r\n","page_name":" 218 ","page_number":218},
  {"content":"\r\n\r\nبدان كه انسان كامل آن است كه او را چهار چيز بكمال باشد : اقوال نيك و افعال نيك و اخلاق نيك و معارف » . و « مراد از معارف ، معرفت چهار چيز است : معرفت دنيا ، معرفت آخرت ، معرفت خود و معرفت پروردگار خود » ( الانسان الكامل ، 97 ، ماريژان موله ) .\r\nاز اين معرفت‌هاى چهارگانه نيز سخت‌تر از همه معرفت نفس يا « خودشناسى » است ، زيرا هر چند در زبان‌ها افتاده و عارف و عامى از خودشناسى سخن مىگويند امّا كمتر كسى مىداند كه مقصود از آن چيست . امّا آنچه به عنوان اصول خودشناسى پذيرفتنى است سه اصل زير است : و هر كس در نفس خود اين اصل‌ها را بررسى كرده باشد مىتوان گفت كه دست‌كم به خودشناسى آغاز كرده است :\r\n1 . بررسى و نقّادى اينكه انسان چه چيزهايى را مىتواند دريابد و چه چيزهايى را نمىتواند دريابد ؛ به عبارت ديگر ، اوّلين اصل خودشناسى اين است كه آدمىزاده حدود معرفت يا شناخت خود را دريابد و درين راه ، گذشته از عارفان ما ، بويژه جان لاك ، ديويد هيوم ، و ايمانوئل كانت بيشتر از همه كوشيده‌اند .\r\n2 . بررسى آرزوها و اميال خود و امكانات برآوردن آنهاست ، چه آرزوهاى انسان بسيار و امكان و وسيلهء ارضاى آنها بسيار اندك است ، و هر كس به اين نكتهء عميق توجّه نيابد در نخستين پلّه نردبان بلند خودشناسى هم گام ننهاده است . به قول مولانا :\r\n\r\n\r\n","description":"","footnote":"\r\n- و الطّريقة ان تقصده ، و الحقيقة ان تشهده » شريعت آن است كه او را بپرستى ، و طريقت آن است كه آهنگ او كنى ، و حقيقت آن است كه او را ببينى . براى اينكه معنى شريعت و مقدّمه بودن آن را براى « طريقت » و « حقيقت » بهتر دريابيد ابيات زير را از شيخ محمود شبسترى ( گلشن راز ، 17 ، طهورى ) بخوانيد :\r\n همه حكمِ شريعت از من و توست * كه آن بربستهء جانِ من و توست\r\nچو برخيزد تو را اين پرده از پيش * نمانَد نيز حكمِ مذهب و كيش\r\nمن و تو چون نماند در ميانه * چه كعبه چه كُنِش چه ديرخانه\r\nالا تا ناقصى زينهار زينهار * قوانينِ شريعت را نگه‌دار \r\n","page_name":" 219 ","page_number":219},
  {"content":"\r\n\r\n آرزو مىخواه ليك اندازه خواه * برنتابَد كوه را يك پرِّ كاه\r\nآفتابى كز وى اين عالم فروخت * اندكى گر بيش تابد جمله سوخت ! « 1 » \r\nبه عبارت ديگر : آرزوخواهى انسان پايانى ندارد . در حديث آمده است كه :\r\n« اگر آدمىزاده را واديى پر از زر باشد آرزو مىكند كه وادى دوم و سومى هم داشته باشد و چشم آدمىزاده را جز خاك پر نمىسازد » :\r\n آن شنيدستى كه در صحراىِ غُور * بارْسالارى بيفتاد از سُتور\r\nگفت « چشمِ تنگِ دُنيادوست را * يا قَناعت پُر كند يا خاكِ گور » « 2 » \r\n3 . تسامح يا آسان‌گيرى در امور مادّى و عقيدتى ، توضيح مطلب اين است كه انسان بايد توجّه داشته باشد كه اوّلا : همچنانكه او مىخواهد زندگى بكند ديگران نيز حقّ دارند زندگى بكنند ، و لذا اگر براى خود اين حقّ را قائل است كه بايد زندگانى بكند و كسى حقّ نداشته باشد زندگانى و زيست‌مايهء او را سلب يا غصب بكند بايد براى ديگران نيز همين حقّ را بدهد ، خلاصه بايد بر خود هموار سازد كه « زندگانى كن و بگذار ديگران هم زندگانى بكنند » « 3 » ، ثانيا اگر خود او عقيده‌يى دارد و به خود حقّ مىدهد كه آن عقيده را ابراز بكند ، بايد براى ديگران نيز همين حقّ را قايل باشد - هرچند عقيدهء ديگران را غلط و نادرست بپندارد - و خلاصه از هرگونه تعصّب و خامى و كوته‌بينى بتواند پرهيز بكند . به قول مولوى :\r\n اى سليمان در ميان زاغ و باز * حِلْمِ حقّ شو با همه مرغان بساز ! « 4 » \r\n\r\n2 . اسامى انسان كامل\r\n- چون انسان كامل را دانستيم ، اكنون بايد بدانيم كه اين انسان كامل را اسامى بسيار است ؛ زيرا او را به اضافات و اعتبارات ، به اسامى گوناگون ناميده‌اند و جمله راست است چه : « انسان كامل را شيخ ، پيشوا ، هادى و\r\n\r\n\r\n","description":"","footnote":"\r\n( 1 ) . مثنوى ، 2 / 231 ، علاء الدّوله .\r\n( 2 ) . امام فخر رازى ، تفسير كبير ، 2 / 184 ؛ سعدى ، گلستان ، 109 ، فروغى .\r\n( 3 ) . \"  Live and let to live  \" .\r\n( 4 ) . مثنوى ، 4 / 344 ، علاء الدّوله .\r\n","page_name":" 220 ","page_number":220},
  {"content":"\r\n\r\nمهدى گويند ؛ و دانا و بالغ و كامل و مكمّل گويند ؛ و امام و خليفه ، قطب و صاحب‌زمان گويند ؛ و جام جهان‌نما و آيينه گيتىنماى و ترياق بزرگ و اكسير اعظم گويند ؛ و عيسى گويند كه مرده زنده كند ؛ و خضر گويند كه آب حيات خورده است ؛ و سليمان گويند كه زبان مرغان مىداند . و اين انسان كامل هميشه در عالم باشد و زيادت از يكى نباشد از جهت آنكه تمامت موجودات همچون يك شخص است ، و انسان كامل دل آن شخص است ، و موجودات بىدل نتوانند بود . پس انسان كامل در عالم زيادت از يكى نباشد . . . اى درويش ! تمامت عالم همچون حقّه‌يى است پر از افراد موجودات ، و از اين موجودات هيچ چيز و هيچ كس را از خود و از اين حقّه خبر نيست ، الّا انسان كامل را ، كه از خود و از اين حقّه خبر دارد ، و در ملك و ملكوت و جبروت هيچ چيز بر وى پوشيده نمانده است . اشياء را كماهى و حكمت اشياء را كماهى مىداند و مىبيند . و انسان كامل زبده و خلاصه موجودات آدميان است ؛ موجودات جمله به يك بار در تحت نظر انسان كامل‌اند : هم به صورت و هم به معنى » ( الانسان الكامل ، 171 ) .\r\n\r\n3 . تاريخچهء مفهوم انسان كامل\r\n- بعضى از پژوهشگران اسلامى كوشيده‌اند بگويند كه مفهوم انسان كامل ، از مفاهيمى است كه در عالم اسلامى بوجود آمده است . ولى درست اينست كه نشانه‌هايى از اين انديشه در عقايد هندوان ، ايرانيان و يونانيان ، يهود و ترسايان پيش از اسلام نيز وجود داشته و پژوهندگان جديد كم و بيش مأخذ آنها را نشان داده‌اند . نخست بايد گفت كه دربارهء اين نظريّهء صوفيان ، آثارى از انديشه‌هاى گنوسى « 1 » يعنى عرفان يونانى و مسيحى به چشم مىخورد . و نيز انسان كامل صوفيان ، انسان قديم مانويان است و همين‌طور است مفهوم آدام قادمون « 2 » در كابالاى « 3 » يهود . امّا بر پايهء عقايد اسلامى ، نماينده ابرمرد يا انسان كامل\r\n\r\n\r\n","description":"","footnote":"\r\n( 1 ) .  . Gnosis ; Gnosticism  .\r\n( 2 ) .  . A ? da ? m Kadmo ? n  .\r\n( 3 ) . : -  Kabba ? la ; Kabbalism  - كابالا ( - در متون اسلامى و دينى بيشتر به صورت « قبّاله » مىآيد ، -\r\n","page_name":" 221 ","page_number":221},
  {"content":"\r\n\r\nحضرت محمّد ( ص ) پيامبر بزرگوار اسلام است كه اخبار وجود سابق او حتّى در احاديث صحيحهء متواتره براى خود جايى بازكرده است « 1 » . بسيارى از صوفيان با پذيرفتن مذهب فيض فلوطينى ، محمّد ( ص ) را به عنوان انسان كامل با عقل كلّى يا « لوكوس » مطابقت داده ، يكى پنداشته‌اند . عبد الكريم گيلانى ( فت ، حدود 820 ه . ق . ) احتياط به خرج مىدهد و بيان مىدارد كه محمّد ( ص ) كامل‌ترين انسان است ( الانسان الاكمل ) . و همه اولياء و انبياى ديگر جانشينان و خلفاى او هستند . او بر اين عقيده است كه در هر عصرى ، محمّد ( ص ) صورت يك ولىّ زنده را به خود مىگيرد ، و بدين صورت خود را به پاكان و صوفيان و عارفان ، نمايان مىسازد .\r\nهمين‌طور گيلانى مىكوشد تا اين نكته را هر چه بيشتر اسلامى كند ، زيرا مىگويد كه انسان كامل بايد به اطاعت از قانون شرع ادامه بدهد . در ادامهء سخن خويش مىگويد :\r\n« كمال ذات تو مبارك از اينست كه از راه كشف بدانى كه تو اويى و او تو است ، و اين نه حلول است و نه اتّحاد ، زيرا . . . عبد ، عبد است و ربّ ، ربّ است : نه عبد ربّ مىشود و نه ربّ عبد » « 2 » .\r\nمىتوان گفت در عالم اسلامى ريشهء اين انديشه از بايزيد بسطامى ( فت ، 261 ه . ق . ) است . زيرا او انسان كامل را به معنى بالاترين انسانى يا عارفى « 3 » مىداند كه وحدت خويش را با خدا تحقّق بخشيده است . وى از صوفىيى سخن مىگويد كه پس از فانى ساختن خويش ، برخى از اسماى الهى را صاحب مىشود ، و پس از آن انسان كامل تام ( « الانسان الكامل التامّ » ) مىگردد . مىتوانيم انسانى را كه توسّط بايزيد اين چنين توصيف شده با الانسان الكامل يكى بدانيم ، اين تعبير ، يعنى\r\n\r\n\r\n","description":"","footnote":"\r\n- و آن : تفسير سرّى كتاب مقدّس ميان ربن‌هاى يهود و برخى مسيحيان قرون وسطايى است كه در آغاز دهن به دهن نقل مىشد ، و بعدها به صورت مكتوب درآمد ( - دائرة المعارف فارسى ، 2 / 2011 ) .\r\n( 1 ) . اشاره است به حديث « كنت نبيّا و آدم بين الماء و الطّين » ( نجم رازى ، مرصاد ، 129 ، دكتر رياحى ) و نيز - : . 170 ، \"  al - lnsa ? n al - Ka ? mil  \" ، .  Shorter Ency , Of Islam , art  .\r\n( 2 ) . گيلانى ، الانسان الكامل ، 13 و 181 .\r\n( 3 ) . .  Mystic  .\r\n","page_name":" 222 ","page_number":222},
  {"content":"\r\n\r\n« الانسان الكامل » كه شايد براى نخستين بار در نوشته‌هاى ابن العربى ديده مىشود . « 1 » عنوان كتاب مشهورى است به نام الانسان الكامل فى معرفة الاواخر و الاوايل كه عبد الكريم جبلى ( يا گيلانى ) نوشته است ، اين كتاب به زبان تازى است . امّا كتابى نيز به همين عنوان الانسان الكامل به زبان فارسى در دست است از شيخ عزيز الدّين بن عبد العزيز بن محمّد نسفى خوارزمى ( فت ، سدهء هفتم ه . ق . ) كه يكى از زيباترين متون عرفانى زبان فارسى است . و چنان كه ملاحظه مىشود احتمالا حدود يكصد و پنجاه سال قبل از الانسان الكامل الجيلى و شايد اندكى پس از فصوص الحكم ابن عربى تأليف شده است .\r\n\r\n4 . انسان كامل و وحدت وجود -\r\nاين مؤلّفان نظريهء خود را در باب انسان كامل بر پايهء نوعى توحيد يا وحدت ( - همه‌خدايى « 2 » ) مىنهند كه حقّ و خلق را جنبه‌هاى مكمل وجود مطلق بشمار مىآورد « 3 » . يك مذهب مشابه ، ولى نه يكسان با آن ، از پيش توسّط حسين منصور حلّاج ( قتل ، 309 ه . ق . ) ابراز شده بود ، و آن نظريّهء حلول بود و ظاهرا مأخذ آن روايتى يهودى است كه برحسب آن « خداوند انسان را بر صورت خويش آفريده است » « 4 » ؛ روايتى كه بعدها صوفيان آن را به حضرت رسول\r\n\r\n\r\n","description":"","footnote":"\r\n( 1 ) . تعبير « الانسان الكامل » دست‌كم شش بار در فصوص آمده است . از جمله در اين عبارت كه مىگويد « و من اعجب الامور كون الانسان اعلى الموجودات ، اعنى الانسان الكامل ، و ما نسب اليه العلوّ الّا بالتّبعيّة ، امّا الى المكان و امّا الى المكانة و هى المنزلة » ( صفحهء 75 ، فصّ چهارم ، و نيز نگاه كنيد به صفحات 51 ، 54 ، 55 ، 12 و 199 ، چاپ ابو العلاء عفيفى ، بيروت ، 1946 - 1365 ه . ق . ) .\r\n( 2 ) . .  Pantheism  .\r\n( 3 ) . « نحن بمالو هيّتنا جعلناه الها ، فلا يعرب حتّى نعرف » ( فصوص ، 147 ، عفيفى ) - ما بندگان به بنده بودن خود او را خدا كرديم . و اين بيان ديگرى است از حديث قدسى معروف كه : « كنت كنزا مخفيّا فاحببت ان اعرف فخلقت الخلق لكى اعرف » .\r\n( 4 ) . « انّ اللّه خلق الانسان على صورته » ( احمد ، مسند ، 2 / 244 ، 251 ، 234 ) . و در صحيح بخارى ( 4 / 56 ) به صورت « خلق آدم على صورته » آمده است . و مولوى در بيان اين معنى گويد ( مثنوى ، 4 / 355 ) :\r\n خلقِ ما بَر صورتِ خود كرد حقّ * وصفِ ما از وصفِ او گيرد سَبَق \r\nدكتر ابو العلاء عفيفى در « حواشى » فصوص ( 2 / 329 ، بيروت ) مىگويد : « يعتبره الصوفيّة حديثا ، -\r\n","page_name":" 223 ","page_number":223},
  {"content":"\r\n\r\nنسبت دادند . حسين ، در انسان به دو طبيعت متباين قايل بود : يكى طبيعت الهى يا « لاهوت » ، و ديگرى طبيعت بشرى يا « ناسوت » . به نظر اين عارف نامدار دو طبيعت مذكور وحدت و يگانگى نيافته‌اند و نمىتوانند يافت ، به عبارت ديگر آن دو « اتّحاد تركيبى » ندارند بلكه چون شير و شكر به هم آميخته‌اند و اتّحادشان « اتّحاد مزجى » است . مىتوان گفت با اين گفتار حلّاج براى نخستين بار ، در تاريخ اسلام جنبهء لاهوتى انسان مطرح شده است ، و انسان به عنوان مخلوق بىبديلى كه به اعتبار اين جنبهء الوهى قابل سنجش با مخلوقات ديگر نيست ، عنوان شده است « 1 » .\r\nابن عربى ( فت ، 638 ه . ق . ) اين عقيده را از حلّاج گرفت ، و آن را كاملا دگرگون ساخت و دامنهء اطلاق وسيع‌ترى به آن داد : نخست اينكه لاهوت و ناسوت را دو وجه يا دو مظهر از يك حقيقت ( يا دو روى از يك سكّه ) و نه دو طبيعت متباين منفصل ، بشمار آورد ، و گفت كه اگر به صورت خارجى آن بنگريم ناسوت ، و اگر به باطن آن نگاه كنيم « لاهوت » اش مىخوانيم . اين دو صفت ناسوت و لاهوت ، به اين معنى كه ياد كرديم ، صفات متحقّق و عينىاند ؛ آن هم نه تنها در انسان بلكه در هر موجودى از موجودات ، و مرادف دو صفت باطن و ظاهر يا دو كلمهء جوهر و عرض است . و خداوند كه خود را در همهء مظاهر وجود متجلّى مىكند ، به نحو تامّ و تمام در انسان كه انبياء و اولياء بارزترين نمونه‌هاى آن‌اند ، ظاهر مىسازد . به عبارت ديگر ، اين دو صفت در انسان چنان به ظهور رسيد كه هيچ موجود ديگرى در اين باره با او پهلو نمىتواند بزند . و ابن عربى نظريّهء خود را در باب انسان و منزلت او در ارتباط با معنى حقّ و خلق بر اين پايه نهاد . اين نظريّه موضوع اصلى كتاب فصوص الحكم و تجليّات الالهيّهء ابن عربى است ؛ ولى بسيارى از جوانب آن در كتاب عظيم فتوحات و آثار ديگر او مورد بحث قرار گرفته است . وى هر يك از بيست و هفت فصل كتاب فصوص را ( كه او آن را « فصّ » مىخواند ) به يكى از انبياء ، كه هم\r\n\r\n\r\n","description":"","footnote":"\r\n- و هو عبارة مشهورة واردة فى التوراة » صوفيّه اين عبارت را حديث مىشمارند ، و حال آنكه عبارت مشهورى است كه در تورات آمده است .\r\n( 1 ) . اخبار الحلّاج ، 117 و 291 ، ماسينيّون و كراوس .\r\n","page_name":" 224 ","page_number":224},
  {"content":"\r\n\r\nكلمهء خداوند و هم مظهر اسمى از اسماى الهىاند ، اختصاص داده است ، و هر يك از ايشان به عنوان نمونهء اعلاى انسان كامل معرّفى شده است « 1 » . و چنان كه ياد شد كلمهء اعلاى خداوند و مظهر جامع انسان كامل حضرت محمّد ( ص ) يا « حقيقت محمّديه » است ؛ دوّم اينكه از اين وحدت ، ابن عربى وحدتى ديگر بيرون كشيد كه از همه حيث لطيف است و از لحاظ دينى - اجتماعى نيز اعتبار بسزايى دارد ، و آن وحدت اديان است . چنان كه در يكى از اشعار خود مىگويد :\r\n لقد كنت قبل اليوم انكر صاحبى * و ما كان دينى لدينه دان\r\nو الآن صار قلبى قابلا كلّ صورة * فمرعى لغزلان و دير لرهبان\r\nو بيت لاوثان و كعبة طائف * و الواح توراة و مصحف قرآن\r\nادين بدين الحبّ انّى توجّهت * ركائبه ، فالحبّ دينى و ايمانى « 2 »\r\nاگر من پيش از اين يك خام بودم * همه با دوستان دُژكام « 3 » بودم\r\nكنون حالى دگر پيدا شد از غيب * همه اهل مذاهب گشت بىعيب\r\nدلم هر صورتى را شُد پذيرا * چراگاهِ غزالان دِيرِ ترسا\r\nبلى عاشق شدم ، چون عاشقِ مست * پذيرد هرچه را معشوق كرده است \r\nهمين معنى را مولانا در مثنوى ، در مواضع گوناگون از جمله داستان « موسى و فرعون » و داستان « چهار كس كه انگور مىخواستند خريد » و جز آن ، با تردستى بسيار بسط داده است ، از جمله در اين ابيات ( مثنوى ، 3 / 248 ، علاء ) :\r\n هر نبىّ و هر ولى را مَسْلَكى است * چون كه با حق مىبَرَد جُمله يكى است \r\n\r\n\r\n","description":"","footnote":"\r\n( 1 ) . ابن عربى ، فصوص الحكم ، 75 ، 120 ، 199 عفيفى .\r\n( 2 ) . ابن عربى ، ترجمان الاشواق ، 20 - 19 ، كمبريج ( افست بيروت ) ، به اهتمام رينولد نيكلسن ، 1957 . باز در همين كتاب ( 20 ، نيكلسن ) مىگويد :\r\n ثلّث محبوبى و قد كان واحدا * كما صيّر الاقنام بالذّات اقنما . \r\nيا مىگويد ( فصوص الحكم ، 2 / 289 ، عفيفى ) :\r\n عقد الخلائق فى الاله عقائدا * و انا اعتقدت جميع ما عقدوه . \r\n( 3 ) . دژكام - اندوهگين و غمناك . و در اينجا يعنى مخالف و بدخواه .\r\n","page_name":" 225 ","page_number":225},
  {"content":"\r\n\r\n چونكه خود ممدوح جز يك بيش نيست * كيش‌ها زين روى جز يك كيش نيست ! \r\nبنابراين ، انسان عموما و انسان كامل خصوصا ، كامل‌ترين جلوه‌گاه حقّ است .\r\nعالم كه به مانند آيينه‌يى اسماء و صفات الهى را در صور متكثر به منصّهء ظهور مىنشاند ، اين صور را به نحو تفريق و تفصيل متجلّى مىسازد . و چون تجلّى اين اسماء در انسان به نحو جمع و اجمال است . از اين روى ، انسان را « عالم صغير » ، « مختصر شريف » ، « نسخهء وجود » و « كون جامع » مىتوان ناميد ، و جامع جميع حقايق و مراتب وجود مىتوان خواند . زيرا « تنها در وجود انسان است كه حضور الهى تحقّق يافته است » ؛ و تنها به واسطهء اوست كه « خداوند به خود و كمالات خويش علم دارد » . و از همين جاست كه خداوند به عنوان معبود حقيقى و عالىترين معشوق در قلب انسان مأوى دارد . وى علّت فاعلى فيلسوفان يا خداى تنزيهى معتزله نيست كه مكان و زمانى ندارد ، بلكه در قلب بندهء مؤمن است و « از رگ گردن به او نزديكتر است » . در حديث قدسى آمده است : « آسمان و زمينم گنجايش مرا ندارد ، امّا قلب بندهء مؤمن ، گنجايش مرا دارد « 1 » » . به قول مولانا :\r\n گفت پيغمبر كه حقّ فرموده است * من نگنجم هيچ در بالا و پست\r\nدر زمين و آسمان و عرش نيز * من نگنجم اين يقين دان اى عزيز\r\nدر دلِ مُؤمن بگنجم اى عَجَب * گر مرا خواهى در آن دلها طَلَب « 2 » \r\nعبد الكريم جبلى يا گيلانى ، كه در مواضعى چند با ابن عربى اختلاف دارد ، بيانى مبسوطتر و منظم‌تر از اين نظريّه عرضه مىدارد « 3 » . خلاصهء انديشه‌هاى او در اين باره به شرح زير است :\r\nذات چيزى است كه صفات و اسماء به او نسبت داده مىشود ، هرچند كه در\r\n\r\n\r\n","description":"","footnote":"\r\n( 1 ) . « لا يسعنى ارضى و لا سمائى ، بل يسعنى قلب عبدى المؤمن » ( غزّالى ، احياء علوم الدين ، 2 / 250 ) .\r\n( 2 ) . مثنوى ، 1 / 70 ، علاء الدّوله .\r\n( 3 ) . در زبان انگليسى ، نيكلسن ، انديشه‌هاى الجيلى ( - عبد الكريم گيلانى ) را به نحو دقيقى خلاصه كرده است :\r\n. 1923 ،  Cambridge  ، 46 - 31 .\r\n Reynold A . Nichoison , The idea of personality , in sufism , pp \r\n.\r\n","page_name":" 226 ","page_number":226},
  {"content":"\r\n\r\nواقع ميان ذات و صفات او فرقى نيست . اين ذات ممكن است موجود باشد يا معدوم .\r\nذات موجود ، يا وجود صرف خداست ، يا وجودى است كه به عدم پيوسته باشد يعنى اعيان مخلوق . وجود مطلق يا صرف ، ذات بسيط است بدون تجلى اسماء و صفات و نسب ، فرايند ظهور يا تجلى شامل نزولى از بساطت مىشود كه سه مرحله دارد :\r\n( 1 ) احديت ، ( 2 ) هويّت ، ( 3 ) انيّت ، در اين نقطه است كه اسماء و صفات پيدا مىشود كه از طريق آنها ذات شناخته مىشود . اين اسماء و صفات از طريق تجلّى عرفانى فاش مىشوند . انسان كامل ، كه فيض وجود مطلق را از خود و مرجعيّت آن را به خود نمودار مىسازد ، از راه يك رشته تجليّات به بالا سير مىكند تا اينكه سرانجام در ذات مستغرق مىشود . در مرحلهء نخستين ، كه تجلّى ناميده مىشود ، انسان كامل در پرتو نامى كه خدا توسّط آن خدايى خود را آشكار مىكند فاش مىگردد ، چنان كه اگر خداى را با اين نام بخوانى ، انسان ( كامل ) جوابت مىدهد ؛ چه اسم او را قبضه كرده و مالك شده است . مرحلهء دوّم ، تجلّى صفات خوانده شده است . اين صفات به نسبت با استعداد عارف ، وفور معرفت ، و قوّت عزم او بدست مىآيد . براى برخى از مردان ، خدا خود را با صفت حيات ، براى برخى با صفت معرفت ، و براى برخى ديگر با صفت قدرت ، و جز آنها آشكار مىكند . علاوه بر اين ، همان صفت از طرق مختلف ظهور مىيابد . براى مثال ، برخى كلام الهى را با همهء وجود خويش مىشنوند ، برخى اين كلام را از زبان آدميان مىشنوند ولى آن را به عنوان صوت الهى تشخيص مىدهند . برخى از راه همين صوت رويدادهاى آينده را در مىيابند . مرحلهء نهايى ، كه تجلّى ذات ناميده مىشود ، مهر تأليه ( خاتم الوهيّت ) را بر پيشانى انسان كامل مىنهد . اكنون وى قطب عالم و واسطه‌يى مىشود كه به سبب وجود او عالم حفظ مىشود : او قادر مطلق مىشود ، هيچ چيز از وى پنهان نمىماند ، زيرا او خليفهء خدا در روى زمين است ( سورهء بقره ، 2 / آيهء 30 ) « 1 » . از اين‌روى ، با صفت الوهيّت و انسانيّت ، خطّ رابطى ميان خدا و آفريدگان ايجاد مىكند . طبيعت كلّى ( جمعيّت ) او ، به وى ،\r\n\r\n\r\n","description":"","footnote":"\r\n( 1 ) .  « وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً . . . »  .\r\n","page_name":" 227 ","page_number":227},
  {"content":"\r\n\r\nمقامى منحصر به فرد و و الا در دايرهء وجود مىبخشد .\r\nگيلانى صفات خدا را به چهار مرتبه تقسيم مىكند : صفات ذاتى ( واحديّت ، ابديّت ، خلّاقيّت و نظاير آنها ) ، صفات جمالى ، صفات جلالى و صفات كمالى ، و در حالى كه صفات جمال ، جلال و كمال هم در اين دنيا و هم در جهان ديگر ظهور مىيابد ( براى مثال بهشت و دوزخ به ترتيب مظاهر جمال و جلال هستند ) - انسان كامل به تنهايى همه صفات كاملهء الهى را نمايان مىسازد و صاحب حيات الهى به صورت تام مىگردد . وى اين منصب را در عالم صغير ( بنابر تفسير صوفيانه آيهء 72 از سورهء احزاب ، 33 ) از دست صانع آن مىپذيرد . وى شامل همه انواع مادّى و معنوى عالم است . قلب وى به منزلهء عرش الهى ، عقل وى به منزلهء كلام « 1 » الهى ، روح او به منزلهء لوح محفوظ « 2 » ، طبيعت او به منزلهء عناصر طبيعى است . و اين همه معنى آن حديثى است كه گفتيم « خدا انسان را به صورت خويش آفريد » .\r\n\r\n5 . تكاليف انسان كامل\r\n- اينك نكاتى را كه از انسان كامل عزيز الدّين نسفى به عنوان « وظايف و تكاليف انسان كامل » براى حسن ختام برگزيده‌ايم ، در زير مىآوريم .\r\n\r\n\r\n","description":"","footnote":"\r\n( 1 ) . مقصود از اين كلام ، همان لوگوس ( -  Logos  ) است .\r\n( 2 ) . تعبير « لوح محفوظ » در قرآن مجيد ( بروج ، 85 / آيهء 22 ) وارد شده « بل قرآن مجيد . فى لوح محفوظ » مىگويد : اين كتاب قرآنى است شريف و بزرگوار ، و در لوحى نوشته شده است كه فرشتگانش از دسترس شياطين و ديوان نگاه مىدارند ( ابو الفتوح ، تفسير ، 12 / 51 ) . مفسّران گويند خداوند با قلم سرنوشت يا مقدّرات همه چيز و همه كس را در آن نوشته . در سورهء رعد ( 13 / آيهء 39 ) از اين لوح به « امّ الكتاب » هم تعبير شده است . فلاسفه اين لوح را با عقل فعّال يا عقل اوّل ( كه نخستين صادر از خداوند است ) يا نفس كلّى افلاك تطبيق داده‌اند و عارفان و صوفيان مىگويند : مراد از آن « دل عارف » است . عراقى در ردّ فلاسفه گويد ( ديوان ، 79 ، سعيد نفيسى ) :\r\n تو را دل لوحِ محفوظ است و علم از فلسفى گيرى * تو را خورشيد همسايه چراغ از كوچه گيرانى ؟ ! \r\n- : دائرة المعارف مختصر اسلام ( انگليسى ) ، 287 - 288 ، مقالهء « لوح -  Lawh  » ؛ و آشنايى با علوم قرآنى ، به خامهء نگارنده .\r\n","page_name":" 228 ","page_number":228},
  {"content":"\r\n\r\n1 . « اى درويش ! چون انسان كامل خدا را شناخت و به لقاى او مشرّف شد ، و اشياء را كماهى و حكمت اشياء را كماهى بدانست و بديد ، بعد از شناخت و لقاى خدا هيچ كارى برابر آن نديد كه راحت به دل خلق رساند و هيچ راحتى را بهتر از آن نبيند كه با مردم چيزى گويد و چيزى كند كه مردم چون آن بشنوند و به آن كار كنند ، دلخوش شوند و دنيا را به آسانى گذرانند و از بلاها و فتنه‌هاى اين جهان ايمن باشند و در آخرت رستگار شوند . » و هر كه چنين كند « وارث انبياست ، از جهت آنكه علم و عمل انبيا ميراث انبياست و علم و عمل انبيا فرزند انبياست . . . » .\r\n2 . « اى درويش انسان كامل هيچ طاعتى بهتر از آن نداند كه عالم را راست كند « 1 » ، و راستى را در ميان خلق پيدا كند « 2 » . و عادات و رسوم بد از ميان خلق بردارد ، و قاعده و قانون نيك در ميان مردم بنهد و مردم را به خداى خواند و از عظمت و بزرگوارى و يگانگى خداى مردم را خبر دهد ، و مدح آخرت بسيار گويد و از بقاء و ثبات آخرت خبر دهد ، و مذمّت دنيا « 3 » بسيار كند ، و از تغيّر و بىثباتى دنيا حكايت\r\n\r\n\r\n","description":"","footnote":"\r\n( 1 ) . راست كند - اصلاح كند ، بسامان آورد .\r\n( 2 ) . پيدا كند - آشكار سازد ؛ بپراكند .\r\n( 3 ) . بايد دانست كه « مذمّت دنيا » ، انكار دنيا نيست ، زيرا دنيا از لحاظ دين نيز « كشتزار آخرت است » و فراموش كردنى نيست (  « وَ لا تَنْسَ نَصِيبَكَ مِنَ الدُّنْيا »  بهرهء خود را از دنيا فراموش مكن [ سورهء قصص ، 28 / آيهء 77 
  ] . در اصطلاح عارفان « دنيا » هر آن چيزى است كه انسان را از خدا بازدارد و دور سازد كه :\r\n« كلّ ما صدّك عن مولاك فهو دنياك . . . اگر نان يك شبه ندارى و به خود معجب [ مغرور 
  ] باشى ، آن عجب تو دنياست ، و اگر ملك شرق و غرب دارى و به خدا مشغول باشى آن نه دنياست كه عقبى است » ( ميبدى ، كشف الاسرار ، 3 / 192 ، دانشگاه تهران ) . لذا انسان مىتواند در دنيا زندگانى بكند ، ثروت داشته باشد ، كار بكند و بخرد و بخورد و بپوشد ، ولى دل در آنها نبندد « درويش آن است كه بخورد و بخوابد و زن خواهد و در ميان مردم باشد ، ولى دلش با خدا باشد . » ( محمد بن منوّر ، اسرار التوحيد ، 111 - 112 ، بهمنيار ) مولوى در اشاره به همين معنى ( و با استفاده از حديث « نعم المال الصالح للرّجل الصالح » ) گويد ( مثنوى ، 1 / 29 - 30 ، علاء الدّوله ) :\r\n چيست دُنيا از خدا غافِل بُدَن * نه قُماش و نُقره و فرزند و زن\r\nمال را گر بهرِ دين باشى حَمُول * نِعم مالٌ صالِحٌ گفت آن رسول\r\nچونكه مال و ملك را از دل برانْد * زآن سليمان خويش جُز مسكين نخوانْد ! \r\n","page_name":" 229 ","page_number":229},
  {"content":"\r\n\r\nكند و منفعت درويشى و گمنامى با مردم بگويد . تا درويشى و خمول بر دل مردم شيرين شود ؛ و مضرّت توانگرى و شهوت بگويد تا مردم را از توانگرى و شهوت نفرت پيدا آيد . . . و مردم را محبّ و مشفق يكديگر گرداند . تا آزار به يكديگر نرسانند و راحت از يكديگر دريغ ندارند و معاون يكديگر شوند ، و بفرمايد تا مردم امان يكديگر بدهند - به زبان و هم به دست ؛ و چون امان دادن يكديگر بر خود واجب ديدند به معنى با يكديگر عهد بستند : بايد كه اين عهد را هرگز نشكنند و هر كه بشكند ايمان ندارد . »\r\nبا اين بيان ، وظايف ارشادى انسان كامل كم‌وبيش روشن شد ، حال بايد ديد كه اين انسان كامل در دار دنيا چگونه مىزيد و چه شيوه‌يى را برمىگزيند ، بازاز نسفى بشنويد :\r\n3 . « . . . غرض ما بيان انسان كامل بود ، سخن دراز شد و از مقصود دور افتاديم ، اكنون بدان كه اين انسان كامل با اين كمال و بزرگى كه دارد قدرت ندارد ، و به نامرادى زندگانى مىكند ، و به سازگارى روزگار مىگذراند : از روى علم و اخلاق كامل است ، امّا از روى قدرت و مراد ناقص است . » نسفى ، منكر نمىشود كه گاهى ممكن است انسان كامل خداوند قدرت هم بشود « وقت باشد كه انسان كامل صاحب قدرت باشد و يا حاكم يا پادشاه شود ، امّا پيداست كه قدرت آدمى چند بود ، و چون به حقيقت نگاه كنى عجزش بيشتر از قدرت باشد و نامراديش بيش از مراد بود . انبياء و اولياء و ملوك و سلاطين بسيار چيزها مىخواستند كه باشد و نمىشد ، و بسيار چيزها نمىخواستند كه باشد و مىبود . پس معلوم شد كه جملهء آدميان از كامل و ناقص و دانا و نادان و پادشاه و رعيّت ، عاجز و بيچاره‌اند و به نامرادى زندگانى مىكنند . . . پس كاملان چون ديدند كه آدمى بر حصول مرادات قدرت ندارد ، و به سعى و كوشش قدرت حاصل نمىشود و به نامرادى زندگانى مىبايد كرد ، دانستند كه آدمى را هيچ كارى بهتر از ترك نيست و هيچ طاعتى برابر آزادى و فراغت نيست ، ترك كردند و آزاد و فارغ گشتند . . . اگر مال و جاه بيامد شاد نشدند ، و اگر مال و جاه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبرفت غمناك نگشتند . اگر نو رسيد پوشيدند و اگر كهنه رسيد پوشيدند ، اگر به صحبت اهل دنيا رسيدند خوش بودند و خواستند كه اهل دنيا از ايشان سود كنند . اگر به صحبت اهل آخرت رسيدند خوش بودند ، و خواستند كه ايشان را از اهل آخرت سودى باشد . . . » .\r\nهم در معنى  « هذَا الْبَلَدِ الْأَمِينِ »  « 1 » گويد كه اين آيت « عبارت از انسان كامل است كه زبده و خلاصهء موجودات است ، و جامع علوم و مجمع الانوار است ، بلد ، از جهت آن مىگويند كه انسان كامل مصر جامع است ، و به تمام اوصاف حميده و اخلاق پسنديده آراسته است ، و امين از جهت آن مىگويند كه انسان كامل خوف آن ندارد كه از راه بازگردد و ناقص بماند . انسان كامل به شهرى رسيده است كه من دخله كان آمنا . » « 2 »\r\nعارفان از براى بيان مرتبهء انسان كامل ، عالم موجودات عالم را به سه قسم تقسيم كرده‌اند : عالم ملك ، عالم ملكوت ، و عالم جبروت . « بدان كه ملك مرتبهء حسّى دارد ، و ملكوت مرتبهء عقلى دارد ، و جبروت مرتبهء حقيقى » و به بيان ديگر « ملك » نام عالم محسوسات است ، و ملكوت نام عالم معقولات است ، و جبروت نام عالم ماهيات است . و ماهيّت را بعضى اعيان ثابته ، و بعضى حقايق ثابته گفته‌اند ، و اين بيچاره « 3 » اشياء ثابته مىگويد . و اين اشياء ثابته هر يك چنان كه هستند ، هستند ؛ هرگز از حال خود نگشتند و نخواهند گشت ؛ و از اين جهت اين اشياء را ثابته مىگويند . و پيغمبر - عليه السلام - اين اشياء را مىخواست كه كماهى بداند و ببيند « اللهّم ارنا الاشياء كما هى » « 4 » ، تا حقيقت چيزها را دريابد ، و آنچه مىگردد و آنچه\r\n\r\n\r\n","description":"","footnote":"\r\n( 1 ) . تين ، 95 / آيهء 3 .\r\n( 2 ) . آل عمران ، 3 / آيهء 97 .\r\n( 3 ) . بيچاره - عزيز الدين نسفى .\r\n( 4 ) . عطّار در بيان اين سخن پيامبر اكرم ( ص ) گويد ( « حواشى » فيه ما فيه ، 241 ، فروزانفر ) :\r\n اگر اشياء همين بودى كه پيداست * دُعاىِ مُصطفى كى آمدى راست\r\nكه با حق مهترِ دين گفت « الهى * به من بنماى اشياء را كما هِىْ » . \r\nو مولوى گويد ( مثنوى ، 5 / 477 ، علاء ) : -\r\n","page_name":" 231 ","page_number":231},
  {"content":"\r\n\r\nنمىگردد بداند . و به اين اشياء خطاب آمد كه :  أَ لَسْتُ بِرَبِّكُمْ  « 1 » . . .\r\nاى درويش ! آدم جبروتى ديگر است ، و آدم ملكوتى ديگر است ، و آدم ملكى ديگر است ، و آدم خاكى ديگر است . آدم جبروتى ، اوّل موجودات است ، و آن جبروت است ؛ از جهت آنكه موجودات جمله از جبروت پيدا شدند . و آدم ملكوتى اوّل عالم ملكوت است و آن عقل اوّل است ، از جهت آنكه عالم ملكوت جمله از عقل اوّل پيدا آمدند . و آدم ملكى اوّل عالم ملك است ؛ و آن فلك اوّل است از جهت آنكه عالم ملك جمله از فلك اوّل پيدا آمدند . و آدم خاكى مظهر علوم و مجمع انوار است و آن انسان كامل است ، از جهت آن كه علوم جمله از انسان كامل پيدا آمدند » .\r\n* * * اينست خلاصهء بسيار فشردهء عقيدهء اين چند عارف دربارهء انسان كامل ، و تاريخ سير اين انديشه در عالم اسلامى . امّا بايد گفت كه : آدمىزاده از روزى كه كم و بيش از درد نان و آب فارغ گشته ، و يا در ضمن همين گرفتارى بر اثر رؤيت نواقص خويش از ضعف جسمى و روحى و مشاهدهء نيازها ، حسدها ، بخل‌ها ، سبك‌مغزىهاى خود و ابناء نوعش ، همواره به دنبال انسانى كه از اين نواقص و ضعف‌ها عارى بوده باشد مىگشته است . انسان ظلوم جهول كه از سرما مىافسرده و از گرما مىتفسيده ، از تلخ گريزان بوده و از شيرين ملول مىشده ، بيماريش طراوت مىبرده و پيريش شادابى زايل مىكرده ، به اندك غمى كه به دلش مىرسيده پژمرده مىشده و به كمتر دردى مىناليده ، از جوع مضطرب و از عطش ملتهب مىشده ، قهرا آرمان اين را مىداشته است كه انسان كامل بشود ، و اگر خود او نمىتوانسته به اين آرمان برسد ، در ذهن خويش انسانى كامل مىساخته است . از اين روى ، مانند ديوژن « 2 » ( 323 - 404 ق . م . ) يا شيخ شبلى ( 334 - 247 ه . ق . ) در روز روشن چراغ به\r\n\r\n\r\n","description":"","footnote":"\r\n-\r\n اى خدا بنماى تو هر چيز را * آن چنان كه هست در خُدعه‌سرا \r\n( 1 ) . اعراف 7 / آيهء 172 .\r\n( 2 ) . . (  Diogenes of Sinope ( The Cynic  .\r\n","page_name":" 232 ","page_number":232},
  {"content":"\r\n\r\nدست دنبال انسان كامل مىگشته است . براى او انسان‌هاى اين جهانى در رديف « ديو و دد » بوده‌اند كه گرفتار ضعف‌هاى جسمانى و نيازهاى روحانىاند ، و همواره ، با همهء ادّعاهاى انسان مآبانهء خود « به خاطر دستمالى قيصريّه را آتش مىزنند » ، اگر ضعيف بوده‌اند مىناليده‌اند ولى اگر اندكى قدرت به دست مىكرده‌اند ، مىغرّيده‌اند و فيل هم جلودارشان نمىشده است . پس به‌طور خلاصه ، انسان كامل ، آرمان همهء آدميان بوده است ، نهايت آنكه بيان شرايط و شرح صفات چنين انسانى را حكيمان و نكته‌سنجان و عارفان بر عهده گرفته‌اند . به نظر نگارنده اجتماع خيالى يا مدينهء فاضلهء افلاطون كه در آن بايد « حكيم حاكم باشد و يا حاكم حكيم » نيز مقدّمه‌يى است بر اين انديشهء طولانى از انسان كامل .\r\n\r\nمراجع :\r\n- الانسان الكامل ، عزيز الدين نسفى ، ماريژان موله ( انتشارات طهورى ، 1983 / 1362 ه . ش . ) .\r\n- الانسان الكامل ، عبد الكريم جيلى ، قاهره ، 1972 .\r\n- فصوص الحكم ، ابن عربى ، بيروت ، 1365 / 1946 ، به اهتمام دكتر ابو العلاء عفيفى .\r\n- فتوحات مكيّه ، چهار مجلّد ، چاپ بولاق ( افست بيروت ، دار صادر ، بى . تا . ) .\r\n- شرح گلشن راز ، لاهيجى ( شيخ محمّد . . . ) ، كتابفروشى محمودى ، به اهتمام ا . ر . حامد ، 1337 ه . ش . )\r\n- رسالهء قشيريّه ، ابو القاسم قشيرى ، قاهره ، 1966 / 1386 ه . ق .\r\n- كشف المحجوب ، هجويرى ، چاپ ژوكوفسكى ، امير كبير ، 1336 ه . ش . ، به اهتمام محمّد عبّاسى .\r\n- مصباح الهدايه ، عزّ الدين محمود كاشانى ، چاپ دوم ، شادروان استاد جلال همايى ، سنايى ، بى . تا .\r\n. 1966 ، 5 .  - Nicholson , The Mystics of Islam , Chap \r\n. 142 - 77 .  - Nicholson , Studies in Islamic Mysticism , pp \r\n. 1934 ،  London  ، 3 .  - Palmer , Oriental Mysticism , Chap \r\n\r\n","description":"","footnote":"","page_name":" 233 ","page_number":233},
  {"content":"\r\n\r\n، 174 - 150 .\r\n - Muhammad Iqbal , The Development of Metaphysics in Persia , pp \r\n. 19 ،  London \r\n\r\n85 / 2 . مسخرگان :\r\nمسخره كسى است كه او را مورد ريشخند قرار مىدهند . و در عربى فصيح او را به جاى مسخره ، سخره مىگويند ؛ و السّخرة من يسخر منه الناس ( لسان العرب ) . المسخرة ( ج مساخر ) هى عند العامّة كلّ ما يسخر منه الناس ، و منه المساخر التّى تقام فى بعض الاعياد للّهو و العبث ( المنجد ) . بدين معنى مسخره ( و درست‌تر سخره ) كسى است كه مورد ريشخند و استهزاء و تسخر مردم قرار گيرد ؛ يكى معنى ديگر آن ، كسى است كه بسيار شوخى كند و هزل گويد و حركات خنده‌دار كند ؛ به عبارت ديگر مقلّد و محاكى و دلقك . و در عربى فصيح او را « سخره » گويند ( لسان العرب ) .\r\nامّا مسخره در زبان تازى هم به كار رفته است . با خرزى شاعر ( وفات ، 467 ه . ق . ) در هجو عميد الملك كندرى ( 415 - 456 ه . ق . ) وزير مشهور سلجوقى گويد ( سبكى ، طبقات الشافعيّه ، 5 / 256 ، محمّد الحلو ؛ ابن عماد ، شذرات ، 3 / 327 ) :\r\n اقبل من كندر مسخرة * للّشئوم فى وجهه علامات \r\nكه به معنى مايهء ريشخند و مورد مسخره بيشتر مناسب است .\r\nدر داستان زير از مولوى ( فيه ما فيه ، 24 ، فروزانفر ) مسخره به معنى دوم يعنى شوخ‌طبع و هزل‌گوى مناسب‌تر است : « پادشاهى دلتنگ بر لب جوى نشسته بود ؛ اميران از او هراسان و ترسان ، و به هيچ‌گونه روى او گشاده نمىشد . مسخره‌يى داشت سخت مقرّب ، امرا او را پذيرفتند كه اگر تو شاه را بخندانى تو را چنين دهيم . مسخره قصد پادشاه كرد و هر چند كه جهد مىكرد پادشاه به روى او نظر نمىكرد ، و سر بر نمىداشت ، مسخره گفت پادشاه را كه خ در آب جوى چه مىبينى ؟ خ گفت : خ قلتبانى را مىبينم مسخره خ ، مسخره جواب داد كه : خ اى پادشاه عالم بنده نيز كور نيست خ .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nپادشاه بخنديد » .\r\nگاهى نيز مسخره به معنى مصدر يعنى مسخرگى مىآيد ، چنان كه ناصر خسرو آن را مرادف فحش و غزل و طيبت آورده است ( ديوان ، 267 ، مينوى - محقّق ) :\r\n گوش و دلِ خلق همه زين قِبَل * زى غزل و مسخره و طيبت است\r\nبيتِ غَزَل بر طَلَبِ فحش و لهو * بىهنران را بَدَلِ آيت است . \r\nاما مصدر مرسوم از مسخره ، مسخرگى است ، و آن به معنى عمل مسخره و كار او است . نصر اللّه منشى آرد ( كليله و دمنه ، 173 ، مينوى ) :\r\n« ميهمان در خشم شد و گفت : سخنى مىگويم و تو دست بر هم مىزنى ! با من مسخرگى مىكنى ؟ زاهد عذر خواست و گفت : دست زدن من براى رمانيدن موشان است كه يكبارگى مستولى شده‌اند ، هرچند بنهم برفور بخورند » . على صفىّ در لطائف الطوائف ( 328 ، احمد گلچين معانى ) آرد :\r\n« هزل‌گويى پيوسته در مجالس مسخرگى مىكرد . زاهدى او را گفت : همهء عمر خود را در هزل و مسخرگى گذرانيدى ، چنين مكن كه روز قيامت تو را سرنگون در دوزخ افكنند . گفت : اين نيز مسخرگى ديگرى خواهد بود » ( - على اصغر حلبى ، مقدّمه‌يى بر طنز و شوخ‌طبعى در ايران ، 166 - 168 ، چاپ دوم ، تهران ، انتشارات بهبهانى ) .\r\n\r\n101 / 4 ، هانرى ديويد تورو :\r\nنويسنده و متفكّر آرمان‌گراى آمريكايى ، در دانشگاه هاروارد تحصيل كرد . از اعضاى حلقهء متعالىگرايان  The circle of  ) ( -  tr anscendentalists  بود كه سرپرست آن امرسون « 1 » ( 1882 - 1803 ) نويسندهء مشهور امريكايى بود . انديشه‌هاى او تحت تأثير رمانتيست‌هاى اروپا ، بويژه طامس كارلايل « 2 » ( 1881 - 1795 ) و ژان ژاك روسو « 3 » ( 1712 - 1778 ) شكل گرفت . تورو ، سرمايه‌دارى را از ديدگاه خرده بورژوازى انتقاد مىكرد . مهم‌ّترين نوشتهء او ، كه بعدها\r\n\r\n\r\n","description":"","footnote":"\r\n( 1 ) .  . Ralph Waldo Emerson  .\r\n( 2 ) .  . Thomas Carlyle  .\r\n( 3 ) .  . Jean - Jacques Rousseau  .\r\n","page_name":" 235 ","page_number":235},
  {"content":"\r\n\r\nبسيارى ، از جمله اسكينر « 1 » روانشناس رفتارگراى امريكايى را تحت تأثير قرار داد :\r\nوالدن يا زندگانى در جنگل « 2 » ( 1854 ) نام دارد . در اين كتاب عبارت مشهور زير را نوشته است « تجمّل يك طبقه با فقر و تيره‌بختى طبقهء ديگر تأمين مىگردد . در يك طرف كاخ و كاخ‌نشينان قرار دارند و در طرف ديگر نوانخانه و نيازمندان ساكت » . « 3 »\r\n\r\n159 / 2 ، اضغاث احلام « 4 » :\r\nاين اصطلاح در فلسفه و عرفان اسلامى از قرآن مجيد وارد شده - و ظاهرا - در فلسفهء يونانى ريشه‌يى ندارد . در قرآن مجيد دوبار ( سورهء يوسف ، 12 / آيه 44 ؛ و سورة الأنبياء ، 21 / آيهء 5 ) آمده است  « قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ  - گفتند [ يعنى خوابگزاران 
  ] كه اين خواب‌هاى پريشان است و ما به گزارش خواب‌ها دانا نيستيم ؛ و  « بَلْ قالُوا أَضْغاثُ أَحْلامٍ بَلِ افْتَراهُ بَلْ هُوَ شاعِرٌ فَلْيَأْتِنا بِآيَةٍ كَما أُرْسِلَ الْأَوَّلُونَ »  - بلكه گويند : خواب‌هاى پريشان است كه خود آنها را بربافته ، [ يا 
  ] او شاعر است ؛ [ اگر نه چنين است 
  ] پس آيتى براى ما بياورد .\r\nهمچنانكه [ پيامبران 
  ] پيشين را [ با آن 
  ] فرستادند .\r\nو اينكه در زبان فارسى با واو عطف ( اضغاث و احلام ) معروف شده ظاهرا درست نيست « 5 » . اضغاث جمع ضغث به كسر اول و سكون دوم است به معنى دسته‌هاى گياه خشك و با هم آميخته ، و احلام جمع حلم است به معنى خوابها . پس مجموع « اضغاث احلام » به معنى خوابهاى پريشان است كه تعبير درست نداشته باشد به جهت اختلاط احوال معقول و غير معقول ( غياث ) .\r\nصدر الدّين شيرازى در مقالهء چهارم المبداء و المعاد ( « فى النبوات » ، 347 ،\r\n\r\n\r\n","description":"","footnote":"\r\n( 1 ) .  . Skinner  .\r\n( 2 ) .  . Walden , or Life in the woods  .\r\n( 3 ) .\r\n \" The luxury of one class is counterbalanced by the indigence of another . On the . one side is the palace , on the other are the almhouse and silent poor . \" \r\n. ( 4 ) . اضغاث ( ج ضغث ) - دسته‌هاى گياه ، گياه دسته‌ها . اضغاث احلام - خواب‌هاى شوريده ، خواب‌هاى آشفته و پريشان ( منتهى الارب ؛ غياث اللغات ) .\r\n( 5 ) . سوزنى به صورت « اضغاث و احلام » آورده ( ديوان ، 183 ، دكتر شاه حسينى ) :\r\n به جز مدح و ثناىِ خويش منيوش * چه مىنوشى كه اضغاث است و احلام . \r\n","page_name":" 236 ","page_number":236},
  {"content":"\r\n\r\nتهران ، 1348 ، ه . ق . ) فصلى در « اضغاث احلام » آورده گويد « فصل فى اضغاث الاحلام ، و هى المنامات التّى لا اصل لها » يعنى اضغاث احلام خوابهايى است كه اصلى و پايه‌يى نداشته باشد . و در شرح آن مىگويد : خواب‌هايى كه صرفا بر مبناى تركيبات خيالى باشد ، يعنى ريشهء آن‌ها فعّاليّت قوّهء متخيّله باشد و از راه اتّصال نفس انسانى به عقل فعّال نباشد چنين خواب‌هايى اضغاث احلام است . زيرا قوّهء متخيّله پيوسته حتى در حال خواب نيز در كار و كوشش است ؛ و از اين جهت گاه از صورى كه در خزانهء خود دارد گرفته و از تركيب و تأليف آنها امورى را مىآفريند كه با هم ارتباط منطقى ندارند ، و اين گونه خوابها را « رؤياى كاذبه » مىگويند . گاه حتّى با اينكه نفس با عقل فعّال پيوند دارد و امورى را از آنجا در مىيابد امّا بازقوت متخيّله بر اثر غلبه آن امور را مورد تصرّف خود قرار مىدهد ، و چيزهايى در آن مىافزايد و يا از آن مىكاهد ، و اين نوع رؤياها نيز كاذبه‌اند و اضغاث احلام را از اين دست خواب‌هاى نادرست مىتوان بشمار آورد . و هرگاه قوّهء متخيّله غالب نباشد يعنى نفس پاك و مصّفى باشد و آنچه را كه بر اثر اتّصال به عقل فعّال دريافته بدون كم و كاست به حافظه تحويل بدهد ، رؤياى صادقه خواهد بود .\r\nاينك چند يادداشت دربارهء « اضغاث » و « اضغاث احلام » .\r\n1 . امير مؤمنان على ( ع ) در خطبهء ( 50 ) نهج البلاغه مىگويد :\r\n« انّما بدء وقوع الفتن اهواء تتّبع . . . و لكن يؤخذ من هذا ضغث و من هذا ضغث ، فيمزجان ، فهنالك يستولى الشيطان على اوليائه . . . » و الضغث من الحشيش :\r\nالقبضة منه ، قال اللّه تعالى  « وَ خُذْ بِيَدِكَ ضِغْثاً »  ( سورهء ص ، / آيهء 44 ) . - ريشهء پديد آمدن فتنه‌ها هواهاى نفسانى است كه مورد پيروى قرار مىگيرد ، و بدعت‌هايى است كه به نام احكام خدا ظاهر مىگردد . در اين فتنه‌ها و بدعت‌ها با كتاب خدا مخالفت مىشود و مردانى بر خلاف دين خدا بر سر مردان ديگرى ولايت مىيابند ، حال آنكه اگر باطل به حقّ نياميزد ، حقّ بر طالبان آن پوشيده نمىماند ، و زبان معاندان از دين كوتاه مىگردد ؛ و ليكن بخشى از حقّ و بخشى از باطل مىگيرند ، و آن\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدو را درهم مىآميزند ، و از اين طريق شيطان بر دوستان خود مستولى مىگردد « 1 » .\r\n2 . اخوان الصفاء ، دربارهء انواع منامات [ - خواب‌ها 
  ] بحثى كرده‌اند و آنها را شش قسم دانسته‌اند ، و آنگاه دربارهء هر يك از آنها سخن گفته‌اند . از جمله دربارهء « اضغاث احلام » مطالبى نوشته‌اند كه با آنچه پيش از اين گفتيم چندان تفاوتى ندارد . « 2 »\r\n3 . بابا افضل كاشانى مرقى ( وفات ، حدود 664 ه . ق . ) از جملهء « نصايحى » كه به « اهل حكمت » مىگويد ( مصنّفات ، « تقريرات و فصول مقطّعه » ، 2 / 52 ، مينوى - مهدوى ) مىنويسد :\r\n« و بر تن خويش زياده از توانايى خويش تكليف نكند ، و در آنچه دريافتن آن مستحيل باشد سعى ضايع ننمايد ؛ و در همه حال راستى گزيند تا درست انديشه باشد و خوابى كه بيند از اضغاث احلام نباشد » .\r\n4 . ابن تيميّه ( وفات ، 728 ه . ق . ) از ابن فارض شاعر عارف ( وفات ، 632 ه . ق . ) كه ظاهرا سرانجام به مذهب سلف بازگشته - به ادّعاى ابن تيميّه - نقل مىكند ( نقض المنطق ، 62 ، چاپ جماعة انصار السّنّة النبويّة ، 1370 ه . ق . ) :\r\n ان كان منزلتى فى الحبّ عندكم * ما قد لقيت فقد ضيّعت احلامى\r\nامنيّة ظفرت نفسى بها زمنا * و اليوم احسبها اضغاث احلام \r\nاگر پايگاه من در عشق نزد شما آن باشد كه دريافته‌ام در واقع آرزوهاى خود را بر باد داده‌ام ؛ روزگارى به آرزوى خود نايل گشتم ، ولى امروز آن را چون خوابهاى پريشان مىپندارم . در ديوان ابن فارض ( 237 ، بيروت ، 1904 ، المطبعة الادبيّه ، امين الخورى ) ، به جاى « لقيت » « رأيت » و به جاى « نفسى » ، « روحى » دارد .\r\n5 . غزّالى ( وفات ، 505 ه . ق . ) گويد ( فضايل الانام ، 10 - 11 ، اقبال آشتيانى ) :\r\n« . . . امروز كار بجايى رسيده است كه سخن‌هايى مىشنوم كه اگر در خواب ديدمى گفتمى اضغاث احلام است . »\r\n\r\n\r\n","description":"","footnote":"\r\n( 1 ) . ابن ابى الحديد ، شرح نهج البلاغه ، 3 / 281 - 282 ، محمد ابو الفضل ابراهيم .\r\n( 2 ) . رسائل ، 4 / 89 - 97 و 101 - 103 .\r\n","page_name":" 238 ","page_number":238},
  {"content":"\r\n\r\n\r\nكتاب‌شناسى :\r\n- المبداء و المعاد ، صدر الدّين شيرازى ، 48 - 347 ، 1348 ه . ق .\r\n- تفسير ابو الفتوح رازى ، 6 / 393 ؛ 8 / 7 - 8 ، چاپ استاد ابو الحسن شعرانى ، اسلاميّه\r\n- حكمت الهى ، مهدى الهى قمشه‌يى ، 1 / 170 - 166 ، تهران ، 1345 ه . ش .\r\n- محاضرات الادباء ، راغب اصفهانى ، 2 / 544 - 555 ، بيروت ، 1961 .\r\n\r\n191 / 3 : جاهل فراز مسند و عالم برون در . . .\r\nچنان كه گفتيم ، اين بيت از خواجه رشيد الدين وطواط معروف به « كاتب » است ، در چكامه‌يى خطاب به آتسز خوارزمشاه ( 521 - 551 ه . ق . ) است ، و چند بيت خوب و معروف آن اين است :\r\n شاها به پايگاهِ تو كيوان نمىرسد * در ساحتِ تو گُنبدِ گردان نمىرسد . . .\r\nجُهّال در تنعم و اربابِ فضل را * بى صد هزار غُصّه يكى نان نمىرسد\r\nجاهل به مسند اندر و عالِم برونِ در * جويد به حيله راه و به دربان نمىرسد\r\nدردا و حسرتا كه بپايان رسيد عمر * وين حرص مرده ريگ بپايان نمىرسد\r\nدانا بمانده در غمِ تدبير نيك و بد * يك ذرّه غم به خاطر نادان نمىرسد\r\nاين حالها به حكمت يزدان مقرّر است * مردم به سِرّ حكمت يزدان نمىرسد \r\n( رشيد وطواط ، لطائف الامثال ، 28 ، تهران ، 1358 ه . ش . به اهتمام سيّد محمد باقر سبزوارى ) .\r\nو اين چكامه را بسيارى از گويندگان استقبال كرده‌اند و با همين رديف - و گاه قافيهء ديگر - طبع آزمايى كرده‌اند كه از آن جمله چند تن را نام مىبريم :\r\n1 . عمادى شهريارى ( وفات ، 573 يا 582 ه . ق . ) گويد :\r\n ره مىبريم و ديده به رهبر نمىرسد * كان مىكَنيم و تيشه به گوهر نمىرسد . . . \r\n( دهخدا ، لغت‌نامه ، شمارهء 106 / 300 ؛ آذر ، آتشكده ، 2 / 578 ، سادات ناصرى ) .\r\n2 . شيخ فريد الدّين عطّار نيشابورى ( وفات ، 629 ه . ق . ) :\r\n جان در مقامِ عشق به جانان نمىرسد * دل در بلاىِ درد به درمان نمىرسد . . . \r\n( عطّار ، ديوان ، 174 ، دكتر تقى تفضّلى )\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n3 . جمال الدّين عبد الرزّاق اصفهانى نيز ( در ضمن تركيب‌بندى ) از اين شعر رشيد كاتب استقبال كرده است :\r\n افسوس دستِ من كه به كيوان نمىرسد * آوَخ كه دورِ چرخ به پايان نمىرسد\r\nبر من نماند هيچ ملالىّ و محنتى * كز جورِ دَوْرِ گنبد گردان نمىرسد\r\nدانى نشان مردمِ آزاده چيست آن * كَز رويَش آبْ رفته و در نان نمىرسد\r\nبادا شكسته چنبرِ گردونِ دون از آنك * زو راحتى به هيچ مسلمان نمىرسد\r\nهر كو نريخت خون و نشد جانْشِكَر چو باز * بر دستگاهِ پايهء سلطان نمىرسد . . . \r\n( ديوان ، 347 - 348 ، وحيد دستگردى ، 1320 ه . ش . )\r\n4 . فرزند او كمال الدين اسمعيل اصفهانى ، معروف به « خلّاق المعانى » ( وفات ، 635 ه . ق . ) گويد :\r\n شب نيست كَم ز هجرِ تو صد غم نمىرسد * اشكم به چار گوشهء عالَم نمىرسد . . . \r\n( ديوان ، 714 - 715 ، دكتر بحر العلومى ) .\r\n5 . خاقانى ( ديوان ، 739 ، چاپ عبد الرسولى ) و انورى ( ديوان ، 817 - 883 ، مدرّس رضوى ) و ابن يمين فريومدى ( ديوان ، 392 ، حسينعلى باستانى راد ) نيز از اين شعر استقبال كرده‌اند ، كه طالبان به صفحاتى كه ياد شده رجوع مىتوانند كرد .\r\n6 . عبيد خود نيز دو غزل به همين مضمون سروده كه در يكى قافيه را عوض كرده و در دومى رديف را :\r\nالف :\r\n دردا كه دردِ ما به دوايى نمىرسد * وين كارِ ما به برگ و نوايى نمىرسد \r\nب :\r\n از حد گذشت درد و به درمان نمىرسيم * بر لب رسيد جان و به جانان نمىرسيم \r\n( كلّيّات ، 111 و 129 ، اقبال آشتيانى ) .\r\n7 . و سرانجام خواجهء شيراز غزلى لطيف به همين قافيه و رديف سروده - و آن غزل هرچند در چاپ مرحوم علّامهء قزوينى از ديوان خواجه نيست ، ولى مطالعهء غزل نشان مىدهد كه به احتمال بسيار اثر طبع خواجه است . اينك چند بيت از آن :\r\n كارم ز دور چرخ بسامان نمىرسد * خون شد دلم ز درد و به درمان نمىرسد \r\n\r\n","description":"","footnote":"","page_name":" 240 ","page_number":240},
  {"content":"\r\n\r\n چون خاك راه پَست شدم همچو باد و ، باز * تا آبرو نمىرَوَدَم نان نمىرسد\r\nسيرم ز جانِ خود به دل راستان ولى * بيچاره را چه چاره كه فرمان نمىرسد . . .\r\nتا صد هزار خار نمىرويد از زمين * از گُلبُنى گُلى به گلستان نمىرسد\r\nاز حشمتِ اهلِ جهل به كيوان رسيده‌اند * جز آهِ اهل فضل به كيوان نمىرسد\r\nحافظ صبور باش كه در راهِ عاشقى * هر كس كه جان نداد به جانان نمىرسد \r\n( ديوان ، 100 - 101 ، چاپ سيد ابو القاسم انجوى ؛ دكتر خانلرى ، ديوان ، 2 / 1008 - 1009 ، خوارزمى ) .\r\n\r\n195 / 1 . محيى الدين عربى كه حكيم روزگار و . . . :\r\nمحيى الدين ابو عبد اللّه محمّد بن على بن محمّد بن عربى حاتمىّ طائى ( از تبار حاتم طائى ) اندلسى ، عارف مشهور و صاحب مذهب وحدت وجود ، كه توسّط پيروانش به « شيخ الاكبر » ملقّب است و در اسپانيا وى را « ابن سراقه » نيز خوانده‌اند ، ولى در شرق معمولا او را ابن عربى ( بدون الف و لام تعريف مىگويند ، تا از قاضى ابوبكر محمد بن عبد الله المعافرى اندلسى معروف به ابن العربى ممتاز باشد ) . وى در 17 رمضان 560 ، ه . ق . در مرسيه متولد شد . در سال 568 ه . ق . به اشبيلّيه برده شد و در آنجا حدود سى سال اقامت گزيد . در آنجا و هم در سبته حديث و فقه خواند . در سال 590 ه . ق . به تونس و در سال 598 ه . ق . به مشرق رفت و هرگز از آنجا برنگشت . در همان سال ( 598 ) به مكّه رسيد ، در سال 601 بار ديگر دوازده روز در مكّه گذرانيد ، و بار ديگر به سال 611 ه . ق . به مكّه بازگشت . و چند ماه در آنجا اقامت كرد ، ولى سال بعد به حلب رفت . ابن عربى به موصل و آسياى صغير نيز سفر كرده است . هر جا كه مىرفت شهرت او نيز با او مىرفت ، و از توانگران نيز عطاياى زيادى مىگرفت و اغلب به نيازمندان مىبخشيد . و وقتى كه در آسياى صغير بود صاحب روم خانه‌يى به او بخشيد ، سائلى از او چيزى خواست و او گفت چيزى جز اين خانه ندارم و آن را به تو بخشيدم . سرانجام ابن عربى در دمشق اقامت گزيد و در ربيع الثانى 638 / اكتبر 1240 در همانجا در گذشت ، او را در پاى جبل قاسيون به خاك\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nسپردند ، جايى كه بعدها دو پسرش نيز در آنجا دفن شدند .\r\nابن عربى از لحاظ فروع دين ، به مذهب ظاهرى هم‌ميهن خود ابن حزم ظاهرى ( وفات 456 ه . ق . ) بود ولى تقليد را ردّ مىكرد ، و از لحاظ اصول دين به مذهب روحانى و باطنى معتقد بود ( « كان ظاهرّىّ المذهب فى العبادات ، باطنىّ النّظر فى الاعتقادات » ) هرچند كه براى انجام اوامر دين اسلام و همينطور اقرار به ايمان ، تنها رهنماى ابن عربى آن نور باطنى بود كه اعتقاد داشت از طريق خاصى باطن او را منوّر ساخته است « 1 » . ابن عربى معتقد بود كه همهء هستى اساسا واحد است ، و آن همه تجلّى ذات الهى است . بنابراين ، اديان مختلف نيز به نظر او برابر و يكسان‌اند وى معتقد بود كه « نور محمّدى » را ديده است و اسم « اعظم خدا » را مىداند ، و معرفت اكسير يا كيميا را بدست آورده امّا نه از راه كسب بلكه از راه الهام . از اين روى ، او را « زنديق » خواندند ، و در مصر حتّى عوامّ براى كشتن او شوريدند .\r\nمهم‌ترين كتاب او الفتوحات المكيّه است ، كه بعدها توسّط الشعرانى ( وفات 973 ه . ق . ) خلاصه شد ، و آن معرفت كاملّى از نظام تصوّف در 560 فصل بدست مىدهد ، كه فصل 559 آن شامل خلاصه‌يى از همهء كتاب است . وقتى از او خواسته شد كه « تأنيّهء » ابن فارض ( وفات - 632 ه . ق . ) را شرح كند . ابن عربى گفت :\r\n« فتوحات من ، خود شرح آن قصيده است » . اين كتاب در چهار مجلّد بزرگ نخست در بولاق ( 1274 ه . ق . ) ، و سپس در قاهره ( 1329 ه . ق . ) چاپ شده است . پس از فتوحات ، فصوص الحكم او شهرت دارد كه در اوايل سال 627 / 1229 در دمشق به نوشتن آن شروع كرد ، اين كتاب با شرح تركى آن به سال 1252 در بولاق چاپ شد ، و\r\n\r\n\r\n","description":"","footnote":"\r\n( 1 ) . ابن عربى مدّعى است كه در محروسهء دمشق ( در دههء آخر ماه محرّم 617 ه . ق . ) پيامبر اكرم ( ص ) را بخواب ديده و كتاب فصوص الحكم را از دست آن حضرت گرفته و از سوى هم ايشان مأمور گشته است كه آن را براى مردم آشكار سازد تا بدان بهره‌مند شوند « . . . فإنّى رأيت رسول اللّه ( ص ) فى مبشرّة اريتها . . . ، فقال لى : هذا كتاب فصوص الحكم ، خذه و اخرج به الى الناس ينتفعون به ، فقلت : السمع و الطاعة . . . » ( - فصوص ، 47 ، بيروت ، 1946 ، به اهتمام دكتر ابو العلاء عفيفى ) .\r\n","page_name":" 242 ","page_number":242},
  {"content":"\r\n\r\nنيز همراه با شرح عبد الرّزاق كاشانى در قاهره دو بار ( 1321 و 1309 ه . ق . ) منتشر گرديد . و اخيرا ابو العلاء عفيفى آن را با يك جلد شرح دقيق و مقدّمه‌يى فاضلانه چاپ كرد ( بيروت ، دار الكتاب العربى ، 1946 / 1365 ) . كتاب 27 فصّ دارد و متجاوز از 200 شرح و تعليقه بر آن نوشته شده است .\r\nدر سال 598 ه . ق . وقتى كه ابن عربى به مكّه وارد شد با زنى فرهيخته در آن شهر آشنا گرديد و در بازگشت از آنجا به سال 611 ه . ق . ، مجموعهء كوچكى از اشعار عاشقانه سرود كه يادبودى از دانش و محبوبيّت آن زن و دوستى متقابل آن دو باشد ، ولى در سال بعد لازم ديد كه بر آن اشعار شرحى عرفانى بنويسد . چاپ اين مجموعه با ترجمه‌يى انگليسى از متن و شرح هر دو توسّط نيكلسن انجام گرفت ؛ نام اين مجموعه ترجمان الاشواق است . رسالهء كوچكى نيز در « اصطلاحات صوفيه » نوشته بود كه همراه با تعريفات سيّد شريف جرجانى به آلمانى توسط فلوگل ترجمه شده است . و اين دو كتاب ، نخستين آثار اوست كه به زبان‌هاى اروپايى ترجمه شده است .\r\nروى هم رفته حدود 150 كتاب و رساله از وى شناخته شده است ، و گفته‌اند كه اين مقدار تازه بخشى از همه نوشته‌هاى اوست .\r\nدانشمندان گوناگون از فقيه و اصولى گرفته تا متكلّم و فيلسوف دربارهء او سخنان زيادى گفته‌اند و « متألّه » و « محقّق » و « زنديق » و « كافر » ش خوانده‌اند . آثار او را نيز برخى تحريم كرده‌اند و برخى بسيار ستوده‌اند . از اتّهاماتى كه به وى زده‌اند يكى اينست كه وى به « حلول » يا « اتّحاد » معتقد بوده است . به طور خلاصه ، وى مخالفانى چون ابن تيميّه ، تفتازانى و ابراهيم بن عمر بقاعى داشته است . از طرفداران او مولوى ، عبد الرّزاق كاشانى ، فيروزآبادى ، ابن العماد حنبلى ، سيوطى و ملّا صدراى شيرازى و حاجى سبزوارى را مىتوان نام برد .\r\nابن عربى ، مطابق اصول خود و با تأويل آيات قرآن كريم بر مسلك خويش ، نتيجه گرفته است كه فرعون مؤمن بود و با ايمان مقبول از جهان رفت : « فقبضه طاهرا مطهّرا ليس فيه شئ من الخبث لانّه قبصه عند ايمانه قبل ان يكتسب شيئا من\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nالآثام » - خدا جان فرعون را گرفت در حالى كه او از هر پليدى پاك بود زيرا جانش را وقتى گرفت كه او ايمان آورد و هنوز به گناهى نيالوده بود ( - فصوص الحكم ، 201 . نيز ، - 201 - 211 ، و حواشى دكتر ابو العلاء عفيفى بر آن ، صفحات 298 - 300 ، بيروت ، 1946 ) . و اين يكى از مواردى است كه عالمان شريعت بر ابن عربى اعتراض كرده كافرش شمرده‌اند . مولوى نيز همين عقيده را داشته است ، نهايت آنكه شيوهء بيان او فرق مىكند ، و آن را محملى مىتوان نهاد ( مثنوى ، 1 / 65 ، علاء الدوله ؛ فروزانفر ، شرح مثنوى شريف ، 1039 - 1041 ، دانشگاه تهران ) :\r\n روزْ موسى پيشِ حق نالان شده * نيمشب فرعون هم گريان بده\r\nكاين چه غُلّ است اى خدا بر گردنم * ورنه غُل باشد كه گويد من منم ؟ . . . .\r\nچونكه بىرنگى اسيرِ رنگ شد * موسيى با موسيى در جنگ شد\r\nچون به بىرنگى رسى كان داشتى * موسى و فرعون دارند آشتى . \r\nبرخى ديگر از انديشه‌هاى او را در زير عنوان « انسان كامل » از همين حواشى آورده‌ايم ، بدانجا رجوع فرمايند .\r\n\r\nمراجع\r\n- سبط ابن الجوزى ، مرآة الزمان ، حيدرآباد ، 1952 ، 8 / 736 و ما بعد\r\n- شعرانى ، اليواقيت و الجواهر ، 14 - 6 ، قاهره ، 1306 ه . ق .\r\n- حاجى خليفه ، كشف الظنون ، 2 / 193 - 190 ، آستانه ، 1310 ه . ق .\r\n- ابن عربى ، فصوص الحكم ، چاپ بيروت ، 1946 / 1365 به اهتمام ابو العلاء عفيفى .\r\n- ابن شاكر كتبى ، فوات الوفيات ، 2 / 43 - 241 ، چاپ بولاق ، 128 ه . ق .\r\n- ابن خلّكان ، وفيات ، 2 / 65 - 64 ، چاپ تهران ، 1284 ه . ق .\r\n- ابن العماد ، شدرات الذّهب ، 5 / 202 - 190 ، چاپ بيروت ، 1950 .\r\n- محمد رجب حلمى ، البرهان الازهر فى مناقب الشيخ الاكبر ، قاهره ، 1326 ه . ق . ( با ترجمه تركى در حاشيهء آن ) .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nفهرست لغات و اصطلاحات\r\n[ فهرست لغات و اصطلاحاتى كه در حواشى شرح شده و برخى كه نشده .\r\n« شماره » ها اشاره به شمارهء صفحه و « ح » اشاره به حاشيه است 
  ] .\r\nآ آثار مصطفى ( ص ) ، 148\r\nآثم ، 213 / ح 5\r\nآدم صفىّ ، 111\r\nآذر ( - آتش ) ، 71\r\nآسانى گزيدن ، 77 / ح 4\r\nآلات مناهى ، 101\r\nآميزگار ، 96 / ح 1\r\nآيات بيّنات ، 145 / ح 2\r\nأ ابدا ، 69 / ح 1\r\nابد الدهر ، 121 / ح 1\r\nابرام نمودن ، 192 / ح 1\r\nابطال ، 179 / ح 2\r\nابله مرزوق ، 110 / ح 2\r\nاتباع ، 173 ، 210\r\nاحد طرفين ، 82 / ح 1\r\nاحتراز نمودن ، 185\r\nاخبار نبوى ، 183\r\nاختراع ، 59 / ح 3\r\nاختلاج ، 58 / ح 2\r\nاخذ رشوت ، 180 / ح 1\r\nاخلاق رديئه ، 187 / ح 3\r\nادراك حقوق و افاضت خيرات ، 47 / ح 3\r\nارباب طمع ، 148\r\nارباب كياست ، 93 / ح 1\r\nارحم الرّاحمين ، 213 / ح 1\r\nارذل خصائل ، 198 / ح 3\r\nاز شمشير بازمانده ( - بقيّة السيف ) ، 137 / ح 2\r\nازمنه ماضيه ، 92 / ح 1\r\nاز موانع به معارج اعلى رسانيدن ، 198\r\nاستعباد خلق ، 96 / ح 1\r\nاستقصاء ، 147 / ح 2\r\nاستمساك ، 202 / ح 1\r\nاسوء سير ، 125 / ح 3\r\nاصحابنا ، 79 / ح 1 ، 168\r\nاصحاب وقاحت ، 191 / ح 1\r\nاضاعة ( - تباه ساختن ؛ از دست دادن ) ، 103 / ح 3\r\nاضغاث احلام ، 159 / ح 2\r\nاطلاق كردن ، 94 / ح 3\r\nاعتدال مزاج ، 55 / ح 1\r\nافاضت ، 48 / ح 2\r\nافساد ، 179\r\nاقتناء ( - كسب كردن و گرد آوردن ) ، 188\r\nاقصى الغايه ، 193 / ح 2\r\nاكابر ، 157\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاكابر سلف ، 93 / ح 3\r\nاكتساب معارف ، 57\r\nالتفات نكردن ، 106 ، 174 / ح 1\r\nالتفات نمودن ، 174 / ح 1\r\nالتقاء ساكنين ، / 168 ح 4\r\nالزام كلمهء تقوى ، 77 / ح 4\r\nامّا بعد ، 44 / ح 4\r\nامام امور و عزايم ، 148 / ح 3\r\nامراض مزمنه ، 47 / ح 5\r\nامعاء خصيه ، 205 / ح 1\r\nاميد زندگانى قطع كردن ، 157\r\nانباردارى ( - احتكار ) ، 163 / ح 1\r\nانحصار نفس 185\r\nاندراس ، 56 / ح 4\r\nانسان كامل ، 64 / ح 4\r\nانصار ، 44 / ح 2\r\nانقياد نفس ، 75\r\nاهوال ، 74 / ح 1\r\nاوباش ، 169 / ح 4\r\nاوضاع ( - مواضعات ، پيمان‌ها ) ، 58 / ح 4\r\nايادى ، 124 / ح 4\r\nايثار كردن ، 162 / ح 1\r\nايذاء ، 105\r\nايمن ، 53 / ح 1\r\nب باد دادن ( يا ياد دادن ) ، 85 / ح 3\r\nبار حلم ، 168\r\nباژگونه ، 119 / ح 1\r\nباضعاف ، 206 / ح 2\r\nباعتدال ، 75 - 76 / ح 3\r\nبانواع ، 209 / ح 1\r\nبه تبعيّت ، 75\r\nبتحرير رسانيدن ، 58 / ح 5\r\nبتقديم رسانيدن 165 / ح 1\r\nبتنهايى ، 175 / ح 1\r\nبجان رسيدن ، 19 / ح 2\r\nبجان رنجيدن ، 214 ، 205\r\nبحاصل كردن ، 171 / ح 2\r\nبخل ، 151 / ح 2\r\nبخلاف ، 204 / ح 1\r\nبد اخلاق ، 54 / ح 2\r\nبرابر تيغ داشتن ، 85\r\nبرابر جان بودن ، 152 / ح 2\r\nبراهين قاطعه ، 111\r\nبركت ظلم ، 133\r\nبزيان بردن ، 138 / ح 3\r\nبه سختى گذاردن ، 77 / ح 4\r\nبسمع رسانيدن ، 161\r\nبضرب فرو گرفتن ، 205 / ح 2\r\nبعد فراق بدن ، 65 / ح 2\r\nبغايت ، 212 / ح 1\r\nبكلّى ، 168 / ح 5\r\nبكمال ، 53 / ح 3\r\nبلاء ( و بلا ) ، 155\r\nبهتان ، 101 ، 105 / ح 4\r\nبهل ، 122 / ح 1\r\nبه هيچ وجه ، 158 / ح 2\r\nبه وسيلت ( - بوسيلت - بىوسيلت ) ، 42 / ح 1\r\nبيشرمى پيشه گرفتن ، 189\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nپ پاكدامن ( - تردامن ) ، 95 / ح 2\r\nپردهء سماع ، 82 / ح 3\r\nپرورش به شرط يافتن ، 169\r\nپوست خلق كندن ، 189\r\nپيرايه ، 41 / ح 3\r\nپيش چشم داشتن ( - پيش چشم كردن ) ، 67 / ح 2\r\nت تألّم ، 78 / ح 1\r\nتأويل انگيختن ، 208 / ح 4\r\nتبعت ، 80 / ح 3\r\nتحاشى ، 107 / ح 1\r\nتحايا ( ج تحيّت ) ، 44 / ح 1\r\nتحريض ، 144 / ح 1\r\nتحمّل ( - احتمال كدّ ) ، 77 / ح 1\r\nتخليد ذكر ، 145 / ح 1\r\nتدبير وزراى ناقص عقل ، 130 - 131 / ح 1\r\nتراش ( و تراشيدن ) ، 149 / ح 1\r\nتردّد ، 108 / ح 1\r\nترفّع ، 75 / ح 1\r\nترهّات ، 149 / ح 2\r\nتزايد ، 139 / ح 2\r\nتزوير ، 178\r\nتسخر زدن ، 83 / ح 2\r\nتصحيف ، 162 / ح 2\r\nتصفيهء عقل ، 72\r\nتعاطى ، 202 / ح 1\r\nتعالى و تقدّس ، 63 / ح 1\r\nتغلّب ، 96 / ح 1\r\nتفت ، 70 / ح 2\r\nتقدير كردن ( - فرض كردن ؛ در نظر گرفتن ) ، 153 / ح 3\r\nتكحّل ، 220 / ح 1\r\nتلبيس ، 178 / ح 3\r\nتلويح ، 51 / ح 1\r\nتمسيك ، 202 / ح 1\r\nتميز ، 56 / ح 2\r\nتمييز ، 73 / ح 1\r\nتنعّم ، 198 / ح 2 ، 189\r\nتهكّم ، 80 / ح 1\r\nتهمت ، 77 / ح 4\r\nتواضع ، 77 / ح 3\r\nتيره شدن ، 141 / ح 1\r\nتيغ بىدريغ ، 137 / ح 1\r\nث ثبات ، 76 / ح 7\r\nثقات ، 143 / ح 1\r\nج جان بدر بردن ، 57 / ح 2\r\nجان به مالك سپردن ، 160\r\nجذب منفعت ، 105\r\nجزع ، 76 / ح 4\r\nجزيه ، 138 / ح 1\r\nجگرگوشگان ، 157 / ح 1\r\nجلد بهم ساختن ، 200\r\nجلّت قدرته ، 41 / ح 2\r\nجماع دادن ، 113 ، 110\r\nجنسيّت كلّىّ ، 180 / ح 4\r\nجهنّمى ، 81 / ح 1\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nچ چنان كه حقّ او است ، 62 / ح 5\r\nچنگيان ، 84 / ح 1\r\nچهار و هفت ، 70 / ح 2\r\nچير ، 82 / ح 3\r\nح حاشا ، 126 / ح 2\r\nحجّام فضول ، 191 / ح 5\r\nحجره ، 195 / ح 4\r\nحدّ ، 61 / ح 1\r\nحرام‌خوارگى ، 178\r\nحرمان ، 111 / ح 2\r\nحرون ، 73 / ح 1\r\nحسبة للّه ، 40 / ح 2 ؛ 164 / ح 1\r\nحسن عادت ، 77 / ح 1\r\nحشر و نشر ، 68 / ح 1\r\nحضرت ذو الجلال ، 48\r\nحضرت رسالت ، 50 / ح 4\r\nحضرت عزّت ، 47 / ح 1\r\nحطام ، 90\r\nحكمت ، 61 - 62\r\nحلق خود را به سرپنجهء گرسنگى فشردن ، 158 / ح 1\r\nحلم ، 167 / ح 1\r\nحميّت ، 77 / ح 4 ، 173 ، 175\r\nحميّت جاهليّت ، 77 / ح 4\r\nحياء ، 185 / ح 1\r\nحيلت ، 179\r\nخ خائب ، 171 / ح 3\r\nخاسر ، 171 / ح 3\r\nخائب و خاسر ، 187 / ح 4\r\nخاطر خطير ( و ضمير منير ) ، 57 / ح 1\r\nخانه برانداختن ، 173\r\nخبث ، 105 / ح 3\r\nخداناباوران ( - ملاحده ) ، 15\r\nخداوندگار ، 88 / ح 1\r\nخدمتشان ، 67 / ح 3\r\nخذلان ، 111 / ح 2\r\nخرده‌دان ، 66 / ح 1\r\nخرقه ، 162\r\nخرقهء هفده منى ( يا هجده منى ) ، 132 / ح 2\r\nخروج و دخول ، 60 / ح 1\r\nخصب نعمت ( - خصب و نعمت ) ، 152 / ح 1\r\nخلاص ، 192 / ح 2\r\nخلاص دادن ، 192 / ح 3\r\nخلاص يافتن ، 193\r\nخلعت ، 83\r\nخلق ، 184 ، 43\r\nخلق ، 43\r\nخلل ، 125\r\nخلل رسيدن ، 161\r\nخليفهء خدا ، 64 / ح 4\r\nخود نيوشيدن ، 205\r\nخوش‌آمد ، 199\r\nخون ناحق ، 80 / ح 2\r\nخويشتن‌دار ، 103\r\nد داد و ستد ، 118 / ح 2\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nداعيهء تمتّع ، 107 / ح 5\r\nدبّه ، 204 / ح 4\r\nدبّه خايه ، 205\r\nدر پس درها ماندن ، 190\r\nدر پناه ( چيزى يا كسى ) گريختن ، 151 / ح 4\r\nدر سپوختن ، 116\r\nدر سر چيزى رفتن ، 140 / ح 2\r\nدر سر كارى كردن ( عمر . . . ) ، 196\r\nدر قلم آوردن ( - نوشتن ) ، 59 / ح 1\r\nدرك اسفل ، 136 / ح 1\r\nدر معرض تلف آوردن ، 151\r\nدر معرض سخط آوردن ، 212 ، ح 2\r\nدروس ( - اندراس ) ، 56 / ح 4\r\nدروغ مصلحت‌آميز ، 208 / ح 1\r\nدست يازيدن ، 158 / ح 3\r\nدشمن‌كام ، 171 / ح 4\r\nدغدغه ، 13 / ح 4\r\nدغدغه عدالت ، 139\r\nدفع روا داشتن ، 108 / ح 2\r\nدفع مضرّت ، 105\r\nدل خوش كردن ، 211\r\nدل در . . . بستن ، 146\r\nدليل تراشيدن ، 209\r\nدل طپانيدن ( - تپانيدن ) ، 206\r\nدمسرد ، 104 / ح 3\r\nدناءت نفس ، 191 / ح 4\r\nدولتيار ، 112 / ح 1\r\nدولتيارى ، 112\r\nدهر ( و دهريّه ) ، 54 / ح 3\r\nديّوث ، 175 / ح 3\r\nديّوثكى ( يا ديوسگى ؟ ) ، 206 / ح 1\r\nذ ذات شريف ، 66\r\nذروهء نيلوفرى ، 160\r\nر راحت عاجل ، 80 / ح 5\r\nراست آمدن ، 199 / ح 4\r\nراست‌رو ، 95 / ح 3\r\nراندن تاريخ ، 81 / ح 1\r\nرأى انور ، 147 ، 153 / ح 4\r\nرحمت ، 207 ، ح 2\r\nرزانت رأى ، 147 / ح 1\r\nرضوان ، 159 / ح 4\r\nرعونت ، 187 / ح 1\r\nرقّت ، 78 / ح 1\r\nركاكت ، 130 / ح 5\r\nروح ، 45 / ح 1\r\nروح ناطقه ( - نفس ناطقه ) ، 67 / ح 4\r\nروز وغاء ، 83 / ح 2\r\nروضه ، 42 / ح 6\r\nروغن‌كش عصّاران ( سنگ . . . ) ، 154\r\nرياء ، 177 / ح 2\r\nز زبدهء دهور ، 54 / ح 3\r\nزحمت سفر و حضر كشيدن ، 158\r\nزفت ، 74 / ح 1\r\nزندگى ( - مردگى ) ، 159 / ح 3\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nزه ، 116 / ح 1\r\nزهد ، 177\r\nزهر مار كردن ، 163 / ح 5\r\nزهى ، 91 / ح 1\r\nزوال گشتن ( - زايل شدن ) ، 107 / ح 2\r\nزيان‌زدگى ، 198 / ح 5\r\nزيرك مفلاك ، 110 / ح 2\r\nس سبب دركات ، 204 / ح 1\r\nسپوختن ، 116 / ح 2\r\nسترده گشتن ، 63 / ح 5\r\nسترّه ، 64 / ح 4\r\nستوربانى ، 135 / ح 2\r\nسخاوت ، 143 ، 144\r\nسخره ، 73 / ح 1\r\nسخط ، 69 / ح 3\r\nسر به زانوى حرمان نهادن ، 190\r\nسر كيسه به برگ گندنا بستن ، 146 / ح 2\r\nسعى ، 60 / ح 2\r\nسعى بليغ بتقديم رسانيدن ، 54 / ح 1\r\nسعيد الدارين ، 175\r\nسفاهت بتقديم رسانيدن ، 207 / ح 1\r\nسكون نفس ، 76 / ح 6\r\nسماع ، 82 / ح 3\r\nسمت ، 190 / ح 2\r\nسنگ زيرين آسيا بودن ، 173 / ح 1\r\nسنن ، 67 / ح 1\r\nسنن و اوضاع ، 56 / ح 1\r\nسه طلاق زن ياد كردن ، 201 / ح 1\r\nسياست ، 126 / ح 1\r\nسياست ناقصه ، 96 / ح 1\r\nسير ( ج سيرت ) ، 93 / ح 1\r\nش شارع ، 98\r\nشايد بود ( - شايد بودن ) ، 103 / ح 1\r\nشدن ( - سپرى گشتن ) ، 58 / ح 1\r\nشرح اسم كردن ، 167\r\nشره ، 191\r\nشريعت ( و طريقت و حقيقت ) ، 64 / ح 4\r\nشطرنج آتشين ، 183\r\nشعار ( و دثار ) ، 140 / ح 1\r\nشعشعهء توتيا ، 79 / ح 1\r\nشفقت ، 211 / ح 2\r\nشقاوت ، 121 / ح 3\r\nشماتت ، 86 / ح 2\r\nشمّه ، 52 / ح 3\r\nشورانگيزى ، 161\r\nشهامت ( و شهم ) ، 77 / ح\r\nشهره دادن ، 148 / ح 4\r\nشهوات ، 70\r\nص صاحب توفيق ، 72 / ح 1 ، 141 ، 174\r\nصاحب‌حزم ، 88\r\nصاحب معظّم ، 10\r\nصادق القول ، 208 / ح 2\r\nصحبت شيخكان ، 176\r\nصدر جهنم ، 129\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nصدق ، 198 / ح 2 ، 186\r\nصدق الامير كار فرمودن ، 199 / ح 2\r\nصراط ، 182 / ح 1\r\nصفقه ، 172 / ح 1\r\nصفىّ ، 53 / ح 2\r\nصلاى عامّ در دادن ، 174 / ح 4\r\nصلوات نامعدود ، 42 / ح 5\r\nصنج ( - چنگ ) ، 84 / ح 1\r\nصهباء ، 71\r\nض ضابط ( بزرگان . . . ) ، 155 / ح 1\r\nط طارى ، 50 / ح 2\r\nطاعنان ، 161 / ح 4\r\nطراز ( - تراز ) ، 43 / ح 4\r\nطريق ايمن ، 53 / ح 1\r\nطعنه ، 79 / ح 1\r\nطعنه زدن ، 119\r\nطغرا ( - طورغاى ) ، 43 / ح 6\r\nطفلان خاندان كرم ، 157\r\nطفيل خوان ، 103 / ح 2\r\nطمأنينه ، 168 / ح 1\r\nطنز ، 79 / ح 1\r\nظ ظفر يافتن ( بر مراد . . . ) ، 187\r\nظلمت ظلم عدالت ، 141 / ح 2\r\nع عاجلا و آجلا ( - دنيا و آخرت ) ، 80 / ح 5\r\nعالم امر ( - عالم خلق ) ، 45 / ح 2\r\nعالم توحيد ، 63 / ح 3\r\nعالم سفلى ، 46 / ح 3\r\nعالم قدس ، 47 / ح 4\r\nعبث ، 102 / ح 1\r\nعتاب كردن ، 161\r\nعدالت ، 123 / ح 1\r\nعدول ، 210\r\nعربده ، 127 / ح 2\r\nعرض ، 101 / ح 3\r\nعروس شرع ، 50 / ح 5\r\nعزّ شأنه ، 47 / ح 2\r\nعزيز الوجود ، 165 / ح 2\r\nعشوه ، 106 / ح 1\r\nعشوهء دنيا ، 106\r\nعصيان ، 178 / ح 2\r\nعظائم امور ، 75\r\nعفّت ، 93\r\nعلّة المشايخ ، 114 / ح 1\r\nعلم اخلاق ، 51 / ح 3\r\nعلماى سلف ، 51 / ح 4\r\nعليه اكمل التحيّات ، 43 / ح 1\r\nعوامّ ، 119\r\nغ غايت جهد ، 42 / ح 3\r\nغر ، 107 / ح 4\r\nغرّه شدن ، 150 / ح\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nغزا ، 14 / ح 3\r\nغزو كردن ، 88 / ح 3\r\nغول ، 172 / ح 4\r\nغيبت ، 94 / ح 5\r\nف فاحش ، 95 / ح 1 ، 106 / ح 2\r\nفارغ زيستن ، 175\r\nفخذ ( - ران ) ، 83 / ح 3\r\nفرصت . . . فوت كردن ، 120\r\nفرو كردن ( - به تواضع و افكندگى واداشتن ) ، 77 / ح 3\r\nفسق ، 101 / ح 1\r\nفصّاد ( و فصد ) ، 160 / ح 1\r\nفصل الخطاب ، 44 ، ح 4\r\nفضاحت ، 190\r\nفضايل اربعه ، 53 / ح 4 ، 122 / ح 2\r\nفضول ( و فضولى ) ، 191 / 5\r\nفضيلت شجاعت ، 76 / ح 4\r\nفقهاء ، 210\r\nفكر صافى و انديشهء شافى ، 55\r\nفلوس ( ج فلس ) ، 153 / ح 1\r\nفوت شدن ، 160\r\nفيض حقّ ، 160\r\nق قائم بالذّات ، 67 / ح 5\r\nقابض الارواح ، 160\r\nقابله ، 206\r\nقاصر ، 52 / ح 4 ، 188\r\nقتّال ، 111 / ح 4\r\nقحبه زن ، 205\r\nقرب ، 139 / ح 1 ، 69 / ح 3\r\nقربان ( و قربت و قربات و قربى ) ، 69 / ح 3\r\nقصور ، 52 / ح 4\r\nقصير ، 52 / ح 2\r\nقضاة ، 210 / ح 1\r\nقضيّه ، 80 / ح 1 ، 212 / ح 3\r\nقلّاش ، 170\r\nقلندر ، 138 / ح 2\r\nقليه ، 158 / ح 5\r\nقليهء حلوا ، 58 / ح 5\r\nقوّاد ، 175 / ح 4\r\nقولنج ، 154 / ح 1 ، 120\r\nقوّهء عملى ، 62\r\nقوّهء نظرى ، 62\r\nقهرمان ، 45 / ح 5\r\nقياس ذو حدّين ، 82 / ح 2\r\nقيصر ، 153 / ح 5\r\nك كار با « لا » بالا باشد ، 156 / ح 1\r\nكار فرمودن ( - به كار بردن ) ، 199 / ح 3\r\nكازه ( - خانهء نيين ) ، 134\r\nكبار مفسّران ( - تفسيردانان بزرگ ) ، 181\r\nكتب شرعى ، 204\r\nكدينه ( - چوبى كه گازران جامه بدان كوبند ) ، 152\r\nكرّم اللّه وجهه ، 134 / ح 1\r\nكرم باژگونه ، 119\r\nكرور زمان و مرور اوان ، 56 / ح 3\r\nكريم الطرفين ، 118 / ح 3\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nكسوت خلق و منشور خلق ، 43 / ح 2\r\nكفّارت ، 99 / ح 1\r\nكل ( - كچل ) ، 204\r\nكلاه سرورى ، 160\r\nكلبتين ، 152 / ح 4\r\nكلپتره ، 33 / ح 2 ، 102 / ح 4\r\nكلكل ، 206 / ح 2\r\nكلكلهء ملايكه ، 206\r\nكليد دولت ، 120\r\nكنگره ، 131 / ح 2\r\nكوته‌دست ، 95 / ح 4\r\nكودكشان ، 181 / ح 1\r\n. . ن خر ( - بىتمييز ؛ نادان ) ، 104 / ح 1\r\n. . نسو ، 120 / ح 1\r\n. . ن درستى ، 117 / ح 3\r\nكهدان ( - كاهدان ) ، 89 / ح 2\r\nكياست ، 90 / ح 3\r\nكيفيّت ، 47 / ح 6\r\nگ گريز بهنگام ، 89 / ح 3\r\nگواهى بدروغ ، 106\r\nگواهى راست ادا كردن ، 208\r\nگوز ( - جوز ، گردو ) ، 189 / ح 1\r\nگوش داشتن ، 35 / ح 1 ، 155 / ح 3\r\nل لا جرم ، 181\r\nلا شكّ ، 80 / ح 4\r\nلا و نعم ، 155\r\nلخت‌لخت ، 116 / ح 4\r\nلدات [ - همزادان 
  ] ، 51 / ح 1\r\nلفظ « نعم » و لفظ « بغم » ، 156 / ح 1\r\nلوت ، 83 / ح 1\r\nلولاك . . . ، 43 / ح 5\r\nم مأخوذ ، 102 / ح 2\r\nمادّهء خصومت ، 198 / ح 4\r\nماشرا [ - آماس ، ورم خونى 
  ] ، 154\r\nمآكل و مشارب و مناكح ، 75 / ح 1\r\nمالش خوردن ، 170 / ح 1\r\nمالك ( دوزخ ) ، 153 / ح 4\r\nماليخوليا ( - ملانكولى ) ، 154\r\nمأمول ، 60 / ح 1\r\nماهيّت ، 47 / ح 7\r\nمبذول گردانيدن ، 42 / ح 4\r\nمبرّا ، 211\r\nمبرهن گردانيدن ، 111 / ح 3\r\nمتبرّم ، 192\r\nمتصوّفه ، 113 / ح 1\r\nمتطبّب فضولى ، 113 / ح 1\r\nمتلاشى ( و لا شئ و لاش و لشأ ) ، 68 / ح 2\r\nمتلاشى ( - تلاشى ) ، 127 / ح 3\r\nمتلذّذ ، 194 / ح 2\r\nمتمكّن شدن ، 203\r\nمثله گردانيدن ، 172 / ح 5\r\nمجانست ، 202 / ح 1\r\nمجبول ، 180 / ح 2\r\nمجموع خلايق ، 182\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمجوّف ، 187 / ح 1\r\nمجوّفه ، 48 / ح 3\r\nمحاربات ، 78 / ح 2\r\nمحتاج اليه ، 165 / ح 3\r\nمحترفه ، 137 / ح 3\r\nمحرم پيغام ، 82 / ح 3\r\nمحروس و مصون ، 46 / ح 1\r\nمحظوظ ، 46 / ح 2 ، 194 / ح 2\r\nمحنت اجل ، 80 / ح 5\r\nمخادعه ، 79 / ح 1\r\nمخاصمت ، 206\r\nمختار ( مذهب . . . ) ، 58 / ح 3\r\nمخنّث ، 74 / ح 1\r\nمدّة العمر ( - مدّت عمر ) ، 103 / ح 2\r\nمدخلى داشتن ، 169 / ح 3\r\nمذلّت ، 121 / 2\r\nمذمّت ، 96 / ح 1 ، 185\r\nمذهب اصحابنا ، 79 / ح 1\r\nمذهب منسوخ ، 73\r\nمرادات ، 188 / ح 1\r\nمرتبت يافتن ، 203\r\nمردوار ، 57 / ح 2\r\nمرده‌ريگ ( و مرده‌رى ) ، 153 / ح 2\r\nمرض موت ، 195 / ح 3\r\nمرضيّه ، 64 / ح 3\r\nمركوز ، 62 / ح 2\r\nمروىّ ، 143 / ح 2\r\nمزاج ، 55 / ح 1\r\nمزعفر ، 163 / ح 4\r\nمزيّن ، 174\r\nمستظهر ، 151 / ح 3\r\nمستعدّ قبول ، 122\r\nمستغنى ، 165\r\nمستوره ، 174 / ح 3\r\nمسخرگان ، 85 / ح 2\r\nمسكته‌گوى ، 107\r\nمسلمانان ، 179 / ح 3\r\nمشايخ ، 210\r\nمشرّف ، 63 / ح 2 ، 130 / ح 1\r\nمشوّش كردن ، 211\r\nمشيّد ، 131 / ح 4\r\nمصادره ، 127 / ح 1\r\nمصافّ ، 86 / ح 1\r\nمصالح بلاد و عباد ، 127\r\nمصحف ، 200 / ح 2\r\nمصداق ، 96\r\nمصلحت ، 128\r\nمطرب ، 87 / ح 2\r\nمطربان ، 82 / ح 3\r\nمطرّز ، 43 / ح 8\r\nمطلوب حقيقى و غرض كلّى ، 62 / ح 6\r\nمطوّلات ( - مختصرات ) ، 52 / ح 1\r\nمعاد ( و معاش ) ، 55 / ح 2\r\nمعاش ، 91 / ح 3\r\nمعاش و معاد ، 123\r\nمعاملات و مشاركات ، 125 / ح 1\r\nمعتقد ، 70 / ح 1 ، 124\r\nمعتمد كارها كرده ، 74 / س 11\r\nمعدلت ، 124 / ح 4\r\nمعرّف ، 112 / ح 2\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمعرّفان ، 138\r\nمعركه ، 87 / ح 3\r\nمعشوقهء چابك ، 107 / ح 3\r\nمعطى ، 202 / ح 1\r\nمعقولات ، 48 / ح 1\r\nمعمور ، 130 / ح 3\r\nمعيل ، 214 / ح 5\r\nمغض [ - پيچش شكم 
  ] ، 154\r\nمغضوب ، 213 / ح 4\r\nمغفّل ، 95 / ح 4\r\nمغولان اولين و آخرين ، 136 / ح 2\r\nمغولى ، 90 / ح 2\r\nمفاخرت ، 144\r\nمفلوك ( - مفلاك - مفلاق ) ، 110 / ح 2\r\nمقاتلات ، 78 / ح 2\r\nمقام اتّحاد ، 63 / ح 3\r\nمقرّر است ، 81 / ح 1\r\nمقرّر گشتن ، 137\r\nمقصّر ، 52 / ح 2\r\nمقلّدان ( و متقلّدان ) ، 50 / ح 1\r\nمكتسب ، 150 / ح 2\r\nمكرّر ، 187 / ح 1\r\nمگر [ - قضا را ، اتّفاقا 
  ] ، 161 / ح 3\r\nملك الموت ، 193\r\nملكه ، 51 / ح 3 ، 216 / ح 2\r\nممازج ، 76 / ح 2\r\nممسك ، 202 / ح 1\r\nمناص ، 204 / ح 2\r\nمناهى ( آلات . . . ) ، 101 / ح 2\r\nمنّت داشتن ، 208 / 3\r\nمندبور ( - مندور ) ، 104 / ح 2\r\nمنسوخ ، 58 / ح 3\r\nمنشور ، 43 / ح 3\r\nمنظوم ( - منظّم ) ، 64 / ح 2\r\nمنقطع شدن ، 207\r\nمنوط ، 160 ، 150 / ح 2 ، 62 / ح 3\r\nممان ( - مگذار ) ، 109 / ح 1\r\nمنتقل گشتن ، 91 / ح 4\r\nمنع در خاطر آوردن ، 110 / ح 1\r\nمنكوب ، 111 / ح 1\r\nمواخذه كردن ، 214 / ح 1\r\nمواسات ( - مواسا ) ، 186 / ح 2 ، 124 / ح 4\r\nمواظبت كردن ، 216 / ح 1\r\nموجب درجات ، 204\r\nمودوع ، 171 / ح 1\r\nموروث ، 150 / ح 2\r\nموسوم بودن ، 177\r\nموسوم گردانيدن ، 204 / ح 2\r\nموشّح ، 43 / ح 9\r\nموكّل ، 45 / ح 4\r\nمهاجرين ، 44 / ح 2\r\nميانجى ، 48 / ح 3\r\nن نادره باز ، 107 / ح 3\r\nنامحرم ، 94 / ح 4\r\nنامحصور ، 41\r\nنامراد ، 151 / ح 1\r\nناموس ، 115 / ح 2\r\nنان تنك\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nنجدت ، 76 / ح 4\r\nنخستين فكرت ، 49 / ح 1\r\nنر - ماده ( - مخنّث ) ، 83 / ح 2\r\nنسيا منسيّا ، 62 / ح 3\r\nنسيب الابوين ، 118 / ح 4\r\nنصّ تنزيل ، 100 / ح 1 ، 147\r\nنظاره كردن ، 87\r\nنعيم مقيم ، 65 / ح 3\r\nنفس سبعى ، 75\r\nنفس غضبى ( - سبعى ) ، 75\r\nنفس ناطقه ، 216\r\nنقاب از چهره . . . برانداختن ، 50 / ح 5\r\nنكته‌گيرى ، 179 / ح 1\r\nنكته وارد كردن ، 176\r\nنماز پيشين ( - ظهر ) ، 39 / ح 1 ، 199 / ح 5\r\nنمايم ( - ظاهر شوم ) ، 159 / ح 1\r\nنمىيارم ( از : يارستن ) ، 87 / ح 1\r\nنوّاب ، 176 / ح 3\r\nنوّاب اشرف ، 176\r\nنواله ، 194 / ح 3\r\nنوخاسته ، 90 / ح 1\r\nنوخاستهء شيرين ، 203\r\nنوره ، 64 / ح 1\r\nنور هدايت ، 141\r\nنهج ، 59 / ح 2\r\nنهج اعتدال ، 50 / ح 2\r\nنهج صدق ورزيدن ، 198 / ح 6\r\nنيك‌خويى ، 54\r\nه هجاء ، 117 / ح 1\r\nهجاگو ، 81 / ح 1\r\nهزل ، 59 / ح 4\r\nهيز ( - حيز ؟ ) ، 83 / ح 3\r\n« هيز زى و دير زى » ، 88 / ح 2\r\nهژبر ، 116 / ح 3\r\nهمّت بر ازالت مصروف داشتن ، 186\r\nهمّت بلند ، 76\r\nهمگنان [ - همگان 
  ] ، 122 / ح 2 ، 194\r\nهول ( - هائل ) ، 74 / ح 1\r\nهين ، 168\r\nو واجب الوجود ، 41 / ح 1\r\nوجه ، 152 / ح 3 ، 211\r\nوجه احسن ، 53 / ح 1\r\nوجه ساختن ، 209\r\nورزيدن ( - انجام دادن ؛ تمرين كردن و پيشه گرفتن ) ، 100\r\nورطه ( ج ورطات و . . . ) ، 49 / ح 2\r\nوصايا ، 155\r\nوعاء ، 98 / ح 1\r\nوعده رفتن ، 216\r\nوفاء ، 191 / ح 3 ، 186\r\nوقاحت ، 190 / ح 1\r\nوقار ، 170 / ح 2\r\nوكلاى قاضى ، 177 / ح 1\r\nى يمن ، 90\r\n\r\n\r\n","description":"","footnote":"","page_name":" 256 ","page_number":256}
  ]