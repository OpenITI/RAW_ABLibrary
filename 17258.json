[
  {"content":"\r\n\r\nتاريخچه نوروز\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nشناسنامه كتاب\r\nنام كتاب : بحثى درباره نوروزو تاريخچه آن\r\nتيراژ : 5000\r\nمؤلف : مرحوم حجة الاسلام والمسلمين حاج شيخ جواد خراسانى\r\nنشر از : انتشارات شهيد - قم خيابان صفائيه\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\nگفتار ناشر\r\nنظر به اينكه عده‌اى از رفقا كراراً درخواست كردند كه آن‌مقدار از نوارهاى منبرهاى مرحوم والد كه مرتب و آماده است ، چاپ شود . و از طرفى منبرهاى ايشان چون در زمان رژيم طاغوت بود و روحيات و معنويات مردم نحوهء ديگرى بود . اقبال به‌دين كمتر و توجه به‌دنيا بيشتر بود و مفاسد و بدعتها كه بر خلاف شرع مقدس و اسلام است چنان كه همگى مطلعيم روز افزون بود و آلودگى به‌دنيا و ماديات كم و بيش گريبان‌گير همگى شده بود . لذا منبرهاى ايشان در جهت انتقاد از وضع زمان خود بود كه در تمام ممالك مستعمره بخصوص ممالك اسلامى و بالأخص ايران سارى بود و ايشان هم به‌مصداق فعلى « العالم أن يظهر علمه » آن‌چه در توان داشتند بيان و مردم را بيدار مىكردند . و هميشه آرزو مىكشيدند حتى يك روز هم كه شده زنده بمانند و زوال دولت پهلوى را ببينند و جشن بگيرند ولى اجل مهلت نداد و پس از دو سال از فوت ايشان ، به‌قيام و رهبرى نايب الإمام الإمام الخمينى دام ظله و ايثار خون شهدا سلطنت پهلوى ها سرنگون شد و بتدريج\r\n\r\n","description":"","footnote":"","page_name":" گفتار ناشر 1 ","page_number":3},
  {"content":"\r\n\r\nبعضى از آن مفاسد و بدعتها موضوعاً در ايران منتفى شده و اميد است بقيه هم به‌تدريج از بين برود تا اسلام را با چهرهء واقعى درخشانش لمس نموده و ايران الگويى باشد براى صدور انقلاب به‌ساير كشورها و زمينه مساعدى براى ظهور بقيةاللَّه الأعظم امام زمان عجل اللَّه تعالى فرجه .\r\nبدين جهت مردد بودم در انجام خواست اينها كه آيا در حال حاضر هم در اينجا مورد استفاده واقع خواهد شد يا خير . وبالاخره بنا شد كه بعضى از منبرهاى ايشان‌را كه نفعش عام و در جهت رفع مفاسد اخلاقى مردم مؤثر است و سطح بينش دينى و اسلامى مردم را بالا مىبرد آنها را چاپ و منتشر نمايم تا هم درخواست رفقا اجابت شده باشد و هم به‌مضمون فرمودهء ، فذكر فإنّ الذكرى تنفع المؤمنين عمل شده و تذكر هميشه مفيد و مؤثر است انشاءاللَّه .\r\n15 / 4 / 1360\r\nمنبرهاى ايشان جز در موارد جزئى ، عين نوار پياده شده و دخل و تصرفى در آن نشده .\r\nجزوه‌هايىكه فعلًا از طبع خارج مىشود به قرار ذيل است :\r\n1 - در بارهء علائم دورهء آخر الزمان و مخالفين امام‌زمان عليه السلام\r\n29 / 4 / 1360\r\n2 - در بارهء عشق 1355 قمرى .\r\n3 - در بارهء نوروز 1355 قمرى .\r\n4 - در بارهء رجعت 1353 قمرى .\r\n\r\n","description":"","footnote":"","page_name":" گفتار ناشر 2 ","page_number":4},
  {"content":"\r\n\r\nبسم الله الرحمن الرحيم\r\nالحمد للَّه‌رب العالمين والصلوة والسلام على سيدنا ونبيناوحبيب قلوبنا وشفيع ذنوبنا أبي القاسم محمد ( صلى اللَّه عليه‌وآله أجمعين ) ولعنة اللَّه على أعدائهم ومخالفيهم ومعانديهم‌ومنكرى فضائلهم ومناقبهم ومدعي شئونهم ومراتبهم أجمعين‌من الآن إلى يوم الدين .\r\nقال عزّ من قائل : « إِنَّ عِدَّةَ الشُّهُورِ عِندَ اللَّهِ اثْنَا عَشَرَ شَهْراً فِي كِتَابِ اللَّهِ يَوْمَ خَلَقَ السَّماوَاتِ وَالْأَرْضَ مِنْهَا أَرْبَعَةٌ حُرُمٌ ذلِكَ الدِّينُ الْقَيِّمُ فَلَا تَظْلِمُوا فِيهِنَّ أَنْفُسَكُمْ وَقَاتِلُوا الْمُشْرِكِينَ كَافَّةً كَمَا يُقَاتِلُونَكُمْ كَافَّةً وَاعْلَمُوا أَنَّ اللَّهَ مَعَ الْمُتَّقِينَ » « 1 » .\r\nوعده كردم كه امشب انشاءاللَّه در بارهء اين نوروزى كه در مملكت ايران تنها متداول است و يك‌عده مردم معتقد به آن شده‌اند و از روى اعتقاد اهميت به‌او مىدهند مطالبى عرض كنم .\r\nاما پوشيده نماند محل نظرم را بدانيد چه مىگويم . در بارهء چه\r\n\r\n\r\n","description":"","footnote":"\r\n( 1 ) سورة التوبة : 9 / 35 .\r\n","page_name":" 1 ","page_number":5},
  {"content":"\r\n\r\nصحبت مىكنم . اين نوروز خودش يك چيزى است كه ابتداى سال باشد و يك چيزش هم پيرايه‌هايى است كه به آن بسته‌اند . من امشب در بارهء پيرايه‌هايش نمىخواهم صحبت كنم گرچه اجمالًا صحبت مىشود ولى نظرم در بارهء اصل نوروز است كه از كجا است و چيست و آيا در اسلام راه‌پايى دارد اين نوروز يا خير ؟\r\nپس از دو جهت مورد صحبت است :\r\nيكى از جهت اصل نوروز كه چه هست و يكى از جهت خرافاتى كه مردم به آن بسته‌اند و معتقدند : از چهارشنبه‌سورى گرفته تا سيزده‌بدر و در اين جهت دوم جاى بحث نيست و جاى شك و شبهه نيست كه چرند و خرافات است بر نادانها و جاهلها هم پوشيده نيست چه رسد به‌اينكه بر اهل علمى پوشيده باشد .\r\nمن مطالبى را مىخواهم بگويم راجع به اصل نوروز كه بر اهل علم هم پوشيده است .\r\nجهت دوم را كه هر كسى مىفهمد اينها لهو است لعب است خرافات است و مربوط به اسلام نيست ، پولهاى گزافى خرج مىكنند براى چهارشنبه سورى ، براى هفت‌سين ، ماهى از كجا پيدا كنيم بياوريم ، تخم‌مرغ بياوريم ، ماهى سرخ‌رنگ توى آب بيندازيم ، در ساعت تحويل آينه بگذاريم ، كلثوم ننه كفته هركس اول نوروز سبزى پلو بخورد با ماهى چنين مىشود ، يا اين سبزىها كه مىكارند بعدهم در سيزده‌بدر مىريزند بيرون و در روز سيزده‌بدر آن اداهايى كه از خود در مىآورند . يك‌دسته عرق بخورند و يك‌دسته مطربى كنند كه نحسى سيزده‌بدر را ببرند يا آن تشريفات بين نوروز و سيزده . خلاصه همهء اينها خرافات و چرت و پرت\r\n\r\n","description":"","footnote":"","page_name":" 2 ","page_number":6},
  {"content":"\r\n\r\nاست و هيچ آخوندى نمىگويد درست است بلكه نفهمى است . اما دست از اين نفهمى نمىكشند اينها احتياج به دليل و صحبت‌كردن ندارد و اگر كسى بگويد آقا اينها چه اشكال دارد . با آدمى كه اينقدر فهم ندارد كه اينها باطل و چرت و پرت است نبايد حرف زد .\r\n\r\nتكليف ما چيست ؟\r\nولى يك مطلب هست كه بگويم و بروم سر اصل بحث و آن اينكه تكليف ما با اينها كه اين‌كارها را مىكنند چيست و مردم را به نادانى خودشان واگذاشتن وبه‌صرف اينكه بگوييم نمىدانند خوب چه‌كار كنيم ، نمىشود جلويشان را گرفت ، حالا مردم يك عيشى دارند و به‌خيال خودشان خوشند و چه‌كار به اين چيزها داريد مهمتر از اين چيزها هست ، و از اين حرفها گفتن كار را درست نمىكند وظيفه دارند كه همين موهومات را از مردم بيرون كنند .\r\nواى به حال كسى كه حالا اينها را تأييد هم مىكند . حالا اگر اينها را از سر مردم هم نتوانند بيرون كنند ، ديگر اسقاط تكليف نمىكند كه بگويند چه‌كار كنيم ما به‌آنها مىگوييم ولى فايده ندارد . مثل ساير چيزهايى كه به همين گفتن خودمان‌را گول زديم و قانع كرديم كه آقا فايده ندارد حرف نمىزنيم از فلان چيز چرا نمىگوييد فايده ندارد حرف نمىزنيم و هكذا . نخير ! ما وظيفهء ديگر داريم وقتى فايده نداشت تكليف چيست ؟\r\nحرث بن مغيره از صحابهء خاص حضرت صادق عليه السلام است از اصحاب حديث بود و نسبتاً از علماء بود ، گفت : « لقيني أبوعبداللَّه « 1 » عليه السلام\r\n\r\n\r\n","description":"","footnote":"\r\n( 1 )\r\n","page_name":" 3 ","page_number":7},
  {"content":"\r\n\r\nهم في بعض طرق المدينة ، فقال : اما لنحملن ذنوب سفهائكم على علمائكم . گفت يكروز در كوچه‌هاى مدينه مىگذشتم به حضرت صادق عليه السلام برخورد كردم . از كنارم رد شد . اين جمله را به من فرمود : فردا گناهان اين نادان‌هايتان را به علماى شما بار خواهيم كرد . حضرت رد شد من هم به منزل حضرت رفتم .\r\nفقلت يابن رسول اللَّه إني سمعتك تقول لنحملن ذنوب سفهائكم على علمائكم فقد دخلني من ذالك أمر عظيم .\r\nاين جمله را از شما شنيدم كه فردا گناهان نادانهايتان را به گردن علماىتان بار خواهيم كرد ، و از اين فرمايش شما امر عظيمى بر من وارد شد آخر چرا گناهان آنها را بر گردن ما بار كنند خيلى امر بزرگى است . آنها هر غلطى بكنند ما بايد بكشيم .\r\nاين سخن بر من گران است . به چه مناسبت .\r\nفرمود به اين جهت : ما يمنعكم إذا بلغكم عن الرجل ما تكرهونه مما يدخل به علينا الأذى والعيب عند الناس أن تأتوه فتؤنبوه وتعظوه وتقولوا له قولًا بليغاً فقلت له إذا لا يقبل منا ولا يطبعنا قال فقال : فإذاً فاهجروه عند ذالك واجتنبوا مجالسته .\r\nفرمود : چه‌طور مىشود وقتى اگر از كسى يك حركت نادانى و سفيهانه‌اى را مشاهده كرديد ، چه مانعى دارد كه برويد با او حرف بزنيد و نهيش كنيد و تأديبش كنيد ، توبيخ و ملامتش كنيد ، موعظه‌اش كنيد وتقولوا له قولًا بليغاً . سخن خوبى به او بگوييد كه درست شود . گفت من عرض كردم يابن رسول اللَّه إذا لا يقبل منا\r\n\r\n","description":"","footnote":"","page_name":" 4 ","page_number":8},
  {"content":"\r\n\r\nچه كار كنيم ؟ اينها امرشان دست ما نيست . ما كه نمىتوانيم به اينها زور بگوييم . نمىپذيرند . هر چه مىگوييم چهارشنبه‌سورى چيه ! سفره هفت سين چيه ! فلان چيز چيه ! ريش نتراشين . خوب اينها به حرف نمىكنند . ( بعضيها مىگويند ما هر شب كه آمديم تو از ريش‌تراشى گفتى . خوب تو نكن تا من هم نگويم ) ، گفت ما چه كار كنيم قبول نمىكنند .\r\nخوب آيا حالا ديگر تكليف من آخوند تمام شد ؟ ! نخير ! فرمود : إذاً فاهجروه واجتنبوا مجالسته . اين را به شما گفتم براى اينكه عذر من تا آخر باشد . نگوييد چرا فلان‌جور است . من به‌تكليفم رفتار مىكنم حالا ديگران نمىكنند به من مربوط نيست .\r\nفرمود : اگر نمىپذيرند از او دورى كنيد باهاش همنشينى نكنيد » . ديگر چرا به مجلسش مىروى ؟ چرا حاجى ريش تراشيده از مكه آمده مىروى پلوشرا مىخورى . كوفتت بشه . او از خدا برگشته ريش تراشيده يك مقدار هم مجسمه و چيزهاى حرام ديگر هم خريده آمده حالا تو هم ميروى مىگويى تَقَبَّلَ اللَّه أَعمالَكُم !\r\nخوب چه‌كار كنيم آقا به‌حرف نمىكنند خوب وظيفهء تو تمام شد ! نه ! فردا منِ آخوند مسئولم . اگر من‌هم مثل شماها بال‌بال‌تان كنم و قربان صدقه‌تان بروم ، آدم خوبى هستم ! ولى اگر به‌وظيفه‌ام رفتار كنم مىآيى مىگويى آقا رسمش اين نيست شما بايد چشم‌پوشى كنيد و بايد فلان كنيد و من را موعظه مىكنى و ياد مىدهى .\r\nدرست است اينهايى كه شما مىفرماييد اما بنده از جاى ديگرش مىدانم من بيايم با تو مماشات كنم و مسامحه ، خوب چه‌طور مىشود . تو كه بنا\r\n\r\n","description":"","footnote":"","page_name":" 5 ","page_number":9},
  {"content":"\r\n\r\nندارى گوش بدهى غير از اين نمىشود كه تكليف من مهاجرت با تو است و اجتناب از تو .\r\nمسلمانى 75 فرقه است صد فرقه است تو هم يك فرقه من يك فرقه . « لَكُمْ دِينُكُمْ وَلِيَ دِينِ » از پانصد جا با هم عوض شديم ، از اينجا هم عوض بشيم من بخواهم با تو بسازم اين نمىشود پس اينهايى كه بلدم بريزم دور تا بيايم با تو بسازم . اين بدعتها چيه ؟ ساختن با تو معنىاش اين است كه دينم را كنار بگذارم .\r\nخلاصه گفتم من فعلًا نظر به اينها ندارم و اين جمله هم براى اين بود كه معلوم شود تكليف چيه با شما چه‌كار كنيم وقتى عمل نمىكنيد و دست از كارهاتان برنمىداريد در اين صورت ما بايد از شما دست بكشيم تا حالا نه آقايى كردم نه رياست كردم نه شهرتى خواستم حالا كه رفتنيم به‌طريق اولى ، بله پلو چلوهايتان هم مال خودتان .\r\nپس اگر بنا باشد از پيرايه‌هاى نوروز صحبت كنيم ممكن است يك نفهمى بگويد كه خوب آقا حالا اصلش درست است منتهى مردم نادان اينكارها را مىكنند به نادانىهاى اينها نبايد نگاه كرد ! لذا بنده هم گفتم من به پيرايه‌هايش كار ندارم با اصلش مىخواهم صحبت كنم و اگر بنا باشد كه به پيرايه‌ها بچسبم كه . . . .\r\nيك چيزهاى مسلمى را هم كه اصلش درست است مردم پيرايه‌ها به آن بسته‌اند پس آنها را هم بايد بگوييم چون پيرايه‌هايش باطل\r\n\r\n","description":"","footnote":"","page_name":" 6 ","page_number":10},
  {"content":"\r\n\r\nاست اصلش هم باطل است و حال آنكه چنين نيست .\r\nدرست است و شرعيست و سنت است ( بر خلاف نوروز كه هم پيرايه‌هايش خراب است و هم اصلش ) مثلًا حج كه به‌امر خدا و شرعيست چه قدر پيرايه دارد . پيغمبر فرمود از مكه كه برگشتى اطعام كن چند تا شكم گرسنه را سير كن اما بيا و ببين چه بازى در مىآورند . تا چند روز خيابان را چراغان ، كوچه را چراغان ، خانه را چراغان مىكنند . ميز و مبل و بساط و ريش تراشيده‌ها مىآيند . وقت آمدن هم چند تا از قصابها را مىبينند كه جلو حاجى بيايد گوسفندهايش را بكشد كه به‌اسم حاجى تمام شود و بگويند پنج تا گوسفند شش تا گوسفند كشتند خوب اين بازيها معلوم است كه درست نيست ولى اين موجب نمىشود كه اصل حج از بين برود و حج سر جايش هست .\r\nيا مثلًا عقد و نكاح ، خوب اين كه درست است و شرعى اما پيرايه‌هاى مردم در آن زياد است . موقع عقد خنچهء عقد بياورند اسپند زرد و سبز و سرخ درست كنند و سفره پهن كنند و چغندر و شلغم و هويج و تخم‌مرغ و سبزى و نمك و قند و صابون هر چه گير مىآورند مىگذارند براى وقت عقد . يعنى چه ؟ بابا پيغمبر دستور داده امام گفته ؟ نخير ! پس هيچى ! مردم درست كردند .\r\nخوب حالا اصل عقد خراب است ؟ نه .\r\nيا مثلًا ختنه مىخواهند كنند سنت پيغمبر است . ولى بيا و ببين چه مىكنند .\r\nاز همه گذشته كه جاى شك و شبهه نيست ، تعزيه دارى امام حسين عليه السلام چه قدر ثواب و اجر دارد ولى چه بازيها و علم و كُتَل‌ها درست مىكنند چهار متر اين ور و چهار متر آن ور .\r\nيك\r\n\r\n","description":"","footnote":"","page_name":" 7 ","page_number":11},
  {"content":"\r\n\r\nنفر هم مىرود زيرش بلندش كند ، نمىتواند بعد هم مجسمهء گاو و شير و ببر و . . . درست كرده داخلش گذارده‌اند .\r\nاينها همه پيرايه است و باطل .\r\nپس براى هر چيز پيرايه است چه درست باشد آن چيز يا باطل . لذا ما به پيرايه كار نداريم كه مسلم البطلان است گر چه حضرت صادق عليه السلام براى همان پيرايه‌ها هم دستور داد كه اگر ترك نكردند از آنها دورى كن . فرمود وقتى شنيديد كه كسى يك كارهايى مىكند از چيزهايى كه كراهت شما است از چيزهايى كه اذيتش و عيبش و ننگش بر ما وارد مىشود .\r\n\r\nعيب و ننگ براى امام نشويم\r\nببينيد امام چه مىگويد . تو مىدانى كه براى اينها ، در خارج چه‌كار مىكنند ! خيال مىكنند اين كارها را ما آخوندها ياد اين مردم داديم ، و ما كه از خودمان چيزى نمىگوييم خيال مىكنند اينها را از امام جعفر صادق عليه السلام گرفتيم . او گفته نوروز چنين كنيد و چهارشنبه سورى چنان كنيد و سيزده‌بدر فلان .\r\nو آنها خيال مىكنند دين ما شيعه اين است كه در حج و نوروز و عزادارى و عقد و . . . ما آخوندها به اينها گفتيم و ما آخوندها را هم امام جعفر صادق عليه السلام گفته اين كارها را كنيم .\r\nلذا امام عليه السلام فرمود اين چيزهايى كه مىبينيد اذيتش بر ما است و عيب و ننگش بر ما وارد مىشود . چرا بر او وارد مىشود براى اينكه مردم خيال مىكنند اين دستور اوست هر كارى كه شما بكنيد به اماممان مىبندند چه خوب باشد يا بد . اى آقا حالا اينها ديگر رسم شده است از زمان قديم اينچنين بوده ، فلان چيز رسم است و فلان\r\n\r\n","description":"","footnote":"","page_name":" 8 ","page_number":12},
  {"content":"\r\n\r\nچيز رسم .\r\nآن زمانها هر صد سال دويست سال كه مىشد يك اروپايى و يك خارجى گذارش مىافتاد مملكت چون مشكل بود با الاغ و شتر و قاطر مسافرت كردن ولى حالا روزى هزار دو هزار نفر طياره خالى مىكند و مىآيند و اين حركات زشت خبيث ما را هم مىبينند مىگويند اينها مسلمانند ؟ چه تيپى از مسلمانها ؟ شيعه ! وقتى مىروند مىگويند از همه بدتر جنسِ شيعه است باز هم سنىها ! آنوقت عيب و عارش به امام برمىگردد .\r\nحالا برو بگو نوروز چه اشكالى دارد ؟ ! آقا ديد و بازديد مىرود . خُب آدم نادان ، ديد و بازديد را روز ديگر برو ! آقا خوب است به‌همديگر كمك مىكنند . خوب اين‌كارها را در عيد غدير بكن . در روز مبعث بكن . چرا امروز ؟ !\r\n\r\nحديث جعلى معلى بن خنيس و نوروز !\r\nخوب برويم سر اصل مطلب ، اينها مقدمه بود . در بارهء پيرايه‌ها براى آشنايى و براى اينكه اگر اين صحبت‌هاى مرا شنيدند جاى ديگر نقل كردند حرف مرا مغلطه نكنند .\r\nحالا نوروز يعنى چه و اين حديث معلى بن خنيس چيست كه بعد از چهار صد سال پيدا شده و به همين حديث چسبيده‌اند ؟ !\r\nآخر بابا معلى بن خنيس و امام جعفر صادق گفت اين كارها رابكنيد . على فرض آن حديث درست باشد مىگويد روزى است مبارك . بابا چه قدر براى اول رجب براى نيمه رجب براى بعضى ماه‌هاى ديگر تمام آنچه در حديث نوروز هست براى آنها هم حديث هست حالا\r\n\r\n","description":"","footnote":"","page_name":" 9 ","page_number":13},
  {"content":"\r\n\r\nاين مبارك شد اين بازيها و رقاصيها .\r\n\r\nچگونگى اختراع نوروز !\r\nخوب بسم اللَّه الرحمن الرحيم بشر ناگزير است و محتاج است از اينكه يك حسابى داشته باشد تاريخى داشته باشد كه در فلان تاريخ چه كرد و چه شد قرضش طلبش و ساير چيزهايش روى يك تاريخى باشد و اما آنچه كه مسلم است و احتياج به‌دليل و يا قول اهل نجوم و هيئت ندارد . اين است كه مردم مىبينند يك ماهى در كار است و يك خورشيدى و اين ماه يك بار در مىآيد و بزرگ مىشود وسط مىشود و آخر مىشود اين يك جنبهء عمومى دارد كه مشاهدهء همه است ولى خورشيد هم حركتى مىكند . آن‌را ديگر مردم نمىفهمند كى و به چه نحو و كجا هست .\r\nتشخيص آن مال منجمين است ولى در عين حال آن هم يك چيزى است مخصوص و همه ما مىبينيم و اما فصل‌هاى سال هم يك چيزى است كه همه مىبينند و مُقَوِّم و منجم نمىخواهد . همه مىدانند چهار فصل است و پس از چهار فصل دوباره عوض مىشود يك مدتى هوا گرم است و يك مدتى سرد و يك مدتى طبيعى بهار مىشود و پاييز مىشود و خزان مىشود ميوه‌ها زياد مىشود و دوباره كم مىشود . همه اين را درك مىكنند و بعد حساب كردند و ديدند كه هر فصلى روى سه تا از اين ماهها مىچرخد كه چهار فصل دوازده ماه مىشود . مىخواهى اسمش را ماه بگذار مىخواهى برج و همينجور مىچرخد و ماه هم همينجور مىچرخد معلوم نيست دوازده تا است پانزده تا است چقدر است معلوم نيست . هى نو مىشود هى كهنه مىشود .\r\nو چون گفتم ماه‌ها دوازده تا است ماه را هم دوازده ماه هلالى\r\n\r\n","description":"","footnote":"","page_name":" 10 ","page_number":14},
  {"content":"\r\n\r\nمثل دوازده ماه خورشيدى مىدانند و اين هم براى اثباتش نه منجم مىخواهد و نه مُقَوِّم .\r\nآيه‌هايى كه در اول خواندم براى اينكه ماه قمرى دوازده تا است و ماه برجى هم دوازده تا . أما حالا چه اسمى دارند اينها بايد مشخص باشد چه برجىِآن چه ماهىِآن . و ديگر سَرِ اعتبارش كه از نظر شرع اين اعتبار دارد يا آن . اما مردم كه به اين برجها مىپردازند چون تمام دنيا اينجورى بوده كه تابع دولتها بودند و دولتها هم اعتبارشان روى برجى است نه تازگى . همين كه حالا مىبينيد از اول بوده حسابشان روى برجى بوده براى اينكه چون ماه‌هاى هلالى پس و پيش ميره بايد چيزى باشد كه پس و پيش در كار نباشد و هم اينكه موقع معينى براى گرفتن ماليات و امثالها باشد .\r\nو اما مردم ديگر هم به ماه اصلًا كار نداشتند ولى عرب كه ملت قديم و جنبه دينى و ابراهيمى داشتند كارهاشان روى ماه‌هاى قمرى هست . آنها براى ماه‌هاى قمرى اسم گذاشتند محرم و صفر و . . . و اما دولتها هم كه گفتيم روى برج بود كارشان هر جايى برجها را يك اسمى گذاشتند . دولتهايى كه در ايران بود و تشكيل مىشد اسم دوازده تا را فروردين ارديبهشت و . . .\r\nگذاشتند . روسيه اسم‌هاى ديگر براى ماههاشان گذاشتند . روم هم يك اسمهاى ديگرى دو كانون و دو تشرين و پس آنكه شباط و آذر و نيسان ايار است تا آخر . هندوستان هم اسمهاى ديگرى هر جايى روى اين دوازده تا يك اسمى گذاشتند . اين مال برجهاشان ، و آن هم مال\r\n\r\n","description":"","footnote":"","page_name":" 11 ","page_number":15},
  {"content":"\r\n\r\nماه‌هايشان .\r\n\r\nخداوند كدام قسم از برج و ماه را قبول دارد ؟\r\nو اما مبدأ سال و اينكه آيا خداوند كدام قسم از برج و ماه را قبول دارد و چون گفتيم بشر ناگزير است كه بايد ماهى و سالى و مبدئى و تاريخى داشته باشد و لابد است كه يكى از برج و ماه را قرار دهد و چون ما مسلمانيم بايد ببينيم خدا چه مىگويد .\r\nمىفرمايد : « إِنَّ عِدَّةَ الشُّهُورِ عِندَ اللَّهِ اثْنَا عَشَرَ شَهْراً فِي كِتَابِ اللَّهِ يَوْمَ خَلَقَ السَّماوَاتِ وَالْأَرْضَ » . عدد ماهها دوازده تا است نزد خدا در كتاب محو و اثبات اين از لحاظ عدد و از لحاظ برج و ماه كدام مقصود است . مىگوييم ماه‌هاى قمرى از كجا براى اينكه دنبالش مىگويد : « مِنْهَا أَرْبَعَةٌ حُرُمٌ » . چهار تاى اينها حرام است :\r\nرجب ، ذيقعده ، ذيحجه ، محرم . و در قرآن هم از ذيحجه اسم برده براى اشهر حج : ذيقعده و ذيحجه . و يكى هم ماه رمضان را و از برج خبرى نيست . پس در قرآن و نزد خدا اعتبار روى ماه‌هاى قمرى است و تا قبل از تجدد ماه‌ها قمرى بود و از وقتى كه تجدد آمد ماه‌ها را عوض كردند و روى برج كردند حالا هم يكسره مبدأ آن را عوض كردند و دو هزار و فلان كردند خيالشون راحت بشه . و اما نزد خدا و در دستگاه شريعت هم هرچه قرار داده روى ماه ، اعتبار دارد در طلاق در عده طلاق و . . . رمضان و حج و . . . .\r\nبعد مىفرمايد : « يَوْمَ خَلَقَ السَّماوَاتِ وَالْأَرْضَ » ، از روزيكه آسمان و زمين را خلق كرده ، ماه قرار داده و اعتبار روى ماه . پس\r\n\r\n","description":"","footnote":"","page_name":" 12 ","page_number":16},
  {"content":"\r\n\r\nحديث معلى بن خنيس كه مىگويد : ابتداى خلقت نوروز بوده ! قرآن مىگويد ابتداى خلقت را روى ماه قرار داديم نه برج .\r\nحالا كدام ماه‌آن بوده كار نداريم . همچنين مىفرمايد : « وَجَعَلْنَا الَّيْلَ وَالنَّهَارَ آيَتَيْنِ فَمَحَوْنَا آيَةَ الَّيْلِ وَجَعَلْنَا آيَةَ النَّهَارِ مُبْصِرَةً لِّتَبْتَغُوا فَضْلًا مِن رَبِّكُمْ وَلِتَعْلَمُوا عَدَدَ السِّنِينَ وَالْحِسَابَ وَكُلَّ شَيْءٍ فَصَّلْنَاهُ تَفْصِيلًا » « 1 »\r\nمىگويد : ما ماه و خورشيد را دو نور نيّر قرار داديم براى شما اما خورشيد را پرنورتر قرار داديم و ماه را هم كم‌نور . چرا اينجورش كرديم ؟ براى اينكه شب و روزى درست شود تاريكى بشود . مقصود از شب و روز چيست ؟ مىگويد تا حساب دستشان بيايد و اگر يك‌جور بود كه معلوم نمىشد . پس ماه شد و كم شد و زياد شد اول ماه ، وسط ماه و آخر ماه معلوم است .\r\nبراى اينكه بدانيم « عَدَدَ السِّنِينَ وَالْحِسَابَ » ، عدد سالهايتان را بفهميد و مبدأ سال قمرى شد . براى اين جهت كه عدد سال و حساب و . . . معلوم شود پس در اينجا ثابت مىكند عدد سال روى قمرى است حالا اينها برداشته‌اند برج كرده‌اند به ما چه . در اسلام نيست خوب اين مال ماهش . آمديم سَرِ سال . همهء حرف سر مبدأ سال است كه يك مَبدَئى بايد باشد حالا اول و مبدأ از كجا قرار داده شود ، كدام يك از اين 12 عدد است يك جايش را بايد اول قرار دهيم كه دور بزند و تمام شود . در اينجا هم هر كسى يك‌جورى براى خودش مبدئى دارد . شما خيال مىكنيد مثل همين نوروز شما حالا ديگر در تمام كشورها آنها هم همين را مىگويند . نخير ، يكى\r\n\r\n\r\n","description":"","footnote":"\r\n( 1 ) سورة الإسراء : 17 / 12 .\r\n","page_name":" 13 ","page_number":17},
  {"content":"\r\n\r\nمبدأ سالش\r\nسه ماه جلوتر از نوروز شما است . يكى سه ماه عقب‌تر است .\r\nروميها كه دقيقتر در حساب بودند . اين سالى را كه باز حساب كرده‌اند . اينها ديگر كار منجمين است . ما گفتيم آنچه كه مخصوص خودون هست كه همه مىدانند همان بود كه فصل هست . و برج فرق مىكند و چنين و چنان ولى اين قسمت ديگه مخصوص منجمين است و ذيجها و آنها كه اهل رصد هستند .\r\nاين دورانى كه از چرخش خورشيد و زمين به حسب برجهاى شمسى با ماه‌هاى قمرى كه سنجيدند كه پس از يك دور برمىگردد سر جاى اولش كه 365 روز و يك ربع روز در هر سال است . و اين دور تمام مىشود . دوباره از اول حالا اولش را از هر جا مىخواهى بگير . از تابستان بگير . از زمستان بگير . مثل يك ساعت است كه 12 شماره دارد از هر جا اول گرفتى يك دور مىزند از همان جا دوباره شروع مىشود .\r\nپس اين يك حساب دقيقى است كه مربوط به منجمين است گرچه بعضيها كمتر از ربع روز و بعضيها يك مقدار بيشتر از ربع گفته‌اند و افقها هم فرق مىكند .\r\nحالا اين يك ربع را چه‌كارش كنند . امسال يك ربعِ روز ، سال بعد يك ربع مىشود نصف روز و پس از چهار سال مىشود يك روز . پس اين چهار ربعِ روز را كه يك روز مىشود به آخر ماه سال چهارم اضافه مىكنند چه ايران باشد ، چه روم ، چه جاى ديگر . حالا ايران آخرِ برجش اسفند است . روم مثلًا ايلول است .\r\nمثلًا برج آخر 29 روز است ، 30\r\n\r\n","description":"","footnote":"","page_name":" 14 ","page_number":18},
  {"content":"\r\n\r\nروزش مىكنند و اين روز را كبيسه اسم گذاشتند .\r\nكبيسه يعنى جمع شده و در ايران ما كبيسه نبود . حالا درست شده تاريخ ايران مبدأ سالش دقيق نبود . همش مشغول عياشى بودند و روى همين اصل تا مدتها در مملكتهاى اسلامى ، تا خلافت بنىعباس ، حسابشان روى روم بود و كارشان دقيق نبود . ببينيد توى تاريخ‌ها و توى حاشيه‌هاى تقويم‌ها فرس قديم مىنويسند نوروز قديم . يك نوروز هم مىنويسند نوروز جلالى و اين نوروز جلالي هم كه موردِ بحث ما است چند اسم دارد :\r\nسلطانى ، جلالى ، ملكى . به‌خاطر اينكه سازندهء آن ، سلطان ملكشاه سلجوقى ملقب به جلال الدين بوده لذا جلالى گفتند و چون ملكشاه بود اسمش را ملكى گذاشتند و چون سلطان بود نوروز سلطانى گفتند .\r\nحالا دو تاى ديگر هم بعداً اضافه شد :\r\nيكى باستانى ، در صورتى كه اين باستانى نيست . باستانى يعنى از قديم . بله ، مىخواهند بگويند اختراعش از ما بوده مثل اينكه به كرهء ماه رفته ، اختراع كرده . و حال آنكه اين نوروز كه باستانى نيست بلكه مال جلال الدين سلجوقى است .\r\nديگرى هم ملى باستانى ، نوروز ملى چون تا يك مدتهايى جمشيد ممشيد ، اينها بودند . اين نوروز مال دولتيها بود . براى ارتشىها كه اول سال جمع كنند و باج بگيرند و ماليات و غيره .\r\nوبعدها كم‌كم اخيراً ملت را هم داخل كردند كه بابا بياييد شما هم عيش كنيد اسمش نوروز ملى هم شد مثل نفت ملى كه اسمش ملى ولى به ملت هيچ كارى ندارند . يا جنگل ملى كه جرئت نمىكنند\r\n\r\n","description":"","footnote":"","page_name":" 15 ","page_number":19},
  {"content":"\r\n\r\nبه‌طرفش بروند . از نوروز ملى فقط رقاصيش مال ملت است .\r\nپس اين دو اسم هم روى نوروز آمد و اين نوروز كه اختراعش از زمان 471 از تاريخ هجرى است و جلال الدين ملكشاه اين نوروز را درست كرد . عمر خيام و چندتا ديگر را هم پيدا كرد گفت بابا بياييد بقول اينها باستانى را زنده كنيم . حالا ديگر مملكت مال خودمان شده و فلان شده . داراى سلطنت هستيم . به عربها كار نداشته باشيم . يك تاريخى خودمان درست كنيم . مبدأ سال براى خودمان درست كنيم . ومبدأ سال تا آن‌وقت كه آن مىخواست درست كند در زمستان بود و فروردين قديم بود . در حاشيهء تقويم ، قبلًا مىنوشتند دوتا فروردين : فروردين باستانى قديم و فروردين جلالى . و آن فروردين سه ماه و نيم فاصله داشت تا اول نوروزىكه اين درست كرد . حالا علتش چيست همين است كه گفتم تا قبل از زمان ملكشاه چون كبيسه نداشتند لذا هر چهار سال يك روز فرق مىكرد و عقب مىزد هى عقب مىزد . مىديدند فروردين توى زمستان افتاد و گاهى عين تابستان مىشد . چون در 70 سال و نود سال خيلى فرق مىكرد .\r\nمثل ماه‌هاى عربى كه در تابستان و زمستان دور مىزند ، درصورتىكه ماه‌هاى عربى سالى ده روز آنها هر چهار سال يك روز است . ولى بالاخره پس از مدتها به‌تدريج دور مىزد تا زمان آخرها كه انوشيروان و اين‌ورترها فريدون و آن جنگ و جدال كم‌كم اينجورى شد كه هر كدام اينها كه روى كار مىآمدند مثلًا حالا سه ماه ديگر مانده\r\n\r\n","description":"","footnote":"","page_name":" 16 ","page_number":20},
  {"content":"\r\n\r\nبه فروردين بله اين آقا كشته شده ، آن آقا آمده روى كار .\r\nمبدأ سال را از جلوس او قرار مىدادند . آن سه ماه ديگر را مىانداختند . اين كارهاى ايران بود كه كارهايشان دقيق نبود ، ديگر حسابشان نمانده بود . چهل سال سلطان آمده چهل مرتبه مبدأ سال عوض مىشد ، و اساسى نداشت .\r\nتا زمان ملكشاه كه آمد و گفت بابا اين چيه درست كرديد .\r\nبياييد يك تاريخى روى حساب دقيقى درست كنيد . وقتش هم يك وقتى نباشد كه گاهى در زمستان مىشه گاهى در بهار مىشه .\r\nرفتند نشستند فكر كردند گفتند اين راه خوبى درست كرد .\r\nبهتر از همه اين است كه فروردين را اول برج حَمَل قرار دهيم يعنى اول وقتى كه خورشيد به برج حَمَل مىرسد . كه اغلب شهرها هم رو به روييدن است . و هوا هم خوب شده و اين حساب كبيسه هم باشد كه ديگر تغيير نكند . و آن يك ربعش را هم حساب كنيم كه باز نرود عقب و عقب . و در بهار و تابستان و زمستان بيافتد . همه آمدند و قضات و غيره نوشتند و امضاء كردند مثل حالا كه مبدأ تاريخ را از اصلش زدند و دو هزار و فلان كردند .\r\nپس اين نوروز به‌اين نحو در اين موقع چيزى بود كه او قرار داد .\r\nديگر چه خبر است ؟ ! عيد است ! عيد است ! اين بازيها چيست ؟ اين از نظر تاريخى .\r\n\r\nنوروز از جنبهء دينى\r\nو اما از جنبهء دينى نوروز ، كه آخوندها هم مىچسبند به اين عيد و بال‌بالش مىكنند . يكى يا مقلب القلوب درست مىكند .\r\nدر اول ساعت تحويل نوشته يك كسى گفته در موقع تحويل اين دعا\r\n\r\n","description":"","footnote":"","page_name":" 17 ","page_number":21},
  {"content":"\r\n\r\nرا بخوان . خُب بى خود گفته ! آخر ننوشته كه امام گفته .\r\nخيلى خوب ساعت تحويل بريد كجا در كجا .\r\nساعت تحويل چيه عمو براى خودتان درست كرديد !\r\nآقا معلى بن خنيس گفته وارد شدم بر حضرت صادق عليه السلام فرمود : اين نوروز را عَجَمان تقدير كردند و عربها آن را ضايع گذاشتند !\r\nعَجَم كجا چنين نوروزى داشت ؟ ! آخر مرد حسابى ، در آن زمان كه اصلًا به هم خورده بود . و عَجَم كشورى نداشت ! چه چيز گفته معلى بن خنيس . مگر زمان امام جعفر صادق عليه السلام ، آدم قحط بود كه فقط امام عليه السلام اين قضيه را به معلى گفته است ؟ !\r\nبعلاوه اگر چنين چيز مهمى است ، چرا پيغمبر صلى الله عليه و آله اين سنت را نقل نكرده باشد با اين شرافت و عظمت و با اين بزرگى .\r\nمىگويد مىدانى چه روزى است . امروز نوروز عجم است . آخر عجم نوروز نداشت . اصلًا آن‌وقت مملكتشون به هم خورده بود .\r\nنوروزى هم كه بود ، تا موقعى كه ملكشاه درست كند ، گفتم نوروزشان اول زمستان بود . چون حساب كبيسه نداشتند ، جلو عقب مىافتاد . و به حساب تقويم كه برگرديم به قهقرا و عقب آن موقعى كه حضرت صادق عليه السلام اين قضيه را چنين گفته ، مثل همان شخص اخبارى است كه سواد ندارد . و هر حديثى كه مىبيند كه نوشته حضرت صادق گفته ؛ ديگر تعقل نمىكند ، فكر نمىكند .\r\nيك شب\r\n\r\n","description":"","footnote":"","page_name":" 18 ","page_number":22},
  {"content":"\r\n\r\nقضيه‌اى گفتم كه يك نفر عالمى يك رفيقى از اخباريها داشت . هر چه مىخواست او را حالى كند و مُفاهِمه كند ، حاليش نمىشد . يك روز رفت منزلش . آنوقت‌ها كتابها خطى بود . چاپى نبود . ديد رفيقش كتابش جلويش هست و مطالعه مىكند . بعد رفت مستراح . اين آقاى عالم ، فرصت را غنيمت شمرد . كتاب را نگاه كرد . باب غسل جنابت را پيدا كرد برداشت نوشت عن فلان عن فلان يك سند هم درست كرد تا از حضرت صادق عليه السلام كه فرمود مَهما ذكرت الجنابة وجب عليك الغسل . نوشت حضرت صادق فرمود هر وقت جنابت ، يادت بيايد ، غسل بر تو واجب است و بايد غسل كنى . اين شخص هم از مستراح آمد و نشست و صحبت كرد وكتاب را برداشت و باز كرد اتفاقاً همان جاى از كتاب آمد كه آن عالم نوشته بود ، ديد . كتاب را زمين گذاشت و رفت چند دقيقه‌اى طول كشيد و برگشت آمد . اين عالم ديد دست و رويش تَر است فهميد رفته غسل كرده ولى به روى خودش نياورد . چند دقيقه‌اى صحبت كردند . دوباره بلند شد رفت . بعد از چند دقيقه دست و رويش خيس آمد . باز براى بار سوم كه خواست برود ، آن عالم گرفتش گفت چه شده هى مىروى . گفت يك حديثى اينجا است كه حضرت صادق عليه السلام فرموده هر وقت جنابت يادت افتاد غسل واجب است . همانجا او را گرفت و گفت بشين دو كلمه بگويم ، بعد برو غسل كن . اين كه به تو مىگويم هر حديثى را نمىشود قبول كرد ، بايد فهم كرد . آخر اين حديث خط من است . من اين را نوشتم . الآن كه تو رفتى نوشتم . تو فكر نمىكنى كه چه‌طور حضرت صادق عليه السلام يك چنين حرفى\r\n\r\n","description":"","footnote":"","page_name":" 19 ","page_number":23},
  {"content":"\r\n\r\nمىزند كه هر وقت يادت بيايد ، صبح تا شام ، پنجاه بار يادت بيايد ، پنجاه بار برو غسل كن . يك ذره فهم ندارى !\r\nخوب آن‌وقت اين بىسوادها مىآيند مىگويند بله آقا حديث در فلان است و حضرت صادق عليه السلام فرموده . خوب فكر كن على فرض صحت در آن موقعى كه گفته آيا تطبيق با نوروز جلالى مىكند كه چهارصد سال بعد اين آدم نادان آمده اين نوروز را اختراعش كرده يعنى چه ! بعد هم اينهايى كه گفته ، شما حساب كن روى حساب و تاريخ ببين درست است . در اين روز پيغمبر مبعوث شد خيلى خوب اين يك . در اين روز امير المؤمنين به خلافت ظاهرى رسيد . آخر نمىشود . دروغ است . چند ماه بايد فاصله‌اش بشود . اينها جمع نمىشود . در اين روز پيغمبر بتها را ريخت پايين . در اين روز فلان در جنگ نهروان كشته شد . اينها از نظر حساب جور نمىآيد . عقل ندارى ! فكر ندارى ! جلد چهاردهم بحار ، ببين در بارهء اين حديث علما چه دست و پايى مىكنند كه چه‌جورى درست مىشود . آخرش هم مانده‌اند توش . بله يكى از چيزهايى كه مىگويند . اين‌را هم بگويم و خلاص كنيم .\r\n\r\nدليلِ ساختگى و دروغ بودن حديث نوروز !\r\nمىگويند بله آقا ، شيخ طوسى در مصباح گفته ، من نمىدانم اين مصباح شيخ طوسى را از كجا پيدا كرده‌اند . سندى ندارند ، آن هم علامهء مجلسى مىگويد اصلا اسم كتابش را نمىبرد مىگويد در بعضى از كتب معتبره ديدم از معلى بن خنيس نقل شده تا آخر . خوب اسم كتابش چيه ؟ كدام كتاب بوده ؟ معلوم نيست . سند ندارد .\r\nآخر ، اين حديث چرا در كافى نيست ؟ !\r\nچرا در زمان شيخ مفيد نبوده ؟ !\r\n\r\n","description":"","footnote":"","page_name":" 20 ","page_number":24},
  {"content":"\r\n\r\nچرا شيخ طوسى خودش در كتابهايش اسمش را نمىبرد ؟ !\r\nدر كتاب‌هاى فتوايش چرا فَتوا نمىدهد ؟ !\r\nو به استناد خبر معلى در چند جا نوشتند اين را يكى در نمازهاى مستحبى صلوة يوم النيروز ، نماز روز نوروز ؛ ديگر به‌واسطهء خبر معلى در باب روزه‌هاى مستحبى نوشته‌اند ، صوم يوم النيروز . ديگرى در غسلهاى مستحبى غسل يوم النيروز .\r\nخوب اگر اين حديث هست پس چرا شيخ طوسى آن را در كتب فتوايش نه در باب روزه و نه در باب نماز و نه در باب غسلش ذكر نمىكند !\r\nحالا اگر كسى فكر كند و تحقيق كند و بخواهد واقعاً منصفانه حرف بزند مىفهمد كه حقيقت مطلب اين است كه اين حديث ساختگى است و ملحق شده به كتاب مصباح المجتهد شيخ طوسى . چون اول كتابش دارد مىنويسد باب بندى مىكند كه من در چه و چه اين كتاب را نوشتم و باب آخرش هم باب زكات است . اين را در اولش مىنويسد . بعد هم باب زكاتش كه تمام مىشود . حرف اينجا است كه اين حديث را بعد از همه جايى كه كتاب تمام شده مىنويسد : عمل يوم النيروز ( دستور روز نوروز ) . و من گمان مىكنم اين هم مثل همان جريان اخبارى است كه در كتابش نوشته بود ! ! !\r\nچون اينها در آن وقت كه چاپ نبود ، هر كسى يك نسخه‌اى كه گيرش مىآمد مىبينند قبلًا خيلىها كه كتابى داشتند دعايى يا چيزى كه مىشنيدند پشت كتابشان يادداشت مىكردند . قبلًا فلان دعا را از پشت فلان كتاب نوشته‌اند و نقل مىكنند . اين نحوه پشت كتابها زياد بود . در اينجا هم كسى برداشته اين را نوشته كه\r\n\r\n","description":"","footnote":"","page_name":" 21 ","page_number":25},
  {"content":"\r\n\r\nاز معلى بن خنيس نقل شده . حالا چه‌كسى گفته از چه مدركى سندش هم معلوم نيست و ننوشته . بعد هم آن كتاب خطى دست ديگرى افتاده خيال كرده از خود مصباح است و شيخ نقل كرده .\r\nوابن إدريس حلى ، اول كسى است كه اعتراف كرده كه شيخ نوشته عمل النيروز ولى روزش را معلوم نكرده كه چه روزى است نيروز عجم كه روز معينى ندارد . بعضى گفته‌اند دهم ايار است . بعضى گفته‌اند در زمستان است .\r\nپس تازه اگر حديثش هم درست باشد علما درآن مانده‌اند كه كدام روز است . به‌به ! عجب نوروزى درست كرده‌اند . كدام نوروز ، تازه اين نوروز جلالى هم تاريخش با تاريخ شيخ طوسى يازده سال فرق دارد ، كه اين تاريخ درست شدهء شيخ طوسى در چهارصد و شصت بوده و اين تاريخ جلالى در چهارصد و هفتاد و يك درست شده . بله خوب جَعّالها و حديث درست‌كن‌ها بودند يك آخوند بىسواد يا باسوادِ غير متوجّه هم كه نسخه‌اى داشته ديده كه نوشته عمل يوم النيروز و از اين قبيل ملحقات هست .\r\nاز جمله ملحقات ، قضيهء دعاى عرفه است در كتابها و در كتاب مفاتيح هم هست . بعد از دو ورق كه دعا را نقل مىكند مىنويسد از اينجا به‌بعد از كتاب اقبال سيد بن طاووس نقل شده .\r\nمن در همان كتاب معارف الشيعه ( و در كتاب معارف الأئمه كه چاپ شده ، صفحهء 248 ) نوشته‌ام كه اين دعا جعلى است و ساختگى و الحاقى است . الحقها المنحرفة ، صوفيها ملحق كردند .\r\n\r\n","description":"","footnote":"","page_name":" 22 ","page_number":26},
  {"content":"\r\n\r\nآن‌وقت اين‌را صوفيها و گاهى روضه‌خوانها با آب و تاب نقل مىكنند : عميت عين لاتراك أيكون لغيرك من الظهور ما ليس لك ووو . صوفى بازى . من مفصل با دليل تمام اشكالات وارده به اين ملحق را نوشته‌ام .\r\nعلامه مجلسى مىنويسد ، بعد از اين مىگويد از اينجا به‌بعد شباهت به عبارتهاى اهلبيت ندارد و لذا بعضى از فضلا گفته‌اند اين از ملحقات صوفيه است مىگويد ممكن است اين را در نسخهء اقبال زياد كرده باشند . يا در نسخه‌اى بوده كه سيد بن طاووس متوجه نشده . به حقيقت حال نرسيده . اين را هم جزء دعا از آن نسخه نقل كرده . پس اين ملحقات دعاى عرفه هم در سنديت مانند معلى است .\r\nپايان منبر\r\nتا انيجا كه از نوار پياده شده جز در موارد جزئى ، عين نوار پياده شده .\r\n\r\n","description":"","footnote":"","page_name":" 23 ","page_number":27},
  {"content":"\r\n\r\nدر اينجا مناسب ديدم كه از كتاب خطى ايشان رحمه الله چند بيتى كه مرحوم والد در اين باره دارند و همچنين چند سطرى كه نثراً نوشته‌اند از قول يكى از منجمين در اينجا نقل كنم :\r\nبسم اللَّه الرحمن الرحيم\r\n عيد ما عيدهاى اسلاميست * عيد جمشيد گَبر از ما نيست\r\nوضع روزى نمود بهر نظر * در همه امر لشگر و كشور\r\nمبدأ سال هم بر آن شده است * ديگرش رسم كرد و جش آراست\r\nبعدها هر جلوس هر شاهى * روز مبدأ شدى به‌هر ماهى\r\nهر مَهى بود كشت فروردين * مابقى حذف شد از تدوين\r\nگشت تاريخ فرس ناپيوست * ماند جشن وجلوس شد در دست\r\nتا كه اسلام برد آن آيين * مبدأ و سال و جشن و فروردين\r\nقرنهايى گذشت و آن‌هم رفت * نه همان نامش از زبان هم رفت\r\nتا كه آمد ملك جلال الدين * كرد تجديد اصل آن آيين\r\nخواست تا سال را نهد شمسى * هم نه رومى بود بود فرسى\r\nماه‌ها را نمود فرس آيين * اولش هم نهاد فروردين\r\nخواست تا سال مستقر باشد * فصلِ مبدأ به‌يك مقرّ باشد\r\nبا حَمَل ساخت رأس فروردين * كز حَمَل بِه‌ْنديد در تعيين\r\nبا كبيسه به‌يك حلول بود * ايمن از سير در فصول بود\r\nمقصد اين بود از جلال الدين * نه شود عيد و نى شود آيين\r\nچون‌كه امر خراج در كشور * بر فصول است نِىْ به‌ماهِ قَمَر \r\n\r\n","description":"","footnote":"","page_name":" 24 ","page_number":28},
  {"content":"\r\n\r\n بعد داراشأن واسمى شد * بَهْر ايران عيدرسمى شد\r\nوه چه عيدى كه در همه دنيا * در همه دين ندارد اين غوغا\r\nسيزده روز با چه تحليلى * با چه تشريف و با چه تعطيلى\r\nزمرهء خلق جز كمى زِخواص * عيد گيرند بِإعتقادى خاص\r\nبه‌گمانشان كه رسمى از دين است * يا در اسلام جزء آيين است\r\nآن‌چنان پايبند اين عيدند * كاش امرى زِدين چنان ديدند\r\nمن ندانم كه از كجا شده باب * كى شدى عيد و از چه عام الباب\r\nهر غنى و فقير دارد عيد * ديد و بازديد و نوش و پوش جديد\r\nعيدهاى بزرگ اسلامى * نزد اكثر نباشدش نامى\r\nگر نبودش ملوك پشتيبان * كِىْ چنين ماند و كِىْ رواج اينسان\r\nاينهمه اهتمام بر نوروز * نه زديندارى است كرده بُروز\r\nنه براى خدا است نِى سنت * شيوهء رسم گشته در ملت\r\nايجواد آنكه با ورع يار است * كى رسوم بشر خريدار است \r\nبعد از اين اشعار مرحوم والد طاب ثراه اين سطور را نوشته بودند و بنده عين آن را در ذيل نقل مىكنم :\r\nدر اينجا مناسب ديدم چند سطرىكه به آن برخوردم در تقويم عبداللَّه نوبخت منجم باشى فعلى ايران كه در مصاحبه راديو در سال 1395 قمرى و 1354 شمسى طى سؤال و جواب در پيرامون نوروز گفته و در امسال كه 1396 قمرى و 1355 شمسى است نيز درج شده ، ياد داشت كنم . و اين نه از جهت استناد يا تأييد گفتهء\r\n\r\n","description":"","footnote":"","page_name":" 25 ","page_number":29},
  {"content":"\r\n\r\nاو است ، زيرا كه آنچه او به آن مستند است از اطلاعات علمى و تاريخى و نجومى من نيز مستند به آن هستم و قبل از ايشان بر آن اطلاع يافته و همه ساله در بىاصلى و بىاعتبارى اين نوروز در منبر سخنرانى كرده‌ام مخصوصاً امسال كه مفصلتر از سالهاى سابق بيان كرده و عدهء زيادى آن‌را ضبط نمودند و اعتبار ايشان در اطلاعات علمى بيش از متقدمين از اهل تاريخ و هيئت و نجوم نيست كه گفته‌اش را مستند يا مؤيد گفته‌ام كنم .\r\nولى براى مردم امروز كه از فرط جهالت هم از دين بىاطلاعند و هم از تاريخ و از رسوخ بىدينى در ايشان اعتماد به آيه و حديث ندارند و به اشخاصىكه به قول خودشان داراى علم روزند و ايشان را دانشمندان مىگمارند از قبيل پروفسور و دكتر و مهندس و منجم اعتماد دارند گفتهء او را يادآور مىشوم تا بدانند كه به اعتراف اين يكى از دانشمندانشان كه به سِمَتِ منجم‌باشى دولت و كشور مشخص شده اين نوروزى كه اين همه به آن اعتقاد دارند و پيرايه‌هاى زياد بسته‌اند بىاصل و بىاساس و جزء موهومات است و پايه‌گذار آن سلاطين هستند كه جشنهاى تولدى و تاجگذارى و جلوس بر تخت و روز پيروزى و 28 مرداد و امثال آن براى خود تأسيس مىكنند نه مستند علمى برآن است نه دينى ، صرف خوش داشت سلاطين و خوشايند ايشان .\r\n\r\n","description":"","footnote":"","page_name":" 26 ","page_number":30},
  {"content":"\r\n\r\nس : در چه روز و ساعتى ، سال 1354 شروع مىشود ؟\r\nج : روز جمع اول فروردين مطابق هفتم ربيع الأوّل ساعت 9 و 26 دقيقه و 24 ثانيه ، سال 1353 به‌آخر مىرسد و سال 54 شروع مىشود كه به‌اصطلاح سال تحويل مىشود . خورشيد به‌نقطهء اعتدال ربيعى مىرسد يا در حقيقت كره زمين دورهء انتقالى خودش را انجام داده محور حركت وضعيش عمود بر محور مدار گردش انتقالىاش مىشود . ساعات شبانه‌روزى مساوى مىگردد . نوروز باستانى با عظمت تاريخى عواطف ايرانى را زنده مىسازد .\r\nس : نوروز از چه‌موقع و به‌دست چه‌كسى نهاده شد ؟\r\nج : موضع جشن نوروز را چه بهتر از حكيم ابوالقاسم فردوسى بشنويم ماحصل گفتارش در شهنامه آن‌كه جمشيد خواست براى ايرانيان و ملت ايران جشن سنتى قرار دهد در آذربايجان در روز اول فروردين در تالار بزرگى بر تخت مرصع نشست و تاج مكلل از جواهر الوان بر سر نهاد و مردم‌را بار عام داد از پرتو آفتاب كه به‌آن‌همه جواهر الوان افتاده برق مىزد چشم حضار خيره شد چون مردم تا آنگاه چنان بساط مجلل و مجلس باشكوهى نديده بودند آن روز را روز نو خواندند كه بعدها نوروز شد . مردم يكديگر را تبريك و تهنيت گفتند و به‌نام جمشيد كه تا آن‌روز جم بود كلمه شيد كه به‌معنى شعاع خورشيد است علاوه نمودند جمشيد شد . جمشيد چنين روزى را براى مردم جشن همگانى قرار داد .\r\nبه اين ترتيب هر سال در نخستين روز فروردين جشنى به‌نام\r\n\r\n","description":"","footnote":"","page_name":" 27 ","page_number":31},
  {"content":"\r\n\r\nجشن نوروز جمشيدى مىگرفتند .\r\nس : آئين جشن نوروز جمشيدى پيش از دورهء اسلام چگونه برگزار مىشد ؟\r\nج : چگونگى برگذارى جشن نوروز از جمشيد تا كيخسرو ، سند تاريخى ندارد و از كيخسرو به‌بعد چه بهتر از زبان استاد عاليقدر خيام نيشابورى بشنويم كه گويد :\r\nآئين جشن نوروز از گاه كيخسرو تا بزرگان يزدگرد آخرين شهريان پادشاهان ساسانى چنين بوده كه روز نوروز نخستين كسى از مردمان موبد موبدان پيش شاه آمدى با جام زرين پر از مى و درم و دينار خسروانى و انگشترى يكدسته خويدرسته وشمشيرى و تير و كمان و دوات و قلم و اسبى و بازى و غلامى خوب‌روى ستايش نمودى و نيايش كردى او را بدينسان .\r\nشها به‌جشن فروردين به‌ماه فروردين آزادى گزين يزدان و دين كيا . سروش آورد تو را تا دانائى به‌كار دارى ديرژيو .\r\nبخوى هژبر شاد باش بر تخت . انوشه خور به‌جام جمشيد . آئين نياكان به‌همت بلند و نيكوكارى و نيك‌نامى و راستى و درستى و ورزش و داد نگهدار سرت سبز و جوال جون جون خويد . است كامكار و پيروز . بازت پرنده و خجسته به‌شكار تيغت روشن و كارى بر دشمن .\r\nكارت راست چون تبر و هم كشورى بگيرى از نو تختت با درم و دينار هنرى و دانا بيشت گرامى و درم‌خوار سرايت آباد كشورت\r\n\r\n","description":"","footnote":"","page_name":" 28 ","page_number":32},
  {"content":"\r\n\r\nآرام زندگيت بسيار .\r\nچون اين بگفتى جام به‌پادشاه دادى و خويد در دستش نهادى و انگشتر به‌وى دادى و از اينها همه آن مىخواستى كه روز نو و سال نو هر چه بزرگان نخست ديدار چشم بر آن افكنند تا سال ديگر شادمان و خرم به آن چيزها در كامرانى بمانند و آن برايشان خجسته گردد كه خرمى و آبادانى جهان در اين چيزها است .\r\nپس بزرگان دولت درآمدندى و خدمتها پيش‌آوردندى اين بود آئين برگذارى جشن نوروز تا روزگار يزدگرد پس از يزدگرد جشن نوروز و آئين جشن از خاطره‌ها فراموش گرديد .\r\nما و سال سپرى ىمشد تجديد مىگشت كسى از نوروز و جشن ملى ياد نداشت تا نيمهء قرن دوم هجرى به‌روز كار خلافت مأمون كه به‌دستور وى خورشيد را رصد كردند در روز و ساعت ورود آفتاب به‌نقطهء اعتدال ربيعى مراسم نوروزى را به‌جا آوردند البته با بعضى تغييرات در آئين سابق و بفرمود هر سال هنگامى كه آفتاب به حَمَل آيد آئين نوروزى به‌جاى آوردند و اهل رصد زيج مأمونى ساختند .\r\nتا به‌روزگار جلال الدين ملكشاه سلجوقى استاد خيام نيشابورى مىگويد اكنون شانزده روز نوروز رصدى با نوروز حسابى تفاوت كرده سلطان سعيد ملكشاه را از حال معلوم كردند بفرمود كبيسه كنند سال را به‌جاى خويش بازآرند و دانشمندان عصر را از خراسان بياورند مانند ابو المظفر اسفرازى و ميمون بن نجيب واسطى و عبدالرحمن خازنى و ابوالعباس لوكرى و\r\n\r\n","description":"","footnote":"","page_name":" 29 ","page_number":33},
  {"content":"\r\n\r\nهراتى و هر اسباسب كه رصد را به‌كار آيد بساختند از ديوار و ذات الحلق و حلقهء اعتدال و دست به‌كار شدند و نوروز اشتباهى كه به اواسط فروردين رسيده بود اول اعتدال ربيعى آوردند و آن روز را نوروز رصدى و اول فروردين قرار دادند كه مطابق بود با جمعه دهم ماه رمضان سال 471 هجرى قمرى در نتيجه ارصادى كه خيام و همكارانش در بارهء شمس نمودند معلوم شد كه سال رصدى سيصد و شصت و پنج روز و پنج ساعت و 49 دقيقه و 36 ثانيه است .\r\nاين‌مقدار با آنچه پيش از او به‌حساب آورده بودند ده دقيقه و 24 ثانيه كمتر است اگر چه اين تفاوت در يك سال و دو سال قابل ملاحظه نيست ولى مرور زمان اختلاف معتنىبه بين نوروز طبيعى و نوروز معمولى ايجاد كرده بود و ابتداء سال و فصول چهارگانه از موقع طبيعى خود خارج گشته بود .\r\nس : نوروز را چرا عيد سلطانى و ماه‌هاى باستانى را به‌نام جلالى مىخوانند ؟\r\nج : خيام پس از رصد خورشيد آن سال را به‌نام نوروز سلطانى اشاره به‌سلطان جلال الدين نام نهاد بنابراين نوروز روزىكه ما حالا داريم نوروز اصلاحى خيام است كه نُه قرن از آن مىگذرد .\r\nس : خمسهء مسترقه چه معنى دارد كه همه ساله به آخر سال شمسى اضافه مىشود ؟\r\nج : ايام ماه‌هاى جلالى تماماً سى روز است با اين حساب طول دوازده ماه سال 360 روز است پنج روز بقيهء ايام سال را\r\n\r\n","description":"","footnote":"","page_name":" 30 ","page_number":34},
  {"content":"\r\n\r\nبه‌نام خمسهء مسترقه به‌ماه دوازدهم اضافه مىنمودند و در هر چهار يا پنج سال پنج ساعت و 49 دقيقه دنبالهء روزهاى سال شمسى روى هم مىافتاد ، تقريباً يكروز مىشد آن‌را به‌نام كبيسهء جلالى اضافهء پنج روز مسترقه مىنمودند و آن سال را سال كبيسه مىگفتند . همين محاسبه را دربارهء سال شمسى باستانى كه اكنون معمول است اجراء مىكنند .\r\nس : هنگام شروع سال يا به‌اصطلاح تحويل سال نو چه عادات و رسومى بين طوائف و طبقات ايرانى معمول و متداول بوده ؟\r\nج : ميان هر قوم و عشيره‌اى به‌منظور احترام و علاقه به‌اين جشن نوروز عادات و رسومى برقرار بوده كه با مسرت و شادى ترتيب مىدهند . در اكثر شهرستان‌ها هر خانواده‌اى هنگام شروع سال نو ، هفت ( س ) مىچينند : سيب ، سنجد ، سماق ، سمنو ، سركه ، سير ، سبزى . در بعضى شهرها به‌جاى هفت سين ، هفت شين مىچينند : شير ، شهد ، شمشاد ، شمع ، شكر ، شربت ، شايه . شايه به معنى ميوه است . نظامى گنجوى گويد :\r\n از آن سايه آسايش جان دهد * از آن شايه آرايش خوان دهد \r\nدر منازل علماء هفت آيهء سلام ، مرسوم است با گلاب و زعفران روى چينى مىنوشتند و داخل آب مىريختند هنگام تحويل سال اهل خانه هريك به‌منظور تيمن و تبرك جرعه‌اى مىنوشيدند . و آن اين است :\r\n« سَلَامٌ عَلَى نُوحٍ فِي الْعَالَمِينَ » « سَلَامٌ عَلَى إِبْرَاهِيمَ » « سَلَامٌ عَلَى مُوسَى وَهَارُونَ » « سَلَامٌ عَلَى إِلْ يَاسِينَ » « سَلَامٌ قَوْلًا مِن رَّبٍّ رَّحِيمٍ » « سَلَامٌ هِيَ حَتَّى مَطْلَعِ الْفَجْرِ » « سَلَامُ عَلَى مَنِ\r\n\r\n","description":"","footnote":"","page_name":" 31 ","page_number":35},
  {"content":"\r\n\r\nاتَّبَعَ الْهُدَى »\r\nاين بود آن‌چه از دفتر خطى مرحوم والد معظم به‌مناسبت اين بحث پيرامون نوروز در اينجا آورده شد والسلام عليكم‌ورحمةاللَّه وبركاته پايان\r\n\r\n\r\n","description":"","footnote":"","page_name":" 32 ","page_number":36}
  ]