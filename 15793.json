[
  {"content":"\r\n\r\nآزادى و مسؤوليت زن\r\nآيت الله سيدمحمدتقى مدرسى\r\nترجمه\r\nحميدرضا آژير\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nآزادى ومسؤولت زن / محمدتقى مدرسى ؛ ترجمه حميدرضاآژير . -\r\nتهران : محبان الحسين عليه السلام 1380 .\r\n128 ص 4500 ريال : 8 - 19 - 7373 - 964 : isbn\r\nفهرستنويسى براساس اطلاعات فيپا .\r\nعنوان اصلى : المرأة . . بين مهام الحياة ومسؤوليات الرسالة .\r\nكتابنامه به صورت زيرنويس .\r\n1 . زنان در اسلام . 2 . تربيت خانودگى ( اسلام ) - هدفها ونقشها . 3 . زنان در اسلام - هدفها و نقشها . - 4 . زنان - مسائل اجتماعى واخلاقى . الف . آژير ، حميدرضا ، 1337 - ، مترجم . ب . عنوان .\r\n4041 م 42 م / 172 / 230 bp\r\n4831 / 297\r\n1380\r\nكتابخانه ملى ايران\r\n16076 - 80 م\r\nآزادى ومسؤوليت زن\r\nآية الله سيدمحمدتقى مدرسى\r\nمترجم : حميدرضا آژير\r\nناشر : انتشارات محبان الحسين عليه السلام\r\nچاپ اول : زمستان 1380 - 3000 نسخه\r\nقيمت : 4500 ريال\r\nآدرس : تهران - خيابان كريمخان زند\r\nخيابان به آفرين - بن بست چهارم پلاك 52 - تلفن 6407435\r\nدفتر پخش : خيابان ناصر خسرو - كوچه حاج نايب تلفن : 3907181\r\nشابك 8 - 19 - 7373 - 964\r\n8 - 19 - 7373 - 964 isbn\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيش‌گفتار\r\nعلىرغم همهء تلاشهايى كه با اعمال زشتترين شيوه‌ها براى تضعيف و بهره‌كشى از زن مىشود ، او چونان مشعلى فروزان هادى راه نسلها و ستونى استوار براى خيمه جامعه باقى مانده است .\r\nزن - سالهاى درازى را - قربانى ديدگاههاى اشتباه‌آميز دربارهء خود بوده است ؛ زيرا كسانى او را جزئى از دارايى خود مىدانستند و به او اجازه نمىدادند تا جهان را به ديدهء خود بنگرد و با خرد خود در پيرامونش به انديشه و تفكّر برخيزد . . . و هرگاه اراده مىكرد كه دربارهء مسأله‌اى سخن بگويد او را سركوب مىكردند و هرگاه مىخواست پيرامون موضوعى نظر بدهد ، به او نيشنخند مىزدند . . . و ارادهء مرد بر اين بود كه او تنها حاكم هر كوچك و بزرگى است و زن در خدمت او جز ابزارى براى برآوردن نيازها و پاسخ گفتن به تمايلات او نيست . امّا بر خلاف آنان ، گروهى ديگر با زن به گونه‌اى برخورد مىكردند كه گويا زن تمام زندگى است و مرد در برابر او هيچ رأيى ندارد . زن آزادى مطلق دارد و زمام امور به دست اوست . . .\r\nهر دوى اينها دربارهء زن ديد افراط و تفريط دارند ، و به خطا رفته‌اند ، امّا اسلام شخصيّت واقعى و جايگاه طبيعى زن را در جامعه به او داده\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاست . اسلام زن را از حقوق قانونى محروم نكرده ، نقش او را ناديده گرفته و مسؤوليّتهايش را ساقط نكرده است . . . ، بلكه او را به طلب دانش و انجام فريضهء امر به معروف و نهى از منكر فراخوانده ، به انجام كارهاى نيك و احسان تشويق نموده و از پاكيهاى كه خداوند براى انسان آفريده ، محروم نكرده است .\r\nبراى حفظ منزلت و شأن والاى زن ، اسلام قواعدى از قبيل التزام به حجاب ، و مراعات عفّت . . . وضع كرده است تا زن ، موجب فساد جامعه نگردد و اساس آن را ويران نسازد . و اين چنين است كه زن در اسلام جايگاه و يژه‌اى دارد . تاريخ ، دستاوردهايى بزرگ ، و نقشهايى مهم در دفاع از حق و يارى ستمديدگان و مبارزه با سركشان را از زنان به ثبت رسانده است .\r\nاين است كه اسلام زن را - پيوسته و تا ابد - به شناخت قدر و درك ارزش خود فرامىخواند و از او مىخواهد كه خود را كوچك نشمارد و توانايىهاى خود را ناديده نگيرد . . .\r\nاين است آنچه كه حضرت آيت اللَّه سيّد محمّدتقى مدرسى در سخنرانيهاى مختلف بر آن تأكيد مىكند و با نظر به اهمّيت اين موضوع در موقعيّت فعلى ، به جمع آورى آن سخنرانيها به عنوان يك كتاب اقدام كرديم به اميد آنكه سود و فايدهء آن فراگير شود و به آنها ، سخنرانيهاى كه دربارهء تربيت است افزوديم به جهت ارتباط تنگاتنگى كه ميان مسؤوليّتهاى زن در زندگى و پيمانهاى مكتبى او وجود دارد ، از خداوند مىخواهيم ما را دراين كار موفّق بدارد .\r\nبخش فرهنگى\r\nدفتر حضرت آيت اللَّه مدرسى\r\nتهران : 13 جمادى الاوّل 1419 ه . ق\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفصل اوّل : پيرامون زن\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nزن در جاهليت و اسلام\r\nخانواده ، يكى از فراوانترين و گوناگونترين بنيادهاى زندگى انسانى در جامعه ، همچون سياست ، اقتصاد ، فرهنگ ، دانش ، بهداشت و غيره است ؛ خانواده‌اى كه هسته و سلول اصلى آن را پيوندهاى محبّت به هم گره بزند و بناى آن براساس همكارى ، اخلاص ، هماهنگى ، روح كار و تلاش باشد ، نخستين خشت و پايه اساسى يك نظام اجتماعى استوار و پايدار را تشكيل مىدهد .\r\nخواست خداوند - و الا و برتر - اين است كه ساختار اجتماعى برتر براى زندگى انسان براساس ساختار خانواده‌اى كه مكتب اسلام مطرح كرده استوار مىگردد ؛ كه از مجموعه‌اى خانواده‌هاى به هم پيوسته ، يك ساختار اجتماعى محكم و استوار پديد آيد و سير طبيعى زندگى به سوى رسيدن به كمال و پرستش كامل و مطلق خداوند آغاز شود .\r\nشايد آشكارترين و بزرگترين موردى كه اسلام براى آن طرح و برنامه ريخته ، همان نظام خانواده است كه از ژرفاى فطرت انسانى سرچشمه گرفته و بر آن استوار مىباشد . و مراد از نظام خانواده ، مجموعه‌اى از\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسنّتها ، قوانين ، قواعد الهى و غريزه‌هاى پاكى است كه در جهت درست واقع شده‌اند ، و خداوند - پاك و منزّه - آنها را در وجود انسان اعمّ از : زن و مرد به امانت سپرده است .\r\n\r\nخانواده ، هديهء جامعه\r\nاگر در سرچشمه ترقّى و پيشرفت تمدّن بينديشيم و به دقّت نظر كنيم ، و در جستجوى منبع شعاع ارزشها ، فضيلتها ، كارهاى نيك ، خاستگاههاى اخلاق و آداب در محافل اجتماعى باشيم ، خواهيم ديد كه همهء اينها از نظام خانواده‌هايى به هم پيوسته سرچشمه مىگيرند . پس اگر بناى خانواده در جامعه بر پايه‌هاى فضيلت و آداب اخلاقى نيكو استوار باشد ، روح همكارى ، برادرى و محبّت بر آن جامعه حاكم خواهد بود و آن جامعه با اتّحاد و انسجام ، اهليّت پذيرش امانت الهى را در زندگى خواهد داشت ، امّا اگر بناى خانواده بر انحراف ، بديها و پراكندگى استوار باشد ، جامعه به تزلزل ، انحطاط و عقب ماندگى خواهد گراييد و اگر زمينه اين انحرافها بيشتر گردد ، جامعه به گمراهى ، فساد و تباهى كشيده خواهد شد ، و راه فرارى در زندگى جز شكست و عقب گرد و سرانجام جز فروپاشى نخواهد داشت .\r\nبنابراين ، اين خانواده است كه هويّت جامعه و نشانه‌هاى امّت را بر دوش مىكشد و اگر آن را به يك هرم تشبيه كنيم : پدر در رأس اين هرم ، مسؤول مراقبت و حمايت از همسر خويش است كه او نيز پايه دوّم خانواده ، مسؤول تربيت فرزندان و ساماندهى امور خانه است .\r\nزن ، در يك نظام خانوادگى نمونه ، از سوى همسر حمايت مىشود\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو مرد از او مراقبت كامل دارد ، و تمام نيازهاى زندگى او را به اندازهء توان و امكانات فراهم مىكند و در جهت انجام سخن پيامبر صلى الله عليه و آله كه « زن ، ريحانه ( گل ) است نه قهرمان » « 1 » با او به لطف و نرمى رفتار مىكند ، نفقه او را مىدهد و حقوق او را مىپردازد .\r\nهمچنين جايگاه پدر در خانواده ، جايگاه رهبرى و قيموميّت است كه خداوند متعال با اين سخن :\r\n( الرِّجَالُ قَوَّامُونَ عَلَى النِّسَاءِ . . . ) « 2 » .\r\n« مردان سرپرست زنانند . . . » بدان اشاره كرده است .\r\nاين قيموميّت تحميلى و عارضى نيست ، بلكه فطرى ، غريزى ، هماهنگ با طبيعت ساختار خانواده ، برپا كنندهء خشنودى ، آرامش و وقار در ميان اجزاى يك سلول اجتماعى - خانواده - است . و آنگاه اين قيموميّت طبيعى پديدار مىشود كه مرد با احساس مسؤوليت سرپرستى خانواده ، آرامش و آسايش خود را براى كسب روزى و قوت زندگى فدا مىكند و هموست كه براى فراهم كردن نيازهاى ضرورى زندگى سعادتمندانه براى افراد زير دست خود و مراقبت از آنها مسؤول است ، نيز مسؤول حمايت ، امنيّت و آرامش خانوادهء خويش است ؛ زيرا اقتصاد و امنيّت ، دو امر اساسى در زندگى انسان است .\r\n\r\nفهم نادرست و منفى از قيموميّت مرد\r\nهنگامى كه مرد سرپرست زن و تمام خانواده قرار داده شد ، فهم\r\n\r\n\r\n","description":"","footnote":"\r\n( 1 ) - بحارالانوار ، ج 74 ، ص 216 ، حديث 1 .\r\n( 2 ) - سورهء نساء ، آيهء 34 .\r\n","page_name":" 15 ","page_number":15},
  {"content":"\r\n\r\nنادرستى از آن آشكار گرديد كه براى سازمان خانواده و زندگى اجتماعى خطر ساز است . اين فهم نادرست در استبداد متمثّل و مجسّم مىشود و آن اين است كه مرد انديشه‌ها و حكمهاى دشوار خود را بر اعضاى خانواده ، بويژه بر زن - كه مركز مادرى و نيم ديگر جامعه انسانى را تشكيل مىدهد - تحميل كند .\r\nبه عنوان مثال يونانيان قديم ، زن را ابزار دست مرد به شمار مىآوردند كه بايد شب و روز در خدمت او باشد . به اندازهء انحطاط اين ديد جاهلى - كه عادتهاى زيادى از آن ناشى شد و زن و منزلت او را بد كرد و ارزش انسانى او را پايين آورد - بينديشيد . از اين عادتهاى زشت كه هنوز هم آثار آن باقى مانده است : كشتن ، سوزاندن و زنده به گور كردن زن همراه همسر متوفايش است كه هنوز هم اين عادت غير انسانى در برخى مناطق هند معمول است .\r\nشكى نيست كه سرچشمه اين خرافات و فعاليّتهاى ضد انسانى ، تصوّر غلطى است كه مىگويد : زن ، تنها خدمتكارى است كه براى برآوردن نيازها و پاسخ گفتن به تمايلات مرد آفريده شده است . و از اينجاست كه مرد چونان ديكتاتورى امر و نهى مىكند و آنچه براى او لذّتبخش است انجام مىدهد .\r\nبيشتر مردان در سايه اين توهّمات ، گروهى را تشكيل مىدهند كه در آن با احساسى نژادپرستانه ، تبعيض‌گرايانه و برترىجويانه بر زن زندگى مىكنند و زن را قربانى اين احساسها مىنمايند ، مرد را مىبينى كه خواسته‌هاى طاقت فرساى خود را تحميل و دستورهاى ستمگرانه خود را املا مىكند .\r\nبا مطالعه‌اى در تاريخ انسانى درمىيابيم كه بسيارى از مردانى كه محبّت\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nزنان در دلشان فرورفته و در آنان احساسى به وجود آورده كه موجب دفاع از زن و حمايت از خانواده به عنوان يك مجموعه شده است براساس خرافات و اسطوره‌هايى كه بر جامعه آنان حاكم بوده به حيواناتى درنده خو تبديل مىشدند كه زنان را مىدريدند و اساس خانواده را براى انگيزه‌هايى بىمقدار - كه مستند بر نادانى و عدم آگاهى وفرهنگ بود - مىپراكندند .\r\nو شگفت آن كه اين باورهاى خرافى در چارچوبى فلسفى ساخته و پرداخته مىشدند و از اين بافته‌هاى فلسفى قديم ، قانونهايى واهى وضع شده است كه زن را خوار و بىمقدار مىدارد ، يكى از اين موارد آن است كه زن را جزو تركه و ميراث مىشمارد ، شأن و منزلت او را تا اندازهء اموال و دارايى پايين مىآورد كه در خور خريد و فروش و به ارث رسيدن است و بعداز مرگ همسر ، يكى از فرزندان او را چونان كنيزى به ارث مىبرد .\r\nو شايد بهترين اين قانونها نيز - به هيچ وجه - زن را به سطح برابرى با مرد نرساند . اروپائيان نيز در ضمن همين قانونگذارىهاى ستمگرانه ، تا روزگاران اخير همان برخورد رومانىها را با زن داشته‌اند . زن شبانه روز كار مىكرد و رنج مىبرد ، و در نهايت حق مالكيّت و آزادى تصرّف در اموال خود را نداشت ؛ زيرا زن تا چندين قرن در نظر آنان اصلًا انسان نبود .\r\nاين‌چنين است كه در جاهليت قديم و جاهليت جديد ، نگاه به زن ، نگاهى يكسان است ؛ نگاهى بدبينانه و تحقيرآميز ، ولى اين دو دوره در نوع برخورد با زن با هم فرق دارند . در دوران جاهليّت پيش از ظهور اسلام ، جرايمى را مرتكب مىشدند - كه به گمان خود - از شر زن رهايى يابند ، زيرا زن را سرچشمه بديها و منبع شومى مىدانستند ، چنان كه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nخداوند متعال مىفرمايد :\r\n( وَإِذَا بُشِّرَ أَحَدُهُم بِالْأُنثَى ظَلَّ وَجْهُهُ مُسْوَدّاً وَهُوَ كَظِيمٌ * يَتَوَارَى مِنَ الْقَوْمِ مِن سُوءِ مَا بُشِّرَ بِهِ أَيُمْسِكُهُ عَلَى هُونٍ أَمْ يَدُسُّهُ فِي التُّرَابِ أَلَا سَاءَ مَا يَحْكُمُونَ ) « 1 » .\r\n« و هرگاه يكى از آنان را به دختر مژده آورند ، چهره‌اش سياه مىگردد ، در حالى كه خشم و اندوه خود را فرومىخورَد ، از بدى آنچه بد و بشارت داده شده ، از قبيله ( خود ) روى مىپوشاند . آيا او را با خوارى نگاه دارد ، يا در خاك پنهانش كند ؟ وه چه بد داورى مىكنند . »\r\nبه همين سبب زن به سرنوشت مرگ يا محروميّت و تحقير دچار مىشد مانند : محروميّت از ارث ، به خدمتكار و كنيزى گرفتن او ، اين ديد جاهليّت قديم نسبت به زن بود .\r\nامّا در جاهليّت جديد ، زن بازيچه ، ابزار لهو و لعب ، خوشگذرانىها و كامجوىهاى مردان گرديده است ، و گويا اصلًا آن انسان مكرّم و محترمى كه خداوند - پاك و منزّه - او را در چارچوب عفّت و حرمت قرار داده ، راه پيشرفت و كمال را به دو هديه نموده ، نيست ؛ چنان كه نسبت به مردان نيز چنين كرده است .\r\nو بنابراين ، امروزه او را هيچ شغلى جز اهمّيت دادن به ظاهر و آرايش كردن خويش نيست ، تا براى كامجويى مرد و اشباع هوا و هوس او آماده گردد . و نيز چونان كالايى گرديده است كه با جلوه‌گريها مردان را در خيابانها به خويش فرا مىخواند .\r\n\r\n\r\n","description":"","footnote":"\r\n( 1 ) - سورهء نحل ، آيات 58 - 59 .\r\n","page_name":" 18 ","page_number":18},
  {"content":"\r\n\r\n\r\nمحدودهء سرپرستى در اسلام\r\nدرست است كه مرد در اسلام بر خانواده و زن به نوع ويژه‌اى سرپرستى دارد ، ولى اين قيموميّت حدود و شرايط ويژه‌اى دارد كه در صورت تجاوز و تعدّى از آنها و تبديل شدن به عامل ضرر و زيان ، قيموميّت برداشته مىشود . منزلت و شأن اين سرپرستى همانند منزلت سرپرستى حاكم جامعه بر مردم است و آن حاكميّت تا زمانى استمرار دارد كه در چارچوب درست حركت كند .\r\nقرآن كريم محدودهء اين سرپرستى را با اين آيه شريفه بيان مىكند كه :\r\n( . . . بِمَا فَضَّلَ اللَّهُ بَعْضَهُمْ عَلَى بَعْضٍ وَبِمَا أَنْفَقُوا مِنْ أَمْوَالِهِمْ . . . ) « 1 » .\r\n« . . . به دليل آنكه خدا برخى از ايشان را بر برخى برترى داده و ( نيز ) به دليل آنكه از اموالشان انفاق مىكنند . . . »\r\nاين سرپرستى مشروط و مقيّد است و از بارزترين شرطهاى آن توانايى تأمين معاش و داشتن عقل است . مراد از برترى الهى دراين آيه - به نظر مىرسد - تفاوت و برترى در انديشه ، تدبير و نوآورى باشد كه منشأ آن قدرت عقلى و فعاليّت ذهنى است .\r\nبنابراين مرد ، سرپرست زن است از جهت انفاق و عهده دارى معاش كه او را به تلاش ، كوشش و جدّيت در كار وامىدارد و براى به دست آوردن قوت و فراهم آوردن ضروريات زندگى او را به نشاط در مىآورد ، ولى مرد تنبل ، وابسته و خودنگر كه براى او چيزى جز خويشتن اهمّيت ندارد\r\n\r\n\r\n","description":"","footnote":"\r\n( 1 ) - سورهء نساء ، آيهء 34 .\r\n","page_name":" 19 ","page_number":19},
  {"content":"\r\n\r\nو براى به دست آوردن مخارج همسر و خانواده تلاش نمىكند ، سرپرستى و قيموميّت ندارد و از اين گونه افراد حق سرپرستى ساقط مىشود . تلاش براى تحميل سرپرستى چنين فردى به خانواده ، استبداد است .\r\nپدر حقيقى آن است كه به امور خانواده اهمّيت بدهد و نخستين كسى باشد كه رنجها و سختىهاى آن را به دوش بكشد و بايد شايسته اين مسؤوليت باشد و بتواند با به كارگيرى حكمت و عقل ، همسر و فرزندان را هدايت كند و آرامش و خوشبختى خود را به بهاى بدست آوردن آرامش و خوشبختى براى خانواده فدا كند و معناى حقيقى پدر بودن و سرپرستى خانواده همين است .\r\n\r\nبهترين نقش زن\r\nشكى نيست كه بزرگترين نقش زن و بهترين فعاليتى كه مناسب و سازگار با طبيعت تكوينى و وجودى او باشد ، كارهايى است كه او در محدوده خانه و خانواده انجام مىدهد و هر انسان منصفى كه تحت تأثير ترفندهاى تبليغاتى فاسد و جريانهاى انحرافى - كه مىخواهند زن را به دنياى فساد و فروپاشى ، نابودى و مقوله‌هاى كم ارزشى كه به شأن و منزلت مقدّس اجتماعى زن لطمه وارد كرده ، او را خوار و ذليل مىكند - قرار نگرفته باشد اين نظر را تأييد مىكند .\r\nبه نظر من ، زن ستون خيمه خانواده و محورى است كه خانواده به دور آن گرد مىآيند و اعضاى خانواده جذب آن مىشوند و بوسيله اوست كه خانواده به انس و هماهنگى مىرسد . دانش جديد ، ثابت كرده است كه كودك حتّى قبل از ولادت تأثيراتى را از مادر مىپذيرد و بسيارى از\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nحالتهاى نفسانى را مثبت يا منفى از مادر مىگيرد ، در حقيقت اين كشف جديد ، اين حديث را تأييد مىكند كه : « بدبخت آن است كه در شكم مادر بدبخت مىشود و خوشبخت آن‌است كه در شكم مادر خوشبخت مىشود » « 1 » .\r\nو نيز علم جديد ثابت كرده است كه تأثير سرشت مادر بر كودك ادامه دارد و حتّى تا پانزده سالگى ادامه مىيابد و چنان كه مىبينيم كودك حتّى از شيوهء گفتارى و الگوهاى عاطفى مادر بيشتر از پدر تأثير مىپذيرد . و از اينجاست كه اهمّيت فرهنگ و آگاهى زن و گستردگى درك و فهم او آشكار مىشود .\r\nمادر نخستين مدرسه‌اى است كه نسل جديد ، آگاه و پخته از آن بيرون مىآيد . و به قول شاعر زنده ياد پروين اعتصامى :\r\n دامن مادر نخست آموزگار كودك است * طفل دانشور كجا پرورد نادان مادرى \r\nپس بايد جامعه در تربيت ( زن ) تلاش كند ، تا مادرانى شايسته براى پرورش نيكوى نسلهاى آينده به بار آورد .\r\nپرسشى مىماند و آن اين كه : برخى زنان دربارهء نقش اجتماعى كه مىتوانند در جامعه ايفا كنند ، مىپرسند . در پاسخ به اين پرسش بايد گفت :\r\nزن مىتواند در هر زمينه‌اى كه با توانايى جسمى ، ويژگيهاى روحى ، عاطفى او سازگار و هماهنگ است ، با حفظ حجاب و عفاف فعاليّت كند .\r\nبنابراين زن در زمينه اجتماعى مىتواند در تأليف ، جهت دهى و آموزش . . . نقش آفرينى كند ، بايد به اين نكته نيز توجّه داشت كه برخى\r\n\r\n\r\n","description":"","footnote":"\r\n( 1 ) - بحارالانوار ، ج 5 ، ص 9 ، حيث 13 .\r\n","page_name":" 21 ","page_number":21},
  {"content":"\r\n\r\nكارها مانند پرستارى و پزشكى ويژهء بانوان را جز زنان نمىتوانند انجام بدهند . و در زمينه خانه ، كه دنياى حقيقى و برگزيده زن است ؛ تنها اوست كه بايد اداره امور خانه ، پرورش و جهت دهى به كودكان و ساختن نسلهاى آينده را به عهده بگيرد .\r\nمادر نيكوكار و آگاه مردان قهرمانى را مىسازد كه قرآن كريم آنان را چنين توصيف مىكند :\r\n( رِجَالٌ لَّاتُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ . . . ) « 1 » .\r\n« مردانى كه نه تجارت و نه دادوستدى ، آنان را از ياد خدا به خود مشغول نمىدارد . . . »\r\nاينان مردانى هستند كه در دامان مبارك و پاك مادران پاكيزه - كه در رأس آنها فاطمهء زهرا عليها السلام است و ديگران به دنبال ايشان - پرورش يافته‌اند .\r\n\r\n\r\n","description":"","footnote":"\r\n( 1 ) - سورهء نور ، آيهء 37 .\r\n","page_name":" 22 ","page_number":22},
  {"content":"\r\n\r\n\r\nواقعيّت زن در اسلام\r\nنور خداى سبحان بايد در چراغدانى جلوه‌گر شود و چراغدان به تنهايى كافى نيست ، بلكه به چراغى نيازمند است و چراغ بدون سوخت پاك روشن نمىشود و در نهايت جلوه‌گرى و روشنايى براى آن فراهم نمىشود ، مگر با شيشه‌اى شفاف و زلال .\r\n\r\nخانه‌هاى برتر\r\nتمام اين ويژگيها در خانواده‌هاى برتر وجود دارد ، كه خداوند - عزّ وجلّ - پيرامون آنها مىفرمايد :\r\n( فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ . . . ) « 1 » .\r\n« در خانه هايى كه خدا اجازه داده كه [ قدرت و منزلت 
  ] آنها و الا گردد و نامش در آنها ياد شود . . . » وجود دارد . اين خانه‌ها به هدفهاى عالى دست يافته‌اند و از كارهاى كوچك و بىارزش به جهت فراگير بودن ياد خدا در اطراف آنها ،\r\n\r\n\r\n","description":"","footnote":"\r\n( 1 ) - سورهء نور ، آيهء 36 .\r\n","page_name":" 23 ","page_number":23},
  {"content":"\r\n\r\nدست كشيده‌اند . البتّه برترى اين خانه‌ها به جهت خانه بودن آنها نيست ، بلكه از جهت برترى مردانى است كه در آنها زندگى مىكنند و برترى اين مردان به سبب آن است كه شب و روز به ياد خدايند ، ياد خدايى كه آنان را از ماديّات مانند خريد و فروش و تجارت باز مىدارد :\r\n( فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَالآصَالِ * رِجَالٌ لَّاتُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ . . . ) « 1 » .\r\n« در خانه هايى كه خدا اجازه داده كه [ قدرت و منزلت 
  ] آنها و الا گردد و نامش در آنها ياد شود بامداد و شامگاه او را نيايش مىكنند * مردانى كه نه تجارت و نه دادوستدى ، آنان را از ياد خدا به خود مشغول نمىكند . . . »\r\nآنچه كه اين مردان را مدام به ياد خدا مىاندازد و آنان را پيوسته ملزم به عبادت و انجام واجبات مىكند ، ترس و خشيت آنان از آن روز ترسناك است كه بزرگى آن آسمانها و زمين را فرا گرفته است . وا ز خشيت آن روز است كه كوهها به تپه‌هاى شنى هولناك تبديل مىشوند و درياها چون آتشى هراسناك منفجر مىگردد ، و اندامهاى فرشتگان خدا و حاملان عرش او به لرزه ، مىافتد :\r\n( . . . يَخَافُونَ يَوْماً تَتَقَلَّبُ فِيهِ الْقُلُوبُ وَالْأَبْصَارُ ) « 2 » .\r\n« . . . از روزى كه دلها و ديده‌ها در آن زيرورو مىشود ، مىهراسند . »\r\n« تقلّب » بدين معناست كه در روز قيامت دلها دگرگون و متحوّل مىشود ، علىرغم اينكه در دنيا به جهت سختى كه داشته‌اند و چون سنگ\r\n\r\n\r\n","description":"","footnote":"\r\n( 1 ) - سورهء نور ، آيات 36 - 37 .\r\n( 2 ) - سورهء نور ، آيهء 37 .\r\n","page_name":" 24 ","page_number":24},
  {"content":"\r\n\r\nبوده‌اند ، تغيير نمىپذيرفتند .\r\nپس هر يك از ما بايد دلش را دراين دنيا متوجّه هدايت رسالتهاى الهى گرداند ، پيش از آنكه دل سخت شود و گناه بر او چيره گردد و آن را بپوشاند و انسان در خطاها غرق شود .\r\nو اينان كه دلهاى خود را در پرتو تعاليم الهى پرورش مىدهند ، پاداش بزرگى دارند ، زيرا پيامبران بيشتر با آنان حشر و نشر دارند و آنان را به مجالس خود فرامىخوانند ، حتّى خداى پاك و منزّه آنان را در زير عرش خود به مهمانى مىخواند و به دلهاى آنان جلوه مىكند و اين تجلّى در بزرگى از تمام نعمتهاى بهشت بزرگتر است و اينجاست كه اينان براى شكر و سپاس به سجده مىافتند ، خداوند متعال امر مىكند كه سر برافرازيد و مىفرمايد : « به من بنگريد ، كه هفتاد برابر آن ثوابى كه از پيش به شما داده‌ام بر آن افزودم . » و مطابق با اين سخن خداى متعال كه مىفرمايد :\r\n( لِيَجْزِيَهُمُ اللَّهُ أَحْسَنَ مَا عَمِلُوا وَيَزيدَهُم مِن فَضْلِهِ وَاللَّهُ يَرْزُقُ مَن يَشَاءُ بِغَيْرِ حِسَابٍ ) « 1 » .\r\n« تاخدا بهتر از آنچه انجام مىدادند ، به ايشان جزا دهد و از فضل خود بر آنان بيفزايد و خداوند هركه را بخواهد بىحساب روزى مىدهد . »\r\n\r\nخانه‌هاى كافر\r\nدر برابر خانه‌هاى مؤمنان ، خانه‌هاى كافران با ديوارها و سقفهايى\r\n\r\n\r\n","description":"","footnote":"\r\n( 1 ) - سورهء نور ، آيهء 38 .\r\n","page_name":" 25 ","page_number":25},
  {"content":"\r\n\r\nويران ، به نظر مىآيد ، كه هيچيك از كارهاى آنان را نمىتواند نگاه دارد و كارهاى آنان در جايى امن نگاه داشته نمىشود بلكه پراكنده مىشود و از اينجا مىرود ، چنان كه خداى - عزّ وجلّ - دراين سخن بدان اشاره مىكند :\r\n( وَالَّذِينَ كَفَرُوا أَعْمَالُهُمْ كَسَرَابٍ بِقِيعَةٍ يَحْسَبُهُ الظَّمْآنُ مَاءً حَتَّى إِذَا جَاءَهُ لَمْ يَجِدْهُ شَيْئاً وَوَجَدَ اللَّهَ عِندَهُ فَوَفّاهُ حِسَابَهُ وَاللَّهُ سَرِيعُ الْحِسَابِ * أَوْ كَظُلُمَاتٍ فِي بَحْرٍ لُجِّيٍّ يَغْشَاهُ مَوْجٌ مِّن فَوْقِهِ مَوْجٌ مِن فَوْقِهِ سَحَابٌ . . . ) « 1 » .\r\n« و كسانى كه كفر ورزيدند ، كارهايشان چون سرابى در زمين همواراست كه تشنه ، آن را آبى مىپندارد تا چون بدان رسد آن را چيزى نيابد و خدا را نزد خويش يابد و حسابش را تمام به او دهد و خدا زود شمار است * يا [ كارهايشان 
  ] مانند تاريكيهايى است كه دريا ژرف است كه موجى آن را مىپوشاند و روى آن موجى ديگر است و بالاى آن ابرى است . . . »\r\nبنابراين شب ، ابر ، تاريكيهاى دريا و موجهاى متراكم آن ، هيچ شعاعى از نور را در دلهاى تاريك - كه در خانه‌هاى لهو و لعب و سرگرم دنيا ، دور از سنّتها و احكام الهى پرورش يافته‌اند و به تاريكىهاى اعماق دريا شباهت دارند - باقى نمىگذارد . پس دلهاى آنان كه دراين خانه‌ها زندگى مىكنند ، به جهت تاريكى گناهان ، فساد و طبيعت ناپاك بشرى ، تاريك و ظلمانى است و كسى جز خداوند بزرگ نمىتواند نورى تباباند كه اين تاريكىها را از بين ببرد . پروردگار - عزّ و جلّ - مىفرمايد :\r\n( . . . وَمَن لَّمْ يَجْعَلِ اللَّهُ لَهُ نُوراً فَمَا لَهُ مِن نُورٍ ) « 2 » .\r\n« . . . و خدا به هر كس نورى نداده باشد او را هيچ نورى نخواهد بود . » كه اين نور\r\n\r\n\r\n","description":"","footnote":"\r\n( 1 ) - سورهء نور ، آيهء 39 - 40 .\r\n( 2 ) - همان ، آيهء 40 .\r\n","page_name":" 26 ","page_number":26},
  {"content":"\r\n\r\nهدايت از گذرگاه ياد خداى عزّ و جلّ مىگذرد .\r\n\r\nنقش زن در ساختن خانواده برتر\r\nخانواده‌هاى برترى كه بخشى از آنان را مردان راه يافته تشكيل مىدهند ، نياز زيادى به وجود زنان دارند ؛ زيرا خداوند متعال مسؤوليت را بر دوش هر دو ( زن و مرد ) مىنهد كه دراين ميان زن خانواده را حفظ مىكند و چراغدان و روشنايى خانواده است .\r\nبنابراين ما بايد تمدّنهاى حاكم ، جمعيتهاى موجود و مجموعه هايى را كه به طور طبيعى با زنان برخورد دارند و مقدار نقشى را كه آنان براى زنان ايفا مىكنند به خوبى بررسى كنيم چرا كه اگر جامعه نسبت به زن بينش منحرفانه‌اى داشته باشد ، اين بينش بر مرد نيز منعكس خواهد شد و همچنين اين موضوع نسبت به مرد نيز صادق است ، زيرا ممكن نيست كه جامعه نسبت به اين مسأله دو موضع داشته باشد .\r\nشايسته است كه موضع ما در برابر زن برخاسته از دوستى ما نسبت به فاطمهء زهرا عليها السلام - و شناخت نقش ايشان در تأسيس خانه‌اى براساس رسالت و درخت محمّدى كه هنوز هم ادامه دارد و تا روز رستاخيز نيز ادامه خواهد داشت - باشد وموضع ما در برابر ايشان ، نشانگر موضع ما در برابر زن امروز است ، چنان كه اهتمام ما به فاطمه عليها السلام و شناخت ايشان ، اهتمام ما را به زنان مىنماياند .\r\n\r\nنگاه سازنده به زن\r\nبر هر مردى لازم است كه نسبت به زن ديد مثبت و سالم داشته باشد تا\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدر حق او ستم روا ندارد . چنان كه زن ، خود نيز حق ندارد به خود با ديد حقارت‌آميز بنگرد و از خود منتفّر باشد ؛ چرا كه خداى - عزّ وجلّ - تمام پيامبران را از مردان برانگيخته است ؛ خداوند نقش اساسى زنان را نيز بيان كرده است ، از آنان الگوهايى چون مريم عليها السلام سروَر زنان عصر خود ، صدّيقهء طاهره فاطمهء زهرا - سلام اللَّه عليها - سروَر زنان جهانيان ، خانم زينب دختر اميرمؤمنان ، خانم خديجه دختر خُويلِد و آسيه دختر مزاحم قرار داده است .\r\nفهم عميق نقش زن و اهتمام جدّى به اين نقش از ويژگيهاى خط مكتبى و امتياز آن بر ديگر نگاهها و خطهاست ؛ تا آنجا كه بسيارى از حركتها و جنبشهاى مكتبى در تاريخ اسلام ، تا اندازه زيادى از شخصيّت حضرت فاطمهء زهرا الهام مىگيرند ، زيرا او علىرغم اينكه يك زن بود با صلابت و استوارى در راه استحكام بخشيدن به خط مكتبى و تثبيت ارزشهاى قرآنى ايستاد . با همه اينها خود نيز زنى نمونه در ارزشها و اصول بود .\r\n\r\nفاطمهء زهرا نمونه زن مكتبى\r\nاو سرچشمهء محبّت و مهربانى بود كه رسول خدا صلى الله عليه و آله در كودكى از آن محروم بود ؛ اين محبّت و دوستى كه پيامبر در زندگى خود نديده بود ، در دوست داشتن فاطمه جلوه‌گر شد .\r\nنور خداوند متعال در خانه‌هاى مؤمنان تجلّى مىيابد و اين خانه‌ها براى آسمانيان مىدرخشند همانطور كه ستارگان آسمان براى زمينيان مىدرخشند ؛ مانند خانه فاطمه عليها السلام آنگاه كه در محراب عبادت مىايستاد يا زمانى كه فرزندانش حسن و حسين و زينب و امّ كلثوم عليهم السلام را بر بالاترين\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمعانى نيكىها و فضيلتها پرورش مىداد و آنان چونان نور به اهل زمين مىتابيدند . علاوه بر آن كه فاطمه جهادى سنگينى در زندگى رسول خدا صلى الله عليه و آله و پس از وفات آن بزرگوار ايفا مىكرد كه به پشتيبانى همسرش اميرمؤمنان عليه السلام منجرّ شد ، در عين حال كارهاى ديگر و وظايف اسلامى خود را به بهترين نحو ممكن به انجام مىرساند .\r\nبه طور طبيعى مسؤوليّت فقط متوجّه زن نيست ؛ زيرا آثار تربيتى مرد در دخترها در ايّام كودكى ، برخورد مرد با زن به عنوان خواهر و موضع مرد در برابر زن به عنوان مادر يا همسر ، تمام اينها در برنامه‌ريزى آيندهء زن دخالت داشته و مؤثّراند .\r\nمردى كه اميد پيشرفت دارد و در عين حال به زن خود دستور مىدهد كه در خانه بماند و فقط كارهاى خانه را انجام بدهد ، نمىتواند در اعطاى نقش مكتبى زن به او سهيم باشد .\r\n\r\nنقش زن محدود به خانه نيست\r\nزن فعّال زمانى احساس شكست و سرخوردگى مىكند كه خود را در چهار ديوارى خانه زندانى ببيند . درست است كه وظيفه زن خانه‌دارى است ولى به اين معنا نيست كه در زندگى نقشهاى ديگرى نداشته باشد .\r\nلازم است كه زن سير جاودانه مكتبى خود را ادامه دهد ، چنان كه فاطمهء زهرا عليها السلام دست حسنين را مىگرفت و به در خانه مهاجرين و انصار مىرفت و از آنان مىخواست ، با پيروى كردن از اميرمؤمنان على بن ابىطالب عليه السلام در راه رسالت استوار و پايدار باشند و او را يارى رسانند ؛ زن امروز نيز بايد به وجود فرزندان بهانه‌جويى نكند و خود نيز با آنان در\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nميدان كارهاى مكتبى حاضر شود تا رسالت جاودانه خود را به انجام رساند .\r\nفاطمهء زهرا عليها السلام توانسته بود كه زندگى خود را با برنامه پيش ببرد و اين برنامه‌ريزى او را به انجام تمام فعاليّتها توانا ساخته بود ، كه هم خانه را اداره مىكرد و هم در روز فعاليّت مبارزاتى و مكتبى و در شب اعمال عبادى خود را انجام مىداد .\r\nهرگاه جامعه شكست مىخورد ، زن نيز به تبع آن شكست مىخورد ، امّا شكست مرد از آنجا ناشى مىشود كه از مسؤوليّت خود كناره مىگيرد و آن را به دوش دانشمندان و فرهنگيان مىاندازد و شكست زن به سبب آن است كه خود را نسبت به جنبشهايى كه بتواند جامعه را تغيير بدهد ، ناتوان مىپندارد ولى اين بهانه‌ها در نزد خداوند نه از مردان و نه از زنان پذيرفته نيست .\r\n\r\nسفارشهايى به زن مسلمان\r\nدراين زمينه سفارشهايى را به زن مسلمان تقديم مىدارم ، باشد كه مسؤوليّت مهمى را كه بر دوش دارد درك و ادا كند :\r\n1 - ضرورى است كه مرد در تنظيم زندگى زن سهيم باشد چه از طريق توجيه ؛ چه از طريق شناخت نقش زن و موضع‌گيرى مناسب در قبال آن .\r\nمرد تكاليفى دارد وزن نيز تكاليفى ، ولى طبيعت تقسيم كارها ومسؤوليّتها ، مقتضى عادلانه بودن آن است ، زيرا اين تقسيم بندى در موضعگيرىهاى زن ، نسبت به اندازه تحرّك و جنبش او در ميدان عمل تأثير مىگذارد .\r\n2 - زن بايد براى آينده خود به جهت هماهنگى با شرايطى كه لحظه به\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nلحظه در زندگى با آن مواجه مىشود ، برنامه‌ريزى كند بويژه براى شرايط جسمانى خود ، بنابراين اگر خواهان بهداشت و سلامت خويش است ، مىتواند براى خورد و خوراك و روش زندگى برنامه بگذارد و براى تقويت توانايى بدنى خود به يك برنامه سالم پايبند باشد .\r\nهرگاه زن به طور كامل به بهداشت و سلامت جسم خود رسيدگى كند ، مىتواند به زمينه‌هاى ديگر نيز وارد شود ، براى رسيدن به اهداف خود بايد برنامه‌هايش را با دقّت تنظيم كند و از مسائل بىارزشى كه ذهن انسان را به خود مشغول مىكند و او را از برنامه‌ريزى براى آينده و زندگى باز مىدارد ، پرهيز نموده و دورى گزيند .\r\n3 - زن بايد براى پشت سر گذاشتن و رام كردن مشكلات و علاوه بر آن دورى گزيدن از كارهاى كوچك جدّيت داشته و تلاش كند . زن براى رام كردن مشكلات نياز شديدى به جدّيت دارد ، زيرا بسيارى هستند كه براى غلبه كردن بر مشكلات برنامه‌ريزى مىكنند ، ولى با روبرو شدن با كوچكترين شكست ، از آن برنامه باز مىگردند و از لحاظ روحى نيز شكست مىخورند و از رحمت خدا نااميد مىشوند ؛ در حالى كه نوميدى از رحمت خدا گناهى بس بزرگ است كه انسان را به كفر مىكشاند ، چنان كه خداوند متعال مىفرمايد :\r\n( . . . وَلَا تَيْأَسُوا مِن رَّوْحِ اللَّهِ إِنَّهُ لَايَيْأَسُ مِن رَوْحِ اللَّهِ إِلَّا الْقَوْمُ الْكَافِرُونَ ) « 1 » .\r\n« . . . از رحمت خدا نااميد نباشيد ، زيرا جز گروه كافران كسى از رحمت خدا نااميد نمىشود . »\r\n\r\n\r\n","description":"","footnote":"\r\n( 1 ) - سورهء يوسف ، آيهء 87 .\r\n","page_name":" 31 ","page_number":31},
  {"content":"\r\n\r\nو نيز هرگاه زن به ميدان عمل وارد مىشود بايد براى خود برنامه داشته باشد و در مسير مقدّس خود جهت برداشتن مشكلات راه با جدّيت عمل كند تا دوشادوش مردان در خدمت رسالت الهى گام بردارد و در مقابل جاهليّت جديد ايستادگى كرده و بر آن چيره شود .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nزن در جامعه مكتبى\r\nاز بارزترين ويژگيهاى دين اسلام ، فراگير بودن اصول آن است در تمام زمينه‌ها ، در همهء سطحها و محدوده‌ها و در همه مراحلى كه با زندگى بشرى پيوند دارد .\r\nاين حقيقت براى ما در قرآن كريم جلوه‌گر است ؛ آنجا كه عقل پيامبر اكرم صلى الله عليه و آله را به عنوان عقلِ وسيع و بزرگ مخاطب قرار مىدهد و در عين حال عقل كودكى را كه بسيارى از امور را تشخيص نمىدهد نيز مخاطب قرار مىدهد ؛ پيامبر صلى الله عليه و آله از قرآن بهره مىبرد ، از آن بزرگترين معانى و نافذترين پندها را كشف مىكند ، كودك نيز از اين كتاب بزرگ به اندازهء توانايى ذهنى و درك خود بهره مىبرد .\r\nبنابراين آيات قرآن مانند ابرى است كه خداوند توسط آن زمين را سيراب مىكند ؛ كه آن بسيار رفيع و والاست كه هم بر وادىها ، و تپه‌ها و دشتها مىبارد ، هم قلّه‌ها و دامنه‌هاى كوها را آب مىدهد . سخن آفريدگار - بزرگوار و بلند مرتبه - نيز والاست ، آنگاه كه نورش را مىتاباند و هدايتش برمىخيزد و فراگير مىشود و بر همه احاطه مىيابد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nو اين حقيقت نمايانگر تجلّى طبيعت اسلام‌است چرا كه اين حقيقت در واقع تكاليف و تعاليمى براى همهء مردم مىباشد و باعث پرورش ارزشهاى همهء مردم مىگردد و از كودك تازه زاده شده تا پيرمرد مشرف بر مرگ ، زن و مرد را دربرمىگيرد ، چنان كه وقتى اسلام ما را به فراگيرى دانش و تلاش در كسب آن امر مىكند ، فقط به مردان دستور نمىدهد ، بلكه امرى است كه شامل جنس انسان ( اعمّ از زن و مرد ) مىشود و براى همين است كه رسول خدا صلى الله عليه و آله مىفرمايد : « طلب دانش بر هر زن و مرد مسلمان واجب است . » « 1 »\r\nهمچنين وقتى اسلام آدمى را به امر به معروف كردن و نهى از منكر فرامىخواند ، ميان زن و مرد در تحمّل مسؤوليّت هيچ فرقى دراين زمينه نمىگذارد . خداوند - عزّ وجلّ - مىفرمايد :\r\n( وَالْمُؤْمِنُونَ وَالْمُؤْمِنَاتُ بَعْضَهُمْ أَولِياءُ بَعْضٍ يَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ . . . ) « 2 » .\r\n« و مردان و زنان با ايمان ، دوستان يكديگرند ، كه يكديگر را به كارهاى پسنديده وامىدارند و از كارهاى ناپسند باز مىدارند . . . »\r\nاين شيوه فراگيرانه فقط به تقويت‌هاى سياسى منجرّ نمىشود ، بلكه در استحكام بخشيدن به پيوندهاى زندگى اجتماعى نيز مؤثّر است . به عنوان مثال : هر گاه يك مرد سياسى - در مذاهب و مكاتب بشرى - بخواهد براى به دست آوردن آزادى سياسى بيشتر مهاجرت كند و در برابر او احتمال دستگيرى ، زندان و ترور باشد ، مىبينيم كه نمىتواند زن و خانواده‌اش را\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 177 ، حديث 54 .\r\n( 2 ) - سورهء توبه ، آيهء 71 .\r\n","page_name":" 34 ","page_number":34},
  {"content":"\r\n\r\nراضى كند ، زيرا آنان مىگويند : كار دنيا به ما مربوط نيست ، ما فقط خودمان را مىخواهيم - و نمىخواهيم تو از ما جدا شوى - . خانواده‌اش به او اين گونه رفتار مىكنند ، بنابراين براى كوچ كردن از خانه و آزادى عمل دچار مشكلات فراوان مىشود و مشكلات اجتماعى نيز مزيد بر علّت مىگردد .\r\nدر حالى كه در انسان مؤمن عكس اين قضيه جارى است ، وقتى مىخواهد برود ، همسر و خانواده و نزديكان او را تشويق نموده ، تا به كار ، تحرّك و فداكارى در راه رسالت اسلامى برخيزد .\r\nزبان قرآن ، زبانى است كه با طبيعت بشرى هماهنگ مىباشد و لذا مسلمانان مكتبى را مىبينيم كه فرزندان خود را به آزادى و حركت در راه خدا تشويق مىكنند ، بگونه‌اى كه فرزندان در بازداشت نيز احساس خوارى نمىكنند و از كار خود پشيمان نمىشوند . و خانواده جايگاه آنان را ارج مىنهند و هميشه برايشان دعا مىكنند .\r\nخانواده‌هاى مسلمانان مكتبى كه در كشورهاى ديگر به عنوان مهاجر زندگى مىكنند ، - به نوبهء خود - احساس سختى نمىكنند ، چون فرزندانشان براى انجام مسؤوليّتهاى مكتبى و مذهبى رفته‌اند و بهاى آن را در بهشت مىگيرند ، چون مسؤوليّتهاى مكتبى خود را بر دوش مىكشند ، و همسران و مادران نيز مسؤوليّتهاى خود را با تربيت فرزندان صالح و انجام كارهاى مختلف خانه به پايان مىرسانند .\r\nروح مكتبى و مذهبى برخى از زنان اثر بسيار بزرگ ، در نقشى كه امامان عليهم السلام در طول تاريخ داشته‌اند ، بر جاى گذاشته است . به عنوان مثال :\r\nامام موسى بن جعفر عليهما السلام كه در متن حركت در راه خداى - عزّ وجلّ - قرار\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nداشت ، علىرغم اينكه افراد خانواده‌اش از همهء امامان بيشتر بود و علىرغم اينكه مشكلات سياسى زيادى بر او چنگ انداخته بود و - از همه مهمتر - اينكه مصيبت زندانى شدن پىدرپى بر ايشان نازل مىشد به گونه‌اى كه آن بزرگوار عمر شريف خود را در باز داشتگاهها وزندانهاى عباسيان بىهيچ شكايت و اندوهى سپرى مىكرد ، زندان را محراب عبادت و وسيله تقرّب به خداى متعال قرار داده بود .\r\nدر طول اين مراحل سخت و بحرانى كه براين امام بردبار گذشت ، نشنيده‌ايم كه روزى يكى از زنان آن‌حضرت در برابر مسير جهادى و مبارزاتى ايشان لب به شكوه بگشايد ، بلكه تمام همسران ، دختران ، فرزندان و نزديكانش به خط مكتبى او پايبند بودند كه در مسير هدايت او گام بردارند . اين مطلب را آن‌حضرت در سخنان و دعاهايشان تأكيد مىكردند كه هرگز در آنها به فشارهاى خانوادگى ، سختى و ناراحتى خانواده در تحمّل فراق او هيچ اشاره‌اى نكرده‌اند .\r\nو اين همه ( صبر و تحمّل ) بدان سبب است كه پرورش اسلامى به زن آموخته كه بار مسؤوليّت را چگونه بدون هيچ اظهار جزع و فزع و سستى بر دوش بكشد .\r\nهمچنين اين صفات اخلاقى پسنديده در حماسه عاشورا جلوه‌گر شد ، كه قهرمان كربلا زينب عليها السلام در شب يازدهم با اشاره به بدن برادر شهيدش مىگويد : پروردگارا ! اين قربانى را از خاندان محمّد صلى الله عليه و آله قبول كن . اين موضع ، روشنترين دليل بر اين است كه اهل‌بيت عليهم السلام در عقيده اسلامى ذوب شده‌اند و حماسه‌هايى را كه اين زن شجاع در عاشوراى حسينى آفريد ، بيشتر از آن است كه به شمار آيد و يا به سخن گفته شود .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحال تمامى زنان اهل‌بيت در كربلا اين چنين بود ، چرا كه آنان دژ مستحكم گروه مؤمنان بودند كه در ميدان خونين و كوبنده كربلا فرود آمده بود . مردان نيز چون مىدانستند كه در پشت سر آنها زنان ، مادران و خواهران و حتّى كودكانى هستند كه اهل مبارزه‌اند ، بلكه بالاتر و برتر از اين ، از برگشتن آنان راضى نيستند مگر اينكه به شهادت برسند ، بنابراين با دلهاى آرام و مؤمن حمله مىآوردند و با شوق مىجنگيدند و باور داشتند كه پشت سرشان خانواده‌اى را جا گذاشته‌اند كه از درد و رنج اسارت باكى ندارند و تلخى اين درد و رنج آنان را از راه حق و رسالت خويش منحرف نمىكند .\r\nآرى ! اين حالت در اسلام فراگير است و منظور آن است كه هر انسانى نقش اوّليه خود را در دفاع از حريم رسالت و يارى مجاهدان ايفا كند و اين همان عاملى است كه موجب مىشود هر يك از افراد جامعهء اسلامى حركت خود را از اين اصل آغاز كند ؛ اصلى كه مكتبىها آن را نقطه پويش خويش قرار داده‌اند . اين اصل مسبّب همان انديشه ، ارزشها ورويكردهاى اسلامى است كه هريك از جوانان مسلمان را از اين شهر به آن شهر مىكشاند ، اگرچه اين راه دشوارىهاى بسيارى در پيش روى آنان قرار دهد . . .\r\nاين جهت گيريها ، ارزشها ، اصول و اوامر الهى است كه در همسر ، مادر و يا خواهر او روح انقلابى مىدمد ، او را به مقاومت و پايدارى در برابر مشكلات وامىدارد و او را بر مىانگيزد تا نقش اساسىترى را در راه خداى - تبارك و تعالى - ايفا كند .\r\nامروز ما بايد بدانيم كه دشمن توانسته است اين امتياز مهمّ انسانها\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو حركتهاى مكتبى را كشف كند . بنابراين استعمار قدرت ملّتها را به صورت تجزيه شده و از طريق گروههاى مختلف براى پشتيبانى از قدرت شيطانى خود به كار مىگيرد كه يكى از اين گروهها زنان هستند . به همين سبب نظامها و حكومتهاى مزدور كه مخالف بيدارى اسلامى مىباشند به بسيج نيروهاى زنان تكيه مىكنند و اين نيروها را در مسيرهايى به كار مىگيرند كه به هيچ وجه خدمتى به مكتب اسلام نمىكند . از همين موارد است اقداماتى از قبيل تشكيل اتّحاديه زنان كه در حقيقت كانونى پر از انواع مفاسد اجتماعى است و زنانى را گرد آورده است كه هيچ پيوندى با مسائل الهى ندارند .\r\nپس از تثبيت اين عمل و بسيج نيروها ، گروه زيادى از زنان مسلمان نيز خواسته و ناخواسته دراين اتحاديه‌ها وارد شدند و برخى به گونه‌اى شدند كه از نظامهاى جاهلى دفاع مىكنند و باطل را استحكام مىبخشند . . .\r\nو تمام اينها بدين سبب است كه آنان كه از افكار اصيل الهى دور بوده‌اند ، زمام امور را به دست گرفته‌اند و موقعيّت خود را تثبيت كرده‌اند . . . ، ولى مسلمانان به عقب برگشته ، تنبلى كرده و سرجاى خود نشسته‌اند ، و سعى كرده‌اند به زن بباورانند كه خانه بهترين جا براى اوست و او نيز به نوبهء خود به اين تصميم كه هيچ نقشى در آن نداشته ، تن داده است .\r\nدر نتيجه آن تلاشهايى كه حكومتها و نظامهاى مخالف با اسلام انجام داده‌اند براى مشغول كردن زن به لهو و لعب و سوق دادن او به زمينه‌هايى كه خداوند متعال براى او معيّن نكرده است ، زن از ادارهء امور خانه بازمانده و نتوانسته مسؤوليّت خود را كه حمايت از مرد در راه مكتبى خود است ، انجام دهد ، بلكه به دنبال امور پست و بىارزشى از قبيل تجمّل‌گرايى\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nو رفاه‌طلبى افتاده و اينجاست كه براى او مهم نيست ، شوهر از چه راهى پول اين نيازهاى دروغين او را بياورد .\r\nمتأسّفانه اين پديده امروزه در ميان برادران مكتبى نيز رواج دارد ، در گذشته فكر و انديشه آنان اين بود كه چگونه طرحهاى جهادى را انجام دهند ، ولى امروز ، تمام انديشه بعضيها اين است كه چگونه با زنانشان به تفريح و گردش بروند ، يا چگونه به ميل و رغبت زنانشان پاسخ گويند و وسايل رفاه و آسايش آنها را فراهم آورند .\r\nزنى كه انواع فشارها را به شوهر خود وارد مىكند بايد فكر كند كه مرد نيرو و طاقت محدودى دارد كه نمىتواند هميشه درپى خواسته‌هاى خيالى او باشد و نيز بايد درك كند مرد نمىتواند مسؤوليّتهاى مكتبى و كارهاى خانه را به طور كامل جمع كند ، بلكه زندگى مشكلات زيادى بر سر راه او قرار مىدهد بويژه نسبت به مجاهدان و مهاجران - كه مىخواهند مسير جهادى خود را توسعه دهند و از جان مايه بگذارند - .\r\nبنابراين اگر زن بخواهد به همسرش كه در راه خدا كار مىكند كمك كند ، بايد شيوه زندگى زاهدانه و ميانه را برگزيند ، تا فشارهاى معيشتى زندگى را از دوش شوهر بردارد . زن آنگاه زاهد به شمار مىرود كه بداند چگونه خانه را اداره كند و امور زندگى را بچرخاند ، بگونه‌اى كه لازم نباشد مرد به تنهايى اين بار را بر دوش بكشد ، امّا اگر عكس اين را انجام بدهد ، هرگز زن زاهد و پرهيزكارى نخواهد بود .\r\nبر ما پوشيده نيست ؛ زنانى كه بر ناز ، عشوه و خوشگذرانى تمايل زياد دارند ، مردان خود را از شركت در سازندگى كشور اسلامى باز مىدارند و چشم اندازهاى آينده را از آنان مىگيرند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبنابراين واجب است كه توجه بيشترى نسبت به گروه زنان جامعه اعمّ از مادران ، همسران ، خواهران و دختران . . . كنيم . آنان را به تربيت اسلامى ، تثبيت افكار و ديدگاههاى مكتبى و . . . مجهّز كنيم . تمام اينها به جهت آن است كه ما نيمى از جامعه خود را به آگاهى و بيدارى برسانيم تا نقش خود را در مسير برانگيختن و پيشرفت دادن آن از دست ندهد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nمشكلات ، بر سراه زن\r\nدر اسلام مسؤوليّت زن مانند مسؤوليّت مرد است و به همين سبب خطابهاى قرآن كريم به گونه‌اى است كه هم زن و هم مرد را شامل مىشود ؛ قرآن مىفرمايد : « اى مردم » و يا « اى كسانى كه ايمان آورده‌ايد » و روشن است كه دو تعبير مردم و كسانى كه ايمان آورده‌ايد ، به طور عام منطبق بر هر انسان به دور از زن و يا مرد بودن آنها مىباشد .\r\nهمچنين خطاب قرآن كريم متوجّه تمام مردم است ، چه زن و چه مرد ، و اين خطاست كه ما مسؤوليّتهاى دينى را فقط از آن مردان بدانيم و چنين تصوّر نادرستى بدان مىماند كه پيمانهاى عقب افتادگى و در خود فرو رفتگى را در پيش ديدگان خود فرو آوريم و از مسؤوليّت بگريزيم و خود را از عرصه تلاش دور بداريم .\r\nبسيارى از مسلمانان به اشتباه تصوّر مىكنند كه زنان در واقعيّتهاى اجتماعى مسؤول نيستند ، درحالى كه در طول تاريخ‌اسلام مىبينيم كه زنان در تمام زمينه‌هاى اجتماعى بدون استثنا با مردان مشاركت داشته‌اند . مثال روشن اين قضيه ، خديجهء كبرى عليها السلام ، فاطمهء زهرا عليها السلام ، عقيله بنىهاشم\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nزينب عليها السلام و زنان ديگرى هستند كه به طور مستقيم در كارهاى مكتبى و فعاليّتهاى آزاديخواهانه شركت جسته‌اند و شاهد بوده‌اند كه اسلام از زن براى مشاركت در به دوش كشيدن مسؤوليّتهاى اجتماعى و پرورشى دفاع مىكند .\r\nدر دوران معاصر نيز گهگاه مىبينيم كه زن كارهاى بسيار بزرگى را انجام داده است و نمونه آشكار آن ، انقلاب ( دهه ) بيستم در عراق بود كه زنان در آن مشاركت فعالى داشتند و يا جنبش تنباكو در ايران ، كه به روايت تاريخ زنان اين انقلاب را ايجاد كردند و نيز نخستين تظاهرات بر ضد ناصرالدين شاه در تهران از سوى زنان بود .\r\nامّا در دوره‌هاى عقب ماندگى كه هيچ جنبش و قيامى نبوده است جامعه به زن القاء مىكرد كه فقط بايد در خانه بنشيند ( و در هيچ كارى دخالت نكند ) .\r\nشكّى نيست كه مشكلات زيادى در برابر ايفاى نقش زنان وجود دارد و آنان را از مشاركت در كارهايى كه مردان انجام مىدهند و مسؤوليّتهايى كه بر دوش مىكشند ، باز مىدارد . در اينجا برخى از اين مشكلات را بيان مىكنيم :\r\n\r\n1 - فشار درونى و اجتماعى\r\nزنان در برخى از كارها گهگاهى شركت مىكنند ، ولى جمود ، ترس و احساس نكردن كامل مسؤوليّت بر آنان فشار مىآورد . . . و حالت آنان دراين حال مانند انسانى است كه مىخواهد به يك بلندى صعود كند و همراه خود بار سنگينى دارد ، كه از يك جهت مىخواهد بالا برود و از\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nجهت ديگر بار سنگين او را به عقب مىراند و حركتش را كند مىكند .\r\nبنابراين در جامعه‌هاى ما ، زن مىخواهد تحرّك داشته باشد و كار كند ولى جامعه در برابر او مانع ايجاد مىكند . و گاهى نيز فرهنگ توجيه گرانه در دل زن رسوخ كرده ، به او تلقين مىكند كه وظيفه او نيست كه كارى انجام بدهد و اين فقط وظيفه مردان است .\r\n\r\n2 - ازدواج و مسؤوليّتهاى خانه\r\nگاهى ازدواج بدان منجر مىشود كه زن فعاليّتهاى خود را محدود كند و يا حتّى به طور كامل آنان را كنار بگذارد ، به جهت عدم توانايى در جمع ميان مسؤوليّتهاى خانه و مسؤوليّتهاى مكتبى . بسيارى از زنان كه كار و مبارزه مىكردند و هريك به اندازه يك گروه تحرّك و فعاليّت داشتند - متأسّفانه - ندانستند كه چگونه از ازدواج سود ببرند و از آن براى كار و تلاش بيشتر بهره جويند و ميان كار منزل و كار در راه اسلام هماهنگى بر قرار كنند و هر دو را باهم به انجام رسانند .\r\nو صد افسوس كه بسيارى از زنان ما گمان مىكنند كه وظيفهء آنان در اهمّيت دادن به خانه ، شوهر و فرزندان خلاصه مىشود . . . گرچه اين تصور درستى است ، به شرط آنكه به تمام جنبه‌هاى زندگى تجاوز نكند ، زيرا انسان بايد ميان تمام جنبه‌هاى گوناگون زندگى هماهنگى و موافقت ايجاد كند .\r\n\r\n3 - جنبه‌هاى اخلاقى مبالغه‌آميز\r\nيكى ديگر از مشكلاتى كه در برابر مشاركت زنان در ميدان عمل قرار\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمىگيرد ، جنبه‌هاى اخلاقى مبالغه‌آميز است . برخى از زنان براى پيوستن به مجموعه زنان كه در يك محل كار مىكنند و مديريت آن با يكى از برادران مؤمن است ، آمادگى نشان نمىدهند و اين كار را بر خود سخت مىگيرند ، با اين گمان كه اين امر شخصيّت آنان را از بين مىبرد ، در حالى كه كار با برادران مؤمن شخصيّت آنها را استحكام و رشد مىبخشد .\r\nاضافه براين طبيعت كارهاى مكتبى چنين است كه وظايف تقسيم شود و انسانهاى مؤمن اعمّ از زن و مرد در پوشش آن كار كنند و نيز طبيعت كار اقتضا مىكند كه با متصدّى امور در كارها مشاركت داشته باشند .\r\n\r\n4 - نشناختن شيوه‌هاى مناسب كار\r\nزنان شيوه‌هاى مناسب كار را نمىشناسند ، برخى گمان مىكنند كه درها بر روى آنان بسته است و طبيعى است كه جامعه نيز تلاش مىكند تا اين درها را بر روى زنان ببندد ، زيرا جامعه ما هنوز از عقب ماندگى بسيار زياد رنج مىبرد . و آنچه كه مزيد بر علّت مىشود اين است كه زن مىهراسد و گشودن اين درها و ورود به زمينه‌هاى پنهان وراى آن را بر خود سخت مىداند .\r\nهمچنين بسيارى از اعمال نياز به اراده ، انگيزه و شجاعت دارد تا انسان بتواند آنها را انجام دهد و درهاى بستهء آنها را بگشايد ، ولى - متأسّفانه - ما آن كارها را آغاز نمىكنيم به اين دليل كه ديگران نيز بدانها اقدام نكرده‌اند .\r\nو اگر از باب جدل بپذيريم كه زن نمىتواند زمينه‌هاى بستهء پيش روى خود را بگشايد - حداقل - مىتواند به طور مؤثّر در زمينه هايى كه پيش روى او باز است ، كار كند . مانند نويسندگى ، ترجمه كتابهاى مفيد\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nو كارهاى آموزشى . . . اين كارهاى مهم را زن مىتواند انجام دهد بدون اينكه به كارهاى خانه خللى وارد شود .\r\nاز جمله كارهايى كه زن مسلمان و مكتبى بدون بر خورد با مشكلى مىتواند آن را انجام دهد ، تربيت و ارشاد دختران و زنان ديگر است .\r\nطبيعى است كه اين كار نياز به شجاعت و بردبارى از طرف زن دارد .\r\nانسانى كه مىخواهد ديگران را امر به معروف و بيدار كند بايد بيشتر از ديگران سختىها را تحمّل كند . زن مىتواند - بويژه در مراحل نخستين كار - به توجيه همتايان خود بپردازد و در راه پشت سر نهادن موانع روانى كه بايد آن را از تراوشهاى نادانى و عقب افتادگى دانست دشوارىها را كنار بزند و بر آنها فايق آيد .\r\nو اگر بخواهيم اين تراوشها را كنار بگذاريم و بر تحجّر و جمود فائق آييم ، بايد به شجاعت ، ارادهء قوى و تلاش پيگير و عدم احساس خستگى . . . مسلّح شويم .\r\nبنابراين ، مهمترين قضيّه‌اى كه بايد با جدّيت به آن توجّه كنيم پايدارى و مقاومت در برابر رسم و رسومات جاهلى و فشارهاى شهوتهاست ، تا اينكه زن منزلت طبيعى و ربانى خود را در جامعه از دست ندهد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nزن آزاد ، و مسؤوليّتهاى مكتبى\r\nچگونه خداوند متعال با بندگان خود برخورد مىكند ؟ و چگونه به اراده خود در راه پيروزى مستضعفان بر مستكبران در زمين تحقّق مىبخشد ؟\r\nاين مطلب تفصيلى دارد كه قرآن كريم آن را بيان مىكند و در ميان بيان تفصيلها فلسفه و ديد كلّى خود را نسبت به زندگى روشن مىنماند .\r\nحقيقتى را كه قرآن دراين زمينه بدان تأكيد مىكند اين است كه تاريخ با حركت افراد ساخته مىشود نه با حركت گروهها . جامعه‌ها و ملّتها ، افرادى هستند كه تاريخ را مىسازند و دليل آن داستان حضرت موسى عليه السلام است . اين پيامبر بزرگوار فردى داراى قدرت مبارزه بود و اين قدرت را در ميان بنىاسرائيل - كه قومى مستضعف بودند و به تنهايى نمىتوانستند در برابر فشارهاى فرعون مبارزه كنند - مىپراكند ، آنان آمدن قهرمان و منجى و رهبرى را انتظار مىكشيدند كه او همان موساى پيامبر عليه السلام بود .\r\nاين در حالى است كه مكاتب ديگر - مانند ماركسيست - معتقدند ( تضادّ ) گروهها تاريخ را مىسازد و اين ديدگاه غلطى است ، زيرا هيچ\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nگروهى نمىتواند آگاهى داشته باشد ، مگر از راه افرادى كه در آن گروه قرار دارند و نيروهاى آن را گرد محورى جمع مىكنند . و چه راست مىگويد تاريخ نگار معروف « ارنولد توينبى » : تاريخ به مبارزه طلبيدن و پاسخ گفتن به اين مبارزه‌طلبى از سوى امّتها و قبيله‌ها ، با رهبرى افرادى است كه بدون آنان ممكن نيست اين امّتها تمدّنى را تأسيس كنند .\r\n\r\nاز مدرسه مادران\r\nقرآن كريم پيوسته تأكيد مىكند كه اين قهرمانان كه مسير تاريخ را تغيير داده‌اند از مدرسه مادران فارغ‌التحصيل شده‌اند . مقاومت مادر موسى عليه السلام در برابر رعب ، وحشت و قدرت فرعون و مبارزه با تصميمهاى ستمگرانه او را براى ما يادآورى مىكند ، چنان كه داستان حضرت مريم صدّيقه دختر عمران عليها السلام و معجزه ولادت پيامبرى از او را بيان مىكند . . . و زنان ديگر كه نقشهاى مهمّى در تاريخ رسالتهاى آسمانى داشته‌اند و اين نقشها در پرورش و تربيت نسلى از قهرمانان نمايان شده است كه آنان تاريخ را ساخته‌اند .\r\nمتأسّفانه برخى از افراد جامعه چنين تصوّر مىكنند كه زن بايد خانه‌نشين باشد و هرگز از خانه بيرون نيايد ، چون خداوند حجاب را بر او واجب كرده‌است و چون حجاب‌بر او واجب‌است بايد در خانه‌بماند و لازم است مسؤوليّتهاى خود را به امور معيّنى محدود كند و از آن تجاوز نكند .\r\nاينجا بناچار بايد گفت : خداوند زن را آزاد آفريده است و چون آزاد است ، اراده مىكند و برمىگزيند ، زن در برابر هر خطايى كه از او سر بزند مسؤول است و در برابر جزئى از فساد جامعه نيز مسؤول مىباشد ؛\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمسؤول اصلاح و از بين بردن فساد است ، زيرا مسؤوليّت با آزادى پيوند خورده است و هر جا آزادى و قدرت گزينش باشد ، مسؤوليّت نيز هست .\r\n\r\nحجاب در قرآن\r\nقرآن كريم واژه حجاب را - دربارهء زنان - يك بار به كار برده است دراين سخن خداى متعال كه مىفرمايد :\r\n( . . . وَإِذَا سَأَلْتُمُوهنَّ مَتَاعاً فَسْأَلُوهُنَّ مِن وَرَاءِ حِجَابٍ . . . ) « 1 » .\r\n« . . . و چون از زنان [ پيامبر 
  ] چيزى خواستيد از پشت پرده از آنان بخواهيد . . . »\r\nو در جاى ديگر قرآن كريم به حجاب اشاره دارد آنجا كه مىفرمايد :\r\n( وَقَرْنَ فِي بُيُوتِكُنَّ وَلَا تَبَرَّجْنَ تَبَرُّجَ الْجَاهِلِيَّةِ الْأُولَى . . . ) « 2 » .\r\n« در خانه‌هايتان قرار گيريد و مانند روزگار جاهليّت قديم زينتهاى خود را آشكار نكنيد . . . »\r\nاين در حالى است كه دربارهء ازدواج در بيش از صد آيه سخن گفته است ، ما از اينجا مىفهميم كه شارع مقدّس مىخواهد ميان زن و مرد پيوند اجتماعى درست برقرار كند كه ريشه‌هاى فساد را از بين ببرد .\r\nبنابراين حجاب يك ركن اساسى و مهم است ، ولى مانع و مشكلى بر سر راه زن نيست و او را از تحرّك و پيشرفت باز نمىدارد .\r\nمتأسّفانه ما حجاب را شعار و توجيه عقب ماندگى خود و سلاحى بر ضد مشاركت زنان قرار مىدهيم ، چنان كه انديشه‌ها و تصوّرهاى باطل\r\n\r\n\r\n","description":"","footnote":"\r\n( 1 ) - سورهء احزاب ، آيهء 53 .\r\n( 2 ) - همان ، آيهء 33 .\r\n","page_name":" 48 ","page_number":48},
  {"content":"\r\n\r\nديگر را چونان سلاحى بر ضد مشاركت مردان در ساخت تمدّن و زندگى به كار مىبريم .\r\nآياتى كه قرآن كريم در آنها پيرامون زن از نظر وجوب حجاب و حرمت آرايش بحث كرده ، در سورهء احزاب است ، كه اين سوره اختصاص به اين موضوع دارد ، لازم است دراين آيات تأمّل كنيم تا ببينيم كه قرآن كريم چگونه دربارهء حجاب بحث كرده است ؟\r\n( يَا نِسَاءَ النَّبِيِّ مَن يَأْتِ مِنكُنَّ بِفَاحِشَةٍ مُّبَيِّنَةٍ يُضَاعَفْ لَهَا الْعَذَابُ ضِعْفَيْنِ وَكَانَ ذلِكَ عَلَى اللَّهِ يَسِيراً * وَمَن يَقْنُتْ مِنكُنَّ للَّهِ وَرَسُولِهِ وَتَعْمَلْ صَالِحاً نُؤْتِهَا أَجْرَهَا مَرَّتَيْنِ وَأَعْتَدْنَا لَهَا رِزْقاً كَرِيماً * يَا نِسَاءَ النَّبِيِّ لَسْتُنَّ كَأَحَدٍ مِنَ النِّسَاءِ إِنِ اتَّقَيْتُنَّ فَلَا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ وَقُلْنَ قَوْلًا مَعْرُوفاً * وَقَرْنَ فِي بُيُوتِكُنَّ وَلَا تَبَرَّجْنَ تَبَرُّجَ الْجَاهِلِيَّةِ الْأُولَى وَأَقِمْنَ الصَّلَاةَ وَآتِينَ الزَّكَاةَ وَأَطِعْنَ اللَّهَ وَرَسُولَهُ إِنَّمَا يُرِيدُ اللَّهُ لِيُذْهِبَ عَنكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً * وَاذْكُرْنَ مَا يُتْلَى فِي بُيُوتِكُنَّ مِنْ آيَاتِ اللَّهِ وَالْحِكْمَةِ إِنَّ اللَّهَ كَانَ لَطِيفاً خَبِيراً * إِنَّ الْمُسْلِمِينَ وَالْمُسْلِمَاتِ وَالْمُؤْمِنِينَ وَالْمُؤْمِنَاتِ وَالْقَانِتِينَ وَالْقَانِتَاتِ وَالصَّادِقِينَ وَالصَّادِقَاتِ وَالصَّابِرِينَ وَالصَّابِرَاتِ وَالْخَاشِعِينَ وَالْخَاشِعَاتِ وَالْمُتَصَدِّقِينَ وَالْمُتَصَدِّقَاتِ وَالصَّائِمِينَ وَالصَّائِمَاتِ وَالْحَافِظِينَ فُرُوجَهُمْ وَالْحَافِظَاتِ وَالذَّاكِرِينَ اللَّهَ كَثِيراً وَالذَّاكِرَاتِ أَعَدَّ اللَّهُ لَهُم مَّغْفِرَةً وَأَجْراً عَظِيماً ) « 1 » .\r\n« اى همسران پيامبر ، هركس از شما مبادرت به كار زشت آشكارى كند ، عذابش دو چندان خواهد بود . و اين بر خدا همواره آسان است * و هركس از شما خدا و فرستاده‌اش را فرمان برد و كار شايسته كند ، پاداشش را دو چندان مىدهيم و برايش\r\n\r\n\r\n","description":"","footnote":"\r\n( 1 ) - سورهء احزاب ، آيات 30 - 35 .\r\n","page_name":" 49 ","page_number":49},
  {"content":"\r\n\r\nروزى نيكو فراهم خواهيم ساخت * اى همسران پيامبر ! شما مانند هيچ يك از زنان ( ديگر ) نيستيد ، اگر سر پروا داريد پس به ناز سخن نگوييد تا آنكه در دلش بيمارى است طمع ورزد وگفتارى شايسته گوييد * و در خانه‌هايتان قرار گيريد و مانند روزگار جاهليّت زينتهاى خود را آشكار نكنيد و نماز برپا داريد و زكات بدهيد و خدا و فرستاده‌اش را فرمان بريد . خدا فقط مىخواهد آلودگى را از شما خاندان [ پيامبر 
  ] بزدايد و شما را پاك و پاكيزه گرداند * و آنچه را كه از آيات خدا و [ سخنان 
  ] حكمت [ آميز 
  ] در خانه‌هاى شما خوانده مىشود ياد كنيد * در حقيقت ، خدا همواره دقيق وآگاه است * مردان و زنان مسلمان و مردان و زنان با ايمان ، مردان و زنان عبادت پيشه ، ومردان و زنان راستگو ، مردان و زنان شكيبا ، مردان و زنان فروتن ، مردان و زنان صدقه دهنده ، مردان و زنان روزه‌دار ، مردان و زنان پاكدامن ، مردان و زنانى كه خدا را فراوان ياد مىكنند ، خدا براى [ همهء 
  ] آنان آمرزش و پاداشى بزرگ فراهم ساخته است . »\r\nبا ملاحظه آيات گذشته مىبينيم كه قرآن كريم دربارهء حجاب در پرتو امور ديگرى كه به آنها اشاره كرده ، سخن مىگويد ، مانند پيوند ميان رسول خدا صلى الله عليه و آله و همسرانش در زمينه دعوت اسلامى . چنان كه ملاحظه مىكنيم پس از سخن گفتن از حجاب به طور مستقيم به اشتراك زن و مرد در انجام واجبات دينى اشاره و نقاط مشترك ميان زن و مرد را روشن مىكند .\r\nچگونه ممكن است كه از اين نقاط مشترك چشم بپوشيم و فقط به نقاط اختلاف بپردازيم و با نگاهى اشتباه به حجاب بخواهيم زن را از انجام مسؤوليّتهاى مكتبى و وظايفش در زندگى دور كنيم ؟\r\nحتّى در مواردى كه به جهاد مربوط است ، من آيه‌اى پيدا نكردم كه جهاد را مختصّ مردان بداند ، درست است كه در جهادهاى زمان رسول خدا صلى الله عليه و آله به مردان بسنده مىكردند ، ولى آنجا شرايط ويژه‌اى بوده است كه\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاين موضوع را اقتضا مىكرده . زن بايد با شيوه هايى كه با او مناسبت دارد در جهاد شركت كند ، چنانچه موضعهاى فاطمهء زهرا ( سلام اللَّه عليها ) و زينب كبرى عليها السلام شاهد اين مدّعاست .\r\nهمچنين بر ما لازم است كه نقش زنان را از بين نبريم و از زنان نخواهيم كه به اداره امور منزل بسنده كنند تا مرد به تنهايى رنج زندگى را بر دوش بكشد .\r\nمتأسّفانه اين فكر با راحت‌طلبى زنان ما نيز هماهنگ و با فرهنگ شايع توجيه گرانه محافل زنانه مناسب در آمده است . . . و آنان خود را از مسؤوليّت امر به معروف و نهى از منكر و انجام واجبات ديگر كنار كشيده‌اند . . . و در خانه نشسته‌اند و منتظر روزى خود هستند كه به طور واسع و گوارا بدانان برسد .\r\nدرست است كه در گذشته تكاليف خانه بيشتر و بزرگتر از وظايف بيرون خانه بود ، ولى زن امروز تمام ابزار آسايش و راحتى را دارد ودستگاههاى جديد با سرعت بسيار زياد و كمترين تلاش ممكن او را در كارهاى خانه يارى مىكنند ، آيا ديگر بهانه‌اى مىماند ؟\r\n\r\nنقش زن در كجا مجسّم مىشود ؟\r\nبنابراين سزاوار است كه زن دراين حالتها ، يك نقش از نقشهايى را كه در عمليات اصلاح اجتماعى سود بخش است ، ايفا كند . ولى ما - متأسّفانه - به اين مسأله اهمّيت نمىدهيم ، در حالى كه از مهمترين مسائل پرورشى و اجتماعى است . زن مىتواند بسيارى از درسهاى تربيت سالم را به فرزندانش بياموزد ، امّا زنى كه جز به غيبت ، سخن‌چينى ، تهمت زدن\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو افترا بستن . . . اهمّيت نمىدهد ، چگونه ممكن است كه بتواند فرزندانش را درست تربيت كند و چگونه مىتواند نسلهاى فداكار و قهرمان تحويل جامعه بدهد ؟\r\nدراين حال زن جز نسلى سهل‌انگار ، سست و تنبل و بىمسؤوليت تحويل جامعه نمىدهد كه اهتمام آنان فقط به فتنه‌انگيزى ، ايجاد مشكلات اجتماعى و فروغلتيدن در كارهاى جزئى بىارزش است .\r\nاين گونه افكار و رفتار بايد از زندگى ما رخت بربندد ، تا زندگى جديدى آغاز كنيم ، زندگى مكتبى را كه اسلام مىخواهد و در وظايف دينى فرقى ميان زن و مرد نگذاريم جز در مواردى كه خود اسلام بر آن تصريح كرده باشد مانند حجاب ، زينت نمايى و مانند اينها .\r\nو اينجا دوباره بايد تأكيد كنيم كه نقش زن در مسؤوليّت‌ها مانند نقش مرد است ، زيرا مسؤوليّت - چنان كه گفتيم - با آزادى انسان پيوند دارد و زن نيز آزاد است . پس او - دراين صورت - كاملًا مسؤول است ، چنان كه مرد نيز كاملًا در برابر خداوند مسؤول است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nپيرامون زن و مسؤوليتهاى مكتبى\r\nپر واضح است كه ديد اسلام نسبت به زندگى فراگير و عام است ؛ يعنى اسلام هيچ فرقى ميان فرزندان بشر نمىگذارد ، اگرچه نسب نژادى و اجتماعى آنان فرق داشته باشد ، به جز فرقهايى كه طبيعت ساماندهى اجتماعى مقتضى آن است مثل قانون ولايت كه پدر - به عنوان مثال - بر خانواده ولايت دارد و يا امتيازى كه به مرد داده شده و يا امتيازاتى كه ويژهء زن است . . .\r\nبا اين وجود ، دورى مسلمانان از فرهنگ اصيل اسلامى و كج فهمى آنان ، اثر بسيار بزرگى در رسوخ بسيارى از مفاهيم اشتباه در اذهان آنان داشته است . مثلًا : با فرورفتن در برخى افكار و سنّتهاى جاهليّت ، گفته‌اند :\r\nزن شرى است كه وجود آن را بايد تحمّل كرد و مرد را بر زن برترى داده‌اند . . .\r\nتمام اينها به گونه‌اى دورى از اسلام است كه موجب شده فرهنگهاى غربى در برابر آن عكس‌العمل نشان دهند و گروههايى پيدا شوند كه طالب حقوق زن باشند كه گويا حقوق زن در اسلام پايمال شده است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو يكى از اين فرقها وتبعيضهايى كه از حالت دورى از اسلام تراوش كرده است تا آنجايى كه به زنان مربوط است همين محدود كردن مسؤوليّتهاى سياسى ، اقتصادى و دينى به مردان و به ويژه به جوانان فرهيخته است . رسوبات اين فرهنگ هنوز در جانهاى بسيارى از مردان و زنان وجود دارد و آنان بر اين باورند كه ورود زن به محيط فعاليتهاى اسلامى و مكتبى يعنى خروج از محدوده دين و بيرون رفتن از دستورات و تعاليم اسلامى است كه اين انديشه با طبيعت توجيه‌گر ملّتهاى ما سازگار است ، بنابراين زن حق دخالت در سياست را ندارد ، چنان كه حق ندارد در هيچ طرح اجتماعى مشاركت كند . . .\r\nو اين فرهنگ توجيه‌گر است كه به ظهور قدرتهاى ستمگر در كشورهاى ما منجرّ شده است .\r\nملّتهاى ما با بهانه‌هاى مختلف از مسؤوليّت فرار مىكنند ، برخى سن زياد خود را وسيلهء قرار مىدهند و برخى خردى خود را وسيلهء توجيه عدم دخالت مىكنند و زنان نيز به اين وسيله چنگ مىزنند كه مادرند يا همسرند و ديگران پدر بودن را بهانه مىكنند . . . به همين سبب حكومتهاى ستمگر بر ملّتهاى مسلمان مسلّط مانده‌اند . اگر همه باهم در مسؤوليّتهاى مكتبى و وظايف دينى مشاركت كنند و به كار و كوشش بپردازند ، هيچ‌كس نمىتواند بهانه تراشى و توجيه‌گرى كند و بالاخره نظامهاى طاغوتى يكى پس از ديگرى فرو خواهد پاشيد و جاى خود را به نظامهاى اسلامى و مردمى خواهد داد .\r\nدراين زمينه زنان ايرانى در انقلاب اسلامى الگوى خوبى براى زنان مسلمان هستند . زنان ايرانى در راهپيمايىها شركت مىكردند در حالى كه\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nكودكان شيرخوار خود را همراه داشتند و خود و كودكان خود را در معرض گلوله‌هاى شاه معدوم قرار مىدادند و اين بدان معناست كه زن مسلمان ايرانى تعلّق خود را از دنيا به طور كامل بريده بود .\r\nاين قهرمانيها را زن مسلمان از كربلاى حسينى الهام گرفته است آنگاه كه ابا عبداللَّه الحسين عليه السلام كودك شيرخواره خود را بر روى دستان به سوى دشمن برد و دشمنان سنگ‌دل تيركينه را مانند باران بر اين كودك بىگناه فرو آوردند . بدين وسيله امام به ما فهماند كه خون كودكان شما رنگينتر از خون كودك من نيست .\r\nموضع ابا عبداللَّه الحسين عليه السلام ما را به فداكارى برمىانگيزد ، تا آنجا كه كودكان شيرخوارهء خود را در راه اسلام فدا كنيم .\r\nهمچنين مسؤوليّت بزرگى كه امروزه بر دوش زن مسلمان قرار گرفته است ، اين است كه در ميدان جهاد و كارزار وارد شود . احكام اسلام فقط نماز ، روزه ، حجّ ، زكات و عباداتى از اين قبيل نيست ، بلكه بايد به اينها تقوا را نيز بيفزاييم كه شرط پذيرش عبادات است . چنان كه خداوند - تبارك و تعالى - مىفرمايد :\r\n( . . . إِنَّمَا يَتَقَبَّلُ اللَّهُ مِنَ الْمُتَّقِينَ ) « 1 » .\r\n« . . . خدا فقط از تقواپيشگان مىپذيرد . »\r\nتقوا ، يعنى اجراى تمام احكام اسلامى ، و امروزه مهمترين حكم اسلامى دفاع از اسلام و اقامه توحيد بر روى زمين ، و برتر قرار دادن كلمهء خداوند است و اين جز با زدودن فرهنگ نادانى و جهل و مبارزه\r\n\r\n\r\n","description":"","footnote":"\r\n( 1 ) - سورهء مائده ، آيهء 27 .\r\n","page_name":" 55 ","page_number":55},
  {"content":"\r\n\r\nبا طاغوتيان امكان‌پذير نيست .\r\nزن براى كار نكردن در راه خدا و نپذيرفتن مسؤوليّت معذور و قابل بخشش نيست . اين مسؤوليّت فقط بر دوش مردان نيست ، حتّى ضرورتى ندارد كه بر شركت دراين كار مردان به زنان چراغ سبز نشان بدهند بلكه بايد زنان خود اقدام كنند . بنابراين اگر زن به بهانه اينكه پدر ، يا برادر ، و يا همسرش مانع او شدند ، به مسؤوليّت دفاع از اسلام عمل نكند در برابر خداوند معذور نيست كه « اطاعت هيچ آفريده‌اى براى معصيت آفريدگار لازم و واجب نيست . « 1 » »\r\nقرآن كريم نيز در آيات زيادى كافران را سرزنش و توبيخ مىكند كه چرا به باطل از پدران خويش پيروى كردند و بر ماست كه بكوشيم تا مصداق اين توبيخ نباشيم .\r\nالبتّه منظور از سخن فوق اين نيست كه از سنّت مألوف خارج شويم و فرياد اعتراضمان را بر عليه سرپرستان خود سر دهيم ، بلكه بايد با حكمت و دانش دراين راه گام برداريم و اولياى خود را با شيوه‌هاى درست و از طرق مختلف راضى و خشنود كنيم .\r\nولى اساس كار - كه خدمت به اسلام است - در هيچ حالى ساقط نمىشود . بنابراين ، ما در ترك عمل مكتبى خودمان ، عذر و بهانه‌اى در پيش خداوند نداريم ، و نمىتوان دليل آورد كه سرپرستان ما موافق مشاركت ما دراين امر نبودند ؛ زيرا اين عمل مثل نماز ، روزه و ديگر عبادتهاى واجب ، واجب است .\r\n\r\n\r\n","description":"","footnote":"\r\n( 1 ) - امام على عليه السلام .\r\n","page_name":" 56 ","page_number":56},
  {"content":"\r\n\r\nزن براى انجام كارهاى مكتبى توانايى زيادى دارد مانند تبليغات دينى و انجام وظيفه امر به معروف و نهى از منكر و ارائه خدمات اجتماعى . . .\r\nولى - متأسّفانه - مشاركت زن دراين زمينه‌ها بسيار كم رنگ است . علىرغم اينكه جمع ميان كارهاى خانه و انجام اين كارهاى مكتبى ممكن است ، ولى - متأسّفانه - امروزه مشاهده مىكنيم كه زنان گرد هم جمع شده و حرفهاى بىهوده رد و بدل مىكنند ، و بىمسؤوليّتى خود را با منفى بافى توجيه مىكنند ، و اين چنين توانائيها و استعدادها و نيروهاى بالقوّه‌اى را كه خداوند به آنان عطا كرده است ، هدر مىدهد . و اين همان چيزى است كه استعمار مىخواهد . استعمارگران مىخواهند ايمان ، توانايى و نشاط ما را به دست خودمان از ما بگيرند .\r\nهمچنين بر زن لازم است كه استعدادهاى خود را بروز دهد و زندانى خانه نباشد و از رفتن به ميدانهاى اجتماعى و سياسى ، ترس و هراس به خود راه ندهد ، زن نبايد منتظر باشد كه كسى او را پند دهد و يا متوجّه اين كار بكند ، انسان بايد خود نخستين آموزگار خود باشد .\r\nو اين قرآن كريم و سنّت پيامبر اكرم و اهل بيت عصمت است كه در برابر زنان ما وجود دارد و آنان مىتوانند خود را دراين مدرسه بزرگ تربيت كنند . پس از اين مرحله - يعنى مرحلهء رشد ذاتى - لازم است كه به زنان ديگر روى بياورند و آنان را با شيوه‌هاى گوناگون به ضرورت حضور در ميدانهاى عمل قانع سازند ، بويژه مادران را ، زيرا زن وقتى مادر مىشود ، با چنگ زدن به اين دليل كه مسؤوليّت اداره امور خانه ، اداى حقوق شوهر و تربيت كودكان بر دوش اوست زمينه براى توجيه و فرار از مسؤوليّت بيشتر مىشود ، در حالى كه جمع ميان اين كارها و كار براى دين\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nو مكتب امكان دارد .\r\nبا اين شيوه زن مىتواند وارد ميدان شود و از جمود خود و در نهايت از چارچوب فرهنگى كه او را محدود كرده و اطمينان او را به خود و ايمان به نيروها و استعدادهايش را از او گرفته ، بيرون بيايد .\r\nو هرگاه انسان شركت و يارى كردن در يك امر مكتبى را در نيّت داشته باشد خداوند - بزرگنام - او را توفيق مىدهد و هدايت مىكند ، چنان كه به اين انسان وعده داده است كه :\r\n( وَالَّذِينَ جَاهَدُوا فِينَا لَنَهْدِيَنَّهُمْ سُبُلَنَا . . . ) « 1 » .\r\n« و كسانى كه در راه ما كوشيده‌اند ، به يقين راههاى خود را بر آنان آشكار مىنماييم . . . »\r\nو در اين هنگام زن در برابر خود راههاى گوناگونى را مىيابد و مىتواند هر راهى را كه مىخواهد انتخاب كند و نقش خود را در آن مسير ايفا كند . مىتواند نويسندگى و سخنرانى كند ، در پشتيبانى از انقلابها و شكوفا كردن آنها سهيم باشد . . . و اين چيزى است كه تاريخ گذشته وحال گواه آن است . زن در تاريخ صدر اسلام ، بلكه در تمام تاريخ اسلام نقش اثر گذارى داشته است .\r\nپس چرا زن مسلمانان معاصر با الگوپذيرى از مردان در كارهاى مكتبى مشاركت نمىكند ؛ در حالى كه اين تاريخ درخشان اسلام است كه زن در آن حماسه‌ها ، قهرمانىها و چهره‌هاى نورانى درخشان خود را به ثبت رسانده است .\r\n\r\n\r\n","description":"","footnote":"\r\n( 1 ) - سورهء عنكبوت ، آيهء 69 .\r\n","page_name":" 58 ","page_number":58},
  {"content":"\r\n\r\nزنان مسلمان امروزى كجايند [ و چه فاصله زيادى دارند 
  ] از آنان كه حماسه‌ها و قهرمانىهاى جاودانه در طول تاريخ اسلام نگاشتند ، مانند فاطمهء زهرا عليها السلام ، زينب عليها السلام خديجه كبرى و امّ سلمه . . . ؟\r\nولى صدافسوس كه زن در خانه رام و آرام نشسته و در خود فرورفته است و به كارهايى مشغول است كه هيچ نيازى را بر طرف نمىكند و گرسنه‌اى را سير نمىگرداند .\r\nزن اگر هر روز كارهاى مذهبى را تجربه كند ، كشف خواهد كرد كه اين كارها چگونه خلأ فرهنگى او را پر مىكند و به زندگى او هدف مىبخشد . . . و نيز او را وامىدارد كه به پرورش نفس ، رشد استعدادها و شكوفا كردن نيروهاى زنان ديگر كه در اطراف او زندگى مىكنند ، بپردازد و اين نيروها را در راه عمل اسلامى دوشادوش نيروهاى مردان بسيج كند و اينجاست كه وجود خود را احساس مىكند و كارها وطرحهاى زيادى را انجام مىدهد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nزن آگاه از روزگار خويش\r\nاز پديده‌هاى تأسّف‌بار محيط اسلامى اين است كه امّت ما با تمام نيروها و قدرتهاى بشرى كه دارد ، هنوز از فضاى سياسى چه در ادارهء امور و چه در شركت مؤثّر در تعيين سرنوشت جهان دور مىباشد .\r\nامروزه قدرتهاى جاهلى موجود در شرق و غرب عالم به طور متناوب بر جهان حكومت مىكنند و اين قدرتها تلاش مىكنند تا تمدّن بشرى را نابود كنند و انسان را گمراه كرده ، از ارزشهاى و الا دور سازند . و اگر تنى چند از ديده‌وران و خردمندانى كه از فساد بر روى زمين نهى مىكنند نبودند ، زندگى بر روى زمين در معرض فنا و نابودى قرار مىگرفت .\r\nفقط پانزده تُن از سلاحهاى ميكربى - كه امروزه جهان هزاران تُن از آن را دارد - كافى است كه زندگى را بر روى كره خاكى نابود كند ، اين حقيقت و حقيقتهاى ديگر براى ما روشن مىكند كه بشريت با شتاب زيادى به سوى دره نابودى فرومىافتد و كسى نيست كه در برابر اين سقوط پيوسته ، بايستد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nعدم حضور امّت در ميدان\r\nامّت اسلامى ، نزديكترين امّت به رسالتهاى آسمانى است و مىتواند كانديداى نگهداشتن و ايستادن در برابر اين سقوط جهان باشد . متأسّفانه در صحنه حاضر نيست و هيچ مشاركت فعالى در رويدادهاى جارى اطراف خود ندارد . علىرغم اينكه خداوند - پاك و منزّه و متعال - اراده كرده است كه امّت اسلامى بر جهان گواه باشد اين امّت حتّى كارى نمىكند كه بر سرنوشت خويش مؤثّر باشد . خداوند بزرگ و بلند مرتبه در محكمات كتاب كريم مىفرمايد :\r\n( وَكَذلِكَ جَعَلْنَاكُمْ أُمَّةً وَسَطاً لِتَكُونُوا شُهَدَاءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً ) « 1 » .\r\n« و همچنين شما را امّت ميانه‌اى قرار داديم تا بر مردم گواه باشيد و پيامبر هم بر شما گواه باشد . . . »\r\nاين دورى از صحنه چگونه روى داده است و اكنون اين مسلمانان كجايند ؟ كجايند آنان كه به محض اينكه يكى از زنان مسلمان از يكى از حاكمان يارى طلبيد ، لشكرى بس بزرگ ترتيب دارند كه تاريخ گواه عظمت آن است ؟ كجايند آنان كه احاديث رسول خدا صلى الله عليه و آله را در احساس ، عمل و بسيج نيروها به كار مىبستند ؟\r\nپاسخ اين است ، كه اين دورى و عدم حضور يكباره حاصل نشده است ، بلكه به تدريج رخ داده است . در آغاز به ناتوانان و پيرمردان گفتند :\r\n\r\n\r\n","description":"","footnote":"\r\n( 1 ) - سورهء بقره ، آيهء 143 .\r\n","page_name":" 61 ","page_number":61},
  {"content":"\r\n\r\nشما پيران و بزرگان ما هستيد ، در خانه‌ها بمانيد ، ما به جاى شما كارها را انجام مىدهيم . سپس به زن گفتند : بهترين جا براى تو خانه است . از آن بيرون نشو ، اسلام جهاد را بر تو واجب نكرده است . . . و او در خانه نشست تا اينكه دشمنان اسلام او را براى مبارزه با اسلام بيرون آوردند .\r\nمىگفتند بيرون رفتن براى نماز جمعه و جماعت بر زن حرام است ، ولى او را براى سينما و مراكز لهو و لعب بيرون كشاندند و در كارهاى گوناگون بر ضد اسلام او را مسلّح كردند .\r\nاين چنين است كه نتيجه غياب مسلمانان ، از دست دادن زنانى مىشود كه نصف امّت اسلامى را تشكيل مىدهند .\r\nسپس به جوانان مسلمان گفتند : شما را چه به جهاد ، شما را چه به امر به معروف و نهى از منكر ؟ اين امور مخصوص دانشمندان و علماى دين است . سپس به علماى دين گفتند : شما را چه به سياست ؟ جاى شما مسجد است و رويدادهاى جامعه به شما ربطى ندارد !\r\nاين گونه بود كه كم‌كم توانستند تمام فرزندان ما را از صحنه عمل سياسى و اجتماعى دور كنند . . . و آنگاه كه ما كنار كشيديم و از صحنه سياست دور شديم ، قدرتهاى جاهلى را آورند تا جاى خالى مردم ما را پر كنند . آنگاه كه خوبان در خانه‌ها مىنشينند ، فاسقان ، فاجران و بدان مىآيند و امور را به دست مىگيرند .\r\nمشكل ما اين است كه ما گذاشته‌ايم اينان بر ما حكومت كنند و اجازه داده‌ايم كه قدرتهاى بزرگ بر ما مسلّط گردند . گناه خودمان است ( و از ماست كه بر ماست ) ، زيرا اسلام هرگز راضى نيست كه ما خوار و بنده ديگران باشيم و امام اميرالمؤمنين على بن ابيطالب عليه السلام مىفرمايد :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n« خداوند تو را آزاد آفريده است پس بنده ديگران مباش . »\r\nيك گزارش قديمى در وزارت مستعمرات انگلستان مىگويد : يكى از نقاط ضعف شرق كه لازم است از آن بهره جست ، روح تنبلى و بىمبالاتى آنان است . . . اين گزارش نشان مىدهد كه قدرتهاى استكبارى نمىتوانند ما را استعمار كنند تا زمانى كه ما خود اين اجازه را به آنها ندهيم .\r\nزن نيز در كندى و عقب ماندگى امّت اسلامى و زير بار استعمار رفتن آن ، نقش غير قابل انكارى داشته است و اين در حالى است اسلام با نهيب به زن مىگويد : اى زن ، به واقعيّت خود باز گرد و در سنگر خود درآى و در تعيين سرنوشت امّتت مشاركت كن .\r\nورود زن به ميدان ، انگيزه‌اى مىشود كه مردان هم دراين زمينه مشاركت فعّال داشته باشند . با اين حال جوانان نيز نمىتوانند بگويند :\r\nچون همسرم نمىپسندد من به كارهاى مكتبى و مذهبى وارد نمىشوم ، و نيز مرد نمىتواند از انجام فعاليّتهاى دينى - به دليل اينكه نمىداند زنش را كجا بگذارد يا در غياب خود او را به كه بسپارد - خوددارى ورزد ، چون دراين صورت همسرش او را به كوشش و فعاليّت در راه اسلام برمىانگيزاند .\r\n\r\nالگوى نيكو\r\nالگوى نيكو زن مسلمان آن زن قهرمانى است كه همسرش ( وهب ) را به مبارزه تشويق مىكند و مىگويد : « براى پاكان بجنگ » و نيز ( خنساء ) آن شاعر معروف كه چهار پسرش را به ميدان فرستاد و بر پيكر آنان حتّى يك قطره اشك نريخت ، در حالى كه در زمان جاهليّت براى برادرش ، صخر ،\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nچهل سال گريه كرده بود و هنگامى كه از علّت آن پرسش شد ، گفت : برادرم بر كفر مُرد و در آتش رفت ، براى همين بر او گريه كردم ولى فرزندانم به بهشت رفته‌اند ، چرا بگريم ؟\r\nدر حقيقت زن فعّال ، حاضر ، شاهد و شهيد است كه اين پيروزىها را مىآفريند و راست گفته است آن كه مىگويد : پشت هر مرد بزرگى ، زنى است .\r\nفاطمهء زهرا - سلام اللَّه عليها - بىهيچ رقيبى بر قلّه اسوه‌هاى زنان عالم مىدرخشد . احاديث و سخنانى كه دربارهء او آمده است اين مطلب را روشن گردانيده است . او در زندگى براى هر زن ، مدرسه‌اى است ، زيرا اين زن بزرگ ، وحى را با تمام ابعاد آن تجسّم بخشيده است و رسول خدا صلى الله عليه و آله در بارهء او مىفرمود :\r\n« فاطمه پاره تن من است ، هركه او را بيازارد مرا آزرده است و هركه بر او درشتى كند بر من درشتى كرده است و هركه او را شاد كند ، مرا شاد كرده است . « 1 » »\r\n« خداوند به خشم فاطمه خشم مىگيرد و به خشنودى او خشنود مىشود . « 2 » »\r\nاين روايت و روايتهايى از اين قبيل به روشنى دلالت مىكنند كه آن بزرگوار اسلام را اجرا مىكرد و تعاليم پروردگار را در تمام گامها و كارها تجسّم مىبخشيد .\r\n\r\n\r\n","description":"","footnote":"\r\n( 1 ) - بحارالانوار ، ج 27 ، ص 62 ، حديث 16 .\r\n( 2 ) - همان ، ج 43 ، ص 19 ، حديث 2 .\r\n","page_name":" 64 ","page_number":64},
  {"content":"\r\n\r\nرسول خدا صلى الله عليه و آله كه خداوند او را آموزگار امّت اسلامى قرار داده ، توجه زيادى به اين شخصيّت بزرگ داشتند و ايشان را تحت نظارت و مراقبت خود تربيت كردند تا اين شخصيت بىنظير را الگوى زنان قرار دهند ، چرا كه فرموده‌اند : « . . . دخترم فاطمه ، سروَر زنان جهانيان است ، گفته شد : اى رسول‌خدا ، او سروَر زنان جهان‌است ؟ فرمود : آن‌در شأن مريم‌دختر عمران است ، امّا دختر من ، فاطمه ، سروَر زنان جهانيان ، اوّلين‌وآخرين‌آنان است . . . « 1 » »\r\nبه اجماع راويان تمام فرقه‌هاى اسلامى ، رسول خدا صلى الله عليه و آله هر روز هنگام نماز صبح بر در خانه على و فاطمه و حسن و حسين عليهم السلام مىآمدند و مىفرمودند : السّلام عليكم ورحمة اللَّه و بركاته . على و فاطمه و حسن و حسين عليهم السلام پاسخ مىدادند : وعليك السّلام يا رسول‌اللَّه ورحمة اللَّه وبركاته .\r\nسپس رسول خدا صلى الله عليه و آله دست بر چارچوب در مىگذاشتند و مىفرمودند :\r\nنماز ، نماز ، خداوند شما را رحمت كند ( . . . إِنَّمَا يُرِيدُ اللَّهُ لِيُذْهِبَ عَنكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) « 2 » .\r\n« . . . خدا مىخواهد آلودگى را فقط از شما خاندان ( پيامبر ) بزدايد و شما را پاك و پاكيزه گرداند . »\r\nاين كار را هرگاه كه در مدينه بودند پيوسته انجام مىدادند ، تا اينكه دارفانى را وداع گفتند . ابوحمراء خادم پيامبر صلى الله عليه و آله گفت : من ديدم كه پيامبر اين كار را مىكردند . « 3 »\r\n\r\n\r\n","description":"","footnote":"\r\n( 1 ) - بحارالانوار ، ج 37 ، ب 85 ، حديث 52 .\r\n( 2 ) - سورهء احزاب ، آيهء 33 .\r\n( 3 ) - بحارالانوار ، ج 35 ، ص 207 ، حديث 2 .\r\n","page_name":" 65 ","page_number":65},
  {"content":"\r\n\r\n« فاطمه » از آن جهت « زهرا » نام گرفته است كه هر شب در محراب ، به عبادت خداى - عزّ وجلّ - مىايستاد و گريه و زارى مىكرد و براى فرشتگان آسمان مىدرخشيد چونان كه ستارگان براى زمينيان مىدرخشند . ايشان از آغاز شب تا سحر براى مسلمانان ، همسايگان ، تهيدستان ، مستضعفان و محرومان . . . دعا مىكردند و وقتى صبح مىشد ، پسرشان امام حسن عليه السلام مىپرسيدند : مادر جان ! مىبينم كه براى همه مردم دعا كرديد ، ولى ما را در دعاى خود ياد نكرديد ؟ ايشان مىفرمودند :\r\nفرزندم ، اوّل همسايه [ و 
  ] سپس خانه . « 1 » »\r\nبا وجود اين در موضعگيرىهاى سياسى ، رويدادهاى نظامى و مسائل دينى و فرهنگى و . . . حاضر بودند و نقش يك زن مسلمان - كه آگاهى از زمانه شايسته اوست - را ايفا مىكردند تا در تعيين سرنوشت امّت شريك باشند و كجروى ، شرك ، گمراهى و تمام انواع كفر ، نفاق و فسق را محكوم كنند .\r\nهمانا لازم است كه فاطمه عليها السلام امروزه الگوى زنان و دختران ما باشند و سپاس خداى را كه نسلى از دختران مسلمان جهان اسلام را بدين راه هدايت كرده است و اكنون مىبينيم كه زن مسلمان امروز بهتر از گذشته آن است ، در مساجد پيدا مىشود ، در مجالس دينى شركت مىكند ، در كارهاى خير و احسان سهيم است ، حتّى مىبينيم كه برخى زنان در ميدانهاى جنگ حاضر مىشوند و براى دفاع از اسلام اسلحه برمىدارند .\r\n\r\n\r\n","description":"","footnote":"\r\n( 1 ) - بحارالانوار ، ج 43 ، ص 82 .\r\n","page_name":" 66 ","page_number":66},
  {"content":"\r\n\r\nبا وجود اين هنوز فاصله زن از سنگر حقيقى خود كه شايستگى آن را دارد ، بسيار زياد است ؛ پس لازم است اين فاصله را براى آگاهى بيشتر از مسائل زمان خود به صفر برساند .\r\nشكّى نيست كه اگر مردم امّت اسلامى ما از انجام واجبات و تكاليف اسلامى كناره‌گيرى نمىكردند و از آگاهى به زمان خود فاصله نمىگرفتند ، ما دچار اين مصيبتها نمىشديم و قدرتهاى جاهلى ما را سست و ناتوان نمىكردند و جوانان با ايمان ما را به جوخه‌دار نمىسپردند و حاكمان مزدور جرأت پيدا نمىكردند هر آنچه را كه مىخواستند ، انجام دهند .\r\nبنابراين ، شايسته است كه ما در رهبرى زمين مشاركت كنيم . زمين از آنِ خداوند است كه آن را براى هر يك از بندگان نيكوكارش كه خود بخواهد به ارث مىگذارد ، پس كجايند اين بندگان نيكوكار ؟ و چرا هيچ اقدام مثبتى نمىكنند تا زمام امور عالم را بدست گيرند و آن را از دست آنان كه جهانيان به پرتگاه جهنّم مىكشانند ، نجات بدهند ؟\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nزن مؤمن ونقشهاى آشكار\r\nاگر نقش مادرى و مشخّصات مرسوم آن را در مكتب اسلام از قاموس فرهنگمان حذف كنيم و با راه پرورش و آماده‌سازى زن براى اينكه مادرى نمونه گردد آشنا نشويم اين زن مادرى خواهد شد فقط براى اينكه فرزند را به دنيا بياورد و مهربانى و عطوفت و توجّه مادّى به كودك داشته باشد . اگر ما نقش زن را در همين حد بدانيم ، حاصل آن براى جامعه جز طوفانهاى سهمگين و ويرانگر براى از ميان بردن ارزشهاى و معيارهاى ثابت نخواهد بود و در اينجا هيچ فرصتى براى جبران گذشته نيست ، جز اينكه جامعه بهاى آن را چند برابر بپردازد .\r\nاز ديدگاه تاريخى در چنين جامعه‌اى جز نسلهاى شكست خورده وناتوان در برابر هواى نفس كه به زن جز با ديد شيطانى نمىنگرند ، نسل ديگرى به وجود نخواهد آمد .\r\nاگر ما به تشكيل و ساخت جامعه الهى نمونه ، جامعه‌اى آزاد ، سعادتمند و باز نظر داريم ؛ قانون پرورش و آماده كردن مادر نمونه و برتر و آگاه به شخصيت و نقش مهم و مقدّس خود - ساخت شخصيّت برتر\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nنسلهاى آينده - در برابر ماست .\r\nما هرگز يك باغچه شاداب و پر آواز ، باغ پر ميوه و زمين كشاورزى حاصلخيز نخوهيم داشت مگر اينكه در پشت آن يك كشاورز يا يك باغبان آگاه و توانا باشد كه بتواند زمين را اصلاح كند ، گياه مناسب ، زمان مناسب و كود مناسب . . . براى آن برگزيند ، زيرا زمين به تنهايى كار ساز نيست و به جز سبزه ، خار ودرختان به‌خود پيچيده‌چيز ديگرىدر خود نمىروياند . . .\r\nتدبّر در آيات شريف قرآن ما را به اين نتيجه مىرساند كه مادر به عنوان يك اصطلاح دينى يعنى آن زن انسانى كه توانايى پرورش يك نسل پاك از گناه و دوستدار نيكىها را دارد . بنابراين وقتى قرآن كريم داستان پيامبر بزرگوار موسى عليه السلام و آن انقلاب بزرگ مصر را بيان مىكند ، داستان را با اشاره روشنى به مادر موسى عليه السلام آغاز مىكند :\r\n( وَأَوْحَيْنَا إِلَى أُمِّ مُوسَى أَنْ أَرْضِعِيهِ . . . ) « 1 » .\r\n« و به مادر موسى وحى كرديم كه : او را شيرده . . . . » اين آيه آغازگر داستان بزرگ پيامبر است . آيات قرآن اين موضوع را روشن مىكنند و جاى هيچ شبهه‌اى نمىگذارند كه نقش مادر از زمان ولادت آغاز نمىشود ، بلكه مادرى از آن زمان آغاز مىشود كه زن آمادگى همسر شدن و سپس انعقاد نطفه در رحم را پيدا مىكند .\r\n\r\nداستان برترى\r\nخداوند متعال مىفرمايد :\r\n\r\n\r\n","description":"","footnote":"\r\n( 1 ) - سورهء قصص ، آيهء 7 .\r\n","page_name":" 69 ","page_number":69},
  {"content":"\r\n\r\n( إِذْ قَالَتِ امْرَأَةُ عِمْرَانَ رَبِّ إِنِّي نَذَرْتُ لَكَ مَا فِي بَطْنِي مُحَرَّراً . . . ) « 1 » .\r\n« چون زن عمران گفت : پروردگارا ، آنچه در شكم خود دارم نذر تو كردم تا آزاد شده [ از مشاغل دنيا و پرستشگر تو 
  ] باشد . . . »\r\nيعنى زن عمران به محض اينكه احساس كرد حامله شده ، فرزندش را نذر خداى متعال كرد و او را وسيله‌اى براى نزديك شدن به پروردگار بزرگ قرار داد - در حالى كه هنوز هيچ نبود و جزئى از او نشده بود - به همين دليل گفت : « آنچه در رحم دارم » و نگفت فرزندم ، يا جنينم و يا بار خودم را .\r\nاين سخن قرآن است كه با دقّت و بلاغت كامل درجهء ايمان همسر عمران را بيان مىكند . علاوه بر اين قرآن در هيچ آيه‌اى اشاره نمىكند كه همسر عمران علاقه ويژه‌اى داشته كه فرزندش خادم مسجد ، يا كليسا و يا هر عبادتگاه ديگر باشد ، بلكه او خالصانه و به سبب ايمان خود فقط براى خداى - عزّ و جلّ - نذر كرد ولى تقدير اين بود كه فرزندش - مريم - به طور تمام وقت خادم مسجد گردد ، چنان كه حال پيشينيان پاك او - ابراهيم و اسماعيل عليهما السلام - نيز چنين بود و خداوند به آنان امر كرد كه خانه‌اش را براى طواف كنندگان ، معتكفان و نمازگزاران پاك گردانند ، بعداز اينكه آن را برپاى داشتند .\r\n\r\nهدفهاى مقدّس\r\nمادر مريم به راستى از اين نذر خود درپى تحقّق بخشيدن هدفهاى\r\n\r\n\r\n","description":"","footnote":"\r\n( 1 ) - سورهء آل عمران ، آيهء 35 .\r\n","page_name":" 70 ","page_number":70},
  {"content":"\r\n\r\nمقدّس و و الا بود ، نه درپى امور شخصى ؛ يكى از آن هدفهاى و الا اين بود كه دخترش در خدمت دين و خانه خدا باشد ، كه در آن به عبادت بپردازد و به مردم كتاب و اخلاق بياموزد ، و ديگر اينكه مىخواست خداوند نذر او را بپذيرد . او چون ايمانى استوار و ارتباطى مستقيم با خدا داشت ، فقط مدّعى دعا و تلفّظ آن نبود .\r\nآنگاه كه زمان ولادت فرارسيد و مادر مريم فهميد كه فرزند او دختر است ، چيزى جز اين سخن نگفت :\r\n( فَلَمَّا وَضَعَتْهَا قَالَتْ رَبِّ إِنِّي وَضَعْتُهَا أُنْثَى وَاللَّهُ أَعْلَمُ بِمَا وَضَعَتْ وَلَيْسَ الذَّكَرُ كَالْأُنْثَى وَإِنِّي سَمَّيْتُهَا مَرْيَمَ وَإِنِّي أُعِيذُهَا بِكَ وَذُرِّيَّتَهَا مِنَ الشَّيْطَانِ الرَّجِيمِ ) « 1 » .\r\n« پس چون فرزندش را بزاد ، گفت : پروردگارا ! من دختر زاده‌ام - و خدا به آنچه او زاييد داناتر بود - و پسر چون دختر نيست ، و من نامش را مريم نهادم ، او و فرزندانش را از شيطان رانده شده ، به تو پناه مىدهم . »\r\nو گويا با اين سخن دارد از عمق فاجعه‌اى كه دامنگير جامعه يهود است - انجام اعمال خرافى و باطلى كه علماى دين اختراع كرده‌اند ، در حالى كه اين اعمال از دين آسمانى كه قائل به عدم تبعيض ميان زن و مرد است ، فاصله زيادى دارند - به خداى متعال شكايت مىكند .\r\nاينان با استناد به نصّ تورات تحريف شده ، زن را وسيله براى تحقّق بخشيدن آرزوهاى سياسى و مالى خود مىدانند و به كارگيرى اورا براى اهداف خود اجازه مىدهند . اضافه بر قانونگذارىهاى باطل ديگرى كه مربوط به جنبهء اجتماعى است كه زن را به يك كنيز براى برادر شوهر\r\n\r\n\r\n","description":"","footnote":"\r\n( 1 ) - سورهء آل عمران ، آيهء 36 .\r\n","page_name":" 71 ","page_number":71},
  {"content":"\r\n\r\n- در صورت فوت شوهر - شبيه‌تر مىكند تا به يك زن ، در اين قانون حق برادر شوهر زن است كه او را به دارايى خود بيفزايد .\r\n\r\nزن مؤمن ، پيروز ، در ميدان رقابت طلبى\r\nعلىرغم تسلّط اين چهرهء كريه و سياه بر جامعه ، تعبير زيباى قرآنى مىآيد تا بر عظمت و بزرگى زن - در صورت مبارزه با شرايط ستمگرانه - تأكيد كند . چنان كه مادر مريم از اين خواسته كه دخترش تنها خادم دين خدا و مسجد اوباشد فراتر رفت و خواست كه اين دختر و نسل او از شيطان و لشكريان شيطان و كارهاى باطل آنان به دور باشند و اين دختر به درجهء بالايى از ايمان و آگاهى و تقوابرسد ؛ و اين - به جان خودم - عالىترين چيزى است كه انسان آرزوى رسيدن به آن را دارد ، صرف نظر از اينكه مرد و يا زن باشد . نتيجه اين سخن آن است كه هر كس بر تحقير و ضعيف شمردن عملى زن پافشارى كند ، از حقيقت اراده خداوند بسيار دور است و با اين رفتار زشت براى تثبيت يك سنّت و عادت جاهلى كه اسلام براى محو كردن آن آمده است تلاش مىكند .\r\nدينهاى آسمانى با تلاشهاى زيادى از سوى زنانى بزرگوار چون مادر موسى و خواهرش ، همسر عمران و دخترش مريم ، خديجه كبرى و دخترش فاطمه زهرا - درود بر همهء آنان - برپاى ايستاده است و اينان ظرفهايى هستند كه خداوند آنان را صفا داده تا نور و كلمات او را در برگيرند و اين هرگز كار ساده و آسانى نيست .\r\nدر اينجا نقش مادر برجستگى مىيابد چرا كه رفتار هر مادر نشانه بينش و آگاهى او است . خداوند سبحان نذر مادر مريم را مىپذيرد و به\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nنيكوترين شكل دعايش را برآورده مىكند . پس هر مادرى كه احساس خود را نسبت به فرزندانش ناديده گيرد و به سوى خدا و دين راستين روى بياورد خداوند نذرش را مىپذيرد و دعايش را برآورده مىسازد ، چرا كه در مورد مريم و نذر مادرش مىفرمايد :\r\n( فَتَقَبَّلَهَا رَبُّهَا بِقَبُولٍ حَسَنٍ وَأَنْبَتَهَا نَبَاتاً حَسَناً . . . ) « 1 » .\r\n« پس پروردگارش وى [ مريم 
  ] را با حُسنِ قبول پذيرا شد و او را نيكو بار آورد . . . »\r\nاين دختر كه گرداگرد او را ايمان و آگاهى از نزديكى به خداوند تبارك و تعالى فرا گرفته ، سزاوار آن است كه گياهى پاك از او سر برآورد .\r\nسپس پروردگار - عزّ وجلّ - مىفرمايد :\r\n( . . . وَكَفَّلَهَا زَكَرِيَّا . . . ) « 2 » .\r\n« . . . وزكريا را سرپرست وى قرار داد . . . »\r\nخداوند از ميان تمام كسانى كه آنان را براى كسب شرافت سرپرستى مريم كوچك ، آزموده بود ، زكرياى پيامبر عليه السلام را برگزيد . رفتار مريم و درجهء ايمان او ، زكريا را كه مراقب و محافظ او بود ، شگفت زده مىكرد .\r\nبسيار پيش مىآمد كه زكريا در نزد مريم سفره‌اى پر از غذا مىديد و وقتى از او مىپرسيد كه اين غذا از كجا آمده است پاسخ مىشنيد كه اينها از نزد خداونداست ، نه چيز ديگر .\r\n( . . . كُلَّمَا دَخَلَ عَلَيْهَا زَكَرِيَّا الْمَحْرَابَ وَجَدَ عِنْدَهَا رِزْقاً قَالَ يَا مَرْيَمُ أَنَّى لَكِ هذَا قَالَتْ هُوَ مِنْ عِندِ اللَّهِ إِنَّ اللَّهَ يَرْزُقُ مَن يَشَاءُ بِغَيْرِ حِسَابٍ ) « 3 » .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 37 .\r\n( 2 ) - سورهء آل عمران ، آيهء 37 .\r\n( 3 ) - سورهء آل عمران ، آيهء 37 .\r\n","page_name":" 73 ","page_number":73},
  {"content":"\r\n\r\n« . . . هر بار كه در محراب بر او وارد مىشد ، نزد او [ نوعى 
  ] خوراكى مىيافت .\r\n[ مى 
  ] گفت : اى مريم ! اين از كجا براى تو [ آمده است ؟ او در پاسخ مى 
  ] گفت : اين از جانب خداست ، كه خدا به هركس بخواهد ، بىشمار روزى مىدهد . »\r\n\r\nمريم آموزگار زكرياى پيامبر !\r\nپيامبر بزرگوار ( زكريا ) آگاه نبود كه اين دختر كوچك به جهت اصل پاك و ايمان ژرفش آموزگار او شده است ، و براى او فرقى نمىكرد كه اين غذا و روزى پيش روى مريم به طور مستقيم از آسمان نازل شده يا بوسيله انسانى كه خدا او را در غياب زكريا فرستاده است آورده شده باشد ؛ ولى مريم اعتقاد راسخ داشت كه غذا از سوى خداوند است و ايمانش به او اجازه نمىداد كه احتمال ديگرى بدهد . خداوند هركه را بخواهد بدون حساب و به دور از معيارهاى مادّى و معادلات تجارى مرسوم در جهان روزى مىدهد .\r\n( هُنالِكَ دَعَا زَكَرِيَّا رَبَّهُ قَالَ رَبِّ هَبْ لِي مِن لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعَاءِ ) « 1 » .\r\n« آنجا [ بود كه 
  ] زكريا پروردگارش را خواند [ و 
  ] گفت : « پروردگارا ! از جانب خود ، فرزندى پاك و پسنديده به من عطا كن ، تو شنوندهء دعايى . »\r\nو پس از مدّتى نه چندان كوتاه ، زكرياى پيامبر - كه صاحب فرزند نشده بود - متوجّه يك حقيقت واقعى شد و آن اين كه سزاوار است از ايمان مريم تقليد كند ، زيرا آنكه مىتواند به دختر كوچكى كه در محراب خود نشسته\r\n\r\n\r\n","description":"","footnote":"\r\n( 1 ) - سورهء آل عمران ، آيهء 38 .\r\n","page_name":" 74 ","page_number":74},
  {"content":"\r\n\r\nاست ، روزى بدهد ، مىتواند به زكريا نيز پس از طول عمر فرزندى عنايت كند . . .\r\n\r\nويژگيهاى مادر حقيقى\r\nمىخواهيم برخى ويژگيهاى آرمانى يك مادر را ذكر كنيم . زنى همچون مادر ، شايسته است براى اداى نقش مادرى خويش به برخى ويژگيها آراسته باشد تا اميدش در تحقّق اين نقش فزونى يابد . از جمله اين ويژگيها اين است كه :\r\nزن بايد پاك و پاكدامن باشد چنان كه امام زين العابدين عليه السلام خود را چنين وصف مىكند : « من فزند كسانى هستم كه دامنشان پاك و از عيبها به دور بود . . . » يا چنان كه براساس متنهاى زيارتى به امام حسين عليه السلام سلام مىكنيم كه : « جاهليّت تو را به ناپاكيهايش نيالوده و از پوششهاى چركين بر تو نپوشانده است » و اين به جهت وجود مادران پاك ، برتر و پاكدامن است پيش از باردارى ، در روزهاى باردارى و پس از ولادت . مادرى كه قرآن كريم تلاوت مىكند ، غير از مادرى است كه وقت خود را به موسيقى و ساز و آواز مىگذراند ، كسى كه از اخلاق و ايمان سخن مىگويد با آنكه توان ترك مجالس غيبت ، تهمت ، لهو و لعب را ندارد ، فرق مىكند .\r\nديگر اينكه بر مادر لازم است براى حفظ بهداشت جنين يا كودكش همّت بورزد ، زيرا بسيارى از زشتيهايى كه بر بدن كودك پديدار مىشود به خاطر توجّه نكردن به بهداشت و ناآگاهى از اين مسأله است . مادرى كه به بهداشت كودكش توجّه نمىكند ، از اينكه اين فرزند هفتاد سال - به عنوان مثال - در سستى و بيمارى و ناتوانى مزمن به سر خواهد برد و او در\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nجرايمى كه اين طفل به جهت كمبودهاى روحى و روانى حاصل از نقص جسمانى ، انجام مىدهد ، شريك خواهد بود غافل است .\r\nدراين ميان ، شايسته است كه مرد نيز بر تربيت فرزندان مراقبت داشته باشد و واجب است كه - با آگاهى كامل - وظيفهء خود را دراين تربيت باز شناسد .\r\nمسأله بسيار مهمتر ، كه ممكن است در روحيّه كودك تأثير منفى داشته باشد ، پافشارى پدران و مادران در منازعه و يا حتّى حلّ منازعه در برابر كودكان است ، غافل از اينكه اين گونه رويدادها در شخصيّت كودكان بذر دوگانگى مىكارد ، علاوه بر اين بيماريهايى چون اطاعت پذيرى محض ، ترس و تنبلى را در آنان ريشه‌دار مىكند . اين در صورتى است كه نگوييم امكان دارد كودكان ازاين رو به آن رو شوند و به پرتگاه جرم و گناه و پستيها بيفتند .\r\nاز خداوند متعال مىخواهيم كه ما را از كسانى قرار دهد كه از سنّتهاى اوليا و هدايت نيكوكاران سود مىبرند و بگونه‌اى قرار دهد كه به هدايت آنان هدايت شويم و در دنيا به آنان اقتدا كنيم و در آخرت به شفاعتشان برسيم .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nفصل دوّم : پيرامون تربيت\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nنقش مادر در تربيت\r\nافسوس كه طوفان شبيخون فرهنگى توانسته است روى باورها ، ارزشها ، آداب و رسوم ما را بپوشاند و هر روز با شيوه‌ها و ابزارهاى جديد در از بين بردن آنها بكوشد . اگر تعداد ايستگاههاى تلويزيونى كه در سال گذشته ما را پوشش مىداد ، صد ايستگاه بود ، امسال چند برابر شده است و اگر شبكه‌هاى اينترنت تا ديروز ساده بودند امروز گسترده و پيچيده هستند .\r\nدر آن سوى ديدگاه تغيير جهان به يك دنياى كوچك يا آنچه در ميان روشنفكران به سياست دهكده جهانى آوازه يافته است - زيرا همه موانع را درهم مىكوبد - چيزى نهفته نيست مگر به تسليم كشاندن ملّتها و درهم كوفتن ويژگيهاى كه يك مادر مستضعف كه بدان شناخته مىشود و از ميان بردن دين و فرهنگ اصيل او . اين آموزه عملًا تا حد زيادى توانسته است در يورش و چيرگى و ربودن ارزشهاى معنوى و رويكردهاى روانى ملّت ما توفيق يابد .\r\nبا تمام ناراحتى بايد گفت : اخبارى از كشورهاى مختلف مسلمان\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمىبينيم و مىشنويم كه مىگويد شبكه‌هاى ماهواره‌اى غرب بينندگان بسيار زيادى در كشورهاى اسلامى به خود جذب كرده است ، و مردم را در درون خانه‌هايشان با فيلمهاى زشت و گمراه كننده از جهت فكرى و اخلاقى مىفريبد ؛ اگر بگوييم كه اين فيلمها و برنامه‌ها كودكان را پيش از بزرگان و جوانان را پيش از پيران هدف قرار داده‌اند ، رازى را بر ملا نكرده‌ايم . كودكان ما امروز معتاد موسيقى و آواز شده‌اند ، به جاى قرائت قرآن و مطالعه سنّت اهل بيت عليهم السلام موسيق گوش مىدهند . . . و اكنون كه گوشه‌اى ازاين واقعيت تلخ را لمس كرده‌ايم ، مسؤوليّت اين شكست روحى و اخلاقى بسيار بد بر عهدهء كيست ؟ پاسخ اين است كه همه مسؤولند ، ولى نه به يك اندازه ؛ حاكمان ملّتهاى مسلمان مسؤولند ، ملّتها اعمّ از مردان و زنان مسؤولند ، پدر و مادر مسؤول فرزندان خويشند ، برادر ، خواهر و فرزندان نيز به نوبه خود مسؤولند .\r\nليك از آنجا كه چارچوب گفتار ما به پرورش اختصاص دارد ، و از وسايل پرورشى فقط خانه ، چارچوب خانواده و تأثيرى كه انتظار مىرود تا مادران بر كودكان خود داشته باشد - كه بايد آن را مهمترين دانست - باقى مانده‌اند ، باز هم من بزرگترين مسؤوليّت را بر دوش مادر مىنهم .\r\nاگر مادران پس از بيست سال به كودكان خود بنگرند كه همگى به دوران جوانى خويش رسيده‌اند و همچنان با ريزش ارزشها زندگى را سپرى مىكنند . پاسخ آنان در برابر دادگاه تاريخ چه خواهد بود ؟ بلكه بالاتر از اين سزاوار است پرسيده شود كه پاسخ آنان در برابر محكمهء عدل الهى در روز قيامت چه خواهد بود ؟ آنجا كه فرزندان ، در برابر مادران خويش مىايستند و آنان را به كوتاهى و تقصير در تربيت‌شان متّهم\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمىكنند ، زيرا آنان حداقل مىتوانستند از ورود دستگاههاى انحراف و فرهنگ نااستوار به خانه‌هايشان جلوگيرى كنند .\r\nواقعيّتى كه به چشم مىخورد اين است كه مادران - عموماً - به فراهم كردن غذا براى كودكان بيشتر اهمّيت مىدهند و هرگاه آنان بيمار شوند ، خود را به زحمت مىاندازند . . . در حالى كه اگر اين امر نياز به رسيدگى و پافشارى دارد ، اهمّيت به روح و عقل كودك به اهتمام و توجّه بيشترى نياز دارد ، زيرا بزرگترين اشتباه اين است كه ما كودكان را بدون عاطفه و عقل بپنداريم ؛ كودك از زمانى كه گهواره او را دربرمىگيرد اهليّت دريافت تربيت و فراگيرى آموزش را دارد ، چنان كه روايتهاى مربوط به تربيت و طلب علم از اهل‌بيت عليهم السلام براين مطلب تأكيد دارند ، تا آنجا كه رسول خدا صلى الله عليه و آله مىفرمايد : « ز گهواره تا گور دانش بجوى » . اين سخن شريف دعوت آشكار پدران و مادران به اين موضوع است كه آموزش و پرورش فرزندان را بسيار زودتر آغاز كنند .\r\nتنها راهى كه ما براى رويارويى با جريانهاى انحرافى داريم ، تربيت خانوادگى صحيح است ، زيرا مراكز برنامه‌ريزى و جهت دهى غرب همهء فرصتها را از ما گرفته‌اند ، از مدرسه ، روزنامه ، ايستگاههاى صدا و سيما گرفته تا دستگاههاى جهت دهى نو مانند رايانه و نرم افزارهاى آن . . . در همه اينها فرصت آموزش صحيح را از ما گرفته‌اند ، و جز پرورش محيطى و خانوادگى راهى براى ما باقى نگذاشته‌اند و روزى خواهد آمد كه همين فرصت را نيز از ما بگيرند همانطور در كشورهاى خودشان چنين شده است . اين مراكز در تمام امور كوچك و بزرگ زندگى خانوادگى غربى دخالت مىكنند تا هر گونه كه خود مىپسندند آنها را تربيت كنند و تلاش\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمىكنند تا شكاف ميان كودك ، پدر و مادر را تا آنجا كه ممكن است بيشتر كنند .\r\nنشانه‌هاى بنيادينى كه يك مادر مسلمان بايد در امور مربوط به پرورش بدان پايبندى ژرف داشته باشد كدام است ؟\r\nنخست : اينكه مادر بايد پيش از هر چيز سطح فرهنگى خود را بالا ببرد ، زيرا تا زمانى كه مادر با آموزشها و ارزشهاى دينى آشنا نباشد ، از آموزش و تربيت فرزندان ناتوان خواهد بود ، چون كسى كه خود چيزى را ندارد نمىتواند آن را به ديگران بدهد . براى اين منظور مىتوان مراكز علمى تخصّصى ايجاد كرد كه نقش بزرگى در اجراى اين وظيفه دارند و مادرانى كه نمىتوانند دراين مراكز حاضر شوند ، مىتوانند از طريق نوار در منزل با علوم دينى و پرورشى آشنايى پيدا كنند .\r\nدوّم : اينكه حضور كودكان همراه پدران و مادران در مجالس دينى و علمى ، اثر بزرگى در ساخت شخصيّت كودك و نفوذ سخن خير در ذهن او دارد ، تا ذخيره پربارى باشد براى كه در آينده بر رفتار و اعتقادات او باز بتابد .\r\nبه ياد دارم كه جدّ مرحوم من آية اللَّه العظمى سيّد مهدى شيرازى كه در زمان خود از مراجع بزرگ دينى بود ، براى من نقل كرد كه مادرش براى نماز شب برمىخاست و او را كنار سجاده نماز مىنشاند ، كه نماز مادر را ببيند ، تا اينكه‌او با اين منظره مقدّس خو گرفت و تا پايان عمر شريف خود ، نماز شب را ادامه داد ، تا حدّى كه توان ترك آن را نداشت . و اين يعنى اينكه شرط پرورش و جهت دهى ، اين نيست كه فقط با گفتار باشد ، بلكه رفتار پدر و مادر اثر بزرگى در تثبيت خواستها ، باورها و رفتار انسان دارد ، اين همان خط دوم تربيت است كه بايد پدران و مادران بدان ملتزم باشند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nسوّم : پاك كردن فضاى منزل و دميدن روح تقدّس در آن و دور كردن هر چيزى كه روان و عاطفه شفاف كودكان را آلوده مىكند از آن است . خانه بايد به جاى آنكه آشيانه شيطانها باشد به جايگاه فرود فرشتگان تبديل شود .\r\nشايسته‌ترين و بزرگترين جايگاهى كه خانواده بايد بر محور آن بچرخد ، جلسه‌هاى علمى و قرائت قرآن است ، نه برنامه‌هاى تلويزيون كه در بيشتر موارد ضرر هم دارند . و چقدر زيباست كه پدران و مادران بخش بزرگى ازوقت خود را به تعريف كردن داستان پيامبران ، اهل‌بيت و نيكوكاران براى فرزندان بگذرانند ، و اين عمل بايد طبق برنامه‌اى باشد كه در آن قابليّت و استعداد ذهنى و روحى كودكان سنجيده شده باشد . و چه زيباست كه به جاى عكسهاى هنرپيشه‌هاى سينما و بازيگران فوتبال ، عكسهاى دانشمندان و علماى بزرگوار را در خانه‌هايمان بگذاريم . اصلًا كودك مسلمان را چه به بازيگر فوتبال كه ميليونها ( دلار ) سود مىكند و به شكلهاى مختلف از زندگى خود لذّت مىبرد ، در حالى كه اين كودك از فقر روحى و مادى خود رنج مىبرد ؟ كودكان ما را چه به هنرپيشهء ( زن ) يا خوانندهء ( زن ) كه از نمايش و عرضه شرف و حشمت پدر و مادرش در مقابل ميليونها تماشاگر براى رسيدن به مال و شهرت هيچ ابايى ندارد ؟\r\nچيزى كه دراين زمينه مىتوانم بگويم اين است كه سيّد حسن شهرستانى صاحب كتاب « منتخب الحسنى » در اين زمينه تا حدود زيادى به موفّقيت رسيد ، او خانهء خود را به خانه فرشتگان تبديل كرده بود ؛ خانهء او چند طبقه بود كه پسران و دختران ازدواج كرده‌اش در آنها مىنشستند ، در تمام طبقه‌ها و گوشهء خانه‌ها بلندگو نصب كرده بود ، هنگام سحر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبا قرائت قرآن ، كوچك و بزرگ را براى نماز جماعت صبح بيدار مىكرد و فرزندانش را به خواندن نمازهاى مستحبّى و مداومت در قرائت دعا و زيارت . . . عادت داده بود .\r\nبه راستى كه رحمت و بركت بر خانه‌اى پىدرپى فرود مىآيد كه پر از روح ايمان ، قرآن ، مهربانى و عاطفه‌هاى پاك باشد ، نه بر خانه‌اى كه پر از صداهاى فسق و دل مشغولى به كارهاى پست دنيوى باشد و خداوند بلند مرتبه راست مىگويد ، آنجا كه مىفرمايد :\r\n( وَمَنْ أَعْرَضَ عَن ذِكْرِي فَإِنَّ لَهُ مَعِيشَةً ضَنكاً . . . ) « 1 » .\r\n« و هركس از ياد من دل بگرداند ، در حقيقت زندگى تنگ [ و سختى 
  ] خواهد داشت . . . »\r\nبيشتر مردم از دليل اصلى نگرانيهاى روحى و خستگى جسمانى خود غافل هستند ؛ زيرا از هر يك از آنان كه مىپرسى چرا به فرزندان خود توجّه نمىكنيد ؟ پاسخ مىدهند كه فرصت ندارند ، يا خستگى روحى و جسمانى دارند . حقيقت اين است كه شرح صدر و نفس در انسان مسلمان حاصل نمىشود ، مگر با پيوند به قرآن كريم و التزام به آموزشهاى دين و ايمان .\r\nچهارم : پرورش فرزندان به گونه‌اى كه ديگران را دوست داشته باشند و به كار خير براى ديگران تمايل نشان دهند . اگر كودك خود بين باشد و ديگران را دوست نداشته باشد ، نمونه‌اى از سركشان خواهد بود كه در دامان تكبّر ، كينه و ستم بزرگ شده‌اند . اخلاق در درون انسان رشد مىكند تا اينكه جزء جداناشدنى او مىگردد .\r\n\r\n\r\n","description":"","footnote":"\r\n( 1 ) - سورهء طه ، آيهء 124 .\r\n","page_name":" 84 ","page_number":84},
  {"content":"\r\n\r\nمن خودم - هرگاه يكى از دوستان موفقيت خود را در اجراى يك طرح نيكوكارانه به من خبر مىدهد - تأكيد مىكنم كه بايد براى پدران ، مادران و كسانى كه انجام كارهاى خير را به شما آموختند ، دعا كنيد ؛ زيرا روحيّه فداكارى ، بخشش و جهاد ، ميراثى بوده كه از آموزگاران به آنها منتقل شده است .\r\nاى مادر ، اى آنكه مرا به اين مقام مقدّس رساندى ، از تو مىخواهم هر آنچه را كه دين از تو مىخواهد ؛ كارى انجام بده كه ذخيره‌اى نيكو براى روز رستاخيز تو باشد ، تلاش كن تا حب ديگران را در دل كودكانت بكارى ، تا هر يك از آنان در جامعه نيكو باشند و براى بناى جامعهء باورمند و سالم تلاش كنند . پس به آنان دوست داشتن همشاگردىهاى خود در مدرسه و دوستى خويشاوندان را بياموز .\r\nنهادينه كردن دوستى ديگران و سود رساندن به آنان ، نخستين گام اساسى در يك استراتژى دراز مدّت است ، كه به از بين بردن بحرانهاى انسانى ، اقتصادى و سياسى - كه جامعهء اسلامى به طور عموم از آن رنج مىبرد - منجر مىشود . اگر مهربانى و لطف و دوستى - چنان كه مطلوب است - در ميان مسلمانان بود ، آيا اين بدبختىها ، شكستها و فجايع انسانى در عراق ، افغانستان و . . . به وجود مىآمد ؟ به عنوان مثال آيا گرسنگى ، آوارگى و ويرانى شخصيّتها به وجود مىآمد ؟\r\nدر داستانهاى پيامبران آمده است كه خداوند به پيامبرى - شايد يونس عليه السلام باشد - وحى كرد كه قوم او را به سبب كفر ، در فلان وقت عذاب خواهد كرد . اين پيامبر بزرگوار منتظر ماند تا اينكه وقت فرارسيد ، و پيامبر عذاب موعود را نديد ؛ از پروردگار خود علّت عدم عذاب را خواست .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nخداوند وحى كرد كه ما بر آنان تنگ گرفتيم و باران را منع كرديم و خشكسالى شد و روزىهاى آنان كم شد ، ولى آنان در ميان خود به مهربانى ، لطف و همكارى پرداختند و چون من - واللَّه - بخشنده‌ترين بخشندگان هستم و برايم دليلى پيدا شد كه آنان را عذاب نكنم و ويرانشان نسازم ، به آنان رحمت آوردم .\r\nبا رفتار و گفتار به فرزندانت بياموز كه شرط ايثار و دوستى ديگران اين نيست كه زياد باشد ، بلكه مهم آن است كه روحيّهء ايثار ، انفاق ، بخشش و احسان و توجّه به ديگران در انسان نهادينه شود و اين سخن شريف از معصوم در همين زمينه است : « انفاق كنيد ، اگرچه نصف خرما باشد . . . » بهره بردارى از انفاق و ايثار مخصوص ثروتمندان نيست ، بلكه عكس آن درست است ، زيرا انسان هرچه ثروتش زيادتر شود ، بخل او زيادتر مىگردد ، مگر آنكه خدا او را نگهدارد .\r\nاز زن نيز به عنوان همسر خواسته شده است كه در كنار شوهر بايستد و او را به اداى تكاليف خود در برابر فرزندان برانگيزد ، تا اينكه عوامل پرورش فرزند كامل شود و اگر فرزند متوجّه غفلت پدر شود ، در شخصيّت خود احساس نقص نكند .\r\nرسول خدا صلى الله عليه و آله چه درست فرموده است : « بهشت زير پاى مادران است » و درست گفته است هركه گفته : پش از هر مرد بزرگى ، زنى است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nچگونگى تربيت نسل جوان\r\nانبوهى از مسؤوليّتها بر دوش انسان سنگينى مىكند ، كه اگر به اداى برخى از آنها بسنده كند ، محاسبهء سختى خواهد شد . و اگر رحمت خدا از غضبش پيشى نمىگرفت ، انسان به خاطر كوچكترين خطاها در هنگام انجام آنها بازخواست مىشد ، ولى خداوند مهربان محاسبه و مجازات ما را تا روزى معيّن به تأخير انداخته است و آن ، روز برانگيخته شدن و روز قيامت است ، روزى كه انسان به خاطر آن روز بايد تمام فكر و تلاش خود را به كار اندازد تا با سلامت و امنيّت به آن برسد .\r\nما كجاييم و اين مسؤوليّتهايى كه بر گردن ما نهاده شده ، كجا ؟ در حالى آنها را با خشنودى و رضايت كامل در جهانى پيش از اين جهان ( عالم ذرّ ) پذيرفته‌ايم ، در حالى كه آسمان ، زمين و كوهها از پذيرش اين مسؤوليّت و امانت رهبرى هستى سرباز زده‌اند .\r\nيكى از مسؤوليّتهاى مهمى كه بر دوش ما نهاده‌اند ، مسؤوليّت ايجاد نسل جديد و نگهدارى آن از انحراف و گمراهى ، مسؤوليّت پدران و مادران در برابر فرزندان ، مسؤوليّت هر نسلى نسبت به نسل پس از خود\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدر زمينه‌ها و جهتهاى گوناگون است .\r\n\r\nوظايف پرورشى\r\nدر اينجا به تعدادى از وظايف پرورشى كه بر عهدهء والدين است اشاره مىكنيم :\r\n1 - به كارگيرى تمام نيرو براى تربيت صحيح فرزندان بر هر پدرى لازم است كه در راه تربيت و تهذيب فرزندانش ، از هيچ تلاشى فرو گذارى نكند ، چنان كه براى فراهم كردن ماديات زندگى آنان تلاش مىكند ؛ يعنى همانطور كه پدر طرح مىريزد و از صبح تا شب كار مىكند تا آنچه را به دست مىآورد براى سلامتى فرزندانش خرج كند ، بايد براى رشد روحى آنها ، پاك كردن وجودشان و كاشتن ارزشهاى برتر در دلهايشان تلاش كند ، براى دين دوستى و اعتقاد راسخ فرزندانش به آن ؛ ايمان همراه با علم و استدلال كه از تقليد كوركورانه ناشى نشده باشد - كه دراين صورت به زودى از بين مىرود و با ساده‌ترين آزمايش و سختى از هم مىپاشد - طرح بريزد و كار كند و به اين موارد اهمّيت بدهد . آنچه در اينجا مطلوب است اين است كه پدر و مادر بايد تلاش كنند تا به هر يك از فرزندان خود براساس نيازهايش رسيدگى كنند . مثلًا اگر پدر هشت ساعت را بيرون خانه كار مىكند ، بايد هشت ساعت ديگر را براى توجه به امور روحى و معنوى فرزندان اختصاص بدهد . و شايسته است مالى را كه به دست مىآورد ، در راه توجّه به جسم ، عاطفه و روحيّات فرزندان مصرف كند .\r\nو پدران تنها مسؤول فرزندان خود نيستند ، بلكه دانشمندان ، متخصّصان و سرپرستان كشورهاى اسلامى نيز مسؤول رشد نسل جديد مىباشد . آنان\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبايد مدرسه‌هاى نمونه ، حسينيه‌هاى فعّال ، گردشگاههاى دور از فساد و تباهى بسازند و خانه‌هاى فرهنگى مستمر براساس اصول پرورش دينى و علمى برپا كنند .\r\nعقلاى قوم اگر از اين امور باز دارند ، يا به نو آورى در به وجود آوردن اين گونه اماكن نپردازند و مردم را به ساخت اين مؤسّسات تشويق نكنند يا اگر پدران از تقديم كمك‌هاى مالى خوددارى كنند ، طبيعى است كه در برابر خداوند - عزّ وجلّ - حساب سختى پس خواهند داد ، علاوه براين كه در ميان اين نسل و نسل ديگر شكاف ژرفى ايجاد مىشود و نسل قديم دچار لعنتهاى نسل جديد مىگردد .\r\nرسول خدا صلى الله عليه و آله مىفرمايد : « واى بر فرزندان آخر الزّمان از دست پدرانشان » گفته شد : اى رسول خدا ! از دست پدران مسلمان و يا كافر ؟\r\nفرمودند : « از دست پدران مسلمان » .\r\nپدران گاهى به ظاهر مسلمان هستند ، ولى كارها و موضع آنها در برابر فرزندان گاهى در حقيقت مطابق عمل و ميل كافران است . به اين معنا كه وقتى پدران به گونه‌هاى مختلف از توجّه عقلى ، نفسى و روحى به فرزندان خود جلوگيرى مىكنند ، راه را براى كافران هموار كرده‌اند كه وظيفهء خود را در نشر رذايل و انحطاط در رفتار و باورهاى نسل جديد آسان‌تر انجام دهند . وقتى فقط از لحاظ مادّى به فرزندانشان رسيدگى مىكنند ، آنان در واقع بدنهايى را رشد مىدهند كه آماده انحراف ، گمراهى و جنگ با راستى و يارى خطاها مىباشد . . .\r\n2 - برداشتن فاصله‌ها از ميان والدين و فرزندان\r\nپدران بايد شكاف و فاصلهء ميان خود و فرزندان را ببندند و آن را از ميان\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبردارند . و نگذارند كه آنان احساس كنند به تنهايى با زندگى دست به گريبان هستند ، و اين كار براساس يك برنامه علمى و عملى كه بايد به تدريج اجرا شود ، صورت مىگيرد . يك نمونه از اين برنامه‌ها اين است كه پدر گاهى وقتها بايد به اندازه كودكان خويش ، كودك شود تا با آنان بازى كند و در حديث شريفى آمده است : « هركس كودك دارد بايد خود را به كودكى بزند » و احاديث ديگر نيز ، نظريه‌هاى تربيتى جديد را تأييد مىكنند . اگر بازى ، شوخى و تفريح براى بزرگان امر ساده‌اى هست براى كودكان بسيار مهمّ و جدّى است ، چه بفهمند و چه نفهمند .\r\nكودك همان اندازه كه به خوردن و نوشيدن نياز دارد ، به خنده ، بازى و جدّى نبودن در رفتارهايش نيز نياز دارد . گاهى وقتها اگر كودكان در مجالس بزرگان بخندند يا تبسّمى بر لب بنشانند برخى پدران و مادران آنان را توبيخ مىكنند و به آنان اهانت روا مىدارند ، در بعضى از خانواده‌ها و در برخى از مناسبتها كودكان را از ورود به مساجد و حسينيه‌ها باز مىدارند - به اين بهانه كه بايد جدّيت اين مجالس و مناسبتها حفظ شود - ولى بزرگان يا غافل هستند و يا توجّه نمىكنند كه اگر كودك در خردى خود نخندد ، عقده‌هاى اندوه و گوشه‌گيرى و ترس در روان او جاى خواهد گرفت ، و اگر ما او را از ورود به مكانهاى مذهبى و فرهنگى بازدارديم ، او مجبور است - يا خود را مجبور مىداند - كه سرگردان باشد و در مجالس لهو ، لعب و كجروى حاضر شود .\r\nكودك شدن براى كودك يعنى جستجوى يك زبان مشترك ميان بزرگ و كوچك ، ميان نسلهاى قديم و جديد و پيدا كردن يك ظرف مناسب كه بتوان نصيحتها و پندها را در آن به كودك فهماند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n3 - بهره‌ورى از تعطيلات\r\nچون فصل تابستان ، فصل تعطيلىها و سفرهاست ، شايسته است كه پدران و مادران اين تعطيلىها و سفرها را براى فرزندان خود برنامه‌ريزى كنند . اگر قصد رفتن به گردشگاهها و تفريحگاههاى زيبا را دارند برنامه‌ريزى كنند كه بتوانند به مساجد و امام زاده‌ها و زيارتگاههاى اولياى خدا نيز سرى بزنند يا حداقل به درمانگاهها براى عيادت مريضها بروند ، كه روحيّه شكرگزارى خداى سبحان را در كودكان - به سبب نعمتهاى زيادى كه خداوند به آنان داده - رشد بدهند .\r\nمىتوان گفت بهتر است كه در مسافرتها به مكانها وبقعه‌هايى كه بُعد دينى و مذهبى دارند ، بروند ؛ تا توشه روحى برگيرند و دوستى اهل‌بيت را در كودكان ژرفا ببخشند . براى رفتن به اين مكانهاى مذهبى نبايد فقط به تعطيلات سالانه بسنده كرد ، بلكه مىتوان از تعطيلى پايان هفته‌ها نيز اين بهره را برد .\r\n4 - غذاى روحى\r\nتوجّه داشتن به غذاى روحى و عقلى فرزندان از طريق انتخاب كتابها ، فيلمها ، نوارها و جهت دهى آنان به سوى انس گرفته با اين موارد از ديگر وظايف والدين است . پدر همانطور كه به رشد علمى خود توجّه مىكند و به كتابخانه‌ها مىرود تا كتابهاى مورد نياز خود را بگيرد ، بايد براى كودك خود نيز كتابهاى مناسب با او را برگزيند و از صرف پول در اين زمينه خوددارى نكند و بخل نورزد . . .\r\nپدر و مادر از طريق التزام به سنّتها و ارشادهاى دينى مىتوانند خانه را به يك مركز روحى و فرهنگى تبديل كنند . به طور مثال نمازخانه ويژه‌اى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدر خانه داشته باشند و در همانجا آيات الهى را تلاوت كنند و يا كتابخانه در خانه ايجاد كنند ، تا اينكه فرزندشان از همان آغاز كودكى در پرتو عبادت و فرهنگ رشد كند و اهمّيت اين دو مورد را در آيندهء خود درك كند .\r\n5 - حفظ متنهاى دينى\r\nسفارش ديگرى كه بسيار جدّى و مهم مىباشد اين است كه والدين بايد فرزندان را به حفظ تشويق كنند ، بويژه حفظ آيات قرآن كريم ، دعاها و احاديث امامان معصوم عليهم السلام مثل نهج البلاغه . كودكان وقتى سوره‌اى از سوره‌هاى قرآن ، يا قطعه‌اى از دعا و يا خطبه‌اى از نهج البلاغه را حفظ مىكنند ، به طور فطرى با آنچه حفظ كرده‌اند ارتباط معنوى برقرار مىكنند و از آن اثر مىپذيرند ، و تمام افكارى كه اين متون اسلامى دارند در عقل باطنى اين كودكان جاى مىگيرند و در آينده بر رفتارشان اثر مىگذارند .\r\nو در درونشان يك ملكه نفسانى ايجاد مىكنند كه آنها را از گناه و خطا باز مىدارد . . .\r\nدر اينجا لازم است كه بگوييم متون دينى - مانند قرآن كريم - ويژه بزرگترها نيست . قرآن كريم كتاب خداست كه براى تمام مردم با طبيعتها و موقعيّتهاى مختلف نازل شده است و همه مردم مىتوانند از آن بهره ببرند . اين ويژگى قرآن يكى از وجوه اعجاز آن است .\r\nدعا نيز اين چنين است يعنى ويژهء بزرگترها نيست . كودكان نيز دعا مىكنند ، بويژه آنان كه با دل و ضميرى پاك دعاهاى حفظى خود را مىخوانند ، و ما مىبينيم كه امامان و اهل‌بيت عليهم السلام دوست داشتند كه كودكان به دعاى آنان آمين بگويند ؛ حال كه ما از وجاهت و منزلت والاى اهل بيت عليهم السلام را در نزد خداوند - بزرگوار و بلند مرتبه - آگاهيم ، پس اين\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nعمل ائمّهء عليهم السلام را بايد به عنوان يك اصل تربيتى در سيره شريفشان بدانيم .\r\n\r\nپند گرفتن از داستانهاى پيامبران\r\nقرآن كريم بر شيوه‌هاى تربيتى مكتبى و قومى پرتو افشانى مىكند و از اين موارد است اين سخن خداى متعال كه مىفرمايد :\r\n( إِذْ قَالَ يُوسُفُ لِابِيهِ يَا أبَتِ إِنِّي رَأَيْتُ أَحَدَ عَشَرَ كَوْكَباً وَالشَّمْسَ وَالْقَمَرَ رَأَيْتُهُمْ لِي سَاجِدِينَ * قَالَ يَابُنَيَّ لَا تَقْصُصْ رُؤْيَاكَ عَلَى إِخْوَتِكَ فَيَكِيدُوا لَكَ كَيْداً إِنَّ الشَّيْطَانَ لِلْإِنسَانِ عَدُوٌّ مُبِينٌ * وَكَذلِكَ يَجْتَبيكَ رَبُّكَ وَيُعَلِّمُكَ مِن تَأْوِيلِ الْأَحَادِيثِ وَيُتِمُّ نِعْمَتَهُ عَلَيْكَ وَعَلَى آلِ يَعْقُوبَ كَمَا أَتَمَّهَا عَلَى أَبَوَيْكَ مِن قَبْلُ إِبْرَاهِيمَ وَإِسْحَاقَ إِنَّ رَبَّكَ عَلِيمٌ حَكِيمٌ ) « 1 » .\r\n« [ ياد كن 
  ] زمانى را كه يوسف به پدرش گفت : اى پدر ! من [ در خواب 
  ] يازده ستاره را با خورشيد و ماه ديدم . ديدم [ آنها 
  ] براى من سجده مىكنند . [ يعقوب 
  ] گفت :\r\n« اى پسرك من ! خوابت را براى برادرانت حكايت نكن كه براى تو نيرنگى مىانديشند ، زيرا شيطان براى آدمى دشمنى آشكار است * اين چنين پروردگارت تو را بر مىگزيند ، و از تعبير خوابها به تو مىآموزد ، و نعمتش را بر تو و بر خاندان يعقوب تمام مىكند ، همان گونه كه قبلًا بر پدران تو ، ابراهيم و اسحاق ، تمام كرد . در حقيقت پروردگارتو داناى حكيم است . »\r\nحضرت يوسف عليه السلام هنوز كودكى خرد بود و تحوّلات زندگى منتظر او بودند ، تا از اين ميان يك پيامبر و رهبر بزرگ شكل گيرد و در آينده بر يكى از بزرگترين تمدّتها حكمرانى كند .\r\nپس از آنكه يوسف صديق روياى خود را براى پدر تعريف كرد ، پدر با\r\n\r\n\r\n","description":"","footnote":"\r\n( 1 ) - سورهء يوسف ، آيات 4 - 6 .\r\n","page_name":" 93 ","page_number":93},
  {"content":"\r\n\r\nفرزندش برخوردى كرد كه پر از ايمان ، منطق و عاطفه بود و نظير آن بسيار كم است .\r\nاو را از مكر برادران بر حذر داشت ، به اين احتمال كه تحت تأثير شيطان - بزرگترين دشمن انسان - واقع شوند . سپس براى او خوابهايش را تفسير و راه را براى او روشن كرد . و تأكيد كرد كه پروردگارش از ميان تمام مردم فقط او را برگزيده و اختيار كرده است . و به عبارت ديگر ، يعقوب عليه السلام پسر نوجوانش را براى آمادگى دريافت نبوّت و حكومت در آنِ واحد ، برانگيخت .\r\nسپس يعقوب پيامبر عليه السلام با فرزندش زمان حال را به گذشته پيوند مىدهد و توضيح مىدهد كه نبوّت آزمون بزرگى است كه فقط به برخى از فرزندان آدم - كه خداوند به آنان نعمت داده - مىرسد . چنان كه دراين چارچوب روحانى به يك قضيّهء ديگر نيز اشاره مىكند و آن ادامه سلاله نبوّت در اوست چنان كه از پدرانش ابراهيم و اسحاق عليهما السلام آغاز شده بود ، به اين معنا كه يعقوب پيامبر ، پسرش يوسف را تشويق مىكند به باور كردن اين موضوع كه او مانند بقيّه مردم نيست ، بلكه او حلقه پيوند دهندهء پيامبران بزرگوار است .\r\nيك تجربهء قرآنى ديگر نيز وجود دارد كه از آن روش پرورش درست را ياد مىگيريم ، آنجا كه خداوند بزرگ مىفرمايد :\r\n( لَقَدْ كَانَ فِي يُوسُفَ وَإِخْوَتِهِ آيَاتٌ لِلسَّائِلِينَ ) « 1 » .\r\n« به راستى در [ سرگذشت 
  ] يوسف و برادرانش براى سؤال‌كنندگان عبرتهاست . »\r\n\r\n\r\n","description":"","footnote":"\r\n( 1 ) - سورهء يوسف ، آيهء 7 .\r\n","page_name":" 94 ","page_number":94},
  {"content":"\r\n\r\nيعنى انسانى كه تاريخ را ورق مىزند ، بايد تجربه‌ها و نشانه‌هايى كه او را به راه راست رهنمون مىشوند ، برگيرد و اين تجربه‌ها و نشانه‌ها را در هنگام پرورش و آموزش كودكان به آنان نيز منتقل كند .\r\nپس ، نقشه كشى و برنامه ريزى جديد دربارهء آموزش و پرورش مسأله بسيار مهمى است . در زمانهاى بيكارى و در روزهاى تعطيلى كه فرصت دست مىدهد بايد براى نهادينه كردن اين حقيقت [ برنامه‌ريزى و اجراى آموزش و پرورش 
  ] و اجراى فراگير آن تلاش كرد تانسل جديدِ مسلمانان ، نسلى باشد كه بتواند در عمل و نه فقط در لفظ رسالت اسلام را به دوش بكشد .\r\nپيش از هر چيز ، بر پدران و مادران لازم است كه خدا را بسيار بخوانند تا آنان را در درك روح حقيقى دين و انتقال آن با شيوه‌هاى آگاهانه و درست به فرزندان خويش موفق بدارد ، زيرا اين وظيفه بسيار مهم و دشوار است .\r\nاگر سرپرستان امور بتوانند نسل خود را طبق پايه پرورشى درست ، تربيت كنند ، سود مادى و معنوى در دنيا و آخرت به آنان خواهد رسيد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nخانواده ، خانهء نور الهى\r\nدين حقگراى اسلام ، مجموعه كاملى از ارزشهاى برتر است كه خداوند - متعال - آنها را به بشريت وحى كرده است تا در دنيا خوشبخت و در آخرت رستگار گردد .\r\nتكامل و برترى اين مجموعه به همين ارزشهاست . اين ارزشها بايد در ظرف مناسب و در چارچوبى كه نگهبان آن باشد قرار گيرند و بدون اينها سخت ، بلكه محال است كه اين ارزشها باقى بمانند چرا كه هيچ خانه‌اى بدون ديوار و سقف قابل تصوّر نيست .\r\nاينك بايد ديد ، ديوار و پايه‌هاى اين ارزشها چيست ؟\r\nپيش از پاسخ به اين پرسش ، بايد به شمارى از اين ارزشها اشاره شود :\r\nتوحيد خداوند و عدم شرك به او ، حرمت و كرامت قائل شدن براى انسان ، وجوب سير انسان به طور پيوسته به طرف برترى و پيشرفت ، همزيستى و همكارى با ديگران در ضمن چارچوبها و زمينه‌هاى مشترك . . . اينها و مانند اينها در رأس همهء ارزشهاى نمونه‌اى قرار دارند كه دراين مقام از آنها سخن مىگوييم ، تمام اينها يك نظام نمونه را تشكيل داده‌اند كه هدف\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nآن نگهدارى انسان و محافظت او از افتادن به راه خطا و كجروى است كه نتيجه آن دورى از آفريدگار - عزّ وجلّ - است .\r\nدربارهء آنچه كه اين ارزشها را حفظ مىكند و به آنها عينيّت و استمرار بيشتر مىبخشد ، بايد گفت : نخستين عاملى كه اين ارزشها را حفظ مىكند ، خانه ، خانوادهء انسان و محيط خانوادگى و پرورشى اوست . كسى كه در يك محيط خانوادگى پاك ، رشد مىكند اوّلين عامل نگهدارى ارزشها در برابر فروپاشى را به دست آورده است . امّا كسى كه بدون خانه و خانواده زندگى مىكند ، از پدر ، يا مادر و يا از هر دو محروم است ، تصوّر چگونگى نگهدارى ارزشهايش دشوار است ، مگر كسى كه خداوند به او رحمت آورد . چگونه ممكن است كه او ارزشها را بفهمد ، كجا ارزش همكارى را مىآموزد و كجا ارزش كار مشترك را مىفهمد و كجا اصل احترام به بزرگتر و دلسوزى به كوچكتر را درك مىكند و كجا ياد مىگيرد كه بايد انسانى متمدّن باشد و حقوق ديگران را رعايت كند ، كجا مىتواند اين ارزشها را ياد بگيرد ؟\r\nيادگيرى اين ارزشها از طريق يك خانواده و فضاى خانوادگى پاكيزه ممكن است . بنابراين مىبينيم كه قرآن كريم اهمّيت زيادى به نقش خانواده و خانه در شد انسان و چگونگى پرورش او داده است و خداوند سبحان سوره كاملى را بدين منظور اختصاص داده كه نام آن را سورهء نور گذاشته است . اين نام مبارك و شگفت در ميان نامهاى گوناگون سوره‌هاى قرآن ، با همهء آنها تفاوت آشكارى دارد به جهت آنكه خداوند متعال دراين سوره نقش ممتاز خانواده را در ساختن شخصيّت انسان و سوق دادن او به سوى برترى و كمال بيان مىكند ، كه نخستين هدف فرو فرستادن وحى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nو برانگيختن رسولان و پيامبران است .\r\nچون خانه و خانواده عنصر اساسى جامعه و تبلور شخصيّت انسانى است ، بايد داراى قوانين سخت و استوارى باشد كه آن را از فروپاشى و از هم پاشيدگى باز دارد . به همين جهت در آغاز اين سورهء مبارك قرآن قانونى آمده است كه براى زناكاران ( زن و مرد ) مجازات سختى را در نظر گرفته است ، زيرا عمل زشت آنان رمز از هم پاشيدگى خانواده‌هاست . بنابراين نخست قانون شلاق است و سپس قانون رجم كه در سنّت نبوى براى تفسير قانون اوّل آمده است ، و مؤمنان نيز شاهد اجراى مجازات شلاق هستند و در مجازات رجم به طور عملى مشاركت مىكنند و خون كسى كه رجم مىشود بوسيله تمام آنها ضايع و هدر مىشود و علّت آن ، اين است كه اين انسان ، بزرگترين محرّمات الهى را مرتكب شده و از حدود آن تجاوز كرده است ، يعنى حرمت خانه و خانواده را نگه نداشته است .\r\nخداوند متعال خانه را كه در آن ارزشهاى عالى ، مانند نماز ، زكات و اخلاص فقط براى او رشد مىكند به چراغدانى تشبيه كرده است كه در آن نور عبادت ، علم و حكمت جلوه‌گر است و مىفرمايد :\r\n( اللَّهُ نُورُ السَّماوَاتِ وَالْأَرْضِ مَثَلُ نُورِهِ كَمِشْكَاةٍ فِيهَا مِصْبَاحٌ الْمِصْبَاحُ فِي زُجَاجَةٍ الزُّجَاجَةُ كَأَنَّهَا كَوْكَبٌ دُرِّيٌّ يُوقَدُ مِن شَجَرَةٍ مُبَارَكَةٍ زَيْتُونَةٍ لَّا شَرْقِيِّةٍ وَلَا غَرْبِيَّةٍ يَكَادُ زَيْتُهَا يُضِيءُ وَلَوْ لَمْ تَمْسَسْهُ نَارٌ نُّورٌ عَلَى نُورٍ يَهْدِي اللَّهُ لِنُورِهِ مَن يَشَاءُ وَيَضْرِبُ اللَّهُ الْأَمْثَالَ لِلنَّاسِ وَاللَّهُ بِكُلِّ شَيْءٍ عَلِيمٌ * فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَالآصَالِ ) « 1 » .\r\n\r\n\r\n","description":"","footnote":"\r\n( 1 ) - سورهء نور ، آيات 35 - 36 .\r\n","page_name":" 98 ","page_number":98},
  {"content":"\r\n\r\n« خدا نور آسمانها و زمين است ، مَثَلِ نورِ ، او چون چراغدانى است كه در آن چراغى وجود دارد كه آن چراغ در شيشه‌اى است . آن شيشه گويى اخترى درخشان است كه از درخت خجسته زيتونى كه نه شرقى است و نه غربى ، افروخته مىشود . نزديك است كه روغنش - هر چند بدان آتشى نرسيده باشد - روشنى بخشد . روشنى بر روى روشنى است . خدا هركه را بخواهد با نور خويش هدايت مىكند و اين مثالها را خدا براى مردم مىزند و خدا به هر چيزى داناست * در خانه هايى كه خدا رخصت داده كه [ قدر و منزلت 
  ] آنها رفعت يابد و نامش در آنها ياد شود . در آن [ خانه 
  ] ها هر بامداد و شامگاه او را نيايش مىكنند . » بالاترين نمونه اين خانه‌ها كه پر از نور هدايت الهى است ، خانه رسالت ، خانهء پيامبر ما محمّد ( مصطفى ) و خاندان او على ، فاطمه و حسن و حسين - صلوات و سلام خداوند بر همهء آنان باد - است . اين خانه همان چراغ ، چراغدان و مركز نور الهى در عالم هستى است . دراين خانه صبح و شام تسبيح خدا گفته مىشد ، دراين خانه بودند :\r\n( رِجَالٌ لَّا تُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ وَإِقَامِ الصَّلَاةِ وَإِيتَاءِ الزَّكَاةِ يَخَافُونَ يَوْماً تَتَقَلَّبُ فِيهِ الْقُلُوبُ وَالْأَبْصَارُ ) « 1 » .\r\n« مردانى كه نه تجارت و نه دادوستدى ، آنان را از ياد خدا و برپا داشتن نماز و دادن زكات ، به خود مشغول نمىدارد ، و از روزى كه دلها و ديدها در آن زيرورو مىشود ، مىهراسند . »\r\nاگر شرك براى انسان پستى و پليدى و رجس است ، نقطه مقابل آن پاكى ايمان است و ايمان جز به تسبيح ممكن نيست .\r\n\r\n\r\n","description":"","footnote":"\r\n( 1 ) - سورهء نور ، آيهء 37 .\r\n","page_name":" 99 ","page_number":99},
  {"content":"\r\n\r\nقرآن كريم هيچگاه از مردان اين خانه‌ها به مردانى كه تجارت و كسب ندارند و در غارها به عبادت معتكفند ياد نمىكند و بلكه اين گونه مىفرمايد : ( رِجَالٌ لَّا تُلْهِيهِمْ تِجَارَةٌ وَلَا بَيْعٌ . . . ) مردانى هستند كه در متن واقعيّتها و درون جامعه و جريان اقتصادى آن هستند ، ولى اين كارها آنان را از مؤمن بودن باز نمىدارد . آنان مردانى هستند كه شايستگى و شخصيّت برتر خود را براى داشتن مال و تجارت كردن اثبات كرده‌اند ، بدون اينكه مال آنان را مالك شود و به عمليات تجارى تبديل كند . آنان حتّى در لحظهء سود بردن ، گرفتن و بخشيدن ، خدا را در برابر چشمان خود قرار مىدهند و ( در معامله ) غش نمىكنند ، مردم را فريب نمىدهند و از ياد خدا غافل نمىشوند ، بلكه بالاتر و برتر از اين ، معامله درست را وسيله تقرب به خدا و گامى عملى براى ياد دائمى خدا مىدانند . اينها همه اضافه بر اين است كه از عبادت غافل نمىشوند و آنگاه كه وقت نماز فرا مىرسد ، تنبلى نمىكنند ، و براى هر كارى وقت آن را در نظر مىگيرند . تمام اينها به ما مىفهماند كه اين مردان داراى آگاهى كافى و نظم در امور هستند ، اين مردان شخصيّتهايى متمدّن هستند كه هيچ چيزى آنان از جايگاهى كه خداوند برايشان قرار داده ، جدا نمىكند و چون اين مردان از طريق ضروريّتهاى دنيا - مانند تجارت و كسب مال - فريب دنيا را نمىخورند و از آن متأثّر نمىشوند ، طبيعى است كه تصوّر كنيم آنان از امور پست دنيوى مانند موسيقى و فيلمهاى مبتذل ، تلويزيون ، روزنامه‌هاى مبتذل و مدح و ذم اين و آن از طريق وسايل تبليغاتى شيطانى متأثّر نمىشوند ، زيرا اينان در تمامى لحظات زندگى درپى كمال هستند . قرآن علّت تمام اين كارها را\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nچنين بيان مىكند و مىفرمايد :\r\n( . . . يَخَافُونَ يَوْماً تَتَقَلَّبُ فِيهِ الْقُلُوبُ وَالْأَبْصَارُ ) « 1 » .\r\n« . . . از روزى كه دلها و ديدگان دگرگون مىشوند هراسناك كند . »\r\nجسم آنان را در بازارها يا در كارهاى سياسى و اجتماعى مىبينى ، ولى دلهايشان به چيزى بالاتر و برتر از اينها يعنى قيامت پيوند خورده است ، كه در آن روز دلها و ديده‌ها متحوّل مىشود ( تحوّل يعنى انقلاب و بازگشت به حقيقت ) . چه بسيارند مردان فاسدى كه ديگران را فريب داده ، خود را پاك سيرت و اهل تقوا نشان داده‌اند و از اين طريق مقامهايى را در دنيا به دست آورده‌اند و چه بسيارند مردانى كه مرتكب گناه مىشوند ، ولى گمان مىكنند كه كارهاى خوب انجام مىدهند . . . ، ولى چه بايد كرد كه زمان انقلاب و بازگشت به حقيقت و كشف رازها و پرده بردارىها روز قيامت است .\r\nمردان مؤمن از ترس روزى كه پرده‌ها از دلها كنار مىرود و آنچه سينه‌ها پنهان كرده‌اند ، آشكار مىشود ، گناهان را ترك مىكنند ، و در برابر خدا مكر و حيله به كار نمىبرند ، بلكه شيطان را مىفريبند ، در برابر گناهان ، خطاها و جرمها از ترس آن روز بزرگ صبر پيشه مىكنند .\r\nمردان خدا پس از يك تربيت درست به اين مرتبه رسيده‌اند ، يعنى پدران و مادران آنان تمام لوازم مورد نياز جهت آگاهى كامل از دين و ايمان را براى آنان فراهم آورده‌اند . پس خانواده هرچه به هدايت وحى و تعاليم اهل‌بيت عليهم السلام نزديك باشد ، به همان اندازه به محور و مركز بودن براى نور\r\n\r\n\r\n","description":"","footnote":"\r\n( 1 ) - سورهء نور ، آيهء 37 .\r\n","page_name":" 101 ","page_number":101},
  {"content":"\r\n\r\nخداوند متعال نزديك مىشود و هرچه از آموزشهاى وحى به دور باشد به جاهليّت نزديكتر است . و اين دورى و نزديكى است كه ضامن صلاح يا فساد آيندهء كودكان است .\r\nبراى اين است كه پدر و مادر بايد دقّت كنند و ببينند كه فرزندان خود را به چه كسى مىسپارند ، آيا به دست سازندگان فيلمهاى كارتونى و مستهجن مىسپارند كه هدف اوّل و آخر آنها درهم كوبيدن جانها ، روحها و تمدّنهاست ؟\r\nاينجاست كه بايد بايستيم و فكر كنيم ، سپس تصميم بگيريم كه براى نسل جديد و آيندهء آنان چه مىخواهيم ، بايد مسؤوليّت خود را در برابر آنان بشناسيم و پيش از هر چيز بايد الگوهاى خوب و نمونه‌هاى بد را در برابر ديدگان خود قرار بدهيم و آنچه را كه خداوند دستور داده است براى فرزندانمان برگزينيم . اين خانه فاطمهء زهرا - سلام اللَّه عليها - است كه خداوند آن را براى نور و كرامت مثال زده است و آن خانه ابوسفيان است كه خداوند آن را به درخت بد ( شجره خبيثه ) توصيف كرده و آن را براى پستى و پليدى مثال زده است ، اينك ببينيم كه كداميك را برمىگزينيم .\r\nپس هرگاه كسانى را ديديد كه گرفتار غيبت و تهمت و تنبلى و عقب ماندگى هستند و به دنيا و آخرت نمىانديشند . . . لازم است كه درپى ريشه‌هاى آن باشيد ، كه حتماً درخانه‌هاى آنان خواهيد يافت . و هرگاه مردانى با عفّت نفس ، پاكدل ، خوب سيرت و صورت را ديديد ، . . . ريشه آن را جستجو كنيد كه اينجا نيز ريشه‌ها را درخانه‌هاى آنان خواهيد يافت .\r\nدر اينجا حادثه‌اى نقل مىكنم كه براى خود من روى داده است و به اين بحث مربوط مىشود . روزى در يكى از خيابانهاى تهران با برخى از\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nدوستان راه مىرفتيم كه از كنار مدرسهء دخترانه‌اى گذشتيم ، چون كه خيابان تنگ و شلوغ بود ، برخى دختر خانمها به ما نگاه مىكردند و چون ما در لباس روحانى بوديم ما را مسخره مىكردند ، و من جز اينكه بگويم :\r\nسبحان اللَّه ، كارى نكردم ولى از اين ناراحت شدم كه اگر اين دانش‌آموزان ، مادر شوند ، چه خواهند كرد . آيندهء فرزندانشان چه خواهد شد . دخترانى كه امروزه در خيابانها و كوچه‌ها مىبينى كه حيا و شرم از چشمهاى آنان رفته ، چگونه مادرانى شايسته خواهند شد تا مسؤوليّت نسل جديد را به عهده گيرند ؟ و اين گونه به نظرم آمد كه گويا اينها گمان نمىكنند در آينده مادر خواهند شد و فكر نمىكنند كه روزى بايد بر پسران و يا دختران خود محبّت و مهربانى نثار كنند .\r\nخانواده اساسىترين و آخرين سنگر مربوط به توجه نيكو و تربيت سالم فرزندان است . بيشتر ابزار تربيتى مانند مدرسه‌ها ومجلّه‌ها امروز بر مدار نقشه‌ها و برنامه‌هايى مىگردد ، كه در ذهن و مغز برنامه‌ريزان آن شهوت ، كجروى و گمراهى جريان دارد . اينجاست كه اگر ما نتوانيم خانهء خود را اداره كنيم ، بايد بپذيريم كه همه در معرض فروپاشى قرار گيرند .\r\nاخيراً در مكّه مكرّمه در يك مجلس كه حدود سيصد زن حضور داشتند به روشنى و صراحت گفتم : مسؤوليّت زن ( مادر ) در جامعه معاصر ما مهمتر و خطيرتر از مسؤوليت دانشمدان ، سخنرانان و شخصيّتهاى اجتماعى ديگر است ، زيرا حكومتهاى ستمگر و پشت سر آن ، انگيزه‌هاى جاهلى غربى براى ما چيزى باقى نگذاشته‌اند . نقشه‌ها و برنامه‌هاى جهنّمى وشيطانى همه جا را اشغال كرده و بر همه چيز مسلّط شده‌اند ، و فقط خانواده براى ما باقى مانده‌است كه قصد دارند آن‌را نيز مصادره كنند .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nايستگاههاى تلويزيونى كه امروزه - به عنوان مثال - تا سى شبكه را پخش مىكنند ، فردا سيصد شبكه را پخش خواهند كرد . ما در برخى خانه اينترنت مىبينيم در حالى كه فردا تمام خانه‌ها را پر خواهد كرد . اينجاست كه فقط يك چيز براى ما باقى مىماند ، خانواده نيكوكارى كه پس از محافظت و مراقبت مىتوان آن را با ارزشهاى اصيل تطبيق داد ، امّا اين چگونه ممكن است ؟\r\nتأكيد مىكنم كه انجام اين وظيفه مقدّس با ملاحظه چند امر ممكن و ميسّر است :\r\n1 - تثبيت مهر و محبت متوازن در ميان افراد خانواده و ايجاد اين احساس در جانهاى فرزندان كه كسى هست تا آنان را دوست داشته باشد و بر آنان رحمت آورد . و اين در صورتى ممكن است كه دوستى و مهربانى در ميان زن و شوهر حاكم باشد ، تا اين علاقه و پيوند به ديگر افراد خانواده نيز سرايت كند . بنابراين پيدا نمىشود و يا كم پيدا مىشود زن و شوهرى كه براساس مهر و محبّت و نيكوكارى با هم زندگى كنند و فرزندان آنان شقى و بدبخت باشند .\r\nو اگر چنين باشد بايد علّت را در جاى ديگر جستجو كرد . . . بر عكس اكثر مجرمان را مىبينى كه از جدايى ميان پدر و مادر رنج مىبرند .\r\nتبادل مهر و محبّت در يك شبانه‌روز ممكن نيست ، بلكه آن حاصل درك حقوق فردى از سوى زن و شوهر ، اضافه بر آن درك حقوق مشترك و حل مشكلات به صورت مسالمت‌آميز ، نيز درك و فهم اهمّيت احترام گذاشتن به يكديگر در هر كوچك و بزرگ است ، و اين ممكن نيست مگر آنكه زن و شوهر داراى يك فرهنگ دينى و انسانى باشند و قوانين دين\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nو تجربه‌هاى نيكوى بشرى را دراين زمينه درك كنند .\r\nدين زيباترين سخن خود را چنين مىگويد : « هيچ بنايى در اسلام با بركت‌تر از بناى خانواده و ازدواج نيست . » . دشمنان تمدّن بشرى و دشمنان فطرت انسانها مىخواهند اين بنا را از طريق انتشار برخى افكار نابود كنند ، مانند انتشار اصل تساوى حوق زن و مرد و از بين بردن اصل قيّم بودن مرد .\r\nخداوند سبحان در قرآن بر آن است كه در برابر ما مسلمانان - كه به فطرت او كه مردم را بر آن آفريده است ، به پاكى و طهارت ايمان داريم - نمونه هايى شيطانى ( كه در واقع هدفى بسيار زشت دارند و آن هدف نابود كردن خانواده ، نابود كردن جامعه و بهره كشى از انسانهاست ) قرار دهد تا ما به آگاهى كامل برسيم .\r\n2 - پدران بايد به ضرورت برقرارى موازنه و تعادل در تلاش ميان خانه و بيرون خانه ايمان بياورند ، اضافه بر آنكه بايد باور داشته باشند كه فراهم آوردن محبّت بسيار مهمتر از فراهم كردن غذاست ، زيرا مىتوان كودك را براى گرسنگىاش فريب داد ، ولى محال است كه بتوان او را در مورد نبودن پدر فريب داد . و نيز اين پدر بايد بداند كه تربيت فرزندان بر عهده اوست و اين تربيت بدون شناختِ با دقّتِ خواسته‌هاى درونى فرزندان ممكن نيست و در پرتو اين شاخت است كه تربيت و برآوردن نيازهاى فرزندان ميسّر مىشود . متوسّل شدن به تنبيه و زدن براى تربيت ، راهى است كه در تجربه‌هاى گوناگون شكست خود را ثابت كرده است . - پروردگارا - مگر اينكه يك عمل رمزى تأديبى باشد كه هدف آن براى كودك تبيين شود .\r\nوقتى پدر اعمال زور و فشار را يك عادت ريشه‌دار در وجود خود مىيابد - از آن جهت كه خود نيز از پدر و مادرش چنين ديده است - و به\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nبىفايده بودن اين روش پى مىبرد بايد بداند كه گام بزرگى دراين زمينه برداشته است و درد را پيدا كرده است و اينك بايد درپى درمان باشد و كم‌كم خود را عادت بدهد و براى درك خطر زور و خشونت تمرين كند و درپى راه فرارى باشد تا خود را از عقده‌هاى پيشين برهاند و روش درستى را براى تربيت فرزندانش پيدا كند .\r\n3 - تلاش براى ايجاد فضاى مثبت فراگير در خانه و پراكندن روح ايمان ، و خوشبينى و اميد در آن ، از طريق قرائت قرآن و دعا در صبحها و زيارت دوره‌اى مكانهاى مقدّس و مكانهاى تفريحى و سياحتى كه از باطل دور هستند و نيز خريد كتابهايى براى ساخت شخصيّت معنوى كودك ، كه بتوان با آن در برابر تهاجم فرهنگى كه مغزهاى نسل جديد ما را پر مىكند ، مبارزه كرد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nتقوا ، اساس تربيت\r\nتقوا ، مفاهيم زياد و متنوعى دارد ؛ كه برخى شخصى ، اجتماعى ، فرهنگى و . . . مىباشند . تقوا شكلها و چهره‌هاى گوناگون و متنوّعى به خود مىگيرد ؛ مانند پرستش ، به دست آوردن قدرت دورى از گناه ، آمادگى براى انجام خوبيها و . . .\r\nتنها معيار سنجش خوبى و بدى انسان ، همان تقواست نه چيز ديگر .\r\nو اين نيّت ، همّت و عزم مرد است كه رفتار او را مشخّص و سرنوشتش را رقم مىزند ، خداوند متعال در قرآن كريم مىفرمايد :\r\n( . . . إِنَّمَا يَتَقَبَّلُ اللَّهُ مِنَ الْمُتَّقِينَ ) « 1 » .\r\n« . . . خدا فقط از تقواپيشگان مىپذيرد . » پس تقوا ، معيار و ميزان پذيرش اعمال است . و چون خداوند متعال مىفرمايد :\r\n( . . . وَتَزَوَّدُوا فَإِنَّ خَيْرَ الزَّادِ التَّقْوَى . . . ) .\r\n« . . . و براى خود توشه برگيريد ، كه در حقيقت ، بهترين توشه ، تقواست . . . »\r\n\r\n\r\n","description":"","footnote":"\r\n( 1 ) - سورهء مائده ، آيهء 27 .\r\n","page_name":" 107 ","page_number":107},
  {"content":"\r\n\r\nلازم است كه بپرسيم اين توشه بردارى چيست ، براى كيست و چگونه مىباشد ؟\r\nآيا تنها آنكه بر جايگاه عرفان و شناخت - بر قلّهء قرب الهى و مبدا آمرزش گناهان و افزايش نيكىها - ايستاده است ، براى خود توشه تقوا برمىگيرد ؟ يا او مكلّف است كه اين توشه مقدّس را براى ديگران نيز فراهم كند ؟ و اين ديگران كيانند ؟\r\nطبيعى است كه پيش از هر چيز انسان ، مكلّف به توشه بردارى براى خويش است و نيز طبيعى است كه انسان مكلّف به توشه بردارى براى ديگران هم باشد ، زيرا شأن انسان اين نيست كه از ديگران كناره‌گيرى كند ، بويژه اينكه اسلام هرگونه خودبينى و خودخواهى را نفى مىكند ، دراين باره قرآن مجيد مىفرمايد :\r\n( . . . وَالْأَقْرَبِينَ بِالْمَعْرُوفِ حَقّاً عَلَى الْمُتَّقِينَ ) « 1 » .\r\n« . . . و براى خويشاوندان به طور پسنديده ، [ اين كار 
  ] حقّى است بر پرهيزكاران . » بر فرد مسلمان واجب حتمى است كه براى نزديكان و خويشان كه در رأس آنها فرزندان قرار دارند خير و تقوا طلب كند .\r\nپدر و مادر در موسم حجّ به اندوختن تقوا دعوت شده‌اند ، نه فقط براى خود ، بلكه شايسته است براى آنها كه در شهرشان مانده‌اند يعنى فرزندان ، بلكه بيشتر از آن ، براى فرزندانى كه در پشتها و رحمها قرار دارند ، توشهء تقوا برگيرند ، تا سلالهء خانواده مؤمن مسلمان ، پشت به پشت و نسل به نسل در فضاى دينى قرار گيرند و از برگشت به عربيّت و جاهليّت بعد از\r\n\r\n\r\n","description":"","footnote":"\r\n( 1 ) - سورهء بقره ، آيهء 180 .\r\n","page_name":" 108 ","page_number":108},
  {"content":"\r\n\r\nهجرت جلوگيرى شود ، همانطور كه مىبينيم اين حالت - متأسّفانه - امروزه براى برخى مسلمانان كه به غرب هجرت مىكنند حاصل مىشود .\r\nاين برگشت به جاهليّت به نامگذارى براى كودكان نيز رسيده است و والدين براى فرزندان خود نامهاى عجيب و غريب بيگانه ، دور از اصالت خانوادگى و تاريخ خويشتن برمىگزينند ، بماند آن برگشت از باورها و كارهاى روزمرّه كه انسان شرم مىكند وارد اين بحثها شود . . .\r\nكسى كه درپى تقوا و ايمان است بسيار شايسته اوست كه اين دو را فقط براى خود نخواهد ، بلكه تمام همّت خود را براين قرار دهد كه خداوند - تبارك و تعالى - به او عنايت كند تا بتواند فرزندان ، برادران و ديگران را طبق اصول تقوا و ايمان تربيت كند و اين به معناى آن است كه انسانِ تقواطلب و با ايمان بايد ديدى باز داشته باشد و با رويدادهاى اطراف خود با آگاهى كامل برخورد كند و عزم و ارادهء او به اندازه‌اى بالا باشد كه بتواند وجود خود را به عنوان يك مؤمن اثبات كند و در برابر توطئه‌هاى فرهنگى و عملى شيطانى كه از دولتهاى استعمارگر غرب سرچشمه مىگيرد ، پيروزى و موفقيّت را نصيب باورها و اعتقادات خود گرداند ، توطئه‌هايى كه فقط براى سرقت مغزها و انديشه‌هاى نسل حاضر و آينده - به عنوان يك روش شيطانى براى حفظ مصالح‌استراتژيك غرب‌در كشورهاى مسلمان - طرح مىشوند .\r\nدر ميان اين تهاجم فرهنگى كه شبكه‌هاى تلويزيونى ماهواره‌اى - با انواع فساد - به‌همراه روزنامه هايى - كه از اماكن مشخّصى منتشر مىشوند - آن را رهبرى مىكنند و هدف آنها تبديل توجّهات عقل مسلمان از انسانيّت و دين‌گرايى به توجّهات مادى و دنيوى صرف است و حقيقت وجود\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nانسان در دنيا را در زير سايه تهاجم فرهنگى از او مىگيرند ، مىبينيم كه بسيارى از كشورهاى اسلامى ما نيز مركز تجارت مواد مخدّر و اعتياد گشته است . در برابر تمام اينها ، ضرورت دارد كه كار كنيم و عوامل مبارزه با اين توطئه را پيدا كنيم . و تأكيد مىكنم كه عامل استحكام بخشيدن به بنياد خانواده و حفظ و نگهدارى فضاى آن بايد در مقدّمه اين كارها قرار گيرد .\r\nمادر بايد به سرنوشت فرزندان خويش به طور جدّى بينديشد ، زيرا اين توطئه شيطانى كه بدان اشاره كرديم ، آيندهء فرزندان مسلمانى كه او به دنيا خواهد آورد را به دست گرفته است .\r\nتوجّه مادر به كودك از آغاز كودكى و خردى او به اين معناست كه آگاه باشد و بداند كه آماده كردن غذاى خوشمزّه و بيدار ماندن براى تب ناچيزى كه كودك مىگيرد ، از اهمّيت بالاترى نسبت به سلامتى عقلى ، فرهنگى و دينى كودك برخوردار نيست ؛ زيرا فقط با دين است كه انسان به طور مطلوب به سعادت دنيا و آخرت مىرسد . اگر مادر در آشپزخانه درگير آشپزى باشد و اجازه دهد فرزندان او با ويديو ، فيلمهاى كارتونى ، آواز و موسيقى دمخور باشند - غافل از اينكه اين دستگاهها در شخصيّت كودك و شكل‌گيرى آن چه تأثيرهاى منفى دارد - اين بالاترين حماقت است ، بلكه بايد گفت بزرگترين خيانت مادر در حق كودكان است و در محكمه عدل الهى تمام مسؤوليّت متوجّه مادر خواهد بود .\r\nبه جاى آواز و موسيقى مادر بايد نوار قرآن بگذارد تا به فرزندانش قرآن بياموزد و گوشهاى آنان را با سخن خدا آشنا گرداند . به عبارت ديگر وظيفه بنيادين مادر در برابر فرزندان خرد خود ، اين است كه يك فضاى ايمانى پاك ايجاد كند تا در فرزندان ميل ، رغبت و انس با دين و ايمان بوجود آيد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nاز فرصتهاى تعطيلى و جمعه‌ها نيز مىتوان براى ديدارهاى خانوادگى بهره برد و از آن به عنوان يك مدرسه بزرگ خانوادگى - چون همه فرزندان گرد هم مىآيند - براى گفتن درس و داستانهاى تاريخ اسلام استفاده كرد .\r\nپدر و مادر بايد بدانند كه فرزندان آنان تا هفت سالگى بيشتر از ديگران آزادند ، بايد ازاين فرصت كه ديگر پيدا نمىشود بهره‌ببرند و آنان را به مؤسّسات حفظ قرآن و روايتهاى اهل‌بيت عليهم السلام بفرستند و بدانند كه هرگز پولهايى كه دراين راه خرج مىكنند به هدر نخواهد رفت ، زيرا با اين گام ، براى شخصيّت كودكان خود سنگ بناى محكمى مىگذارند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nپرورش نيكو ، ضامن پايدارى\r\nآنگاه كه سختىها گريبا نگير مردم يك جامعه مىشود ، حقيقت آن جامعه براى همهء مردم آشكار مىشود ؛ براى جامعه‌اى كه در مقابل سختىها خود را شكست خورده مىبيند هيچ راهى باقى نمىماند ، جز اينكه گنج‌هاى درونى خود را بيرون آورد و تمام قدرت خود را به كار گيرد تا شايد بتواند پايدارى كند .\r\nپوشيده نيست كه پايدارى ، جوهره و اساس هر جامعه را تشكيل مىدهد و جامعه‌اى كه از پايدارى برخوردار نيست جامعه‌اى است كه در اصل و جوهرهء وجود خود شكست خورده و در تواناييهاى خود ناتوان است .\r\nبنابراين ، پايدارى ، نشان دهندهء قدرت ايمان يك جامعه و معيار آرامش و رقابت‌طلبى آن است .\r\nچون امروزه ما در دو جبهه درگير هستيم ؛ جبهه خارج كه در آن با زياده‌طلبىهاى مستكبران و نقشه‌هاى آنان براى بهركشى از ما و غارت ثروتهايمان روبرو هستيم كه نهايت آن چيره شدن برماست و جبههء داخل\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكه بايد در آن با عقب ماندگى ، انحطاط ، بيداد و استبداد مقابله كنيم ؛ چاره‌اى نداريم جز اينكه پايدارى كنيم . بايد دريابيم كه چگونه مىتوان در مقابل اين دو جبهه پايدارى كرد . آنچه كه ما و فرزندان امّت اسلامى را بر پايدارى ، يارى مىكند ، تربيت اسلامى صحيح از زمان كودكى است كه دراين زمينه مدرسه‌ها مىتوانند نقش اساسى را بر عهده بگيرند .\r\nروشن است كه بيشتر خصوصيات انسان در زمان كودكى و در سالهاى نخستين زندگى شكل مىگيرد ، ما معمولًا عواملى را كه در زندگى ما تأثير گذاشته ، شخصيّت ما را شكل داده و افكار ما را ساخته‌اند ، فراموش مىكنيم ؛ ولى نتيجه اين عوامل هميشه با ما همراه خواهد بود .\r\nدراين باره لازم است كه آموزشها و جهت گيريها و ارشادهاى پرورشى خود را از قرآن كريم فرا بگيريم . قرآن در كشورهاى اسلامى تا حدود زيادى فراموش شده است ، حتّى برخى ادّعا مىكنند كه قرآن چهارده قرن پيش نازل شده است و مخاطب آن انسانهاى همان عصر هستند . بنابراين قرآن را رها مىكنند و آن را - در بهترين حالتها - در چارچوبهاى تقليدى محدود قرار مىدهند كه نبايد از آن فراتر برود و مىگويند ؛ آيات قرآن در شأن افرادى كه در فلان زمان زندگى مىكردند نازل و تمام شده است ، و در امور زندگى نمىتواند به ما كمك كند .\r\nمتأسّفانه فاصله گرفتن از آموزشهاى قرآن تمام جهان اسلام را فراگرفته است ، به عنوان مثال بانكها را مىبينيم كه از صبح تا شب در معاملات خود رباخوارى مىكنند . و مىبينيم كه فساد در همه جا وجود دارد و سبب همه اينها آن است كه ما قرآن را ( بازداشت كرده‌ايم ) - اگر تعبير درستى باشد - ، بايد قرآن را آزاد كنيم تا امّت آزاد گردد و آيات آن ، نيروهاى امّت را آزاد\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nگرداند و به طرف سازندگى سوق دهد .\r\nقرآن پيرامون پايدارى كه عامل اساسى مقابله با رقابت‌طلبىهاى زيان‌آور است ، مىفرمايد :\r\n( إِنَّ الَّذِينَ قَالُوا رَبُّنَا اللَّهُ ثُمَّ اسْتَقَامُوا تَتَنَزَّلُ عَلَيْهِمُ الْمَلَائِكَةُ أَلَّا تَخَافُوا وَلَا تَحْزَنُوا وَأَبْشِرُوا بِالْجَنَّةِ الَّتِي كُنتُمْ تُوعَدُونَ ) « 1 » .\r\n« در حقيقت ، كسانى كه گفتند : پروردگار ما خداست ؛ سپس ايستادگى كردند ، فرشتگان بر آنان فرود مىآيند [ و مىگويند : 
  ] هان ، بيم نداريد و غمگين نباشيد ، و به بهشتى كه وعده يافته بوديد شاد باشيد . »\r\nسپس بعداز آن مىفرمايد :\r\n( وَلَا تَسْتَوِي الْحَسَنَةُ وَلَا الْسَّيِّئَةُ ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَبَيْنَهُ عَدَاوَةٌ كَأَنَّهُ وَلِيٌّ حَمِيمٌ ) « 2 » .\r\n« و نيكى با بدى يكسان نيست . [ بدى را 
  ] به آنچه خود بهتر است دفع كن ، آنگاه كسى كه ميان تو و ميان او دشمنى است ، گويى دوستى يكدل مىگردد . »\r\nاين دو آيه براى ما بيان مىكنند كه پايدارى و مقاومت جز با پرورش درست و نيكو به دست نمىآيد . من اينجا روى سخنم با پدران ، مادران و با آنانى است كه در مؤسّسه‌هاى پرورشى و آموزشى فعاليّت مىكنند ؛ بنابراين مىگويم : اين نسلى كه ما جزئى از آن هستيم از تحقّق بخشيدن به هدفهاى جامعه ناتوان است ، نسل كنونى ، نسل رويدادهاى غم‌انگيز و مصيبتهاست ، نسل اشغال سرزمينهاى مقدّس در سالهاى ( 48 ، 67 ، 73\r\n\r\n\r\n","description":"","footnote":"\r\n( 1 ) - سورهء فصّلت ، آيهء 30 .\r\n( 2 ) - همان ، آيهء 34 .\r\n","page_name":" 114 ","page_number":114},
  {"content":"\r\n\r\nو 1982 ) ميلادى است ، در واقع نسل سيلى خورده‌هاست . شما اى كسانى كه مسؤوليّت پرورش نسل آينده را داريد ، شما مسؤولين پرورش نسل پايدارى و مبارزه هستيد ، نسلى كه بتواند مسؤوليّتهاى خود را به طور كامل انجام دهد .\r\nپدران و مادران دراين زمينه مسؤوليّت بزرگترى بر عهده دارند كه با به كار بردن شيوه‌هاى زير مىتوانند مسؤوليّت خود را به بهترين شكل ممكن به انجام برساند :\r\n1 - پرورش فرزندان بر آزاديى كه زاده فطرت و اراده است ، با علم به اين كه انسان در صورتى مسؤول است كه آزادى داشته باشد . مسؤوليّت ، بزرگترين و برترين ويژگى انسان است ، پس لازم است كه فرزند را از اوان كودكى با زور و اجبار بارنياوريم و روحيّه او را نشكنيم .\r\nاگر پدر يا مادر روحيّه كودك را در خانه بشكند ، او در چارچوب اين خانه سركش خواهد شد ، در اين حال پسربچه و دختربچه وقتى كه رشد مىكنند ، به سركشى و طغيان دست مىزنند و اين سركشى و طغيان تمام جامعه را فرامىگيرد .\r\nعلاوه براين اگر كودك به خاموش و ساكت بودن گرايش پيدا كند گرايد و به سرخوردگى و شكست روحى در خانه عادت كند ، فردا نمىتواند در برابر فساد موجود در جامعه پايدارى و مبارزه كند .\r\nتلاش كنيم كه به فرزندان خود شخصيّت بدهيم و آنان را به خودباورى و اعتماد به نفس برسانيم و به آنان بباورانيم كه مسؤول تصرّفات خود هستند . پرورش كودكان مثل پرورش جوجه و مرغ نيست ، خداوند متعال پرنده را به گونه‌اى آفريده است كه به محض خارج شدن از تخم ، مستقلّ\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nزندگى مىكند ، ولى كودك را به گونه‌اى آفريده است كه سالهايى چند به پدر و مادر نيازمند است . حكمت اين آفرينش آن است كه در مدّت اين چند سال پدر و مادر براى پرورش و ساخت شخصيّت كودك كار كنند و مسؤوليّت رشد و مراقبت او را بر عهده گيرند تا او انسانى ترسو ، سست اراده ، با روحيّه‌اى شكست خورده در برابر هر قدرت و سر افكنده در برابر هر ظلم و ستمى بارنيايد .\r\nبنابراين پدران و مادران نبايد به محض اينكه فرزندشان با آنان مخالفت كرد ، مثلًا مدرسه‌اى كه آنان برگزيده‌اند نپذيرفت ، يا مثلًا در نوع لباس پوشيدن با آنان مخالفت كرد ، او را طرد كنند .\r\nما خداى فرزندانمان نيستيم ، و آنان بندهء ما نيستند و صلاحيّتهاى ما نسبت به آنان محدود است .\r\nپس - دراين صورت - بايد به فرزندانمان احترام بگذاريم و روح پايدارى را در آنان رشد بدهيم و آنان را عادت بدهيم كه قهرمانانه زندگى كنند و آنان را ناز پرورده به بار نياوريم و در توجّه كردن به آنان به گونه‌اى رفتار كنيم كه به ما وابسته ومتّكى نباشند . چرا كه دراين باره رسول خدا صلى الله عليه و آله مىفرمايند : « بدترين پدران ، پدرى است كه در نيكوكارى زياده روى كند . »\r\nپس ما نبايد دوست داشتن را به عنوان ابزار راه پرورش فرزندانمان انتخاب كنيم ، يا در توجّه كردن به آنان زياده روى كنيم ، زيرا اين توجه كردنهاى بىمورد و اضافى به زيان آنها خواهد بود ، بويژه اينكه اين نسل جديد ، لازم است ، نسل جنگ و جهاد باشد ، تا زمانى كه كشورهاى ما در اشغال و حقوق ما غصب شده ( دشمنان ) است و تا زمانى كه ظلم و ستم در\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nجهان وجود دارد .\r\nبنابراين ما بايد برخود سخت بگيريم و كودكانمان را براى مقابله با مشكلات پرورش دهيم تا بتوانند در مقابل تمام قدرتهاى استكبارى پايدارى كنند .\r\n3 - ما بايد فرزندانمان را به گونه‌اى پرورش دهيم كه ميهن و مردم ميهن خود را دوست داشته باشند ، آنان را بگونه‌اى پرورش دهيم كه لذّت احسان به تهيدستان و غمديدگان را احساس كنند و به طور جدّى از اين موضوع كه روح خودبينى و خودپرستى در آنان دميده شود ، جلوگيرى كنيم . اگر فرزند ما به دوستش احسان كند ، نبايد او را توبيخ كنيم ، بلكه بايد او را بستاييم و تشويق كنيم با اين هدف كه روح همكارى و ايثار را در او رشد بدهيم .\r\nپديده اسفناكى در ميان پدران و مادران در جامعه‌هاى ما رواج دارد و آن اينكه پيوسته - فهميده و يا نفهميده - تلاش مىكنند كه روح خودپسندى و خودگرايى را در فرزندان‌شان رشد دهند ، اين پديده در زمينه درس خواندن بيشتر به چشم مىخورد ، در دهان فرزندان خود افكار و توجيهاتى مىگذارند كه به توليد نسلى خودبين منجر مىشود كه اعضاى آن فقط به خود و منافع خود مىانديشند . تمام همّت خود را به كار مىگيرند تا به مدارك بالاى دانشگاهى دست يابند و مراكز مهمّ جامعه را اشغال كنند و به مقامات بالايى برسند كه منافع آنان را محقّق كند و به شهرت ، مجد و ثروت برسند . اين افراد به قشر مستضعف جامعهء خود هيچ گونه كمك و يارى نمىرسانند .\r\nطبيعى است كه منظور ما اين نيست كه پدران و مادران فرزندان را به\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nجدى بودن در درس تشويق نكنند و به آينده آنان نينديشند ، ما فقط مىگوييم روش آنان در تشويق كردن فرزندانشان غلط است زيرا اين روش به خودپرستى و فردگرايى در محافل آنان منجرّ مىشود ، پس به جاى اين توجيه‌ها و تلقين‌هاى غلط ، بياييد فرزندانمان را به درس خواندن تشويق كنيم و به آنان تلقين كنيم كه اگر تلاش كنند و همّت بورزند در آينده براى جامعه افرادى كوشا خواهند بود و خدمات ارزنده‌اى به جامعهء خود عرضه خواهند كرد و در پُستهاى مختلفى كه به آنان نياز هست كار خواهند كرد و كشور را از ستعمارگران - كه مىخواهند در تمام جهات زندگى ما را به خود وابسته كنند - نجات خواهند داد . . . بالاخره بايد روح جمعى بودن و مبارزه‌طلبى را در آنان ايجاد كنيم و آنان را به گونه‌اى تربيت كنيم كه به هيچ وجه در برابر باطل سرفرو نياورند .\r\n4 - پيش از تمام اين گامها بايد در دل فرزندانمان حب خداى متعال را قرار دهيم . ما مىتوانيم با ياد كرد نعمتهاى خداى - عزّ وجلّ - و آيات او در طبيعت فرزندانمان را به بهترين نحو ممكن تربيت كنيم و آنان را براى داشتن سرانجامى نيكو در دنيا و آخرت تشويق كنيم .\r\nتربيت صحيح و اسلامى ، نسلى را مىسازد كه مىتواند در برابر مشكلات و سختىها پايدارى كند تا جامعهء برتر و اسلامى را پديد آورد .\r\nهيچ‌كس به اين قلّه بالا نمىرسد ، مگر آنان كه در جان خود ، روح مبارزه‌طلبى ، بردبارى و پايدارى را دميده باشند و مقاومت در برابر فرهنگهاى واهى غربى را سرلوحهء اعمال خود قرار داده باشند .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nپرورش درست ضامن خوشبختى\r\nچراغدانى كه نور خدا در آن جلوه مىكند و چراغى كه اين نور را پراكنده مىكند و روغنى كه اين چراغ را روشن مىكند ، بايد در نهايت پاكى و زلالى باشند ، چرا كه اين نور ، نور پروردگار جهانيان ، آفريدگار آسمانها و زمين است ، نور خدايى است ملكوت همه چيز در دست اوست ؛ پروردگار ما ، نورش را با اين آيه بيان و توصيف مىكند :\r\n( اللَّهُ نُورُ السَّماوَاتِ وَالْأَرْضِ مَثَلُ نُورِهِ كَمِشْكَاةٍ فِيهَا مِصْبَاحٌ الْمِصْبَاحُ فِي زُجَاجَةٍ الزُّجَاجَةُ كَأَنَّهَا كَوْكَبٌ دُرِّيٌّ يُوقَدُ مِن شَجَرَةٍ مُبَارَكَةٍ زَيْتُونَةٍ لَّا شَرْقِيِّةٍ وَلَا غَرْبِيَّةٍ يَكَادُ زَيْتُهَا يُضِيءُ وَلَوْ لَمْ تَمْسَسْهُ نَارٌ نُّورٌ عَلَى نُورٍ يَهْدِي اللَّهُ لِنُورِهِ مَن يَشَاءُ وَيَضْرِبُ اللَّهُ الْأَمْثَالَ لِلنَّاسِ وَاللَّهُ بِكُلِّ شَيْءٍ عَلِيمٌ ) « 1 » .\r\n« خدا نور آسمانها و زمين است . مثلِ نور او چون چراغدانى است كه در آن چراغى ، و آن چراغ در شيشه‌اى است . آن شيشه گويى اخترى درخشان است كه از درخت خجستهء زيتونى كه نه شرقى است و نه غربى ، افروخته مىشود . نزديك است كه\r\n\r\n\r\n","description":"","footnote":"\r\n( 1 ) - سورهء نور ، آيهء 35 .\r\n","page_name":" 119 ","page_number":119},
  {"content":"\r\n\r\nروغنش - هر چند بدان آتش نرسيده باشد - روشنى بخشد . روشنى بر روى روشنى است خدا هركه را بخواهد با نور خويش هدايت مىكند ، و اين مثالها را خدا براى مردم مىزند و خدا به هر چيزى داناست . »\r\nخدا در قرآن آيهء ديگرى را - كه تفسير ضمنى آيهء فوق است - ذكر كرده است :\r\n( فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَالآصَالِ * رِجَالٌ لَّا تُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ وَإِقَامِ الصَّلَاةِ وَإِيتَاءِ الزَّكَاةِ يَخَافُونَ يَوْماً تَتَقَلَّبُ فِيهِ الْقُلُوبُ وَالْأَبْصَارُ ) « 1 » .\r\n« در خانه هايى كه خدا اجازه داده كه [ قدر و منزلت 
  ] آنها و الا گردد و نامش در آنها ياد شود . در آن [ خانه 
  ] ها هر بامداد و شامگاه او را نيايش مىكنند * مردانى كه نه تجارت و نه دادوستدى ، آنان را از ياد خدا و برپا داشتن نماز و دادن زكات ، به خود مشغول نمىدارد ، و از روزى كه دلها و ديده‌ها در آن زيرورو مىشود مىهراسند . »\r\nو اين نور الهى در خانهء نبوّت - محمّد و خاندان پاكش عليهم السلام - جلوگر مىشود ، همان خانه‌اى كه خداوند متعال دربارهء آن مىفرمايد :\r\n( . . . إِنَّمَا يُرِيدُ اللَّهُ لِيُذْهِبَ عَنكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) « 2 » .\r\n« . . . خدا مىخواهد آلودگى را فقط از شما خاندان [ پيامبر 
  ] بزدايد و شما را پاك و پاكيزه گرداند . »\r\nاين خانه در هر دو آيهء يكى است و نورى كه بدان اشاره كرديم ، همان ريسمان الهى است كه ميان خدا و خلق او كشيده شده ، خداوند در جاى\r\n\r\n\r\n","description":"","footnote":"\r\n( 1 ) - سورهء نور ، آيات 36 - 37 .\r\n( 2 ) - سورهء احزاب ، آيهء 33 .\r\n","page_name":" 120 ","page_number":120},
  {"content":"\r\n\r\nديگر مىفرمايد :\r\n( وَاعْتَصِمُوا بِحَبْلِ اللَّهِ جَمِيعاً وَلَا تَفَرَّقُوا . . . ) « 1 » .\r\n« و همگى به ريسمان خدا چنگ زنيد ، و پراكنده نشويد . . . »\r\nاين نور دل هر فردى را روشن نمىكند ، بلكه فقط دل كسانى را روشن مىكند كه خداوند متعال در سورهء آل عمران از آنها چنين ياد مىكند :\r\n( ذُرِّيَّةً بَعْضُهَا مِن بَعْضٍ وَاللَّهُ سَمِيعٌ عَلِيمٌ ) « 2 » .\r\n« فرزندانى كه بعضى از آنان از [ نسل 
  ] بعضى ديگرند ، و خداوند شنواى داناست . »\r\nخدا در آيه‌اى ديگر در مورد اين افراد مىفرمايد :\r\n( أَلَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُهَا ثَابِتٌ وَفَرْعُهَا فِي السَّماءِ ) « 3 » .\r\n« آيا نديدى خدا چگونه مثل زده : سخنى پاك كه مانند درختى پاك است كه ريشه‌اش استوار و شاخه‌اش در آسمان است ؟ »\r\nخداوند بزرگ و بلند مرتبه هيچگاه اين واقعيّت را كه آيندهء بشر چه خواهد شد ، از روى جبر به مردم حكم نكرده است ، چرا كه علم الهى بالاتر از اين است كه در آن جبر و عدم اختيار وجود داشته باشد .\r\nبهتر است در مورد اين موضوع كمى بيشتر سخن بگوييم ، گاهى سخن از جهان پيش از انتساب ، گاهى سخن از عالم ذرّ و گاهى سخن از عالم ولادت و وجود مادى به ميان مىآيد .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 103 .\r\n( 2 ) - همان ، آيهء 34 .\r\n( 3 ) - سورهء ابراهيم ، آيهء 24 .\r\n","page_name":" 121 ","page_number":121},
  {"content":"\r\n\r\nپيرامون عالم پيش از انتساب ، روايات صحيحى وجود دارند كه در آنها آمده است كه خداوند متعال روحهاى پيامبران و پاكان را مانند سايه‌هايى آفريد كه هفتاد هزار سال در اطراف عرش او را تسبيح مىگفتند و به پاكى مىستودند . سپس خداوند متعال اين روحها - و بيشتر از همه روح پيامبر ( ما ) محمّد صلى الله عليه و آله و امامان اهل‌بيت عليهم السلام - را به درياهاى قدس ، قدرت و ملكوت و نور خويش وارد كرد . رسول اكرم صلى الله عليه و آله با روح پاك و پاكيزه خود از تمام اين درياها و نورها گذرد كرد تا به درجاتى بالاتر رسيد و به خدا نزديك و نزديكتر شد تا حدّى كه خدا مىفرمايد :\r\n( فَكَانَ قَابَ قَوْسَيْنِ أَوْ أَدْنَى ) « 1 » .\r\n« [ فاصله‌اش 
  ] به قدر [ طول 
  ] دو [ انتهاى 
  ] كمان و يا نزديكتر شد . »\r\nخداوند بزرگ اين نورهاى مقدّس را چونان ذرّ در پشت آدم ابوالبشر عليه السلام قرار داد سپس ملائكه را براى احترام به اين سلسلهء مبارك امر به سجده براى آدم كرد ، ملائكه گفتند : ما فقط خدا را سجده مىكنيم و سپاس مىگوييم و او را مقدّس مىدانيم ، ولى پروردگار تأكيد كرد كه من چيزهايى را مىدانم كه شما نمىدانيد . سپس آن نورها و آن جسمها و آن ذريّه پاك را براى گرفتن عهد بيرون آورد ، خدا دراين باره مىفرمايد :\r\n( وَإِذْ أَخَذَ رَبُّكَ مِن بَنِي آدَمَ مِن ظُهُورِهِمْ ذُرِّيَّتَهُمْ وَأَشْهَدَهُمْ عَلَى أَنْفُسِهِمْ أَلَسْتُ بِرَبِّكُمْ قَالُوا بَلَى . . . ) « 2 » .\r\n« و هنگامى كه پروردگارت از پشت فرزندان آدم ، ذريهء آنان را برگرفت و ايشان را\r\n\r\n\r\n","description":"","footnote":"\r\n( 1 ) - سورهء نجم ، آيهء 9 .\r\n( 2 ) - سورهء اعراف ، آيهء 172 .\r\n","page_name":" 122 ","page_number":122},
  {"content":"\r\n\r\nبر خودشان گواه ساخت كه آيا پروردگار شما نيستم ؟ گفتند : « چرا ؟ » [ گواهى داديم 
  ] . . . »\r\nنخستين كسى كه اين نداى شناخت و يگانگى الهى را لبّيك گفت رسول خدا صلى الله عليه و آله بود . سپس امامان عليهم السلام و بعداز آنها پيامبران عليهم السلام اين ندا را لبّيك گفتند .\r\nپس از آن خداوند بلند مرتبه به پيامبرش صلى الله عليه و آله مىفرمود :\r\n( وَتَقَلُّبَكَ فِي السَّاجِدِينَ ) « 1 » .\r\n« و [ خداوند 
  ] حركت تو را در ميان سجده‌كنندگان [ مىنگرد 
  ] . »\r\nاز زمان آدم عليه السلام تا عبداللَّه پدر پيامبر عليه السلام . اين آيه اشاره‌اى به عنايت بسيار الهى به پيامبر اسلام است . علاوه براين تأكيدى است بر اينكه حقيقت و صورت و آن نطفه‌اى كه [ وجود مبارك 
  ] رسول خدا صلى الله عليه و آله از آن تشكيل شده ، نمىتواند در پشت افراد غير موحّد و غير ساجد در برابر پروردگار جاى گيرد ، زيرا بسيار شايسته است كه مقام نبوّت و امامت مورد عنايت ويژه پروردگار قرار گيرد .\r\nبر همين اساس است كه در زيارت امام حسين عليه السلام آن متون نورانى را مىخوانيم كه گواهى مىدهد اين امام بزرگوار پاك ، پاكيزه و مطهّر است و كشورها به دو پاك مىگردند و زمينى كه او در آن است پاك مىباشد ، نجاستهاى جاهليّت در او تأثير نكرده و لباس زشتىها را بر او نپوشانده است . . .\r\nسبب همه اينها آن است كه جايگاه نبوّت و امامت از نظر نورانيّت ،\r\n\r\n\r\n","description":"","footnote":"\r\n( 1 ) - سورهء شعراء ، آيهء 219 .\r\n","page_name":" 123 ","page_number":123},
  {"content":"\r\n\r\nروحانيّت ، بزرگى ، پاكى و صفا در درجه بسيار بالايى قرار دارد . به همين دليل مىتوان گفت عظمتى كه پدران پيامبر صلى الله عليه و آله داشتند ، به آنان براى پيامبرى اهليّت مىداد . ولى حكمت و تقدير آسمانى اين بود ، كه پيامبران پشت سر هم نباشند ، تا اينكه نوبت به پيامبر اسلام محمّد مصطفى صلى الله عليه و آله رسيد و خداوند مىداند كه رسالتش را در كجا قرار دهد .\r\nقرآن كريم داستان ولادت مريم ، اين زن پاك ، را در نهايت تازگى و بلاغت روحانى و واژگانى بيان مىكند و چنين مىفرمايد :\r\n( إِذْ قَالَتِ امْرَأَةُ عِمْرَانَ رَبِّ إِنِّي نَذَرْتُ لَكَ مَا فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ ) « 1 » .\r\n« چون زن عمران گفت : پروردگارا ! آنچه در شكم خود دارم نذر تو كردم تا آزاد شده [ از مشاغل دنيا و پرستشگر تو 
  ] باشد ، پس از من بپذير كه تو خود شنواى دانايى . »\r\nعلىرغم اينكه طبيعت انسان فرزند را براى خويش و ادامه نسل خويش مىخواهد ، اين زن نمونه آرزوهاى شخصى خود را كنار مىگذارد ، آينده فرزند و جگر گوشه‌اش را محدود مىكند ؛ گرانبهاترين چيز خود را براى خداوند سبحان و متعال نذر مىكند و هرگز نمىخواهد به خاطر اين نذر بر خداوند منّت بگذارد ، بلكه او حدود خود را به عنوان يك آفريده و عظمت خدا و فضل او را بر خود مىشناسد و در نتيجه چيزى جز پذيرش نذر خود را آرزو نمىكند كه اين از همهء كارهاى او بزرگتر است و در نهايت از خداوند مىخواهد كه فرزند او انسانى نورانى و خدايى باشد و عنايت الهى گرداگرد او را فراگيرد .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 35 .\r\n","page_name":" 124 ","page_number":124},
  {"content":"\r\n\r\nهمسر عمران در تمام دوران باردارى گمان مىكرد كه جنين او پسر است ، ولى وقتى مريم را به دنيا آورد ، گفت :\r\n( فَلَمَّا وَضَعَتْهَا قَالَتْ رَبِّ إِنِّي وَضَعْتُهَا أُنْثَى وَاللَّهُ أَعْلَمُ بِمَا وَضَعَتْ وَلَيْسَ الذَّكَرُ كَالْأُنْثَى وَإِنِّي سَمَّيْتُهَا مَرْيَمَ . . . ) « 1 » .\r\n« پس چون فرزندش را بزاد ، گفت : پروردگارا ! من دختر زاده‌ام - خدا به آنچه او زاييد داناتر بود - و پسر چون دختر نيست ؛ و من نامش را مريم نهادم . . . . »\r\nبراى اثبات بزرگوارى و نيك سيرتى مريم همين بس كه در قرآن كريم فقط نام او آمده است ، نام هيچ زن ديگرى در قرآن نيامده است .\r\nمادر مريم دعاى بزرگ خود را با بينشى نورانى اين چنين به پايان مىرساند :\r\n( . . . وَإِنِّي أُعِيذُهَا بِكَ وَذُرِّيَّتَهَا مِنَ الشَّيْطَانِ الرَّجِيمِ ) « 2 » .\r\n« . . و او و فرزندانش را از شيطان رانده شده ، به تو پناه مىدهم . »\r\nهنگامى كه خداوند اين اخلاص و ايمان در دين را از او ديد ، دعاى او را به نيكوترين وجه برآورد :\r\n( فَتَقَبَّلَهَا رَبُّهَا بِقَبُولٍ حَسَنٍ وَأَنْبَتَهَا نَبَاتاً حَسَناً وَكَفَّلَهَا زَكَرِيَّا . . . ) « 3 » .\r\n« پس پروردگارش وى را با حُسن قبول پذيرا شد و او را نيكو بار آورد و زكريا را سرپرست وى قرار داد . . . »\r\nزكريا اين پيامبر بزرگوار ، سرپرست مريم شد . اين دختر كوچك تا حدّى به خدا يقين داشت كه - به نظر مىرسيد - ايمان او به پروردگار از\r\n\r\n\r\n","description":"","footnote":"\r\n( 1 ) - سورهء آل عمران ، آيهء 36 .\r\n( 2 ) - همان ، آيهء 36 .\r\n( 3 ) - همان ، آيهء 37 .\r\n","page_name":" 125 ","page_number":125},
  {"content":"\r\n\r\nزكريا نيز بيشتر باشد ؛ شيوه عبادت او به گونه‌اى بود كه زكريا را آگاه ساخت . مريم به قدرى در زكرياى پيامبر تأثير گذاشته بود كه علىرغم پيرى بسيار از خدا طلب فرزند كرد . اين ماجرا دراين آيه ذكر شده است :\r\n( هُنالِكَ دَعَا زَكَرِيَّا رَبَّهُ قَالَ رَبِّ هَبْ لِي مِن لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعَاءِ ) « 1 » .\r\n« آنجا [ بود كه 
  ] زكريا پروردگارش را خواند [ و 
  ] گفت : پروردگارا ! از جانب خود ، فرزندى پاك و پسنديده به من عطا كن ، كه تو شنوندهء دعايى . »\r\nدر اينجا انتقال افكار ميان نيكوكاران را ملاحظه مىكنيم ، ميان همسر عمران كه آنچه در شكم داشت نذر خانه خدا كرد و او را از شيطان رانده شده به پروردگارش پناه داد و زكريا كه اميد او قطع نشد و از پروردگار خويش خواست تا به او فرزندى روزى كند ، فرزندى پاك كه وارث خوبى براى حمل افكار و بينشهاى رسالتهاى آسمانى باشد .\r\nاز اين داستانى كه قرآن كريم براى ما نقل مىكند ، براى ما روشن مىشود كه پيوند انسان و فرزندانش از چه زمانى آغاز مىشود و چگونه مىباشد .\r\nقرآن كريم مىخواهد به ما بفهماند كه اين پيوند ، پيش از ولادت آغاز مىشود ، بلكه حتّى پيش از ازدواج آغاز مىشود و ادامه مىيابد تا زمانى كه فرزند در رحم مادر قرار مىگيرد و رشد مىكند و به جنين تبديل مىگردد ، جنينى كه نادانان او را تكه‌اى گوشت مىدانند ، غافل از اينكه اين جنين ، يك دستگاه كامل است . انسان معمولًا از اين ارتباط و پيوند غافل مىماند\r\n\r\n\r\n","description":"","footnote":"\r\n( 1 ) - سورهء آل عمران ، آيهء 38 .\r\n","page_name":" 126 ","page_number":126},
  {"content":"\r\n\r\nو به دليل اين غفلت كوتاهىهاى زيادى در حق فرزندان خويش روا مىدارد .\r\nپيامدهاى غفلت پدر و مادر از فرزندان يك دفعه حاصل نمىشود ، بلكه امرى است كه به تدريج در كودكان تأثير مىگذارد . براى مثال : وقتى پدر به بازار مىرود در تجارت جز به سود نمىانديشد ، و فراموش مىكند كه در پشت او فرزندانى قرار دارند و غذاى حرامى كه او مىخورد در اخلاق و روان اين فرزندان تأثير مىگذارد ؛ بعدها همين پدر از علّت فساد پسران و دخترانش سؤال مىكند . در هنگام باردارى نيز پدر غافل است كه به همسرش چه خوردنىهايى را بايد بدهد . زنى كه شنيدن غيبت ، تهمت و موسيقى را عيب نمىداند و آن را به زيان خود و فرزندش نمىبيند ، از اين موضوع كه جنين از انديشه‌ها و كارهاى مادر تأثير مىپذيرد غافل است .\r\nاين گونه پدر و مادرها با كودك خود چونان عروسكى برخورد مىكنند و با او به خود آرامش مىدهند .\r\nپيش از هر چيز ، بايد تأكيد كنم كه انتخاب همتاى خوب در ازدواج ضرورت دارد ، تا در ارتباط و پيوند خانواده به نسبت زيادى هماهنگى بوجود آيد تا نسلى درست و درستكار را درپى داشته باشد .\r\nكسى كه مىخواهد از سقوط و كجروى امّت اسلامى جلوگيرى كند ، بايد زمينه‌هايى را كه به انحراف مردم منجرّ مىشوند از ميان بردارد ، زيرا ازاين طريق مىتوان جلوى نابودى مسلمانان را گرفت . براى اين كار بايد پدران و مادران را به پرورش نسلى با اخلاق سالم و اسلامى فراخواند .\r\nپرورش نسل به اين معنا نيست كه ما پندها و نصيحتها را در قالبهاى خشك يكى پس از ديگرى به گوش كودكان بخوانيم چرا كه با اين كار آنها را از\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nفرهنگ سالم و سازنده متنفّر مىسازيم .\r\nپدران و مادران بايد بدانند كه مشكلات شخصى آنان به طور مستقيم در روان فرزندان منعكس مىشود . پس مطرح كردن مشكلات بيرون خانه و يا مشكلاتى كه ربطى به فرزندان ندارد ، براى آنها يك تربيت عملى بد محسوب مىشود . و معلوم است كه طبيعت انسان از عمل بيشتر تأثير مىپذيرد ، تا از سخن .\r\nديگر اينكه ضرورت دارد پدران و مادران در سطح دينى و فرهنگى خود براى فرزندان زمينه‌اى مناسب فراهم كنند كه پاسخگوى خواسته‌ها و آرزوهاى آنان باشد . آنان كه پيوسته به دينار و درهم مىانديشند ، بدانند كه خوشبختى حقيقى در عمل براى سعادت آخرت - از طريق تقديم فرزندان سالم به جامعه - پنهان و پوشيده است .\r\nدر شرايط كنونى ما نياز بيشترى به انقلاب حقيقى در اداره خانواده وپرورش نسل جديد داريم . ما بايد با بسيارى از عادتهاى بد و تقليدهاى كوركورانهء حاكم بر جامعه مبارزه كنيم . تقليدهايى كه در ذهن و روان ما جا گرفته‌اند و زادهء خطاهاى گذشته و فشارهاى مادى وارد بر ما مىباشند كه موجب سقوط جامعهء امروزى گشته‌اند . امروزه - در سايه مشكلاتى كه امّتهاى اسلامى به طور عام و جوانان به طور خاص با آنها روبرو هستند - ما به در پرتو آموزشهاى اسلامى ما به برنامه‌ريزى دقيق ترى نياز داريم ، تا يك راه درست و نيكو براى پرورش فرزندان خود بيابيم تا اينكه آنان نمونه‌اى از بشريت برتر باشند .\r\n\r\n\r\n","description":"","footnote":"","page_name":" 128 ","page_number":128}
  ]