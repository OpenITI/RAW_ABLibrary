[
  {"content":"\r\n . \r\n","description":"","footnote":"","page_name":" پيشگفتار 1 ","page_number":1},
  {"content":"\r\n . \r\n","description":"","footnote":"","page_name":" پيشگفتار 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" پيشگفتار 3 ","page_number":3},
  {"content":"\r\n . \r\n","description":"","footnote":"","page_name":" پيشگفتار 4 ","page_number":4},
  {"content":"\r\n\r\nبمناسبت دهمين سال پيروزى انقلاب اسلامى ايران\r\n\r\n","description":"","footnote":"","page_name":" پيشگفتار 5 ","page_number":5},
  {"content":"\r\n . \r\n","description":"","footnote":"","page_name":" پيشگفتار 6 ","page_number":6},
  {"content":"\r\n\r\nآگاهى وگواهى\r\nترجمه و شرح انتقادى رسالهء\r\nتصور وتصديق\r\nصدرالمتألهين شيرازى\r\nدكتر مهدى حائرى يزدى\r\nمؤسسهء مطالعات وتحقيقات فرهنگى\r\nتهران 1367\r\n\r\n","description":"","footnote":"","page_name":" پيشگفتار 7 ","page_number":7},
  {"content":"\r\n\r\nمؤسسهء مطالعات وتحقيقات فرهنگى\r\nوابسته به\r\nوزارت فرهنگ وآموزش عالى\r\nآگاهى وگواهى\r\nشماره : 582\r\nتيراژ : 2000 نسخه\r\nتاريخ انتشار : 1367\r\nناظر چاپ : ابوالفضل صحتى\r\nنوبت چاپ : چاپ دوم\r\nچاپخانه : چاپ مازيار ( ماز گرافيك سابق )\r\nبهاء : 350 ريال\r\nحق چاپ براى ناشر محفوظ است\r\n\r\n","description":"","footnote":"","page_name":" پيشگفتار 8 ","page_number":8},
  {"content":"\r\n\r\n\r\nفهرست مطالب\r\nپيشگفتار مترجم يازده\r\nمقدمه\r\nاندر رسيدن و گرويدن 1\r\nتفاوت ميان علم حضورى و حصولى 4\r\nعلوم بديهى و علوم اكتسابى 6\r\nعلم افزايش است نه كاهش 6\r\nفصل اول تقسيم علم به تصور و تصديق\r\nتقسيم منطقى 13\r\nشرط وحدت در تقسيم 17\r\nتقسيم علم 20\r\nبررسى در چيستى تصور و تصديق 25\r\nيك توجيه ناموجه 28\r\nنظريهء ما 31\r\nنظريهء بحث 34\r\nفصل دوم\r\nهستى تصور و تصديق 37\r\nتفسير و ارزيابى گفتار متأخرين 42\r\nهم‌آهنگى آراء فلاسفه 46\r\nفرق ميان تصديق و حكم 54\r\nگفتگوئى با خواجهء طوسى 55\r\n\r\n","description":"","footnote":"","page_name":" پيشگفتار 9 ","page_number":9},
  {"content":"\r\n\r\nفصل سوم\r\nتقسيم حاصر يا حصر تقسيم علم 63\r\nگواهى از سخن ابن سينا 66\r\nتفسير معيت در سخن ابن سينا 70\r\nدفاع از ابن سينا 72\r\nيك مغالطهء منطقى 76\r\nسخنى با علامه قطب الدين رازى 78\r\nتصديق و تصور را چگونه به‌دست مىآوريم 97\r\nيك شاهد گويا 102\r\nخلاصهء نظريهء تحقيقى 106\r\n\r\n","description":"","footnote":"","page_name":" پيشگفتار 10 ","page_number":10},
  {"content":"\r\n\r\nبسم اللّه الرّحمن الرّحيم\r\n\r\nپيشگفتار مترجم\r\nعلوم تصورى و تصديقى يا آگاهى و گواهىهائى كه ما از دنياى بيرون از ذهن و جهان پيرامون خود و بالاخره از آفاق و انفس بدست مىآوريم همه علوم حصولى ارتسامى ما هستند كه ارتباط « اين همانى » ما را با هستى و هستى را با ما برقرار مىسازند . و اين بدان معناست كه ما از طريق همين ادراكات تصورى و تصديقى مىتوانيم كل هستى عينى و هستى كل را در دم به جهان هستى علمى مبدل ساخته و به طرفة العين كه اشاره به حذف فواصل زمان و مكان است عرش و كرسى و ملك و ملكوت را در پيشگاه داورى و حاكميت عقل خويش به حضور خود فراخوانيم و از اين رهگذر تفاوت ميان هستى جزء خويش را با هستى كل به تساوى كل و جزء واژگون سازيم تا به‌وضوح مدلل گردد كه اصلا قواعد علم و معرفت نه‌تنها از حوزهء پديده‌ها و ابعاد طبيعت بيرون است بلكه چون از مسائل شناخت برترين است اين قواعد بر اصول موضوعهء رياضيات كه تساوى جزء و كل را محكوم مىكند حاكميت دارد . همين علوم تصورى و تصديقى است كه نفس را از يك وجود طبيعى جزئى به يك جهان عقلانى كه مساوى با جهان هستى عينى است مبدل مىسازد . « الفلسفة صيرورة النفس عالما عقليا مضاهيا للعالم العينى » ابن سينا در تعريف فلسفهء نظرى و علمى مىگويد :\r\nفلسفهء نظرى استكمال قوهء نظرى نفس براى نيل و وصول به عقل بالفعل است . و اين استكمال از طريق علوم تصورى و تصديقى به امورى كه از حوزهء اعمال و احوال ما بيرون است ميسر مىگردد . . . فلسفهء عملى نيز استكمال قوهء نظرى نفس است از طريق علوم تصورى و تصديقى به امورى كه از اعمال و كردار ما سرچشمه مىگيرد . . .\r\n\r\n","description":"","footnote":"","page_name":" پيشگفتار 11 ","page_number":11},
  {"content":"\r\n\r\nما در تفسير اين سخن گفته‌ايم كه نوع اين استكمال ، استكمال جواهرى است « 1 » و كمال هم كه مبدأ اشتقاق اين استكمال است كمال اول مىباشد تا نفس بتواند با طى كردن مراحل اين حركت تكاملى از اين جهان هجرت كرده به جوهر تكامل يافتهء عقل بالفعل و فعليت محض تبدل يابد ، و اين تبدل و تكامل جوهرى از انسانيت ناقص و عقل بالقوه به انسانيت كامل و عقل بالفعل جز از راه علوم تصورى و تصديقى ميسر نيست . زيرا هرچند افزايش اين پديده‌هاى تصورى و تصديقى يك افزايش كيفى و عرضى است كه در برخوردها و تحركات اختيارى عارض بر جوهر نفس مىگردد ، اما با وجود اين ، اين عوارض و كيفيات نفسانيه بقاعدهء « كل ما بالعرض ينتهى الى ما بالذات » بالاخره به تحرك بنيادى جوهرى منتهى شده و نشانهء حتمى و بىچون و چراى يك تحول و تكامل در ذات مىباشد . اين تحول و تكامل جوهرى همان تحركى است كه در كمال اول كه ذات جوهر نفس عاقل است به وقوع مىپيوندد و بدين‌جهت علوم تصورى و تصديقى را مىتوان نه‌تنها وسيلهء ارتقاء و استكمال جوهرى نفس عاقل دانست بلكه به درستى بايد اتصاف به اين علوم را فصل منطقى حقيقت انسانيت از آن جهت كه انسان انسان است محسوب داشت .\r\nعلوم تصورى و تصديقى نه‌تنها خود يك فصل منطقى است كه بر فصل اشتقاقى و حقيقى نوع طبيعى انسان دلالت التزامى و عقلى دارد ، بلكه در عين‌حال مشكله و پيچيدگى مسألهء علم هم كه در حقيقت همان مسألهء معرفة النفس و چگونگى ارتباط نفس با جهان است از بررسى و تحليل در هستىشناسى ( انتولوژى ) علوم تصورى و تصديقى سرچشمه مىگيرد . مساله هستى شناسائى علم و رابطه علوم تصورى و تصديقى ما با معلومات پيچيده‌ترين مسائل فلسفه را از آغاز تاريخ تفكر انسانى تا هم‌اكنون به‌وجود آورده و هر كس به طريقى اين معماى فلسفه را خواسته است به حل‌وفصل نهائى برساند ، اما آيا بالاخره كسى هم توفيق حاصل كرده كه اين مساله را از حالت پرس‌وجوئى بيرون آورده و به كرسى تحقيق نشانده باشد يك سؤالى است كه گمان نمىرود پاسخ مثبت و قانع كننده‌اى داشته باشد .\r\nبهتر است براى تجسم اهميت مساله علم و ابعاد گوناگون آن و دشواريهائى كه بر سر راه‌حل اين مساله وجود دارد به داستان سربه‌گريبانى شيخ مقتول شهاب الدين سهروردى كه منتهى به واقعهء شگفت‌انگيز و حيرت‌آور مكاشفه و مكالمهء او با ارسطو گرديده از زبان خودش توجه كنيم . به‌نظر اين نگارنده مكاشفهء مزبور اساس نخستين فلسفه و منطق اشراقى شيخ الاشراق را توجيه و تبيين مىكند و به وضوح معلوم مىسازد كه افكار بنيان‌گذار فلسفه اسلامى اشراق از چه پايگاه هستىشناسى برانگيخته شده است .\r\n\r\n\r\n","description":"","footnote":"\r\n( 1 ) البته اين تفسير به اصول و موازين فلسفهء ابن سينا كه قائل به حركت جوهرى نيست منطبق نمىباشد ، اما در عين‌حال منافاتى هم با اين اصول و موازين ندارد .\r\n","page_name":" پيشگفتار 12 ","page_number":12},
  {"content":"\r\n\r\n\r\nداستان و مكاشفه\r\nزمانى به‌شدت سربه‌گريبان تفكر فروبرده و به كار پژوهشگرى اشتغال مداوم داشتم و در ژرف انديشه و رياضت فكرى غوطه‌ور بودم و اين به هنگامى بود كه با دشواريهاى مسالهء علم به رزم و ستيز برخواسته بودم و هرچه در كتابها و گفته‌ها بيشتر كاوش و پىجوئى مىكردم كمتر به حل آن دست مىيافتم ، تا اينكه در شامگاهى از شامگاهان خلسه‌اى كه شبيه به نوم بود بر من چيره گرديد . در اين حالت بود كه طيفى از لذت مرا فراگرفت و بارقه‌اى جهيدن كرد و نورى درخشان گرديد . در اين درخشندگى شبحى به سيماى انسان پديدار شد . نظر كه به روى افكندم دريافتم او آرامش جان خردمندان و رهبر حكمت و فرزانگى معلم اول است كه با هيبت و جلوهء شگفت‌انگيزى و ابهت و والائى حيرت‌افزائى در صحنهء شهود من كشف و نمودار گرديد . او با خوشروئى و لطف و درود مرا نوازش داد تا جائى كه دهشت و حيرتى كه بر من چيره گرديده بود زائل گرديد و وحشت و خودباختگى به انس و آرامش تبديل شد . هنگامى كه خويشتن را بازيافتم شكوهء خود را از دشواريهاى مسالهء علم به حضورش گزاره نمودم .\r\nاو در پاسخ گفت : اگر به خود بازگردى و از نهاد خويش پرسش كنى به يقين پاسخ خود را خواهى دريافت .\r\nمن گفتم : چگونه است ؟\r\nاو گفت : آيا مگرنه اين است كه تو خود را درك مىكنى ؟ و آيا اين درك خويش درك ذات به ذات نيست ؟ يا درك ذات به چيز ديگرى غير از ذات است ؟ اگر اين‌چنين است كه اين درك ذات به غير ذات است پس براى ذات تو نيروى ديگر و ذات ديگرى است كه او تو را درك مىكند ، و ديگر اين تو نيستى كه خودت را درك مىكنى حال كه چنين است قهرا پرسش از اين نيروى ديگر و ذات ديگر به ميان مىآيد كه عامل حقيقى و نهادى درك ذات مىباشد . آيا اين نيرو يا ذات ، خود ذات خويش را درك مىكند يا به عامل ديگر درك نيازمند است ؟ و همين‌گونه تا سخن از عامل درك به درازاى نامتناهى كشيده خواهد شد ، و اين محال است . فرض ديگر اين است كه تو ذات خويش را با واسطهء اثر و صورتى كه از حقيقت ذات خود بدست مىآورى درك و آگاهى مىكنى و هرگز حقيقت ذات خود را بدون واسطه صورت آگاهى و گواهى نخواهى كرد ؟\r\nمن گفتم : آرى مىپذيرم كه من هرگز مستقيما به خويش آگاهى و گواهى نمىيابم و تنها با واسطهء اثر و از روزنهء صورت حاصله تصورى و تصديقى است كه به ذات خويش رهنمون مىشوم .\r\n\r\n","description":"","footnote":"","page_name":" پيشگفتار 13 ","page_number":13},
  {"content":"\r\n\r\nاو گفت : اگر براستى چنين است كه تو مىگوئى ، پس در صورتى كه اثر و صورت حاصله مطابق با ذات تو نيست قهرا اين صورت ، نمايانگر ذات تو نخواهد بود . و چون اين اثر نمايانگر ذات تو نيست پس تو در اين حالت ذات خويش را ادراك نكرده‌اى .\r\nمن گفتم : فرض مىكنيم كه اثر درست مطابق با ذات من است ، در صورتى كه اين اثر را از ذات خود بذهن مىآورم عينا صورت ذات و نمايانگر ذات من است ، و نمايانگر چيز ديگرى نيست . آيا باز هم مىگوئيد كه ذات خود را از رهگذر اين صورت نتوانسته‌ام درك نمايم ؟\r\nاو گفت : اين صورتى كه مىگوئى حتما مطابق با نفس و ذات تو است ، آيا مطابق با ذات مطلق است يا مطابق با ذات مخصوص تو است كه داراى مشخصات و صفات مخصوصى است ؟\r\nمن گفتم : فرض دوم را اختيار كرده و مىگويم صورت تصورى يا تصديقى مطابق با ذات مخصوص من است كه داراى صفات مخصوص مىباشد ، و بدين جهت نمايانگر ذات من مىباشد .\r\nاو گفت : هر صورتىكه در ذهن ارتسام پذيرد كلى است ، و هرقدر هم كه صورت ذات را به مفاهيم و صفات و مشخصات صورى ديگر مقيد سازيد باز هم چون از كثرت و اشتراك دريغ و امتناع ندارد كلى مىباشد . و اگر احيانا به‌خاطر مانعى از خارج يك مفهوم كلى از اشتراك در صدق بىنصيب گرديد ، و مصداق آن منحصر به فرد واحد شد ، باز هم از كليت و عموم در حد مفهوميت ساقط نخواهد شد . اما حقيقت انكارناپذير اين است كه تو مدرك ذات بىهمتاى خود مىباشى ، ذاتى كه حقيقة و ذاتا از هرگونه اشتراك و عموم آسيب‌ناپذير است . نتيجه اين است اين ادراك مخصوص كه تو از ذات يگانه و غير قابل عموم و اشتراك خوددارى نمىتواند به توسط يك صورت تصورى يا تصديقى باشد . پس ادراك ذات هرگز به صورت نيست .\r\nمن گفتم : اين چگونه است كه مىگوئى ادراك ذات هرگز به صورت نيست ، درحالى كه ضرورة من پيوسته به آسانى مفهوم « من » را به‌عنوان صورت نمايانگرى از ذات خويش تصور و آگاهى مىكنم ؟\r\nاو گفت : مفهوم « من » از آن جهت كه مفهوم « من » است و صورتى نمايانگر از يك حقيقت عينى است يك مفهوم كلى مىباشد كه از شركت و عموم امتناع و دريغى ندارد ، چه حتما مىدانى « جزئى » ، از آن جهت كه چيزى جز جزئى نيست ، كلى و مشترك است . و براساس همين اصل مفهوم‌هائى همچون « اين » ، « آن » ، « من » ، « ما » ؛ و « او » با آنكه به جزئيات بازگشت مىكنند همه معقولات و كليات مىباشند ، و از عموم و اشتراك مفهومى\r\n\r\n","description":"","footnote":"","page_name":" پيشگفتار 14 ","page_number":14},
  {"content":"\r\n\r\nبرخوردارند . . . « 2 »\r\nاين مكاشفه كه نسبتا طولانى است و ما بخشى از آن را از رسالهء خود استخراج كرده و در اينجا آورديم تنها به‌خاطر اين است كه اهميت مساله علوم تصورى و تصديقى و رابطهء آن را از يك‌سو با درك ذات به ذات و از سوى ديگر با معلومات عينى و خارجى يادآور شويم .\r\nاز اين هم كه بگذريم باز به اهميت بيشتر مساله علم از نقطه‌نظر روش‌شناسى تحقيقاتى و سيستم انديشه اسلامى برخورد مىكنيم كه بنياد بلندپايه متدلوژى فلسفه و علوم اسلامى را در ميان گوناگونيهاى سيستم‌هاى فكرى و فلسفى معاصر از هر جهت ممتاز و بديع جلوه مىدهد .\r\nسرلوحهء اين متدلوژى تحقيقاتى همين دو بخشى علم به تصور و تصديق است كه در بسدايت هر دانش اسلامى بايد اين دوگونگى به صورت اصل موضوعى يا يك روش تعليماتى پذيرفته شده مسلم فرض شود تا يك پژوهنده بتواند كار پژوهشگرى خود را آغاز كند و به ترتيب معينى به انجام برساند . براساس اين دوگونگى متديك پاسخ‌ها و پرسش‌هاى منطقى را از پاسخ پرسش نخستين گرفته تا پاسخ پرسش از هستى شىء و سپس پاسخ پرسش از گوهر شىء و پاسخ و پرسش از چگونگى و چنان و چنينى و چرائى و چه‌سانى همه به صورت يك اشتباك زيبا و يك در ميانى انيق نظم و ترتيب يافته تا دانش‌پژوهان هرچه بيشتر به آهنگ نظام هستى ، آشنا گردند و تحركات فكرى خود را بر ابعاد تعليمى اين موسيقى منطقى تنظيم نمايند .\r\nدر فلسفهء تجربى معاصر نيز گفتگو دربارهء اين مسأله كه تصديق و باور كردن  ) feileb (  چه نقش اساسى در آناتومى  ) ymotana (  علم ايفا مىكند از مسائلى است كه پايهء اصلى اپيستمولوژى  ) ygolometsipe (  جديد را تشكيل مىدهد . يكى از فلاسفهء معاصر « 3 » در اين زمينه اين‌چنين اظهار نظر مىكند : « بىشك يك پديدهء تصديقى مطابق با واقع هرگز معادل با مطلق علم نيست . زيرا اگر كسى  p  را بداند ، اين بدان معنا نيست كه آن شخص بايد تصديق كند كه  p  يك واقعيت عينى است . » فيلسوف مزبور مدعى است كه افلاطون هم در رساله تيتوس « 4 » اين معادلهء ميان علم و تصديق را منفى اعلام داشته و گفته است دليل بر كذب اين معادله اين است كه ممكن است يك قاضى دادگسترى به ارتكاب جرم متهم علم داشته باشد ، اما دلائل كافى ندارد تا بتواند به جرم متهم داورى و تصديق نمايد .\r\nبارى ، اينها همه پيرامون اهميت تصور و تصديق است كه ما اكنون اين موضوع را با اين اهميت از زبان يكى از معروف‌ترين حكماى اسلامى صدر الدين شيرازى مىشنويم .\r\nعلىرغم اينكه روش تحقيقاتى و اجتهادى اين نگارنده در مساله علم بر اين استوار بوده\r\n\r\n\r\n","description":"","footnote":"\r\n( 2 ) نقل از رسالهء « او بود و من بودم » و « او گفت و من گفتم » ، گفتگوى سهروردى و ارسطو در مكاشفه ترجمه و تفسير نگارنده از كتاب « التلويحات » سهروردى .\r\n( 3 )  egdelwonK fo yroeht eht nylmaH . W . D \r\n( 4 )  sutetaehT , otalP \r\n","page_name":" پيشگفتار 15 ","page_number":15},
  {"content":"\r\n\r\nو مىباشد كه بايد ميان بحث‌ها و كاوش‌هاى انتولوژيك علم و فلسفهء اپيستمولوژى تفكيك قائل شده و هر كدام را در جاى مناسب خود بررسى نمائيم ، اين رسالهء تصور و تصديق از فيلسوف حاوى نكات آموزنده و سازنده‌اى است كه هم پاسخ‌گوى برخى از پرسش‌هاى مهم اصل وجود علم است و هم برخى پرسش‌هاى اپيستمولوژيك را كه رابطهء علم با معلوم را تعيين مىكند در معرض رسيدگى و بحث قرار مىدهد . بدين‌جهت در سالهاى پيشين نگارنده بر آن شدم كه اين رسالهء وجيزه را از عربى به فارسى روان درآورم تا دانشجويان فارسى زبان فلسفه بتوانند از فاصلهء ناهم‌آهنگى زبان گذر كرده و مستقيما به سرچشمهء ذهن سرشار و مساله‌آفرين و در عين‌حال مشكل‌گشاى فيلسوف پيوسته گردند . اكنون به‌خاطر اينكه احساس مىشود دانشجويان عزيز و ارجمند به علوم عقلى و بخصوص مسألهء علم رغبتى اظهار مىدارند ، و هم‌چنين به‌خاطر ترغيب و ترحيب دوست گرامى آقاى مهندس مهدى چهل‌تنى مدير و مسؤول انجمن فلسفه و دوستان ديگر اين انجمن ، رأى بر اين استوار گرديد كه با تجديد نظر در ترجمه و افزودن برخى از آراء و نظرات خود در پيرامون مسألهء رسالهء مزبور از سوى انجمن به چاپ برسد .\r\nسپاس خدا را كه اين منظور به احسن وجه حاصل گرديد و رساله به اين صورتى كه مشاهده مىشود به زيور طبع مزين گرديد . در اين فرصت شايسته و بايسته است كه از ذوق سليم و كوششهاى فاضلانهء خانم اعوانى كه در كارهاى تحقيقاتى انجمن عموما و در تصحيح تكميل چاپ اين رساله خصوصا مساعى جميله مبذول داشته تقدير و تشكر نمايم و از خداوند توفيق اين نيايش قلبى را كه تفكر در هستى و مبدأ هستى است براى همگان خواستارم .\r\nمهدى حائرى يزدى\r\n4 مهرماه 1360\r\n\r\n","description":"","footnote":"","page_name":" پيشگفتار 16 ","page_number":16},
  {"content":"\r\n\r\n\r\n[ مقدمه 
  ]\r\n« بسم الله الرحمن الرحيم »\r\n\r\nاندر رسيدن و گرويدن\r\n« * » بارالها گواه باش كه ما با آيات و نشانه‌ها و اين همه ميناگريهاى آفرينش تو آگاهى كرده‌ايم و به پيامهاى الهام‌آفرين تو گواهى داده‌ايم و به سوى حجت‌ها و دلائل آشكار تو گرويده‌ايم . اكنون ما را به بخشايشگريهاى خود رهنمون فرما و از گزند فرومايه‌گيها و پليديهاى نفس بر كنار بدار .\r\nنگارندهء اين كتاب « محمد » مشهور به « صدر الدين » كه از هر سوى ديگر گسسته و تنها به يكتا سوى پروردگار هستىبخش جهان و يار و مددكار راستين خود پيوسته است چنين گويد كه اين نگاشته فرا -\r\n\r\n\r\n","description":"","footnote":"\r\n( * ) ابن سينا در آغاز « دانشنامهء علائى » گويد : « دانستن دوگونه است يكى « اندر رسيدن » كه به تازى « تصور » خوانند . چنان‌كه اگر كسى گويد : مردم ، پرى ، يا فرشته و هرچه بدين ماند تو فهم كنى و تصور كنى و اندريابى . دوم « گرويدن » چنان كه بگروى كه « پرى هست » و « مردم زير فرمان است » و هرچه بدين ماند و اين را به تازى « تصديق » گويند » . ابن سينا در آغاز كتاب منطق « نجات » نيز همين تقسيم و دوگونگى علم را به تصور و تصديق آورده و در همين بخش از كتاب نجات در سرآغاز فصل « برهان » عين همين تقسيم را تكرار كرده و با ذكر مثالى ميان علم تصديقى و قضيهء معقوله تفاوت منطقى برقرار مىكند . اما به نظر اين نگارنده اين صرفا تكرار يك مسأله آن هم در يك بخش از كتاب نيست بلكه منظور از طرح اين تقسيم در مقدمهء كتاب منطق ، ترسيم خطمشى پژوهندگى و متدولوژى عمومى انديشه‌گرائى ابن سينا هم در منطق و هم در فلسفه است . در حالى كه ذكر عين اين تقسيم در فصل « برهان » به‌منظور گفت‌وگو پيرامون يكى از مسائل مهم منطقى است تا معلوم گردد علوم تصديقى كه در مقدمات برهان قرار مىگيرند به چه‌گونه‌اند و داراى چه شرايطى مىباشند .\r\n","page_name":" 1 ","page_number":17},
  {"content":"\r\n\r\nگيرندهء بررسىهائى پيرامون « اندر رسيدن و گرويدن » ( تصور و تصديق ) است و از شناخت چيستى آنها كاوش و گفتگو مىكند .\r\nاين نگاشته را به خواستهء گروهى از دوستان راستان كه در اين فصل از زمان با اين نگارنده آميزش صديقانه داشتند پرداختم و از راه دوستى آنان را متعهد ساختم كه اين رساله را از دستبرد اغيار و نابكاران بدور دارند همهء ما را سزد كه به انوار هستىبخش توانگر يكتا توسل جوئيم .\r\nبايد آگاه بود كه علم عبارت است از حضور صورتهاى اشياء در پيش ذهن دانا و شناسنده « 1 » و رابطهء علم با معلوم بسان رابطهء هستى است با آن ماهيت و چيستى كه هستى را پذيرفته است . « 2 » و همانگونه كه هستى با\r\n\r\n\r\n","description":"","footnote":"\r\n( 1 ) اين تعريف تنها به علم حصولى ارتسامى اختصاص دارد و شامل علم حضورى كه خود عين معلوم عينى است ، نمىشود . و علت اينكه فيلسوف تنها به تعريف علم حصولى ارتسامى پسنده كرده و از تعريف مطلق علم سرباززده ، اين است كه اين علم ارتسامى حصولى است كه به تصور و تصديق بخش مىشود و علم حضورى اصلا اين بخش را نمىپذيرد .\r\nاما سخن ديگر فيلسوف كه حقيقت علم را به‌سان هستى ، و يا به گفتهء خودش در كتاب « اسفار » عين هستى بالفعل تعريف مىكند ، پيرامون مطلق علم است كه شامل تمام بخشهاى علم مىگردد .\r\n( 2 ) اين سخن كه حقيقت علم بسان هستى است و يا اصلا خود هستى است براساس آخرين تحقيقى است كه « فيلسوف » پس از بررسيهائى كه پيرامون حقيقت علم در كتاب « اسفار » به عمل آورده نشان داده است . او در « فصل چهارم » از « مرحلهء دهم » اين كتاب چنين مىگويد : « علم يك امر سلبى نيست و اگر « تجرد از ماده » صرفا يك امر سلبى باشد ، آن هم با دلائلى كه گذشت ، شايستهء تفسير معنى علم نخواهد بود . و هم‌چنين علم يك « امر اضافى » نخواهد بود زيرا اضافه به معدوم و اضافه به نفس اين احتمال را نيز به كلى منتفى مىسازد .\r\nبلكه علم وجود است آن‌هم نه هر وجودى بلكه « وجود بالفعل » نه وجود بالقوه ، و آن هم نه هر وجود بالفعلى بلكه « وجود بالفعل خالص » و « محضى » كه به هيچ‌وجه مشوب به عدم نيست ، و هر اندازه كه از آميختگى به عدم پالوده و خالص باشد به همان اندازه روشنائى علم افزون مىباشد . »\r\nپاسخ اين پرسش كه چرا علم وجود بالفعل و محض است ؟ اين است كه حقيقت علم به هر معنا كه باشد بالاخره نوعى حضور تمام معلوم در نزد عالم است . حال كه چنين است ، وجودى كه به معناى حضور است ممكن نيست وجود « ماده » باشد زيرا « مادهء اولى » هيچ\r\n","page_name":" 2 ","page_number":18},
  {"content":"\r\n\r\nچيزى كه هستى را پذيرفته ( ماهيت ) در ذات يگانه و متحد است و مغايرت ميان آنها تنها ذهنى و تحليلى است به همان‌گونه شناخت ( علم ) و چيزى كه به وسيلهء شناخت شناسائى مىشود ( معلوم ) ذاتا « 3 » متحد و يگانه‌اند و مغايرت و دوگونگى ميان آنها تنها با تحليل ذهنى مشخص مىگردد . و باز در اين مقايسهء علم بوجود همچنان كه وجود موجود است به نفس ذات نه به چيز ديگر و ماهيت موجود است به واسطهء وجود . هم‌چنين علم معلوم است به نفس ذات و منكشف است به كشف و آشكارائى خود ؛ و اشياء\r\n\r\n\r\n","description":"","footnote":"\r\n- تحقق و حضورى ندارد مگر در نهاد صورت جسميه و نوعيه آن هم در نهاد پنهانى وجود صورت باقى مىماند . و هم‌چنين علم كه به معناى حضور است نمىتواند يك بعد جسمى و جسمانى باشد ، زيرا جسم از آن جهت كه جسم است ، و در حد ذات « پيوسته » است ، حضور و تجمع نيست بلكه حقيقت جسم جز غيبت هر جزئى از جزء ديگر و غيبت اجزاء از كل نمىباشد و وجودى كه حقيقتش « غيبت » و « پنهانى » از خويش است حضور و تحقق و حتى حصول كل نخواهد بود . پس علم نمىتواند با هيچ بعد جسمانى يا با واقعيت پنهانى ماده توجيه گردد . به همين دليل علم غير از « وجود بالفعل و ناب » چيز ديگرى نمىتواند بود و اين تعريف فراگيرندهء علم است كه هم به علم حضورى و هم به علم حصولى انطباق مىيابد و هيچ منافاتى ندارد كه در بخش علم حصولى كه يكى از اقسام مطلق علم است ما اين علم خاص را به معناى « كيف نفسانى » تفسير نمائيم و مشخصات ماهيت كيف را در اين قسم خاص بازيابى نمائيم . همان‌گونه كه وجود نيز در تقسيمات خود فرم‌هاى ماهيت را به خود مىپذيرد .\r\n( 3 ) مقصود از « اتحاد ذاتى » ميان ماهيت و وجود حمل و اسناد شايع بالذات است كه ميان ماهيت و فرد بالذات خود انجام مىگيرد . اين حمل شايع بالذات در مقابل حمل شايع بالعرض تصوير شده كه نمايانگر رابطه ميان ماهيت و فرد بالعرض خود مىباشد .\r\nو درهرحال اتحاد ذاتى در اين مقام به معناى حمل اولى ذاتى ميان ماهيت و وجود نيست زيرا در محل خود ثابت شده كه وجود زائد بر ماهيت است و معناى « زيادتى » وجود بر ماهيت نيز « عروض » وجود بر ماهيت است كه رابطهء ميان وجود و ماهيت را اصولا يك رابطه عارضى به اصطلاح ايساغوجى تفسير مىكند .\r\nاما « اتحاد ذاتى » ميان علم و معلوم بالذات همچون اتحاد ميان « وجود » و « موجود بالذات » است كه يك اتحاد ذاتى اولى مىباشد . اما همانگونه كه اين اتحاد ذاتى اولى ميان وجود و موجود بالذات است ولى موجود بالعرض كه ماهيت است اتحاد عرضى با وجود خود دارد به همان نحو هم رابطهء علم با معلوم بالذات اتحاد ذاتى اولى است و رابطهء علم با معلوم بالعرض كه ماهيت آن علم است اتحاد عرضى مىباشد . در زبان « فيلسوف » اين اتحاد ذاتى و عرضى را « تقدم و تأخر بالحقيقة و المجاز » گفته شده است .\r\n","page_name":" 3 ","page_number":19},
  {"content":"\r\n\r\nديگر در پرتو نور و ظهور علم معلوم و منكشف و آشكارا مىگردند .\r\n\r\nتفاوت ميان علم حضورى و حصولى\r\nاز سوى ديگر گاهى شناسائى يك شىء واقعى به‌گونه‌اى است ، كه هستى شناخت با هستى عينى شىء شناخته شده يكسان و يگانه است و اين قسم از شناخت ( كه حضورى است ) در علم مجردات به ذوات خود و علم آنها به صفاتى كه در ذواتشان استوار است و هم‌چنين در علم آنها به افعال و مشخصات و حتى آگاهى آنها به گفت‌وشنودهاى ذهنى خود به خوبى آشكار است . « 4 » اما گاهى ديگر شناسائى اشياء واقعى بدين‌گونه\r\n\r\n\r\n","description":"","footnote":"\r\n( 4 ) اقسام علم « حضورى » بر روى هم سه‌گونه است . بدين قرار كه هر يك از اين اقسام براساس و ضابطهء خاصى است كه با ديگر اقسام تفاوت مىيابد . اما در عين‌حال تمام اين اقسام با اختلاف ضوابطى كه دارند در اين مشخصهء علم حضورى مشتركند ، كه « علم عين معلوم عينى و حقيقى است » و هيچ تفاوتى ميان معلوم بالذات و معلوم بالعرض در ميان نيست . اين اقسام عبارتند از : « اول » علم ذات مجرد به ذات خود كه براساس وحدت و اتحادى كه ميان ذات علم و ذات معلوم است اين‌گونه علم حضورى تحقيق مىيابد . و چون در اين‌گونه علم حضورى اصلا تفاوتى ميان علم و عالم و معلوم نيست و برطبق ضابطهء وحدت و يگانگى مطلق است به هيچ‌وجه اشراق و اضافهء اشراقيه هم ميان عالم و معلوم وجود ندارد و اگر در سخنان شيخ الاشراق حتى اين قسم از علم حضورى اشراقى ناميده شده قطعا بر سبيل مسامحه و ناسنجيدگى است . « دوم » علم مجرد همچون علم نفس به صفات و افعال و پديده‌هاى درونى خود مىباشد كه بر مبناى « قيوميت » ذات مجرد به صفات و افعال خود به وقوع مىپيوندد . تنها در اين مقام است كه بايد رابطهء ميان ذات مجرد و اين صفات و افعال را رابطه و اضافهء اشراقيه تفسير نمائيم و اين افعال و صفات نيز جز تعلقات محض به مبدأ فاعلى خود نمىباشد . « سوم » « تعلق فنائى » است كه معلول معلوم نسبت به ذات علت مجردهء خود دارد . در اينجا علم حضورى به ملاك « فناء » در « مفنى فيه » تحقق مىيابد نه به ملاك اتحاد ذات مجرد با ذات خويش و نه به ملاك قيوميت ذات مجرد بر صفات و افعال خود .\r\nاين‌گونه علم حضورى نيز اشراق يا اضافهء اشراقيه نيست زيرا به هيچ‌وجه معقول نيست كه معلول كه ربط و تعلق محض براى علت مجردهء خود مىباشد به علت خود اشراق و افاضهء فيض هستى نمايد . در اين مقام نيز اگر اضافهء اشراقيه گفته شود از روى ناآگاهى و عدم بصيرت است و براساس تحقيق نيست .\r\nقسم اول علم حضورى كه به ملاك وحدت ذات مجرد با ذات خود مىباشد مورد قبول و اتفاق همهء فلاسفهء اشراق و مشاء است و قاعدهء « هر مجردى عاقل بذات است » به محور همين گونه علم حضورى دور مىزند . -\r\n","page_name":" 4 ","page_number":20},
  {"content":"\r\n\r\nنيست بلكه به نحوى است كه هستى شناخت با هستى شىء شناخته شده دو واحد متفاوت از هستى مطلق و بالاخره دوگونه از هستى مىباشند كه با يكديگر يگانگى در وجود ندارند . يكى هستى عينى است و ديگرى هستى علمى ؛ و اين همچون دانش ما به اشياء عينى است كه هستى اين اشياء خارج از هستى خودمان و خارج از هستى قواى دراكه‌اى كه در وجودمان نهفته است ، مىباشد . مثلا دانش ما به هستىهاى زمين و آسمان و انسان‌ها و فرس‌ها و ديگر اشياء عينى همه بدين‌گونه است و بدين‌گونه دانش ، « دانش حصولى » ( دريافتى ) « و انفعالى » مىگوئيم و همين‌گونه دانش است كه مىتوان به تصور و تصديق بخش نمود . « 5 »\r\n\r\n\r\n","description":"","footnote":"\r\n- قسم دوم علم حضورى كه اضافهء اشراقيه است از ابتكارات خواجه حكمت نصير الدين طوسى ( قدس سره القدوسى ) است كه در بحث علم ربوبى آن را مطرح ساخته است .\r\nقسم سوم معرفت بالله از طريق سير و سلوك و فناء و مقام فناء الفناء است كه اختصاص به عرفان دارد و تفاوت ميان علم و عرفان را توجيه مىكند .\r\n( 5 ) اما دانش « حضورى » اصلا به گوناگونى تصورات و تصديقات بخش نمىشود ، و هم‌چنين در اين دانش صدق و كذب و شك و ترديد هرگز امكان‌پذير نمىباشد . تمام اين تقسيمات در دانش حصولى ارتسامى است كه بايد معلوم بالذات با معلوم بالعرض « مطابقت » داشته باشد . بنابراين ، « مطابقت » صورت علمى با حقيقت عينى در علم حصولى ارتسامى يكى از مشخصات حتمى و غيرقابل تفكيك دانش حصولى ارتسامى مىباشد تا جائى كه اگر اين مطابقت برقرار نگردد صورت ذهنى ما جز يك تخيل جاهلانه‌اى بيش نخواهد بود . مشكل فلسفهء علم هم تنها از همين نكته سرچشمه مىگيرد كه ما چگونه و از چه راه مىتوانيم در علوم حصولى و ارتسامى خود اين مطابقت را به صورت ضرورت و قاطعيت بدست آوريم مطابقت و عدم آن پيوسته يك امرى اتفاقى است كه از حيطهء اختيار و قدرت ما بيرون است .\r\nتنها راهى كه براى به‌دست آوردن اطمينان‌بخش اين مطابقت در دسترس ما قرار دارد اين است كه با تكرار تجربه و آزمايش بر روى موارد مشابه بالاخره به آن « فرد بالذات » طبيعت كلى « اوسط » دست‌يابى كنيم تا لااقل بتوانيم از اين طريق به « اندراج بين » اصغر در اوسط كه شرط عمدهء انتاج قياس منطقى شكل اول است برسيم . « اندراج بين » آن هم از طريق فرد بالذات بالاترين درجهء اطمينان و قاطعيت است كه ما احيانا مىتوانيم در علوم حصولى خود بدان نائل گرديم . اما بايد بدانيم كه اين اندراج بين نه خود يك ضرورت منطقى است و نه ما را هرگز به يك ضرورت منطقى در علوم حصولى ارتسامى رهبرى خواهد كرد .\r\n","page_name":" 5 ","page_number":21},
  {"content":"\r\n\r\n\r\nعلوم بديهى و علوم اكتسابى\r\nعلوم تصورى و تصديقى هر يك به نوبهء خود به تصور و تصديق بديهى و تصور و تصديق كسبى تقسيم مىشود . تصورات و تصديقات بديهى « 6 » نيز به تصورات و تصديقات اوليه و تصورات و تصديقات غير اوليه قابل تقسيم است چنان كه اكتسابيات تصوريه و تصديقيه هم به اقسام منطقى خود بخش مىشوند كه از جملهء آنها حدود و رسوم اشياء در باب تصورات اكتسابيه ، و قياسات برهانى و جدلى و خطابى و شعرى و سفسطى در باب تصديقات اكتسابيه مىباشد .\r\n\r\nعلم افزايش است نه كاهش\r\nنكته اينجا است كه چون هر يك از اين اقسام شناختهاى تصورى و\r\n\r\n\r\n","description":"","footnote":"\r\n( 6 ) مقصود از بديهى يا بديهيات در تصديقات همان مقدمات ضروريه است كه در كتاب برهان به‌عنوان ضروريات ششگانه ناميده شده و اين ضروريات عبارت است از : اوليات ، مشاهدات ، وجدانيات ( بطنيات ) ، فطريات ( قضاياى قياساتها معها ) ، تجربيات و متواترات .\r\n« اوليات » قضايائى است كه تصورات ثلاثه كافى است و در حكم و اذعان به نسبت حكميه هرچند كه هر يك اين تصورات خود اكتسابى باشد . بنابراين اكتسابى بودن تصور طرفين قضيه تأثيرى در بداهت علم تصديقى به قضيه ندارد . قضيه « ممكن نيازمند به مؤثر است » بدين‌گونه است كه اگر ما تصور معناى امكان و نيازمندى به مؤثر را بطور كامل بدست آورديم گرويدن و پذيرفتن اين قضيه بدون هيچ دليلى حاصل خواهد بود . اين كه مىيابيم كه برخى از متكلمين مىگويند : « ممكن در حدوث نياز به علت مؤثر دارد نه در بقا » و به خيال خود با اين سلب جزئى آن ايجاب كلى را كه گفته شد از اوليات است نقض كرده‌اند به خاطر همين مطلب است كه به‌درستى معناى امكان و رابطهء بين ممكن را با عامل مؤثر خود درك تصورى نكرده‌اند و ندانسته‌اند كه ملاك نيازمندى به عامل مؤثر حدوث نيست بلكه اين امكان ماهيات ممكنه است كه اين ماهيات را پيوسته و در حد ذات نيازمند و وابسته به مؤثر ساخته است چه در حالت حدوث و چه در حالت بقاء و چه در هنگام وجود و چه در هنگام عدم . يكى ديگر از قضاياى اوليه كه حتى در ميان خود حكما محل بحث و گفت‌وگوى بسيار واقع شده قاعده « الواحد لا يصدر عنه الا الواحد » است . در اين قاعده نيز خواجه - نصير الدين طوسى مخالفين اين قاعده را محكوم مىكند به اينكه تصورات اطراف قاعده را به‌درستى ارزيابى تصورى نكرده‌اند و معناى « واحد » را كاملا اندريابى ننموده‌اند . و اگر چنين مىكردند اين قاعده هرگز مورد انكار يا ترديد نمىبود .\r\n","page_name":" 6 ","page_number":22},
  {"content":"\r\n\r\nتصديقى خود اثرى حاصل و دريافت شده‌اى از شىء معلوم و شناخته‌شدهء عينى است كه در ذهن دريابنده به وقوع پيوسته است ، به همين علت اين رويداد ذهنى عبارت است از حصول صورتى از شىء معلوم در ذهن عالم . « 7 » زيرا هنگامىكه ما شيئى از اشياء عينى را درك و شناسائى مىكنيم كه قبلا بدان آگاهى نداشتيم اين آگاهى و شناخت يا بدين‌گونه است كه چيزى را بر ذهن ما مىافزايد يا بدين‌گونه است كه هيچ افزايشى در ما پديد نمىآورد . و در صورتى كه شناخت هيچ‌گونه افزايشى در ما پديد نمى - آورد يا بدان‌گونه است كه چيزى را از ما مىزدايد و يا اين چنين است كه نه چيزى از ما مىزدايد و نه چيزى بر ما مىافزايد . اينها مجموعهء احتمالاتى است كه در رابطهء پديدهء شناخت و دانش به نظر مىآيد و بايد هر كدام را با دقت بررسى و محاسبه نمود .\r\nدر محاسبهء آخرين فرض كه شناختن نه چيزى بر ما بيافزايد و نه چيزى از ما بزدايد ، حالت ادراك و عدم ادراك يعنى علم و جهل و دانستن\r\n\r\n\r\n","description":"","footnote":"\r\n( 7 ) حصول صورت ادراكيه از شىء معلوم در ذهن عالم جهت مثبت تجريد ادراكى است و جهت سلبى ادراك عبارت است از ماده‌زدائى كه به معنى تجريد و پالودگى از ماده و لوازم ماده است . « خواجه نصير الدين طوسى » قدس سره القدوسى در ادراك حصولى و مراتب تجريد آن چنين مىگويد : « هيچ‌يك از مراتب درك بدون نحوه‌اى از تجريد و ماده زدائى ميسر نيست . اما اين تجريد اگر فقط از ماده به عمل آيد ادراك حسى است و اگر صورت ادراكى از ماده و بعضى صفات آن مانند وضع و موضع ( نه مقدار ) مجرد گردد درك خيالى حاصل مىشود ، و اگر تجريد قدرى كاملتر انجام گرفت و آن صورت حاصله ماده و تمام صفات آن را ، به غير از اضافه به ماده از دست داد . ادراك وهمى تحقق مىيابد و بالاخره در صورتى كه از همه چيز حتى از اضافه به ماده هم رهائى يافت آنگاه صورت حاصله ، صورت معقوله خواهد بود و درك ما درك عقلانى خواهد شد . » و اما اينكه يكى از محشيان معاصر كتاب اسفار گفته است كه : « وهم صورت عقليه را كه به ماده اضافه دارد نمىتواند درك نمايد و تنها امور جزئيه‌اى مانند عشق و محبت و دشمنى و لذت را درك مىكند » بيرون از روش تحقيق است زيرا بطورىكه در پاورقىهاى گذشته معلوم شد عشق و عداوت و لذت و الم و ساير صفات و پديده‌ها و رويدادهاى نفس از گروه دوم علم حضورى است كه به ملاك اضافهء اشراقيه و قيوميت در جهان درونى نفس تحقق و واقعيت مىپذيرد و علوم حضورى همانگونه كه فيلسوف در آغاز اين رساله هشدار داد از دائره تقسيم‌بندى علوم تصورى و تصديقى بيرون است و اصلا صورت حاصله‌اى در ميان نيست تا واهمه بتواند يا نتواند آن را درك نمايد .\r\n","page_name":" 7 ","page_number":23},
  {"content":"\r\n\r\nو ندانستن ما يكسان خواهد بود و اين فرض ضرورة محال است . « 8 »\r\nفرض دوم كه شناختن چيزى را از ما مىزدايد طبيعة بدين‌گونه خواهد بود كه آن كاهشى كه از شناسائى اين شىء دست مىدهد غير از آن كاهشى است كه از شناسائى آن شىء ديگر بوقوع مىپيوندد . زيرا اگر اين هر دو كاهش‌ها عينا يكى باشند و كاهش هم كه فرضا عين درك و شناختن است پس درك و شناخت ما هم از آن شىء اول عينا همان درك و شناخت ما از آن شىء دوم خواهد بود و اين نيز همچون فرض سابق محال مىباشد . « 9 »\r\nاز اين گذشته در همين فرض دوم حقيقت اين‌چنين است كه توان ذهنى ما بدانسان است كه امور نامتناهى را ولو به صورت تبادل و يكى پس از ديگرى مىتوانيم درك نمائيم و اين مانند اعداد و اشكال نامتناهى\r\n\r\n\r\n","description":"","footnote":"\r\n( 8 ) اين فرض مستلزم تناقض منطقى است هم در گروه تصورات و هم در گروه تصديقات . اما در تصورات به گفتهء ابن سينا اگر كسى بگويد : « پرى يا فرشته » ما پرى يا فرشته را فهم مىكنيم و اندر مىيابيم و چون براساس اين فرض حالت فهم كردن و اندر يافتن با حالت فهم نكردن و اندر نايافتن يكسان است . درعين‌حال اين‌چنين نيست كه ما پرى يا فرشته را فهم كرده و اندر يافته باشيم پس ما در اين هنگام هم پرى يا فرشته را فهم كرده‌ايم و هم اين‌چنين نيست كه پرى يا فرشته را فهم كرده‌ايم . و اما تناقض در تصديقات باز به زبان فارسى ابن سينا اگر ما به گفتهء « پرى هست » گرويده و تصديق كرده باشيم و اين تصديق و گرويدن با تصديق نكردن و نگرويدن يكسان باشد پس اين‌چنين است كه ما در همين هنگام به گفته « پرى هست » نگرويده‌ايم و تصديق نكرده‌ايم . نتيجه اين است كه ما در يك هنگام به گفتهء « پرى هست » گرويده‌ايم و هم اين‌چنين نيست كه به اين گفته گرويده‌ايم .\r\n( 9 ) به‌طورى كه گفته شد علم با معلوم بالذات يگانگى ذاتى دارند و براساس اين يگانگى در تشخيص و تعين و هم‌چنين در وحدت و تعدد نيز هماهنگ مىباشند و بدين‌جهت اگر معلومات متفاوت باشند علم به اين معلومات نيز متفاوت خواهد بود و اگر علوم ما متفاوت باشند معلومات ما نيز متفاوت خواهند بود . چنان كه اگر درك ما تنها يك درك باشد معلوم و مدرك ما طبيعة يكى خواهد بود . حال اگر درك و شناخت يك هستى عينى عينا همان درك و شناخت هستى عينى ديگر باشد لازم است كه هستى عينى اول نيز عينا همان هستى عينى دوم باشد ، زيرا علم و معلوم بايد در وحدت و تعدد يكسان باشند . پس اين محال است كه اگر شناخت كاهش باشد ما با يك كاهش بتوانيم واقعيت‌هاى بسيارى را شناسائى كنيم و چون واقعيت‌هاى شناسائى شدهء ما بسيارند پس بايد كاهش‌هاى ما نيز بسيار باشند . و اگر حتما كاهش ما يكى است ، پس اين واقعيت‌هاى شناسائى شده بسيار نيز يكى مىباشد و اين خود تناقض است .\r\n","page_name":" 8 ","page_number":24},
  {"content":"\r\n\r\nرياضى است كه ذهن ما يكى پس از ديگرى مىتواند اين اعداد و اشكال نامتناهى را تكثير نموده و به استحضار خويش درآورد . حال اگر درك ما از اشياء كاهش باشد نه افزايش ناگزير بايد در ذهن ما مطابق توانمان به ادراك اين امور نامتناهى هستىهاى نامتناهى را بالفعل در نهاد خود اندوخته داشته باشيم تا بتوانيم با وقوع اين كاهش‌هاى نامتناهى آن هستىها را يكى پس از ديگرى از دست بدهيم و اين خود چيزى است كه فلسفه آن را به بطلان محكوم كرده است . « 10 »\r\nاز اينها هم كه بگذريم وجدان خود آگاه ما بطور وضوح و ترديد ناپذيرى گواهى مىدهد كه آگاهى و درك ، افزايش و كمال‌اندوزى است نه كاهش و خويشتن‌زدائى .\r\nو همين‌كه فرض‌هاى سوم و دوم به ترتيب باطل گرديد فرض نخستين كه دانستن را نوعى افزايش و پيدايش اثر شىء معلوم در نفس عالم تعريف مىكند ثابت و مبرهن خواهد بود .\r\n\r\n\r\n","description":"","footnote":"\r\n( 10 ) شايد وجه بطلان اين فرض اين است كه در اين صورت لازم مىآيد وجود امور غيرمتناهى بالفعل در عين نامتناهى بودن ، متناهى و محصور بين الحاصرين باشد و اين خود تناقض است . همان‌گونه كه اگر جسم مركب از اجزاء غيرمتناهى بالفعل باشد وجود امور نامتناهى محدود و محصور بين الحاصرين مىشود كه تناقض لازم مىآيد . مثال تجربى آن اين است كه اگر خورشيد كه دائما حرارت و نورافشانى مىكند اين نورافشانيها و حرارت افروزيها كاهش‌هائى است كه از نهاد خود مىزدايد و همچون شمع مىسوزد و مىافروزد پس به همين‌جهت خورشيد يك منبع نامتناهى و پايان‌ناپذير براى نور و حرارت نيست چه اگر خورشيد يك منبع نامتناهى براى نور و حرارت باشد درحالىكه خورشيد خود يك هستى نامتناهى و محصور بين الحاصرين است پس امور نامتناهى در يك محدودهء متناهى تحقق يافته و اين خود يك تناقض منطقى مىباشد . اگر مقصود « فيلسوف » بدين‌گونه باشد كه تحرير پذيرفت تنها شرط درستى و انتاج اين قياس اين است كه اين امور نامتناهى را محقق و موجود « بالفعل » بدانيم تا بتوانيم اشياء نامتناهى بالفعل را در يك محدودهء متناهى محصور بين الحاصرين نشان بدهيم و با اين تناقض بطلان اين فرضيه را ثابت كنيم . اما اگر اين امور نامتناهى ، نامتناهى بالقوه باشد هرگز اين محال لازم نمىآيد زيرا همانگونه كه مىدانيم هر جسمى هرقدر هم كه محدود و متناهى باشد قابل تقسيم و تجزيه به اجزاء نامتناهى است و از اين عدم تناهى « بالقوه » هم هيچ مجذورى به‌وجود نخواهد آمد . در فرضيهء علم نيز ممكن است توانهاى نامتناهى خود را كه به درك اعداد و اشكال نامتناهى داريم همه را به صورت قوه و استعداد فرض كنيم تا هيچ محذورى از اين رهگذر به ميان نيايد .\r\n","page_name":" 9 ","page_number":25},
  {"content":"\r\n\r\nحال اين نكته نيز بايد مورد بررسى واقع گردد كه اثر حاصل از هر شىء خاصى مسلما مغاير با اثر حاصل از شىء ديگر است و مقصود از حصول شىء درك شده در ذهن همين است كه صورتى از همان شىء درك شده و شناخته شده ( معلوم ) در لوح ذهن حاصل گردد كه هيچ‌گونه تعلقى به شىء ديگر كه با شناخت ديگر در ذهن حاصل مىشود نداشته باشد « 11 » .\r\nاز اين رهگذر اين مطالب به‌خوبى معلوم مىشود كه « علم به هر چيزى هستى علمى همان شىء معلوم مىباشد و هستى علمى شىء معلوم ديگر نيست » زيرا هيچ چيزى نيست مگر اينكه براى آن چيز « همان‌گونه كه صورتى عينى در خارج از ذهن موجود است به همان‌گونه صورتى هم از همان چيز در ذهن موجود است » كه وجود علمى آن بشمار مىرود .\r\nو اين صورت علمى بدون ترديد صورت و وجود علمى « همان » شيئى است كه هستى عينى دارد و هستى ذهنى اين شىء مغاير با صورت‌ها و\r\n\r\n\r\n","description":"","footnote":"\r\n( 11 ) در اثبات اين مطلب كه علم به هر شيئى دقيقا صورت حاصلهء همان شىء معلوم است و متعلق به شىء ديگرى از معلومات نيست بايد به علل اربع ارسطوئى نظر افكند و « رويداد » علم را همچون رويدادهاى هستىهاى عينى تحليل و تجزيه نمود تا به‌خوبى آشكار گردد كه يك واقعهء علمى با علت‌هاى چهارگانهء خود از كليهء وقايع ديگر علمى و ديگر رويداد هاى عينى جدا و متمايز مىباشد . و به همان جهت كه علت‌هاى چهارگانهء هر رويدادى چه عينى و چه ذهنى از ديگر علت‌ها در وقايع و رويدادهاى ديگر جدا است عينا به همان جهت خود اين وقايع و رويدادها چه عينى باشد و چه ذهنى از يكديگر جدا و متمايز مىباشند و اين خود يكى از دلائل نوعى اتميك فلسفى مىباشد .  ) msimola lacihposalihP ( \r\nاما اينكه هر رويداد علمى همانند رويداد عينى تحت تأثير قواعد علت‌هاى چهارگانه مىباشد بدين قرار است كه هر صورت از صورتهاى ذهنى كه علوم ما را تشكيل مىدهند از يك علت فاعلى  ) esuaC tneiciffE (  برخوردار است كه آن نيروى دراكهء ما مىباشد چنان كه همان صورت ذهنى در يك محل ادراكى خاصى قرار مىگيرد كه پذيرندهء آن صورت است  ) esuaC lairetaM (  و نقش علت مادى را ايفا مىكند . از اين دوگونه علت هم كه بگذريم به خود صورت ذهنى برخورد مىكنيم كه آن را بىشك علت صورى  ) esuaC lamroF (  علم مىناميم . در آخر علت غائى  ) esuaC laniF (  است كه همان كشف حقيقت عينى است كه معلوم بالعرض ما مىباشد . تنها با تجمع اين علت‌هاى چهارگانه است كه يك واقعه علمى هرقدر هم كه جزئى و ناچيز باشد به‌وجود مىآيد . و معلوم است كه با اين تفاصيل هر واقعهء علمى در رابطه با اين علت‌هاى چهارگانهء خود مشخص و معين مىگردد و مانند وجود يك واحد شخصى است كه عقلا قابل انطباق و اتحاد با هيچ واقعهء علمى ديگر نمىباشد .\r\n","page_name":" 10 ","page_number":26},
  {"content":"\r\n\r\nهستىهاى ذهنى اشياء ديگر است به همان‌نحو كه وجود عينى آن نيز مغاير با وجودات عينى اشياء ديگر مىباشد و به همين جهت بايد بدين مطلب رهنمون شد كه صورت ذهنى هر شىء همان حقيقت و ماهيت آن شىء است در عالم ذهن « 12 » و چون اين مطلب خالى از پيچيدگى نيست بر ما است كه به نحو شايسته‌ترى در جاى ديگر كه مناسبت دست دهد مورد بحث و رسيدگى قرار دهيم « 13 » .\r\n\r\n\r\n","description":"","footnote":"\r\n( 12 ) در اينجا « فيلسوف » به مشرب تحقيق در فلسفهء اسلامى اشاره مىكند و مىگويد همان نسبتى كه ميان وجود عينى هر شىء و ماهيت آن برقرار است و ما مىتوانيم از طريق « حمل » اتحاد وجود و ماهيت را به‌دست آوريم عينا همان « نسبت اتحاديهء » و اين همانى را از طريق حمل مىتوانيم ميان وجود ذهنى و ماهيت آن شىء بدست آوريم . تنها تفاوتى كه ميان وجود ذهنى و وجود خارجى يك شىء به نظر پژوهندهء « فيلسوف » مىرسد اين است كه « نوع حمل » و « اين همانى » ميان وجود و ماهيت در هستى عينى « حمل شايع » است ولى نوع حمل و اين همانى ميان وجود و آن ماهيات در هستىهاى ذهنى « حمل اولى ذاتى » است .\r\nاما اين تفاوت نوعى حمل در حضور ماهيات در صحنه ذهن و خارج هيچ‌گونه تأثيرى از خود بجاى نمىگذارد . نتيجه اين كه اين ماهيات عينا و حقيقة هم در خارج موجودند و هم در ذهن تحقق مىيابند و وجود علمى هيچ‌گونه تغييرى در سازمان ماهوى اين ماهيات به وجود نمىآورد . هرگونه تفاوتى كه ميان وجود علمى و وجود عينى مشاهده مىشود تنها مربوط به تفاوتى است كه ميان هستى عينى يك ماهيت و هستى ذهنى همان ماهيت حكمفرمائى دارد و الا در ماهيت ذهنى و ماهيت خارجى هيچ تفاوتى امكان‌پذير نيست . براساس اين نظريه بسيارى از مشكلاتى كه در فلسفهء علم ، كه در زبان جديد انديشهء مغرب زمين به نام اپيستمولوژى  ) ygolometsipE (  معروف است ، پاسخ‌گويى مىشود . مهمترين اين مشكلات چگونگى رابطهء علمى ما با دنياى خارج از ذهن است . آيا اين رابطه عبارت از مطابقت پديده‌هاى ذهنى با رويدادها و واقعيتهاى عينى و خارجى است يا بر معيارهاى ديگر استوار است . بر طبق نشريهء فوق ، اين رابطه يك رابطهء اتحادى است كه حتى برتر از رابطهء مطابقت است ؛ زيرا پديده كه در ذهن تحقق مىيابد عينا همان ماهيتى است كه در خارج تحقق يافته است و اين بدان معنى است كه يك چيستى داراى دوگونه پوشش هستى است : يكى پوشش هستى عينى و خارجى ، و ديگرى پوشش هستى ذهنى و علمى . خلاصه اينكه اين دوگونگى هستى عينى و ذهنى در يگانگى چيستى ( ماهيت ) تاثيرى نخواهد بخشيد .\r\n( 13 ) شايد منظور از پيچيدگى معماى معروف وجود ذهنى است كه بالاخره بررسى هاى « فيلسوف » او را به حل ابتكارى اين معما كه همان اختلاف حمل اولى ذاتى و شايع صناعى است رهنمون ساخته است . معما اين است كه چگونه ممكن است اشيائى كه در خارج از ذهن از مقولات و ماهيات گوناگون به‌شمار مىروند ، از جوهر گرفته تا ساير مقولات عرضيه ، -\r\n","page_name":" 11 ","page_number":27},
  {"content":"\r\n\r\nبا توجه به اين اصل كه علم عبارت است از صورت حاصله ( يعنى حصول و پيدايش معلوم در ذهن عالم ) اين صورت علميه مستلزم دو امر غير قابل تفكيك از خود مىباشد كه احيانا به هر دو آنها علم گفته مىشود .\r\nگواينكه هر دو آنها از لوازم و پىآمدهاى علم مىباشند نه خود علم ، اما استعمال لفظ « علم » در خود صورت حاصلهء علميه و در اين دو امر لازم به طريق اشتراك لفظى اصطلاحى است ( نه اشتراك لفظى لغوى ) .\r\nاين دو امر لازم عبارتند از :\r\nالف : « انفعال » نفس كه همزمان با ارتسام صورت علميه در نفس علم پديد مىآيد .\r\nب : « اضافه » علم به معلوم خارجى ( معلوم بالعرض ) كه اختصاص صورت حاصلهء علميه را به آن شىء معلوم عينى و خارجى مشخص مىسازد « 14 » .\r\n\r\n\r\n","description":"","footnote":"\r\n- همين كه به صورت علمى و در ذهن ما ظهور پيدا كنند اين اشياء همه داخل در مقولهء « كيف نفسانى » مىشوند ؛ چگونه مىتوان پذيرفت كه يك وجود ذهنى داخل در دو مقولهء متفاوت و متباين باشد ؟\r\n( 14 ) چون همان‌گونه كه « فيلسوف » اشارت كرده اين اضافه از پىآمدها و لوازم علم است نه سازندهء حقيقت علم ، از اين جهت علم از صفات ذات الاضافه نفسانيه است و از مقولهء اضافه نمىباشد . معناى صفت ذات الاضافه همين است كه خود صفت از مقولهء خاصى همچون كيف نفسانى است اما اين كيف نفسانى مستلزم عرضى از اعراض ديگر هم مانند اضافه و انفعال مىباشد . مثلا اشكال هندسى از كيفياتى است كه از مختصات و لوازم كمياب متصله مىباشد يعنى اين اشكال از كيفياتى است كه تنها عارض بر كميات مىگردد و خود مستقيما عارض بر جسم نمىباشد . پس خطوط هندسى ذاتا از مقولهء عرضى كميت است كه از پىآمدها و لوازم آن اشكال گوناگون هندسى است كه اين اشكال تماما از مقولهء عرضى كيفيت به‌شمار مىآيند .\r\n","page_name":" 12 ","page_number":28},
  {"content":"\r\n\r\n\r\nفصل اول تقسيم علم به تصور و تصديق ( اندر رسيدن و گرويدن )\r\n\r\n1 - تقسيم منطقى\r\nتقسيم منطقى عبارت است از اينكه قيود گوناگونى را بر « امر واحد » و « مبهمى » كه نام آن مقسم است اضافه نمائيم و آن واحد را در گوناگونيهاى خودش بخش و توزيع نموده و اقسام آن را شناسائى كنيم .\r\nدر اين صورت اين واحد مبهم را « مقسم » مىگوئيم و از هر قيد و شرطى كه بر آن مىافزائيم بخشى بدست مىآوريم كه آن را « قسم » و مجموعهء اين بخش‌ها را « اقسام » آن مقسم مىناميم .\r\nدر انقسامات ماهيت اين قيود و گوناگونيهائى كه بر « ماهيت مقسم » « 1 »\r\n\r\n\r\n","description":"","footnote":"\r\n( 1 ) « مقسم » يعنى واحدى كه به اقسام خود منقسم مىشود ، جز ظهور و تعين و نمود در اقسام خود هيچ‌گونه واقعيت مستقلى از اين اقسام ندارد . هرگونه تعين و استقلال حتى استقلال ذهنى و عقلانى كه براى مقسم تصور كنيم مقسم را از موضع منطقى خود خارج كرده و آن را به صورت يك « مادهء عقلانى » بيرون خواهد آورد . مثلا اگر حيوان را به انسان و فرس و خزندگان و چرندگان تقسيم كنيم ، در اين تقسيم « حيوان » در حد ذات هيچ هويت مستقل و جداى از انواع و اقسام خود نه در هستى عينى دارد و نه در هستى تحليلى و ذهنى ندارد . پس حيوان از آن نظر كه مقسم اين تقسيمات واقع گرديده در حد ذات مقسمى خود يك چنان « ابهام » ثبوت و منطقى دارد كه ممكن نيست با هيچ قوه و نيروى تحليلى ذهنى از اين ابهام بيرون آمده و به صورت استقلال عينى يا ذهنى نمودار گردد . اگر ماهيت حيوان را فرضا به صورت يك واحد مفهومى مستقل در ذهن پژوهشگر و تحليلى خود تصور نمائيم و مشخصات و نهادهاى درونى ماهيت آن را تشريح و شناسائى كنيم آن ماهيت ديگر مقسم اين اقسام نخواهد بود و تنها يك « ماهيت من حيث هى هى » است كه بجز خود آن ماهيت چيز ديگرى نمىباشد ، اين ابهامى كه در نهاد معناى مقسم حكمفرما است -\r\n","page_name":" 13 ","page_number":29},
  {"content":"\r\n\r\nوارد مىگردد يا اين‌چنين است كه « فصول » ذاتيه مقسم خود مىباشند كه در اين صورت مقوم و نهاد بنيادى ماهيت اقسام خواهند بود و اين اقسام و بخش‌ها همه انواع مقسم خود را كه همان واحد ابهامى آنها است تشكيل خواهند داد . مشخصهء اين فصول كه نهادهاى بنيادى اقسام و انواع خود بشمار مىروند اين است كه مقسم خود را كه در اين فرض جنس آنها است از حالت ابهام بيرون آورده و در عالم هستى محقق و مقرر مىسازند .\r\nو يا اينچنين نيست كه اين قيود و گوناگونىهائى كه بر ماهيت مقسم وارد مىگردد پيوسته فصول ذاتيه باشند بلكه ممكن است از عوارض خارج از ماهيات و حقائق اقسام بشمار روند و تنها از اين لحاظ كه در\r\n\r\n\r\n","description":"","footnote":"\r\n- بنام « لا به شرط مقسمى » ناميده مىشود و اين‌گونه لابشرط مغاير با « لا به شرط قسمى » است كه خود يكى از اقسام است و به‌عنوان لابشرط مشخص گرديده است . من باب مثال در تقسيمات « مفاعيل » يك « مطلق مفعول » است كه تمام مشخصات و نشانه‌هاى لابشرط مقسمى را دارد زيرا يك واحد ابهامى مفعولى است كه بر تمام انواع و اقسام مفاعيل انطباق قهرى و سريان ذاتى دارد . در ميان اين اقسام مفاعيل يكى « مفعول مطلق » است كه با وصف اطلاق يك تشخص قسمى به خود گرفته و اين صفت اطلاق از جملهء مشخصات آن به‌شمار مىرود . در تقسيمات ماهيت نيز ما به همين دوگونگى « لابشرط مقسمى و لابشرط قسمى » برخورد مىكنيم كه فلسفه ما را متعهد مىسازد تا تفاوت ميان آنها را بررسى نمائيم . يكى از نتايج سازنده‌اى كه اين نگارنده از اين‌گونه « ابهام مقسمى » بدست آورده اين است كه « كلى طبيعى » بر خلاف گفتهء گروههاى متخالف فلاسفه نه لابشرط قسمى است و نه لابشرط مقسمى است . زيرا كلى طبيعى كه پاسخ پرسش از گوهر شىء است هيچ‌گونه ابهام در ذات و ذاتيات درون مرزى خود ندارد و همانگونه كه گفته‌اند : « ثبوت شىء لنفسه ضرورى و سلبه عنه محال » كلى طبيعى ماهيتى است كه در ذات و مقومات ذات خود ضرورت ثبوت دارد و از هيچ ابهامى در اين مرتبه آسيب‌پذير نيست . بنابراين بايد گفت كه كلى طبيعى ماهيت است و ماهيت هم پاسخ پرسش از گوهر شىء است كه در حد ذات هيچ چيزى جز خود آن ماهيت نيست و حتى عارضهء مقسم و تقسيم و لابشرطيت ، چه قسمى و چه مقسمى ، هم از آن سلب مىگردد .\r\nتنها مطلب معقولى كه مىتوان در مورد كلى طبيعى گفت اين است كه كلى طبيعى فقط معروض تقسيم و ابهام مقسمى كه بدان اشارت كرديم واقع مىگردد و الا هرگز ممكن نيست كه خود بعينه مقسم يا هيچ‌يك از اقسام آن قرار گيرد . و فلاسفه كه گروهى قائل به ابهام مقسمى كلى طبيعى شده و گروهى ديگر به لابشرط قسمى آن رأى داده‌اند همه ذات معروض را به عوارض آن اشتباه كرده و مغالطه‌اى از نوع مغالطه « ما بالذات » به « ما بالعرض » را مرتكب شده‌اند .\r\n","page_name":" 14 ","page_number":30},
  {"content":"\r\n\r\nتقسيم آن واحد مبهم مقسمى به اقسام مؤثرند داخل در اقسام قرار مىگيرند و بنابراين ، اين‌گونه عوارض يا قيود و گوناگونيهاى غيربنيادى هرچند كه در تقسيم‌بندى اقسام مؤثر باشند اما نه مقوم ماهيات اقسامند و نه در تقرر و حصول جنس نقش مؤثرى خواهند داشت . بلكه اهميت آنها تنها در اين است كه در عداد معيارهاى تقسيم‌بندىهاى صحيح منطقى قرار مىگيرند و به تقسيم‌بندىهاى ما صورت علمى و روشى مىدهند « 2 » .\r\nاكنون كه معلوم شد كه اصولا قيدهائى كه بر هر واحد مبهم مقسمى وارد مىگردد بر دوگونه متفاوت مىباشند كه هر كدام مىتواند با ضميمه شدن بدان واحد مبهم مقسمى اقسام آن را ارائه و تعيين نمايد بايد تفاوت اصولى و كلى ميان « حد » و « رسم » را نيز از همين‌جا بدست آورد . اين تفاوت از تركيب نخستين گروه قيود ، كه فصول ذاتى و بنيادى ماهيت انواع مىباشند ، با واحد مبهم مقسمى خود ، و هم‌چنين از ضميمه كردن دومين گروه قيود ( گوناگونيهاى غيربنيادى و عرضى ) با همان واحد مبهم مقسمى به خوبى آشكار است بدين‌قرار كه :\r\n« الف » هر يك از قيود ذاتيه را ( فصول ) كه با مقسم خود ( جنس ) تركيب كنيم حاصل تركيب عيناً يك « حد » منطقى يعنى جنس و فصل\r\n\r\n\r\n","description":"","footnote":"\r\n( 2 ) عوارض و فصولى كه « فيلسوف » در اين مقام بدان اشاره مىكند عوارض در اصطلاح ايساغوجى است . در اين اصطلاح فصول نيز نسبت به اجناس خود از عوارض ذاتيه محسوبند هرچند كه نسبت به اقسام و انواع جنس از ذاتيات و مقومات مىباشند .\r\n« فيلسوف » در تعليقات خود بر كتاب الهيات « شفا » مىگويد :\r\nهر چيزىكه به ذات شيئى از اشياء وابسته مىشود و اين وابستگى مشروط به هيچ شرطى از شروط نيست و حتى متوقف بر آن نيست كه آن شىء معروض نخست به نوعى از انواع خود تخصص و بخش‌يابى پيدا كند تا پس از آن اين عارضهء وابستگى را پذيرا گردد ، آنگاه اين شىء وابسته از جمله عوارض ذاتيه آن شىء وابسته يافته و معروض خود خواهد بود و هيچ مانعى ندارد كه گاهى اين عوارض ذاتيه ، كه بر شيئى لحوق و وابستگى پيدا مىكنند ، يك امر كوچكترى ( اخص ) از شىء ملحوق خود باشند . . . زيرا فصول تقسيم‌كنندهء يك جنسى مانند حيوان همچون ناطق و غيرناطق همه از عوارض ذاتيهء اين جنسند با اينكه اين فصول كوچكتر از مفهوم جنسى خود مىباشند ( تعليقات صدر المتألهين بر كتاب « شفا » صفحهء 11 قوله و مطالبه الامور التى تلحقه بما هو موجود الخ ، چاپ تهران ، 1303 )\r\n","page_name":" 15 ","page_number":31},
  {"content":"\r\n\r\nآن قسم بدست خواهد آمد و خود آن قسم محدود نوع تعريف‌يافتهء آن مقسم مىباشد « 3 » .\r\n« ب » هر يك از آن قيود عرضيه ( غيربنيادى ) يعنى اعراض خاصه و اعراض عامه را كه با مقسم تركيب كنيم حاصل تركيب يك « رسم » منطقى يعنى تعريف عرضى براى آن قسم خواهد بود و باز خود قسم « نوع » تعريف و ترسيم‌يافتهء آن مقسم بشمار خواهد رفت . اما همين رسم را گاهى اصطلاحا حد به معنى شرح الاسم نيز مىنامند « 4 » .\r\n\r\n\r\n","description":"","footnote":"\r\n( 3 ) اينكه از حاصل تركيب فصل با جنس يك تعريف و تحديد منطقى بدست مىآيد ، بدان جهت است كه فصول اجزاء قوام‌دهنده و سازندهء ماهيت نوع مىباشند . هرچند كه اين فصول در سازندگى ماهيت اجناس خود اين‌گونه دخالت قوامى را ندارند بلكه تنها در تحصل و تقسيم اجناس خود نقش مؤثر را ايفا مىكنند . و خلاصه اينكه فصل مقوم انواعند و مقسم و محصل اجناس . و چون اين اجناس و فصول در درجات بالا و برتر و برترين و پائين و پائين‌تر و پائين‌ترين قرار دارند اين قاعده ترسيم شده كه :\r\nالمقوم للعالى مقوم للسافل و المقسم و بالعكس\r\nيعنى هر جزء كه مقوم و عنصر سازندهء مفهوم عالى است همان شىء عينا مقوم و سازندهء مفاهيمى كه در طبقه‌هاى پائين‌تر قرار دارند مىباشد ، اما هر چيزى كه مقوم سافل است مقوم عالى نيست . و برعكس ، هر چيزى كه مقسم و محصل سافل است مقسم و محصل عالى نيز مىباشد . اما هر چيزى كه مقسم و محصل عالى است مقسم و محصل سافل نمىباشد .\r\nتوضيح اينكه اگر مثلا جسم را تعريف كرديم به جوهرى كه داراى ابعادى است كه « بر زواياى قوائم » قابل تقاطع مىباشد تمام اين قيودى كه در حقيقت جسم نقش سازنده دارند در حيوان و در انسان نيز از جملهء مقومات و عناصر سازنده مىباشند اما اين‌چنين نيست كه هر چيزىكه در انسان مقوم است در حيوان و در جسم نامى يا در جسم مطلق و جوهر مطلق مقوم و سازندهء ماهيت باشد . ولى امر در تقسيم و تحصل برعكس است . بدين‌قرار هر عنصرى كه تعيين و تقسيم‌كنندهء پائين‌ترين اجناس است عينا همان عنصر تحصيل و تقسيم‌كنندهء بالاترين اجناس و انواع نيز خواهد بود ، اما اين‌چنين نيست كه هر چيزىكه تقسيم و تحصيل كنندهء بالا و بالاترين اجناس است همان‌چيز عينا تقسيم و تحصيل‌كنندهء پائين و پائين‌ترين اجناس باشد .\r\n( 4 ) تفاوت ميان « شرح الاسم » و « حد و رسم » اين است كه اگر پيش از علم به وجود ماهيتى از ماهيات را تعريف نموديم اين‌گونه تعريف كه تا اين‌هنگام معلوم نيست از حقيقت عينى برخوردار باشد شرح الاسم خواهد بود و تنها در اين شرائط تعاريف مزبور را شرح الاسم مىگوئيم و به علت مجهول بودن حقيقت نمىتوانيم آن را حد و رسم بناميم . و اگر -\r\n","page_name":" 16 ","page_number":32},
  {"content":"\r\n\r\n\r\n2 - شرط وحدت در تقسيم\r\nترديدى نيست كه در تمام انحاء تقسيمات وحدت يك شرط اساسى تقسيم است كه بايد با دقتى هر چه تمامتر رعايت گردد . در صورتىكه اين شرط اساسى را با دقت كامل رعايت نكنيم هيچ تقسيم كامل و صحيح و انحصارپذيرى را بدست نخواهيم آورد و بالنتيجه سيستم منطقى تقسيم را از دست خواهيم داد . مثلا دانشمندان ادب كه مىگويند : كلمه يا اسم است يا فعل است و يا حرف ؛ اين تقسيم هرگز كامل و انحصارپذير نخواهد بود مگر اينكه مقصودشان از « كلمه » كه در مقسم قرار گرفته يك كلمهء واحده باشد زيرا اگر مقسم بيش از يك واحد كلمه باشد مجموعه‌اى كه از دو واحد كلمه بدست خواهد آمد بخش خاصى را بوجود خواهد آورد ، و مجموعه‌اى از كلمه سه‌واحدى بخش ديگرى را و بدين‌ترتيب اقسام كلمه پايان‌ناپذير خواهد بود و حالت تضاعف و تصاعدى اقسام را به خود خواهد گرفت و اين تقسيم انحصارى سه\r\n\r\n\r\n","description":"","footnote":"\r\n- عين تعاريف را عينا پس از پاسخ مثبت به پرسش از هستى عينى آن ماهيت كه به وسيلهء « هليت بسيطه » سؤال مىشود ذكر نموديم آنگاه همان تعاريف حد و رسم خواهد بود . در اينجا بايد متوجه بود كه « شرح اللفظ » يك تعريف لفظى و تبديل لفظ به لفظ است كه به هيچ وجه با شرح الاسم كه پاسخ پرسش نخستين است مطابقت ندارد . زيرا در شرح اللفظ اصلا ماهيت شىء مورد سؤال نيست و مانند لغت‌نامه يا كلاسهاى زبان‌شناسى تنها يك لفظى به لفظ ديگرى ترجمه مىشود . در حالىكه شرح الاسم بالاخره متعهد پاسخ پرسش از ماهيتى است كه هنوز حقيقت عينى آن براى ما معلوم نگرديده است . اما بسيارى از حكما ميان شرح اللفظ و شرح الاسم تفاوتى را شناسائى نكرده‌اند و يكى را بجاى ديگر آورده‌اند از جمله حاج ملا هادى سبزوارى مىگويد :\r\n معرف الوجود شرح الاسم * و ليس بالحد و لا بالرسم \r\nدر حالىكه مسلم است كه مقصودش از اين شرح الاسم شرح اللفظ است ، زيرا وجود شرح الاسمى كه بتواند پس از شناسائى حقيقت آن خودبخود و قهرا تبديل به حد و رسم گردد فاقد مىباشد بعلاوه شرح الاسم پاسخ پرسش از ماهيت است و براى وجود ماهيتى نيست . بدين ملاحظات تمام تعاريفى كه براى وجود ذكر شده به شرح اللفظ و مبادلات لفظى بازگشت مىكند و هيچ ارتباطى با پرسشها و پاسخهاى منطقى پيدا نخواهد كرد . و واضح‌تر آنكه شرح اللفظ استعمال لفظ در لفظ است در حينى كه شرح الاسم از گونهء استعمال لفظ در معنى است .\r\n","page_name":" 17 ","page_number":33},
  {"content":"\r\n\r\nگونه‌اى بىاعتبار خواهد گرديد « 5 » .\r\nحال كه معلوم شد وحدت در مقسم هر تقسيمى يك ضرورت منطقى است ، بايد خوب دقت كرد كه اين وحدت بايد متجانس و متناسب با اقسام خود باشد ؛ بدين‌گونه كه اگر اين اقسام از گونهء اجناس باشد وحدت مقسمى اين تقسيم‌بندى اجناس بايد « وحدت جنسى » باشد و اگر اين اقسام از گونهء انواع باشد ، وحدتى كه در مقسم فرض شده بايد « وحدت نوعى » باشد و اگر اين اقسام از گونهء واحدهاى شخصى باشد واحد مقسمى نيز بايد واحد شخصى « 6 » اعتبار گردد .\r\n\r\n\r\n","description":"","footnote":"\r\n( 5 ) اين سخن كه در تقسيم منطقى بايد يك واحد ابهامى مقسمى در زير بنياد تمام اقسام آن حكمفرمائى داشته باشد تا بتوان تمام اقسام را در يك محور منطقى خاصى استيفاء نمود ، نه تنها در تقسيمات تئوريك منطقى و عقلانى ضرورت دارد بلكه در تكامل انواع و گسترشهاى پديده‌هاى طبيعت و رويدادهاى عينى اين قانون حاكميت دارد و براى هر تكاملى بايد يك واحد حقيقى زيربنائى كه « واحد مشترك » ناميده مىشود در هستى عينى فرض كنيم تا بتوانيم گوناگونيهائى را كه در مراحل كمال آن واحد عينى پديدار مىگردد گسترشها و تكامل همان شىء واحد محسوب نمائيم . به عبارت ديگر در زيربناى هر تكاملى و حتى هر پيوستگى يك واحد مشتركى لازم است تا ضابطهء « اين‌همانى » را حكمفرما سازد .\r\nدر غير اين صورت گسترش‌ها و تحركاتى كه در محورهاى متفاوت انجام مىگيرد مانند همين تقسيماتى خواهد بود كه بر مقسم‌هاى گوناگون وارد مىآيد و اين تقسيمات هرچند كه موجب تكثيرهاى غيرمتناهى و تضاعف گروه‌هاى متفرق و ناهم‌آهنگ خواهد شد اما اين تكثيرها و گروه‌بندىها از هيچ روال علمى برخوردار نخواهد بود .\r\nبراساس همين حاكميت قانون تقسيم و تكامل به‌آسانى مىتوان تكامل انواع « داروينيسم » را لااقل به‌صورت يك تكامل حقيقى منطقى ناموزون و غيرمنطقى اعلام نمود و به جاى تكامل اين نظريهء معروف داروينيست را تكثير يا تكاثر انواع به‌شمار آورد . زيرا كه اين گسترش و گوناگونيهاى انواع بر محور يك واحد مقسمى شخصى واقع مىگردد .\r\nتكامل انواع به مفهوم حقيقى و منطقى خود مستلزم تشكيك در ماهيات جنسيه و نوعيه است كه در فلسفهء اسلامى تشكيك در ماهيت محكوم به بطلان است .\r\n( 6 ) اينكه « فيلسوف » مىگويد كه پيوسته وحدتى كه در مقسم اعتبار مىشود بايد از گونهء اقسام خود باشد بطور كلى صحيح و پذيرفته نيست . اين سخن تنها در جنس الاجناس كه به فصول زيرين خود تقسيم مىشود قابل قبول است كه مقسم همانند اقسام است و همانگونه كه اقسام همه از اجناس زيرين جنس الاجناس مىباشند مقسم نيز يك واحد جنسى است .\r\nاما اگر اقسام يك مقسمى اشخاص و افراد يك نوع باشند ، مانند اينكه نوع انسان را به اشخاص او تقسيم كنيم ؛ آنگاه ديگر مقسم از گونهء اقسام خود نمىباشد زيرا مقسم در اين صورت -\r\n","page_name":" 18 ","page_number":34},
  {"content":"\r\n\r\nاين را هم بايد اضافه كرد آن وحدتى را كه براى مقسم در نظر مىگيريم كلا به نحوهء هستى و واقعيت اقسام بستگى دارد . گاهى اين وحدت ، وحدت طبيعى است و گاهى صناعى است و در جاى ديگر يك واحد اعتبارى بيش نيست . وحدت طبيعى از قبيل وحدت انسان و فرس و نظائر آنها . و وحدت صناعى مانند واحد ساختمانى و واحد تخت‌خواب و امثال آنها و وحدت اعتبارى همچون واحدهاى « سپاه » و ساير واحد هاى قراردادى « 7 » .\r\nدر واحدهاى طبيعى اين قانون عقلى بايد رعايت گردد كه هر واحد نوعى طبيعى حتما يك جزء تحليلى آن معنى مشترك جنسى است و جزء ديگرش معنى اختصاصى فصلى است و اين قاعده در همهء انواع عموميت دارد چه آن واحد نوعى بسيط باشد و چه مركب باشد . تنها اگر واحد نوعى از مركبات خارجيه باشد مانند انسان و فرس آنگاه معنى مشترك\r\n\r\n\r\n","description":"","footnote":"\r\n- يك « واحد نوعى » است اما اقسام واحدهاى شخصى مىباشد و همچنين اگر جنس قريب را به انواع خود تقسيم كنيم واحد مقسمى يك « واحد جنسى » است در حينى كه اقسام آن واحد هاى نوعى مىباشند . و اصولا يك تفاوت آشكارى ميان « واحد جنسى » و « واحد نوعى » از يك سوى و « واحد بالجنس » و « واحد بالنوع » از سوى ديگر وجود دارد كه اين تفاوت در اين مقام از نظر انديشمندانهء « فيلسوف » بدور مانده و آن را اصلا به حساب نياورده است .\r\nتفاوت اين است كه زيد ، عمرو ، بكر و اين فرد و آن فرد هرچند كه اشخاص مختلفى مىباشند اما همهء اين افراد « واحد بالنوع » محسوب مىشوند ولى هرگز « واحد نوعى » نمىباشند . همچنان كه انسان و فرس « كثير نوعى » مىباشند ولى در عين حال « واحد بالجنس » بشمار مىروند و نمىتوانند واحد جنسى باشند .\r\n( 7 ) در واحدهاى اعتبارى كه كثرت حقيقى است و وحدت اعتبارى ملاك وحدت و اشتراك در غرض و هدفى است كه از آحاد بدست مىآيد . بنابراين در واحدهاى اعتبارى تنها اين شرط لازم وحدت علت غائى است كه كثرات آحاد را به‌صورت يك واحد مجموعى كه بدان « كل‌مجموعى » گفته مىشود در ذهن نمودار مىسازد . اما اين كل مجموعى يك واحد تجربى نيست كه بتوان آن را با درك تجربى مشاهده نمود و به همين ملاحظه آن را اعتبارى گويند . در واحدهاى مصنوعى مانند يك « خانه » يا يك « بيمارستان » علاوه بر اينكه همچون واحدهاى اعتبارى يك اشتراك در هدف و علت غائى وجود دارد كل مجموعى نيز قابل درك تجربى مىباشد . و خلاصه اينكه در واحدهاى مصنوعى هم علت غائى حقيقى است و هم علت صورى حقيقى است در حالىكه در واحدهاى اعتبارى تنها علت غائى حقيقى مىباشد . اما در واحدهاى طبيعى تمام علتهاى چهارگانهء ارسطوئى تحقق و واقعيت دارند .\r\n","page_name":" 19 ","page_number":35},
  {"content":"\r\n\r\nجنسى از جزء مادى ( مادهء خارجيه ) آن نوع مركب انتزاع و استخراج مىشود و مفهوم فصلى آن از جزء صورى آن ( صورت خارجيه ) بدست مىآيد و بدين‌صورت مأخذ هر يك از جنس و فصل تحليلى در اين مركبات خارجيه ماده و صورت خارجى و عينى آنها خواهد بود « 8 » .\r\n\r\nتقسيم علم\r\nاكنون كه معيار تقسيم منطقى بطور كلى و شرائط عمومى آن به تفصيل معلوم گرديد به تقسيم علم به دوگونهء معروف خود كه تصور و تصديق است مىپردازيم ، و برطبق گفته‌هاى پيشين اين تقسيم داخل در انقسامات طبيعى است . بدين‌معنا كه يك واحد جنسى « درك » بطور طبيعى به دو واحد نوعى « درك تصورى و درك تصديقى » متقابل بخش مىگردد و بالنتيجه هر يك از اين دو قسم يك واحد نوعى براى مقسم خود بشمار مىرود و هيچ‌كدام از اين دو نوع از واحدهاى قراردادى و اعتبارى يا مصنوعى نيست . و بالاتر از همه آنكه اين اقسام و انواع از انواع مركبات خارجيه محسوب نمىباشند بلكه از كيفيات بسيطه‌اى هستند كه موجوديت و واقعيت نفس الامرى آنها ذهنى است يعنى از گروه\r\n\r\n\r\n","description":"","footnote":"\r\n( 8 ) جنس و فصل در بسائط خارجى « اعتبارى نفس الامرى » است بدين معنى كه چون بسائط مانند رنگها و ساير عوارض جسمانى يا نفسانى ماده و صورت خارجى و عينى ندارند لذا از همان هستىهاى عينى آنها هم مفاهيم مشترك را بدست مىآوريم و هم مفاهيم اختصاصى را . مشتركات را به جاى اجناس آنها به كار مىبريم و مختصات را به جاى فصول . و چون اين مشتركات و مختصات هر دو از يك حقيقت عينى بسيط بدست مىآيد از اين جهت در بسائط « ما به الاشتراك » عين « ما به الامتياز » است و هرجا كه ما به الاشتراك عينا همان ما به الامتياز ، باشد نشانهء قاطعى براى يك واحد تشكيكى است . « رنگ سفيدى » مثلا در اصل رنگ با تمام مشتركات خود كه تمام رنگهاى گوناگون است مشاركت دارد و ما در تعريف آن « رنگ » را به‌عنوان جنس سفيدى به كار مىبريم و همين رنگ سفيدى در گونهء اختصاصى خود كه نور چشم را پخش مىكند از رنگهاى ديگر امتياز مىيابد . اما در عين حال همين امتياز نيز از جنس رنگ است و از طبيعت رنگ بيرون نيست . پس سفيدى هم در مشتركات و هم در مختصات خود از يك طبيعت بسيط برخوردار است و ما به الاشتراك آن عينا همان ما به الامتياز است . پس سفيدى هم در جنس مشترك خود رنگ است و هم در فصل خود رنگ مىباشد تمام بسائط خارجيه نيز از اين‌گونه « تشكيك خاصى » مىباشند .\r\n","page_name":" 20 ","page_number":36},
  {"content":"\r\n\r\nكيفيات نفسانيه‌اى « 9 » هستند كه نحوهء واقعيت و حصول عينى آنها در ذهن است زيرا اين كيفيات ذهنيه واقعيتها و حالات حقيقى نفسانى همچون اراده ، قدرت ، شهوت ، غضب و بيم و اندوه و لذت مىباشند كه عينيت آنها تنها در ذهن تحقق پذيرد . و اگر حقيقت امر را در مورد آنها\r\n\r\n\r\n","description":"","footnote":"\r\n( 9 ) به نظر اين نگارنده اين نظريه كه علم از مقولهء كيف نفسانى است نظريه‌اى است كه مطابق رأى مشهور حكماست . فيلسوف نيز براساس همين نظريه كه پذيرفته است معماى معروف وجود ذهنى را حل كرده . اما سخن ديگر او كه در بحث علم طرح كرده و علم را از گونهء « اضافهء اشراقيه » مىداند هيچ منافات و تناقضى با نظريهء كيف نفسانى او ندارد زيرا علم يا هر وجود خاصى از آن جهت كه بالاخره يك وجود امكانى فقرى است و تعلق اشراقى به مبدء قيوم خود دارد جز اضافه و ربط محض كه همان اضافهء اشراقيه است نمىباشد .\r\nاما همين وجود خاص امكانى از لحاظ اضافهء قابلى كه ناگزير بايد به ماهيت خود داشته باشد به ماهيت كيف نفسانى آن هم با حمل شايع صناعى حمل و اسناد مىيابد . لذا همان اضافه اشراقيه كه از لحاظ نسبت فاعلى غير از تعلق وجودى به مبدأ خود نيست از جهت نسبت قابلى به كيف تعلق مىپذيرد . و مقولهء كيف با حمل شايع صناعى بالذات ( نه حمل شايع صناعى بالعرض ) بر اين وجود علمى حمل مىگردد ، و مقولات معقولات نيز بر همين وجودى كه حقيقة كيف نفسانى است با حمل اولى ذاتى حمل مىگردد و مشكل وجود ذهنى بدين‌طريق حل مىشود .\r\nاما حاج ملا هادى سبزوارى در شرح منظومهء خود تصور كرده كه اگر وجود صور علميه از گونهء اضافه اشراقيه باشد ديگر ممكن نيست به حمل شايع صناعى از مقولهء كيف باشد زيرا اضافهء اشراقيه وجود است و وجود از آن جهت كه وجود است نه جوهرست و نه عرض . و با اين نظريه صورتهاى علمى را به‌كلى از داشتن ماهيت به حمل شايع پالوده ساخته و آنها را وجود محض بشمار آورده است غافل از اينكه اين سخن نقضى بر قاعدهء عقليه « كل ممكن زوج تركيبى له ماهية و وجود » مىباشد و اصلا قابل قبول نيست كه هستى علم ما همچون هستى خدا يك هستى محض و بدون هيچ ماهيت حقيقى است تا نتوان آن ماهيت را با حمل شايع بر آن حمل نمود . تنها علم در مرتبه ربوبى اين صرافت و محوضت را دارد كه از عروض هر ماهيتى بر كنار است . اگر كسى به دفاع از حكيم سبزوارى بگويد كه اگر علم به نظر او حقيقتا و در حمل شايع داخل در ماهيت كيف نيست لااقل به حمل اولى داخل در مقولات معقولات مىباشد ، پس بالاخره علم داراى ماهيت‌هاى معلوم است و وجود محض نيست . پاسخ اين سخن اين است كه از نقطه‌نظر اين حكيم اين ماهيات معلومات ماهيات حقيقى علم نمىباشند بلكه اين ماهيات با حمل اولى ذاتى به صورتهاى علمى تطبيق مىكنند كه اين حمل هم همانگونه كه خود حكيم صراحة مىگويد نوعى وجود تطفلى و مجازى است و اين‌گونه وجود تطفلى و مجازى براى همهء ماهيات و همهء اسماء و صفات در مرتبهء ذات ربوبى نيز تصور مىگردد ، اما نمىتوان گفت كه اين كثرات حقيقة در ذات ربوبى تحقق دارند .\r\n","page_name":" 21 ","page_number":37},
  {"content":"\r\n\r\n( تصور و تصديق ) در نظر بگيريم به اين نتيجه مىرسيم كه تصور و تصديق دوگونه از گونه‌ها و مراتب وجود آن هم وجود ذهنى است كه به ماهيات خارجيه وجود ذهنى مىبخشد و ماهيت‌هاى جهان بيرون از ذهن را در ذهن بازسازى و محقق مىسازند و اين نتيجهء بررسىهاى علمى پيرامون حقيقت و هستى عينى تصور و تصديق است . و اما تحقيق در مفهوم تصور و تصديق اين است كه به صورت اجمال گفته شود آنها از جملهء معلومات و معقولات ثانيه به اصطلاح منطق مىباشند « 10 »\r\nمعقولات ثانيه به اين اصطلاح مفاهيمى هستند كه فقط در فن منطق مورد بحث واقع مىگردند و چون تصور و تصديق از نقطه‌نظر مفهوم در رديف معلومات و معقولاتند نه از اقسام علم بدين مناسبت تعريف آنها امكان‌پذير مىباشد . اما اگر در زمرهء علم شمرده مىشدند تعريفشان امكان‌پذير نمىبود « 11 » .\r\n\r\n\r\n","description":"","footnote":"\r\n( 10 ) در اينجا « فيلسوف » تحليلى پيرامون معناى تصور و تصديق كه از مسائل منطق است به عمل مىآورد و اين تحليل به‌كلى از آن تحليل پيشين كه پيرامون ماهيت و وجود علم تصورى و تصديقى نشان داد جدائى دارد . زيرا كه در بحث پيشين از رابطهء ميان وجود و ماهيت علم تصورى و تصديقى گفت‌وگو به ميان آمد و آن بحثى بود كه از مسائل فلسفه به‌شمار مىآمد . اما در اين‌جا منظور اين است كه موضوع بحث از معقولات ثانيه به اصطلاح منطقى است ، نه از معقولات ثانيه به اصطلاح حكيم ؛ و اين بدان‌معنى است كه « عروض » عناوين منطقى به موضوعاتشان و « اتصاف » اين موضوعات به اين عناوين هر دو در ذهن باشد و اين عناوين به اندازه‌اى مجرد و عقلانى است كه هيچ تعلق و انطباقى به حقائق عينى و طبيعى ندارد . مثلا در « كليات خمس » كه گفت‌وگو مىكنيم ، از نفس كليات كه آيا انسان يا حيوان چگونه وجود دارند بحث نمىكنيم بلكه از « كليت كليات » و اينكه آيا يك كلى چگونه و با چه شرايطى « كليت » و عموميت دارد بحث مىكنيم و معلوم است كه كليت يك عرضى است كه تنها در ذهن پديد مىآيد و اتصاف هر يك از كليات نيز به اين عرض در ذهن مىباشد و قضيه‌اى هم كه از اين اتصاف و عارض و معروض تشكيل مىدهيم يك قضيهء مجرد و ذهنى خواهد بود كه به كلى از دائرهء هستىهاى عينى بيرون است . تصور و تصديق نيز بدين‌گونه وارد مسائل منطق مىباشند زيرا ما در فن منطق از « تصوريت » تصورات و از « تصديقيت » تصديقات بحث مىكنيم نه از خود علم تصورى و علم تصديقى .\r\n( 11 ) شايد مقصود « فيلسوف » از اينكه مىگويد : « اگر تصور و تصديق را از جهت علم تصورى و تصديقى در نظر بگيريم ديگر تعريفشان ممكن نيست » ، اين است كه علم تصورى و علم تصديقى از آن جهت كه علم مىباشد از بسائط خارجيه‌اى است كه از تركيب جنس و -\r\n","page_name":" 22 ","page_number":38},
  {"content":"\r\n\r\nدر هرحال چه آنها را از لحاظ حقيقت در نظر بگيريم و از شاخه هاى علم به حساب آوريم و چه آنها را از جهت مفهوم ارزيابى كنيم و در عداد معلومات و معقولات ثانيه آوريم ، بالاخره اين مطلب مسلم است كه تصور و تصديق دو امر بسيط مىباشند . اما از نقطه‌نظر حقيقت و مصداق گفته شد كه آنها دو نحوه از انحاء وجودند و وجود هم در هر مرتبه‌اى از مراتب خودش كه باشد بسيط است و با آنكه بسيط است تشخص ذاتى دارد و در تشخص به امرى زائد بر خود وجود نيازى نيست . و اما از جهت مفهوم باز هم بايد گفت كه بسيط بودن آنها محرز است . بدان‌سبب كه مفهوم تصور و تصديق هرچند از حقيقت علم محسوب نمىشوند « 12 »\r\n\r\n\r\n","description":"","footnote":"\r\n- فصل و حد و رسم حقيقى برخوردار نيست و ديگر در قالب‌هاى منطقى و از نقطه‌نظر فن منطق تعريفشان ميسر نمىباشد و تعريفشان از نقطه‌نظر علم از يك شرح اللفظ تجاوز نخواهد كرد .\r\nتوجيه ديگر سخن فيلسوف اين است كه اگر به تصور و تصديق از ديدگاه هستى علم نگاه كنيم و هستى علم هم همانگونه كه او معتقد است از جهت نسبت فاعلى يك اضافهء اشراقيه‌اى بيش نيست پس ديگر تصور و تصديق قابل تعريف ماهوى نمىباشد زيرا در اين صورت هستى علم يك تعلق و ربط محض آن هم تعلق و ربط اشراقى بيش نيست و رابطهء محض يك « وجود محمولى » استقلالى ندارد تا بتوان آن را در قالبهاى مفاهيم و الفاظ تعريف و شناسائى نمود .\r\nاما بهتر اين است كه بگوئيم تصور و تصديق از لحاظ وجود قابلى و ماهيت به حمل شايع كيف نفسانى است و از اين جهت از بسائط خارجى است كه نمىتوان آن را با جنس و فصل حقيقى تعريف كرد . هرگونه تعريفى از بسائط خارجى يك تحليل ذهنى و اعتبارى است كه به يك مبدأ و مأخذ حقيقت تركيبى منتهى نمىگردد .\r\n( 12 ) به‌طورى كه استنباط مىشود نظر « فيلسوف » از اينكه مفهوم تصور و تصديق از حقيقت علم محسوب نمىشود مفهوم منطقى تصور و تصديق است كه گفته شد از « معقولات ثانيه » به اصطلاح منطق است نه مفهوم فلسفى آنها كه از معقولات ثانيه باصطلاح فلسفى مىباشد . زيرا ماهيت علم تصورى و علم تصديقى به همان‌گونه كه قبلا گفته شد از مقولهء حقيقى كيف نفسانى است و هر مفهومى پس از شناخت هستى مطلق آن حقيقت است و پيش از شناخت وجودش مفهوم و ماهيت مىباشد .\r\nاصولا اين پرسش پيرامون معقولات ثانيه به اصطلاح منطق طرح مىشود كه اگر براستى اين‌گونه معقولات هيچ‌گونه ارتباطى و تعلقى به هستىهاى عينى ندارد و علم منطق نيز تماما از اين‌گونه معقولات تشكيل يافته است پس فائدهء منطق در راهنمائى خرد و دريافت حقائق هستى چيست ؟ منطقى كه به هيچ‌وجه قابل انطباق به واقعيات عينى نيست -\r\n","page_name":" 23 ","page_number":39},
  {"content":"\r\n\r\nولى بالاخره دو نوع از مفهوم جنسى علم خواهند بود كه بدان لحاظ بسيط مىباشند . و همانگونه كه سپيدى و سياهى دو نوع متمايز و بسيط براى رنگ مطلق مىباشند ، تصور و تصديق نيز بدين‌گونه مىباشند كه براى واحد جنسى و بسيط مفهوم علم مطلق دو نوع متمايز و بسيط شمرده مىشوند . اما اندراج انسان و فرس در تحت جنس حيوان و اندراج اسود و ابيض تحت يك واحد جنسى همچون كيف مبصر ، يكسان نيست ؛ زيرا واحدهاى نوعى همچون انسان و فرس ، كه بالاخره از مركبات خارجيه‌اند نه از بسائط ، از مأخذهاى جنسى و فصلى متفاوت ، تركب مىيابند و فرق ميان بسائط و مركبات خارجيه در همين‌جا به خوبى معلوم مىگردد ؛ زيرا جنس و فصلى كه براى بسائط خارجيه نظير علم تصديقى و علم تصورى و سياهى و سپيدى در نظر مىگيريم فرضى و اعتبارى است و اين بسائط هم در وجود و تحصل عينى و هم در جعل و تشكل جنس و فصل يعنى جهت مشترك و جهت امتياز تحليلى ذهنى هر دو يكسانند و تفاوت حقيقى ميان آنها نيست . اما در مركبات خارجيه جنس با فصل حقيقة با يكديگر مغايرت دارند و داراى مأخذهاى متفاوت عينى و خارجى مىباشند .\r\n\r\n\r\n","description":"","footnote":"\r\n- چگونه مىتواند راهگشاى فلسفه كه دانش هستىهاى عينى است قرار گيرد ؟ مفاهيم تصور و تصديق منطقى هم يكى از اين مسائل است كه در انطباق به علوم حقيقى ما نمىتواند به كار برده شود تا ثمرات علمى از آن بدست آيد . پاسخ اين سئوال اين است كه معقولات ثانيه با اين خصوصيات كه عروض و اتصافشان هر دو در ذهن است هرچند بسيار مجردند و به اين حد از تجرد بدون واسطه قابل انطباق به هيچ‌يك از حقائق هستى و عينى نمىباشند اما در عين‌حال اين معقولات ، با چند واسطه از نهادهاى هستىهاى عينى بدست مىآيند و بالاخره به نوعى از گوناگونيهاى حقائق هستى حكايت مىكنند . مثلا كليت يا عموميت كليات و عمومات هر چند كه يك پديده و عارضهء عقلانى است اما از يك « وجه مشترك » كه احيانا در ميان گروهى از موجودات و حقائق عينى حكمفرمائى مىكند حكايت مىكند . اين « وجه مشترك » عينى را گاهى « فيلسوف » در كتاب اسفار به « مشترك تحصلى » تعبير كرده است اما نگارندهء اين سطور تفسيرى بر « مشترك تحصلى » نگاشته است كه خوانندگان در كتاب « هرم هستى » مطالعه خواهند كرد . و خلاصهء نظر اين نگارنده اين است كه قدر مشترك تحصلى چيزى به‌جز فرد بالذات كه طبيعت و ماهيت كليه با حمل شايع ذاتى بر آن تطبيق مىكند ، نيست .\r\n","page_name":" 24 ","page_number":40},
  {"content":"\r\n\r\n\r\nبررسى در چيستى تصور و تصديق\r\nاكنون كه اين مطالب به‌عنوان مقدمه معلوم گرديد و آشكار شد كه هر يك از تصور و تصديق نوعى بسيط از ماهيت بسيطهء علم مىباشد و علم جنس و ما به الاشتراك آنها بشمار مىرود ، كه گفته شد در عين‌حال همين جنس با انواع و ما به الامتيازات خود متحد و يكسان است ، خوب مى - توانيم بفهميم كه رأى كسانى كه تصديق را تركيبى از امور چهارگانه پنداشته‌اند تا چه حد از مرز حقيقت بدور است و اين سخن از امام « فخر الدين رازى » شهرت يافته است . باز از روى همان مطالبى كه گفتيم خواهيم دانست كه دستهء ديگرى كه تصديق را حكم ، كه در حقيقت فعلى از افعال نفس مىباشد ، خوانده‌اند چه‌قدر به خطا رفته‌اند .\r\nدر حالىكه كاملا روشن است تصديق بخشى از علم انفعالى است و علم انفعالى چيزى است كه نسبتش با نفس به‌گونهء پذيرش و انفعال است نه به طريق تأثير و فعل و با اين ترتيب چگونه مىتوان تصديق را از افعال و اعمال و ابتكارات نفس تعريف نمود « 13 » .\r\n\r\n\r\n","description":"","footnote":"\r\n( 13 ) يكى از تقسيماتى كه براى علم شده و فراگيرندهء اين اقسامى است كه « فيلسوف » در اين مقام ذكر كرده عبارت از اين است : علم يا فعلى است يا انفعالى و يا نه فعلى است و نه انفعالى . اما علم فعلى مانند علم بارى تعالى « به ما سوى ذات » و مانند علم ساير علل به معلومات خود . و علم انفعالى همچون علم خردمندان و دانايان به اشيائى كه از معلومات آنها نيست و اين دانايان بايد با نحوى از تغيير و انفعال و اكتساب اشيائى را كه ذاتا به آنها تعلقى ندارد تحصيل و درك نمايند . قسم سوم علمى است كه نه فعلى است و نه انفعالى و آن علمى است كه ذات عاقل به ذات خود دارد كه گفته شد از گونه‌هاى علم حضورى است .\r\nدر اينجا اين توضيح لازم به نظر مىرسد كه علم فعلى به‌گونه است يكى علم فعلى كه به معنى اضافهء اشراقيه است و فعل در اين مقام به معنى ايجاد و تأثير و صدور و افاضه مىباشد و هرگز به معنى مقولهء فعل كه در آن تدرج مأخوذ است نمىباشد . و ديگرى علم فعلى كه از مقولهء فعل است مانند علم مهندس به ساختمان يا علم گوينده به كلماتى كه مىخواهد تلفظ نمايد .\r\nقسم ديگرى از علم وجود دارد كه هم فعلى است و هم انفعالى است و اين مانند علمى است كه شخص درك‌كننده از خارج بدست مىآورد و در عين‌حال اين علم در واهمه و حتى در رفتار و كردار وى تأثير مىگذارد .\r\n","page_name":" 25 ","page_number":41},
  {"content":"\r\n\r\nو هم‌چنين با روش عدهء ديگرى هم كه گفته‌اند ، در علوم تصديقى تصور به نحو اشتراط مأخوذ است نه بر وجه جزئيت و دخول ، ممكن نيست توافق كنيم . زيرا حق اين است كه مفهوم تصور از تصديق جدا نيست و در جعل و وجود تصور جزء ماهوى و تحليلى تصديق است و به همان نحو كه جنس در ماهيت نوع بسيط خود دخالت ماهوى دارد تصور نيز به همان نحو در ماهيت تصديق نقش بنيادى و تحليلى دارد « 14 » .\r\nبرخى ديگر فكر ديگرى انديشيدند كه آن هم با مشرب و مسلك حق و تحقيق وفق نمىدهد و آن اين است كه گفته‌اند لفظ « تصور » يك مشترك لفظى و فنى است و در اصطلاح به دو معنى متفاوت آمده است :\r\nيكى به معنى مطلق دانش و شناخت است و ديگرى به معنى تصورى است كه در مقابل تصديق قرار دارد . و آن تصورى كه در مفهوم تصديق يا بطور شرط دخالت دارد ، چنان كه حكما گفته‌اند ، و يا بر وجه جزئيت\r\n\r\n\r\n","description":"","footnote":"\r\n( 14 ) در اين تحليل تصور به معنى لابشرط است كه مقسم بخش‌هاى تصور و تصديق مىباشد و معلوم است كه « تصور لابشرط » به منزلهء جنس تحليلى براى هر دو قسم خود كه يكى تصور قسمى و ديگرى تصديق است مىباشد . « تصور لا به شرط مقسمى » هم دخالت بنيادى در « تصور قسمى » دارد و هم در تصديق ، كه قسيم و مقابل تصور قسمى است دخالت بنيادى دارد . يك اشكال مهم در اين مقام اين است كه اگر تصور مقسم عينا تصور قسم است « اتحاد قسم و مقسم » حتى در مفهوم لازم مىآيد كه به‌كلى سيستم تقسيم منطقى را واژگون خواهد كرد . و اگر اين‌چنين نيست كه تصور مقسم عينا همان تصور قسم است پس تفاوت آنها چگونه است و با چه قيد و شرطى مىتوانيم تصور قسم را از تصور مقسم جدا سازيم ؟\r\nاگر از حل اين دشوارى هم فارغ شديم اشكال ديگرى به ميان مىآيد كه مجددا سيستم تقسيم‌بندى علم را به نارسائى مىگرايد و آن اشكال اين است فرض مىكنيم كه تصور قسمى با تصور مقسمى تفاوت قسم و مقسم دارد و از اين لحاظ تقسيم علم بدون خدشه مىباشد اما مگر نه اين است كه تصور بايد در تصديق موجود باشد و تصديق همان تصور بعلاوهء حكم است و حكم هم كه به كلى از مقسم علم بيرون است ؟ اگر براستى چنين است پس در اين هنگام بخشى از تقسيم كه تصور است با بخش ديگر آن كه تصديق است يگانه و يكتا مىگردد و اين خود نوعى اجتماع متقابلين خواهد بود كه هم فىنفسه محال است و هم صورت منطقى تقسيم را به نابودى مىكشاند .\r\n","page_name":" 26 ","page_number":42},
  {"content":"\r\n\r\nدر آن موجود است ، بطوريكه محدثين « 15 » مىگويند ، تصور به معنى دوم كه به معنى تصور مقيد به عدم حكم و در طرف مخالف تصديق است مى - باشد نه آن تصور كه به معنى مطلق علم است و در مقام « واحد مقسمى » قرار دارد .\r\nاين گفته به هيچ‌وجه درخور رسيدگى و پذيرش نيست زيرا بحث ما اكنون در شناخت حقيقى مفهوم تصور و تصديق است و تقسيم منطقى هم در حقيقت يا نوعى تعريف و شناخت حقيقى و حدى اشياء است و يا در رديف شرح الاسم و اقوال شارحهء اشياء مىباشد . و ممكن نيست كه در اين تقسيمات منطقى افراد يكى از اقسام را در ماهيت قسيم ديگر به‌نحوى از انحاء اخذ و تركيب نمائيم ، و از آن شناخت حقيقى حدى يا قول شارح بدست آوريم ، چه اين تركيب از راه شرطيت باشد و يا بر وجه جزئيت و مداخلهء عينى آن جزء در مجموع .\r\n« 16 » از اين گذشته اگر بدين‌روش اخير روى موافق نشان دهيم و قبول كنيم تصور با آنكه در مقابل تصديق است ، در ماهيت تصديق دخالت دارد ناگزيريم زير چندى از مفاسد و توالى فاسده صحه بگذاريم و بگوئيم كه حكماى قديم كه گفته‌اند تصور شرط تصديق است آنها در حقيقت شيئيت تصديق را به نقيض « 17 » خود مشروط كرده‌اند ، و دانشمندان اخير\r\n\r\n\r\n","description":"","footnote":"\r\n( 15 ) ممكن است منظور « فيلسوف » از « محدثين » به صيغهء مفعولى احداث باشد كه مراد مستحدثين و حكماى متأخرين باشد و ممكن است گروه روات و اصل حديث كه نوعا متكلمان مىباشند مورد نظر باشند و چون « امام فخر الدين رازى » متفكر بزرگ اسلامى صاحب اين نظريه است « فيلسوف » تصور كرده است كه انديشهء او نمايانگر انديشهء گروهى همهء متكلمان و محدثان مىباشد . و شايد هم در علم الحديث تصديق تركيبى از تصورات و حكم به معنى عقيده و ايمان آمده باشد .\r\n( 16 ) قول « شارح » عبارت از پاسخ پرسش « نخستين » است و تعريف « حدى » و « رسمى » پاسخ پرسش « از گوهر » شىء است . يك نوع تعريف ديگر كه حتى از قول شارح و پاسخ پرسش نخستين بدوىتر است تعريف لفظى است كه معمولا در لغت‌نامه‌ها از آن استفاده مىشود و آن را شرح اللفظ گويند .\r\n( 17 ) مسلما مقصود از « نقيض » در اين مقام نقيض منطقى كه سلب شىء است نمىباشد بلكه مقصود مقابل يا معاند شىء است كه اجتماع متقابلين را بوجود مىآورد . البته هر اجتماع متقابلين بالاخره مستلزم اجتماع نقيضين خواهد بود زيرا تقابل سلب و ايجاب تقابل اصلى -\r\n","page_name":" 27 ","page_number":43},
  {"content":"\r\n\r\nهم كه مىگويند تصور جزء تصديق است ، شىء را با نقيض خود تركيب نموده‌اند و گروه سومى كه مدعى شده‌اند كه تصديق غير از تصور بعلاوهء حكم نيست تصديق را مجامع و هماهنگ با نقيض خود قرار داده‌اند و معلوم است كه به هيچ‌يك از اين تفسيرهاى ناروا كه مشتمل بر اين توالى فاسده است نمىتوان تسليم گرديد .\r\n\r\nيك توجيه ناموجه\r\nعذر برتر از گناه توجيهى است كه شارح مطالع بر اين طرز فكر افزوده است و « سيد شريف » نيز آن را در حاشيهء « شرح مطالع » و حاشيهء « شرح الرساله » قبول و تأييد كرده است و خلاصهء توجيه اين است كه ميگويد :\r\n« اعتبار يك بخش در بخش ديگرى از يك تقسيم منطقى ، آنطور هم كه تصور شده محال و نامعقول نيست ، زيرا آن تصورى كه در حقيقت تصديق به‌عنوان شرط يا جزء اخذ مىشود ، مفهوم تصور نيست بلكه مصداق و فرد اين مفهوم است كه به نحوى از انحاء در حقيقت تصديق دخالت ماهوى مىيابد .\r\nو آن مصاديق و افراد عبارتند از تصورات سه‌گانه ؛ تصور موضوع و تصور محمول و تصور نسبت حكميه ، كه به ضميمهء حكم يك واحد حقيقى تصديق را به‌وجود مىآورند . و اين تصورات چيزهائى هستند كه مفهوم كلى تصور بطور صدق عرضى بر آنها تطبيق و شمول مىيابد و هيچ‌گونه محذورى در بين نيست كه يك حقيقتى همچون تصديق به معروضات و مصاديق نقيض خود مقيد يا مشروط گردد . »\r\nسپس نويسندهء مزبور براى اثبات اين نظريه به مثالهاى رايجى نيز\r\n\r\n\r\n","description":"","footnote":"\r\n- است و انواع و اقسام متقابلات از اين تقابل اصلى سرچشمه مىگيرد اما تقابل تصور و تصديق متناقضين نيست .\r\n","page_name":" 28 ","page_number":44},
  {"content":"\r\n\r\nتوسل جسته و اشيائى را مانند نماز كه به وضو مشروط است و خانه كه از ديوار و اجزاء ديگر تركيب مىيابد به‌عنوان شاهد و مثال گوياى صدق نظريهء خود ذكر كرده و توضيح مىدهد كه :\r\n« وضو از جنس نماز نيست و مغاير با نماز است اما مع الوصف نماز به وضو مشروط است و هم‌چنين ديوار ، خانه نيست و چيزى است كه مفهوم غير خانه بر آن تطبيق مىكند اما با اين وجود خانه از ديوار و از چيزهائى كه خانه نيست تشكيل مىيابد . و بنابراين نماز به چيزى كه نماز نيست مشروط شده و خانه از چيزى كه خانه نيست تركيب يافته است . »\r\nاما با تمام اين احوال بايد متوجه بود كه نگارندهء اين مطلب از اين نكته غفلت ورزيده كه اين عذرتراشى و شاهد و مثال‌آورى به نماز و وضو و خانه و ديوار خانه در روش تحليلى و دور انديشمندانهء فلسفه تأثيرى نخواهد داشت و در حقيقت اين طرز استدلال از خانهء عنكبوت هم سست بنيادتر مىباشد تا چه رسد به اينكه براى ما قابل رسيدگى و قبول باشد . به جهت اينكه به همان نحو كه اشارت كرديم سخن ما در اين مقام پيرامون تحصيل معنى حقيقى تصديق است و اينكه شناخت ماهيت تصديق چگونه است و يا شرح الاسم آن از چه قرار است و در اين مقام به هيچ‌وجه از وجود تصديق و پاسخ و پرسش از هستى آن گفت‌وگو نمىكنيم « 18 » و همانطور كه گفتيم در مقام شناخت منطقى مفهوم تصديق نمىتوانيم شناخت مفهومى قسمى را از افراد قسم ديگر كه در طرف\r\n\r\n\r\n","description":"","footnote":"\r\n( 18 ) پرسش از اصل هستى شىء كه سؤال از « وجود محمولى » است به‌وسيلهء « هل بسيطه » طرح مىشود و اين يك سؤال فلسفى است كه مربوط به مباحث انتولوژيك  ) cigolotnO (  است . پرسش‌هاى شرح الاسم و حد و رسم همانگونه كه « فيلسوف » اشاره مىكند نمىتواند ناظر به وجود اشياء باشد . به نظر اين نگارنده يكى از معانى « ما بعد الطبيعه » انتولوژى است كه پرسش از اصل هستى اشياء را پاسخ‌گوئى مىكند و نام اين پرسش در اصطلاح ما « هستى » است . اما اگر پرسش‌ها از روابط هستىها با يكديگر باشد كه آن را -\r\n","page_name":" 29 ","page_number":45},
  {"content":"\r\n\r\nمخالف قسم اول قرار دارد بدست آوريم و اگر مىتوانستيم احيانا مفهومى را از افراد مفهوم مقابل و مباين خود بشناسيم و يا قسمى را با افراد قسم مقابل خود تركيب نمائيم بسيار آسان بود كه در تقسيم حيوان به انواع و اقسام آن نيز از اين روش استفاده كرده و بگوئيم حيوان به انسان و نوع ديگرى كه ، به جاى سه تصور ، از سه فرد انسان تشكيل مىيابد ، و يا نوعى كه به سه فرد انسان مشروط است ، بخش مىگردد و ترديدى نيست كه اين‌گونه تقسيم از درجهء اعتبار منطقى ساقط است به دليل اينكه اصولا توقف چيزى در وجود بر چيزهاى ديگرى كه از مقدمات وجودى آن هستند از احوال و مشخصات وجود آن شىء مىباشد و اين توقف البته در پيدايش هستى اشياء كاملا مشهود است . اما اين توقف و وابستگى به هيچ‌وجه ارتباطى به تقرر ماهوى آن شىء ندارد « 19 » .\r\nكسانىكه محال بودن تركيب يا اشتراط چيزى را به نقيض همان شىء نتوانسته‌اند باور نمايند و بالنتيجه نپذيرفته‌اند كه اين‌گونه تركيب و اشتراط محذور تنافى و معاندت ميان جزء و كل و شرط و مشروط را به ميان خواهد آورد پيش خود همين فكر را كرده‌اند كه اگر اين محذور را براستى محذور جدى فرض كنند آنگاه ناگزير خواهند بود كه ميان « واحد » و « كثير » هم همين محذور تنافى را در نظر گرفته و بگويند پس\r\n\r\n\r\n","description":"","footnote":"\r\n- اصطلاحا « وجود رابط » مىگويند آنگاه ديگر پاسخ و پرسش مربوط به ما بعد الطبيعه و فلسفهء اولى نيست بلكه در گروه « علوم » قرار مىگيرد كه به عقيدهء ما گروه « استىها » است ، با اين گروه‌بندى و تفاوت ميان « هستى » و « استى » ما به صورت يك انديشهء متديك مىتوانيم تفاوت ميان فلسفه كه عمدتا « انتولوژى » است و علوم ، شناسائى كنيم و در هرحال پرسش و پاسخ از « چيستى » تصور و تصديق نه از گروه فلسفهء انتولوژى است و نه در عداد پرسش‌ها و پاسخ - هاى علمى واقع مىگردد بلكه به عهدهء مباحث الفاظ منطق  scitnomeS  است كه از حدود و تعاريف بررسى مىكند .\r\n( 19 ) خلاصهء اين سخن اين است كه در هستى بخصوص در سير پديده‌هاى طبيعى ممكن است يك شيئى مانند يك واحد طبيعى يا يك واحد صناعى به اشياء ضد و نقيض خود وابستگى داشته باشد مانند علت‌هاى « اعدادى » كه وجود و عدمشان در تحقق مطلوب دخالت دارد اما اين توقف و دخالت در تشكل ماهيت قابل قبول نيست . توقف و وابستگى در تشكل يا « تجوهر » ماهيات به‌گونه‌اى ديگر است كه نام آن « تقدم و تأخر جوهرى » است .\r\n","page_name":" 30 ","page_number":46},
  {"content":"\r\n\r\nكثير هم كه مناقض با واحد است بدون شك از واحد تركيب يافته و اين هم از قبيل تركيب شىء از نقيض خود مىباشد و بايد محال باشد . در صورتىكه معلوم است كه كثير از واحد تشكل پذيرفته و واحد جزء كثير است و جزء هرگز نمىتواند منافى با كل باشد .\r\nاما با اندك توجه به نكته‌اى كه ما در تفاوت ميان شناخت « ماهيت » اشياء و شناخت « وجود » آنها گفتيم مشكل آنها به‌كلى بر طرف خواهد شد زيرا تركيب شىء از چيزهائى كه مغاير با ذات آن شىء است اگر هم واقعيت داشته باشد و از محذور اجتماع متناقضين خالى باشد تنها در وجود مركبات آن هم تركيبات غيرحقيقى كه از داشتن يك واحد حقيقى و طبيعى برخوردار نيستند امكان‌پذير خواهد بود نه در ماهيات امور حقيقيهء نوعيه و انواع حقائق طبيعيه و مخصوصا حقائقى كه از بسائط خارجيه مىباشند . و بطور كلى در تركيب ماهيات حقائق طبيعى اين محذور قابل انكار نيست كه جزء يك ماهيات نوعيه هرگز نمىتواند منافى و معاند با آن ماهيت نوعيه باشد و تصديق هم يكى از همين انواع حقائق بسيطه است كه ممكن نيست حقيقتش از چيزهائى منافى و معاند با ذاتش تشكل يابد « 20 » .\r\n\r\nنظريهء ما\r\nپس از تمامى اين مقدمات حق مطلب اين است كه در تقسيم علم به تصور و تصديق با استفاده از سخنان انديشمندان بگوئيم : « كه حصول\r\n\r\n\r\n","description":"","footnote":"\r\n( 20 ) پاسخ آسان‌تر و صحيح‌تر اين است كه تركيب يا اشتراط به امر « مغاير » اصولا با نوع تركيب يا اشتراط به امر « منافى » و « متناقض » يا « متقابل » متفاوت است .\r\nزيرا هر مغايرى معاند يا منافى و يا مناقض نيست . اگر فرضا قبول كنيم كه هيچ چيز نه در هستى و نه در ماهيت نمىتواند مشروط به شرط منافى و مناقض خود باشد و به همين‌گونه ممكن نيست كه جزء منافى و مناقض با كل باشد اما هرگز اين بدان معنى نيست كه هيچ جزئى از اجزاء نمىتواند مغاير با كل خود باشد . مثال نماز كه مشروط به وضو است و خانه كه از ديوار تركيب مىيابد بدين‌گونه نيست كه مشروط به شرط منافى و يا تركيب از جز مناقض خود يافته باشد ، بلكه نماز مشروط به شرط وضو كه مغاير با نماز است مىباشد و خانه نيز از ديوار و آجر كه با خانه مغايرت دارد تركيب مىيابد و هيچ محذورى هم در بين نيست زيرا اينها شرائط مغايرند نه منافى .\r\n","page_name":" 31 ","page_number":47},
  {"content":"\r\n\r\nصورت در عقل ، عبارت از علم حصولى است ، يا تصورى است كه حكم نيست و يا تصورى است كه عينا حكم است ، و يا مستلزم حكم است » « 21 » .\r\nحال كه علم به اين « دوگونه تصور » بخش گرديد تصور دوم را تصديق مىگوئيم و تصور اول را به نام ديگرى جز تصور نمىناميم . و گفتار دانشمندان هم در اين باب كه علم يا تصور به تنهائى است و يا تصورى است كه همراه با حكم است به همين سخن بازگشت مىدهيم كه تصديق جز نوعى تصور نيست و اينكه دانشمندان تصديق را « تصور با حكم » تفسير كرده‌اند بايد متوجه بود كه منظورشان از اين همراهى با حكم « هم‌زيستى » اتفاقى يا وجودى دو چيز با يكديگر نيست . زيرا معنى « هم‌زيستى » اين است كه اعتراف كنيم براى هر كدام موجوديت مستقلى است كه هيچ‌كدام عينيت با وجود ديگرى ندارد و اين دو وجود با يكديگر هم‌زيستى و يا تركيب انضمامى پيدا مىكنند و يا يكى به ديگرى مشروط و مقيد مىگردد . و البته بايد معترف بود كه هم‌زيستى بدين معنى هم به نظر بدوى مورد پسند عامه است ، و هم از صورت ظاهرى سخنان دانشمندان فهميده مىشود « 22 » . و اين كه گفته‌اند تصديق تحقق نمىيابد\r\n\r\n\r\n","description":"","footnote":"\r\n( 21 ) استلزام در اين موضع بدان معنا است كه واحد بسيطى را هر اندازه هم كه در بساطت و وحدت كامل باشد مىتوانيم در تحليل عقلانى به ما به الامتياز و ما به الاشتراك تحليل نمائيم سپس اين اجزاء تحليلى را همچون جنس و فصل مركبات لازم و ملزوم يكديگر قرار دهيم . براساس همين اصطلاح ماهيت را در تحليل عقلى از لوازم و آثار وجود مىدانيم هرچند كه در عين و ذهن وجود عينا همان ماهيت است . بنابراين « لزوم » در اينجا به معناى تأثير و عليت نيست بلكه به معناى نوعى استنتاج و انتزاع است كه آن را لزوم ذهنى يا عقلى گويند .\r\n( 22 ) اگر « همزيستى » يا « همراهى » حكم با تصورات به معناى « معيت اتفاقيه » باشد ضابطهء تقسيم منطقى علم به تصور و تصديق نقض خواهد شد زيرا همانگونه كه در ضابطه و معيار تقسيم گفته شد در يك تقسيم صحيح و داراى اعتبار بايد يك واحد مبهم مقسمى بر تمام اقسام انطباق و سريان ذاتى داشته باشد به‌طورى كه مقسم فراگيرنده و يگانه با هر كدام از اقسام خود باشد . و اگر حكم كه ملاك اصلى تصديق است تنها يك معيت اتفاقى با تصورات باشد لازم مىآيد كه تقسيم علم به تصور و تصديق تقسيم علم به تصور و تصور باشد ، و تصديق ذاتا از دائرهء اين تقسيم بيرون و بيگانه افتد . و در صورتىكه معيت ، معيت لزوميه باشد بايد حتما اين معيت لزوميه يا از قبيل علت و معلول باشد و يا از قبيل دو معلول كه بطور مساوى -\r\n","page_name":" 32 ","page_number":48},
  {"content":"\r\n\r\nمگر هنگامى كه تصورات سه‌گانه تحقق يافته باشد ، قهرا كوته نظران به ظاهر اين جمله مىنگرند و چنين بدست مىآورند كه مراد از تصورى كه بايد در ماهيت تصديق تحقق بنيادى داشته باشد تصورى است كه مباين و مقابل با تصديق و در عين حال شرط و مجامع با تصديق است . اما يك نظر واقع‌بينانهء اين تشخيص ناروا را مردود مىسازد و « معيت » يا هم زيستى تصور و تصديق را به يك نوع معيت تحليلى و ذهنى تفسير مىكند و اين معيت و هم‌زيستى تحليلى چيزى است كه پيوسته ميان جنس و فصل تمام انواع حقائق هستى چه در مركبات و چه در بسائط خارجيه حكمفرما مىباشد . اگر مىگوئيم تصديق بايد « با » تصورات سه‌گانه همراه باشد مانند اين است كه در توضيح حقيقت و ماهيت نوعيهء انسان مىگوئيم انسان حيوانى است كه « با » ناطق توأم مىباشد . و مسلم است كه در اينجا و در هر جنس و فصلى معيت هرگز به معنى آن نيست كه براى حيوان وجودى و براى ناطق وجود ديگرى است كه احيانا با يكديگر هم‌زيستى و پيوستگى دارند و مجموعهء آنها انسان را به‌وجود آورده است كه پديده‌اى حاصل جمع از اين هم‌زيستى است . بلكه مقصود اين است كه ذهن تحليل‌گر ما مىتواند انسان را مورد بررسى تحليلى خود قرار دهد و نتيجهء اين بررسى تحليلى اين است كه دو معنى متفاوتى كه يكى مبهم و مشترك و ديگرى مشخص و متحصل است بدست مىآوريم كه به معنى تعريف حدى ماهيت انسان خواهد بود . اما در عين حال جاى ترديد نيست كه اين دو مفهوم تحليلى « اشتراكى » و « اختصاصى » تنها از طريق يك آزمايش تحليلى آن هم براى خود ذهن بدست آمده و در خارج از محيط ذهن هر دو با يك وجود واحد تحقق و تحصل پذيرفته‌اند و در هستى عينى به هيچ وجه جدائى از يكديگر ندارند « 23 » .\r\n\r\n\r\n","description":"","footnote":"\r\n- به يك علت مربوطند . حكم نه مىتواند معلول تصور باشد و نه ممكن است تصورات و حكم را دو معلول مساوى براى يك علت واحده فرض نمائيم . و در نتيجه اين سخن كه تصديق تصور به « همراهى » حكم است ناموزون خواهد بود .\r\n( 23 ) در اكتساب حدود و تعاريف چه در مركبات و چه در بسائط روشى كه فلسفهء -\r\n","page_name":" 33 ","page_number":49},
  {"content":"\r\n\r\n\r\nنتيجهء بحث\r\nنتيجهء تحقيق در « ماهيت » تصور و تصديق اين است كه اصولا هر جنس و فصلى همچون حيوان و ناطق كه براى انسان جنس و فصل شمرده مىشود پيوسته در هستى خود يكتا و يكسانند ولى در بررسى معانى تحليلى به دو گروه متفاوت « اشتراكى » و « اختصاصى » تحليل و جدائى پيدا مىكنند . اما اين تحليل و جدائى به هيچ‌وجه نمايانگر دوگونگى آنها در يك واحد هستى نيست در تصور و تصديق هم كه گفته مىشود تصديق همان\r\n\r\n\r\n","description":"","footnote":"\r\n- اسلامى ارائه مىدهد هم يك روش تجربى است و هم به‌طورى كه « فيلسوف » در تعريف تصور و تصديق بررسى كرده تحليلى است . اما اينكه يك روش تجربى است بخاطر اينكه اين مفاهيم اشتراكى و اختصاصى را تنها از بررسىهاى تجربى خود روى شىء مورد تعريف بدست مىآوريم و به‌طورىكه اين نگارنده تحقيق كرده است ما همهء معانى مشترك و اختصاصى را از يك شناسائى تجربى از « فرد بالذات » آن هم به‌وسيلهء حمل شايع بالذات مىتوانيم با درك تجربى خود بدست آوريم و پس از بدست آوردن اين معانى به سهولت آنها را با يكديگر تركيب كرده و جنس و فصل را با ترتيب منطقى خود هم‌آهنگ مىسازيم و سپس اين اجزاء حديه را باز به صورت آزمايش تجربى بر محدود طبيعى خود كه همان فرد بالذات است حمل و تطبيق مىنمائيم تا به خوبى معلوم گردد كه اين تعاريف تعلق ذاتى به محدود و معرف طبيعى خود دارد . فلسفهء اسلامى پيوسته هشدار مىدهد كه هيچ‌گاه حدود و تعاريف از برهان بدست نمىآيد تنها از طريق بررسى تجربى در محدود و تركيب معانى بدست آمده ممكن است كه به تعاريف و حدود حقائق نائل گرديم .\r\nويتگنشتاين  ) nietsnegttiW (  براى اكتساب حدود روش مخصوص انديشيده كه نام آن را  ) ecnalbmeser ylimaF (  گذاشته است . اين روش در برابر روش دوگماتيزم سقراط ، كه از طريق تعريفات لفظى مىخواسته به حقائق وقوف يابد . دورى مىجويد . مع‌الوصف خويشتن را در اين دام افكنده و از طريق قياس مشابهت به تعريف كلى رهنمون مىگردد . اما به نظر مىرسد كه طريقهء ما بخصوص با استفاده از فرد بالذات تجربى از روشهاى ديگر اطمينان‌بخش‌تر و بىاشكال‌تر مىباشد .\r\n( 24 ) اصولا تركيب بر دوگونه است : تركيب مقدارى و تركيب غير مقدارى .\r\nتركيب مقدارى مانند تركيب جسم از اجزاء اتميك و غير اتميك . يا تركيب خطوط هندسى از پاره‌خطهايى كه يك شكل هندسى را به‌وجود مىآورد و تركيب غير مقدارى يا تركيب انضمامى است كه براى وجود عرض در موضوع حاصل مىشود ؛ يا تركيب اتحادى است كه از اجزاء خارجيهء جسم در تجوهر اجسام به‌دست مىآيد و اين اجزاء جوهرى عبارتند از ماده و صورت ؛ و يا تركيب اتحادى است كه از اجزاء تحليلى عقلى در ذهن پديدار مىشود و يا -\r\n","page_name":" 34 ","page_number":50},
  {"content":"\r\n\r\nتصور با حكم است ، همين قاعدهء تحليلى حكمفرما است و برطبق اين قاعده پيوسته آنها با يك وجود واحد و بسيط تحقق مىيابند در عين آنكه در تحليل عقلانى همين هستى واحد به دو معنى اشتراك و اختصاص تفاوت ذهنى پيدا مىكنند . و خلاصه آنكه تصديق در واحد هستى خود همان تصورى است كه در هستى حكم تعين و حصول پيدا كرده و با حكم يك واحد از هستى را به‌وجود آورده است و هيچ‌گونه تغايرى ميان هستى عينى حكم و هستى عينى تصور نيست . با خواست خداوند متعال بعد از اين هم در اين زمينه گفت‌وگو خواهيم داشت و توضيح بيشترى خواهيم داد .\r\n\r\n\r\n","description":"","footnote":"\r\n- تركيب اتحادى است كه ميان ماهيت و وجود حكمفرمايى مىكند . بالاخره تركيب ميان جنس و فصل از نوع تركيب اتحادى است كه از اجزاء تحليلى عقلى تحقق مىيابد . اين بدان معنى است كه اين اجزاء تحليلى در خارج از ذهن تنها از يك وجود واحد برخوردارند و جنس و فصل دو وجود انضمامى ندارند . وقتى كه در مركبات خارجيه اين‌گونه تركيب اتحادى حكمفرما باشد ، در بسائط خارجيه همچون اعراض اين تركيب اتحادى ميان معنى مشترك و معنى اختصاصى اشد و اكد خواهد بود . « فيلسوف » در اينجا معتقد است كه هر يك از تصور و تصديق نوعى بسيط خارجى براى مقسم خود كه علم است ، به‌شمار مىرود و بالنتيجه در تصديق تصور و حكم با تركيب اتحادى جنس و فصل ، آن هم جنس و فصلى كه در بسائط خارجيه است ، آميختگى دارند و تركيب ميان آنها يك تركيب اتحادى است كه جز در اعتبار ذهن اين تركيب دانسته نمىشود ؛ و حتى اين تركيب به‌سان مركبات خارجيه نيست كه لااقل در خارج از ذهن يك مأخذ حقيقى مىتوان براى آن با نيروى انديشه دست يازى كرد . يكى از نشانه‌هاى تركيب اتحادى در بسائط خارجيه اين است كه مابه‌الامتياز عين مابه‌الاشتراك است ؛ يعنى از همان مأخذ حقيقى كه جنس مشترك به‌دست مىآيد عينا از همان مأخذ فصل اختصاصى انتزاع و استخراج مىشود .\r\n","page_name":" 35 ","page_number":51},
  {"content":"\r\n . \r\n","description":"","footnote":"","page_name":" 36 ","page_number":52},
  {"content":"\r\n\r\n\r\nفصل دوم هستى تصور و تصديق\r\nگفته شد از برخورد ذهن با اشياء و حقائق عينى اثرى در ذهن پديد مىآيد « 1 » كه آن را صورت حاصله ( علم حصولى ) مىناميم و اين صورت كه نمودى از ماهيات و حقائق اشياء است چه در « نزد » ذهن باشد ، و چه ذهن به‌گونهء « ظرفيت » با اين صورت حاصله ارتباط پيدا كرده باشد ، و چه آنكه تغيير عبارت داده و بگوئيم كه صورت حاصله يك سنخ وجودى است كه در نهاد يا در نزد وجود ديگرى همچون ذهن حصول يافته است ، بالاخره تمام اين تعبيرات الفاظى مختلفى است كه به يك معنى بازگشت مىكند و آن هستى اين صورت علميه است . زيرا « حصول » عينا همان معنى وجود را مىفهماند « 2 » و « وجود ذهنى » هم غير از همين صورتى كه\r\n\r\n\r\n","description":"","footnote":"\r\n( 1 ) علم حصولى بدين‌گونه تفسير شده كه عامل فعل و تأثير در اين رويداد ذهنى اشياء و حقائق عينى است كه مستقل و بيرون از ذهن است ، و عنصر انفعال و پذيرندهء اين رويداد لوح نفس و يا مراتب قواى گوناگون درك مىباشد . و روى همين اصل گاهى به دنبال علم حصولى كلمهء « انفعالى » را نيز ضميمه مىكنند تا خوب معلوم گردد كه قواى دراكهء ذهن در اين‌گونه علم هيچ نقش فعل و ابتكار را ندارد و اين اشياء خارجى هستند كه روى قواى ذهنيه اثر مىگذارند . اما اين سخن از سوى برخى از فلاسفهء اسلامى از جمله « فيلسوف » مؤلف پذيرفته نيست ؛ زيرا اين گروه از فلاسفه صوتهاى « ادراكيه » را به « حضور » و « مثول » در نزد عاقل مىدانند نه به‌وسيلهء « ارتسام » و « انتقاش » در لوح نفس . اما به نظر اين نگارنده « انفعال » همچون « اضافه » از لوازم و پىآمدها و يا از علل اعدادى درك حصولى محسوب است و همانگونه كه علم از حقائق « ذات اضافه » است اما خود اضافه نيست به همان نحو از حقائق آميخته به انفعال نيز مىباشد اما خود عينا انفعال نيست .\r\n( 2 ) فيلسوف براساس همين نظريه كه حصول به معناى وجود است بطور كلى علم را ، چه حضورى و چه حصولى « بوجود صرف » و حضور محض تعريف كرده و در كتاب اسفار مىگويد : -\r\n","page_name":" 37 ","page_number":53},
  {"content":"\r\n\r\nدر ذهن تحقق پذيرفته است نيست و هر چيزى كه در يكى از مشاعر و مدارك نفس وجود پيدا كرده باشد در خود نفس موجود شده ، چون نفس با مشاعر و قواى دراكهء خود هيچ تفاوتى ندارد . ما اين سخن را كه اصولا نفس عين همين قواى ادراكيهء خود مىباشد و هيچ‌گونه تفاوتى ميان آنها نيست ، در كتاب « اسفار الهى » مورد رسيدگى و تحقيق قرار داديم .\r\nو در هرحال حصول هر شىء در هر يك از مشاعر و مدارك ذهن عبارت است از وجود ذهنى آن شىء ، و به‌طورى كه گفتيم چه اين حصول مقرون به حكم باشد و چه مقرون به حكم نباشد بالاخره تصور شناخته مىشود .\r\nاما اگر احيانا همين تصور و حصول يك خصوصيت و اختصاصى هم به خود پذيرفت ، و در عين آنكه تصور است يك تصورى كه حكم نيز مىباشد گرديد ، و حكم هم چيزى است كه اگر براى ادراك دست دهد خاصيت احتمال صدق و كذب را به خود خواهد پذيرفت ، آنگاه اين‌گونه تصور را تصديق مىناميم « 3 » . بنابراين تصور اصل حصول صورت شىء در ذهن است ،\r\n\r\n\r\n","description":"","footnote":"\r\n- « علم چيزى جز هستى نيست ، آن هم نه هر هستى بلكه هستى بالفعل ، آن هم نه هر هستى بالفعل بلكه هستى بالفعل كه پالوده از هر آميختگى به عدم باشد . » ( اسفار جزء 3 ، صفحهء 297 ) .\r\nخلاصهء سخن فيلسوف در اين مقام دست‌يابى به يك قياس مساواتى است كه بدين گونه تنظيم مىشود : « حصول » مساوى با « وجود » است ، و وجود مساوى با « حضور » است ، پس حصول مساوى با حضور است . پس علم در همه جا چه حضورى و چه حصولى جز حضور مطلق نيست . به همين دليل علم به هيچ‌صورتى ممكن نيست در ماده كه فاقد اين‌گونه حضور و وجود خالص است ، تحقق يابد چنان كه ممكن نيست از گونهء جسم و جسمانيات و پديده‌هاى طبيعى باشد . زيرا هيچ‌كدام اينها از اين حضور و وجود محض برخوردار نيستند . و بدين ترتيب هيچ نيازى نيست كه ما راه دشوار و پرمشقت را پيموده و همچون يكى از محشين معاصر ادعا كنيم كه « يكى از شرايط ادراك براى عامل درك اين است كه شىء درك شده تماما و بدون تجزيه و تقسيم در ذهنش نائل گردد . » زيرا به خوبى آشكار است كه دست يا بى به اين « قياس مساوات » در زيربناى روش برهانى فيلسوف راه را براى اثبات مطلوب هموارتر و استوارتر مىسازد .\r\n( 3 ) اين مسأله كه احتمال صدق و كذب از عوارض ذاتيه و مختصات تصديق است يا از مشخصات قضيه است مسأله‌اى است كه اين نگارنده در مقاله‌اى به تفصيل مورد تحقيق و بررسى قرار داده . قدر مسلم اين است كه حكم همانگونه كه « فيلسوف » صراحة بيان داشته ، فعلى از افعال نفس مىباشد و به همين‌جهت كه حكم فعلى از افعال نفس است ممكن نيست -\r\n","page_name":" 38 ","page_number":54},
  {"content":"\r\n\r\nقطع نظر از اينكه حكمى در آن تصور اعتبار گردد يا اصلا حكمى در آن نباشد . مقصود ما از عدم اعتبار حكم در تصور اين نيست كه از روش بسيارى از دانشمندان متأخرين پيروى كرده و تصور را از حكم جدا و مجرد فرض كرده و آن را با حكم روياروى و مقابل قرار دهيم تا طبيعة محذوراتى كه گفته شد از قبيل تركيب شىء از نقيض خود يا اشتراط شىء به نقيض خود ، مطابق يكى از دو نظريهء معروف ( تركيب يا اشتراط ) ، به ميان آيد . نه ، بلكه مقصود اين است كه حكم به اعتبار مطلق حصولش در ذهن در رديف تصور است « 4 » و به اعتبار حصول و وجود خاصش تصديق محسوب مىشود . و خلاصه اگر بخواهيم به خوبى اطراف و جوانب امر را بررسى كنيم به سه مطلب برخورد مىكنيم كه شرح آنها بدين قرار است .\r\n1 - « حكم » يعنى واقع ساختن ( ايقاع ) يا بازگرفتن ( انتزاع ) . و حكم بدين معنى يك فعل نفسانى است و اصلا از گونهء علم حصولى و صورت حاصلهء ذهنى نمىباشد تا از قبيل تصور باشد يا تصديق « 5 » .\r\n2 - تصور حكم « 6 » ، و اين حالت هرچند قطعا علم حصولى و صورى\r\n\r\n\r\n","description":"","footnote":"\r\n- كه به احتمال صدق و كذب و مطابقت با واقع و عدم مطابقت توصيف گردد . زيرا اگر فعل اضافهء اشراقيهء نفس باشد ابداعى است و ابداعيات قابل مقايسه و تطبيق بر صورتهاى مادى نمىباشند و اگر فعل از مقولهء « ان يفعل » باشد كه تدرج در حصول را دربردارد آن نيز از جملهء سيالاتى است كه قابل انطباق و عدم‌انطباق كه از دفعيات است نمىباشد .\r\n( 4 ) اين سخن كه حكم به اعتبار مطلق حصولش در ذهن در رديف تصور است ، به فرض دوم زيرين تطبيق مىكند و سپس اينكه نويسنده مىگويد كه حكم به اعتبار حصول و وجود خاصش تصديق محسوب مىشود به فرض سوم منطبق است . اما بهتر اين است كه بدين‌گونه گفته شود كه : حكم به اعتبار وجود فعل نفسانى به معنى اضافهء اشراقيه است ( فرض اول ) و به اعتبار وجود خاصش تصديق است ( فرض سوم ) و به اعتبار علم و بازتابى به اين وجود خاص تصور است ( فرض دوم ) .\r\n( 5 ) اگر حكم براستى از افعال نفس است و فعل نفسانى هم همانگونه كه « فيلسوف » گفته از نوع علم حصولى نيست پس ديگر علوم تصديقى كه بالاخره به حكم تحصل و تحقق مىيابد قابل انطباق بر معلومات تصديقى و عينى خود نخواهد بود . زيرا به گفتهء « فيلسوف » تصديق يك نوع « تصور حكمى » است و حكم هم اضافهء اشراقيهء نفس است كه قابل تطابق با واقعيت عينى نيست ، پس تصديق منطبق با اشياء مورد تصديق نيست .\r\n( 6 ) تصور حكم كه تصور « ايقاع » نسبت حكميه است مانند تصور « نسبت حكميه » و ساير معانى حرفيه به صورت استقلال ممكن نيست زيرا تصور اضافهء اشراقيه يا تصور نسب و -\r\n","page_name":" 39 ","page_number":55},
  {"content":"\r\n\r\nاست اما صرف تصور حكم هرگز نمىتواند تصديق باشد بلكه اين تصور از افراد تصورى است كه مقابل تصديق است . در اين‌جا اين نكته را هم بايد در نظر گرفت كه چون تصور علم است و اين علم تصورى هم در اين مورد به حكم تعلق گرفته و حكم چيزى است كه هرچند فىحدذاته فعل نفسانى است اما بالاخره ملازمت با تصديق دارد لذا بايد بگوئيم كه معلوم و متعلق اين علم تصورى حكم تصديق مىباشد و هيچ مانعى ندارد كه شىء واحد همچون تصديق به‌جهت آنكه از اقسام علم است علم شمرده شود و به‌خاطر اينكه [ به هنگام بازتابى بر روى آن 
  ] خود طرف و متعلق علم تصورى است معلوم باشد و بالنتيجه شىء واحد هم علم است و هم معلوم است « 7 » و محذورى در ميان نخواهد آمد .\r\n3 - تصورى كه از حكم جدا نيست بلكه نوعى تصور است كه مستلزم « 8 » حكم مىباشد و اين‌چنين تصور همان تصديقى است كه ما اكنون از آن پىجوئى مىكنيم و همان تصديقى است كه در تقسيم علم به تصور و تصديق هم بخش و قسيم تصور قرار مىدهيم . و معنى هم بخش تصور بودن اين است كه اگر تصديق در مقابل تصور واقع شود همين تصديق\r\n\r\n\r\n","description":"","footnote":"\r\n- اضافات مورد تصور را از واقعيت خود منقلب ساخته و به صورتهاى اسمى و استقلالى تغيير ماهيت مىدهد .\r\n( 7 ) مقصود از معلوم ، معلوم بالعرض است نه معلوم بالذات . زيرا معلوم بالذات پيوسته عين علم است و نيازى به تعدد اعتبار ندارد . و بعلاوه در آن اعتبارى كه علم تصديقى علم است خود علم تصديقى است نه تصورى و در آن اعتبارى كه معلوم قرار مىگيرد همين علم تصديقى معلوم به علم تصورى مىباشد .\r\n( 8 ) در اينجا « استلزام » به معناى استلزام تحليلى و عقلانى است نه استلزام عينى و خارجى . زيرا استلزام عينى و خارجى كه در ميان هستىهاى عينى تصور مىشود يا از قبيل علت و معلول است كه لازم و ملزوم وجودى مىباشند و يا از قبيل معلولين لعلة واحدة مى - باشد . و تصور كه مستلزم حكم است به هيچ‌كدام از اين دو مورد تطبيق نمىكند . چه براساس نظريهء « فيلسوف » تصديق يك حقيقت بسيطه‌اى است كه تنها در تحليل عقلانى قابل تجزيه و تقسيم اعتبارى به اجزاء تحليليهء خود مىباشد و اين اجزاء تحليليه كه در حكم جنس و فصل حقيقى تصديق است يكى لازم و ديگرى ملزوم خواهد بود و لزوم هم در اين مقام و در هر مقامى كه مقايسهء ميان ماهيات با اجزاء تحليلى ماهيات باشد به معناى « تبعيت » است نه به معناى اقتضاء و تأثير .\r\n","page_name":" 40 ","page_number":56},
  {"content":"\r\n\r\nيك تصورى است كه لابشرط از اين است كه عينا خود حكم باشد يا لابشرط « 9 » از اتحاد و معيت با حكم باشد و چون بالاخره تصديق نوعى تصورى است كه با يك تفسير عين حكم است و با تفسير ديگرى مستلزم حكم است و در هر حال به نحوى از انحاء حكم را دربردارد ازاين‌جهت پيوسته از منبع خاصى كه منطق آن را « حجت » مىگويد بدست مىآيد .\r\nاما اين اختصاص در صورتى است كه اين علم تصديقى از علوم كسبى و نظرى باشد و اين‌گونه تصور كه در حقيقت تصديق است هيچ‌گاه از آن جهت كه خود حكم يا مستلزم حكم است از قول شارح كه فقط شرح الاسم ماهيت است استفاده نمىشود ؛ هرچند از لحاظ تصور هر مجهول تصورى را از معلومات تصوريه و تعاريف آنها مىتوانيم استخراج نماييم « 10 »\r\nاين نظريه‌اى كه پيرامون تصور و تصديق گفتيم يك نظريهء واقع بينانه است كه از هيچ لحاظى درخور انكار نيست و كسى را نرسد كه در استوارى آن ترديد روا دارد و هيچ راهى براى انكار و يا نارسائى آن وجود ندارد . و هم اين‌كه به درستى و استوارى آن اعتراف جستيم آنگاه اشكالات وارده و تشكيكات پيرامون آن هر چه باشد به آسانى بر طرف خواهد شد و حتى ممكن است اين سخن را نه تنها بر گفتار يكان‌يكان\r\n\r\n\r\n","description":"","footnote":"\r\n( 9 ) تصور لابشرط كه از نظر « فيلسوف » قسيم و هر بخش تصديق است تصور « لابشرط قسمى » است و تصور لابشرط قسمى بنوعى است كه قيد لابشرطيت كه از قيود و عوارض ذهنى است فصل مميز و منوع اين نوع تصور است اين تصور به همين دليل كه قسيم و هم‌بخش تصديق است نمىتواند ارگان جنسى تصديق قرار گيرد . آن « تصور لابشرط » كه جنس مشترك تصديق و تصور قرار مىگيرد تصور « لابشرط مقسمى » است كه علم را به دو گونه تصور و تصديق بخش مىكند و اين تصور هرگز هم‌بخش و قسيم تصديق نيست اما لابشرطى كه در اين مقام به كار رفته لابشرط مقسمى است كه فصل مقسم آن « حكم » و « اذعان » به نسبت است و اين تصور مقسمى را در بخشى از آن كه علم تصديقى است متحصل مىسازد .\r\n( 10 ) اينكه « فيلسوف » تنها تصديقات كسبى را به قياس و حجت منطقى مستند مىكند براى اين است كه تصديقات ضرورى و غيركسبى بدون نيازمندى به قياس داراى حكم مىباشند و حكم آنها از هيچ منبع ديگرى بدست نمىآيد و اگر قرار باشد حكم آنها نيز از منبع ديگرى بدست بيايد تسلسل غيرمتناهى در تصديقات لازم مىآيد . پس علوم تصديقى از طريق قياس و برهان منتهى به قضايا و تصديقات ضروريه مىشوند همچنانكه علوم تصورى نيز از طريق تعاريف حديه و اسميه به مفاهيم تصوريه بدون واسطه مانند مفهوم وجود و عدم و غير ذلك منتهى مىشود كه اين مفاهيم ديگر قابل تعريف نمىباشند .\r\n","page_name":" 41 ","page_number":57},
  {"content":"\r\n\r\nحكماى ارجمند هم‌آهنگ و موافق سازيم بلكه مىتوانيم آن را به آسانى معيار آزمايش سخنان متأخرين نيز قرار دهيم تا آنچه را كه آنها بطور متفاوت پيرامون تصور و تصديق گفته‌اند به اين مشرب حق‌گويانه تأويل و ارجاع نمائيم .\r\n\r\nتفسير و ارزيابى گفتار متأخرين\r\nاكنون به ارزيابى و بررسى گفتار متأخرين پيرامون تصور و تصديق مىپردازيم و سپس به هم‌آهنگ ساختن روش فلاسفه با نظريهء خود مبادرت مىورزيم . « 11 » .\r\nمثلا « امام فخر رازى » كه مىگويد تصديق تركيبى است از تصورات و حكم و هم‌چنين كسان ديگرى كه تصديق را عبارت از تصورى كه معروض حكم است و يا تصورى كه همراه با حكم است مىدانند مانند صاحب « مطالع » ممكن است آراء همهء آنها را به همان نقطه‌نظرهاى خودمان كه گفتيم توجيه نموده و اين اختلاف نظرها را به‌طور كلى از ميان برداريم . اما البته اين توجيه و يكسان‌سازى هنگامى داراى ارزش و اعتبار علمى است كه ما در سخنان آنها قرائن گويائى بر تضاد و عدم آشنائى آنها به سبك تحقيقات خودمان بدست نياوريم ، و الا چگونه مىتوان اين سخنان ناموزون را بر وفق مراد با روش تحقيقاتى و پژوهشگرانهء خود هم‌آهنگ سازيم .\r\nبه هرحال تفسيرهائى كه آنها براى تصديق آورده‌اند بدين قرار است :\r\n1 - برخى گفته‌اند كه تصديق حكم است و اين سخن را هم از زبان حكماى بنام گزارش كرده‌اند .\r\n\r\n\r\n","description":"","footnote":"\r\n( 11 ) اين روش هماهنگ‌سازى و آشتىپذيرى ، آن هم پس از اظهار نظر و نقادى افتراق‌انگيز ، از خصائص سنتى و كهنسال متدولوژى تفكر و انديشهء فلاسفهء اسلامى است .\r\nيكى از پىآمدهاى بسيار ارزندهء آن اين است كه پيوستگى و وحدت اتصاليه ميان قديم و جديد و حركت تكاملى انديشهء فلسفى را در ادوار تاريخى آن به‌خوبى نمايان مىسازد .\r\nمتأسفانه اين روش در انديشه‌گرايى مغرب زمين چندان محسوس نيست تا فىالمثل بتوان ميان انديشهء فلسفهء كانت و پيشينيان او يك انسجام و وحدت اتصاليه‌اى به‌دست آورد و بالنتيجه چگونه مىتوان داورى كرده و بگوئيم انديشهء جديد غرب صورت تكاملى و پيشرفتهء گذشتگان است .\r\n","page_name":" 42 ","page_number":58},
  {"content":"\r\n\r\nشايد مرادشان از اين تفسير اين است كه آن تصورى كه به اذعان ( حكم ) و اعتراف به نسبت منتهى مىشود تصديق است نه آنكه خود حكم و اذعان تصديق باشد و شايد آنها كه به اين راى گواهى داده‌اند توجه داشته‌اند كه اذعان و حكم و اقرار همه از گونهء فعل نفسند و فعل نفس همانطور كه گفتيم اصلا از نوع علم حصولى نيست تا بتواند تصديق باشد .\r\nلذا آنها كه گفته‌اند تصديق عبارت از حكم است حتما آن‌گونه تصور را كه مستلزم اين‌گونه فعل نفسانى است و ما آن را به تصديق تعبير كرده‌ايم ، از راه علاقه ميان لازم و ملزوم ، حكم ناميده‌اند .\r\n2 - گروه ديگرى كه گفته‌اند تصديق عبارت از مجموع تصورهاى موضوع و محمول و حكم است به‌صورت ظاهر تصديق را تركيبى از اين اجزاء و محتويات مىدانند و اين قولى است كه نظريهء « امام فخر رازى » را شرح مىدهد . باز ممكن است كه غرض امام فخر از اين سخن اين بوده كه وجود اين نوع تصور كه عينا همان تصديق است در ضمن اين تصورات ، تحقق مىيابد و خلاصه اينكه به نظر او مجموعهء اين تصورات علت پيدايش نوعى ديگر از تصور كه تصديق است مىباشد و او در اين مقام اصلا در صدد شرح ماهيت تصديق نيست تا گفته شود ماهيت تصديق به عقيدهء وى تركيبى از اين تصورات و حكم مىباشد .\r\n3 - گروهى ديگر مىگويند تصديق آن‌گونه تصورى است كه با حكم همراه است . صاحب « مطالع » و برخى ديگر از همفكران او گروندگان به اين مكتب مىباشند . اينها هم ممكن است تصور را به معنى جنسى آن فرض كرده و معنى جنسى تصور را قهرا معروض و حكم را همچون فصل محصل و عارض ذهنى و تحليلى آن محسوب داشته‌اند و همانطور كه سابقا گفته شد اين نحو عروض اصولا در ظرف تحليل عقلانى وقوع مىيابد نه در خارج از ذهن و بنابراين مقصود از عروض و همزيستى عروض و هم‌زيستى ماهوى است نه عروض و معيت در تحقق و وجود . و در اصطلاح فلسفه اين‌گونه عوارض بسيار به‌كار برده مىشود چنان كه مىگوئيم فصل از عوارض جنس است نه از عوارض تحققى آن . و هم‌چنين گفته مىشود وجود از عوارض ماهيتى است كه با آن وجود موجود شده\r\n\r\n","description":"","footnote":"","page_name":" 43 ","page_number":59},
  {"content":"\r\n\r\nو باز گفته شده كه ناطق عارض بر ماهيت حيوان است نه عارض بر وجود آن . اينها همه عروض تحليلى و ماهوى است و اين نحو عروض ، عروض در عين و ظرف تحقق نيست تا محذوراتى به ميان آورد و يكى از امتيازات عروض تحليلى اين است كه با وحدت عارض و معروض در خارج از ذهن سازگار است « 12 » .\r\nبا اين توجيه در معنى عروض ديگر جاى هيچ‌گونه ايرادى بر اين تعريف باقى نمىماند ، و اگر هم احيانا ايرادى شده ، اين ايراد را به آسانى مىتوان بر طرف نمود . ايراد بدين قرار است : گفته‌اند كه تصديق اگر فرضا عبارت از تصور همراه با حكم باشد ما از اين « معيت » و اقتران تصور با حكم مىتوانيم شش صورت را بطور آزمايش بسازيم كه هيچ‌كدام از آنها نمىتواند حقيقة تصديق باشد . و چون بالاخره تصديق با هيچ‌يك از اين صورتهاى شش‌گانه سازگار نيست پس مىتوانيم بفهميم كه تصديق عبارت از تصور با حكم نيست . اين صورتهاى شش‌گانه عبارت است از اينكه نخست هر يك از تصورات سه‌گانه يعنى تصور موضوع و تصور محمول و تصور نسبت را جداگانه با حكم تلفيق مىكنيم و پس از تلفيق هر يك را كه مورد بررسى قرار مىدهيم مىفهميم كه هيچ‌كدام از اين صورتهاى سه‌گانهء تلفيق‌يافته تصديق نمىباشد . سپس هر دو واحد از اين تصورات سه‌گانه را انتخاب كرده و باز با حكم تلفيق مىكنيم و باز در اين بررسى هم به اين نتيجه مىرسيم كه تصديق با هيچ‌كدام از اين صورتهاى سه‌گانهء دوم نيز توافق نمىيابد و با اين ترتيب چگونه مىتوان باور نمود كه\r\n\r\n\r\n","description":"","footnote":"\r\n( 12 ) گفته شد « عروض » معانى بسيارى دارد كه هر يك داراى ضابطه و ملاك خاصى است . عروض تحليلى فصل بر جنس عروض در اصطلاح ايساغوجى است كه به ملاك خروج مفهومى از مفهوم ديگر مىباشد . و چون فصل مقوم و سازندهء ماهيت جنس نيست از اين جهت نسبت به جنس خود عارض است و ذاتى آن نيست عروض عوارضى كه نيازمند به دليل و حد وسط كه مقرون به « لان » است مىباشد عروض به اصطلاح باب برهان است . و ذاتى در باب برهان آن‌گونه عوارض ذاتيه است كه اين نيازمندى را ندارد و ثبوت آن براى ذات موضوع قهرى و ضرورى است . قضاياى « قياساتها معها » و « ضرورات اوليه » مانند « هر ممكنى احتياج به مؤثر دارد » از جملهء ذاتى در باب برهان است . اما وجود براى ماهيات ممكنه در عداد عوارض باب برهان مىباشد . عروض در باب جواهر و اعراض به ملاك « وجود فىنفسه » و « وجود فىغيره » مىباشد كه به‌كلى با آن دوگونهء اول جدا و متفاوت است .\r\n","page_name":" 44 ","page_number":60},
  {"content":"\r\n\r\nتصديق عبارت از تصور با همراهى حكم است ؟ اين ايرادى است كه برخى به نظريهء تعريف تصديق به « تصور با حكم » گرفته‌اند . « 13 » .\r\nاما به نظر ما با توجه به اصولى كه قبلا تأسيس كرديم اين ايراد به كلى از درجهء اعتبار ساقط است زيرا گفته شد تقسيمات فلسفه كه از جمله همين تقسيم علم به تصور و تصور با حكم ( تصديق ) است عموما تقسيمات حقيقى هستند كه هم مقسم و هم اقسام داراى وحدت طبيعى و حقيقى مىباشند . و بنابراين هيچ‌گونه تلفيق اعتبارى يا دلخواهى تصورات با حكم كه در تمام اقسام شش‌گانه به‌كار رفته است نمىتواند يك واحد نوعى حقيقى را براى ماهيت علم كه مقسم است به‌وجود آورد و تصديق هم يك تركيب انضمامى يا يك عارض و معروض خارجى و تحققى از تصور و حكم نيست تا درخور انطباق با يكى از اين صورتهاى تلفيقى شش‌گانه باشد .\r\n4 - گروه چهارم تصديق را اقرار و اذعان نفس به معنى و مفاد قضيه تفسير كرده‌اند . اينها گفته‌اند معنى تصديق همين است كه ذهن به معنى قضيه اعتراف داشته باشد و معتقد باشد كه علوم او كه به‌صورت قضايا در مدارك و مشاعر او حضور دارند با واقع و نفس‌الامر مطابقت دارد خواه براستى مطابق هم باشد يا مطابق نباشد . چون اعتقاد به مطابق بودن\r\n\r\n\r\n","description":"","footnote":"\r\n( 13 ) صورتهاى شش‌گانهء تلفيقى بدين قرار است :\r\n1 - تصور موضوع و حكم .\r\n2 - تصور محمول و حكم .\r\n3 - تصور نسبت و حكم .\r\n4 - تصور موضوع و محمول و حكم .\r\n5 - تصور موضوع و نسبت و حكم .\r\n6 - تصور محمول و نسبت و حكم .\r\n","page_name":" 45 ","page_number":61},
  {"content":"\r\n\r\nعلوم با معلومات و وجودهاى عينى موجب اين نيست كه حقيقة هم اين مطابقت واقعيت عينى داشته باشد . و دليل عدم توافق و مطابقت هميشگى اعتقادات با معتقدات عينى اين است كه ما در صناعات خمس مىبينيم كه همهء آنها در اينكه احيانا از نوعى تصديق و حكم برخوردارند يكسان مى - باشند در حالتى كه مطابقت و توافق با حقيقت امر در تمام اين صناعات شرط نيست « 14 » .\r\n\r\nهم‌آهنگى آراء فلاسفه\r\nدر اينجا بايد معلوم گردد كه مطالبى كه ما پيرامون تصور و تصديق از روى بررسى و تحقيق ارائه داديم از پشتيبانى و هم‌آهنگى آراء فلاسفه نيز برخوردار است . از جمله كسانى كه با نظريهء ما توافق نظر دارند « شيخ الرئيس ابو على سينا » و برخى فلاسفهء ديگر همچون « شيخ شهاب الدين سهروردى » مىباشند .\r\n« شيخ سهروردى » در يكى از كتابهاى خود كه « المطارحات » نام\r\n\r\n\r\n","description":"","footnote":"\r\n( 14 ) اگر اعتقاد به مطابقت علوم با معلومات علت ثبوت و واقعيت عينى آن معلومات باشد محذورات زير بوجود مىآيد :\r\n1 - در علم حصولى ارتسامى معلوم به نوعى علت ثبوت علم و علت اعتقاد به مطابقت علم با معلوم است و اگر علت ثبوت و واقعيت عينى معلوم عينا همان علم و اعتقاد به مطابقت علم با معلوم باشد دور باطل لازم مىآيد .\r\n2 - علم ارتسامى حصولى انفعالى به علم فعلى حضورى تبديل يافته و ديگر مجالى براى تقسيم علم به تصور و تصديق باقى نخواهد ماند زيرا اگر علم علت وجود عينى معلوم باشد همچون عقل بسيط اجمالى كه خلاق علوم تفصيليه است اضافهء علم با معلوم بالذات و تفصيلى خود از نوع اضافهء اشراقيه خواهد بود و اين خود يكى از اقسام سه‌گانهء علم حضورى است كه از تقسيم تصور و تصديق بيرون و بيگانه مىباشد .\r\n3 - اگر براستى اعتقاد به مطابقت علم با معلوم علت ثبوت معلوم و مطابقت آن با علم گردد تمام قياسات جدليه و تخليليه و مغالطه و خطابه كه احيانا مورد اعتقاد بعضى از نفوس جاهلين و قاصرين واقع مىگردد قياسات برهانيه خواهد بود و تمام قضايائى كه در اين قياسات به كار برده مىشود از قبيل قضاياى ضروريه « قياساتها معها » مىباشد زيرا همين‌قدر كه شخص قياس‌كننده در اين قضايا ، هر اندازه هم كه ظنى و تخيلى باشد ، اعتقاد بوجود معلوم خود داشته باشد اين قضايا طبيعة از صورت اصلى خود خارج شده و در عداد ضروريات منطقيه قرار خواهد گرفت .\r\n","page_name":" 46 ","page_number":62},
  {"content":"\r\n\r\nدارد در موضوع تصديق مىگويد :\r\n« اما تقسيم علم به تصور و تصديق تقسيمى است كه معمولا در اوائل كتب انجام مىگيرد و به همين لحاظ در آن مسامحه و سهل‌انگارى مىشود . آن هم بدين‌جهت است كه اوائل كتابها جاى مناسبى براى بررسى و دقت نظر نيست ؛ و تنها كسى كه با نظر دقيق‌تر و توجه بيشترى به جوانب امر اين مسأله را بررسى نموده « شيخ ابو على سينا » است كه در بعضى از مواضع كتابهاى خود مىگويد : علم يا تصور تنهائى است و يا تصورى است كه به همراهى تصديق است و اين هر دو قسم در اصل تصور مشتركند . فقط چيزى كه يكى از آنها را بر ديگرى فزونى مىدهد تصديق است كه آن عبارت از حكم است ؛ و هر لفظ كه به يك معنى ( مشترك معنوى ) بر دو شىء متفاوت گفته شود ، ناگزير بايد هر يك از آن دو شىء به چيزى ممتاز از ديگرى باشد كه آن لفظ ديگر بر آن افزايشى كه موجب امتياز آن شىء از ديگرى شده شامل نيست بلكه لفظ بر آن شىء ممتاز به اعتبار جهت اشتراك و اتحادى كه با ديگرى دارد گفته مىشود نه به اعتبار جهت امتياز آن . و در اين‌جا نيز چون « شيخ ابو على » در تقسيم خود علم را به چنين و چنان تقسيم كرده . اين تقسيم نيز مشمول همين قاعده است كه لفظ علم را به يك معنى در هر دو قسم به‌كار برده است و اگر علم در هر جائى به معنى خاصى باشد و بالنتيجه از الفاظ مشترك ( لفظى ) شمرده شود ، ديگر تقسيم صحيح نخواهد بود و اين مطلب را قبلا نيز گفته‌ايم . حال كه علم بايد به يك معنى ( مشترك معنوى ) در هر دوجا به‌كار برده شود « شيخ ابو على » هم به نظر مىرسد به همين قاعده رفتار كرده و براى علم مطابق فن تقسيم يك معنى مشترك آورده كه آن مجرد تصور است . آنگاه تصور را به دو قسمت بخش نموده كه يكى تصور ساده است و ديگرى تصور\r\n\r\n","description":"","footnote":"","page_name":" 47 ","page_number":63},
  {"content":"\r\n\r\nمقرون به تصديق است . تصديق و حكم هم عبارت است از فعل كه به معنى ايقاع نسبت يا قطع و بريدن نسبت است . اما اينكه مىگوييم تصديق فعل است و فعل هم ايقاع يا قطع و بريدن نسبت است بايد توجه داشته باشيم كه اصولا درك هر فعل غير از خود آن فعل است . در اينجا نيز درك اين فعل مخصوص مغاير با خود فعلى است كه عبارت از حكم مىباشد و به همين جهت كه در علم تصديقى درك و تصور اين فعل تحقق مىپذيرد ، علم تصديقى هم به تصور بازگشت مىكند .\r\nمنتها تصور گاهى تصور حقايق خارج از ذهن است و گاهى تصور احكام و امور ذهنيه است و در اينجا كه گفتيم علم تصديقى به ملاحظهء درك فعلى به تصور بازگشت مىكند ، منظورمان از تصور ، تصور همين افعال و احكام نفسانيه است كه عبارت از تصديقاتند . و خلاصه اينكه تمام علوم ما چه تصديقى و چه تصورى باشند به تصورات بازگشت مىكنند ولى تصورات ما بر دوگونه است گاهى فقط حقائق و امور عينى را تصور مىكنيم و به اين تصور ، تصور ساده مىگوئيم و گاهى هم علاوه بر تصورات امور خارجى تصورات و احكام را كه از ابتكارات ذهن است و گفته شد كه ايقاع يا بريدن نسبت است درك و تصور مىكنيم و آن را تصديق مىگوئيم .\r\nپس در هر صورت بازگشت همهء علوم ما به تصورات است هر چند كه در برخى موارد اين تصورات ، تصورات احكام و تصديقاتى مىباشند كه از افعال نفس شمرده مىشوند . »\r\nاز مطالبى كه تا اينجا گفته شد به خوبى معلوم گرديد كه تصديق قسمى از تصور مطلق بيش نيست و آن حكمى كه با خود همراه دارد فعلى از افعال نفس است و داخل در علم تصورى انفعالى نيست هرچند كه از قبيل علم فعلى ( اشراقى ) شمرده شود . زيرا افعالى كه از مبادى درك و شعور صدور مىيابند وجود حقيقى آنها عين ظهور و كشف و درك آنها\r\n\r\n","description":"","footnote":"","page_name":" 48 ","page_number":64},
  {"content":"\r\n\r\nاست و چون وجود عينى آنها عين وجود علمى آنها است ديگر صورت حاصله يا درك تصورى انفعالى براى آنها معقول نيست . روى اين اصل بايد هشيار بود كه هرچند حكم از افعال نفسانى است اما فعل نفسانى به هيچ‌وجه داخل در تحت هيچ مقوله‌اى از مقولات نه‌گانهء عرضيه كه يكى از آنها مقولهء فعل در مقابل مقولهء انفعال است نيست ، به‌جهت اينكه مقوله‌هاى فعل و انفعال هم دو عرض نسبى هستند و هم تدريجى الحصول مىباشند و اين بدين معنى است كه مقولهء فعل يك تأثير تدريجى است و معقولهء انفعال نيز يك تأثر تدريجى است و هيچ‌كدام اين دو خصوصيت نه در تصور است و نه در تصديق است و چنان كه گذشت تصور و تصديق دو نحوه از انحاء وجودند « 15 » و حقيقت وجود هم از تمام مقولات دهگانه بيرون است و اين ماهيت است كه به اجناس عاليه تقسيم مىشود و براى هر يك از آنها اجناس و فصول مترتبه‌اى است و وجود از گونهء ماهيت نيست كه جنس و فصل‌پذير باشد و يا از حد و رسم برخوردار\r\n\r\n\r\n","description":"","footnote":"\r\n( 15 ) در كتاب « اسفار » همانگونه كه قبلا اشارت گرديد « فيلسوف » در مبحث علم اين مطلب را ثابت كرده كه علم بطور كلى ، چه حضورى و چه حصولى ، داخل در هيچ مقوله‌اى از مقولات نيست بلكه از سنخ وجود آن هم وجود بالفعل است . اما او در مبحث « وجود ذهنى » كتاب « اسفار » علم را براساس روش مشهور فلاسفه از « مقولهء كيف » و از نوع « كيف نفسانى » توجيه مىكند و اشكالات معروف وجود ذهنى را مطابق همين نظريه حل كرده و از طريق اختلاف حمل اولى و حمل شايع صناعى بدين نتيجه مىرسد كه علم از جهت وجود و اتحاد ماهيت با مصداق از ماهيت كيف است گو اينكه از جهت مفهوم و حمل اولى ذاتى از مقولات معقولات بشمار مىرود .\r\nبه نظر اين نگارنده و بر خلاف عقيدهء حاج ملا هادى سبزوارى اين دو روش از « فيلسوف » از هر جهت اصولى و منطقى است و ابدا مناقضت و يا مغايرت با يكديگر ندارند زيرا هر وجودى چه علم باشد و چه غير علم از آن جهت كه ارتباط و استناد فاعلى با مبداء قيوم خود دارد اضافهء اشراقيه است و از هيچ ماهيتى از ماهيات نمىباشد و همان وجود تنها از جهت ارتباط و استناد قابلى به ماهيت خود اتحاد به حمل شايع بالذات با ماهيت خود دارد و فرد با لذات ماهيت خود محسوب مىگردد . و اينكه « فيلسوف » در بحث وجود ذهنى مىگويد كه علم از جهت وجود ذاتا داخل در مقولهء كيف است مقصودش وجود علم از جهت اسناد قابلى به ماهيت و حمل شايع بالذات است كه در مقابل حمل شايع بالعرض قرار مىگيرد و حمل شايع بالذات همان « فرد بالذات » ماهيت است كه اين نگارنده در كتاب « كاوشهاى عقل نظرى » و كتاب « هرم هستى » به تفصيل بيان داشته است .\r\n","page_name":" 49 ","page_number":65},
  {"content":"\r\n\r\nگردد .\r\nاينها همه مطالبى پيرامون حقيقت تصور و تصديق بود « 16 » اما مفهوم تصور و تصديق مانند ديگر مفاهيم كليه از جملهء معلومات است و در عداد علوم كه گفته شد از انحاء و مراتب وجود است محسوب نمىشود و چون مفهوم تصور و تصديق از معلومات و معقولات بشمار مىرود و همچون ساير مفاهيم و ماهيات كليه از احكام ماهيات برخوردارند طبيعة حد و رسم نيز به خود مىپذيرند . خوانندگان را شايسته است كه در اين مقام بررسى نمايند و در مسلك حقيقت‌يابى استوار باشند تا در اشتباه ميان مفهوم و حقيقت تصور و تصديق واقع نگردند .\r\nابن كمونه شارح كتاب « التلويحات » در تفسير سخن بالا كه چگونه حقيقت تصديق مقرون به حكم است مىگويد :\r\nحصول صورت شىء در ذهن يا مقرون به حكم است يا مقرون به حكم نيست ، و در هرحال حصول صورت چه مقارن با حكم باشد و چه نباشد تصور خواهد بود و حكم هم بدان جهت كه حصول ذهنى پيدا مىكند و در ذهن پديد مىآيد يكى ديگر از تصورات است ولى از آن جهت كه صرفا حكم و ايقاع نسبت است تصديق خواهد بود .\r\nبنابراين ، اصل تصور كه حصول صورتى از شىء خارجى در ذهن است مقيد و مشروط به اقتران حكم و عدم مقارنت با\r\n\r\n\r\n","description":"","footnote":"\r\n( 16 ) در پاورقى پيشين گفته شد كه حقيقت تصور و تصديق به دو اعتبار تحليلى عقلانى تجزيه و تحليل مىشود . در اعتبار اول اسناد و ارتباط وجودى آنها به مبدأ فاعلى است كه حقيقت تصور و تصديق جز وجود محض و اضافهء اشراقيه نيست و در اعتبار دوم اسناد و ارتباط همان حقيقت وجود به ماهيت است و آن ماهيتى است كه مخلوط و آميخته به وجود است و نام آن « ماهيت مخلوطه » و يا حقيقت مىباشد . بنابراين مراد از حقيقت تصور و تصديق هم وجود محض و هم ماهيت مخلوطه به وجود تصور و تصديق مىباشد . اما مفهوم تصور و تصديق كه به گفتهء « فيلسوف » به كليت و عموميت موصوف است و از هرگونه وجود مخفى است ؛ از جمله « معقولات ثانيه » به اصطلاح منطق است ؛ و مانند ساير مفاهيم كليه كه مورد بحث منطقيون واقع مىشوند ، عروض و اتصافشان در ذهن است .\r\n","page_name":" 50 ","page_number":66},
  {"content":"\r\n\r\nحكم نيست زيرا اگر تصور را به عدم مقارنت با حكم مقيد نموديم و راهى را كه عده‌اى از متأخرين پيموده‌اند ما نيز پيش گيريم و همچون ايشان بگوئيم صورت حاصله اگر همراه با حكم نباشد تصور است و اگر مقرون به حكم باشد تصديق است ، آنگاه ديگر ممكن نخواهد بود تصور را شرط تصديق فرض كنيم . همانگونه كه عده‌اى تصديق را مجرد حكم شناخته و ( تصورات را شرط آن دانسته‌اند ) و از كتاب « تلويحات » نيز همين نظريه بدست مىآيد كه نگارندهء كتاب با پيروى از حكماى قديم به اين عقيده گرائيده است « 17 » . و يا اينكه تصور را جزء تصديق بدانيم و روش كسانى را كه تصديق را تركيبى از تصورات محكوم‌عليه و محكوم‌به و حكم مىدانند تأييد كنيم و اين قولى است كه « امام فخر رازى » انتخاب كرده است .\r\nاما درهرحال نمىتوان در مقام تعريف علم تصور را مقرون به حكم يا عدم اقتران به حكم دانست . از طرفى ديگر ، قدرمسلم اين است كه همهء گروههاى مختلف هرقدر هم كه اختلاف عقيده داشته باشند در اين مطلب اتفاق نظر دارند كه تصديق هرچه باشد بالاخره به تصور نوعى نيازمندى و وابستگى دارد . اما برعكس آن صحيح نيست ، بدين معنى كه تصور نيازى به تصديق ندارد . و اگر قرار بر اين باشد كه تصور هم به مقارنت با حكم مقيد گردد تصور هم به تصديق نيازمند مىگردد و\r\n\r\n\r\n","description":"","footnote":"\r\n( 17 ) خلاصهء سخن « ابن كمونه » اين است : اينكه در تقسيم علم گفته شده تصور يا مجرد از حكم است و يا مقرون به حكم ، صحيح نيست ، زيرا اگر تصور مجرد از حكم باشد هيچ گاه علم تصديقى كه بالاخره نيازمند به تصور است حاصل نخواهد شد زيرا آن تصورى كه در نهاد تصديق محقق است تصور مجرد از حكم نيست و تصديق از تصور مجرد از حكم بدست نيامده است و هر تصديقى كه از تصور مجرد بدست نيامده باشد تصديق بلاتصور خواهد بود كه بالضروره محال مىباشد . پس بالاخره دست‌يابى به علم تصديق محال خواهد بود . و اگر تصور مقرون به حكم باشد هيچ‌گاه علم تصورى كه مقرون به حكم نيست حاصل نخواهد شد پس براساس اين‌گونه تقسيم يا علم تصديقى ممتنع الحصول خواهد بود و يا علم تصورى به كلى از درجهء اعتبار ساقط خواهد شد . از اين رهگذر ناگزير بايد تصور مقسمى را به‌گونهء لابشرط مقسمى فرض كنيم كه اين محذور به ميان نيايد .\r\n","page_name":" 51 ","page_number":67},
  {"content":"\r\n\r\nبالنتيجه هم تصور به تصديق و هم تصديق به تصور نياز مىيابد و اين سخن به رأى همگان باطل است « 18 » .\r\nاز صورت ظاهر كلام « ابن كمونه » چنين بدست مىآيد كه تصديق قسمى از تصور بيش نيست هرچند كه از جهت ديگر « قسيم » و هم‌بخش تصور اعتبار مىشود و هدف او از اين سخن اين است كه ثابت كند كه تصديق در عين آنكه نوعى از تصور است مقابل و همتاى تصور نيز مىباشد و به عبارت ديگر او خواسته است كه از اين رهگذر ميان « تنويع » و « تقابل »\r\n\r\n\r\n","description":"","footnote":"\r\n( 18 ) مسلما علت بطلان اين فرض كه تصور به تصديق و تصديق به تصور وابستگى وجودى داشته باشند « دور » مىباشد . اما بايد معلوم كرد كه محذور اين دور به چه‌صورت و از چه‌طريق لازم مىآيد . چگونه مىشود كه اگر ما آن تصورى كه در نهاد تصديق است به تصور مقارن با حكم شناختيم دور باطل به ميان مىآيد ؟ به‌نظر مىرسد كه تقرير دور بدين‌گونه است كه ما اگر بخواهيم تصورى كه « همراه با حكم » است از تصور « هم‌بخش » تصديق جداسازى كنيم ، ناگزيريم كه آن تصور هم‌بخش تصديق را به عدم مقارنت ، و تصورى كه در نهاد تصديق است به مقارنت با حكم مشروط و مقيد سازيم . حال كه‌چنين است وجود يك پديدهء تصديقى قهرا به ارگانهاى نهادى خود كه تصورات مقارن با حكم است وابستگى انتولوژيك پيدا مىكند از طرفى ديگر همين تصورات مقارن با حكم هم كه چيزى جز تصديق نيست طبيعة به تصديق كه عينا همان ارگانهاى نهادى خود كه همان تصورات مقارن با حكم است وابستگى وجودى و انتولوژيك مىيابد . پس تصور وابسته وجودى به تصديق و تصديق وابسته وجودى به تصور خواهد بود و اين يك دور صريح و باطل مىباشد . و به عبارت روشنتر تصديق از تصورات مقارن با حكم پديد مىآيد و چون اين تصورات مقارن همان تصديق است ، پس تصديق از خود تصديق به‌وجود آمده است ؛ و اين توقف شىء بر نفس است كه ملاك بطلان دور است . پاسخ دور هم به‌نظر اين نگارنده اين است كه بگوئيم كه اين توقف و وابستگى يك وابستگى انتولوژيك نيست بلكه يك وابستگى از نوع پيشى و پسى جوهرى است كه كل را به مجموع ، و مجموع را به كل به نوع ديگرى متحد مىسازد و وابستگى جوهرى هرگز يك وابستگى وجودى و تحققى نيست تا مشكل دور و « وابستگى دوسوئى » را به‌وجود آورد . وابستگى جوهرى تنها بدين معنى است كه ما مىتوانيم در تحليل ذهنى اجمال عقلانى و صورت يكتائى كل را در درك خود تفصيلى از مجموعهء ارگانهاى نهادى آن توجيه و تبيين نمائيم و اين وابستگى به هيچ‌وجه ارتباطى به وابستگى وجودى ندارد و محذور دور باطل را نيز به‌ميان نمىآورد . اين پيشى و پسى و تقدم و تأخر را تقدم و تأخر جوهرى گويند كه با پيشى و پسى علت و معلول كه در هستى است تفاوت اصولى دارد . و اگر از نقطه‌نظر يكى از اين دو نوع تقدم و تأخر محذور تقدم شىء بر نفس يا تأخر شىء از نفس لازم آيد اين دليل بر آن نيست كه عين اين محذور از نوع ديگر تقدم و تأخر نيز لازم مىآيد .\r\n","page_name":" 52 ","page_number":68},
  {"content":"\r\n\r\nيك نوع هم‌آهنگى و آشنائى برقرار نمايد و چون به اعتقاد او با اين دو اعتبار متفاوت اين كار به خوبى انجام‌پذير است هيچ‌گونه محذورى عقلى ( اتحاد قسم و مقسم ) در ميان نخواهد بود . و اين جمع ميان « تنويع » و « تقابل » در جاى ديگر نيز با به كار بردن همين حيلهء منطقى دو اعتبار تحليلى انجام يافته است . و اين در جائى است كه مثلا حيوان يا هر ماهيت ديگر را گاهى لابشرط فرض مىكنيم و گاهى همان را عينا به شرط شىء اعتبار مىكنيم و مىگوئيم حيوان به شرط شىء قسمى از اقسام حيوان لابشرط است و در عين حال از لحاظ و اعتبار ديگر هم‌بخش و قسيم آن نيز مىباشد « 19 » .\r\nنكته ديگرى كه از سخن « ابن كمونه » استفاده مىشود اين است كه حكم از تصديق بيرون است و تصديق يك امر بسيطى است كه هرگز از تصورات و حكم تركيب نيافته است . او در اين نظر با رأى حكما هم‌داستان است . اما با وجودى كه حقيقت امر همين است كه تصديق تركيبى از تصورات و حكم نيست و حكم از تصديق بيرون است گاهى حكم را به خود تصديق مىگويند و از لفظ حكم آن تصديقى كه مستلزم حكم است اراده مىكنند و اين هنگامى است كه استعمال لفظ حكم بطور مجاز و از\r\n\r\n\r\n","description":"","footnote":"\r\n( 19 ) شايد منظور « فيلسوف » از لحاظ و اعتبار ديگر همان تفاوت ميان « لابشرط مقسمى » و « لابشرط قسمى » است كه ما قبلا ذكر نموديم . و بدين‌ترتيب حيوان كه تقسيم به دو قسم لابشرط و به شرط شىء يعنى لابشرط از ناطق و به شرط ناطق ، مىگردد حيوان لابشرط مقسمى است و حيوانى كه مقيد به لاشرطيت است قسمى از اقسام حيوان لابشرط مقسمى است هرچند كه اين قسم هرگز تحقق عينى نمىيابد . و حيوان مشروط به ناطق قسم ديگرى از اقسام حيوان لابشرط محسوب مىگردد ، و از اين نقطه‌نظر حيوان به شرط شىء قسمى از اقسام لابشرط مقسمى است كه نفس حيوان مىباشد و در عين حال همين حيوان به شرط شىء هم‌بخش حيوان لابشرط است كه قسم ديگر از اقسام آن مىباشد ، اما نه هم‌بخش حيوان لابشرط مقسمى بلكه هم‌بخش حيوان لابشرط قسمى است . زيرا اگر حيوان به شرط شىء هم‌بخش و قسيم حيوان لابشرط مقسمى باشد ناگزير بايد اولا لابشرط قسمى و مقسمى را حتى مفهوما يكى فرض نمود كه اين خود اتحاد قسم و مقسم است و محال است . و ثانيا بايد مقسم را نيز هم‌بخش و قسيم ديگر اقسام خود قرار داد كه اين خود محال ديگرى است و براساس اين تفسير معنى حيوان لابشرط در سخن « فيلسوف » لابشرط مقسمى است و معناى مرجع ضمير « قسيم‌له » لابشرط است كه در آغاز اين سخن مذكور است « قد يؤخذ لا به شرط شىء » .\r\n","page_name":" 53 ","page_number":69},
  {"content":"\r\n\r\nروى علاقهء مخصوص انجام گيرد همانطور كه سابقا در اين خصوص اشارت رفت .\r\n\r\nفرق ميان تصديق و حكم\r\nبعضى نيز در اين زمينه اظهارنظر كرده و در فرق ميان تصديق و حكم گفته‌اند كه تصديق از آن جهت كه قسمى از علم انفعالى و تجددى است خود يك امر انفعالى خواهد بود و اصولا علم انفعالى و اقسام آن چيزى است كه در نفس و به انفعال و پذيرش نفس حاصل مىگردد . در حالى كه حكم كه ايقاع نسبت يا سلب آن است از اين ماجراى انفعال بيرون است و چون ايقاع فعلى از افعال ذهن درك‌كننده است در گروه فعل قرار دارد . وقتى كه اين مطلب معلوم گرديد كه تصديق از سنخ انفعال و پذيرش است و حكم داخل در افعال است و هيچ‌كدام قابل تطبيق بر ديگرى نيست اين امر به‌خوبى واضح و آشكار خواهد شد كه به‌كار بردن لفظ تصديق در معنى حكم يك استعمال مجازى است و اين‌گونه استعمال از روى حقيقت نيست .\r\nاما تحقيق در اين مطلب كه اصولا فرق اصولى ميان تصديق و حكم چيست اين است كه چون به‌نظر ما ادراك عبارت از « حضور شىء درك شده پيش شخص درك‌كننده است » بدين‌جهت ما از همين تفسير ادراك امورى را به شرح زير استفاده كنيم :\r\nالف - آن حضورى كه با وقوع نسبت ايجابى يا عدم وقوع آن همراه است تصديق است .\r\nب - اشيائى كه هنگام تصديق پيش شخص درك‌كننده حضور يافته‌اند مصدق به آن تصديق عامل درك‌كننده مىباشند . اين اشياء را « باورشده » يا « گواهى » يافته مىناميم .\r\nج - ايقاع نسبت و سلب آن كه در تصديق انجام مىگيرد عبارت از حكم است « 20 » .\r\n\r\n\r\n","description":"","footnote":"\r\n( 20 ) از اين تحليل فيلسوفانه اين مطلب بدست مىآيد كه در حقيقت ايقاع نسبت يا -\r\n","page_name":" 54 ","page_number":70},
  {"content":"\r\n\r\nد - آن حضورى كه با آن مواردى غير از آن مواردى كه در بالا ذكر شد در نزد درك‌كننده تحقق مىيابد هرچند كه آن موارد از قبيل مفهوم وقوع يا لاوقوع نسبت باشد تصور خواهد بود .\r\nه - اشياء حاضر كه مورد حضور درك‌كننده مىباشند « متصور » و « اندر رسيده » خواهند بود . اين اشياء مدرك به ادراك تصورى مىباشند .\r\nاز بررسى در اين تحليل و تجزيهء اين نكته خوب آشكار مىشود كه هرچند تصديق خالى از حكم نيست اما به هيچ‌وجه نفس حكم نمىباشد .\r\nو براى همين جهت است كه متأخرين مىگويند ادراك اگر « با حكم » باشد تصديق است چون بديهى است چيزى كه همراه با چيزى ديگرى است به حكم اين همراه بودن و « معيت » « 21 » بايد مغاير با آن همراه خود باشد .\r\n\r\nگفتگوئى با خواجهء طوسى\r\n« خواجه » در شرح اشارات مىگويد :\r\n\r\n\r\n","description":"","footnote":"\r\n- سلب آن‌كه گفته شد فعلى از افعال نفس مىباشد « جهت تعليليه » تصديق است كه موجب حضور وقوع يا سلب وقوع نسبت مىگردد و چون حكم جهت تعليليهء تصديق مىباشد هم از وجود تصديق كه معلول آن است بيرون است و هم از ماهيت آن .\r\n( 21 ) معيت بر دوگونه است : معيت لزوميه و معيت اتفاقيه . معيت لزوميه همچون معيت دو معلول كه به علت واحده ارتباط مىيابند و يا علت و معلول حقيقى كه در هستى همزمان مىباشند . متضايفين نيز از گونهء معيت لزوميه است كه حتى در تحليل ذهنى نيز قابل جدائى از يكديگر نمىباشند مانند « ابوت » و « نبوت » يا « فوقيت » و « تحتيت » كه در قوه و فعل تكافىء و همراهى دارند . بايد به اين نكته متوجه بود كه معيت لزوميه بين دو معلول وابسته به يك علت واحده در هستى و تأثير است اما معيت لزوميه دو متضايفين يك وابستگى ماهوى است كه « در نهاد » ماهيت اضافه حاكميت منطقى دارد . ولى معيت اتفاقيه ميان هر دو شىء است كه هيچ‌گونه وابستگى نه در وجود آنها است و نه در ماهيت آنها ، مانند ناطقيت انسان و ناهقيت حمار . « اگر باران آمده پس زمين نمناك است » مثال « معيت لزوميه » است . و « اگر اين‌چنين است كه انسان گويا است پس اين‌چنين خواهد بود كه حمار ناهق است » ، « معيت اتفاقيه » است . براساس اين دوگونگى معيت قضاياى شرطيهء منطق نيز به دوگونه قسمت مىشود . بدين قرار : شرطيهء لزوميه و شرطيهء اتفاقيه . مثالهاى شرطيهء لزوميه و شرطيهء اتفاقيه ، همان مثالهاى بالا است كه به ترتيب ذكر شد .\r\n","page_name":" 55 ","page_number":71},
  {"content":"\r\n\r\nشىء « متصور » كه حضور در ذهن يافته و مجرد از حكم است و « مصدق به » كه آن هم در ذهن حضور دارد ولى مقارن با حكم است خود دليل است بر اينكه مقارن با شىء مغاير با آن مىباشد . اما با وجود اين مغايرت چون ميان تصديق و حكم ملازمت حكمفرماست يكى را به‌جاى ديگرى بر سبيل مجاز به كار مىبريم و همانگونه كه جريان آب را به ناودان نسبت مى - دهيم و مىگوئيم ناودان جارى شد تصديق را هم به حكم و حكم را به تصديق منطبق مىسازيم .\r\n« ما » مىگوئيم به‌نظر ما اين سخن از « خواجهء طوسى » در اينجا بر حسب ظاهر منافى با نظرى است كه او در جاى ديگر « شرح اشارات » اظهار كرده و مىگويد :\r\n« حكم عبارت از تصديق است و چيزى كه بر آن حكم واقع شده مصدق و مورد تصديق است . »\r\nاما تنافى ميان دو سخن او را مىتوان دفع نموده و به اين‌گونه توجيه كرد كه منظور « خواجه » از حكم در جملهء اخير خود « تصديق » است و در جملهء نخست « حكم » را به معنى ايقاع و انتزاع نسبت آورده « 22 » و در\r\n\r\n\r\n","description":"","footnote":"\r\n( 22 ) از اين تفسيرى كه « فيلسوف » بر سخن « خواجه » مىآورد دو معناى متفاوت براى « حكم » بدست مىآيد : يكى معناى حقيقى و ديگرى معناى مجازى . معناى حقيقى حكم همان ايقاع و انتزاع نسبت است كه از ابتكارات و ايجادهاى نفس حكمفرما مىباشد .\r\nمعناى مجازى حكم علم تصديقى است كه خود « خواجه » در سخن پيشين خود گفته است مانند جريان آب است كه به ناودان نسبت مىدهيم و مىگوئيم ناودان جارى شد حال‌كه براى حكم اين دوگونگى استعمال ثابت گرديد . بايد هشدار داد كه در دام مغالطه اشتراك لفظى واقع نشده و حكم حقيقى را بجاى حكم مجازى اشتباه ننمائيم . و بايد پيوسته به اين نكته واقف بود كه راه‌ورسم حكيمان و خردمندان حقيقت‌سنجى و راست‌پوئى است نه مجازگوئى و سخن‌پردازى .\r\n","page_name":" 56 ","page_number":72},
  {"content":"\r\n\r\nهر دو مورد از روى مجاز يكى را در جاى ديگر ناميده است . همچون به كار بردن يكى از متلازمين در معنى ديگر و تناقضى هم مرتكب نشده است . و باز در جاى ديگر « شرح اشارات » مىگويد :\r\n« لازم است از حقيقت تصور و تصديق پىجوئى كنيم تا به اشكالات وارده برخورد ننمائيم و آن اشكالات از اين قبيل است :\r\nيكى اينكه گفته شده اگر « تصديق » ادراك مقارن با حكم است ، به‌دليل همين مقارنت ، حكم قهرا خارج از حقيقت تصديق خواهد بود . و ليكن بايد فهميد كه اين مقارنت بدين گونه كه حكم خارج از تصديق باشد صحيح نيست و حكم از تصديق جدا نيست بلكه حكم يا خود تصديق است و يا جزء تصديق است « 23 » » .\r\n\r\n\r\n","description":"","footnote":"\r\n( 23 ) مقارنت ادراك با حكم كه در گفتار « خواجه » حقيقت تصديق را تبيين مىكند بر معناى « شرطيت » حكم در ادراك تصديقى است و معناى شرطيت اين است كه « تقيد » به قيد حكم داخل در ادراك تصديقى است اما نفس قيد كه حكم است خارج از ادراك تصديقى مى - باشد . و اصولا تفاوت ميان شرطيت شرط و جزئيت جزء اين است كه جزء بنفسه در تركيب يك مركب خارجى يا تحليلى دخالت دارد ، اما شرط اين است كه خود شرط خارج از حقيقت مشروط است و تنها « تقيد » مشروط به يك جزء تحليلى مشروط بشمار مىرود . حال اين اشتراط به‌نحو مقارنت باشد يا پسوند يا پيشوند مشروط باشد . و در هرحال بر فرض كه حكم در اين مقام به معناى فعل نفس كه معناى حقيقى آن است باشد اين سخن « خواجه » كه رابطه حكم را با تصديق منحصرا يا به‌گونهء عينيت فرض مىكند و يا به‌گونهء جزئيت و مىگويد : « حكم يا خود تصديق است يا جزء تصديق است » صحيح نيست زيرا ممكن است كه اين رابطه به صورت شرطيت باشد كه در اين صورت نه عين تصديق است و نه جزء تصديق مىباشد تا تركيب در تصديق لازم آيد بلكه حكم به معناى فعل نفسانى شرط تصديق است و شرط از مشروط جدائى نمىپذيرد هرچند كه خود دخالت تركيبى در مشروط ندارد . رابطه ديگرى كه نه رابطه جزئيت است و نه رابطه شرطيت ، رابطه « ظرفيت » است كه نه خود قيد عينا از اجزاء تركيبى يك پديده ذهنى يا خارجى محسوب مىگردد و نه تقيد آن جزء تحليلى آن پديده مىباشد ، بلكه تنها ظرفى است كه حاوى مظروف خود مىباشد . منتها ظرف هم گاهى يك ظرفيت عينى و خارجى است و گاهى ديگر يك ظرفيت تحليلى و ذهنى است . وجود ، خواه وجود ذهنى -\r\n","page_name":" 57 ","page_number":73},
  {"content":"\r\n\r\n« ما » مىگوئيم مسلما مقصود « خواجه » از اينكه صريحا مىگويد حكم يا عينا خود تصديق است يا جزء آن ، آن حكم خاص كه از افعال نفس است نمىباشد بلكه حكمى است كه به يكى از اقسام علم حصولى انفعالى كه تصديق است تطبيق مىكند . « خواجه » مىگويد :\r\nاشكال ديگرى كه به « مقارنت با حكم » وارد است اين است كه اگر تصورات ، كسبى و نظرى باشند تصديقى هم كه بر اين تصورات استوار است تصديق كسبى خواهد بود زيرا بديهى است كه اگر درك مطلق به تفكر و انديشيدن وابستگى داشته باشد درك خاص هم كه مقرون به حكم است قهرا به تفكر و انديشيدن وابستگى خواهد داشت همچونكه كل بر جزء خود توقف دارد .\r\n« ما » مىگوئيم : حل اين مشكل را پشت‌سر نهاديم آنجا كه گفتيم درك مقارن با حكم از آن جهت كه مستلزم حكم است گاهى به اكتساب و تفكر نيازمند مىباشد . در حالىكه همين درك مقارن از آن جهت كه تصور است به اكتساب و نظر محتاج نيست و با همين اختلاف اعتبار حساب تصديق و تصور در بداهت و اكتساب از يكديگر جدا مىگردد . « خواجه » مىگويد :\r\n« اگر تصديق درك مقارن با حكم باشد هر تصديقى را بايد به سه تصديق تحليل نمود زيرا هريك از ادراكات تصوريهء سه‌گانه به حكم مقرون است و هرجا كه درك به حكم مقرون است تصديق خواهد بود . »\r\n\r\n\r\n","description":"","footnote":"\r\n- باشد ، و خواه وجود خارجى و عينى ، پيوسته نقش يك ظرفيت تحليلى را در پيدايش و تحقق ماهيت چه در ذهن و چه در خارج ايفاء مىكند .\r\n","page_name":" 58 ","page_number":74},
  {"content":"\r\n\r\n« ما » مىگوئيم : اين ايراد نيز با توجه به گفته‌هاى گذشته بر طرف مىگردد . زيرا در گذشته ما معلوم كرديم كه تصديق آن ادراك مقارنى است كه حكم را ايجاب و پىآمد خود مىكند و اين مقارنت بر سبيل لزوم و استنتاج است نه به‌طريق همزيستى اتفاقى و هيچ‌يك از تصورات سه‌گانه نه به تنهائى و نه مجموعه‌اى كه از تركيب دوگانه‌اىهاى آنها حاصل مىشود اين‌چنين نيست كه حكم را به‌طريق لزوم و استنتاج ايجاب نمايد . و در همان‌جا گفته شد كه اين همزيستى و اقتران يا به تعبير ديگر اين عارضيت و معروضيت در ظرف تحليل ذهنى است و همان‌گونه كه عروض و معيت ذهنى و تحليلى ميان هر جنس و فصلى تحقق مىيابد و رابطهء جهت مشترك و جهات مابه‌الامتياز را نشان مىدهد ، به‌همان نحو اين اقتران و عارضيت و معروضيت نيز ذهنى و تحليلى است و به هيچ وجه عروض و معيت خارجى و تحققى در ميان نمىباشد . « خواجه » مىگويد :\r\n« اگر ما درك مقارن را براى معناى تصديق بپذيريم ناگزيريم تجويز كنيم كه تصديق مىتوان از قول شارح و تعاريف بدست آيد « 24 » در صورتىكه آشكار است كه تصديق تنها از دليل و قياس استنباط مىشود و از معلومات تصورى بدست نمىآيد » .\r\n« ما » مىگوئيم : اين ايراد را هم مىتوان بدين طريق پاسخ گفت كه ادراك مقارن از آن جهت كه موجب و مستلزم اقتران به حكم است و\r\n\r\n\r\n","description":"","footnote":"\r\n( 24 ) اگر تصديق به معناى درك مقارن با حكم باشد بطوريكه حكم همچون شرط خارج از درك باشد ذات مشروط تصوراتى بيش نيست كه مىتوان آنها را از قول شارح بدست آورد و نيازى به قياس و برهان ندارد . همين كه اين تصورات از اقوال شارحه بدست آمد حكم كه خود فعلى از افعال نفس است به‌عنوان جزء اخير از علت تامه قهرا پيوسته خواهد شد و به محض پيوستگى حكم به اين تصورات تصديق بدون مقدمات قياسى حاصل مىگردد . و اين به قضاياى اوليه ماند كه نفس تصورات ثلثه خودكفائى در اذعان به نسبت است و تصديق از تصورات و اقوال شارحه اين تصورات حاصل مىگردد نه از طريق برهان و قياس .\r\n","page_name":" 59 ","page_number":75},
  {"content":"\r\n\r\nنيز از آن جهت كه دركى محتمل الصدق و الكذب است بايد از حجت و قياس تحصيل گردد و از طريق ديگر ممكن نيست . اما از آن لحاظ كه بالاخره ادراك مطلق است و از اين رهگذر مقارنت و عدم مقارنت با حكم تأثيرى در آن ندارد ، يك مجهول تصورى است كه از معلومات تصوريه و قول شارح بدست مىآيد .\r\n« خواجه » پس از طرح اين اشكالات سرانجام درصدد ارائهء طريقى براى حل آنها برآمده و مىگويد :\r\n« راه‌حلى كه مىتوان براى مشكل اول درنظر گرفت اين است كه بگوئيم حكم لازم درك مقارن با حكم است نه عين آن درك و نه جزئى از آن درك است « 25 » . و ايراد دوم را بدين طريق دفع مىكنيم كه تصديق كسبى چيزى است كه در ايقاع نسبت يا سلب آن نيازمند به اكتساب باشد و اگر تصورات احيانا اكتسابى شدند تصديق از هر جهت وابستگى به اكتساب تصورات ندارد تا به دنبال و به پيروى از اين تصورات اكتسابى تصديق نيز حتما اكتسابى باشد بلكه چون تصديق تصورات را هم دربردارد به اين تصورات وابسته است نه اينكه در ايقاع نسبت به اين تصورت وابسته باشد .\r\n\r\n\r\n","description":"","footnote":"\r\n( 25 ) ظاهر اين سخن خالى از ايراد نيست زيرا اگر ملزوم براستى « درك مقارن حكم » باشد حكم جزئى از اين مجموعه مركب خواهد بود نه لازم آن . چه آنكه معناى لازم اين است كه بيرون از ملزوم و وابسته به آن باشد و هيچ‌گاه نمىتواند لازمى از نهادهاى درونى ملزوم خود باشد و اين تجافى از مرتبه است ، كه هستى معلول را به صورت تفصيلى در هستى علت خود متحقق بدانيم . و اگر ملزوم ذات درك باشد نه درك مقارن با حكم پس ديگر حكم لازم درك نخواهد بود زيرا از آن جهت كه درك است مستلزم حكم نيست . پاسخ اين است كه شايد مقصود « خواجه » از لازم و ملزوم شرط و مشروط ، تحليل ذهنى است نه ملزوم به معناى عليت و تأثير عينى . و همانگونه كه در پاورقى پيشين گفتيم شرط خارج از ذات مشروط است و تقيد مشروط به شرط داخل در مشروط مىباشد كه آن هم دخالت تحليلى است نه دخالت عينى و تحقيقى .\r\n","page_name":" 60 ","page_number":76},
  {"content":"\r\n\r\nو ايراد سوم / چهارم « 26 » را بدين‌گونه پاسخ مىگوئيم كه آن تصديقى كه جز از طريق حجت ميسر نيست تصديق به معنى حكم است كه به‌گونهء ايقاع نسبت يا سلب نسبت است نه تصديقى كه صرفا به معنى حضور مورد تصديق در ذهن مىباشد كه بايد از راه قول شارح بدست آيد . »\r\n\r\n\r\n","description":"","footnote":"\r\n( 26 ) در اينجا بايد متوجه بود كه « خواجه » به ايراد سوم پاسخى نداده و آن را از درج كلام ساقط كرده است . در نسخهء مطبوع كلمه « سوم » به صورت نسخه بدل بالاى كلمهء چهارم آمده است و تيرك منحنى كه ميان سوم و چهارم در متن ترجمه به كار برده‌ايم اشاره به همين نسخه بدل مىباشد ، اما در هرحال پاسخ يكى از اين دو محذوف است و شايد علت اين حذف ايصال معنوى باشد بدين معنا كه اين پاسخ يك پاسخ حقيقى براى هر دو ايرادهاى سومين و چهارمين جمعا محسوب گردد ، بدين قرار كه گفته شود : تصديق به معناى حكم چيزى است كه تنها از طريق حجت و قياس برهانى بدست مىآيد نه به‌وسيلهء هيچ‌يك از تصورات سه‌گانه ، حال‌كه چنين است اين حكم حاصل از قياس برهان يك واحد حقيقى است كه تمام ادراكات تصورى سه‌گانه را در زير پوشش يكتائى خود قرار مىدهد و به تمام كثرات تصورات وحدت تصديقى مىبخشد بطورىكه هر يك از تصورات مقارنت « ضمنى » يا « تضمنى » با اين حكم واحد دارند و معناى مقارنت تضمنى اين است كه اين تصورات مقارن قابل تفكيك از يكديگر نمىباشند . زيرا مقارنت تضمنى مانند « دلالت تضمنى » است كه موجب كثرت دلالت نيست اما صحيح است كه ما يك دلالت مطابقى را با تحليل عقلانى خود به دلالت‌هاى تضمنى بسيارى بخش نمائيم . اما اين بخش‌هاى تضمنى همه اعتبارى و تحليلى هستند كه در نهاد واحد حقيقى دلالت مطابقى ناپديد مىشوند . بدين‌ترتيب پاسخ ايراد سوم كه : اگر تصديق به معناى ادراك مقارن باشد هر تصديقى به تصديقات سه‌گانه بخش خواهد شد ، اين است كه اين تصديقات سه‌گانه « تصديقات تضمنى » است كه از يك واحد حقيقى و عينى تصديقى سرچشمه مىگيرد و اين واحد حقيقى تصديقى جز از طريق حجت و قياس برهان ميسر نيست .\r\n","page_name":" 61 ","page_number":77},
  {"content":"\r\n . \r\n","description":"","footnote":"","page_name":" 62 ","page_number":78},
  {"content":"\r\n\r\n\r\nفصل سوم تقسيم حاصر يا حصر تقسيم علم\r\nگمان نمىرود كه پس از اين همه توضيحاتى كه پيرامون مسألهء علم با روش پژوهشگرانه ارائه داديم ديگر جاى ابهامى باقى مانده باشد تا بتواند در نظريهء ما پيرامون تصور و تصديق خدشه‌اى وارد آورد . نظريهء ما اين بود كه علم ارتسامى با تمام اقسامى كه دارد از مرز تصور بيرون نيست و همه‌جا اين علم به معنى تصور مىباشد ؛ منتها تصور در بعضى از اقسام خود با امتياز مخصوصى به‌صورت تصديق مشخص مىگردد ( و در برخى ديگر از اقسام چون از اين امتياز برخوردار نيست عنوان ديگرى جز تصور به‌خود نمىپذيرد ) .\r\nاكنون به‌دنبالهء همين بخش عمومى علم سخن را گسترش مىدهيم و مىگوئيم در جائىكه تصور عنوان تصديق را به‌خود مىگيرد باز هم اعتبارات مختلفى بر آن وارد مىشود ، كه بخش‌هاى فرعى و زيرين علم را به‌وجود مىآورد و بايد متوجه بود كه تفاوت ميان آنها چيست .\r\nتصديق به‌لحاظ آنكه خود يك حصول و پديدهء ذهنى است و نيز به اعتبار آنكه تصديق يك حصول و واقعيت عينى است كه در ذهن تحقق يافته است « 1 »\r\n\r\n\r\n","description":"","footnote":"\r\n( 1 ) اساسا پديدهء « علم » چه تصور و چه تصديق ، از آن جهت كه يك واقعيت عينى است كه در ظرف هستى ذهن درك‌كننده تحقق خارجى و عينيت مىيابد موضوع بحث‌هاى انتولوجيك  ) cigolotnO (  قرار مىگيرد . و در اين سيستم بحثى است كه ما از رابطهء هستى علم با ماهيت آن بحث مىكنيم و ماهيت « كيف نفسانى » را براى وجود بسيط و محمولى آن با حمل شايع صناعى بالذات ثابت مىكنيم . معماى وجود ذهنى هم كه ، چگونه ممكن است مقولهء جوهر و مقولات ديگر كه در ذهن مورد شناسائى و علم واقع مىگردند در تحت مقولهء كيف نفسانى علم قرار گيرند ، از همين نقطه نظر داخل در مباحث انتولوجيك علم -\r\n","page_name":" 63 ","page_number":79},
  {"content":"\r\n\r\nتصورى بيش نيست . تنها به اعتبار آنكه اين حصول ، حصول چيزى براى چيز ديگرى است و با واقعيت عينى مورد تصديق مطابقت دارد تصديق است . و براساس همين تحليل صحيح است كه علم را « انحصارا » به تصور ساده و تصورى كه همراه با تصديق است بخش نمائيم همانگونه كه عينا اين گروه‌بندى انحصارى با همين دوگونگى تصورى در كتاب « اشارات » انجام يافته است . « 2 » و باز براساس همين تحليل ما را رسد كه سخن خود را ساده‌تر كرده و در تقسيم علم بگوئيم كه علم يا تصور است و يا تصديق است همانگونه كه در « الموجز الكبير » تقسيم بدين‌گونه آمده است .\r\nو در هر صورت بدين‌ترتيب ما مىتوانيم علوم خود را منحصرا به دوگونه بخش كرده و بگوئيم برخى از علوم ما در گروه تصورات است و آن ادراكاتى است كه از اشياء در ذهن حاصل مىشود چه به‌صورت فرد و چه به‌صورت تركيب و تركيب هم گاهى تركيب تقييدى است و\r\n\r\n\r\n","description":"","footnote":"\r\n- بشمار مىرود . اما رابطهء ديگرى كه براى علم مورد بررسى واقع مىشود و علم را از لحاظ اضافه به معلوم عينى و يا به گفتهء « فيلسوف » به اعتبار حصول چيزى براى چيز ديگر مورد بحث قرار مىدهد ، در انديشهء اين نگارنده داخل در « استىها » است و نه « هستىها » و مسائل علم از اين نقطه نظر در عداد كاوشهاى علمى بشمار مىآيد و فرم متدولوجى آن از بحث هاى انتولوجيك به بحثهاى اپيستمولوجى  ygolometsipE  تغيير بنيادى مىپذيرد . اين تفاوت متديك به صورت آموزنده و نمايانى در كتاب شريف « اسفار » به‌چشم مىخورد . زيرا بحث انتولوجى علم كه زير عنوان « وجود ذهنى » طرح و بررسى شده به كلى مجزا و متفاوت از بحث علم است كه در فصل جداگانه‌اى آمده است . در فلسفهء اسلامى مسلما مقصود از وجود ذهنى علم انتولوجى علم است ، و منظور از مبحث علم اپيستمولوجى علم مىباشد .\r\n( 2 ) « ابن سينا » در اول منطق « اشارات » علم را بدين‌گونه تقسيم مىكند :\r\nفكما ان الشىء قد يعلم تصورا ساذجا مثل علمنا بمعنى اسم المثلث و قد يعلم تصورا معه تصديق مثل علمنا ان كل مثلث فان زواياه مساوية لقائمتين :\r\nيعنى : همان‌گونه كه شىء معلوم گاهى با « تصور ساده » درك مىشود مانند اينكه علم پيدا مىكنيم به مفهوم اسمى مثلث ( و آن را از ساير اشكال هندسى تميز و تشخيص مىدهيم ) ، و گاهى ديگر شىء معلوم با « تصورى » كه همراه با تصديق است درك مىشود مانند اينكه علم پيدا مىكنيم كه : زواياى هر مثلثى مساوى با دو قائمه مىباشد . مقصود اين است كه معلوم گردد در هر دوصورت علوم ما تصورى است ، خواه تصور ساده باشد خواه تصورى باشد كه همراه با حكم است و نام آن تصديق است .\r\n","page_name":" 64 ","page_number":80},
  {"content":"\r\n\r\nگاهى تركيب غير تقييدى « 3 » و برخى ديگر از علوم ما در گروه تصديق قرار دارند كه به‌معنى اعتراف به حصول شيئى براى شىء ديگر است و اين اعتراف هم هرچند كه ممكن است به‌لحاظ حصول ذهنى خود در گروه علوم تصورى قرار گيرد اما با وجود اين به‌طورى كه معلوم گرديد نمىتوان تنها به‌خاطر همين اعتبار ذهنى علوم تصديقى را از فرهنگ علوم حذف كرده و تقسيم علم به تصور و تصديق را بىاعتبار و نادرست پنداريم زيرا در مقابل اين اعتبار ذهنى اعتبارات ديگرى نيز وجود دارد كه تصديق را از شاخهء گسترش‌يافتهء علم مىشناسد و همانطورى كه ملاحظه شد اعتبار تقسيم علم را به تصور و تصديق ثابت و غير قابل انكار مىگرداند . « 4 »\r\n\r\n\r\n","description":"","footnote":"\r\n( 3 ) تركيب تقييدى عبارت از آن تركيبى است كه فقط از يك نسبت حكميه ناقصه‌اى حكايت مىكند و تركيب به صورتى نيست كه براى شنونده سكوت روا باشد . مانند « انسان كاتب » يا « احمد دبير » . در اين‌گونه فرازها با وجود اينكه بالاخره يك نسبتى ميان انسان و كاتب يا ميان احمد و دبيرى برقرار است كه هريك را به ديگرى وابسته ساخته و مجموع را به‌صورت يك واحد تصورى قالب‌ريزى كرده است اما اين نسبت و وابستگى نافرجام است زيرا قابليت براى تصديق يا تكذيب ندارد و شنونده از اين‌گونه فرازها جز يك علم تصورى نمىتواند برداشتى از علم تصديقى بنمايد . تركيب تقييدى يا نسبت ناقصه معمولا در قضاياى مشروطهء عامه كه ضرورت متعلق به وصف عنوانى است موضوع قضيه قرار مىگيرد . چنان كه مىگوئيم انسان كاتب بالضروره متحرك الاصابع است . صورت بسيط اين فرازها را كه با حرف عطف با يكديگر تركيب نمائيم مركب غير تقييدى مىشود . مانند احمد و كاتب و دبير يا مانند مثل معروف حجرى كه در پهلوى انسان قرار دارد ، و گفته مىشود : كالحجر الموضوع بجنب الانسان . اما بايد توجه داشت كه اين مركب غير تقييدى در هنگامى در گفتگوهاى منطقى محل اعتبار قرار مىگيرد كه حكم واحدى بر مجموعه‌اى كه به صورت مركب غير تقييدى در عقد وضع يك قضيه‌اى قرار گرفته وارد آيد مثل اينكه مىگوئيم : سقراط و افلاطون و ارسطو انسانند . مركب غير تقييدى را « مركب عطفى » نيز مىتوان ناميد و قضيه‌اى كه عقد وضع آن مشتمل بر مركب غير تقييدى است ، به عدد اسماء و الفاظ بسيطى كه در عقد وضع آمده است ، آن قضيه به قضاياى متعدده قابل تحليل است .\r\n( 4 ) اين مساله كه تصديق كه بالاخره به معنى اذعان به نسبت حكميه است آيا دخالت ماهوى و بنيادى در تئورى علم دارد يا نه ، از مسائل و مباحثى است كه در اپيستمولوژى  ) ygolometsipE (  فلسفه جديد مغرب زمين اهميت فراوانى كسب كرده است .\r\nفلسفهء اناليتيك  ) citylanA (  معاصر كه قضاياى فلسفه را مورد تحليل و بررسى منطقى قرار -\r\n","page_name":" 65 ","page_number":81},
  {"content":"\r\n\r\n\r\nگواهى از سخن ابن سينا\r\nگواه ديگرى كه ما مىتوانيم بر اعتبار گفتهء خود پيرامون چگونگى بخش علم به تصور و تصديق نشان دهيم سخن « ابن سينا » است كه در منطق كتاب « اشارات » آورده است . او مىگويد :\r\nگاهى يك شىء خارجى صرفا با يك تصور ساده مورد شناسائى ما واقع مىگردد و اين هنگامى است كه مثلا مى - خواهيم به معنى مثلث آگاهى يابيم و گاهى ديگر شناسائى آن شىء خارجى با تصورى است كه همگام با تصديق است همچون هنگامى كه علم پيدا مىكنيم هر مثلثى زوايايش مساوى با قائمتين است .\r\nو هم‌چنين « ابن سينا » در كتاب « الموجز الكبير » در فصلى از مقالهء سوم پيرامون برهان مىگويد :\r\n\r\n\r\n","description":"","footnote":"\r\n- مىدهد مسأله بدين‌گونه مطرح است :\r\nحداقل مطلبى كه مىتوان بطور وضوح و قاطعيت اظهار كرد اين است كه « تصديق و علم » يك پديدهء واحد از پديده‌هاى هستى نمىباشند . به دليل اينكه بسيار اتفاق مىافتد كه تصديق و « باور كردن » يك واقعه‌اى از رويدادهاى عينى درست منطبق بر آن واقعيت موجود نيست و در حينى كه شخص جدا آن واقعه را باور كرده و مورد تصديقش قرار داده ، حقيقت امر با آنچه را كه باور كرده بسيار متفاوت است . و حتى ممكن است ما پيرامون يك شخصى كه باور دارد واقعهء مخصوصى اتفاق افتاده اما در حقيقت هيچ امرى اتفاق نيفتاده است ، بدين‌گونه به گفتگو بپردازيم و براستى بگوئيم :\r\nاو نمىداند كه اين واقعه اصلا اتفاق نيافتاده .\r\nاو فقط معتقد است كه براستى اين واقعه اتفاق افتاده .\r\nاين دو گزاره كه هر دو صادق است نه‌تنها دلالت دارد بر اينكه « علم » و « اعتقاد به نفس الامر » كه همان تصديق است يكتائى و يگانگى با يكديگر ندارند ، بلكه بالاتر از آن ، نوعى تقابل و روياروئى را به ما پيشنهاد مىكند . اما اگر ما اين تقابل ميان علم و اعتقاد را در اين دو قضيه مبالغه‌آميز بدانيم ، لااقل از راستى اين هر دو قضيه بايد اصل مغايرت ميان آنها را قبول كنيم . به‌همين جهت برخى از فلاسفهء معاصر شرايط علم را افزون كرده و گفته‌اند علاوه بر تصديق و گرويدن به حقيقت امر انطباق اين گرويدن با واقعيت عينى نيز در تئورى علم ضرورت منطقى دارد .\r\n","page_name":" 66 ","page_number":82},
  {"content":"\r\n\r\nعلم تنها به دو صورت حاصل مىشود : يكى تصديق است و ديگرى تصور است . و تصور فقط معنى لفظ را به ذهن مى - آورد . اما اين معنى كه از لفظ به‌حالت انفراد به ذهن مىآيد غير از معنائى است كه از مجموعهء تصورات از لفظ دانسته مىشود . و اين معنائى كه از مجموعهء تصورات به‌وسيلهء لفظ در ذهن حاصل مىگردد معنى قضيه است و معنى قضيه پيوسته از اين حالت‌هاى سه‌گانه بيرون نيست : يا مورد ترديد است يا مورد اقرار و اعتراف است و يا مورد انكار است ، و در اين هر سه حالت تصور كه اصل وجود و حضور معنى در ذهن است تحقق يافته و در حالت‌هاى شك و انكار تصديق نمىتواند تحقق پذيرد . اما اقرار و اعتراف به‌معنى قضيه ، همان معنى تصديق است كه صرف حصول معنى قضيه در ذهن نيست بلكه چيز ديگرى به آن پيوسته است و آن‌صورت اذعان و اعتراف به‌معنى قضيه است . و معنى اذعان اين است كه واقعيت امر در وجود عينى با معنى ذهنى قضيه منطبق است . و چون معنى قضيه با اين فزونى اقرار و اذعان مقرون است ديگر تصديق صرفا معنى قضيهء معقوله به آن جهت كه معنى قضيهء معقوله است نيست ، بلكه اين اذعان يك فزونى است كه در معنى قضيهء معقوله پديد آمده است . « 5 »\r\n\r\n\r\n","description":"","footnote":"\r\n( 5 ) اينكه آيا « قضيهء معقوله » با علم تصديقى تفاوت دارد يا مرادف است مسأله‌اى است كه از بررسىهاى بسيار پيشرفته و دقيقى برخوردار است . بسيارى از فلاسفه و متفلسين معاصر علم تصديقى را مرادف با قضيهء معقوله دانسته و معيارهاى صدق و كذب قضيه را با معيار هاى علم تصديقى اشتباه كرده و تصور كرده‌اند آنچه كه از شرائط تحقق جوهرى علم تصديقى است عينا همانها از شرايط صدق و كذب قضيه است . در حالى كه يك مقايسهء ابتدائى ميان تعريف منطقى قضيه و ماهيت علم تصديقى كافى است كه مدلل دارد كه قضيه اصولا با علم تصديقى مغايرت دارد و هرگز نبايد يكى را به‌جاى ديگرى تفسير نمود . حقيقت « قضيه » به درستى به « قول محتمل الصدق و الكذب » تفسير شده و اين بدين معنا است كه قضيه قضيه است چه صادق باشد و چه كاذب باشد اگر كذب هم به معناى عدم انطباق با واقعيت امر باشد هرگز اخلال‌گر و واژگون‌ساز ارگانهاى درونى قضيه نيست . چنان كه اگر صدق معادل با -\r\n","page_name":" 67 ","page_number":83},
  {"content":"\r\n\r\nو باز « ابن سينا » در فصل سوم از مقالهء اولى از فن اول در مجلد اول از مدخل منطق « كتاب شفا » مىگويد :\r\nهمانگونه كه هر شيئى از اشياء را تنها از دو رهگذر مىتوانيم شناسائى كنيم .\r\nيكى آنكه تصور آن شىء را به ذهن مىآوريم تا آنجا كه اگر براى آن شىء نامى باشد ، هرگاه آن نام را از زبان كسى شنيديم ، معنى آن شىء در ذهنمان تصور مىيابد . و اين وابسته به صدق يا كذب آن شىء نيست مانند آنكه به گوش ما كلمهء انسان را بنوازند يا كسى بگويد چنان و چنين كن . در اين حال اگر ما به معنى الفاظى كه شنيده‌ايم واقف باشيم قهرا تصور آن را خواهيم نمود .\r\n« دوم » اينكه همراه با تصور تصديق باشد همچون هنگامىكه به ما مىگويند « هر سفيدى عرض است » و چيزى كه از اين سخن در ذهن ما پديد مىآيد تنها معنى قضيه نيست بلكه تصديق و\r\n\r\n\r\n","description":"","footnote":"\r\n- مطابقت با حقيقت عينى معلوم باشد هيچ‌گاه بنيانگذار معناى حقيقى قضيه نمىباشد . اما انطباق بر حقيقت و واقعيت عينى معلوم شرط اساسى حقيقت علم است تا جائىكه اگر شرط مزبور محقق نگردد بدون ترديد حقيقت علم تحقق‌پذير نخواهد بود و يك پديدهء ذهنى كه منطبق با واقعيت نفس الامرى نيست جز « جهل » و ناآگاهى نيست . از اين رهگذر است كه « ابن سينا » در اين سخن بطور وضوح و با ذهن تحليل‌گر و موشكافنده خود ميان قضيه و علم تصديقى جدائى افكنده و به اين حقيقت تصريح كرده كه تصديق و اذعان تنها يك افزايشى بر قضيه معقوله است و هيچ‌گاه عين قضيهء معقوله نيست . تازه اين تحليل ابن سينا تفاوت ميان قضيهء معقوله و تصديق را تبيين مىكند ؛ اما به‌طورىكه در پاورقى پيشين گفته شد تفاوت ميان تصديق و علم تصديقى كه مطابقت با نفس الامر است مرحلهء ديگرى است كه سخن ابن سينا در اينجا درصدد توجيه و پاسخ‌گوئى آن نيست . در تفاوت ميان « قضيه » و « علوم تصديقى » در سالهاى پيشين بحثى ميان اين نگارنده و « علامه آقاى حاج سيد محمد حسين طباطبائى » پيش آمده كه ضمن مقاله‌اى نقطه‌نظرهاى خود را پيرامون نظرات حضرت معظم‌له شرح و تبيين داشته‌ام در اين مقاله بطور مشروح مدلل گرديده كه ما چگونه و از چه راه بايد به اين ماجراى مغالطه ميان علم و قضيه پايان بخشيم . از خوانندگان خواسته مىشود كه به مقاله مزبور رجوع فرموده و پس از مطالعه دقيق در اين مسأله داورى فرمايند .\r\n","page_name":" 68 ","page_number":84},
  {"content":"\r\n\r\nاعتراف بدان معنى است . ولى اگر در معنى قضيه به‌جاى تصديق و اعتراف شك و ترديد داشته باشيم كه آيا اين سخن درست است يا نيست قضيه را كه شنيده‌ايم تنها تصور كرده‌ايم و ليكن ديگر تصديقى به مفاد آن براى ما حاصل نگرديده است .\r\nو بنابراين هر تصديقى تصور را دربردارد ، ولى عكس آن ، كه هر تصورى تصديقى را همراه داشته باشد ، درست نيست .\r\nدر اين مثال ( هر سفيدى عرض است ) ، تصوراتى كه در ذهن ما پديد مىآيد ، يكى اين است كه صورتى از انسجام و تركيب اين قضيه در ذهن ما حصول مىيابد ، و ديگر صورتهائى است كه از اجزاء تركيبى قضيه همچون سفيدى و عرض در ما ارتسام ذهنى پيدا مىكند . اما تصديق اين است كه نسبتى از اين صورت ( صورت تركيبى ) به‌سوى اشياء عينى حاصل گردد كه گوياى مطابقت اين صورت تركيبى قضيه با خود اشياء عينى باشد و تكذيب بر خلاف آن است .\r\nحال‌كه دانستن اشياء معلوم گرديد كه با اين دوگونگى است ، نادانى ( جهل ) ما نيز از دو سوى بر شىء مجهول وارد مىگردد :\r\nنخست آنكه از جهت تصور چيزى بر ما مجهول است و دوم از جهت تصديق . « 6 »\r\n\r\n\r\n","description":"","footnote":"\r\n( 6 ) پيرامون مجهول تصورى و مجهول تصديقى « ابن سينا » در « كتاب اشارات » بدين - گونه توضيح مىدهد :\r\nكذلك الشىء قد يجهل من طريق التصور فلا يتصور معناه الى ان يتعرف ، مثل « ذى الاسمين » و « المنفصل » و غيرهما . و قد يجهل من جهة التصديق الى ان يتعلم ، مثل كون القطر قويا على ضلعى القائمه التى يوترها ( الاشارات و التنبيهات جزء اول منطق صفحه 23 تهران 1377 )\r\n« ترجمه » گاهى شىء تنها از راه تصور مجهول واقع مىشود بدين قرار كه معناى تصورى آن شىء شناسائىپذير نيست مگر آنكه از سوى تعريف به شناخت آن راه يابيم ، همچون « ذى الاسمين » و « منفصل » ( در اصول رياضى اقليدسى ) و گاهى ديگر از رهگذر تصديق شيئى مجهول تصديقى ما قرار مىگيرد . و اين مجهول به‌حالت خود باقى مىماند تا هنگامى -\r\n","page_name":" 69 ","page_number":85},
  {"content":"\r\n\r\n\r\nتفسير معيت در سخن ابن سينا\r\nبرداشتهاى ما از اين سخن « ابن سينا » اين است كه او نيز در اين جا صريحا اعلام مىكند كه تصديق بخشى از تصور است هرچند كه از نقطه نظر ديگر قسيم و هم‌بخش تصور مىباشد . و مقصود وى از « معيتى » كه در عبارت كتاب « اشارات » آورده آنجا كه مىگويد : گاهى دانستن از راه تصورى است كه با تصديق « معيت » دارد ، آن‌گونه معيتى است كه در مناسبت ميان جنس و فصل حكم‌فرما است و همان‌گونه معيتى است كه ما آن را معيت تحليلى و ذهنى خوانديم همچون معيتى كه ميان رنگ و قبض نور بصر در سياهى آمده است . در حالىكه رنگ و انقباض نور بصر در هستى عينى يك واحد بسيطى از هستى بيش نيست و مسلما منظور « ابن سينا » از اين معيت همزيستى در هستى كه مقتضاى دوتائى و تقارن زمانى در هستى دو شىء است ، و در مناسبت ميان جزء و كل و شرط\r\n\r\n\r\n","description":"","footnote":"\r\n- كه آن را آموزش كنيم و به‌درستى آن گواهى دهيم . مانند آنكه از روى علم بپذيريم كه قطر قوى است بر دو ضلع قائمه‌اى كه قطر وتر آن است . شكل زير نمايانگر اين مجهول تصديقى است كه با آموختن شكل 47 مقالهء اولى كتاب اقليدس اين مجهول تصديقى به معلوم تصديقى تبديل مىگردد .\r\n","page_name":" 70 ","page_number":86},
  {"content":"\r\n\r\nو مشروط حكمفرمائى دارد نمىباشد . « 7 »\r\nاينها مطالبى است كه قبلا به تفصيل ذكر گرديده و تكرار آن به خاطر تذكر اين نكته است كه معلوم كنيم متأخرين از توجه به اين نكات و دقائق در سخنان گذشتگان خود غفلت ورزيده و هشدار نگرديده‌اند كه گاهى « حكم » در زبان فلسفه بر خود « تصديق » گفته مىشود و گاهى ديگر به لازم تصديق حكم مىگويند . و در نتيجه همين ناآشنائى به زبان فلسفه است كه در دام مغالطه واقع گرديده و سخن « شيخ ابو على سينا » را در اين دو موردى كه نقل شد پيچيده و دشوار اعلام داشته‌اند ، آنجا كه او صريحا همچنانكه ديديم در تقسيم علم يك بخش علم را « تصور ساده » ناميده و بخش ديگر را « تصور با تصديق » خوانده است . چنان كه بعضى از متأخرين نيز در روش جديد خود به پيروى از وى عين اين تقسيم را پذيرفته و واگو كرده‌اند ، و چون اين تقسيم به‌نظر برخى از انديشمندان دشوار آمده « علامهء رازى » در « شرح مطالع » درصدد توجيه و رفع ابهام آن برآمده و گفته است :\r\nمقصود « شيخ » از اين تقسيم دوگونه‌اى اين نيست كه\r\n\r\n\r\n","description":"","footnote":"\r\n( 7 ) « معيت » كه به معناى منطقى تركيب دو قضيه يا به معناى فلسفى هم‌بستگى دو شىء با يكديگر مىباشد همانطور كه قبلا گفته شد يا در ماهيت است و يا در هستى ، اگر معيت ميان دو شىء در ماهيت باشد طرفين اين‌گونه رابطهء معيت « متضايفين » خواهند بود كه در قوه و فعل « تكافو » و تساوى خواهند داشت و خود رابطه نيز از مقولهء اضافه محسوب مىباشد . بديهى است كه معيت تصور و حكم نمىتواند از اين‌گونه معيت باشد زيرا در اين صورت تصورات و حكم از قبيل متضايفين خواهند بود و گفته شد كه نه حكم از گروه مضاف حقيقى است و نه تصورات مىتواند مضاف حقيقى باشد ، و اگر معيت در هستى باشد نه در ماهيت آنگاه بايد پرسش كرد كه آيا اين معيت يك همزيستى اتفاقى است يا يك معيت لزوميه است كه بايد ميان علت و معلول حكمفرما باشد . در صورتى كه معيت اتفاقى باشد وجود و عدم هيچ‌يك از طرفين هم‌بستگى با هستى و نيستى طرف ديگر ندارد و اين‌گونه معيت نه يك مفهوم منطقى است و نه يك مفهوم فلسفى مىباشد كه بتوان از آن بررسى به‌عمل آورد . تنها روش صحيح اين است كه گفته شود اين معيت يك معيت لزوميه است كه ميان علت و معلول حاكميت دارد زيرا حكم صورت نوعيه علم تصديقى است كه مادهء پذيرندهء آن علم تصورى مىباشد و هر صورت نوعيه‌اى « شريكة العلة » مادهء خود مىباشد و بدين لحاظ حكم يك رابطهء لزوميه على با تصورات دارد كه نام اين رابطهء لزوميه « معيت » است .\r\n","page_name":" 71 ","page_number":87},
  {"content":"\r\n\r\nعلم به دو گونه تصور بخش مىشود . و اگر براستى اين‌چنين است كه علم به دو تصور بخش مىگردد ، اين قسمت حاصر و دربرگيرندهء همهء اقسام خود نيست . در صورتىكه تقسيم اصولا بايد فراگير باشد ، چه به مقتضاى تعريفى كه خود « شيخ » از تصديق كرده تصديق از بخش‌هاى راستين علم است ، در حالى كه تصديق در هيچ‌كدام از اين دو بخش به حساب نيامده است .\r\nبلكه مقصودش اين است كه علم را در اين دو صورت و از اين دو راه مىتوان تحصيل كرد و اين سخن چون يك تقسيم حاصر و فراگيرنده نيست درست است هرچند كه علم را به‌گونهء ديگرى هم كه تصديق است مىتوان بدست آورد .\r\nعلاوه بر اين « شيخ » در ساير كتاب‌هاى خود « 8 » و همچنين در آغاز مقالهء اول از فن پنجم « منطق شفا » مىگويد : « چه علمى كه از روى فكر اكتساب مىشود و چه علمى كه بدون نيازمندى به فكر و نظر در ذهن حاصل مىگردد ، بر دو قسم است يكى تصديق است و ديگرى تصور است . » و باز او در « الموجز الكبير » در فصل اول از مقالهء سوم مىگويد : « علم بر دو قسم است يا تصور است يا تصديق است » و سخنان او در اين زمينه بسيار است .\r\n\r\nدفاع از ابن سينا\r\nدر پاسخ ايراد « علامهء رازى » شارح « مطالع » بايد گفته شود كه مفاد كلام « شيخ الرئيس » آنجا كه مىگويد : « تصورى كه همراه با تصديق » است » و در جاى ديگر مىگويد « با تصور تصديق همراه است » كه هر دو تعبير در كتابهاى « شفا » و « اشارات » آمده عينا همان معنى تصديقى است كه او همه‌جا در كتابهاى سه‌گانهء خود ذكر كرده است و آن بدين معنى است كه در هر صورت تصديق از تصور جدا نيست و هر دو در وجود واحد\r\n\r\n\r\n","description":"","footnote":"\r\n( 8 ) در نسخهء مطبوع تهران اين جمله بدين‌گونه آمده است : « على ان ساير كتب مفتتح المقاله الاولى من الفن الخامس فى منطق الشفاء » كه مسلما كلمه يا كلماتى محذوف است .\r\n","page_name":" 72 ","page_number":88},
  {"content":"\r\n\r\nو يكتا مىباشند ، و نسبت تصور مطلق به‌سوى تصديق نسبت اتحادى است ، نه نسبت ارتباطى كه معمولا دو وجود را به يكديگر پيوسته مىسازد « 9 » و ما به اين حقيقت كه تصديق با تصور در وجود عينى يكتائى دارند مكررا در گذشته اشعار داده‌ايم و معلوم كرده‌ايم كه معيت تصور و تصديق يك معيت تحليلى است نه معيت تحقيقى و عينى .\r\nاما علاوه بر اين واقعيت منطقى كه نبايد هيچگاه از نظر بدور داريم ، اين همان اشتراك يا ابهام لفظ « تصديق » است كه در زبان فلاسفه گاهى به‌معنى « حكم » و گاهى عينا همين لفظ به‌معنى يكى از دو نوع « علم » به‌كار برده مىشود و اين اشتراك و ابهام لفظ تصديق است كه در اينجا نوعى مغالطه و اشكال به‌وجود آورده است . و شايد علت اينكه « شيخ » از اين ابهام و اشتراك پرهيز نكرده و تصور را در اين تقسيم به تصديق قيد كرده و به حكم قيد نكرده و متقدمان نيز چنين كرده‌اند اين است كه آن ايرادى كه بر تعريف تصديق به « حكم چيزى بر چيز ديگرى » وارد مىشد بر تقسيم او وارد نگردد . آن ايراد اين بود كه تصور بدين معنى مخصوص تنها به تصديقات قضاياى حمليه اختصاص پيدا مىكند و قضاياى شرطيه به‌كلى از دائرهء تصديقات رانده خواهند شد . زيرا در اين‌گونه قضايا حكم شىء بر شىء ديگرى وجود ندارد . « 10 » و بخاطر گريز از اين ايراد\r\n\r\n\r\n","description":"","footnote":"\r\n( 9 ) تفاوت ميان نسبت اتحادى و نسبت ربطى اين است كه نسبت اتحادى ميان حد و محدود يا وجود و ماهيت حكمفرمائى دارد منتها اتحاد ميان حد و محدود به حمل اولى ذاتى است اما اتحاد ميان ماهيت و وجود به حمل « شانع » صناعى است . اما نسبت ربطى يك نسبت انضمامى است كه در « هليات مركبه » وجود دارد . قاعدهء معروفه « فرعيه » ناظر به تبيين اين نسبت انضمامى است كه شيئى را بر شىء ديگرى ثابت مىسازد « ثبوت شىء لشىء فرع ثبوت المثبت له » . و در هرحال قاعدهء فرعيه نه در رابطهء حد و محدود اجراء مىشود و نه در رابطهء ميان وجود و ماهيت . و چون رابطهء ميان جنس و فصل همان رابطه‌اى است كه ميان تصور مطلق و تصديق برقرار است و اين رابطه يك رابطهء اتحادى است نه رابطهء ارتباطى لذا نبوت تصديق براى تصورات ثلاثه نيز قهرا از مجراى قاعدهء فرعيه بيرون است .\r\n( 10 ) قضيهء شرطيه مشتمل بر علامت شرط و جزاء است كه در زبان فارسى « اگر » و « پس » مىباشد . فرم قضيهء شرطيه اين است :\r\n« اگر اين‌چنين است ، پس آنچنان مىباشد »\r\nقضيهء شرطيه در مقابل قضيه حمليه است كه حكم به ثبوت محمول براى موضوع به -\r\n","page_name":" 73 ","page_number":89},
  {"content":"\r\n\r\nمنطقى « ابن سينا » در تقسيم علم به دو بخش معروفش به‌جاى اينكه حكم را قيد تصور قرار دهد تصديق را قيد قرار داده است ولى در هرحال با توجه به اشتراك لفظ و اصطلاح مخصوص فلاسفه كه گاهى حكم را به جاى تصديق و گاهى ديگر تصديق را به‌جاى حكم به‌كار مىبرند ، اين گونه اشكالات به كلى مرتفع خواهد شد و تقسيمى كه در سخن « ابن سينا » مطرح گرديده صحيح و بىپيرايه خواهد بود و هيچ‌گونه نيازى هم به توجيه شارح « مطالع » در تصحيح اين تقسيم پيدا نخواهيم كرد تا ناگزير باشيم بگوئيم منظور « ابن سينا » در اين دو عبارت بالا اصلا تقسيم علم به دو گونه تصور نبوده و اگر هم بوده يك تقسيمى كه حاصر و محيط به تمام اقسام باشد نبوده است . به دليل آنكه اين تقسيم بخش عمدهء خود را كه تصديق است اصلا به‌حساب نياورده است ، بلكه منظورش تنها اين بوده كه علم گاهى بدين صورت ظهور پيدا مىكند و گاهى ديگر به‌صورت ديگر و وجه ديگرى حصول مىيابد .\r\n\r\n\r\n","description":"","footnote":"\r\n- صورت قطع و بدون ترديد و شرط انجام مىگيرد . طرفين قضيه حمليه را « موضوع » و « محمول » مىگويند و طرفين قضيه شرطيه « مقدم » و « تالى » . در اصطلاح فلسفهء اسلامى يكى از احكام قضيهء شرطيه اين است كه صدق يا كذب قضيه شرطيه بسته به صدق يا كذب طرفين قضيه نيست ممكن است مقدم و تالى قضيه هر دو صادق باشند و يا هر دو كاذب باشند اما در هرحال شرطيه صادق است . در منطق جديد قضيه شرطيه كه به عنوان  noitacilpmi  شناخته مىشود به چهار صورت تحليل و تجزيه مىشود كه تنها در يك صورت از اين چهار صورت قضيه شرطيه كاذب مىباشد اما در صورتها و احتمالات ديگر قضيه پيوسته صادق است .\r\nبه جدول صدق زير توجه فرمائيد : بطوريكه ملاحظه مىشود در ستون آخر طرف راست زير علامت « » كه دلالت بر شرطيت دارد فقط يك علامت كذب ترسيم شده و معنايش اين است كه اگر مقدم صادق باشد و تالى كاذب باشد قضيهء شرطيه نيست و در غير اين صورت « در تمام احتمالات ديگر پيوسته قضيه شرطيه صادق مىباشد .\r\n","page_name":" 74 ","page_number":90},
  {"content":"\r\n\r\nاما اگر خوب در سخن « ابن سينا » دقت كنيم درمىيابيم كه اين استنباط و توجيه شارح كتاب « مطالع » به كلى از درجهء اعتبار ساقط است زيرا مقام سخن « ابن سينا » جز مقام و موضع تقسيم علم ، آن هم تقسيم حاصر و فراگيرنده ، نيست . اما اينكه شارح مطالع گفته است كه اگر براستى « شيخ » در مقام تقسيم علم آن‌هم تقسيم فراگير علم مىبود ، پس چرا تقسيم وى ناتمام مانده و حاصر نيست ؟\r\nپاسخ مىگوئيم كه شيخ بدون ترديد درصدد تقسيم بوده و تقسيم وى هم به خوبى حاصر و فراگير انجام گرفته است ؛ منتها بايد سخن وى را براستى فهميد كه مقصودش از آن « تصورى كه تصديق را همراه دارد » « تصور با تصديق » تصديق به‌معنى اذعان است و اين مجموعه يعنى تصور با تصديق همان تصديق اصطلاحى است كه گفته شد با تصورى كه محتمل الصدق و الكذب است يكسان و متحد مىباشد و اين همان تصورى است كه يكى از انواع علم شمرده مىشود و مقابل و قسيم تصور ديگرى است كه تصور ساده است و تصديق به‌معنى اذعان را دربر ندارد . چون تصديقى كه در اين فراز ( تصور با تصديق ) به كار رفته به‌معنى اذعان است نه به‌معنى تصديقى كه خود قسمى از اقسام علم تصورى انفعالى است ، در اين صورت خوب آشكار است كه « معيت » نيز همانگونه كه گفته شد معيت تحليلى است ، و اين تحليل ذهنى است كه ميان تصور جنسى و تصديق به‌معنى اذعان جدائى مىافكند و سپس ميان آنها معيت برقرار مىسازد و از مجموعهء اين جداسازى و معيت ، تصديق به اصطلاح ديگرى كه صرفا به‌معنى اذعان نيست ، بلكه يكى از اقسام بسيط علم است ، بدست مىآيد .\r\nبا اين توضيح بسيار آسان است كه قبول كنيم كه مراد از تصورى هم كه در فراز « تصور با تصديق » ذكر شده آن تصورى كه در اطراف هر قضيه‌اى موجود است نخواهد بود « 11 » براى آنكه اگر براستى مجموعه « تصور\r\n\r\n\r\n","description":"","footnote":"\r\n( 11 ) اين سخن تنها براساس اينكه اصولا ، قضيه با تصديق مغايرت دارد ، و چنان كه قبلا گفتيم قضيه معقوله تنها نوعى تصور ساده‌اى است كه احيانا تصديق يا تكذيب بر آن وارد مىگردد و آن را از صورت تصور ساده به نوع ديگرى از علم كه تصديق است متحول مىسازد ، قابل قبول و منطقى به نظر مىرسد اما اگر قضيه را بر روش برخى از معاصرين معادل يا -\r\n","page_name":" 75 ","page_number":91},
  {"content":"\r\n\r\nبا تصديق » همان تصديق است كه يكى از دو نوع بسيط علم مىباشد ديگر ممكن نيست كه آن را عينا در مقابل تصديق قرار داده و بگوئيم همان تصورى كه تصديق است تصورى است كه در مقابل تصديق است ، زيرا هيچ‌گاه ممكن نيست فردى از افراد يكى از دو طرف متقابل ، در معنى و تعريف ماهوى طرف ديگر متقابل خود قرار گيرد . هرچند مانعى ندارد يكى از متقابلين در هسى خود بوجود بعضى از افراد مقابل خود بستگى داشته باشد .\r\n\r\nيك مغالطهء منطقى\r\nچنين حدس مىزنيم كه در اينجا نوعى مغالطه واقع شده و منشأ مغالطه هم اين است كه ميان ماهيت شىء از يك طرف و چيزى كه وجود عينى و مصداق شىء است از طرف ديگر اشتباهى به وقوع پيوسته است . و رفع اين مغالطه نيز تنها به زدودن اشتباه ميان مفهوم و مصداق ميسر مىباشد و آن هنگامى است كه ما به خوبى دانسته باشيم آن تصور كه مأخوذ در ماهيت و مفهوم تصديق است تصور لابشرط است « 12 » نه فردى از افراد تصور كه\r\n\r\n\r\n","description":"","footnote":"\r\n- مرادف با علم تصديقى دانستيم تصور اطراف قضيه عينا همان تصورى خواهد بود كه در فراز « تصور با تصديق » ذكر شده و ديگر تصور اطراف قضيه با تصور اطراف تصديق تفاوتى نخواهد داشت . و در اين صورت « تصور با تصديق » هم علم تصديقى خواهد بود و همان تصور عينا تصورى مىباشد كه در مقابل و هم‌بخش تصديق قرار مىگيرد و اين خود از نقطه نظر ضابطه تقسيم و قسم و مقسم محال خواهد بود . و اين نشانه ديگرى است كه تئورى معادله تصديق با قضيهء مردود و غير قابل قبول مىباشد .\r\n( 12 ) خلاصهء سخن « فيلسوف » در اين مقام اين است كه ما سه‌گونه تصور داريم :\r\nالف - تصورى كه در ضمن حقيقت تصديق ( تصور به شرط حكم ) و حقيقت تصور به شرط لا است .\r\nب - تصورى كه در مقابل تصديق و هم‌بخش با تصديق است و علوم تصورى ما را تشكيل مىدهد .\r\nج - تصورى كه در مقسم اين دو قسم قرار گرفته و به معناى مطلق درك و علم مىباشد .\r\nتصور اخير را تصور « لابشرط مقسمى » مىگوئيم و تصور دوم را « تصور ساده » و مشروط به عدم حكم مىگوئيم و تصور اول را تصور ضمنى كه در نهاد تصديق نهفته « لابشرط قسمى » -\r\n","page_name":" 76 ","page_number":92},
  {"content":"\r\n\r\nمصداق تصور مىباشد . و آن تصورى كه مقابل و هم‌بخش تصديق است مفهوم تصور مقيد به عدم حكم است يا تصور مقيد به اطلاق است نه مطلق تصور ؛ « 13 » همان‌گونه كه اين‌گونهء تقسيم در ساير تقسيم‌ها نيز حكمفرما است . زيرا مثلا اگر حيوان را مقسم اقسام خودش قرار دهيم خواهيم گفت : حيوان يا ناطق است يا لاناطق است و همين تقسيم را عينا با تعبير ديگرى مىتوانيم اظهار نمائيم و بگوئيم : حيوان يا حيوانى است كه با نطق همراه نيست ، و يا حيوانى است كه با نطق همراه يا همراه آن نطق است ، در اين تقسيم حيوانى كه در هر دو قسم با يك نسبت مساوى موجود است حيوان لابشرط ( لابشرط مقسم ) است و همين حيوان است كه عينا در يكى از دو قسم خود عنوان ناطق را به‌خود گرفته و انسان شده است و در ديگر قسم خود از اين عنوان برخوردار نيست و بر حيواناتى كه گويا نيستند تطبيق مىكند و روى اين اصل همراه بودن با نطق كه نوع جداگانه‌اى از حيوان است يك همراهى و معيت ذهنى است و منافى با\r\n\r\n\r\n","description":"","footnote":"\r\n- شناسائى مىكنيم . اشتباه ميان تصور لابشرط قسمى كه در نهاد تصديق و تصور كه هم‌بخش تصديق مىباشد به‌نظر « فيلسوف » يك اشتباه ميان مفهوم و مصداق است . زيرا آنچه را كه در تصديق است ، يك فعليت و حقيقت تصور نيست تا بتوان آن را فردى از افراد حقيقى تصور دانست ، چه شيئيت اشياء به فعليت آنهاست و چون تصور ضمنى به ابهام « لابشرط » قسمى آميخته است از فعليت تصور برخوردار نيست و بالنتيجه نمىتوان آن را يك فرد حقيقى تصور محسوب دانست . و اگر ما اين تصور لابشرط را كه تنها با حمل مفهومى به آن تصور گفته مىشود با تصور حقيقى اشتباه كنيم در اشتباه ميان مفهوم و مصداق واقع شده‌ايم . و اين خود يك مغالطه منطقى است كه دانشجويان فلسفه بايد از آن پرهيز جويند .\r\n( 13 ) نگارنده در « كاوشهاى » خود اصولا اين مطلب را مدلل ساخته است كه ميان « شىء مطلق » و « مطلق الشىء » تفاوت آشكار منطقى است و احكام هر يك از اين دو متعاكسين را نبايد به ديگرى سرايت بدهيم و اگر احيانا در دام تشابه انعكاسى آن قرار گرفته و شىء مطلق را با مطلق شىء اشتباه كنيم به مغالطه « ايهام انعكاس » كه يكى از اقسام مغالطات است محكوم خواهيم شد . در موضوع فلسفه چنين به‌نظر مىرسد كه ايهام انعكاس ميان وجود مطلق و مطلق وجود منشاء اشتباهات بزرگى براى بسيارى از پيشروان تحقيق شده و به‌جاى مطلق وجود « وجود مطلق » را موضوع دانش برتر دانسته‌اند و فلسفه را براساس اين اشتباه يك سلسله بحثهاى مجرد مىدانند كه بر حقائق عينى قابل تطبيق نمىباشد . در تقسيم « مفاعيل » نيز اشتباه ميان مطلق مفعول و مفعول مطلق از موارد ايهام انعكاس است كه بايد هشدار داد تا ذهن اديب را در دام مغالطه گرفتار نسازد .\r\n","page_name":" 77 ","page_number":93},
  {"content":"\r\n\r\nيكتائى و يگانگى در وجود عينى با حيوان نيست .\r\n\r\nسخنى با علامه قطب الدين رازى\r\nشگفت اينجاست كه اين « علامهء » بزرگوار ( شارح مطالع ) با اينكه خود همين روش حق‌گرايانه را در كتاب « شرح الرساله » پيش گرفته و از آن دفاع مىكند ، در كتابهاى ديگر خود به اين روش وفادار نمانده و حل شكوك و معضلات مسأله را بر اصول ديگرى استوار ساخته است كه موافق با مشرب تحقيق نيست . اگرچه در بسيارى موارد مخصوصا در « رسالهء تصور » و « تصديق » خود گرايشهائى به‌سوى نظريهء واقع‌بينانهء ما كه : تصديق نوعى تصور « 14 » است ، نشان مىدهد اما باز هم احيانا ديده مىشود كه اولا بر محور اين روش پايدار نمانده و مراحلى از حقيقت بدور افتاده است . شاهد گويا بر عدم ثبات رأى وى اين است كه با وجودى كه شرح او بر « مطالع » متأخر از نگارش رسالهء تصور و تصديق او است مع‌الوصف در شرح مطالع ديده مىشود شبهاتى را پيرامون تقسيم « حاصر علم » طرح كرده و سپس به پاسخهائى از اين شبهات مبادرت ورزيده است كه هيچ‌كدام نه خالى از اشكال است و نه با اصول تحقيقى ما وفق مىدهد . مثلا او در شرح مزبور پيرامون گفتهء مولف كتاب كه مىگويد : « علم يا تصور است اگر درك ساده باشد ، يا تصديق است اگر تصور به ضميمهء حكم باشد . و حكم هم گاهى حكم به نفى است و گاهى حكم به اثبات است » ، چنين اظهارنظر مىكند كه :\r\nدر اين زمينه اشكالاتى موجود است كه مناسبت مقام ايجاب مىكند كه هم‌اكنون آنها را طرح كرده و پاسخ‌گوئى نمائيم .\r\n« اول » آنكه اين تفسير براى تصديق شايسته نيست چون تصديق اگر براستى خود حكم باشد ديگر ممكن نيست اين تعريف كه « تصديق آن ادراكى است كه با حكم حاصل مىگردد » صادق\r\n\r\n\r\n","description":"","footnote":"\r\n( 14 ) در اينجا مقصود « فيلسوف » از تصور ، تصور مقسمى است كه به معناى مطلق درك و علم مىباشد .\r\n","page_name":" 78 ","page_number":94},
  {"content":"\r\n\r\nآيد . و اگر تصديق خود حكم نباشد بلكه مجموعهء تركيبى از تصورات سه‌گانه و حكم باشد ، باز هم اين تعريف بر آن تطبيق نمىكند زيرا حكم در اين فرض بالاخره يكى از اجزاء و اركان تركيبى تصديق است و به همين جهت حكم در رتبه سابق بر ادراك تصديقى است كه فرضا مجموعهء مركبى از اين اجزاء و اركان مىباشد نه همراه با آن و در اين صورت ديگر معنى ندارد كه گفته شود تصديق آن ادراكى است كه حكم با آن همراه است .\r\n« پاسخ » اين اشكال اين است كه مؤلف كتاب « مطالع » خود گفته است كه تصديق مجموعهء ادراكات چهارگانه است ، چون حكم جزء اخير تصديق است ، پس تصديق تنها در همين حالت حصول حكم بدست مىآيد و به همين مناسبت شايسته است گفته شود تصديق ادراكى است كه همراه با حكم تحقق مىيابد و اين همراهى و معيت به‌نظر مؤلف يك نوع « معيت زمانى » است كه با مقدم بودن « ذاتى » حكم بر تصديق تنافى ندارد ، و از همين رهگذر كه مؤلف كتاب تصديق را بدين‌گونه تعريف كرده ، بحث پيرامون اينكه تصديق تنها حكم است يا مجموعه‌اى از تصورات و حكم است ، آغاز گرديده است و در هرحال اين ايراد كه تعريف مزبور بر تصديق قابل انطباق نيست بر مؤلف كتاب وارد نيست . « 15 »\r\n\r\n\r\n","description":"","footnote":"\r\n( 15 ) خلاصهء سخن « قطب الدين » رازى اين است : فرض مىكنيم اين تعريف براى تصديق پذيرفته است كه : « تصديق ادراكى است كه همراه با حكم است » ، و باز فرض مىكنيم كه اين سخن هم اصولا صحيح است كه حكم جزء اخير مجموعه تركيبى ادراكات چهارگانه است ، اما جزء اخير يك مجموعهء تركيبى همچون جزء اخير علت تامه كه بر معلول تقدم ذاتى دارد ، بر كل مجموعهء تركيبى تقديم ذاتى يا جوهرى دارد نه تقدم زمانى . و در عين قبول اين تقدم و تأخر ذاتى يا جوهرى ، ميان اجزاء و كل مجموعى يك معيت و همزمانى از نقطه نظر ظرفيت زمان برقرار است كه مىتوانيم هم اجزاء و هم مجموعه را همزمان با يكديگر بدانيم و هم از لحاظ پيشى و پسى ذاتى و جوهرى ، اجزاء را مقدم و كل مجموعى را مؤخر بشناسيم و در عين‌حال هيچ تناقضى را هم مرتكب نشده‌ايم . رمز اين مطلب هم اين است كه -\r\n","page_name":" 79 ","page_number":95},
  {"content":"\r\n\r\n« اشكال دوم » ، تصديق يا خود حكم است يا مجموعه‌اى از ادراكات بعلاوهء حكم است و در هرحال تصديق داخل در علم نيست . در فرضى كه تصديق نفس حكم باشد چون حكم عبارتست از ايقاع نسبت و ايقاع نسبت هم از مقولهء فعل « 16 » مى - باشد نتيجه اين مىشود كه تصديق از حوزهء علم كه از مقولهء كيف يا انفعال است خارج مىباشد . و اما در صورت دوم كه تصديق مجموعه‌اى از ادراكات و حكم باشد ، باز هم به علت اينكه حكم علم نيست قهرا حاصل جمع از غير علم و علم\r\n\r\n\r\n","description":"","footnote":"\r\n- « ملاكات سبق » و « لحوق » و « تقدم » و « تأخر » انواع و اقسام مختلفى است كه نبايد آنها را از نظر بدور داشت . مثلا در پيشى و پسى زمانى ملاك « انتساب » به زمان است ولى ملاك تقدم و تأخر جوهرى « تقرر و قوام » نفس الامرى شىء است . چنان كه ملاك پيشى علت بر معلول « وجوب » است و با آنكه علت تامه در وجوب وجود بر معلول خود پيشى دارد مع‌الوصف علت و معلول از لحاظ انتساب به زمان همزمانى و معيت دارند . مثلا حركت كليد در قفل در همان زمانى اتفاق مىافتد كه حركت دست اتفاق افتاده است اما در عين‌حال ما بدرستى مىگوئيم كه حركت دست پيش از حركت كليد است زيرا تحرك كليد از دست است و هرگز حركت دست از تحرك كليد نيست .\r\n( 16 ) مقولهء فعل و انفعال كه مقولهء « ان يفعل » و مقولهء « ان ينفعل » نيز گفته مىشود در ذات خود « تدرج » و سيلان را اقتضا دارد مانند تأثير تدريجى در تسخين و حرارت دادن تا جائى كه عامل حرارت به پذيرنده آن حرارت مىبخشد و مانند تأثر تدريجى در پذيرش حرارت تا آنجا كه جسم پذيرنده بتدريج حرارت را به خود مىپذيرد . و چون فعل مضارع دلالت بر استمرار تجددى دارد بدين‌جهت ترجيح داده شده كه اين دو مقوله به صورت فعل مضارع « ان يفعل » و « ان‌ينفعل » تفسير گردد . اما تأثيرات ابداعى كه بدين‌گونه تحول تدريجى وابستگى ندارد اصلا داخل در مقولات نمىباشد تا چه رسد به اينكه از مقولهء فعل يا انفعال به‌حساب آيد . همانگونه كه « فيلسوف » در گذشته بدين نكته تذكر داده حكم عبارت از ايقاع يا انتزاع نسبت است چون بالاخره يك پديده دفعى و ابداعى است و مقرون به تدرج نيست ممكن نيست از مقولهء فعل يا ان‌يفعل محسوب گردد . از اين جهت اين سخن « علامه » رازى كه حكم از مقولهء فعل است قابل خدشه مىباشد هرچند كه اين خدشه ثبوتا يا اثباتا دخالتى در اصل مطلب او ندارد .\r\n","page_name":" 80 ","page_number":96},
  {"content":"\r\n\r\n( حكم ) هر علم نخواهد بود « 17 »\r\nپاسخ اين ايراد اين است كه « حكم » و « ايقاع » نسبت يا « اسناد » همهء اينها الفاظ و عباراتند كه بايد در جستجوى حقيقت معنى آنها بود و در پىجوئى از حقيقت امر به اين مطلب برخورد مىكنيم كه اصولا در حقيقت علم حصولى انفعالى نفس را ابتكار و فعلى نيست ، تنها چيزى كه ما در نوعى از اين علم حصولى خود مىتوانيم بيابيم اذعان و پذيرش نسبت است و معنى اذعان و قبول نسبت اين است كه درك مىكنيم نسبت واقع است و يا درك مىكنيم كه اين‌چنين نيست كه اين نسبت واقع باشد . و در هرحال درك وقوع و عدم وقوع نسبت از مقولهء كيف خواهد بود نه از مقولهء فعل و چگونه ممكن است درك وقوع از مقولهء كيف نباشد در حالىكه در فلسفه اين مطلب به ثبوت رسيده كه اصولا افكار [ مقدمتين قياس 
  ] علل و اسباب ايجادى نتائج خود نيستند بلكه تنها آمادگيها و استعدادهائى براى ذهن ما فراهم مىآورند تا دريافت و پذيرش صورتهاى علمى از سوى « واهب الصور » براى ما ميسر گردد . و اگر حكم صورت ادراكى ذهن نباشد و صرفا با ابتكار و تأثير خود نفس باشد ديگر اين بخشايشگرى صورت از سوى واهب الصور ميسر نخواهد بود « 18 » . « اشكال سوم » : اساسا اين\r\n\r\n\r\n","description":"","footnote":"\r\n( 17 ) در نسخهء مطبوع تهران اين جمله بدين عبارت آمده : و المجموع المركب من العلم و مما ليس بعلم لا يكون « حكما » .\r\nاما اين نگارنده فكر مىكنم كه كلمه حكما به اشتباه ناسخ نوشته شده و اصل آن « علما » بوده است اما متأسفانه دست‌رسى به نسخهاى ديگر نبود تا مقايسه اطمينان‌بخشى به عمل آيد .\r\n( 18 ) اين سخن از نقطه‌نظر نظام علت و معلول در هستى كه به قاعدهء « امكان اشرف » معروف است ، و هم‌چنين از جهت حاكميت اين نظام در تسلسل نزولى علوم بايد مورد بررسى واقع گردد . زيرا در هر دو صورت ، خواه اذهان جزئيه از گونه « علتهاى اعدادى » براى معلوم تصورى يا تصديقى خود باشند و خواه علت ايجادى و ابداعى براى آفرينش اين علوم بشمار روند ، « واهب الصور » و مبادى عاليهء علوم حتما « علتهاى » مزاول و بدون واسطه براى علوم ذهنى ما نخواهند بود . زيرا در علتهاى مزاول و بدون واسطه ، وضع و محاذات لازم -\r\n","page_name":" 81 ","page_number":97},
  {"content":"\r\n\r\nتقسيم كه در متن آمده و علم را به تصور و تصديق با اين تفسير مخصوص تقسيم كرده است ، صورت صحيح منطقى ندارد زيرا يكى از دو اشكال مهم بر اين دوگونگى تقسيم وارد است بدين قرار كه : يا اين تقسيم ، تقسيم شىء به خود شىء و غير آن شىء است ، و يا ممتنع است كه تصور را در تصديق بگنجانيم .\r\nشرح اين ايراد بدين‌قرار است كه يا مقصود از ادراك ساده كه در اين تفسير بخشى از تصور آمده ، مطلق ادراك است و يا منظور از سادگى آن‌گونه ادراكى است كه به تنهائى اعتبار شده و فرض شده كه حكمى را دربر ندارد . اگر مطلق درك مورد نظر باشد محذور اول ، كه تقسيم شىء به خود آن شىء و غير آن شىء است ، لازم خواهد آمد و اين آشكار است ، و اگر نظر به تفسير دوم باشد و تصور ساده را به تصور خالى از حكم توجيه كنيم اشكال دوم به‌ميان خواهد آمد و ديگر ممكن نيست تصور را در تصديق وارد سازيم به‌علت آنكه اگر چنين باشد كه تصور در تصديق معتبر است و از سوى ديگر عدم حكم نيز فرضا در تصور معتبر است پس عدم حكم در تصديق معتبر خواهد بود . و اگر عدم حكم در تصديق معتبر گرديد آنگاه يا تصديق به نقيض خود تقوم يافته و يا تصديق به نقيض خود اشتراط و نوعى وابستگى حاصل كرده است ، و اين هر دو محال است .\r\nپاسخ اين ايراد هم اين است . اينكه مىگوئيد تصور در تصديق معتبر است اگر بدين‌گونه است كه مفهوم تصور در تصديق معتبر است اين هرگز پذيرفته نيست چه آنكه آشكار است كه مفهوم تصور اصلا در تصديق مأخوذ نيست و بسيار است\r\n\r\n\r\n","description":"","footnote":"\r\n- است كه ميان علت مجرد محض و معلول مادى ممكن نيست .\r\nآنها ( مجردات ) تنها مبادى و علتهاى « برتر » مىباشند كه به « علتهاى اولى » و « مع الواسطه » مشخص مىشوند . و بايد در اين مقام نيز هوشيار بود كه مقصودمان از علتهاى -\r\n","page_name":" 82 ","page_number":98},
  {"content":"\r\n\r\nمواردى كه مطلبى را تصديق مىكنيم و از مفهوم تصور آگاهى نداريم و اگر وجهه نظر اين است كه مصداق و حقيقت تصور ( نه مفهوم آن ) در تصديق دخالت دارد ، اين سخن را مىپذيريم . اما تالى فاسدى كه بر آن آورده شده ، كه عدم حكم در تصديق راه مىيابد و بالنتيجه تصديق از نقيض خود تركيب و تقوم مىيابد ، قابل قبول نخواهد بود . و اين تالى فاسد در صورتى پديد خواهد آمد كه مفهوم تصور در ذات تصديق وارد باشد ، و بر تصديق انطباق و اتحاد مفهومى و ذاتى داشته باشد . اما اين اتحاد يا انطباق ذاتى و مفهومى تصور و تصديق چيزى است كه ما از آن گريزانيم ( سخن علامه در اينجا به پايان مىرسد ) .\r\nاكنون ما بايد آغاز سخن كرده و نظريات خود را پيرامون پرسشها و پاسخهاى « علامه » اظهار نمائيم . به نظر مىرسد كه او در اين گفت و شنودهاى خود بحث و پرسش‌هاى بسيارى را برمىانگيزد و براى هر يك از ايرادهائى كه او طرح كرده غير از راه‌حلها كه خود ارائه كرده وجوه و طرق ديگرى موجود است كه به هيچ‌وجه مورد قدح يا انكار نخواهد بود . در حالىكه پاسخ‌هاى وى نه تنها در معرض خدشه و انكار است بلكه براساس آن پاسخها را بنياد نهاده است كه به‌كلى\r\n\r\n\r\n","description":"","footnote":"\r\n- مع الواسطه واسطه به معناى آلت فعل ايجاد نيست بلكه در سلسلهء علت و معلول تمام آحاد سلسلهء ابداعى و افاضتى مىباشند و هر علت برترى افاضه و ابداع‌كنندهء تمام موجوديت و حقيقت معلول بلاواسطهء خود مىباشد .\r\nو اين تسلسل نزولى همچنان ادامه مىيابد تا به جهان ناآرام و متحرك طبيعت كه ذهن ما هم جزئى از آن است ، مىرسد . در اين مقام است كه قانون ربط حادث به قديم بر ما تعليم مىدهد كه آنچه « واهب الصور » به اين جهان بخشايشگرى مىكند اصل هستى جاودانه حركت تكاملى است كه زبان حكمت از آن به حركت توسطيه ياد مىكند . در حركت تكاملى انديشه و علم هم همين قانون ربط حادث به قديم حاكميت دارد منتها در علوم كليهء عقليه ذهن از طريق شهود عقلانى كه يك تئورى افلاطونى است ، صورتهاى علمى را از جهان برتر دريافت مىكند و در صورتهاى جزئيهء خياليه ذهن با قيوميت و قدرت خلاقهء خود كه آن را هم از مبادى عاليه بهره گرفته است ، به ايجاد و ابداع اين صورتها در شعاع خلاقيت و اختيار خود مىپردازد .\r\n","page_name":" 83 ","page_number":99},
  {"content":"\r\n\r\nمطرود صاحب‌نظران واقع مىگردد . زيرا محور سخن او بر اين است كه نخست نظريهء متن را بر طريقهء « امام فخر رازى » و حالت تركيبى تصديق تفسير نموده آنگاه برطبق پذيرش اين تفسير ناروا به حل اشكالات وارده مبادرت نمايد . در صورتىكه همه مىدانيم طريقهء « فخر رازى » در شناخت تصديق پسنديدهء خردمندان نيست و با روش تحقيق وفق نمىدهد مگر اينكه ما آن را بر وجه صحيحى كه در گذشته اشعار داشتيم تأويل و توجيه نمائيم و از اول راه هرگونه ايراد را مسدود سازيم .\r\nاما پاسخ تحقيقى و علمى از ايراد اول را مىتوان از دو راه مدلل نمود :\r\n« طريق اول » : پژوهشگرى را سزد كه شق اول ترديدى را كه ايرادكننده در اعتراض خود آورده است منكر شده و بگويد : اينكه در تصديق گفته شد كه اگر تصديق نفس حكم باشد پس ديگر مجموعهء « ادراك با حكم » نخواهد بود صحيح نيست ، چه آنكه اصلا مانعى نيست كه تصديق در عين آنكه خود حكم باشد ادراك با حكم نيز بوده باشد و اين بخاطر همان مطلبى است كه گفتيم تصديق لفظى است كه با « اشتراك لفظى » در جائى به نوعى از انواع علم گفته مىشود و در جائى ديگر به‌معنى فعل و ابتكار ذهن به كار مىرود .\r\n« طريق دوم » : ما اين سخن را از طرف مقابل نمىپذيريم كه تصديق اگر حكم محض نيست پس حتما بايد مجموعه‌اى از امور چهارگانه ( تصورات و حكم ) باشد بلكه راه ديگرى كه خود اختيار و ابتكار كرده‌ايم در پيش مىگيريم و مىگوئيم مفهوم تصديق عبارت است از « ادراك با حكم » و معيت ادراك و حكم نيز ، همچون معيت جنس و فصل ، تحليلى و عقلانى است نه معيت در زمان يا معيت در وجود عينى و اين ادراك‌هاى نامبرده ، چه سه ادراك باشد و چه چهار ادراك ، و چه هر كدام شرط در تصديق باشد يا جزء ، بالاخره به هيچ‌وجه در بنياد مفهوم تصديق دخالتى ندارند و اگر اينها به وجهى از وجوه مداخله‌اى در تصديق داشته باشند در وجود و حصول تصديق مؤثر مىباشند نه در ماهيت و مفهوم تصديق . چنان كه انسان از لحاظ ماهيت تنها به حيوان و ناطق\r\n\r\n","description":"","footnote":"","page_name":" 84 ","page_number":100},
  {"content":"\r\n\r\nتقرر و تقوم دارد اما از لحاظ وجود به اجزاء و افرادى از حيوان وابستگى دارد كه هيچ‌كدام از آنها در قوام ماهيت انسان مؤثر نمىباشد . و از همين‌جا نادرستى و نابسامانى سخن « علامه » شارح در حل اشكال معلوم مىگردد . زيرا آشكار است كه او ميان اجزاء ماهيت و اجزاء و مقدمات وجود تفاوتى نگذاشته است . از اين گذشته اين توجيه از كوتاهى فكر است كه ما جمود و اكتفاء به لفظ « مع » نمائيم و بگوئيم كه حتما و همه جا معنى آن يكسان است و هيچ تفاوتى ميان جملهء ( خانه با « سقف » است ) و جملهء ( سرير « با » هيئت سريرى است ) در به كار بردن كلمهء « مع » نيست ؟ « 19 »\r\nپاسخ تحقيقى از ايراد دوم اين است كه يا فرض و قبول كنيم كه تصديق خود حكم است يعنى تصديق از نقطه نظر هستى خود عبارتست از « درك اذعان » و در اين صورت قبول كرده‌ايم كه تصديق بدين معنى مركب است از جنسى كه « درك » است و فصلى كه آن درك « درك حكمى » است و درك مطلق نيست و اين غير از حكمى است كه به‌معنى فعلى از افعال نفس مىباشد . و يا اختيار كنيم كه تصديق عبارتست از مجموعهء ادراك و حكم و اين مجموعه يك امر وحدانى و بسيطى است كه داخل در جنس كيف مىباشد و حكم هم به منزلهء فصل اين جنس مىباشد . و بسيارى\r\n\r\n\r\n","description":"","footnote":"\r\n( 19 ) معيت كه در اصل به معناى همراهى و هم‌آهنگى است در مثال « خانه با سقف است » همزيستى در وجود است و آن بدين‌گونه است كه خانه در وجود و پيدايش خود نياز به سقف دارد و اگر سقفى نباشد خانه‌اى نيست . اما در مثال « سرير با هيئت سريرى است » « با » به معناى محض همزيستى سرير با هيئت سريرى نيست . بلكه هيئت سريرى همان « ماهيت » سريرى است كه « شيئيت » و « فعليت » سرير به آن هيئت تقرر و قوام دارد و حتى در ذهن هم نمىتوان ميان سرير و هيئت سريرى جدائى افكند . اما خانه را مىتوان احيانا تصور نمود و از سقف خانه غفلت ورزيد . اگر هم سقف براى خانه « ضرورت » داشته باشد ، چنان كه دارد ، ضرورت آن همچون ضرورت « دره » براى « كوه » است كه ضرورت ذاتى در باب « برهان » است نه ضرورت ذاتى در باب « ايساغوجى » دره براى كوه ضرورى است و هرجا كوه است دره نيز بايد باشد اما در عين‌حال دره نه جزء جنسى كوه است و نه جزء فصلى كوه است بلكه يك امرى خارج از ذات كوه و غير قابل انفكاك از او مىباشد . اين يك نوع ضرورت ذاتى است كه تنها فلسفهء اسلامى آن را شناسائى كرده و آن را « ذاتى » باب برهان اصطلاح كرده است . اما اين ضرورت ذاتى در فلسفهء غرب بدرستى شناخته نشده و تاكنون به فرم منطقى آن دست‌يابى نكرده‌اند ، هرچند كه « دكارت » در ضمن همين مثال كوه و دره تلويحا بدان اشاراتى مىكند .\r\n","page_name":" 85 ","page_number":101},
  {"content":"\r\n\r\nاتفاق مىافتد كه از فصل حقيقى به يكى از لوازم آن تعبير مىكنند و لازم فصل را بجاى خود فصل ارائه مىدهند ، مانند « حساس » و « ناطق » كه هيچ‌كدام از مقولهء جوهر نيستند « 20 » و به ظاهر امر از جنس اضافه يا انفعال شمرده مىشوند اما در عين‌حال آنها را جايگزين فصل حقيقى جوهر قرار مىدهند در صورتىكه معلوم است فصل جوهر بايد از سنخ جوهر باشد نه اضافه يا انفعال . و اين بدان جهت است كه مىتوان بخاطر علاقهء عليت و معلوليت ذاتى كه ميان لازم و ملزوم وجود دارد از حقيقت نوعى از انواع جوهر به لازم آن تعبير نمائيم و از همين لحاظ است كه از فصل حقيقى جسم طبيعى به « قابل ابعاد سه‌گانه » تعبير مىكنيم و نيز « تيرگى نور چشم » را جايگزين فصل حقيقى سياهى مىگردانيم در حالىكه\r\n\r\n\r\n","description":"","footnote":"\r\n( 20 ) حساس از حس كه درك « پائين » است اشتقاق يافته و درك همان‌گونه كه مشهور ميان حكماى اسلامى است كيف نفسانى است كه داخل در جنس كيف مطلق مىباشد و در هر حال از مقولهء جوهر نيست بلكه در زمرهء اعراض است . « ناطق » نيز از نطق كه به معناى گفتن است اشتقاق يافته است و گفتن از نوع كيف مسموع است كه در زير كيف مطلق جاى دارد و از مقولهء كيف كه از اعراض است محسوب مىگردد . و براساس همين واقعيت كه هم حساس و هم ناطق از حقائق عرضيهء اشتقاق يافته‌اند نمىتوانند كه فصل محصل جوهر جنسى يا جزء مقوم جوهر نوعى قرار گيرند . بحثى ديگر پيرامون اين‌گونه مفاهيم اشتقاقى همچون ناطق و حساس به‌ميان آمده كه آيا آنها مركبند يا بسيط ؟ شيئى اگر مركب باشند بدين‌قرار تعيين مىشوند كه معناى ناطق مركب است از « شيئى كه براى او نطق مىباشد » و معناى حساس هم « شيئى است كه براى او حس مىباشد » پس ناطق مركب از « شىء » و « نطق » است همچنانكه حساس از « شىء » و « حس » تركيب يافته است . اما مشرب تحقيق موافق با تركيب مفاهيم اشتقاقى نيست و معتقد است كه اين مفاهيم بسيط است و بدين‌گونه است كه ناطق به هيچ معنائى جز نطق دلالت ندارد و هم‌چنين هر مفهوم اشتقاقى به غير از مبدأ اشتقاق خود چيزى را نمىفهماند . تنها تفاوت ميان مبداء اشتقاق و مفاهيم اشتقاقى اين است كه مبادى « به شرط لا » از حمل مىباشند و مشتقات « لا به شرط » از حمل . و اين بدان معنا است كه ما مىتوانيم ناطق را به انسان و حساس را به حيوان حمل نمائيم اما نمىتوانيم نطق را با انسان و حس را با حيوان متحد و يكتاى در وجود دانسته و آنها را به ذات انسان و حيوان حمل كنيم . و در هر صورت اين‌گونه مفاهيم را كه از لوازم عرضى فصول حقيقيه به‌دست مىآيند ، اصطلاحا « فصول منطقيه » مىگويند ، كه بر فصول حقيقى و بنيادين ماهيت نوعيه خود دلالت التزامى دارند .\r\n","page_name":" 86 ","page_number":102},
  {"content":"\r\n\r\nخوب مىدانيم كه در مثال اول جسمى را كه از جنس جوهر است به لازم آن كه از جنس انفعال است شناخته‌ايم و در مثال دوم فصل سياهى را كه از جنس كيف است به لازم آن كه از جنس فعل است تعريف كرده‌ايم . « 21 »\r\nدر مورد بحث ما نيز اين سنت تكرار شده و به‌جاى فصل حقيقى علم حكم را كه به‌معنى ايقاع و انتزاع است و از لوازم تصديق است ( نه خود تصديق ) آورده‌ايم . در صورتىكه مىدانيم تصديق از مقولهء كيف است و حكم از اين مقوله نيست ، اما بدان ملاحظه كه حكم لازم تصديق است نمودارندهء يك امر بسيطى كه فصل حقيقى تصديق است قرار مىدهيم و آن را در تعريف تصديق اخذ مىكنيم .\r\nعلت منطقى اين جايگزينى « 22 » اين است كه اساسا در شناخت حقائق و امور بسيطه ناگزيريم كه از لوازم ذاتيهء آنها استفاده كنيم تا بتوانيم از\r\n\r\n\r\n","description":"","footnote":"\r\n( 21 ) « فصل » بر دوگونه است « فصل منطقى » و « فصل اشتقاقى » . مقصود از فصل منطقى مفاهيم مشتقى است كه به‌صورت صفت بر ذوات جنسى خود حمل مىشوند . مانند ناطق و حساس و متحرك بالاراده كه بر ذات حيوان حمل مىگردد . فصل منطقى لوازم و عوارض فصل حقيقى است كه از سوى منطقيين به‌عنوان نزديكترين عوارض نمودارندهء فصل حقيقى به‌كار گمارده مىشود . منطقيين مىگويند ناطق يا حساس كه عينا به معناى نطق و حس است نمىتواند فصل حقيقى باشد زيرا نطق يا گفتار است و يا به معناى درك است و در هر دو صورت همانگونه كه قبلا گفته شد يك عرض كيفى است كه نمىتواند فصل حقيقى حيوان باشد . همچنين حساس و متحرك بالاراده كه بالاخره يا اضافه است و يا انفعال است و يا فعل است كه از مرز مقولات عرضيه خارج نيست و هيچ‌كدام ممكن نيست كه فصل حقيقى جوهر يا حيوان كه از اقسام جوهر است واقع گردد . اين عوارض تنها مىتوانند نزديك‌ترين معرف و نمودارندهء فصل حقيقى قرار گيرند . و اما فصل اشتقاقى عبارت است از مبدأ اشتقاق اين فصول و لوازم منطقى كه در حقيقت ملزوم و علت اصلى اين لوازم مىباشد . و منظور از اشتقاق و مبدأ اشتقاق صدور و اشتقاق وجودى اين لوازم و اعراض است از مبادى وجودى خود نه اشتقاق به معناى اصطلاح در گرامر و مباحث الفاظ . مثال فصل اشتقاقى بدين‌گونه است « انسان ( داراى ) نفس ناطقه است » يا « حيوان ( داراى ) نفس حساس است » . در اين‌جا « نفس ناطقه » يا « نفس حساس » فصل حقيقى اشتقاقى است و كلمه « داراى » اشاره به اعتبار و موقعيت « لابشرطى » فصل است تا بتواند فصل حقيقى را قابل حمل بر حيوان يا جوهر جنسى خود نمايد . تحقيق برتر اين است كه اصلا فصول حقيقى كه محصل و به‌وجودآورندهء اجناس عاليه و متوسطيهء خود مىباشند نه از گونهء جواهرند و نه از اعراض و به‌كلى از مقسم ماهيات بيرونند بلكه از سنخ وجودند كه موجب تحقق و تحصل ماهيات اجناس خود مىشوند .\r\n( 22 ) مقصود از جايگزينى در اين مقام جايگزينى فصل منطقى بجاى فصل حقيقى اشتقاقى است .\r\n","page_name":" 87 ","page_number":103},
  {"content":"\r\n\r\nاين طريق به واقعيت‌هاى ماهيات آنها تا جائىكه ممكن است راه يابيم .\r\nشرح اين مطلب را « شيخ الرئيس » در كتاب خود به‌نام « الحكمة المشرقيه » ذكر كرده است . و در هرحال بخاطر همين نكتهء دقيقه است كه حكم گاهى به خود تصديق گفته مىشود كه ملزوم است و گاهى ديگر در لازم آن كه ايقاع و انتزاع است به كار برده مىشود .\r\nو اما سخنى كه او در پاسخ ايراد ذكر كرده كه : « حكم و ايقاع و نظائر آن الفاظى هستند كه در غير معانى خود به كار رفته ، حال آنكه در اين مقام بايد از به كار بردن الفاظ مشترك و معانى مجازى اجتناب و دورى جست » ، سخنى است در نهايت سستى و ناشايستگى . علاوه بر اين حق اين است كه بگوئيم معناى الفاظ مزبور بدون ترديد از گونهء افعال است . چنان كه قبلا نيز اشعار گرديد و ابهامى هم در معانى آنها نيست . اما اگر از اين سخن صرف‌نظر كرده و گفتيم كه اذعان ( باور داشتن ) و حكم نوعى تأثير است ولى بايد بدانيم كه اين تأثير و فعل به گونه‌اى نيست كه داخل در طبقهء مقولى فعل باشد كه تجدد ذاتى را دربردارد و در مقابل مقولهء انفعال قرار دارد كه آن نيز به پذيرش تدريجى محكوم است . البته با اين توجيه و تعبير اين نظريه ، كه حكم فعل است ، دور از صواب نخواهد بود . اما در هرحال اين احتمال كه اذعان نوعى علم انفعالى است و داخل در مقولهء انفعال است ديگر به هيچ‌وجه قابل رسيدگى و قبول نيست . و خلاصه اينكه اين پاسخ دو نقطهء ضعف دربردارد : يكى ضعف معنوى و ديگرى ضعف لفظى و از هر دو لحاظ پاسخ نابسامانى است كه شايستهء تحقيق نيست .\r\nمرحلهء نارسائى ديگر سخن او استدلالى است كه وى براى اينكه مدلل دارد علم از مقولهء انفعال است اقامه كرده است . خلاصهء استدلال بدين قرار است ، كه افكار و انديشه‌ها علتهاى اعدادى براى نتائج مى - باشند نه علتهاى توليدى و ايجادى آنها . و بالنتيجه علم محصول توليدى فكر نيست تا از گونهء افعال باشد ، بلكه در زمينهء حصول يك سلسله\r\n\r\n","description":"","footnote":"","page_name":" 88 ","page_number":104},
  {"content":"\r\n\r\nشرائط اعدادى فكرى اين نتائج علمى هم بدست مىآيد . « 23 »\r\nو ليكن بايد دانسته باشيم كه مطلوب وى به صرف اين مقدمه كه فكر علت توليدى علم نيست ثابت نخواهد شد . زيرا بعضى از افعال در عين اينكه حقيقة از افعالند از لوازم انفعالات شمرده مىشوند ، و بدين لحاظ اتفاق مىافتد كه اين افعال به‌سوى علل و اسباب اعدادى نيازمندى پيدا مىكنند . اما اين نيازمندى به‌سوى علل و اسباب اعدادى بدان جهت نيست كه ذاتا اين افعال به اين‌گونه علل و اسباب نياز دارند ، بلكه تنها از اين نظر است كه يك سلسله انفعالات از اين افعال سرچشمه مىگيرد كه اين انفعالات در محل خود به اين‌گونه علل وابستگى و تعلق ذاتى مىيابد و بالنتيجه تعلق افعال به اين علل و اسباب بواسطه و بالعرض خواهد بود ، نه بالذات و بدون واسطه .\r\n\r\n\r\n","description":"","footnote":"\r\n( 23 ) بحث پيرامون اين مطلب كه آيا مقدمتين علت توليدى نتيجه است و نتيجه معلول صدورى و توليدى مقدمتين است يا صرفا ميان علت و معلول يك نوع متابعت ذهنى برقرار است ، بحثى است كه در تفكرات اسلامى از آغاز ميان متكلمان اشاعره و معتزله دائر و مطرح بوده و دسته‌اى معتقد بوده‌اند كه مقدمتين در يك قياس منطقى نقش علت توليدى را به عهده دارند و از درون ذات خود نتيجه را از كتم عدم به عرصهء وجود و ظهور مىآورند .\r\nاما در مقابل اين گروه كسان ديگرى همچون اشاعره كه اصولا قائل به رابطهء علت و معلول نبوده‌اند در ميان مقدمتين و نتيجه نيز به هيچ‌گونه عليت و سخنيت ذاتى اعتراف نداشته و چنين مىگفته‌اند كه اين تنها عادت و سنت الهى است كه به‌دنبال مقدمتين مخصوص در ذهن ما نتيجهء خاصى هم به‌وجود مىآورد ؛ اما عامل اصلى پيدايش و ظهور اين نتيجه هرگز مقدمتين نيست . روش تحقيق اين است كه تحرك عقلانى فكر از روى مطالب به‌سوى مبادى و از مبادى به‌سوى مطالب يك تحرك « اعدادى » است و اين تحرك لوح نفس را آماده و مستعد مىسازد تا صورت علمى نتيجه از عالم قدسى در نفس پذيرنده افاضت و ابداع پيدا كند . اما به‌نظر اين نگارنده اين روش تحقيقى اسلامى تنها در سيستم علت و معلول « ابداعى » كه در سلسلهء طوليهء وجود است ميسر است اما در سلسلهء عرضيات كه قانون تأثير و تأثر متقابل حكمفرمائى دارد و هر حادثه‌اى بايد به « ماده » و « مدت » مسبوق باشد عليت و معلوليت ابداعى ديگر حاكميت خود را از دست مىدهد . منتها در صورتى مىتوانيم كه قاعدهء « ابداع » را به سلسلهء عرضيات نيز سرايت دهيم كه اين سلسله را در « هرم هستى » بابعاد و سلسلهء طوليهء هستى به نوعى متحد سازيم تا بتوانيم از اصل رياضى « وحدت اتصاليه عين وحدت شخصيه است » بهره‌بردارى كرده و مجموعهء عالم را در فرم يك واحد شخصى وجود تبيين نمائيم . براى تفصيل بيشتر پيرامون اين تئورى به كتاب « هرم هستى » نوشتهء اين نگارنده مراجعه شود .\r\n","page_name":" 89 ","page_number":105},
  {"content":"\r\n\r\nدر اينجا نيز نيازمندى نتائج علمى به‌سوى افكارى كه علل اعدادى بشمار مىروند از اين جهت است كه ذهن در هنگام ادراكات تصديقى كه از گونهء علوم انفعالى است به اين صورتهاى ادراكى ارتسام ، كه نوعى انفعال است ، نياز پيدا مىكند و اين نيازمندى هرگز از آن جهت نيست كه ذهن بدين صورتهاى ادراكيه اذعان و اقرار فعالانه ابراز مى - كند ، بلكه به اين جهت است كه فعاليت نفس ، كه در علوم عقليه و صور ادراكيه در نهاد خود نفس حصول مىيابد ، قهرا همزمان با اين حصول و تحقق نوعى انفعال و تأثر نيز حاصل مىگردد اما نيازمندى خود فعل اذعان و اقرار به اين عوامل اعداد فكرى و غيرفكرى يك نيازمندى ذاتى نيست تا رابطهء علت و معلول ميان آنها برقرار گردد ، بلكه بالعرض و بخاطر اين ارتسامات و انفعالات مخصوصى است كه همزمان با فعل تحقق مىيابد . و بالجمله هيچ‌يك از علل و اسباب فاعلى در اين جهان خالى از نوعى انفعال و پذيرش كه لازم لاينفك تأثير و فعل است نيست . چون هرگونه سبب فاعلى در جهان ماده قهرا به‌صورتهاى مادى و اجسام تعلق طبيعى دارد و اين صورتهاى مادى و اجسام نيز هرگز از حركات و انفعالات طبيعى جدائىپذير نيست و از همين رهگذر است كه هيچ فاعلى طبيعى نيست كه در چيزى مؤثر حقيقى و ذاتى باشد مگر آنكه همان فاعل مؤثر از سوى ديگر خود منفعل و پذيرندهء تأثيرات از عوامل ديگر باشد . « 24 »\r\n\r\n\r\n","description":"","footnote":"\r\n( 24 ) از اين تحليل « فيلسوف » مىتوانيم بطور وضوح به اصل « تأثير متقابل » در پديده‌هاى ماده راه يابيم زيرا همان‌گونه كه فيلسوف در اين مقام و در مباحث حركت كتاب اسفار مىگويد فواعل طبيعى در فعاليت و روند تأثيرات و تاثرات خود هيچ‌گونه نقش ابتكار و ايجاد و صدور را ندارند و اصولا نامهاى « فاعل ، عامل ، سبب و علت » همه به معناى « اعدادى » است كه وجود و عدمشان هر دو در تهيا و آمادگى محل پذيرنده بنوعى دخالت دارند . مثلا آتش كه به‌نظر مىرسد در جسم مجاور خود تأثير حرارت و سوزندگى مىكند جسم مجاور نيز با سردى و ديگر نيروهاى ذخيره‌اى خود در آتش تأثير متقابل و متضاد كرده و تا بتواند و تا حد توان از نيروى سوزندگى آتش كاهش مىكند و اين تأثير و تأثر تدريجى متقابل در يكديگر همچنان ادامه دارد تا سرانجام يك نيرو بر نيروى ديگر غالب آيد و در نهايت امر با يك جهش انقلابى يك صورت نوعيه به صورت نوعيهء ديگر تحول و تبدل مىيابد و اين جهش كه نام آن در فلسفهء انقلاب -\r\n","page_name":" 90 ","page_number":106},
  {"content":"\r\n\r\nروى همين اصل و قانون تغييرناپذير است كه بايد گفت هر محرك بىواسطه‌اى كه تحريك و تأثير آن بر سبيل مباشرت است خود متحرك در نسبتهاى زمانى و مكانى خود مىباشد و چون اين نسبتها پيوسته متغير است ناگزير عامل مباشر حركت هم قهرا به ماده‌اى كه پذيرندهء اين تغييرات است نيازمند مىباشد . و هم اين‌كه نيازمندى به مادهء طبيعى و اجتناب‌ناپذير گرديد ، تمام عوارض و احوال ماده را كه پذيرندگى و آمادگى و كشش به‌سوى غايت مطلوب است دربر خواهد داشت و نسبت فكر به‌سوى نتيجه نيز از همين قانون طبيعى پيروى مىكند « 25 » .\r\n\r\n\r\n","description":"","footnote":"\r\n- ماهيت در بعض ذات است بطور « دفعى » و در طرف و نهايت زمان واقع مىگردد نه در خود زمان . نام اين انقلاب در منطق ديالكتيك ، تبديل كميات به كيفيات است اما حقيقت آن تحول صورت نوعيه به‌صورت نوعيهء ديگر است . اين « تأثير و تأثر متقابل » در فلسفهء اسلامى هم در حركت تكاملى جوهرى حاكميت دارد و هم در كون و فساد كه اصلا از گونهء حركت و تكامل نيست بلكه يك تأثير و تأثر و تضاد عرضى است كه دو امر متضاد هيچ‌گونه پيشى و پسى بريكديگر ندارند .\r\nدر منطق هگل كه تأثير متقابل  yticorpiceR  ميان علت و معلول تصور شده چنين به نظر مىرسد كه معلول در ذات خود وابسته به علت است و علت در وصف عليت به معلول وابستگى دارد و بدين‌ترتيب هريك از علت و معلول بنوعى وابسته به يكديگر مىباشند و چون جهت وابستگى متفاوت است قهرا ايراد دور باطل نيز به‌ميان نمىآيد .\r\nبنابراين ، روش شايسته‌ترى كه با اصول و موازين فلسفهء متعاليهء اسلامى وفق مىدهد اين است كه اصطلاح نارساى « تأثير متقابل » را به اصطلاح « تأثير و تأثر متقابل » تبديل نمائيم تا اين اصل بتواند يك اصل مورد توافق و پذيرش پژوهشگران اسلامى واقع گردد . در غير اين صورت تأثير متقابل به معناى پيشى و پسى علت بر معلول و معلول بر علت كه مستلزم تقدم شىء بر نفس و تأخر شىء از نفس است يك « تناقض متقابل » را كه به توان دو تناقض منطقى است دربر خواهد داشت و اين‌گونه تناقض حتى از نظر منطق ديالكتيك نيز باطل و مردود است ، زيرا هيچ‌يك از اين متقابلين شايستهء اينكه به صورت يك آنتىتز طرف مقابل را در خود جذب نموده و با يك گذر و تحرك جوهرى يا عرضى به چهرهء يك تز تكامل يافته به عرصهء ظهور بيايد ندارد .\r\n( 25 ) اين پرسش كه : چگونه متغير با ثابت ارتباط وجودى ( انتولوجيك ) پيدا مىكند ، از آغاز تاريخ فلسفه در ميان فلاسفه مطرح بوده و حتى نظريه معروف ارسطو در جهان‌شناسى طبيعى كه مىگويد : « متحرك بالاخره به يك محرك غير متحرك منتهى خواهد شد » ، در معرض همين پرسش قرار گرفته است . پرسش اين است كه يك محرك ثابت و لايتغيرى كه با نسبتهاى متغير طبيعت بىتفاوت است چگونه مىتواند روى طبيعت و پديده‌هاى متغير\r\n","page_name":" 91 ","page_number":107},
  {"content":"\r\n\r\n« پاسخ اشكال سوم » : بايد بدين طريق بگوئيم كه قبول مىكنيم كه مراد از ادراك ، مطلق ادراك است و چون ساده است از هرگونه قيد و اعتبار حتى قيد و اعتبار اطلاق آزاد است . البته اين تفسير براى درك\r\n\r\n\r\n","description":"","footnote":"\r\n- آن اثر گذاشته و در اوضاع و احوال زمانى و مكانى آن نقش هستىسازى داشته باشد بدون اينكه اين عامل هستىساز ثابت خود پذيرندهء اين اوضاع و احوال متغير باشد ؟ اگر هر محركى خود متحرك و پذيرندهء تغيير و حركت باشد از علت تجدد و تغيير آن پرسش به‌عمل خواهد آمد كه : آيا اين تغير و تجدد را از كجا آورده است ؟ اگر اين تغير را به يك عامل ثابت و بىتفاوتى نسبت دهيم باز يك خلاء هستى ميان ثابت و متغير پديد خواهد آمد كه نمىتوان پاسخ داد . و اگر خود آن عامل حركت را نيز متحرك و متغير بدانيم و بپذيريم كه آن‌هم مانند طبيعت متغير و از قوانين حركت آسيب‌پذير است ، طبيعة باز اين سؤال تكرار خواهد شد كه خود عامل حركت اين حركت را خود از كجا آورده است ؟ و به همين‌گونه تا بسوى غيرمتناهى ، يا بازگشت به عامل حركت نخستين كه دور باطل مىباشد ، و يا پذيرش تغير و تحول در مبداءالمبادى كه آن هم تالى فاسد و محال خواهد بود . پاسخ تحقيقى اين پرسش اين است كه اگر تجدد و تغير طبيعت يك صفت و خاصيت علاوه‌اى بر ذات طبيعت باشد كه بايد از عوامل برون ذاتى خود كسب نمايد البته در اين صورت اين پرسش ، به‌ميان خواهد آمد كه اين عوامل بيرونى خود حركت را از كجا آورده‌اند ؟ اما اگر تغير و تجدد طبيعت از عوارض ذاتيه و اوصاف درون ذاتى خود طبيعت باشد ديگر طبيعتى كه ذاتا متحرك است هرگز به يك عامل حركتى از بيرون ذات خود نياندازد تا مجالى براى اين پرسش به‌ميان آيد : زيرا جعل و تأثير در روند خود هيچ‌گاه به اوصاف ذاتى اشياء و ماهيات تعلق نمىگيرد و ممكن نيست اوصاف ذاتى اشياء با تأثير و « جعل تركيبى » وجود يابند تا پس از اينكه طبيعت موجود و مجعول گرديد تغير و حركت آن از سوى يك عامل حركتى با يك تأثير جداگانه‌اى تحقق و مجعوليت پذيرد تنها با يك تأثير و جعل بسيط بالذات در اصل هستى طبيعت و جعل بسيط بالعرض است كه ذات و ذاتيات اشياء كه از جمله آنها طبيعت متغير است به عرصهء هستى گام مىگذارد .\r\nهمين‌كه اصل « هستى » بسيط طبيعت از سوى مبدأ ثابت و لايتغير خود به‌گونهء افاضه و اشراق تحقق پذيرفت ، طبيعت سيال مراحل تجدد و تغير خود را مىپيمايد .\r\nحال‌كه براساس نظريهء حركت جوهرى ثابت گرديده كه حركت و تغير در نهاد ماهوى طبيعت است ديگر طبيعت در تحركات و تغيرات خود نيازى به عامل محرك برون ذاتى خود ندارند . ماهيت « حركت » و « زمان » و فعل و انفعال نيز همين اقتضاى ذاتى را براى تغير و تجدد در نهاد خود دارند و آنها نيز مانند طبيعت سيال نيازى به عوامل تحريك از خارج از ذات خود ندارند . بنابراين در تحرك و تجدد طبيعت همين اندازه كافى است كه طبيعت هستى بسيط خود را از مبدأ لايزال و غير قابل تحول خود دريافت كند و پس از اين هستى بسيط ديگر به هيچ عامل تحركى نياز نخواهد داشت و اين بدان معنا است -\r\n","page_name":" 92 ","page_number":108},
  {"content":"\r\n\r\nساده شايسته‌تر و پسنديده‌تر از اين است تا كه گفته شود مقصود از درك ساده دركى است كه به قيد اطلاق مقيد باشد . و با اين تفسيرى كه از درك ساده به عمل آمد ديگر جائى براى اشكال تقسيم شىء به‌سوى خود و\r\n\r\n\r\n","description":"","footnote":"\r\n- كه تجدد و تحولات طبيعت ذاتى است و ديگر وابسته به يك جعل و تأثير تركيبى كه به عامل حركت احتياج داشته باشد نيست بلكه هرگونه تغييرى از نهاد خود طبيعت مجعول است . در جعل و ايجاد حركت و زمان نيز از همين روش استفاده مىكنيم و براى هريك از آنها تنها يك هستى بسيط و ثابتى كه ارتباط انتولوجيك به عوامل ثابت و لايتغير خود دارند مىپذيريم و ديگر در نسبتهاى متغير آنها هيچ عامل مؤثرى را كه از بيرون ذات آنها فعاليت داشته باشد لازم نمىدانيم .\r\nاين سخن با روش ابتكارى ما در تفاوت متديك فلسفه و علم كه گفتيم همان تفاوت ميان « هستىها » و « استىها » است ، بدين‌گونه تبيين و توجيه مىگردد . رابطه متغير با ثابت از نوع رابطهء « هستىها » است و اصلا از حوزهء روابط « استىها » بيرون است ، رابطهء هستى طبيعت با مبادى هستى و هستى آن با ماهيت خود و همچنين رابطهء هستى هر متغير ديگر با مبادى هستى يك « رابطهء فلسفى » است نه يك « رابطهء علمى » و اين بدان معنا است كه مبادى ثابت و لايتغير هستى پيوسته طبيعت ناآرام را با جعل بسيط و برطبق قانون ابداع افاضه و ابداع مىكند و اين افاضه و ابداع ثابت و بسيط و فسادناپذير است و به همين جهت بسوى نسبت‌هاى متغير طبيعت بىتفاوت و ناآسيب‌پذير است و چون اين افاضه و ابداع از نوع اضافهء اشراقيه است داخل در هستىهاى بسيط مىباشد بطوريكه پيوسته مىتوانيم با صدق منطقى بگوئيم : « طبيعت متغير موجود است » . اما نسبتهاى متغيرى كه پيوسته در طبيعت ناآرام پديدار مىگردد همه از رويدادها و عوارضى هستند كه طبيعت را توصيف و تبيين مىسازند و از گروه « استىها » بشمار مىروند . و « استىها » بطوركلى چون از گروه اضافات و روابط ميان اشياء بيش نيستند ازاين‌جهت مشمول قانون جعل و تأثير نمىباشند .\r\nاينكه گفته شد تجدد و تغير طبيعت كه طبيعت را پيوسته در گوناگونيهاى آن نشان مىدهد از گروه « استىها » است و شايستگى جعل و هستى بسيط را ندارد از دو رهگذر مستدل مىگردد : يكى اينكه نسبتهاى متغير براى طبيعت از لوازم و عوارض ماهيت او است و در جاى خود ثابت شده كه ماهيت و لوازم آن مجعول بجعل بسيط بالذات نيست و تنها با جعل بسيط بالعرض مجعول مىباشد . و ديگر اينكه « استىها » بطوركلى از روابط و نسب و اضافاتند كه وجود حقيقى و محمولى بر ايشان متصور نيست و هيچ عامل ابداعى نمىتواند « استىها » را در هيچ مرتبه‌اى از مراتب وجود به عرضهء ظهور و هستى بياورد ، زيرا معناى حرفى كه نسبتها و اضافات از جمله آنها است از هستى بسيط محرومند و حتى در تحليل ذهنى هم نمىتوان وجود و هويت مستقلى براى روابط تصور نمود تا چه رسد باينكه بتوان بوجود حقيقى و عينى آنها تصديق نمود .\r\n","page_name":" 93 ","page_number":109},
  {"content":"\r\n\r\nغير خود باقى نمىماند . زيرا به آسانى در پاسخ اين ايراد مىتوان گفت كه براى تفاوت ميان قسم و مقسم در اين‌گونه تقسيماتى كه در امور ذهنى و اعتبارى كه از معقولات ثانيه است انجام مىگيرد تنها يك فرق اعتبارى كافى است و آن تفاوت اعتبارى اين است كه مقسم در اين مقام « مطلق ادراك » است يعنى ادراكى كه هيچ‌گونه تقييدى به چيزى ندارد نه به قيد اطلاق مقيد است و نه به‌وجود يا عدم شيئى از اشياء مقيد مى - باشد . و در اين تقسيم يكى از اقسام درك مقيد به قيد اطلاق است و اين نوع « درك مطلق » « 26 » مقابل دركى است كه تصديق مىباشد زيرا تصديق نوعى ادراك است كه به‌وجود حكم مقرون است و بدين‌جهت درك مطلق نيست .\r\n[ بلكه دركى است كه با حكم مقرون است . 
  ]\r\nتمام اين تفصيلات در صورتى است كه ما درك ساده را به مطلق ادراك توجيه كنيم نه ادراك مطلق . اما اگر تفسير ديگرى را اختيار كنيم و بگوئيم مقصود از درك ساده دركى است كه مقيد به نبود حكم است باز هم نمىتوانيم قبول كنيم كه در اين فرض اعتبار چنين تصور ساده‌اى در تصديق محال است زيرا تصديقى كه از اين‌گونه تصورات ( درك مقيد به عدم حكم ) تشكيل يافته است نه ماهيت تصديق است و نه از لحاظ وجود مىتواند مصداق تصديق حقيقى باشد . به جهت اينكه اگر ماهيت تصديق را بررسى كنيم چيزى كه در ماهيت تصديق مىيابيم مطلق تصور است ، همان تصورى كه مرادف با علم است ، نه تصور ساده كه مقيد به عدم حكم\r\n\r\n\r\n","description":"","footnote":"\r\n( 26 ) تفاوت ميان « مطلق درك » و « درك مطلق » كه « فيلسوف » در اين مقام اشاره مىكند اشاره به‌همان « لابشرط مقسمى » و « لابشرط قسمى » است كه ما آن را در موضوع فلسفه استنباط كرده و براى نشان دادن تفاوت موضوعى ميان فلسفه و رشته‌هاى ديگر علوم انسانى در متدولوژى خود به كار برده‌ايم . و خلاصه اينكه همين تفاوتى كه « فيلسوف » در اينجا ميان درك مطلق و مطلق درك ارائه مىدهد ، نگارنده در « وجود مطلق » و « مطلق وجود » ثابت كرده و به اين نتيجهء سازنده و آموزنده رسيده‌ايم كه موضوع فلسفه « مطلق وجود » است نه وجود مطلق . و به‌همين‌جهت كه موضوع فلسفه مطلق وجود است تمام پديده‌هاى هستى حتى هستىهاى طبيعت و رويدادهاى زمان و مكان در زير پوشش دانش فلسفه قرار مىگيرند و از اين رهگذر هيچ علمى از علوم طبيعى و رياضى بيرون از قلمرو دانش فلسفه نمىباشد .\r\nبه كتاب « كاوشهاى عقل نظرى » مراجعه شود .\r\n","page_name":" 94 ","page_number":110},
  {"content":"\r\n\r\nمىباشد . و با اين تجديدنظر در مفهوم و ماهيت تصديق ديگر هيچ اشكالى در ميان نخواهد بود ، و ديگر ايراد تقوم شىء به نقيضين و يا اشتراط شىء به نقيض خود محلى نخواهد داشت . و اما در صورتىكه وجود تصديق را مورد رسيدگى قرار دهيم ، باز هم مىتوانيم بگوئيم آن چيزى كه در پيدايش تصديق به عنوان شرط يا جزء مدخليت دارد هرچند كه تصور ساده به اين اصطلاح باشد ( تصور مقيد به عدم حكم ) ، اما فرد اين تصور ساده است نه مفهوم آن ، چه مفهوم تصور به‌صورت رهائى و اطلاق از قيد حكم باشد ، و چه مفهوم تصور به‌صورت تقييد به عدم حكم باشد ، و در هرصورت هيچ‌يك از دو اشكال مذكور ( تقوم شىء به نقيضين يا اشتراط شىء به نقيض خود ) به‌ميان نخواهد آمد . زيرا هيچ‌گونه محذورى به‌وقوع نخواهد پيوست از اينكه وجود يك شىء مشروط باشد به‌شرطى كه آن شرط خود موصوف به نقيض مشروط باشد مانند نماز كه مشروط به شرطى است كه موصوف به اين صفت است كه نماز نيست ، و آن شرط وضو است كه نماز نيست اما شرط در نماز است . و هم‌چنين هيچ مانع عقلانى در ميان نيست كه هستى شىء ، تركيبى از چيزى باشد كه آن چيز موصوف به نقيض آن مركب باشد . مانند خانه كه تركيبى از چيز هائى است كه خانه نيست ، همچون سقف و ديوار و غيره « 27 » . و برطبق همين\r\n\r\n\r\n","description":"","footnote":"\r\n( 27 ) اينچنين به نظر مىرسد اين سخن « فيلسوف » را كه مىگويد : « محذورى نيست از اينكه وجود يك شىء مشروط و سازمان‌يافته از اضداد و نقائض خود باشد » در جهت اصولى يكى از ضوابط منطق ديالكتيك « هگل » كه اصل « تضاد » است بتوان به‌آسانى تفسير نمود . و اگر اين تفسير و توجيه حكيمانه از اصل تضاد ديالكتيك با موفقيت انجام پذيرد ديگر آن ناسازگارى ميان منطق ارسطوئى و منطق دياليكتيك هگليسم در ميان نخواهد بود . البته اين مقايسه و تفسير نياز به پژوهندگى و تحقيق و مطالعه تطبيقى بسيار دارد كه دير يا زود بايد انجام پذيرد .\r\nاما باختصار بايد گفت كه همين امثله و شواهدى كه « فيلسوف » براى تبيين تئورى « تركيب متضاد » خود از فرم‌هاى تجربى معمارى همچون خانه و سقف يا فرمهاى شرعى مانند نماز و وضو آورده ، همتاى فيلسوف او « هگل » همين تئورى را در فرمولها و اشكال رياضى توضيح بيشترى مىدهد . « هگل » در « منطق صغير » خود مىگويد : هرچند ( « دائره كثير الاضلاع » و يك « خط مستقيم » ) از نقطه‌نظر قواعد منطقى متناقص‌اند ، اما در اصطلاح رياضىدانان ترديدى نيست كه يك دائره اضلاع كثيرى را كه از خطوط مستقيم تشكيل مىيابند دربر دارد . حتى يك دائره بسيط كه هيچ‌گونه تركيبى را هم نپذيرفته و در حد يك دائره رياضى -\r\n","page_name":" 95 ","page_number":111},
  {"content":"\r\n\r\nاصل آن مطالبى كه او در پاسخ اصل اشكال ذكر كرده است كه : « ممكن است چيزى كه موصوف به عدم حكم است جزء معنى تصديق واقع گردد . » از نظر ما پذيرفته نمىباشد . زيرا تصورات ثلاثه ساده كه قسيم و هم‌بخش تصديق است اصلا در مفهوم تصديق معتبر نيست . تنها چيزىكه در مفهوم تصديق اعتبار دارد جنس و فصل اين نوع دانستن است نه هيچ‌يك از افراد قسيم آن‌كه عبارت است از تصورات سه‌گانه ساده . به‌همان نحو كه در ماهيت انسان تنها چيزىكه دخالت ماهوى دارد جنس و فصل او است كه عبارت است از حيوان و ناطق و هيچ‌كدام از اعضاء او همچون دست و سر و پا هيچ‌گونه نقش عضويتى در تركيب ماهوى انسان ندارد هرچند هم كه وجود انسان خارجا تركيبى از اين‌گونه اعضاء و اجزائى است كه هيچ‌كدام نه حيوان است و نه ناطق است .\r\nبا اين‌كه در فلسفه اين نكته به ثبوت رسيده است كه اجزاء وجود هر شىء از ماهيت آن شىء خارج مىباشد ، و دخالتى در تركيب ماهوى آن شىء ندارد ، شگفت‌آور اين است كه اين « علامه » با اينكه از فنون منطق و حكمت بىبهره نيست اين نكتهء آموزنده را فراموش كرده كه اجزاء هستى شىء نمىتواند دخالت و اعتبارى در تشكل ماهيت آن شىء را داشته باشد بلكه ، بايد اين اجزاء حتما خارج از ذات و ماهيت اشياء قرار گيرد . و هنگامىكه معلوم گرديد كه در هيچ شرائطى نمىتوان اجزاء هستى يك ماهيتى را در عداد عناصر تركيبى ماهوى آن ماهيت قرار داد ، آنگاه عدم مداخله و اعتبار نقيض آن ماهيت در تركيب ماهوى\r\n\r\n\r\n","description":"","footnote":"\r\n- ذهنى بيش نيست ضرورتا مشتمل بر يك محيط و يك مركز است كه بىشك با يكديگر تناقض منطقى دارند . و در هرحال اين تئورى « تركيب متضاد » را هم كه « فيلسوف » در اينجا در اناتومى و « تجوهر » تصديق نشان مىدهد همتا و قابل مقايسه با تئورى « اصل تضاد » هگليسم است كه وى در منطق دياليكتيك خود پيشنهاد كرده منتها با اين تفاوت كه « هگل » اينچنين تصور كرده كه با روش خود روشهاى سنتى منطق ارسطوئى را بكنار گذاشته ، درحالىكه « فيلسوف » اين نظريه خود را بهيچ‌وجه تناقض قواعد منطقى نمىداند و شايد همين نظريه را هم يكى از فروع و گسترشهاى همان منطقى به حساب مىآورد كه از ريشه‌هاى منطق ارسطوئى در ذهن سرشار او نقش گرفته است .\r\n","page_name":" 96 ","page_number":112},
  {"content":"\r\n\r\nآن به‌گونهء برتر و مسلم‌تر ثابت خواهد بود ، و يك‌چنين احتمالى از حدود امكان و پذيرش منطقى به مراحلى دور تر خواهد بود .\r\n\r\nتصديق و تصور را چگونه بدست مىآوريم ؟\r\nپيرامون اين سئوال « شارح مطالع » مىگويد :\r\nاين نكته بايد معلوم گردد كه اين مطلبى كه مؤلف كتاب پيرامون تصديق پذيرفته است از چند لحاظ مورد نظر و ايراد است :\r\n« نخست » اينكه تصديق گاهى از قول شارح بدست مىآيد ، همانگونه كه گه‌گاهى تصور از حجت و دليل تحصيل مى - گردد . اما تصديقى كه از قول شارح بدست مىآيد مانند آن هنگامى است كه حكم قضيه بىنياز از اكتساب است ولى تصور يكى از طرفين قضيه اكتسابى است . در اين هنگام تصديق قهرا اكتسابى خواهد بود و اكتساب آن از قول شارح است . و اما آن تصورى كه از حجت و دليل تحصيل مىگردد ، چون بر وفق نظريهء مصنف حكم پيوسته يك نوع تصورى بيش نيست اين گونه تصور قهرا از حجت و قياس بدست مىآيد .\r\n« دوم » آنكه تصور مقابل تصديق است و هيچ مقابلى جزء مقابل ديگر نخواهد بود ، اما « وحدت » كه پنداشته شده جزء مقابل خود « كثرت » است بايد متوجه بود كه ميان وحدت و كثرت اصلا تقابلى نيست و اين مطلبى است كه پيشروان فلسفه پذيرفته‌اند .\r\n« سوم » آنكه ادراكات چهارگانه ( تصورات ثلاثه و حكم ) علوم جداگانه‌اى مىباشند و نمىتوان همهء آنها را زير عنوان يك علم واحد مندرج نمود . و بدين‌ترتيب روش گزيده‌ترين تقسيم اين است كه گفته شود كه علم يا حكم است يا حكم\r\n\r\n","description":"","footnote":"","page_name":" 97 ","page_number":113},
  {"content":"\r\n\r\nنيست . و آن علمى كه حكم است تصديق است ، و آن علمى كه حكم نيست تصور مىباشد .\r\nما مىگوئيم اين اعتراضات و نظراتى كه « علامه » شارح به مؤلف كتاب ايراد كرده يك يك پاسخ‌گوئى مىشود .\r\nاما پاسخ ايراد اول اين است كه آنگونه تصورى كه احتمال صدق و كذب را به‌خود مىپذيرد تنها از « حجت » برخاسته مىشود نه از قول شارح . و حكم با يكى از دو اصطلاحى كه گفته شد عينا همان تصديق بدين معنى است ( به‌معنى احتمال صدق و كذب ) . و به اصطلاح ديگر حكم يك فعل نفسانى است كه اصلا مندرج در تحت علم انفعالى نيست و بدين‌جهت همان‌گونه كه گفتيم نه بديهى است و نه كسبى است « 28 » .\r\nو اما پاسخ ايراد دوم كه قبلا هم بدان اشارت رفته است اين است كه آن تصورى كه در حقيقت جزء عقلانى و تحليلى ماهيت تصديق است غير از تصورى است كه در تقسيم علم در مقابل تصديق قرار گرفته و چيزى است كه هستى و پديدهء تصديق بدان وابسته و حتى متقوم است . و هيچ محذور عقلى به نظر نمىرسد كه شيئى موصوف به وصفى باشد كه مقابل وصف كل است . چيزىكه محال است اينست كه شىء بالذات عين شىء مقابل خود باشد و اين سخن به وضوح دانسته مىشود هنگامىكه توجه كنيم كه صفت جزئيت و كليت از اقسام تقابل شمرده مىشود كه آن\r\n\r\n\r\n","description":"","footnote":"\r\n( 28 ) اگر بديهيات و كسبيات را عموما داخل در علم حصولى ارتسامى بدانيم حكم كه يك فعل نفسانى يا اضافهء اشراقيهء نفس است به كلى از حوزهء علم حصولى بيرون است و به همين‌جهت نه بديهى است و نه كسبى است . زيرا براساس اين فرض تقسيم علوم به بديهى و نظرى از تقسيمات علم حصولى ارتسامى است و حكم از مقسم اين تقسيمات بيرون است اما اگر برخى از بديهيات و نظريات را ، همچون علم به نفس و علم به قوى و خصائص نفس و همچنين علم به علوم و ادراكات ذهنى خود را ، در زمرهء علوم حضوريهء خود بياوريم آنگاه مىتوانيم اين مطلب را تحت بررسى قرار دهيم و بگوئيم كه حكم يا فرضا يك اضافهء اشراقيهء نفس مىباشد و اين خود يك علم حضورى است و از يك واقعيت عينى كه هم معلوم است و هم علم است حكايت مىكند يا اذعان و حكم مانند ارادهء تنها يك فعل نفسانى است كه بر هيچ‌چيز دلالت عينى ندارد و يك عمل ذهنى به‌وقوع يا قطع نسبت بيش نخواهد بود .\r\nدر اين‌صورت حكم به‌كلى از دائرهء علوم چه علوم حضورى و چه علوم ارتسامى حصولى خارج مىباشد .\r\n","page_name":" 98 ","page_number":114},
  {"content":"\r\n\r\nرا تقابل « بالتضايف » مىناميم . « 29 »\r\nپاسخ ايراد سوم اين است ، ادراكات متعددى كه در نهاد تصديق وجود دارد به‌گونه‌اى « موادى » بشمار مىروند كه ناگزير براى آنها « صورتى » يكتائى است كه تمام اين ادراكات را يكسان دربر خواهد گرفت . و اين‌صورت يكتائى عبارت است از اينكه به قاطعيت اعلام مىدارد كه نسبت واقع است يا نسبت واقع نيست . و همين صورت يكتائى از آن نقطه‌نظر كه جزء صورت‌گونه تصورات است يك فرد واحد از علم مى - باشد كه تصديق و گرويدن نام دارد ، و اين حالت از اين‌گونه درك كه تصديق است بخاطر مواد و عناصر آن نيست بلكه به جهت صورت ادراك است كه اين مواد را به‌صورت يكتائى دربر گرفته است . و شايد مقصود نهائى « امام رازى » هم از نظريهء تركيبى همين تحليل فلسفى باشد ، نه تركيب حقيقى عينى .\r\nو اما روش تقسيمى كه مصنف كتاب در پايان نظرات خود ارائه داده كه : علم يا حكم است يا چيزى است كه حكم نيست ، و اين‌گونه تصور كرده كه همين تقسيم او است كه موافق نظر فلاسفه مىباشد ؛ درست نيست و تنها هنگامى سخن او در اين گروه‌بندى پذيرفته خواهد شد كه مقصودش از « حكم » آن شناختى باشد كه به اقرار و اذعان پيوسته گردد ، تا بتواند زيرعنوان مقسم خود ( كه مطلق درك است ) مندرج گردد . اما اگر مقصود او امر ديگرى باشد كه خارج از تصور است ؛ هرچند كه آن امر لازم تصور هم باشد ، از دائرهء مقسم كه مطلق درك است بيرون است و طبيعة يك چنين امرى از گروه شناخت حقيقى بديهى يا كسبى شمرده\r\n\r\n\r\n","description":"","footnote":"\r\n( 29 ) توجيه اين مطلب بدين‌قرار است كه : هيچ مانعى ندارد كه تصور موصوف به وصف جزئيت در وجود تصديق باشد و در عين‌حال موصوف به وصف كليت در بخش وجود تصور ساده باشد ، آن تصورى كه هم‌بخش و مقابل تصديق است . و چون تصور ساده تمام و كل يك بخش از بخش‌هاى علم حصولى ارتسامى است پس در اين بخش تصور موصوف به وصف كليت مىباشد و از سوى ديگر چون تصور يك جزء تحليلى براى بخش علم تصديقى محسوب مىگردد ، بدين‌لحاظ موصوف به وصف جزئيت براى آن بخش مىباشد . پس تصور هم جزء تصديق است و هم در بخش خود كل بخش و در برابر بخش تصديق قرار دارد .\r\n","page_name":" 99 ","page_number":115},
  {"content":"\r\n\r\nنخواهد شد . و اگر هم احيانا آن را درك بديهى يا نظرى بخوانيم اين يك استعمال مجازى و عرضى خواهد بود كه از روش فلسفه بيرون است .\r\nبرطبق همين روشى كه ما پيش گرفته‌ايم به خوبى مىتوانيم آنچه را كه « شارح المقاصد فى تهذيب المنطق » ذكر كرده به‌خوبى توجيه نمائيم .\r\nاو گفته است : « شناخت يا به‌گونهء اذعان به نسبت است كه آن گرويدن خواهد بود . و يا بدين‌گونه نيست ، و آن اندر رسيدن و تصور خواهد بود . »\r\nو همچنين « سيد شريف » در حاشيه مىگويد :\r\nاين نكته بايد دانسته شود كه نظرى را كه نگارندهء كتاب دربارهء تصديق پذيرفته است ، همان عقيدهء « امام فخر رازى » است كه پيش‌تر بدان اشارت گرديد و آن اين بود كه تصديق مجموعه‌اى از ادراكات چهارگانه است . و اين عقيده را شارح كتاب به‌همين‌نحو كه ملاحظه شد توجيه و تفسير كرده . و بايد گفت كه الحق غير از آن‌صورت كه شارح توجيه كرده به طريق ديگرى قابل توجه نيست . تطبيق آن‌هم به يك روش سومى كه اصلا مطرح نظر نيست ، آن هم به‌صرف يك توجيه احتمالى بسيار بعيد و غير قابل قبول است . و اگر خود « امام فخر رازى » صريحا عقيدهء خود را بدين‌گونه در كتاب « الملخص » ارائه و واگو نمىكرد ما هم نمىتوانستيم اين نظريه را به او نسبت دهيم .\r\nما مىگوئيم بسيار آسان است كه سخن « امام رازى » را همان‌گونه كه قبلا اشاره كرديم به روش و مشرب فلاسفه منطبق و بازسازى كنيم و حتى ممكن است سخن او را هم در كتاب « الملخص » ( كه به‌نظر « سيد شريف » صراحت در نظريه تركيبى او دارد ) توضيحى پيرامون اين هم‌آهنگى با مشرب فلاسفه بدانيم . زيرا مطلبى را كه وى در كتاب « ملخص » ذكر مىكند اين است :\r\n\r\n","description":"","footnote":"","page_name":" 100 ","page_number":116},
  {"content":"\r\n\r\nبدون ترديد ما داراى ادراك تصورى مىباشيم ، حال اگر به‌همين « ادراكات تصورى » خود حكم به نفى يا اثبات آنها را علاوه نمائيم اين مجموعه « تصديق » خواهد بود . و در اين هنگام تفاوت ميان اين دو مرحله همان تفاوت ميان بسيط و مركب مىباشد « 30 » .\r\nممكن است اين سخن امام بدين‌گونه توجيه گردد كه مراد وى از اينكه گفته است ؛ مجموعه حاصل از تصورات و حكم به نفى يا اثبات تصديق است ، يك مجموعه و تركيب تحليلى باشد كه با تجزيه و تحليل عقلى موفق مىشويم يك بسيط خارجى را تحليل و تركيب نمائيم ، نه يك تركيب عينى و حقيقى . و اين تركيب تحليلى نظير آن خواهد بود كه در تعريف رنگ گفته مىشود كه رنگ يك كيفيت مبصرى است . آنگاه اگر به اين تعريف جملهء « قابضيت بصر » اضافه گردد حاصل مجموع « سياهى » خواهد بود . و در اين تحليل نيز صحيح است كه گفته شود كه تفاوت ميان رنگ مطلق و سياهى به‌همان جهت كه يكى جنس و ديگرى نوع است همانند تفاوت ميان بسيط و مركب مىباشد . هرچند كه در حقيقت به‌علت يگانگى در هستى عينى ميان جنس و فصل اصلا رابطهء بسيط و مركب در ميان نيست ، و به‌خاطر همين مطلب كه در حقيقت عينى رابطهء بسيط و مركب در كار\r\n\r\n\r\n","description":"","footnote":"\r\n( 30 ) اصولا تفاوت ميان وحدت يا بساطت ، و كثرت يا تركيب حقيقى ، و وحدت يا بساطت ، و كثرت با تركيب اعتبارى ، اين است كه در يك واحد حقيقى وحدت و بساطت حقيقى است و تركيب و كثرت اعتبارى و تحليلى است . چنان كه در انواع بسائط خارجيه بدين‌گونه است كه ما مىتوانيم حقايق بسيط را در ذهن خود به حدود و تعاريف جنسى و فصلى آن تحليل كرده و تركيبى از آن در تحليل ذهنى بدست آورديم . در اين‌صورت تفاوت ميان بسيط و مركب همان تفاوت ميان حد و محدود خواهد بود . به نظر « فيلسوف » كثرت و تركيب در علم تصديقى نيز به همين‌نحو است كه اين تركيب اعتبارى است و تنها با تحليل ذهنى اين تركيب از يك واحد حقيقى بسيط علم تصديقى به يك واحد تركيبى مبدل مىگردد . اما در يك واحد اعتبارى ، وحدت و بساطت حقيقى و اصلى نيست ، بلكه حقيقة آحاد و اجزاء كثيرى هستند كه با يكديگر در زير پوشش يك واحد نوعى يا جنسى يا صنفى و يا يك واحد قراردادى مجتمع مىگردند . و در اين‌صورت كثرت حقيقى و عينى است اما وحدت اعتبارى و ذهنى است كه نيروى تحليلى ذهنى قادر است يك مركب حقيقى و عينى را از ديدگاه مشتركات آن به يك واحد اعتبارى توجيه نمايد .\r\n","page_name":" 101 ","page_number":117},
  {"content":"\r\n\r\nنيست ، بلكه صرفا « شباهت » به اين رابطه است كه در تحليل عقلى بوجود آمده ، در اينجا منظور از كاف ( كما ) كاف تشبيه است ( نه كاف تمثيل ) « 31 » .\r\n\r\nيك شاهد گويا\r\nمطلبى كه گفتهء ما را تأييد مىكند سخنى است كه « ابهرى » در آغاز منطق خود موسوم به « تنزيل الافكار » آورده است بدين‌قرار :\r\nعلم عبارت است از حصول صورت شىء در ذهن . و اين يا تصور به تنهائى است مانند تصورى كه از معنى انسان به ذهن مىآوريم . يا تصور بهمراهى تصديق است ، مانند قضيه‌اى كه نخست مىگوئيم « انسان حيوان است » و سپس اين گفته را تصديق مىكنيم . بدين‌جهت است كه تصديق « 32 » عبارت است از اينكه صورت اين تأليف در ذهن حاصل گردد كه مطابق با اشياء در حد ذات خود باشد .\r\nمفاد اين تفسير عينا مطلبى است كه شيخ الرئيس در كتاب شفا پيرامون تصديق ذكر كرده است بدين‌گونه :\r\n\r\n\r\n","description":"","footnote":"\r\n( 31 ) مقصود از كاف تشبيه كافى است كه در سخن « فخر رازى » در كتاب « ملخص » آمده است بدين‌قرار « . . . و فرق ما بينهما « كما » بين البسيط و المركب » اگر كاف براى تمثيل مىبود حتما بايد علم تصورى بسيط و علم تصديقى مركب حقيقى مىبود ، تا تفاوت آنها هم حقيقة نمونهء حقيقى يك بسيط و يك مركب واقعى محسوب مىگردد . و اين با توجيه سيد « شريف » سازگارى داشت كه نظريهء « رازى » را در پيرامون تصديق به‌يك تركيب حقيقى تفسير مىكرد . ولى چون نظريهء « فيلسوف » اين است كه تصديق هم مانند تصور بسيط است و تنها در تحليل عقلى تركيب را مىپذيرد لذا اين تفاوت يك تفاوت « تشبيهى » است نه يك تفاوت « تمثيلى » .\r\nاما به نظر اين نگارنده اين تفاوت ميان تشبيه و تمثيل در هنگامى مفيد فايده است كه ضمير « بينهما » به تصور و تصديق بازگشت نمايد . اما اگر اين ضمير تشبيه را به حد و محدود خود تصديق بازگشت دهيم و بگوئيم تفاوت ميان حقيقت تصديق و تعريف منطقى در تحليل ذهنى عينا تفاوت ميان يك بسيط حقيقى و يك مركب حقيقى است ، ديگر احتياج به تفاوت تشبيه و تمثيل در ميان نخواهد بود و اين توجيه لفظى « فيلسوف » بدون فايده خواهد بود .\r\n( 32 ) در نسخهء چاپى بجاى كلمهء تصديق تصور آمده است كه به ظن قوى غلط ناسخ است .\r\n","page_name":" 102 ","page_number":118},
  {"content":"\r\n\r\n« حصول » طرفين قضيه با حالت تأليف و آميختگى آنها با يكديگر در ذهن اصل معنى قضيه است . و « تصديق » اين است كه همين صورت تأليفى را كه در ذهن حاصل شده به اشياء عينى تشبيه و تطبيق نمائيم و تكذيب بر خلاف اين تشبيه صورتهاى ذهنى به اشياء عينى است .\r\n« محقق طوسى » قدس سره القدوسى در « نقد تنزيل » به اين سخن اعتراض كرده و مىگويد :\r\nاينكه او ( ابهرى ) مىگويد : « ما نخست تركيب : « انسان حيوان است » را تصور مىكنيم و سپس تصديق را بر آن واقع مىسازيم . » لازم است كه مراد وى ( ابهرى ) را به‌گونه‌اى كه معنى تصديق را تفسير كرده‌اند توجيه نمائيم . معنى تصديق اين است كه « صورتى » از تأليف قضيه ( سازمان‌يافته ) در ذهن خود حاصل نمائيم و همين كه مىگوئيم : « معنى انسان حيوان است » ، را تصور مىكنيم . اين بدان معنى است كه صورتى از اين مجموعهء تأليفى را كه مشتمل بر طرفين قضيه و نسبت تأليفى ميان آنها است به ذهن آورده‌ايم « 33 » .\r\nاگر معنى تصديق صرفا همين حصول صورت تأليفى در ذهن باشد ، بايد بدانيم كه هيچ‌گاه ممكن نيست صورتى از اين مجموعه مؤلفه در ذهن حصول يابد مگر اينكه همهء اجزاء مجموعه در ذهن حصول يابد . و بدين‌قرار لازم مىآيد كه صورت حاصله تأليف ( تصديق ) پس از حصول صورت همان مجموعهء مؤلفه در ذهن ( تصور ) تحقق يابد . و اين خود به\r\n\r\n\r\n","description":"","footnote":"\r\n( 33 ) نظر مىرسد تا اينجا تفسير محقق طوسى از سخن ابهرى است . و از اين به بعد ايرادى است كه « خواجهء طوسى » بر وى آورده و مىگويد اين نظريهء ابهرى به تحصيل حاصل مىگرايد و از اين جهت قابل قبول نيست .\r\n","page_name":" 103 ","page_number":119},
  {"content":"\r\n\r\nمعناى حصول چيزى است كه قبلا حاصل شده است « 34 » و اگر بخواهيم اين تحصيل حاصل را تصحيح كنيم ، بايد بگوئيم حصول ( صورت ) تأليفى در ذهن از گروه تصورات ، است و حصول خود تأليف ، نه حصول صورت تاليف ، از گروه تصديق بشمار مىآيد « 35 » .\r\n« پاسخ بخش اول » اعتراض « محقق طوسى » اين است كه صورت تأليفى قضيه جزئى از مجموعهء مؤلفه است كه تشبيه و تطبيق به اشياء و صورتهاى مستقل عينى پيدا مىكند . و اين مجموعه ( صورت تأليفى و تطبيق به اشياء عينى ) خود معنى تصديق را مىرساند . و بدين‌جهت معنى\r\n\r\n\r\n","description":"","footnote":"\r\n( 34 ) شايد اين اشكال بالاخره به آن اشكالى منتهى گردد كه در فرق ميان اجزاء « بالاسر » و اجزاء به شرط الاجتماع مطرح است . در آنجا ايراد تحصيل حاصل به صورت ايراد تقدم شىء بر نفس ذكر شده . بدين‌طريق كه اجزاء عين كل است . و اگر اجزاء بر كل مقدم باشد ، و كل از اين اجزاء مؤخر باشد ، تقدم شىء بر نفس ، و بالاخره تناقض لازم مىآيد .\r\nپاسخ اين ايراد اين است كه اجزاء « جوهرى » يك ماهيتى با « پيشى » لابشرط بر اجزاء « به شرط الاجتماع » تقدم دارند نه با « پيشى » و « پسى » حقيقى ، و بدين‌طريق ديگر توقف شىء بر نفس يا تقدم شىء بر نفس لازم نخواهد آمد . اما به نظر اين نگارنده تقدم و تأخر « جوهرى » نيازى به « شرط اجتماع » ندارد زيرا معناى تقدم و تأخر جوهرى جز اين نيست كه كنه ماهيتى را بدين‌گونه بشناسيم كه آن ماهيت مركبه از « اجزاء » درون مرزى خود تشكل مىپذيرد . و يا بدانيم كه يك مركبى « از » اجزاء نهادى خود تركيب مىيابد ، اما اين اجزاء « از اين مركب » تشكل و تركب نمىيابد . و همين معناى تقدم و تأخر جوهرى است . و با اين تفسير ديگر محلى براى ايراد تقدم و تأخر شىء از نفس نخواهد بود . اين ايراد از اين رهگذر به ميان مىآيد كه ما تقدم و تأخر جوهرى را با تقدم و تأخر وجودى و علت و معلول مقايسه مىنمائيم آنگاه ايراد توقف شىء بر نفس پيش مىآيد اما اگر اين مقايسه را كنار بگذاريم و تقدم و تأخر جوهرى را بدين‌گونه كه گفتيم شناسائى كنيم ديگر اين ايراد بوجود نخواهد آمد .\r\n( 35 ) چون حصول صورت تأليف پس از خود تأليف بدست مىآيد ، اگر به‌گمان « خواجه » تأليف از گروه تصديق باشد ، و حصول صورت تأليف از گونهء تصور باشد لازم مىآيد كه تصور پس از تصديق حاصل گردد . و در اين‌صورت تصديق پيشين بدون تصور تحقق مىپذيرد . و اين خود بداهة محال مىباشد .\r\n","page_name":" 104 ","page_number":120},
  {"content":"\r\n\r\nاينكه مىگوئيم « انسان حيوان است » را « تصديق » كرده‌ايم ، اخص از اين است كه بطور مطلق صورت تأليفى آن را ، چه مورد ترديدمان باشد و چه نباشد ، دريافت كرده‌ايم . پس بالنتيجه معلوم مىشود كه حصول تأليف بدين‌وجه خاص تحصيل حاصل نيست .\r\n« پاسخ بخش دوم » ايراد « محقق طوسى » اين است كه حصول تأليف و تركيب عينا « نسبت دادن » و « حكم كردن » است و حكم كردن هرگز روا نيست كه تصديق باشد زيرا كه حكم از گروه فعل است و تصديق از گونهء انفعال است ، و از شاخه‌هاى علم حصولى انفعالى است ، چه آنكه حصول صورت مؤلفه‌اى كه مطابق با صورتهاى عينى است عبارت از تصديق است به‌نحوى كه اذعان به تأليف و تركيب و اقرار و گواهى به مورد تصديق ( مصدق‌به ) لازم و پىآمد آن مىباشد هرچند كه اعتبار و بازتابى اينكه اين اذعان در ذهن بوقوع پيوسته است تصورى بيش نيست .\r\nحال اگر كسى در مقام اعتراض پرسش كند كه : تصديق بطور مشهور از نظر فلاسفه يك پديدهء علمى بسيط اعلام شده و به همين‌جهت بايد تصديق خود اذعان و گواهى به مورد تصديق باشد نه حصول صورت تأليفى كه مطابقت با صورتهاى عينى دارد ؟\r\nدر پاسخ گوئيم كه تصديق به همين معنى « حصول صورت تأليفى كه مطابق با صورتهاى عينى است » يك درك بسيط بيش نيست اما يك درك بسيطى است كه به امور متعدده‌اى تعلق پذيرفته است . و مقصود از اين گفته هم كه تصورات ثلاثه شرط تصديق است همين است كه آن بسيط به اين امور كثيره تعلق مىيابد . و بخاطر همين آميختگى ميان تصديق بسيط و تصورات سه‌گانه است كه به اشتباه گمان شده كه تصديق در حقيقت تركيبى از اين تصورات سه‌گانه بعلاوهء حكم مىباشد . همانگونه كه اين قول به صاحب كتاب ملخص نسبت داده شده .\r\nبارى نويسندهء كتاب « قسطاس » در اين زمينه مىگويد :\r\nهرگاه وقوع يا لاوقوع نسبت در ذهن ما حاصل گرديد ، اما نه بدان معنى كه تصور وقوع يا لاوقوع در ذهن حاصل\r\n\r\n","description":"","footnote":"","page_name":" 105 ","page_number":121},
  {"content":"\r\n\r\nگردد ، بلكه بدان معنى كه نسبت ايجابيه حقيقة واقع شده يا واقع نشده باشد ، آنگاه اين‌گونه حصول تصديق خواهد بود . و حصول بدين‌معنى حقيقت حكم است .\r\nحال بايد بدين‌نكته آگاه بود كه چون اين « دانشمند » به اين حقيقت اعتراف كرده كه تصديق عبارت است از اينكه در نزد عقل حاصل و محقق گردد كه نسبت حكميه واقع است يا واقع نيست ، و اين خود به‌معناى اعتقاد و گرويدن مىباشد ، پس اگر همين اعتقاد و گرويدن را حكم ناميده است ديگر نمىتوان و نبايد در اين اصطلاح به او خرده‌گيرى كرد .\r\n\r\nخلاصهء نظريهء تحقيقى\r\nاكنون حق مطلب را برطبق همان اصول و بررسىهائى كه قبلا ذكر كرديم بايد ادا نمود ، و بدين‌جهت مىگوئيم كه اثر و صورتى كه از حقائق عينى در ذهن حاصل مىگردد ؛ يا صرفا تصور ماهيات و مفاهيم آن صورتهاى عينى است ، و يا صورت و درك اين است كه اين آثار و صورتهاى ذهنى مطابق با حقيقت و واقعيت عينى است ، حال خواه حقيقة هم اين‌صورت و درك مطابقت با واقع و نفس‌الامر داشته باشد يا نه . فرض اول كه صرفا تصور ماهيات و مفاهيم اشياء است ، تصور مىباشد . و فرض دوم تصديق و اذعان است . و به عبارت ديگر تصديق كه خود اثر و صورتى از صورتهاى عينى در ذهن است از لحاظ اينكه بالاخره صورتى است كه در ذهن حاصل گرديده تصور مىباشد ، و از لحاظ اينكه همين صورت امتياز اذعان به نسبت حكميه را به‌خود پذيرفته است تصديق است .\r\nگفته شده از جمله چيزها كه دلالت مىكند براينكه تصديق اعتقاد به‌نسبت حكميه است سخن فلاسفه است كه پيرامون تصديق اكتسابى ذكر كرده‌اند . آنها در تعريف و شناخت يك قضيه نظرى گفته‌اند كه :\r\n« اين قضيه‌اى است كه از لحاظ تصور معلوم است ولى از لحاظ تصديق و باور كردن نامعلوم است . » و ترديد نيست كه قضاياى كسبيه پيش از تشكيل قياس با تمام اجزاء و اطراف و جوانب خود حصول تصورى در\r\n\r\n","description":"","footnote":"","page_name":" 106 ","page_number":122},
  {"content":"\r\n\r\nذهن دارد ، و پس از تشكيل قياس و طىشدن مراحل فكر و استنتاج « تصديق » و « گواهى » به نتيجه حاصل مىگردد و معلوم مىشود آن قضيه مطابق با حقيقت عينى مىباشد يا نه .\r\nاين نكته را هم نبايد از نظر دور داشت كه همانطور كه تصديق يك نوع ادراك بسيطى است كه داخل در تصور مطلق مىباشد و « تصور مطلق » « 36 » جنس مشترك آن بشمار مىرود كه قهرا به فصل منوع و تحصيل‌كننده نيازمند است . و بدين‌طريق طبيعة همين تصديق واحد بسيط به‌صورت يك مركب تحليلى شناسائى مىگردد ، به همين‌گونه اقسام ديگر درك مطلق نيز در تحليل عقلى هريك به اجناس و فصول تعيين و تحصيل كنندهء زيرين خود بخش و تحليل مىشوند ، و بساطت حقيقى و عينى خود را در شناخت به تركيب تحليلى اجناس و فصول جايگزين مىسازند ، زيرا هريك از اقسام درك در جاى خود داراى مشترك جنسى و مميزات نوعى مىباشد كه با معيارهاى تعريفى منطقى تركيب مىيابد و به‌صورت اقسام گوناگون درك ظهور و نمود مىكند .\r\n« شك » مثلا كه نوع ديگرى از درك است عبارت مىباشد از حصول تأليفى قضيه در ذهن به‌همراهى حالت روا بودن وقوع و تحقق جهت\r\n\r\n\r\n","description":"","footnote":"\r\n( 36 ) با اينكه « فيلسوف » در صفحات پيشين همين كتاب و كتابهاى ديگر تفاوت آشكار ميان « تصور مطلق » و « مطلق تصور » را به ما تعليم داده است مع‌الوصف خود از رهگذر سهوالقلم يا افسونگرى نيروى واهمه در دام مغالطه « ايهام انعكاس » واقع شده و در اينجا و بسيارى از مقامات ديگر مطلق تصور را به تصور مطلق اشتباه كرده است .\r\nدر گذشته اين نكته كاملا سنجيده شده كه تصور مطلق يا هر شىء ديگرى به قيد اطلاق نه قابل سرايت به اقسام است و نه در هستى عينى تحقق مىيابد ، و به‌همين‌جهت ممكن نيست نقش « جنس » را ايفا نمايد . زيرا جنس در تمام اقسام و انواع خود سرايت ذاتى دارد و در تمام مراتب وجود چه وجود عينى و چه وجود ذهنى و علمى در نهاد انواع فصول خود حصول و واقعيت ابهامى و ناآشكار دارد ( الجنس مغمور بكل الاوعيه ) . حتى اگر در تحليل ذهنى جنس را به‌گونهء مطلق و مستقل از انواع و فصول خود شناسائى كنيم .\r\nاين‌چنين پديدهء ذهنى ديگر جنس نخواهد بود بلكه « مادهء عقليه » است كه آن را از روى مجاز جنس مىگوئيم . با اين تفصيل به خوبى روشن مىشود كه منظور از تصور مطلق كه در سخن « فيلسوف » به‌عنوان جنس به كار رفته است « مطلق تصور » است و مطلق تصور همان جنس مشترك است كه هم در نهاد تصور ساده تحقق ابهامى و ناآشكار دارد و هم در نهاد -\r\n","page_name":" 107 ","page_number":123},
  {"content":"\r\n\r\nمقابل و طرف مخالف ، و اين روا بودن نيز بايد مساوى با روا بودن وقوع و تحقق طرف موافق باشد .\r\n« وهم » نيز به‌همين‌ترتيب شناسائى مىگردد . زيرا وهم عبارت است از تركيب و تحليلى از اصل تصور شىء و تجويز جهت مخالف به نوعى از تجويز كه احتمال مخالف بر احتمال وقوع و موافق برترى دارد .\r\nبرعكس ادراك « ظنى » كه احتمال موافق بر احتمال مخالف پيشى مىگيرد .\r\nو اما تصور معانى « مفرده » يا « مركبه غير نسبى يا نسبى تقييدى » يا « خبرى » « 37 » همه از گوناگونيهاى علم به‌معنى مطلق ادراك مىباشند كه هركدام نيز در جاى خود با يك قيد عدمى كه در حكم فصل تعيين و تحصيل‌كنندهء آنها است بخشى از علم را تشكيل مىدهند . و براى هر\r\n\r\n\r\n","description":"","footnote":"\r\n- تصديق زيربناى علوم تصديقى ما بشمار مىرود . به نظر ما اين مغالطهء « ايهام انعكاس » براى « ملا صدرا » هم در اول « كتاب اسفار » واقع شده آنجا كه موضوع فلسفه ما بعد الطبيعه را بجاى « مطلق وجود و وجود مطلق » آورده . فلاسفه ديگر نيز به همين دام مغالطه گرفتار شده‌اند .\r\nاما اين نگارنده با روش تحقيقى خود مبين داشته كه در تمام اين موارد مقصود اين خردمندان « مطلق شىء » است نه « شىء مطلق »\r\n( 37 ) « تصور معانى مفرده » مانند : مفاهيم « انسان » ، « حيوان » ، « كوه » ، « درخت » ، « زيد » ، « حسن » و هرچه بدين‌گونه ساده و مفرد مىباشد .\r\n« تصور معانى مركبه غير نسبى » مانند : « انسان و حيوان و كوه » . در اينجا تركيب به صورت عطف هريك از مفاهيم مفرده به ديگرى تحقق يافته اما نسبت ، چه نسبت ناقصه و چه نسبت حكميه تامه ، اصلا وجود ندارد .\r\n« تصور معانى مركبه نسبى » بر دوگونه است : تصور معانى نسبى به‌صورت « نسبت ناقصه » همچون « انسان كاتب » كه از يك نسبت ناقصه تقييدى برخوردار است . در اين‌گونه تركيبات چون ذات به صفتى از صفات خود تقييد شده يك تركيب تقييدى است . و چون بالاخره اين نسبت تقييدى يك نسبت تام و كاملى نيست كه شنونده بتواند سكوت اختيار كند و گوينده هم نمىتواند تنها با تلفظ اين جملهء كوتاه مقصود خود را به شنونده بفهماند لذا اين نسبت را ناقصه گويند . مثال ديگر ، آن « عبد الله » اضافى است كه با نسبت ناقصه « عبد » اضافه به « الله » شده و به معناى بندهء خدا مىباشد . اما در « عبد الله » « علمى » كه نام شخصى از اشخاص باشد در حقيقت امر معناى تصور مفرد را دارد و اصلا نسبتى ميان « عبد و الله » نيست . قسم ديگر ، تصور معانى نسبى كه با « نسبت تامه » يك جملهء كاملى تركيب مىيابد . و اين مانند تمام قضايا است كه به‌قول محتمل الصدق و الكذب تعريف شده و داراى نسبت تامه‌اى كه صحيح است سكوت بر آن جايز مىباشد نسبت تامه را نسبت خبريه نيز مىگويند .\r\n","page_name":" 108 ","page_number":124},
  {"content":"\r\n\r\nيك از اين اقسام درك نيز بخش‌ها و تحصلات و تنوعات زيرين است كه در قالبهاى معلومات و موضوعات آنها بايد شناسائى و واضح گردد . زيرا اين نكته بدرستى سنجش يافته است كه درك هر شىء از گونهء خود آن شىء درك‌شده مىباشد و اين بخاطر « رابطهء اتحادى » « 38 » است كه ميان درك هر شىء و خود آن شىء درك‌شده برقرار است . پس براساس اين رابطهء اتحادى درك هر شىء وجود همان شىء درك‌شده است . و اين علمى بسان آن است كه در هستى عينى نيز وجود هرچيز در خارج از ذهن عين ماهيت همان شىء موجود است . و اين به‌خاطر رابطهء اتحادى است كه همه جا ميان وجود و ماهيت حكمفرما است چه در خارج و چه در ذهن . و به‌خاطر همين نكته رابطهء اتحادى ميان وجود و ماهيت است كه از زبان فلاسفهء مشائين اين سخن شهرت يافته كه هستى را برحسب گوناگونيها و اختلافات ماهيات ، انواع و گوناگونيهائى در معانى است ، و هيچ معيار مشترك و مابه‌الاتحادى در ميان آنها نيست كه بتوان معنى وجود را به\r\n\r\n\r\n","description":"","footnote":"\r\n( 38 ) اين « رابطهء اتحادى » عبارت است از حمل شايع كه ميان ماهيت و وجود حكمفرماست . ماهيت هم در خارج و هم در ذهن با وجود متحد است . رابطهء اتحادى را ما رابطه « اين‌همانى » مىگوئيم كه ملاك و معيار حمل نيز مىباشد . علت اين واقعيت منطقى كه ما در حمل شايع صناعى مىتوانيم شيئى را در وجود ذهنى بر وجود عينى همان شىء حمل نموده و به‌يگانگى و اين‌همانى آن حكم كنيم و مثلا بگوئيم « سقراط انسان است » همين رابطه اتحادى است كه ميان وجود عينى سقراط و وجود ذهنى انسان برقرار است با اينكه آشكار است كه وجود ذهنى انسان با وجود عينى سقراط از نقطه‌نظر وجود دو واحد وجود مىباشند كه هريك در جاى خود تشخص و تعين مخصوص دارد و هيچ‌كدام نمىتواند يگانگى و اتحاد با ديگرى داشته باشد ، و اصلا اتحاد ميان دو واحد هستى يك تناقض صريحى است كه حمل و حكم به اتحاد را نامعقول مىسازد . و چون اين رابطه اتحادى ، كه در قضيهء حمليه شايع يك واقعيت منطقى است ، نمىتواند ميان وجود ذهنى و وجود عينى باشد لذا ناگزيريم معيار وحدت و اين‌همانى را در ماهيت مشترك ميان وجود ذهنى و وجود خارجى جستجو كنيم تا عمل حمل در قضاياى حمليه امكان‌پذير گردد . يكنوع رابطهء اتحاديه ديگرى وجود دارد كه به حمل اولى ذاتى مشهور است و آن رابطه‌اى است كه بر معيار هماهنگى بين مفاهيم استوار است و اين مانند رابطهء ميان حد و محدد قضاياى تحليلى را تشكيل مىدهد . مثال واضح‌تر اين رابطه حمل شىء بر خود آن است مانند اينكه مىگوئيم « انسان ، انسان است . » و اين خود تكرار اصول سه‌گانه منطق است كه به آن اصل وحدت  ) ytitnedI (  مىگويند . در منطق جديد اين اصول به‌صورت اكسيم‌هاى رياضى به‌كار برده مىشوند .\r\n","page_name":" 109 ","page_number":125},
  {"content":"\r\n\r\nيك « واحد معنوى » مشتركى بازگشت داد . « 39 » در عين اينكه همين گروه حكماى مشائين همه در اين مطلب هم‌داستانند كه « هستى » يك امر بسيطى است كه نه جنس مشترك دارد و نه فصل مميز مىپذيرد و نه شايستهء تعريف و داشتن حد است و نه عموم و كليت و فراگيرى را دربر مىگيرد . « 40 »\r\n\r\n\r\n","description":"","footnote":"\r\n( 39 ) توضيح اين سخن « مشائين » بدين‌قرار است كه اگر رابطهء اتحادى ميان وجود و ماهيت بدين‌گونه باشد كه همه‌جا وجود عين ماهيت باشد پس به قاعدهء وحدت و يگانگى ، ماهيت نيز همه‌جا عين وجود خواهد بود و تمام احكام احدالمتحدين به ملاك وحدت به متحد ديگر نيز طبيعة سرايت خواهد كرد . و چون ميان ماهيات « بينونت بالعزله » و تباين ذاتى به‌تمام ذات حكمفرما است ، ديگر امكان اشتراك معنوى براى وجود هم باقى نمىماند . و همين‌گونه كه ماهيات متفاوت به تمام ذات هستند وجودات نيز تفاوت و تباين ذاتى با يكديگر دارند و نتيجهء اين فرضيه اين خواهد بود كه وجود در هر ماهيتى به‌معنى همان ماهيت است و در ماهيت ديگر وجود هم معناى ديگرى به خود مىگيرد كه اصلا اشتراك با ديگر ماهيات ندارد . مثلا در انسان وجود به‌معنى انسان است و در درخت به معناى درخت است و در خورشيد به معناى خورشيد است و هكذا .\r\nو اين خود معناى مشترك لفظى وجود است كه ديگر گروه حكما مردود و غيرقبول شناخته‌اند .\r\n( 40 ) اينكه « وجود » جنس مشترك نمىپذيرد بدين‌جهت است كه اگر براى حقيقت وجود جنس مشترك فرض شود قهرا « فصل مقسم » نيز براى اين حقيقت ضرورت مىيابد . حال اگر اين جنس مشترك خود حقيقت وجود باشد در حينى كه نفس حقيقت وجود كه قائم به فصل محصل و منوع خود مىباشد نيز وجود است آنگاه انقلاب « فصل مقسم » به مقوم بميان خواهد آمد كه اين خود از محالات منطقى است . توضيح آنكه جنس و فصل بطوريكه قبلا نيز گفته‌ايم در اصطلاح باب « ايساغوجى » عارض يكديگرند و معناى عروض در اين اصطلاح اين است كه نه جنس مقوم ماهوى فصل است و نه فصل در ماهيت و مفهوم جنس دخالت نهادى و بنيادى دارد . براساس اين قاعدهء منطقى ، اگر حقيقت وجود از جنس مشتركى تركيب يافته باشد كه بجز حقيقت وجود چيز ديگرى نباشد پس لازم مىآيد فصل وجود هم كه مميز و محصل و منوع تمام حقيقت وجود است عين و يا مقوم حقيقت جنس وجود باشد . و اين همان انقلاب و واژه‌گونى معناى فصل مقسم به مقوم خواهد بود .\r\nشق ديگر اين است كه جنس مشترك وجود يا « عدم » باشد و يا « ماهيت » كه امرى عدمى است و در قوه نقيض وجود است . در صورتى كه جنس مشترك وجود عدم باشد و حقيقت هستى از فصل منوع حقيقت خود كه هستى و جنس مشتركى همچون عدم كه نقيض خود مىباشد و اين تركيب مساوى با عدم تركيب است . تركيب وجود از ماهيت نيز مستلزم اتحاد كل اشياء و تسلسل خواهد بود . و اما اينكه وجود شايستهء تعريف و حد نيست ، بخاطر همين است كه گفته شد حقيقت وجود جنس و فصل ندارد و چيزى كه جنس -\r\n","page_name":" 110 ","page_number":126},
  {"content":"\r\n\r\nدر آخر بايد به اين نكته اعتراف كرد كه قدر مسلم اين است كه ژرف‌پيمائى سخنان آموزندهء اين پژوهشگران فلسفه به قريحهء سرشار نيازمند است ، و از درستى و نادرستى سخنان ايشان بايد به تفصيل در جاى ديگر بحث و بررسى نمود .\r\nاينها مطالبى بود كه پيرامون « تصور » و « تصديق » بخاطر اين نگارنده خطور يافت . و تنها « او » است كه راهنماى هدايت و بخشايشگر كاميابىها است .\r\n\r\n\r\n","description":"","footnote":"\r\n- و فصل ندارد حد و تعريف نخواهد داشت . وجود تعريف به‌رسم هم ندارد زيرا تعريف به‌رسم تركيبى از عوارض عام و خاص است كه هر دو عارض از اقسام « كليات خمس » است و كليات خمس همه از انقسامات ماهيت است . و وجود از دائرهء ماهيت بيرون است . پس وجود عارض عام و خاص ندارد تا بتوان آن‌را بدين‌وسيله تعريف به‌رسم نمود .\r\nو اما اين مطلب كه وجود نه عموميت دارد و نه كليت و فراگيرى ، اگر مقصود از عموم و كليت كلى طبيعى يا عموم جنسى و نوعى باشد اين سخن صحيح است زيرا همانگونه كه گفته شد ، وجود از دائرهء اجناس و فصول و انواع كه همه از اقسام ماهياتند بيرون است و وجود نه كلى طبيعى است و نه واحد جنسى است و نه نوعى است و اگر منظور از عموم و اشتراك مفهومى به معناى مفهوم عرضى خارج المحمول باشد بايد گفت كه مفهوم وجود از اين‌گونه عموم و اشتراك برخوردار است زيرا كه مفهوم وجود يك مفهوم عام بديهى است كه خارج المحمول مىباشد و بر همهء افراد وجود صادق و فراگيرنده است .\r\nاما بايد متوجه بود مقصود « فيلسوف » از اينكه مىگويد وجود عموم و كليت را نمى - پذيرد حتما حقيقت وجود است نه مفهوم عام و بديهى آن كه مسلما كلى است و موضوع فلسفه مىباشد .\r\nپايان\r\n","page_name":" 111 ","page_number":127},
  {"content":"\r\n . \r\n\r\n","description":"","footnote":"","page_name":" 112 ","page_number":128}
  ]