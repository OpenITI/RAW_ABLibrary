[
  {"content":"\r\n\r\nتنزيل من رب العالمين\r\nالقرآن الكريم\r\nلايمسه الا المطهرون\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nبسم الله الرحمن الرحيم\r\nشناسنامه\r\nنام كتاب قرآن كريم\r\nناشر : جهان آرا\r\nترجمه براساس الهام وبهره گيرى از بيان آيات تفسير الميزان ودرس حضورىاستاد علامه طباطبايى توسط سيد مهدى دادور معروف به آيت اللهى صورت گرفته است\r\nگرافيك وصفحه آرايى : حيدرى ( آبنوس )\r\nتذهيب : محمد نائيجى\r\nقطع : وزيرى\r\nتيراژ : 5000\r\nنوبت چاپ : اول\r\nچاپ : برستش\r\nسال نشر : 1384\r\nهديه : 5000 تومان\r\nتوجه : كليه حقوق اين مصحف شريف متعلق به انتشارات جهان آرا مى باشد .\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nالله\r\nجل جلاله\r\nربى\r\nمحمد صلى الله عليه وآله نبيى\r\nوالقرآن كتابى\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nسخنى با شما\r\nبرايم بسيار خاطره انگيز است روزى كه در درس تفسير استاد علامه طباطبايى كه صبحها در مسجد مدرسه حجتيه برگزار مى شد شركت نمودم هر روز كه مى گذشت عشق وعلاقه من به انديشه تفسيرى استاد كه بسيار منطقى ومستدل بود فزونى مى يافت . از مدتها قبل تصميم گرفتم كه با توجه به انديشه تفسيرى استاد ترجمه اى رون ومستدل با توضيحاتى در پرانتز كه بر گرفته از نظريات ايشان مى باشد ارائه نمايم تا نسل نو بتوانند از كلام وحى الهى به نحو مطلوبى بهره مند شوند . هر چند كه در انجام اين وظيفه بزرگ رنج فراوانى بردم ولىبه زحمتش مى ارزيد . اكنون خدا را سپاسگزارم كه توفيق اين خدمت را يافتم در ضمن توجه قاريان محترم را به ويژگيهاى اين قرآن در ذيل جلب مى نمايم .\r\n1 - حدود هشتاد اشتباه در كتابت واعراب آيات قرآن ( خط تبريزى ) وجود داشت كه اصلاح گرديد .\r\n2 - براى هر صفحه كادر رنگى جدا درست شده است تا ترجمه با آيات قرآن تداخل نداشته باشد .\r\n3 - براى استفاده بهتر قاريان محترم از آيات قرآن ترجمه به صورت مفهومى وساده وروان انجام گرفته است .\r\n4 - يك دوره قواعد تجويد قرآن را به زبان ساده وفشرده نگارش يافته تا مورد بهره بردارى قاريان محترم قرار گيرد .\r\n5 - مسائلى كه پيرامون تاريخ وعلوم قرآن است به صورت كوتاه وساده آورده شده تا مورد استفاده قاريان محترم قرار گيرد .\r\nدر پايان از همه اساتيد وبزرگانى كه مرا در اين امر يارى رساند اند سپاسگزارم .\r\nقم - سيد مهدى دادور معروف به آيت اللهى - ارديبهشت 1382\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nالدعاء\r\nقبل تلاوة القرآن\r\nعن مولانا الإمام الصادق عليه السلام :\r\nاللهم إني أشهد أن هذا كتابك المنزل من عندك على رسولك محمد ( صلى الله عليه وآله و سلم ) ، وكتابك الناطق على لسان رسولك ، فيه حكمك وشرائع دينك ، أنزلته على نبيك ، وجعلته عهداً منك إلى خلقك وحبلا متصلا فيما بينك و بين عبادك .\r\nاللهم إني نشرت عهدك وكتابك ، اللهم فاجعل نظري فيه عبادة وقراءتي تفكراً وفكري اعتباراً ، واجعلني ممن اتعظ ببيان مواعظك فيه واجتنب معاصيك ، ولا تطبع عند قراءتي كتابك على قلبي ولا على سمعي ، ولا تجعل على بصري غشاوة ، ولا تجعل قراءتي قراءة لا تدبر فيها ، بل اجعلني أتدبر آياته وأحكامه آخذاً بشرائع دينك ، ولا تجعل نظري فيه غفلة ولا قراءتي هذرمة ، إنك أنت الرؤف الرحيم\r\n\r\n","description":"","footnote":"","page_name":" 1 ","page_number":5},
  {"content":"\r\n\r\n\r\nسورة فاتحة الكتاب\r\nبه نام خدايى كه بر همه موجودات رحمتى فراگير و براى نيكان رحمتى ويژه دارد ( 1 ) ستايش خدائى را كه مالك و مدبر جهان است ( 2 ) هم رحمتى عام و هم رحمتى خاص به نيكان دارد . ( 3 ) خدايى كه مالك روز جزاست . ( 4 ) تنها تو را مىپرستيم و تنها از تو يارى مىطلبيم . ( 5 ) ما را به راه راست هدايت فرما ( 6 ) راه آنان كه بر ايشان انعام فرمودى نه آنان كه بر ايشان غضب كردى و نه راه گمراهان . ( 7 )\r\n\r\n","description":"","footnote":"","page_name":" 2 ","page_number":6},
  {"content":"\r\n\r\n\r\nسورة البقرة و هى مدنية\r\nبه نام خدايى كه بر همه موجودات رحمتى فراگير و براى نيكان رحمتى ويژه دارد الف - لام - ميم . ( 1 ) اين كتاب كه در آن هيچ نقطه تاريكى نيست . راهنماى كسانى است كه تقواى فطرى دارند . ( 2 ) آنها كه به عالم غيب ايمان دارند و با نماز كه بهترين نمونه بندگى است خدا را عبادت و با زكات كه بهترين وظيفه اجتماعى است دينشان را ادا مىكنند . ( 3 ) و همانهايى كه با آنچه بر تو نازل شده و بدانچه قبل از تو نازل شده ايمان و به آخرت يقين دارند . ( 4 ) چنين مردمى در راه\r\n\r\n","description":"","footnote":"","page_name":" 3 ","page_number":7},
  {"content":"\r\n\r\nهدايت پروردگار خويش‌اند و از رستگارانند . ( 5 ) كسانى كه كافر شدند بر ايشان يكسان است چه ايشان را اندرز دهى و يا ندهى ايمان نخواهند آورد . ( 6 ) خدا بر دلهايشان مهر زده و بر گوش و چشمهايشان پرده افكنده و براى ايشان كيفرى است بزرگ . ( 7 ) و بعضى از مردم كسانيند كه مىگويند به خدا و به روز جزا ايمان آورده‌ايم و لكن ( دروغ مىگويند و ) هرگز ايمان نياورده‌اند . ( 8 ) با خدا و با كسانى كه ايمان آورده‌اند نيرنگ مىكنند ولى نمىدانند كه جز به خود ، نيرنگ نمىزنند . ( 9 ) در دلهايشان بيمارى است پس خدا به كيفر نفاقشان آن بيمارى را زيادتر كرد ، و براى ايشان بخاطر دروغهايى كه مىگويند كيفرى است دردناك . ( 10 ) و چون به ايشان گفته شود در زمين فساد مكنيد مىگويند : ما اصلاحگريم . ( 11 ) آگاه باش كه ايشان مفسدند ولى خود نمىدانند . ( 12 ) و چون به ايشان گفته شود مانند مردم ايمان بياوريد مىگويند : آيا مانند سفيهان ايمان بياوريم آگاه باش كه ايشان خود سفيهند ولى نمىدانند . ( 13 )\r\n\r\n","description":"","footnote":"","page_name":" 4 ","page_number":8},
  {"content":"\r\n\r\nو چون مؤمنان را مىبينند مىگويند : ما ايمان آورده‌ايم و چون با شيطانهاى همكيش خود خلوت مىكنند مىگويند ما با شمائيم ، جز اين نيست كه ما ايشان را مسخره مىكنيم . ( 14 ) خدا هم ايشان را مسخره مىكند و آنها را وامىگذارد تا در سركشى خود ، كوردل باقى بمانند . ( 15 ) همين‌ها هستند كه گمراهى را به هدايت خريدند و تجارتشان سود نكرد و هدايت نيافتند . ( 16 ) حكايت آنها چون سرگذشت كسى است كه آتشى را بيفروخت تا پيش پايش روشن شود همين كه اطرافش را روشن كرد خدا نورشان را بگرفت و در ظلمتهائى رهايشان كرد كه ديگر نبينند . ( 17 ) كر و لال و كورند و از گمراهى بازنگردند . ( 18 ) يا چون بارانى سخت كه از آسمان فروريزد و ظلمتها و رعد و برق همراه داشته باشد كه از نهيب آن بخاطر ترس از مرگ انگشتان خود را در گوشها فروبرند\r\n\r\n","description":"","footnote":"","page_name":" 5 ","page_number":9},
  {"content":"\r\n\r\nهمانا خداوند بر كافران فراگير است . ( 19 ) نزديك باشد كه برق ديدگانشان را ببرد هرگاه روشن شود راه روند و چون تاريك گردد باز ايستند اگر خدا مىخواست از همان اول چشمها و گوشهايشان را مىگرفت كه به يقين خدا به هرچيزى تواناست . ( 20 ) هان اى مردم ! پروردگار خويش را كه شما و گذشتگانتان را آفريد بپرستيد شايد پرهيزكار شويد . ( 21 ) خدائى كه براى شما زمين را بگسترد و آسمان را برافراشت و از آن ، آبى فرود آورد كه با آن ، ميوه‌ها را براى روزى شما پديد آورد ، پس شما كه مىدانيد ( خدا ذات بيمانند است ) براى او همتا مگيريد . ( 22 ) و اگر از آنچه ما بر بنده خويش نازل كرديم در شكّيد سوره‌اى مانند آن بياوريد\r\n\r\n","description":"","footnote":"","page_name":" 6 ","page_number":10},
  {"content":"\r\n\r\nو اگر راست مىگوئيد غير خدا از ياران خويش را بخوانيد . ( 23 ) و اگر نكرديد كه هرگز نخواهيد كرد پس از آتشى بترسيد كه هيزمش مردم و سنگ خاراست كه براى كافران آماده شده است . ( 24 ) كسانى كه ايمان آورده و كارهاى صالح كرده‌اند نويدشان ده كه بهشتهائى در پيش دارند كه جويهايى در آن روان است و چون ميوه‌اى از آن روزيشان شود و نظير آن را به ايشان بدهند ، و در آنجا همسران پاكيزه دارند بگويند اين همان است كه قبلا روزى ما شده بود .\r\nو در آن ، جايگاههاى خوش ، بر ايشان جفتهاى پاكيزه است درحالىكه خود در آن جاودانند . ( 25 ) خدا از اينكه به پشه و يا كوچكتر از آن مثل مىزند شرم ندارد مؤمنان چون آن را بشنوند مىدانند كه درست است و از ناحيهء پروردگارشان است ، ولى كافران گويند خدا از اين مثل چه منظور داشت .\r\n\r\n","description":"","footnote":"","page_name":" 7 ","page_number":11},
  {"content":"\r\n\r\nبسيارى را با آن هدايت و بسيارى را به وسيله آن گمراه مىكند ولى جز گروه بدكاران كسى را بدان گمراه نمىكند . ( 26 ) كسانى كه پيمان با خدا را مىشكنند و رشته‌اى را كه خدا به پيوستن آن فرمان داده ، مىگسلند و در زمين فساد و تباهى مىكنند ، آنها خودشان از زيانكارانند . ( 27 ) چگونه به خدايى كافر مىشويد كه به شما مردگان جان داد و بار ديگر شما را مىميراند و سپس زنده مىكند و باز بسوى او باز مىگرديد . ( 28 ) اوست كه هرچه در زمين است يكسره براى شما آفريد سپس به آسمان پرداخت و هفت آسمان را برپا ساخت همانا او به همه چيز داناست . ( 29 ) و چون پروردگارت به فرشتگان گفت :\r\nمن مىخواهم در زمين جانشينى بيافرينم ( كه آئينه تجلى خداوند باشد ) گفتند : در آنجا مخلوقى پديد مىآورى\r\n\r\n","description":"","footnote":"","page_name":" 8 ","page_number":12},
  {"content":"\r\n\r\nكه تباهى كند و خونها را بريزد ؟ با اينكه ما تو را به پاكى مىستائيم و تقديست مىگوئيم ؟ گفت من چيزى را مىدانم كه شما نمىدانيد . ( 30 ) و خدا همه نامها ( موجودات عالى ) را به آدم بياموخت پس از آن همه ، آنها را به فرشتگان عرضه كرد و گفت اگر راست مىگوئيد مرا از نام اينها خبر دهيد . ( 31 ) گفتند تو را تنزيه مىكنيم ما دانشى جز آنچه تو به ما آموخته‌اى نداريم كه داناى فرزانه و حكيم تنها توئى . ( 32 ) فرمود : اى آدم آنان را به حقايق اين اسماء آگاه كن ، و چون از نام آنها آگاهشان كرد گفت : مگر به شما نگفتم كه من نهفته‌هاى آسمان و زمين و آنچه را كه شما آشكار مىكنيد و يا پنهان مىداريد مىدانم . ( 33 ) و چون به ملائكه گفتيم براى آدم سجده كنيد ( سجده آدم خضوع در برابر خداوند است ) پس همه سجده كردند بجز ابليس ، كه از اين كار سر برتافت و مغرور شد و او از كافران بود . ( كفر نهفته شيطان آشكار شد ) ( 34 )\r\n\r\n","description":"","footnote":"","page_name":" 9 ","page_number":13},
  {"content":"\r\n\r\nو گفتيم : اى آدم ! تو و همسرت در بهشت ، ( بهشت آسمانى ) منزل گزينيد و به فراوانى از هرجا كه خواستيد بخوريد و نزديك ( ميوه ) اين درخت نشويد ( نهى ارشادى است نه مولوى ) كه از ستمگران خواهيد شد . ( 35 ) و شيطان ايشان را از نعمت بهشت بينداخت و از آن زندگى آسوده ، كه داشتند بيرونشان كرد و گفتيم : با همين وضع كه دشمن يكديگريد پائين رويد و تا مدتى در زمين قرار گرفته و بهره بريد . ( 36 ) و آدم از پروردگار خود سخنانى فراگرفت و خدا او را بخشيد چون او بسيار بخشنده و مهربان است . ( 37 ) گفتيم همگى از بهشت فرود آييد و هرگاه هدايتى از طرف من به شما رسيد پس كسانى كه از هدايت من پيروى كنند ، نه بيمى دارند و نه اندوهگين شوند . ( 38 ) و كسانى كه كافر شوند و آيه‌هاى ما را دروغ پندارند اهل جهنم‌اند و خود ،\r\n\r\n","description":"","footnote":"","page_name":" 10 ","page_number":14},
  {"content":"\r\n\r\nدر آن جاودانند . ( 39 ) اى پسران اسرائيل ! ( سرزنش قوم يهود ) نعمت مرا كه به شما ارزانى داشتم به ياد آوريد و به پيمان من وفا كنيد تا به پيمان شما وفا كنم و از من بيم داشته باشيد . ( 40 ) به قرآنى كه نازل كرده‌ام و تصديق‌كننده كتابى است كه نزد خود شماست بگرويد و شما نخستين منكر آن مباشيد و آيه‌هاى مرا به بهاى ناچيز مفروشيد و از من بترسيد . ( 41 ) شما كه داناييد حق را با باطل نياميزيد و آن را كتمان مكنيد . ( 42 ) نماز را بخوانيد و زكات را بدهيد و با ركوع‌كنندگان ( تسليم‌شدگان ) ركوع كنيد . ( 43 ) شما كه كتاب آسمانى را مىخوانيد چگونه مردم را به نيكى فرمان مىدهيد و خود را از ياد مىبريد ، چرا نمىانديشيد .\r\n( 44 ) از شكيبائى و نماز كمك بگيريد و آن بسى سنگين و سخت است مگر براى افتاده‌دلان . ( خشوع يك امر قلبى و خضوع يك امر بدنى است ) ( 45 ) آنان كه يقين دارند به پيشگاه پروردگار خويش مىروند و\r\n\r\n","description":"","footnote":"","page_name":" 11 ","page_number":15},
  {"content":"\r\n\r\nبسوى او بازمىگردند . ( 46 ) اى پسران اسرائيل ! به ياد آوريد نعمت مرا كه به شما ارزانى داشتم و شما را بر مردم زمان خود برترى دادم ( اين برترى مخصوص آن زمان است نه همه زمانها ) .\r\n( 47 ) و بترسيد از آن روز كه كسى به كار كسى نرسد و از او شفاعتى نپذيرند ( واسطگى بدون اجازه خداوند ، ممنوع است ) و از او عوضى نگيرند و كسان يارى نشوند . ( 48 ) و چون از فرعونيان كه بدترين شكنجه‌ها را به شما مىدادند نجاتتان داديم و آن اين بود كه پسرانتان را سر مىبريدند و زنانتان را زنده نگه مىداشتند و در اين كارها بلائى بزرگ از طرف پروردگار شما بود . ( 49 ) و چون دريا را براى شما بشكافتيم و نجاتتان داديم و فرعونيان را جلوى چشم شما غرق كرديم . ( 50 ) و چون با موسى چهل شب وعده كرديم ، و پس از او ( توسط سامرى ) گوساله‌پرست و ستمكار شديد .\r\n( 51 ) آنگاه از شما درگذشتيم شايد\r\n\r\n","description":"","footnote":"","page_name":" 12 ","page_number":16},
  {"content":"\r\n\r\nسپاس بداريد . ( 52 ) و آن كتاب و فرمان را به موسى داديم شايد هدايت يابيد . ( 53 ) و موسى به قوم خود گفت : اى قوم ! شما با گوساله‌پرستى به خود ستم كرديد ، پس به سوى آفرينندهء خود بازآئيد و يكديگر را بكشيد كه اين نزد خالقتان براى شما بهتر است پس خدا بر شما ببخشد كه او بخشنده و مهربان است . ( 54 ) و چون گفتيد : اى موسى تو را باور نكنيم و به تو ايمان نخواهيم آورد تا خدا را آشكارا ببينيم درنتيجه صاعقه شما را دربر گرفت درحالىكه خود تماشا مىكرديد . ( 55 ) آنگاه شما را از پس مرگتان زنده كرديم شايد سپاس بداريد . ( 56 ) و ابر را سايبان شما كرديم و ترنجبين و مرغ بريان براى شما فرستاديم و گفتيم از چيزهاى پاكيزه كه روزيتان كرديم بخوريد ، و اين نياكان شما به ما ستم نكردند بلكه به خودشان\r\n\r\n","description":"","footnote":"","page_name":" 13 ","page_number":17},
  {"content":"\r\n\r\nستم مىكردند . ( 57 ) و چون گفتيم به اين شهر درآئيد و از هر جاى آن خواستيد به فراوانى بخوريد و از اين در ، سجده‌كنان بيرون رويد و بگوييد :\r\nگناهان ما را بريز تا گناهان شما را بيامرزيم و نيكوكاران را فزونى دهيم . ( 58 ) و كسانى كه ستم كردند سخنى جز آنكه دستور داشتند بگفتند و بر آنها كه ستم كردند و بخاطر كارهاى ناروا از آسمان عذابى نازل كرديم .\r\n( 59 ) و چون موسى براى قوم خويش ، آب را مىخواست گفتيم :\r\nعصاى خود را به اين سنگ بزن تا دوازده چشمه از آن بشكافد بنوشيد كه هر گروهى آبخور خويش را بدانست روزى خدا را بخوريد و در زمين تبهكارى مكنيد . ( 60 ) و چون گفتيد : اى موسى ما به يك خوراك نمىتوانيم بسازيم پروردگار خويش را بخوان تا آنچه\r\n\r\n","description":"","footnote":"","page_name":" 14 ","page_number":18},
  {"content":"\r\n\r\nاز زمين مىروياند از سبزى و خيار و سير و عدس و پيازش براى ما بيرون آورد ، گفت : چگونه پست‌تر را با بهتر عوض مىكنيد به شهر درآئيد تا اين چيزها را كه خواستيد بيابيد و ذلت و مسكنت بر آنان مقرر شد و به غضب خدا مبتلا شدند زيرا آيه‌هاى خدا را انكار مىكردند و پيامبران را به ناروا مىكشتند زيرا نافرمانى و ستمگرى مىكردند .\r\n( 61 ) به درستى كسانى كه مؤمنند و كسانى كه يهودى و نصرانى و صائبى هستند هركدام به خدا و دنياى ديگر ، معتقدند و كارهاى شايسته مىكنند ، پاداش آنها ، پيش پروردگارشان است نه بيمى دارند و نه اندوهى . ( 62 ) و چون از شما پيمان گرفتيم ، درحالىكه كوه طور را بالاى سرتان قرار داده بوديم ( نشانى بر عظمت خداوند است )\r\n\r\n","description":"","footnote":"","page_name":" 15 ","page_number":19},
  {"content":"\r\n\r\nو آن كتابى ( تورات ) كه به شما داده‌ايم محكم بگيريد و مطالب آن را به خاطر بسپاريد شايد پرهيزكار شويد . ( 63 ) بعد از آن پيمان ، باز هم پشت كرديد و اگر كرم و رحمت خدا شامل حال شما نبود از زيانكاران بوديد . ( 64 ) آنهايى كه از شما در روز شنبه تجاوز كردند بدانستيد كه ما به ايشان گفتيم : بوزينگان خوار و بيمقدار باشيد .\r\n( 65 ) و اين عذاب را مايه عبرت حاضران و آيندگان و پند پرهيزكاران قرار داديم . ( 66 ) و چون موسى قوم خويش گفت : خدا به شما فرمان مىدهد كه گاوى را سر ببريد گفتند : ما را ريشخند مىكنى ؟ گفت از نادان بودن به خدا پناه مىبرم . ( 67 ) گفتند : براى ما پروردگار خويش را بخوان ، تا براى ما روشن كند كه گاو چگونه باشد ؟ گفت : خدا مىگويد گاوى است ميانسال ،\r\n\r\n","description":"","footnote":"","page_name":" 16 ","page_number":20},
  {"content":"\r\n\r\nنه سالخورده و نه خردسال . پس آنچه را فرمان يافتيد به كار بنديد . ( 68 ) گفتند خداى خود را بخوان تا برايمان روشن كند كه رنگ گاو چگونه است ؟ گفت : همانا او مىگويد : رنگش زرد جذاب و براق است كه بينندگان را شاد سازد ( 69 ) باز گفتند بخاطر ما خداى خويش را ( نه خداى ما را ) بخوان تا براى ما روشن كند كه گاو چگونه باشد ؟ چون گاو بر ما مشتبه شده تا اگر خدا بخواهد هدايت شويم . ( اگر اين را نمىگفتند هرگز هدايت نمىشدند ) ( 70 ) گفت : خدا مىگويد كه آن گاويست كه رام نيست تا زمين را شخم زند و كشتزار را آب دهد بلكه از كار ، بر كنار است و نشاندار نيست گفتند :\r\nحالا حق مطلب را گفتى پس گاو را سر بريدند درحالىكه هنوز ، نمىخواستند انجام دهند . ( 71 ) و چون كسى را كشته بوديد و درباره او كشمكش مىكرديد و خدا آنچه را نهان مىداشتيد آشكار كرد . ( 72 ) گفتيم پاره‌اى از گاو را به كشته بزنيد خدا مردگان را اينچنين زنده مىكند و نشانه‌هاى قدرت خويش را به شما مىنماياند\r\n\r\n","description":"","footnote":"","page_name":" 17 ","page_number":21},
  {"content":"\r\n\r\nشايد بينديشيد . ( 73 ) از پس اين جريان ، دلهايتان همچون سنگ ، سخت يا سخت‌تر شد چون بعضى سنگها جويها از آن بيرون زند و بعضى از آنها دو پاره گردد و آب از آن خارج شود و بعضى از آنها از ترس خدا فروافتد و خدا از آنچه مىكنيد ، غافل نيست . ( 74 ) آيا در طمع اين هستيد كه اينان به شما ايمان آورند بااين‌كه طايفه‌اى از ايشان كلام خدا را مىشنيدند و سپس با علم بدان و بااين‌كه آن را مىشناختند تحريفش مىكردند . ( 75 ) و چون مؤمنان را مىبينند مىگويند : ما ايمان آورده‌ايم و چون با يكديگر خلوت مىكنند مىگويند : چرا ايشان را به اسرارى كه مايهء پيروزى آنان عليه شماست آگاه مىكنيد تا روز قيامت نزد پروردگارتان عليه شما احتجاج كنند چرا نمىانديشيد ؟ ( 76 ) آيا اينان نمىدانند كه خدا به آنچه كه پنهان مىدارند مانند آنچه آشكار مىكنند آگاه است ؟ ( 77 )\r\n\r\n","description":"","footnote":"","page_name":" 18 ","page_number":22},
  {"content":"\r\n\r\nو پاره‌اى از ايشان بىسوادهائى هستند كه به كتاب آگاهى ندارند و از يهوديگرى نامى بجز پندار و گمان ، دليلى ندارند . ( 78 ) پس واى به حال كسانى كه كتاب را با دست خود مىنويسند و آنگاه مىگويند اين كتاب از ناحيه خداست تا بدين وسيله ، بهائى اندك به چنگ آورند پس واى بر ايشان از آنچه كه دستهايشان نوشت و واى بر آنان از آنچه به كف مىآورند . ( 79 ) و گفتند آتش جز چند روزى به ما نمىرسد ، بگو : مگر از خدا در اين‌باره پيمان گرفته‌ايد ؟ كه خدا پيمان خود را هرگز نمىشكند و يا آنكه عليه خدا چيزى را مىگوئيد كه نمىدانيد ؟ ( 80 ) بله كسى كه گناه مىكند تا آنجا كه آثار گناه بر دلش احاطه يابد ( چنين انسانى راه نجات رويش بسته مىشود ) اهل آتش است و جاودانه در آن خواهد ماند . ( 81 ) و كسانى كه ايمان آورده و عمل نيكو مىكنند اهل بهشتند\r\n\r\n","description":"","footnote":"","page_name":" 19 ","page_number":23},
  {"content":"\r\n\r\nو ايشان نيز در بهشت جاودانند . ( 82 ) و ياد آوريد هنگامى را كه از بنىاسرائيل پيمان گرفتيم كه جز خداى را نپرستيد و دربارهء پدر و مادر و خويشان و يتيمان و فقيران نيكى كنيد و به زبان خوش با مردم سخن گوئيد و نماز را بپاى داريد و زكات مال خود را بدهيد پس شما جز چند نفر پيمان را شكستيد و روىگردان شديد و شماييد كه از فرمان و پيمان خدا برگشتيد . ( 83 ) و ياد آوريد هنگامى كه از شما پيمان گرفتيم كه خون يكدگر را مريزيد و يكديگر را از ديار خويش بيرون مكنيد و آنگاه شما اقرار هم كرديد و شهادت داديد .\r\n( 84 ) ولى همين شما خودتان يكديگر را مىكشيد و طايفه‌اى از خود را از ديارشان بيرون مىكنيد و عليه ايشان پشت‌به‌پشت هم مىدهيد و دربارهء آنان گناه و تجاوز مىكنيد و اگر به اسيرى نزد شما آيند فديه مىگيريد بااين‌كه فديه گرفتن بر شما حرام بود\r\n\r\n","description":"","footnote":"","page_name":" 20 ","page_number":24},
  {"content":"\r\n\r\nهمچنانكه بيرون كردن حرام بود پس چرا به بعضى از كتاب ( تورات ) ايمان مىآوريد و به بعضى ديگر ( قرآن ) كفر مىورزيد و پاداش كسى كه چنين كند بجز خوارى در زندگى دنيا و اينكه در روز قيامت به طرف بدترين عذاب برگردد چيست ؟\r\nو خدا از آنچه مىكنيد غافل نيست . ( 85 ) اينان همانهايند كه زندگى دنيا را به بهاى آخرت خريدند و به همين جهت عذاب از ايشان تخفيف نمىپذيرد و نيز يارى نمىشوند . ( 86 ) ما به موسى كتاب داديم و در پى او پيامبرانى فرستاديم و به عيسى بن مريم معجزاتى داديم و او را با روح القدس تأييد كرديم آيا اين درست است كه هر وقت رسولى به سوى شما آمد و كتابى آورد كه باب ميل شما نبود استكبار بورزيد . طايفه‌اى از فرستادگان را تكذيب نموده و طايفه‌اى را به قتل رسانيد . ( 87 ) و گفتند : دلهاى ما در زير غلافها و پرده‌ها قرار دارد و خداوند بخاطر كفر ،\r\n\r\n","description":"","footnote":"","page_name":" 21 ","page_number":25},
  {"content":"\r\n\r\nلعنشان كرده و درنتيجه كمتر ايمان مىآورند . ( 88 ) و چون كتابى از نزد خدا برايشان بيامد كه كتاب آسمانيشان را تصديق مىكرد ، و پيش از اين هم به خدا نويد پيروزى بر كافران مىداد ، تكذيبش كردند . آرى بعد از آمدن كتابى كه آن را مىشناختند بدان كفر ورزيدند پس لعنت خدا بر كافران . ( 89 ) راستى خود را با بد چيزى معامله كردند خود را دادند و در مقابل اين را گرفتند كه از در حسد به آنچه خدا نازل كرده كفر بورزند ؛ كه چرا خدا از فضل خود به هركس از بندگانش را كه بخواهد نازل مىكند ؟ درنتيجه از آن آرزو و ساعت‌شمارى كه نسبت به آمدن قرآن داشتند برگشتند و خشمى بالاى خشم ديگرشان شد ( خشمى بخاطر كفرشان به قرآن و خشمى ديگر بخاطر كفرشان به تورات ) و براى كافران عذابى خواركننده است . ( 90 ) و چون به ايشان گفته مىشود به آنچه خدا نازل كرده ايمان بياوريد مىگويند ما بر آنچه بر خودمان نازل شده ( تورات ) ايمان داريم و به غير آن ( قرآن ) ، كفر مىورزند بااينكه آن ، حق و تصديق‌كننده تورات است بگو : اگر به آنچه بر خودتان نازل شده ايمان داشتيد پس چرا پيامبران\r\n\r\n","description":"","footnote":"","page_name":" 22 ","page_number":26},
  {"content":"\r\n\r\nخدا را كشتيد ؟ . ( 91 ) مگر اين موسى نبود كه آنهمه معجزه براى شما آورد و در آخر ، بعد از غيبت او ، ( با فريب سامرى ) گوساله را به خدايى خود گرفتيد همانا شما مردمى ستمكاريد . ( 92 ) و به ياد آوريد زمانى را كه از شما پيمان گرفتيم و كوه طور را بر بالاى سرتان نگه داشتيم كه آنچه به شما داده‌ايم محكم بگيريد ( قوت قلبى و جسمى ) و بشنويد با اين حال ، نياكان شما گفتند : شنيديم ولى زير بار نمىرويم و بخاطر كفرشان علاقه به گوساله در دلشان جاى گرفت ( گوساله بجاى خداوند ) بگو :\r\nچه بد دستوريست كه ايمانتان به شما مىدهد اگر براستى مؤمن باشيد . ( 93 ) بگو اگر خداوند خانه آخرت را با آن نعمت به شما اختصاص داده نه ديگران و شما در اين دعوى خود ، راست مىگوييد پس قلبا تمناى مرگ كنيد ( تا زودتر به جايگاه خود برسيد ) ( 94 ) درحالىكه به خاطر جرمهاى سنگينى كه كرده‌اند هرگز چنين تمنائى نخواهند كرد و خدا هم از ظلم ظالمان بىخبر نيست . ( 95 ) تو ايشان را قطعا حريص‌ترين مردم بر زندگى دنيا خواهى يافت .\r\n\r\n","description":"","footnote":"","page_name":" 23 ","page_number":27},
  {"content":"\r\n\r\nحتى حريص‌تر از مشركين كه اصلا ايمانى به قيامت ندارند هريك از ايشان را كه وارسى كنى خواهى ديد كه دوست دارد هزار سال زندگى كند غافل از اينكه زندگى هزار ساله ، او را از عذاب دور نمىكند و خدا به آنچه مىكنند بيناست . ( 96 ) بگو : آن كس كه دشمن جبرئيل است بايد بداند كه وى قرآن را به اذن خدا بر قلب تو نازل كرده نه از پيش خود ، قرآنى كه تصديق‌كننده كتابهاى آسمانى و نيز هدايت و بشارت براى مؤمنين است . ( 97 ) كسى كه دشمن خدا و ملائكه و رسولان او و جبرئيل و ميكائيل است بايد بداند كه خدا هم دشمن كافران است . ( 98 ) با اينكه آياتى كه ما بر تو نازل كرده‌ايم همه روشن است و كسى بدان كفر نمىورزد مگر فاسقان . ( 99 ) آيا اين درست است كه هر وقت عهدى ببندند عده‌اى از ايشان ، آن را بشكنند و پشت سر اندازند بلكه بيشترشان ايمان نمىآورند . ( 100 ) و چون فرستاده‌اى از ناحيه خدا به سويشان آيد\r\n\r\n","description":"","footnote":"","page_name":" 24 ","page_number":28},
  {"content":"\r\n\r\nكه كتب آسمانيشان را تصديق كند باز جمعى از آنها كه كتب آسمانى دارند كتاب خدا را پشت سر اندازند و خود را به نادانى بزنند .\r\n( 101 ) يهوديان آنچه را كه شيطان‌ها به نادرست به سلطنت سليمان نسبت مىدادند پيروى كردند درحاليكه سليمان با سحر ، آن سلطنت را بدست نياورده و كافر نشده بود و لكن شيطانها بودند كه كافر شدند و سحر را به مردم ياد مىدادند ، و نيز يهوديان آنچه را كه بر دو فرشته بابل ، « هاروت » و « ماروت » نازل شده بود به نادرستى پيروى مىكردند ( يهود فكر مىكرد كه سليمان همه قدرت خود را از راه سحر به دست آورده و قرآن آن را رد مىكند ) چون آنها به احدى سحر تعليم نمىدادند مگر بعد از آنكه اخطار مىكردند كه ما فتنه و آزمايشيم ، مبادا اين علم را ، در موارد نامشروع ، به كار بندى و كافر شوى ولى يهوديان از آن دو نيز ، چيزهائى را از اين علم گرفتند كه با آن ، ميان زن و شوهرها را بهم زنند ، هرچند كه جز به اذن خدا به كسى ضرر نمىزدند و از آن دو چيزهايى را آموختند كه مايهء ضررشان بود و سودى برايشان نداشت بااينكه مىدانستند كسى كه خريدار اين گونه سحر باشد ، آخرتى ندارد\r\n\r\n","description":"","footnote":"","page_name":" 25 ","page_number":29},
  {"content":"\r\n\r\nو چه بد بهائى بود كه خود را ، در قبال آن فروختند ، اگر مىدانستند . ( 102 ) و اگر ايمان آورده و تقوى پيشه مىكردند پاداشى نزد خدا داشتند ، كه اگر مىفهميدند از هرچيز ديگرى برايشان بهتر بود . ( 103 ) اى كسانى كه ايمان آورده‌ايد به پيامبر نگوئيد ( راعنا ) ( يعنى بشنو خدا تو را كر كند ) بلكه بگوئيد ( انظرنا ) ( يعنى كمى ما را مهلت ده ) و اين توصيه را بشنويد و همانا براى كافران كيفرى دردناك است . ( 104 ) نه آنها كه از اهل كتاب كافر شدند و نه مشركين هيچيك دوست ندارد كه از ناحيه پروردگارتان كتابى برايتان نازل شود ولى خداوند رحمت خود را به هركس بخواهد ( شايسته بداند ) اختصاص مىدهد و خدا صاحب برترى بزرگى است . ( 105 ) ما هيچ آيه‌اى را نسخ نمىكنيم و يادش را از دلهاى شما نمىبريم مگر آنكه بهتر از آن و يا مثل آن را مىآوريم .\r\nمگر هنوز ندانسته‌اى كه خدا بر هرچيزى تواناست . ( 106 ) مگر ندانسته‌اى كه ملك آسمانها و زمين از آن خداست و شما به غير\r\n\r\n","description":"","footnote":"","page_name":" 26 ","page_number":30},
  {"content":"\r\n\r\nاز خدا هيچ سرپرست و ياورى نداريد . ( 107 ) و يا مىخواهيد از پيامبر خود ، همان پرسشها را بكنيد كه در سابق از موسى شد و كسى كه كفر را با ايمان عوض كند براستى راه راست را گم كرده است . ( 108 ) بسيارى از اهل كتاب دوست دارند و آرزو مىكنند كه اىكاش مىتوانستند شما را بعد از آن‌كه ايمان آورديد به كفر برگردانند و اين آرزو را از روى حسد در دل مىپرورند بعد از آن‌كه ، حق براى خود آنان نيز روشن گشته ، پس فعلا آنان را عفو كنيد تا آنكه خداوند به زودى عفو و گذشت را درباره كفار نسخ و حكم ديگرى را بياورد همانا او بر هرچيزى تواناست .\r\n( 109 ) و نماز را برپا داريد و زكات را بدهيد ( و بدانيد ) كه آنچه كار خير مىكنيد و براى آخرت خود از پيش مىفرستيد آن را نزد خدا خواهيد يافت كه خدا به آنچه مىكنيد بيناست . ( 110 ) و گفتند : هرگز داخل بهشت نمىشود مگر كسى كه يهودى يا نصرانى\r\n\r\n","description":"","footnote":"","page_name":" 27 ","page_number":31},
  {"content":"\r\n\r\nباشد اين است آرزويشان ، بگو : اگر راست مىگوييد دليل خود را بياوريد . ( 111 ) بله كسى كه چهره‌ى خود را براى خدا رام سازد و در عين حال نيكوكار هم باشد اجرش نزد پروردگارش محفوظ خواهد بود و اندوهى و ترسى نخواهد داشت . ( 112 ) و يهود گفت : نصارى دين درستى ندارند و نصارى گفت : يهوديان دين درستى ندارند با اين‌كه كتاب آسمانى ( تورات و انجيل ) مىخوانند مشركين هم نظير همين كلام را گفتند پس خدا در قيامت در هرچه اختلاف مىكردند ميان همه آنان داورى خواهد كرد . ( 113 ) و كيست ستمكارتر از آنكس كه مردم را از مساجد و بردن نام خدا در آنها جلوگيرى نموده و در خرابى آنها بكوشد ( مراد كفار مكه‌اند ) اينها ديگر نبايد داخل مساجد شوند مگر با ترس .\r\n\r\n","description":"","footnote":"","page_name":" 28 ","page_number":32},
  {"content":"\r\n\r\nاينها در دنيا خوار و در آخرت عذابى بزرگ دارند . ( 114 ) براى خدا مشرق و مغرب است . ( مراد از مشرق و مغرب نسبى است نه حقيقى يعنى تمام جهان از آن خداست ) پس به هر طرف كه رو كنيد خدا آنجاست . همانا خداوند گسترده و داناست . ( 115 ) و گفتند خدا فرزندى گرفته ، منزه است خدا از فرزند داشتن بلكه آنچه كه در آسمانها و زمين است همه ملك او است و همه فرمانبردار اويند . ( 116 ) او كسى است كه آسمانها و زمين را بدون الگو آفريد و چون اراده آفرينش چيزى را كند مىگويد : باش و آن فورا موجود مىشود . ( بدون آنكه الگوى قبلى باشد ) ( 117 ) و آنان كه آگاهى ندارند گفتند :\r\nچرا خداوند با خود ما ، سخن نمىگويد و يا چرا معجزه را به خود ما نمىدهد ، سخنانى كه يهود به موسى مىگفت همان سخنانى است كه مشتركين به حضرت محمد مىگفتند و بين گفتار و دلهايشان شباهتى است ما آيات را براى مردمى بيان كرده‌ايم كه علم و يقين دارند . ( 118 ) ما تو را به حق به‌عنوان مژده رسان و بيم دهنده فرستاديم و تو مسؤول آنها كه دوزخىاند نيستى . ( 119 ) يهود و نصارى\r\n\r\n","description":"","footnote":"","page_name":" 29 ","page_number":33},
  {"content":"\r\n\r\nو هرگز از تو راضى نمىشوند مگر وقتى كه از كيش آنان پيروى كنى بگو : تنها هدايت ، هدايت خداست و اگر بعد از آنكه راه حق را دانستى و شناختى از هوىوهوسهاى آنان پيروى كنى ، آنوقت از جانب خدا سرپرست و ياورى نخواهى داشت .\r\n( 120 ) كسانى كه ما كتاب را به ايشان داديم و آنطور كه بايد آن را خواندند ، آنان به اين كتاب نيز ايمان مىآورند و كسانى كه به آن كفر ورزند زيانكارند .\r\n( 121 ) اى بنىاسرائيل به ياد آوريد آن نعمتى را كه به شما بخشيدم و اين‌كه شما را بر مردم زمانتان برترى دادم . ( 122 ) و بترسيد از روزى كه هيچ نفسى جوركش نفس ديگرى نمىشود و از هيچكس عوضى پذيرفته نمىگردد و شفاعت ، سودى به حال كسى ندارد و يارى هم نمىشوند . ( شفاعت بدون زمينه تطهير در شخص و رضايت خداوند ممنوع است ) ( 123 ) و چون پروردگار ، ابراهيم را با مسائلى بيازمود و او به حد كامل از عهده‌ى آن امتحانات برآمد به وى گفت : من تو را امام و رهبر امت قرار مىدهم\r\n\r\n","description":"","footnote":"","page_name":" 30 ","page_number":34},
  {"content":"\r\n\r\nابراهيم گفت : از ذريه‌ام نيز كسانى را به امامت ميرسانى ؟ . فرمود : ( آرى اگر شايسته باشند ) ولى عهد من ( امامت ) به ستمگران نمىرسد . ( 124 ) و چون خانه كعبه را مرجع امور دينى مردم و محل امن قرار داديم ( و گفتيم ) از مقام ابراهيم جايى براى دعا بگيريد و به ابراهيم و اسماعيل فرمان داديم كه خانه را براى طواف‌كنندگان و آنها كه معتكف مىشوند و نمازگزاران كه ركوع و سجود مىكنند پاك گردانيد . ( 125 ) و چون ابراهيم گفت : پروردگارا ! اين شهر را محل امنى كن و اهلش را كه به خدا و روز جزا ايمان دارند از ثمرات و نعمتها روزى بخش خداى تعالى فرمود : به آنها هم كه ايمان نمىآورند چند صباحى روزى مىدهم و سپس به سوى عذاب دوزخ كه بد جايگاهى است روانه‌اش مىكنم . ( 126 ) و چون ابراهيم و اسماعيل پايه‌هاى خانه را بالا بردند گفتند : پروردگارا ( اين خدمت اندك را ) از ما بپذير كه تو شنوا و دانائى . ( 127 ) پروردگارا و نيز ما را تسليم\r\n\r\n","description":"","footnote":"","page_name":" 31 ","page_number":35},
  {"content":"\r\n\r\nفرمان خود ساز و از ذريه ما نيز ، امتى مسلمان براى خودت قرار ده و راه پرستش را به ما نشان ده و توبه ما را بپذير كه تو توبه‌پذير و مهربانى . ( 128 ) پروردگارا و در ميانه آنان رسولى از خودشان برانگيز تا آيات تو را بر آنان تلاوت كند و كتاب و حكمتشان بياموزد و پاكشان سازد كه تنها تو عزيز و حكيمى . ( 129 ) كسى از كيش ابراهيم روگردان است كه نفسش دچار حماقت شده و از تشخيص و درك مسائل سودمند بازمانده باشد با اينكه ما ابراهيم را در دنيا برگزيديم و او در آخرت از صالحان است .\r\n( 130 ) آن زمان را به ياد آر كه پروردگارش به وى گفت : مطيع فرمان من شو گفت : من تسليم خداى جهانيانم .\r\n( 131 ) و ابراهيم فرزندان خود را و يعقوب هم به اين اسلام سفارش كرده گفت : اى پسران من ! خدا دين را براى شما برگزيد زنهار مبادا در حالى بميريد كه تسليم خدا نباشيد . ( 132 ) و يا مىگوييد ما در آن لحظه كه مرگ يعقوب رسيده بود حاضر بوديم كه يعقوب از فرزندانش پرسيد :\r\n\r\n","description":"","footnote":"","page_name":" 32 ","page_number":36},
  {"content":"\r\n\r\nبعد از من چه مىپرستيد ؟ گفتند معبود تو و پدرانت ابراهيم و اسماعيل و اسحاق را كه معبودى يكتاست مىپرستيم درحالىكه ما مطيع فرمان او هستيم . ( 133 ) بهرحال آنها امتى بودند و رفتند و هرچه كردند براى خود كردند .\r\nشما هم هرچه بكنيد براى خود مىكنيد . شما از آنچه آنان مىكردند بازخواست نخواهيد شد . ( 134 ) يهوديان گفتند : يهودى شويد تا هدايت يافته باشيد و نصارى گفتند : نصارى شويد تا هدايت يافته شويد . بگو ملت ابراهيم را پيروى مىكنم كه دينى ميانه است و همانا او از مشركين نبود . ( 135 ) بگوييد به خدا و به آنچه بر ما نازل شده و به آنچه بر ابراهيم و اسماعيل و اسحاق و يعقوب و فرزندان او نازل شده و به آنچه كه به موسى و عيسى داده شده است و به آنچه كه به همه پيامبران داده شده است ايمان داريم و ميان اين پيامبران فرق نمىگذاريم و همگى تسليم خدائيم . ( 136 ) اگر آنها به مثل آنچه شما بدان ايمان آورديد ، ايمان آورند هدايت يافته‌اند و اگر روگردان شدند بدانيد كه مردمى متعصب و\r\n\r\n","description":"","footnote":"","page_name":" 33 ","page_number":37},
  {"content":"\r\n\r\nدشمن‌اند و به زودى خدا شر آنان را از شما برمىگرداند همانا او شنوا و دانا است . ( 137 ) بگوييد ما رنگ خدايى به خود مىگيريم ( نه رنگ يهوديت و نه نصرانيت ) و چه رنگى بهتر از رنگ خداست و ما تنها او را عبادت مىكنيم . ( 138 ) بگو آيا با ما دربارهء خدا بگومگو مىكنيد كه پروردگار ما و شما هر دو است ؟ و با اين‌كه اعمال شما براى خودتان و اعمال ما براى خودمان است ولى ما در عمل ، براى او خالصيم . ( 139 ) و يا مىگويد ابراهيم و اسماعيل و اسحاق و يعقوب و فرزندان يهودى و يا نصرانى بودند ؟ اگر اين را بهانه كرده‌اند در پاسخشان بگو :\r\nآيا شما داناتريد و يا خدا ؟ و چه كسى ستمگرتر است از كسى كه شهادتى را كه از ناحيه خدا نزد خود دارد كتمان كند و خدا از آنچه مىكنيد غافل نيست . ( 140 ) بهرحال آنها امتى بودند و رفتند هرچه كردند براى خود كردند و شما هم هرچه كرديد براى خود مىكنيد و شما از آنچه كه آنها كردند بازخواست نمىشويد . ( 141 ) به زودى\r\n\r\n","description":"","footnote":"","page_name":" 34 ","page_number":38},
  {"content":"\r\n\r\nسفيهان مردم خواهند پرسيد چه انگيزه‌اى مسلمانان را از قبله‌اى كه رو بدان سو نماز مىكردند برگردانيد ؟\r\nبگو مشرق و مغرب ( تمامى جهات چهارگانه ) از آن خداست و هركس را كه بخواهد به راه راست هدايت مىكند . ( 142 ) شما را امتى وسط و ميانه قرار داديم ( نه راه افراط مثل يهود و مشركين و نه تفريط مانند نصارى ) تا براى مردم نمونه و الگو باشيد و رسول بر شما گواه باشد و قبله‌اى را كه چندى بر آن بودى قرار نداديم مگر براى اين‌كه معلوم كنيم چه كسى از پيامبر پيروى مىكند و چه كسى از عقيده خود برمىگردد هرچند كه اين آزمايش جز براى كسانى كه خدا هدايتشان كرده بسيار بزرگ است و خدا هرگز ايمان شما را بىاثر نمىگذارد كه خدا نسبت به مردم ، بسيار مهربان است . ( 143 ) و ما گردش چهرهء تو را در آسمان ديديم .\r\nاكنون به زودى تو را بسوى قبله‌اى كه دوست مىدارى برمىگردانيم . اينك روى خود را به طرف قسمتى از مسجد الحرام كن\r\n\r\n","description":"","footnote":"","page_name":" 35 ","page_number":39},
  {"content":"\r\n\r\nو هرجا بوديد رو بدان سو كنيد و كسانى كه اهل كتابند مىدانند كه اين برگشتن به طرف كعبه حق است و حكمى است از ناحيهء پروردگارشان و خدا از آنچه مىكنند غافل نيست . ( 144 ) و اگر براى اهل كتاب تمامى معجزات را بياورى بازهم از قبله تو پيروى نمىكنند و تو هم نبايد از قبله آنان پيروى كنى و خود آنان هم قبلهء يكديگر را قبول ندارند و اگر از هوى و هوسهاى آنان پيروى كنى بعد از آن‌كه آگاه شدى تو هم از ستمكاران خواهى بود . ( 145 ) به آنهايى كه كتابشان داديم قرآن را مانند فرزندان خود مىشناسند ولى پاره‌اى از ايشان حق را كتمان مىكنند . و حاضر به اقرار نيستند در حالى كه خود اين را مىدانند ( 146 ) حق از ناحيه پروردگار تو است زنهار از دودلان مباش . ( 147 ) و براى هر جمعيتى قبله‌اى است كه بدان رو مىكنند\r\n\r\n","description":"","footnote":"","page_name":" 36 ","page_number":40},
  {"content":"\r\n\r\nپس هرجا كه بوديد در خيرات پيشى بگيريد كه خدا همهء شما را مىآورد كه خدا بر همه چيز تواناست . ( 148 ) و از هرجا بيرون شدى رو به سوى مسجد الحرام كن و بدان كه اين حق است و از ناحيهء پروردگار توست و خدا از آنچه مىكنيد غافل نيست . ( 149 ) و از هرجا بيرون شدى رو به سوى مسجد الحرام كن و هرجا هم كه بوديد رو بدان سو كنيد تا ديگر مردم ، بهانه‌اى عليه شما نداشته باشند مگر آنهايى كه ستمكارند ، پس از آنها مترس و از من حساب ببر براى اين كه نعمتم را بر شما تمام كنم شايد هدايت يابيد . ( 150 ) همانطور كه رسولى در ميان شما فرستاديم تا آيات ما را بر شما بخواند و پاكتان سازد و كتاب و حكمت را بياموزد و به شما ياد دهد آنچه را كه هرگز خودتان\r\n\r\n","description":"","footnote":"","page_name":" 37 ","page_number":41},
  {"content":"\r\n\r\nنمىدانستيد . ( 151 ) پس مرا به ياد آريد تا بيادتان آورم شكرم بگذاريد و كفران نعمتم را مكنيد . ( 152 ) اى كسانى كه ايمان آورديد از شكيبايى و نماز كمك گيريد همانا خدا با شكيبايان است . ( 153 ) و به كسى كه در راه خدا كشته شده مرده مگوييد بلكه اينان زنده‌اند ( حيات معنوى دارند نه مادى ) ولى شما اين معنى را درك نمىكنيد .\r\n( 154 ) ما به يقين همه شما را يا با ترس و يا گرسنگى و يا كمبود ثروت و جانها و ميوه‌ها مىآزماييم ( اين امتحان و آزمايش نه براى خداوند است بلكه براى آگاهى خود شخص است ) و تو اى پيامبر شكيبايان را بشارت ده . ( 155 ) آنهايى را كه وقتى مصيبتى به ايشان مىرسد مىگويند :\r\nما ملك خداييم و به سوى او بازخواهيم گشت . ( 156 ) درود خدا شامل آنها باد تنها ايشان راه يافتگانند . ( 157 ) همانا صفا و مروه دو نمونه از نشانه‌هاى خداست پس هركس حج و يا عمره بجاى آورد\r\n\r\n","description":"","footnote":"","page_name":" 38 ","page_number":42},
  {"content":"\r\n\r\nمىتواند ميان آن دو ، سعى كند و كسى كه عمل خيرى را با ميل خود ، بياورد خداوند شاكر و داناست . ( 158 ) كسانى كه دلايل روشن و ابزار هدايت كه ما نازل كرديم كتمان مىكنند ، بعد از آن‌كه آن را براى مردم ، در كتاب ، روشن ساختيم ، خداوند و همهء لعنت‌كنندگان ، آنها را لعنت مىكنند .\r\n( 159 ) مگر كسانى كه توبه كرده و به اصلاح اعمال بد خود ، پرداخته و مسائل را روشن ساختند در اين صورت ، توبهء آنها را مىپذيرم چون من توبه‌پذير و مهربانم . ( 160 ) همانا كسانى كه كافر شده ( علماى كتمانگر يهود ) و در حال كفر مردند ، لعنت خدا و ملائكه و همهء مردم ، شامل حال ايشان است . ( 161 ) درحالىكه جاودانه در آن ( دوزخ ) خواهند بود و عذاب از ايشان تخفيف نمىپذيرد و مهلت داده نمىشوند . ( 162 ) و معبود شما ، معبودى است يگانه ، جز او ، معبودى نيست او رحمان و رحيم است . ( 163 ) بدرستى در\r\n\r\n","description":"","footnote":"","page_name":" 39 ","page_number":43},
  {"content":"\r\n\r\nخلقت آسمانها و زمين و اختلاف شب و روز و كشتىها كه در دريا به سود مردم در جريانند و در آنچه كه خدا از آسمان نازل مىكند و از هر نوع جنبنده در آن پراكنده مىسازد و گرداندن بادها و ابرهايى كه ميان آسمان و زمين مسخرند ، نشانه‌ها و دليلهايى است براى مردمى كه مىانديشند . ( 164 ) و بعضى از مردم كسانى هستند كه با خدا شريك مىگيرند و آنها را مانند خدا دوست مىدارند و كسانى كه به خدا ايمان آورده‌اند نسبت به او محبّت شديد دارند و اگر ستمكاران ، در همين دنيا آن حالت خود را كه در قيامت هنگام ديدن عذاب دارند ببينند مىفهمند كه تمامى نيروها از خداست و خدا سخت كيفر است . ( 165 ) روزى كه پيشوايان كفر از پيروان خود ، بيزارى مىجويند و عذاب را مىبينند و چاره‌شان ، از همه‌جا ، قطع مىشود . ( 166 )\r\n\r\n","description":"","footnote":"","page_name":" 40 ","page_number":44},
  {"content":"\r\n\r\nو كسانى كه در دنيا كارشان پيروى كوركورانه بود مىگويند : اگر براى ما بازگشتى مىبود ما هم از اين پيشوايان ( كه امروز از ما بيزارى جستند ) بيزارى مىجستيم . اينچنين خداوند اعمالشان را بر ايشان به صورت حسرتها مجسم مىسازد و ايشان هرگز از آتش نجات نخواهند يافت . ( 167 ) هان ! اى مردم ! از آنچه در زمين است بخوريد درحالىكه حلال و پاك باشد و از گامهاى شيطان پيروى نكنيد كه او بر شما دشمنى آشكار است . ( 168 ) او تنها شما را به بدى و فحشا و سخنان بىدليل و نسبت دادن آن به خدا وامىدارد . ( 169 ) و چون به ايشان گفته شود از آنچه خدا نازل كرده ، پيروى كنيد مىگويند : نه ، ما تنها از آنچه كه پدران خود را بر آن يافتيم پيروى مىكنيم ، آيا اگر پدران ايشان ، عقل نمىداشتند و هيچ‌چيز نمىفهميدند و راه به جايى نمىبردند بازهم پيروانشان بودند ؟ ( 170 ) مثل كسانى كه كافر شدند مثل آن چوپانى است كه بر گوسفندان خود نهيب مىزند و چيزهايى مىگويد كه گوسفندان نمىفهمند تنها صدايى از او مىشنوند ،\r\n\r\n","description":"","footnote":"","page_name":" 41 ","page_number":45},
  {"content":"\r\n\r\nكر و گنگ و كورند و درنتيجه راهى براى انديشه ندارند . ( 171 ) اى كسانى كه ايمان آورده‌ايد از پاكيزه‌ها هرچه كه ما روزيتان كرده‌ايم بخوريد و خدا را شكر گوييد اگر تنها او را مىپرستيد . ( 172 ) خداوند تنها از ميان خوردنىها مردار و خون و گوشت خوك و گوشت حيوانى كه بنام غير خدا سر بريده شده حرام كرده است و در اينها هم اگر كسى ناچار به خوردن شود در صورتى كه متجاوز و ستمگر نباشد بر او گناهى نيست همانا خداوند آمرزنده و مهربان است . ( 173 ) بدرستى آنهايى كه از كتاب خدا آنچه را كه نازل كرده كتمان مىكنند و آن را به بهاى اندك مىفروشند آنها جز آتش را نمىخورند و خداوند روز قيامت ، با آنها سخن نخواهد گفت و پاكشان نخواهد كرد و عذابى دردناك خواهند داشت . ( 174 ) اينان همانهايند كه گمراهى را با هدايت و كيفر را با آمرزش مبادله كرده‌اند . بدرستى چقدر در برابر كيفر خداوند شكيبا هستند .\r\n\r\n","description":"","footnote":"","page_name":" 42 ","page_number":46},
  {"content":"\r\n\r\n( 175 ) و اين عذاب بدان جهت است كه خدا كتاب را ، به حق نازل كرد و اينان كه در آن ، اختلاف مىكنند در شكافى عميق و دور از اصلاح قرار دارند . ( 176 ) نيكى آن نيست كه روى خود را به طرف مشرق كنيد ( كه چون مسيحى هستيد ) و يا به طرف مغرب ( كه چون يهودى هستيد ) بلكه نيكى براى كسى است كه به خدا و روز آخرت و ملائكه و كتاب آسمانى و پيامبران ايمان داشته باشد و مال خود را به آن‌كه دوستش مىدارد از خويشاوندان و يتيمان و مسكينان و در راه‌ماندگان و سؤال‌كنندگان و بردگان بدهد و نماز را به پا دارد و زكات را بدهد و به پيمانى كه مىبندد وفادار بماند اينان از فقر و بيمارى و جنگ ، خويشتن‌دارند ، اينان راست گفتند و همينها از پرهيزكارانند . ( 177 ) اى كسانى كه ايمان آورده‌ايد قصاص ( جناياتى كه واقع مىشود ) بر شما واجب است\r\n\r\n","description":"","footnote":"","page_name":" 43 ","page_number":47},
  {"content":"\r\n\r\nآزاد در مقابل آزاد و برده در مقابل برده و زن در مقابل زن ، پس اگر صاحب خون از برادرش ( قاتل ) بگذرد قاتل بايد كه احسان او را به خوبى تلافى كند و خونبهايى كه بدهكار است به طرز خوبى بپردازد ، اين خود تخفيف و رحمتى است از ناحيهء پروردگارتان . پس اگر كسى بعد از عفو كردن دبه درآورد و از قاتل قصاص بگيرد برايش عذابى دردناك خواهد داشت ( 178 ) و شما اى خردمندان اگر بخواهيد پرهيزكار باشيد قصاص يك امر حياتى است . ( 179 ) بر شما مسلمانان واجب شد كه وقتى مرگتان نزديك مىشود و مالى از شما مىماند براى پدران و مادران و خويشاوندان به نيكى وصيت كنيد اين حقى است براى پرهيزكاران . ( 180 ) پس اگر كسى وصيت شخصى را بعد از آن‌كه شنيد و بدان آگهى يافت تغيير دهد گناهش به گردن همان است همانا خدا شنوا و دانا است . ( 181 ) پس اگر وصى بترسد كه وصيت‌كننده حقى از ورثه پايمال كند و يا وصيت به خلاف نمايد و او تشخيص داد و اصلاحاتى كرد بر او گناهى نيست همانا خداوند آمرزگار مهربان است . ( 182 )\r\n\r\n","description":"","footnote":"","page_name":" 44 ","page_number":48},
  {"content":"\r\n\r\nاى كسانى كه ايمان آورده‌ايد روزه بر شما واجب شده همانطور كه بر اقوام قبل از شما واجب شده بود . شايد پرهيزكار شويد . ( 183 ) و اين روزهايى چند است ، پس هركس از شما مريض و يا مسافر باشد بايد ايامى ديگر ، بجاى آن بگيريد و اما كسانى كه به هيچ‌وجه نمىتوانند روزه بگيرند عوض روزه براى هر روز ، يك مسكين طعام دهند و اگر كسى عمل خيرى را داوطلبانه انجام دهد ، برايش بهتر است و اين‌كه روزه بگيريد برايتان خير است اگر بناى عمل كردن داريد . ( 184 ) و آن ايام كوتاه ، ماه رمضان است كه قرآن در آن نازل شده تا هدايت مردم و جداسازنده حق از باطل باشد . پس هركس اين ماه را درك كرد بايد روزه‌اش بگيرد و هركس مريض و يا مسافر باشد بجاى آن چند روز ، از ماه‌هاى ديگر ، روزه بگيرد همانا خداوند براى شما آسانى و سهولت را خواسته و دشوارى نخواسته و منظور اين است كه عده سى روزه ، ماه را تكميل كرده باشيد و خدا را در برابر اين‌كه\r\n\r\n","description":"","footnote":"","page_name":" 45 ","page_number":49},
  {"content":"\r\n\r\nهدايتتان كرده بزرگ شماريد به اين اميد كه شكرگزار باشيد . ( 185 ) و چون بندگان من ، از تو سراغ مرا مىگيرند بدانند كه من نزديكم و دعوت دعاكنندگان را مىپذيرم البته در صورتى كه مرا بخوانند . پس بايد آنان نيز ، دعوت مرا اجابت نموده و به من ايمان آورند تا شايد هدايت يابند . ( 186 ) در شبهاى ماه رمضان همخوابگى با همسرانتان حلال شد . ايشان پوشش شما و شما پوششى براى آنان هستيد . خدا دانست كه شما همواره با انجام اين عمل نافرمانى و درنتيجه به خود خيانت مىكرديد ، پس از جرمتان درگذشت و اين حكم را از شما برداشت حالا ديگر مىتوانيد با ايشان درآميزيد و از خدا آنچه از فرزند كه برايتان مقدّر كرده بخواهيد و از آب و غذا در شب ، همچنان استفاده كنيد تا سفيدى شفق از سياهى شب برايتان مشخص شود ( طلوع فجر صادق ) و آنگاه روزه بداريد و روزه را تا شب به كمال برسانيد و نيز هنگامى كه در مسجدها اعتكاف مىكنيد با زنان نياميزيد .\r\nاينها كه گفته شد حدود خدا است . زنهار كه نزديك آن مشويد .\r\n\r\n","description":"","footnote":"","page_name":" 46 ","page_number":50},
  {"content":"\r\n\r\nاينچنين خدا آيات خود را براى مردم بيان مىكند تا شايد باتقوا شوند . ( 187 ) و اموال خود را در بين خود به باطل مخوريد و براى خوردن مال مردم قسمتى از آن را به عنوان رشوه به حاكمان ( ستمگر ) مدهيد ، بااينكه مىدانيد اين كار ، حرام است . ( 188 ) از تو ، از هلالها مىپرسند كه غرض از اين‌كه قرص ماه يك‌بار در هر ماه به صورت هلال درمىآيد چيست ؟ بگو اينها وقتهايى است براى مردم و براى حج و اين كار خوبى نيست كه شما در حال احرام ، از پشت بام داخل خانه‌ها شويد ، بلكه كار درست آن است كه از درب خانه‌ها وارد شويد و از خدا پروا كنيد . شايد رستگار شويد . ( 189 ) و در راه خدا با كسانى كه با شما سر جنگ دارند كارزار بكنيد اما تجاوز روا مداريد كه خدا متجاوزان را دوست نمىدارد . ( 190 ) و در هرجا به ايشان ( مشركين مكه ) برخورد نموديد بكشيد و از ديارشان مكّه بيرون كنيد همانطور كه شما را از مكّه بيرون كردند و فتنهء آنان ، از اين كشتار شما بدتر است ( زيرا مرگ مايه محروميت از دنياست ولى فتنه سبب محروميت\r\n\r\n","description":"","footnote":"","page_name":" 47 ","page_number":51},
  {"content":"\r\n\r\nاز دنيا و آخرت است ) ولى در شهر مكّه كه خانهء امن است با ايشان نجنگيد مگر اين‌كه در آنجا با شما بجنگند كه اگر خود آنان حرمت مسجد الحرام را رعايت ننمودند و جنگ را با شما آغاز كردند شما هم بجنگيد كه سزاى كافران همين است . ( 191 ) حال اگر از شرارت و جنگ در مكه دست برداشتند شما هم دست برداريد كه خدا آمرزگارى مهربان است . ( 192 ) و با ايشان كارزار كنيد تا به‌كلّى فتنه ريشه‌كن شود و دين تنها براى خدا شود و اگر دست از جنگ برداشتند ديگر هيچ دشمنى در كار نيست مگر عليه ستمكاران . ( 193 ) اگر آنان حرمت ماه حرام را شكستند شما هم بشكنيد چون خدا قصاص را در همهء ماه‌هاى حرام جايز دانسته . پس هركس به شما تجاوز و ستم كرد شما هم همانند آن تجاوز كنيد نه بيشتر ( تجاوز در برابر تجاوز نه تجاوز ابتدائى ) از خدا بترسيد و بدانيد كه خدا با پرهيزكاران است . ( 194 ) و در راه خدا انفاق كنيد و خويشتن را به دست خود به هلاكت نيفكنيد ( زيرا خرج نكردن در جنگ سبب شكست و مرگ و از دست دادن قدرت است ) و احسان كنيد كه خدا نيكوكاران را دوست دارد . ( 195 ) حج و عمره‌اى را كه آغاز كرده‌ايد تمام كنيد . حال اگر\r\n\r\n","description":"","footnote":"","page_name":" 48 ","page_number":52},
  {"content":"\r\n\r\nمانعى شما را از تمام كردن آن جلوگيرى كرد هرمقدار از قربانى كه برايتان ميسّر باشد قربانى كنيد و سرهايتان را نتراشيد تا آن‌كه قربانى به محلّ خود برسد . پس اگر كسى مريض بود و يا از نتراشيدن سر ، دچار آزارى مىشود ، سر بتراشد و كفّارهء آن ، را روزه بگيرد يا صدقه‌اى دهد يا گوسفندى را ذبح كند و اگر مانعى از اتمام حج و عمره پيش نيامد پس ( ترس و منع بر طرف شود ) . هركس از عمره‌ى تمتّع به حجّ باز آيد هرچه از هدى و قربانى در توان دارد بدهد و اگر پيدا نمىكند و يا تمكّن ندارد به جاى آن ، سه روز در حج و هفت روز هنگام بازگشت روزه بدارد كه رويهم ده روز تمام است . اين عمل ، براى آن كسى است كه خانواده او در مسجد الحرام ( يعنى مكه ) حاضر نيستند ( البته اين حج تمتع مخصوص كسانى است كه اهل مكّه نباشند ) و بايد از خدا بترسيد و بدانيد كه خدا سخت كيفر است . ( 196 ) حج در چند ماه معين انجام مىشود . پس اگر كسى در اين ماهها به احرام حج درآمد ديگر با زنان نياميزد و مرتكب دروغ و جدال نشود كه اين گونه كارها در حج نيست و آنچه از كار نيك انجام دهيد خدا اطلاع دارد و توشه برداريد كه بهترين\r\n\r\n","description":"","footnote":"","page_name":" 49 ","page_number":53},
  {"content":"\r\n\r\nتوشه تقوا است و اى صاحبان خرد ، از من پروا كنيد . ( 197 ) در اثناى حج اگر بخواهيد خريد و فروشى كنيد حرجى بر شما نيست و چون از عرفات كوچ مىكنيد در مشعر الحرام به ذكر خدا بپردازيد و به شكرانهء اين‌كه هدايتتان كرده ، به يادش باشيد زيرا قبل از هدايت از گمراهان بوديد .\r\n( 198 ) آنگاه از مشعر كه مردم كوچ مىكنند شما هم كوچ كنيد و خدا را استغفار كنيد كه او آمرزنده و مهربان است . ( 199 ) پس هرگاه مناسك خود را تمام كرديد خدا را به ياد آوريد آنطور كه در جاهليّت ، بعد از تمام شدن مناسك ، پدران خود را ياد مىكرديد بلكه بيشتر از آن ، اينجاست كه بعضى مىگويند : پروردگارا فقط در همين دنيا به ما نعمت بده ولى در آخرت هيچ بهره‌اى ندارند . ( 200 ) و بعضى از آنان مىگويند پروردگارا به ما ، هم در دنيا و هم در آخرت نعمت بده ( اينها فقط رضايت خداوند مىخواهند چه در دنيا و چه در آخرت ) و ما را از كيفر آتش جهنّم حفظ كن . ( 201 ) ايشان\r\n\r\n","description":"","footnote":"","page_name":" 50 ","page_number":54},
  {"content":"\r\n\r\nاز آنچه كرده‌اند بهره‌اى خواهند داشت همانا خداوند سريع الحساب است . ( 202 ) و خدا را در ايّام معدود ( يازده و دوازده و سيزدهم ذيحجه ) ياد كنيد . حال اگر كسى خواست عجله كند و بعد از دو روز برگردد گناهى نكرده و اگر هم كسى خواست تأخير اندازد گناه نكرده و همه اينها در خصوص مردم باتقواست از خدا بترسيد و بدانيد كه شما همگى به سوى او محشور خواهيد شد . ( 203 ) بعضى از مردم ، منافق و سالوسند كه وقتى سخن از دين و اصلاح مىگويند تو را به شگفت مىآورند و خدا را گواه مىگيرند كه آنچه مىگويند مطابق آن چيزى است كه در دل دارند و حال آن‌كه سرسخت‌ترين دشمنان دين و خدايند . ( 204 ) ( به شهادت اين‌كه ) وقتى برمىگردند ( و يا وقتى به رياستى مىرسند ) در گسترش فساد در زمين مىكوشند و به مال و جانها دست مىاندازند بااينكه خداوند فساد را دوست نمىدارد . ( 205 ) و وقتى به او گفته مىشود از خدا بترس ، دستخوش آن غرورى مىشود كه گناه در درونش ايجاد كرده و تنها درمان دردش جهنّم است كه بد قرارگاهى است . ( 206 ) و انسان ديگريست كه جان خود را در برابر خوشنودى خدا مىفروشد همانا خداوند نسبت به\r\n\r\n","description":"","footnote":"","page_name":" 51 ","page_number":55},
  {"content":"\r\n\r\nبندگان مهربان است . ( 207 ) اى كسانى كه ايمان آورده‌ايد بدون هيچ اختلافى همگى تسليم خدا شويد و زنهار از گامهاى شيطان پيروى مكنيد كه او براى شما دشمنى آشكار است . ( 208 ) پس اگر بعد از اين همه نشانه‌هاى روشن ، كه برايتان آمد ، بازهم لغزش داشتيد ( و گمراه شديد ) بدانيد كه خدا شكست‌ناپذير و حكيم است . ( 209 ) آيا انتظار اين را دارند كه خدا و ملائكه بر ابرها سوار شده نزد آنان بيايند و تكليفشان يكسره شود ؟ با اين‌كه سرنوشت‌ها معين شده همانا بازگشت همهء كارها به سوى خداست . ( 210 ) از بنىاسرائيل بپرس چقدر نشانه‌هاى روشن برايشان آورديم هركس نعمت خدا را بعد از آن‌كه در اختيارش قرار گرفت ، تغيير دهد بايد بداند كه خداوند سخت كيفر است . ( 211 ) زندگى دنيا در نظر كسانى كه كافر شدند زينت داده شده و به همين جهت كسانى را كه ايمان آوردند مسخره مىكنند درحالىكه مردم باتقوا ، در روز قيامت فوق آنانند و خداوند هركس را بخواهد ( و شايسته بداند ) بدون حساب روزى مىدهد .\r\n\r\n","description":"","footnote":"","page_name":" 52 ","page_number":56},
  {"content":"\r\n\r\n212 مردم ، قبل از بعثت انبياء همه يك امت بودند . خداوند بخاطر اختلافى كه در ميان آنان پديد آمد انبيايى را به بشارت و انذار برگزيد ( با پيام بيم و اميد كه هر دو لارمه ادامه زندگى انسان است ) و با آنان كتاب را به حق نازل فرمود تا طبق آن ، در ميان مردم و در آنچه اختلاف كرده‌اند داورى كنند اين بار در خود دين و كتاب اختلاف كردند و اين اختلاف پديد نيامد مگر از ناحيهء كسانى كه اهل آن بودند و انگيزه‌شان در اختلاف حسادت و طغيان بود در اين هنگام بود كه خدا كسانى را كه اهل آن بودند و انگيزه‌شان در اختلاف حسادت و طغيان بود در اين هنگام بود كه خدا كسانى را كه ايمان آوردند در مسائل مورد اختلاف به سوى حق هدايت كرد و خداوند هركس را كه بخواهد به سوى راه راست هدايت مىكند . ( 213 ) آيا به دستورى كه داديم كه همگى در آرامش و سلامتى به سر بريد عمل مىكنيد و از اختلاف دست برمىداريد يا نه بلكه مىپنداريد بدون اين‌كه آنچه بر سر اقوام و ملل گذشته از ناراحتىهاى درونى بيامد بر سر شما هم بيايد و شما داخل بهشت شويد ؟ نه ، ممكن نيست شما نيز مانند آنها امتحان خواهيد شد آنها آنچنان آزمايش سختى شدند كه دچار تزلزل گشته حتى رسول و مؤمنين گفتند : پس يارى خداوند چه‌وقت است آنگاه به ايشان گفته شد : آگاه باشيد كه يارى خدا نزديك است . ( 214 )\r\n\r\n","description":"","footnote":"","page_name":" 53 ","page_number":57},
  {"content":"\r\n\r\nاز تو مىپرسند : چه انفاق كنند ؟ بگو : هرچه به والدين و خويشاوندان و ايتام و مساكين و در راه‌ماندگان انفاق كنيد و از كار خير هرچه به جاى آوريد بدانيد كه خداوند به آن ، آگاهست . ( 215 ) جنگ بر شما واجب شده درحالىكه آن را گران مىشماريد ( زيرا جنگ خسارت جانى و مالى دارد ) و چه بسا چيزهائى كه شما از آن بيزاريد ( جنگ ) درحالىكه خيرتان در آن است و چه بسا چيزهائى كه دوست مىداريد ( صلح ) درحالىكه بيچارگى شما در آن است همانا خداوند سعادت و بدبختى شما را مىداند ولى خود شما نمىدانيد . ( چون ناآگاهيد ) ( 216 ) از تو از ماه حرام و جنگ در آن مىپرسند . بگو : جنگ در ماه حرام ، گناهى بزرگ است ولى جلوگيرى مشركين از راه خدا و كفر به آن و جلوگيرى آنها از رفتن شما به مسجد الحرام و بيرون كردن مؤمنين را از آنجا ، نزد خدا گناه بزرگترى است چون فتنه است و فتنه جرمش از قتل بزرگتر است و اين مشركين پيوسته با شما مىجنگند به اين اميد كه اگر بتوانند شما\r\n\r\n","description":"","footnote":"","page_name":" 54 ","page_number":58},
  {"content":"\r\n\r\nرا از دينتان برگردانند و هركس از شما از دين خود برگردد و در حال كفر بميرد ، اين گونه افراد ، اعمال نيكشان بىاجر شده و در دنيا و آخرت از آن بهره‌مند نمىشوند و آنان ، اهل جهنم و در آن جاويدند .\r\n( 217 ) كسانى كه ايمان آوردند و كسانى كه مهاجرت كردند و در راه خدا جهاد نمودند آنان اميدوار به رحمت خدا باشند كه همانا خداوند آمرزنده و مهربان است .\r\n( 218 ) از تو حكم شراب و قمار را مىپرسند . بگو : در آن دو ، گناهى است بزرگ ( چون داراى ضررهاى جسمى و عقلى است ) و منافعى است براى مردم ، ( منافع مادى و سرگرمى دارد ) امّا اثر سوء آن دو ، در دلها ، بيش از منافع مادى آنهاست ( چون داراى مفاسد اجتماعى است ) و نيز از تو مىپرسند چه چيزى را انفاق كنند ؟ بگو مازاد بر نياز خود ، خداوند اينچنين آيات خود را به روشنى برايتان بيان مىكند تا شايد بينديشيد . ( 219 ) و از تو درباره يتيمان مىپرسند بگو اصلاح امور آنان بهتر است\r\n\r\n","description":"","footnote":"","page_name":" 55 ","page_number":59},
  {"content":"\r\n\r\nاز رها كردن آنان از ترس اين‌كه مبادا از مال آنان به طرف شما آيد و اگر با آنان اختلاف كنيد برادران شمايند و خداوند مفسدان را از مصلحان مىشناسد و اگر خدا مىخواست شما را به سختى مىانداخت همانا خداوند توانا و حكيم است .\r\n( 220 ) با زنان مشركه ازدواج مكنيد تا ايمان آورند و يك كنيز باايمان بهتر است از زن مشركه ، هرچند ( زيبائى ) آن زن مورد شگفت و خوشايندتان باشد و با مردان مشرك ازدواج مكنيد تا ايمان آورند كه يك بردهء مؤمن بهتر است از مرد مشرك هرچند كه مورد شگفت خوشايند شما باشد .\r\nآرى ، مشركين شما را به سوى آتش دعوت مىكنند و خدا به سوى بهشت و آمرزش مىخواند و آيات خود را براى مردم بيان مىكند تا شايد متوجه شوند . ( 221 ) از تو از مسأله حيض مىپرسند . بگو : آن آزارى است براى زنان ، پس بايد كه از زنان در حال حيض كناره‌گيرى كنيد و با ايشان همخوابگى ننماييد تا وقتى كه پاك شوند . پس همين كه غسل كردند مىتوانيد آنطور كه خدا دستورتان داده با ايشان همخوابگى كنيد كه خدا مردم توبه‌كار را دوست مىدارد و نيز آنهائى را هم كه در پى\r\n\r\n","description":"","footnote":"","page_name":" 56 ","page_number":60},
  {"content":"\r\n\r\nپاك شدن هستند دوست مىدارد . ( 222 ) زنان شما كشتزار شمايند . در هر زمان كه خواستيد به كشتزار خود درآييد ( انّى زمانى است نه مكانى ) و در صدد پديد آوردن يادگارى و نسلى براى خود برآييد و از خدا پروا كنيد و بدانيد كه شما او را ديدار خواهيد كرد و مؤمنان را به ( اين ديدار ) بشارت ده . ( 223 ) خدا را دست‌آويز سوگندهاى خود قرار ندهيد و سوگند او را ، مانع از پرهيزكار بودن و اصلاح بين مردم قرار مدهيد همانا خداوند شنوا و داناست . ( 224 ) خدا شما را به سوگندهاى بيهوده‌تان بازخواست نمىكند ولى به آنچه دلهايتان مرتكب شده بازخواست مىنمايد همانا خداوند آمرزنده و بردبار است . ( 225 ) آنان كه سوگند مىخورند كه تا ابد از زنان خود دورى كنند تنها چهار ماه مهلت دارند . اگر برگشتند خدا آمرزنده و مهربان است . ( 226 ) و اگر تصميم بر طلاق گرفتند خطاكار نيستند همانا خداوند شنوا و داناست . ( 227 ) زنان طلاق گرفته بايد در انتظار سه بار پاكى خود باشند ( حتى زنان عقيم ) و اگر به خدا و روز قيامت ايمان دارند روا نيست چيزى را كه خدا در رحم‌هايشان\r\n\r\n","description":"","footnote":"","page_name":" 57 ","page_number":61},
  {"content":"\r\n\r\nآفريده پنهان دارند و اگر شوهرانشان سر اصلاح دارند در رجوع به ايشان در عده‌ى طلاق سزاوارترند ، و مانند همان وظايفى كه براى زنان است به‌طور شايسته‌ترى به عهده مردان است ولى مردان ( بخاطر مديريت منزل ) نسبت به زنان برترى دارند . همانا خداوند توانا و حكيم است . ( 228 ) طلاق ( رجعى ) دو بار است و دو حالت دارد يا نگهدارى همسر و رجوع در عده يا رها كردن او به شايستگى تا عده تمام شود و بر شما روا نيست چيزى را كه به زنان داده‌ايد بگيريد مگر آن‌كه بدانيد كه حدود خدا را به پا نمىدارند كه در اين صورت ، در آنچه زن براى آزادى خويش مىپردازد ( فديه ) گناهى بر آنان نيست .\r\nاين حدود خداست از آن تجاوز نكنيد و كسانى كه از حدود خدا تجاوز كنند ، از ستمكارانند . ( 229 ) و اگر بار ديگر زن را طلاق داد ( سه طلاقه ) ديگر بر او حلال نيست مگر آنكه با شوهرى غير او ازدواج كند ، اگر طلاقش داد بر آنان باكى نيست كه به سوى يكديگر\r\n\r\n","description":"","footnote":"","page_name":" 58 ","page_number":62},
  {"content":"\r\n\r\nبازگردند ( و دوباره ازدواج كنند ) . اين حدود خداست كه براى گروهى كه دانا هستند بيان مىكند . ( 230 ) و چون زنان را طلاق داديد و مدت آنها بسر آمد به شايستگى نگاهشان داريد و يا به شايستگى رهايشان كنيد .\r\nو زنها را براى ضرر زدن نگاهشان نداريد كه ( به حقشان تجاوز كنيد ) ، هركس چنين كند به خويش ستم كرده است . نشانه‌هاى خدا را به مسخره نگيريد و نعمت خدا را بر خود به ياد آوريد و نيز كتاب آسمانى و حكمت كه بر شما نازل كرده و به وسيلهء آن پندتان مىدهد و از خدا بترسيد و بدانيد كه خدا به هرچيزى داناست . ( 231 ) و چون زنان را طلاق داديد و عده خود را به پايان رساندند از ازدواج با شوهران ( قبلى ) خود كه باهم رضايت دارند منعشان نكنيد ، هركس از شما به خدا و روز جزا ايمان دارد به اين اندرزها پند داده مىشود ،\r\n\r\n","description":"","footnote":"","page_name":" 59 ","page_number":63},
  {"content":"\r\n\r\nاين براى شما بهتر و پاكيزه‌تر است و خدا مىداند ولى شما نمىدانيد .\r\n( 232 ) مادران ، فرزندان خويش را ، دو سال تمام شير دهند ، براى كسى كه مىخواهد شير دادن را كامل كند و بايد صاحب فرزند ( پدر ) خوراك و پوشاك آنها را به شايستگى عهده‌دار شود هيچكس بيش از توانش مكلف نيست نه مادر حق زيان به فرزند را دارد و نه پدر و بر وارث او نيز لازم است اين كار را انجام دهد اگر پدر و مادر با رضايت و مشورت هم ، بخواهند طفل را از شير بگيرند گناهى بر آنان نيست و اگر خواستيد براى فرزندان خود دايه بگيريد ، اگر فردى را كه در نظر مىگيريد به شايستگى به او مزد دهيد گناهى بر شما نيست ، از خدا بترسيد و بدانيد كه خدا به هرچه مىكنيد بيناست . ( 233 ) كسانى از شما كه بميرند و همسرانى به جا گذارند ، زنان چهار ماه و ده روز\r\n\r\n","description":"","footnote":"","page_name":" 60 ","page_number":64},
  {"content":"\r\n\r\nبايد در انتظار بمانند و چون به مدت خويش رسيدند آنچه به شايستگى دربارهء خويش كنند گناهى بر شما نيست كه خدا از آنچه مىكنيد آگاه است . ( 234 ) آنچه دربارهء خواستگارى زنان به اشاره مىگوييد يا در دل خويش نهان مىكنيد گناهى بر شما نيست ، خدا مىداند كه شما به روزى يادشان خواهيد كرد ولى با آنها قرار آميزش سرى نبنديد مگر آن‌كه سخنى شايسته گوييد و نيز قصد بستن عقد زناشويى نكنيد تا از عده درآيند و بدانيد كه خدا بر آنچه در دلهاى شماست آگاه است . از او بترسيد و بدانيد كه خدا آمرزنده و بردبار است . ( 235 ) اگر زنان را قبل از آميزش با آنها و بدون تعيين مهر طلاق دهيد گناهى بر شما نيست ولى بايد از ( هديه‌اى شايسته ) كه درخور نيكوكاران است آنها را بهره‌مند سازيد ، توانگر به اندازهء توان خويش و تنگدست به اندازهء توان خويش و اين كارى است\r\n\r\n","description":"","footnote":"","page_name":" 61 ","page_number":65},
  {"content":"\r\n\r\nشايسته نيكوكاران . ( 236 ) و اگر پيش از آن‌كه به زنان دست بزنيد طلاقشان داديد و مهرى براى آنها معين كرده‌ايد نصف آنچه مقرر داشته‌ايد بايد بدهيد مگر آنكه گذشت كنند يا آن كس كه گره زناشويى به دست اوست ( ولى و سرپرست او ) گذشت كند و گذشت كردن شما به پرهيزكارى نزديكتر است ؛ بزرگوارى را ميان خودتان فراموش نكنيد كه خدا به آنچه مىكنيد بيناست . ( 237 ) در انجام همهء نمازها ( بخصوص ) نماز وسطى و ميانى ( نماز ظهر است چون بين نماز صبح كه اول روز و نماز عصر كه آخر روز است قرار دارد ) كوشا باشيد و براى خدا مطيعانه به پا خيزيد . ( 238 ) و اگر در حال ترس بوديد مىتوانيد پياده و سواره نماز گزاريد و چون امنيت يافتيد خدا را ياد كنيد ( نماز را دوباره بخوانيد ) همانطور كه خداوند چيزهايى كه نمىدانستيد به شما ياد داده است . ( 239 ) كسانى از شما كه مرگشان فرا رسد و همسرانى بجا گذارند ، براى همسران خويش ، مخارج يك سال وصيّت كنند ، به شرط آنكه از خانه شوهر بيرون نروند و اقدام به ازدواج نكنند در غير اين دو صورت حقى در مخارج زندگى ندارند\r\n\r\n","description":"","footnote":"","page_name":" 62 ","page_number":66},
  {"content":"\r\n\r\nو اگر آنها كارى شايسته در حق خود كنند بر شما گناهى نيست همانا خداوند تواناى داناست . ( 240 ) زنان طلاق گرفته بهره‌اى به شايستگى درخور پرهيزكاران دارند . ( 241 ) بدينسان خدا نشانه‌هاى خويش را براى شما بيان مىكند ، شايد بينديشيد . ( 242 ) مگر داستان آنان كه هزاران نفر بودند و از بيم مرگ از ديار خويش بيرون شدند نشنيدى كه خدا به ايشان گفت بميريد ، آنگاه زنده‌شان كرد كه خدا به بندگان خود احسان مىكند ولى بيشتر مردم سپاسگزارى نمىكنند . ( 243 ) در راه خدا بجنگيد و بدانيد كه خدا شنوا و داناست . ( 244 ) كيست كه به خدا وام نيكو دهد و خدا وام او را به چند برابر افزايش دهد .\r\nخداست كه زندگى را تنگ مىكند و يا به فراوانى نعمت مىدهد همانا به سوى او بازگشت خواهيد كرد . ( 245 ) مگر داستان آن بزرگان بنى اسرائيل را نشنيدى كه پس از موسى به پيامبر خود گفتند :\r\n\r\n","description":"","footnote":"","page_name":" 63 ","page_number":67},
  {"content":"\r\n\r\nپادشاهى براى ما معين كن تا در راه خدا كارزار كنيم و او گفت :\r\nآيا در خود مىبينيد كه اگر كارزار بر شما واجب شود شانه خالى نكنيد ؟\r\nگفتند : ما كه از ديار و فرزندان خويش دور شده‌ايم براى چه كارزار نكنيم ؟\r\nولى همين كه كارزار بر آنان مقرر شد بجز اندكى روى برتافتند و خدا به حال ستمگران داناست . ( 246 ) پيامبرشان به آنان گفت :\r\nخدا طالوت را به پادشاهى شما برگزيد گفتند : از كجا وى را بر ما سلطنت باشد كه ما به پادشاهى از او سزاوارتريم چون او مال فراوانى ندارد ، گفت : خدا او را از شما سزاوارتر ديده چون دانشى بيشتر و تنى نيرومندتر دارد ، ( براى حكومت دو چيز لازم است يكى آگاهى كامل و ديگرى توانائى جسمى ) خدا ملك خويش را به هركس كه بخواهد مىدهد همانا خداوند وسعت‌بخش و داناست . ( 247 ) و نيز به ايشان گفت نشانهء\r\n\r\n","description":"","footnote":"","page_name":" 64 ","page_number":68},
  {"content":"\r\n\r\nپادشاهى وى اين است كه صندوق معروف دوباره به شما برمىگردد تا آرامشى از پروردگارتان باشد و باقىمانده‌اى از آنچه خدا به خاندان موسى و هارون داده بود در آن است فرشتگان آن را حمل مىكنند كه در اين نشانه براى شماست اگر ايمان داشته باشيد . ( 248 ) و همين كه طالوت سپاهيان را بيرون برد گفت خدا شما را به نهرى امتحان مىكند ، هركس از آن بنوشد از من نيست و هركس از آن ننوشد از من است مگر آن كس كه با مشت خود ، كفى بردارد و لبى تر كند و از آن همه لشگر ، بجز اندكى ، همه نوشيدند و همين كه او با كسانى را كه ايمان داشتند از شهر بگذشت گفتند امروز ما توان روياروئى با جالوت و سپاهيانش را نداريم آنها كه يقين داشتند به پيشگاه پروردگار خويش مىروند گفتند :\r\nچه بسيار كه گروهى اندك ( در سايه ايمان به خدا ) بر گروهى بسيار ( و بىايمان ) غلبه كرده‌اند همانا خداوند پشتيبان شكيبايان است . ( 249 ) و چون با جالوت و سپاهيانش روبرو شدند گفتند :\r\n\r\n","description":"","footnote":"","page_name":" 65 ","page_number":69},
  {"content":"\r\n\r\nپروردگارا صبرى به ما ده و قدمهايمان را استوار ساز و بر گروه كافران پيروزمان گردان . ( 250 ) پس به خواست خدا شكستشان دادند و داود جالوت را بكشت و خداوند به او حكومت و دانش بخشيد و آنچه مىخواست به او بياموخت اگر بعض مردم را به بعضى ديگر دفع نمىكرد ( از بين نمىبرد ) زمين ( بخاطر تراكم جمعيت ) تباه مىشد ولى خداوند نسبت به جهانيان لطف و كرم دارد ( و مىخواهد براحتى و آرامش زندگى كنند ) . ( 251 ) اين نشانه‌هاى خداوند است كه ما به حق بر تو مىخوانيم و همانا تو از پيامبرانى . ( 252 ) اين پيامبران بعضى از ايشان را بر بعض ديگر برترى داده‌ايم بعضى از آنها خدا با او سخن گفت و بعضى درجاتى بالاتر داد و به عيسى بن مريم نشانه‌هاى روشن داديم و او را با روح القدس تاءييد كرديم و اگر خدا مىخواست كسانى كه پس از پيامبران بودند با وجود حجتها كه به سويشان آمده بود\r\n\r\n","description":"","footnote":"","page_name":" 66 ","page_number":70},
  {"content":"\r\n\r\nباهم جنگ نمىكردند ولى آنها باهم اختلاف كردند بعضى از آنان ايمان آوردند و برخى ديگر كافر شدند و اگر خدا مىخواست باهم كارزار نمىكردند ولى خدا هرچه بخواهد مىكند .\r\n( 253 ) شما كه ايمان داريد پيش از آن‌كه روزى بيايد كه در آن معامله و دوستى و شفاعت نباشد از آنچه روزيتان كرده انفاق كنيد و كافران خود ، از ستمگرانند . ( 254 ) خداوند يكتاست كه معبودى جز او نيست خدايى است زنده و پاينده ، چرت نمىزند تا چه رسد به خواب ، هرچه در آسمانها و زمين است از آن اوست . آن‌كه به نزد او بدون اجازه‌اش شفاعت كند كيست ؟ آنچه پيش رو و پشت سر بندگان است مىداند و كسى از علم او آگاهى ندارد جز به اجازهء خود او ، قلمرو او آسمانها و زمين را فراگرفته و نگهداشتن آنها بر او سخت نيست همانا او و الا و بزرگ است . ( 255 )\r\n\r\n","description":"","footnote":"","page_name":" 67 ","page_number":71},
  {"content":"\r\n\r\nهيچ اكراهى در اين دين نيست ، زيرا راه درست از نادرست روشن شده ، پس هركس به طغيانگران كافر شود و به خدا ايمان آورد به دستاويزى محكم چنگ زده است ، دستاويزى كه ناگسستنى است همانا خداوند شنوا و داناست . ( 256 ) خدا سرپرست و كارساز كسانى است كه ايمان آورده باشند ، ايشان را از ظلمت‌ها به سوى نور هدايت مىكند و كسانى كه ( به خدا ) كافر شده‌اند سرپرستشان طاغوت است كه آنها را از نور به سوى ظلمت مىبرد .\r\nآنان دوزخيانند و خود در آن بطور ابد ، خواهند بود . ( 257 ) مگر نشنيدى سرگذشت آن كسى را ( نمرود ) كه خدا به او سلطنت داده بود و غرور سلطنت ، كارش را به جايى رساند كه با ابراهيم در مورد پروردگارش بگومگو كرد ، ابراهيم گفت : خداى من آن كسى است كه زنده مىكند و مىميراند .\r\nاو گفت : من هم زنده مىكنم و مىميرانم . ( محكومين به مرگ يكى را مىكشم و ديگرى را آزاد مىكنم ) ابراهيم گفت : خداى يكتا خورشيد را از مشرق بيرون مىآورد تو آن را از مغرب بياور . در اينجا بود كه كافر ( نمرود ) مبهوت شد و خداوند هرگز\r\n\r\n","description":"","footnote":"","page_name":" 68 ","page_number":72},
  {"content":"\r\n\r\nگروه ستمكاران را هدايت نمىكند . ( 258 ) يا مثل آن مردى كه بر دهكده‌اى گذر كرد كه باوجود بناهايى كه داشت از سكنه خالى بود . ( عزير ) از خود پرسيد خدا چگونه مردم اين دهكده را زنده مىكند . پس خدا او را صد سال ميراند ، آنگاه زنده‌اش كرد و پرسيد چه مدتى درنگ كردى ؟ گفت : يك روز و يا قسمتى از يك روز . خداوند فرمود : ( نه ) بلكه صد سال ماندى ، به خوردنى و نوشيدنى خود بنگر ، ما تو را آيت و عبرتى براى مردم قرار مىدهيم استخوانها را بنگر كه چگونه آنان را برمىانگيزانيم و سپس آنها را با گوشت مىپوشانيم . همين كه بر او روشن شد كه صد سال است كه مرده و اينك دوباره زنده شده گفت :\r\nحال مىدانم كه خدا بر همه چيز تواناست . ( 259 ) و به ياد آور آن زمان را كه ابراهيم گفت :\r\nپروردگارا نشانم بده كه چگونه مردگان را زنده مىكنى ؟ فرمود مگر ايمان ندارى ؟ عرض كرد چرا ! ولى مىخواهم قلبم آرام يابد ، فرمود : پس چهار مرغ را بگير و بكش و آنها را درهم آميز آنگاه هر قسمتى از آن را بر سر كوهى بگذار\r\n\r\n","description":"","footnote":"","page_name":" 69 ","page_number":73},
  {"content":"\r\n\r\nسپس آنها را صدا بزن ، خواهى ديد كه پروازكنان با شتاب نزد تو آيند و بدان كه خداوند ، توانا و حكيم است . ( 260 ) حكايت آنان كه اموال خويش را در راه خدا انفاق مىكنند حكايت دانه‌اى است كه هفت خوشه رويانيده كه در هر خوشه صد دانه باشد و خدا براى هركس بخواهد ، دو برابر هم مىكند همانا خداوند وسعت‌بخش و داناست . ( 261 ) كسانى كه اموال خويش را در راه خدا انفاق مىكنند و بدنبال آن منّتى نمىگذارند و آزارى نمىرسانند پاداش آنان نزد پروردگارشان است ، نه ترسى دارند و نه افسردگى . ( 262 ) سخن شايسته و پرده‌پوشى ، از صدقه‌اى كه آزار در پى دارد بهتر است ، همانا خداوند بىنياز ، و بردبار است . ( 263 ) اى كسانى كه ايمان آورده‌ايد ، صدقهء خود را همانند آن كس كه مال خويش را با ريا ، به مردم انفاق مىكند و به خدا و روز\r\n\r\n","description":"","footnote":"","page_name":" 70 ","page_number":74},
  {"content":"\r\n\r\nجزا ايمان ندارد با منت و اذيت باطل نكنيد كه حكايت وى حكايت سنگى سفت و صاف است كه خاكى روى آن نشسته ( و بذرى روى آن بريزند ) و رگبارى بر آن باريده ، آن را صاف به جاى گذارد ، ( و همه دانه‌ها را پراكنده سازد ) رياكاران از آنچه كرده‌اند سودى نمىبرند و خدا گروه كافران را هدايت نخواهد كرد . ( 264 ) و حكايت آنان كه اموال خود را براى رضاى خدا و استوارى دلهاى خويش انفاق مىكنند ، عملشان مانند باغى است بر بالاى تپه‌اى كه رگبارى به آن رسد و دو برابر ثمر دهد و اگر رگبار نرسد به جايش باران ملايمى رسيده ، و خدا به آنچه مىكنيد بيناست . ( 265 ) آيا در ميان شما كسى هست كه دوست داشته باشد براى او باغى باشد پر از درختان خرما و انگور و همه‌گونه ميوه در آن باشد و نهرها در دامنهء آن جارى باشد سپس پيرى به سراغش آيد درحالىكه فرزندانى صغير دارد ، سپس آتشى به باغش بيفتد و آن را بسوزاند ؟ خدا اينطور نشانه‌هاى\r\n\r\n","description":"","footnote":"","page_name":" 71 ","page_number":75},
  {"content":"\r\n\r\nخود را براى شما بيان مىكند شايد كه بينديشيد . ( 266 ) اى كسانى كه ايمان آورده‌ايد از اموال پاكيزه‌اى ( كه از راه تجارت ) به دست آورده‌ايد و آنچه برايتان از زمين بيرون آورده‌ايم ( مانند معادن و غيره ) انفاق كنيد و از آنچه بىارزش است و خودتان حاضر نيستيد آن را بپذيريد مگر با چشم‌پوشى و ناراحتى ، در راه خدا انفاق مكنيد و بدانيد كه خدا بىنياز و ستوده است . ( 267 ) شيطان به شما وعده تنگدستى مىدهد و به بدكارى وامىدارد و خدا از جانب خود ، آمرزش و فزونى به شما وعده مىدهد همانا خداوند وسعت‌بخش و داناست . ( 268 ) فرزانگى را به هركسى كه بخواهد مىدهد و هركس حكمت يافت خيرى فراوان يافت و بجز خردمندان كسى پند نمىگيرد . ( 269 ) هر خرجى كرده‌ايد يا به هر نذرى ملتزم شده‌ايد خدا از آن آگاه است و ستمگران ياورانى ندارند . ( 270 )\r\n\r\n","description":"","footnote":"","page_name":" 72 ","page_number":76},
  {"content":"\r\n\r\nاگر صدقه‌ها را علنى دهيد خوب است و اگر هم پنهانى به تنگ‌دستان بدهيد برايتان بهتر است و گناهانتان را از بين مىبرد كه خدا از آنچه مىكنيد آگاه است . ( 271 ) هدايت كردن با تو نيست ، بلكه خدا است كه هركس را بخواهد هدايت مىكند ، هر خواسته‌اى انفاق كنيد به نفع خود كرده‌ايد ، انفاق جز براى رضاى خدا نكنيد ، هر خيرى را كه انفاق كنيد ( عين همان ) به شما مىرسد و ستم نمىبينيد . ( 272 ) ( صدقه از آن ) فقرايى است كه در راه خدا از كار مانده‌اند و نمىتوانند سفر كنند ، اشخاص بىخبر ، آنان را بخاطر مناعتشان توانگر مىپندارند ، تو آنان را با سيمايشان مىشناسى ، از مردم به اصرار گدايى نمىكنند ، هر متاعى انفاق مىكنيد خدا به آن داناست . ( 273 ) كسانى كه اموال خويش را\r\n\r\n","description":"","footnote":"","page_name":" 73 ","page_number":77},
  {"content":"\r\n\r\nشب و روز نهان و آشكار انفاق مىكنند پاداششان نزد پروردگارشان است .\r\nنه ( از غير خدا ) ترسى دارند و نه ( با از دست دادن ثروت ) غمگين مىشوند . ( 274 ) كسانى كه ربا مىخورند ( چيزى را براى مدتى مىدهند و زيادتر مىگيرند ) رفتار و كردارشان مانند شخص جن‌زده است و مخبط شيطان است كه درست تشخيص نمىدهند ( چون كارى بر خلاف فطرت است ) و مىگويند ( يهود ) خريد و فروش هم مثل رباست ( يعنى فرقى بين معامله مشروع و غير مشروع نمىگذارند ) با اين‌كه خدا خريد و فروش را حلال و ربا را حرام كرده ، پس هركس پندى از ناحيهء پروردگارش به او برسد و از ربا خوددارى كند سودهائى كه در سابق ( قبل از تحريم ) به دست آورده مال اوست و كار آن به خدا واگذار شده ولى اگر بازگردند و رباخورى كنند اهل آتش‌اند و هميشه در آن ماندگارند . ( 275 ) خدا ربا را ( كه عامل سقوط جامعه است ) پيوسته كم مىكند و در عوض انفاق و صدقات را رشد مىدهد ( چون وسيله رشد جامعه است ) همانا خداوند ، انسان ناسپاس و گنه‌كار را دوست نمىدارد . ( 276 ) محققا كسانى كه ايمان آورده و كارهاى نيكو انجام مىدهند و نماز را برپا داشته و زكات را مىدهند اجرشان نزد پروردگارشان است ،\r\n\r\n","description":"","footnote":"","page_name":" 74 ","page_number":78},
  {"content":"\r\n\r\nنه ترسى بر آنان هست و نه اندوهگين مىشوند . ( 277 ) هان ! اى كسانى كه ايمان آورده‌ايد از خدا پروا كنيد و آن زيادى مال را كه در اثر ربا بدست آمده رها كنيد ، اگر داراى ايمانيد . ( 278 ) حال اگر پروا نكنيد پس با خدا و رسول اعلان جنگ دهيد و اگر توبه كنيد اصل سرمايه‌تان حلال است ، ( و بايد بقيه را به صاحبش برگردانيد ) در اين صورت نه ظلم كرده‌ايد و نه به شما ظلمى شده است . ( 279 ) و اگر بدهكار شما در تنگى و فشار است بايد مهلتش دهيد تا هروقت داشت بدهد البته اگر صدقه و انفاق كنيد برايتان بهتر است اگر اهل عمل باشيد . ( 280 ) و بترسيد از روزى كه در آن روز ، به سوى خدا باز مىگرديد و آن‌وقت تمامى اعمالتان به شما برگردانده مىشود بدون اين‌كه به احدى ستم شود . ( 281 ) شما اى كسانى كه ايمان آورده‌ايد هرگاه به يكديگر وامى تا مدت معينى داديد آن را بنويسيد ، نويسنده‌اى در بين شما آن را به درستى بنويسد و هيچ نويسنده‌اى نبايد از آنچه خدايش آموخته دريغ كند ،\r\n\r\n","description":"","footnote":"","page_name":" 75 ","page_number":79},
  {"content":"\r\n\r\nپس حتما بنويسيد و بايد كسى كه حق به عهدهء اوست و بدهكار است ، املا كند ( نه طلبكار ) و بايد كه از خدا و پروردگارش بترسد و چيزى كم نكند و اگر بدهكار سفيه و يا ديوانه است و نمىتواند بنويسد سرپرستش به درستى و دو گواه از مردان و آشنايان به گواهى بگيريد بنويسد و اگر به دو مرد دسترسى نبود ، يك مرد و دو زن از گواهانى كه خود شما ديانت و تقوايشان را مىپسنديد اگر يكى از آن دو يادش رفت ديگرى به يادش بياورد و گواهان هروقت به گواهى دعوت شدند نبايد سرپيچى كنند و از نوشتن وام چه كوچك باشد يا بزرگ ملول و ناراحت نشويد كه اين نزد خدا درست‌تر و براى گواهى دادن استوارتر و براى ترديد نكردن شما مناسب‌تر است مگر آن‌كه معامله‌اى نقدى باشد كه ما بين خودتان انجام مىدهيد ،\r\n\r\n","description":"","footnote":"","page_name":" 76 ","page_number":80},
  {"content":"\r\n\r\nپس در ننوشتن آن حرجى بر شما نيست و چون معامله‌اى كرديد گواه گيريد و نبايد نويسنده و گواه را زيان برسانيد و اگر رسانديد ضررى به خودتان است . از خدا بترسيد ، خدا شما را تعليم مىدهد كه او به همه چيز دانا است . ( 282 ) و اگر در سفر بوديد و نويسنده‌اى نيافتيد بايد گروى گرفته شود و اگر بعضى از شما بعضى ديگر را امين شمرد ، امانت‌دار بايد امانت او را بدهد و از خدا و پرودگار خويش بترسد و زنهار ! نبايد گواهى را كتمان كنيد و با اين‌كه ديده‌ايد بگوييد : نديده‌ام ، كه هركس شهادت را كتمان كند دلش گنهكار است و خدا به آنچه مىكنيد داناست . ( 283 ) آنچه در آسمانها و آنچه در زمين است ملك خداست و شما آنچه را در دل داريد چه آشكار كنيد و چه پنهان بداريد خدا شما را با آن محاسبه مىكند ، پس هركس را بخواهد مىآمرزد و هركس را بخواهد عذاب مىكند و خدا به هرچيز تواناست . ( 284 ) پيامبر به آنچه خدا بر او نازل كرد ايمان آورده\r\n\r\n","description":"","footnote":"","page_name":" 77 ","page_number":81},
  {"content":"\r\n\r\nو مؤمنان نيز همه به خدا و فرشتگان خدا و كتب و پيامبران خدا ايمان آوردند و ( گفتند ) ما ميان هيچ‌يك از پيامبران خدا فرق نمىگذاريم ( چون يهوديان و مسيحيان بين پيامبران فرق مىگذاشتند ) آنها گفتند : ما فرمان خدا را شنيده و اطاعت كرديم . پروردگارا ! آمرزش تو را مىخواهيم و مىدانيم كه بازگشت همه به سوى توست . ( 285 ) خدا هيچ‌كس را تكليف نكند مگر به قدر توانايى او ( و روز جزا ) نيكيهاى هر شخصى به سود خود او و بديهايش نيز به زيان خود اوست . بار پروردگارا ! ما بر آنچه كه از روى فراموشى يا خطا انجام داده‌ايم مؤاخذه مكن . بار پروردگارا ! تكليف سنگين و طاقت‌فرسا را چنان كه بر گذشتگان نهادى بر ما مگذار . بار پروردگارا ! بار تكليفى فوق طاقت ما را بر دوش منه و گناه ما را ببخش و بر ما رحمت فرما تنها سلطان ما و يار و ياور ما تويى ، ما را بر ( مغلوب كردن ) گروه كافران يارى فرما . ( 286 )\r\n\r\nسورة آل عمران مدنيّة و هى مائتا اية\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 78 ","page_number":82},
  {"content":"\r\n\r\nالف - لام - ميم . ( 1 ) معبودى جز خداوند يگانه و زنده و پايدار نيست . ( 2 ) او كتاب را ( قرآن ) به حق بر تو نازل كرد درحالىكه تصديق‌كننده كتب پيشين است ( 3 ) و نيز تورات و انجيل را قبل از قرآن براى هدايت مردم فرستاده آنگاه فرقان را نازل كرد محققا كسانى كه به آيات خدا كفر ورزيدند كيفرى سخت دارند همانا خداوند توانا و صاحب انتقام است .\r\n( 4 ) محققا هيچ‌چيز در زمين و آسمان بر خدا پوشيده نيست .\r\n( 5 ) او كسى است كه شما انسانها را در رحمها به هرطور كه بخواهد صورتگرى مىكند ، معبودى بجز او نيست كه او عزيز و حكيم است . ( 6 ) و او كسى است كه كتاب را بر تو نازل كرد ، بعضى از آيات آن ، از محكمات و مرجع آيات متشابهند كه همه مىدانند و پاره‌اى متشابهند كه نياز به تفسير دارند اما آن كسانى كه در دلهايشان انحراف است تنها از آيات متشابه پيروى مىكنند تا به اين وسيله فتنه برپا كنند و به همين منظور آن آيات را به دلخواه خود تأويل مىكنند درحالىكه تأويل آن را جز خدا\r\n\r\n","description":"","footnote":"","page_name":" 79 ","page_number":83},
  {"content":"\r\n\r\nو راسخين در علم ، ( و او استيناف است نه عاطفه بنابراين معنى عام است يعنى همه كسانى كه مىگويند هرچه از جانب خداست ( به آن ايمان داريم دربر مىگيرد ) و جز خردمندان متوجه اين نكته نمىشوند ( 7 ) پروردگارا دلهاى ما را بعد از آنكه هدايت كردى منحرف مساز و از ناحيهء خود رحمتى به ما ببخش كه تنها تو بسيار بخشنده‌اى . ( 8 ) پروردگارا تو در روزى كه شكى در آمدنش نيست مردم را در يك جا جمع خواهى كرد ، آرى خدا خلف وعده نمىكند . ( 9 ) آنان كه كافر شدند بيقين بدانند كه اموال و اولادشان به هيچ‌وجه آنها را از خدا بىنياز نمىكند و ايشانند كه آتش‌افروز دوزخند . ( 10 ) ايشان عادتى مانند آل فرعون و امتهاى قبل از ايشان دارند كه آيات خدا را تكذيب كردند و خدا به جرم گناهانشان آنان را بگرفت و همانا خداوند سخت‌كيفر است . ( 11 ) به كسانى كه كافر شدند بگو ، به زودى شكست خواهيد خورد بسوى جهنم و\r\n\r\n","description":"","footnote":"","page_name":" 80 ","page_number":84},
  {"content":"\r\n\r\nمحشور مىشويد كه بد جايگاهى است . ( 12 ) شما اگر اهل عبرت بوديد در همان برخوردى كه دو طايفهء مؤمن و كافر داشتند برايتان آيتى و عبرتى بود ، يك طايفه در راه خدا مىجنگيد و طايفه ديگر كافر بود ، كفّار ، مؤمنين را دو برابر ديدند و همين باعث شكستشان شد ، خدا هركس را بخواهد يارى مىكند و در اين كار ، عبرتى است براى آگاهان . ( 13 ) ( كافران معتقد بودند كه با اموال و اولاد از خداوند بىنياز مىشوند و علت اين پندار غلط ، خودباختگى در برابر تمايلات و زيبائيهاى دنيا بود ) علاقه به شهوات از زنان و فرزندان و گنجينه‌هاى پر از طلا و نقره و اسبان نشاندار و چارپايان و مزرعه‌ها علاقه‌اى است كه به وسوسهء شيطان بيش از آن مقدار كه لازم است در دل مردم سرمىكشد بااينكه همه اينها وسيله زندگى موقت دنياست و سرانجام نيك ، نزد خداست . ( 14 ) به اين دلدادگان بگو آيا مىخواهيد شما را به بهتر از اين خبر دهم ؟ كسانى كه از خدا پروا داشته باشند نزد پروردگارشان بهشتهايى دارند كه از زير سايهء آن ، نهرها جارى است و ايشان در آن ، زندگى جاودانه و همسرانى پاك داشته و خدا از آنان خشنود و به بندگان بيناست . ( 15 ) بندگانى كه مىگويند : پروردگارا ما ايمان\r\n\r\n","description":"","footnote":"","page_name":" 81 ","page_number":85},
  {"content":"\r\n\r\nآورديم پس گناهانمان را بيامرز و از عذاب آتش ما را نگه دار . ( 16 ) بندگانى كه خويشتن‌دار و راستگو و اهل عبادت و انفاق‌گر و استغفاركنندگان در سحرگاهانند . ( 17 ) خدا خود شاهد است بر اين‌كه معبودى جز او نيست ملائكه و صاحبان علم نيز ، به يگانگى او شهادت مىدهند و او همواره به عدل قائم است ، معبودى جز او كه توانا و حكيم است نيست . ( 18 ) همانا دين نزد خدا ، تنها اسلام است و اهل كتاب در آن اختلاف نكردند مگر بعد از آنكه به حقّانيت آن يقين داشتند و خصومتى كه در بين خود ، داشتند وادار به اختلافشان كرد و كسى كه به آيات خدا كفر بورزد بايد بداند كه خدا سريع‌الحساب است . ( 19 ) حال اگر همينها بر سر دين با تو بگومگو كردند بگو من و پيروانم سراسر وجودمان را تسليم خدا كرديم و به اهل كتاب و مشركين بگو : آيا اسلام مىآوريد ؟ اگر اسلام آوردند راه سعادت خود را يافته‌اند و اگر نياوردند تو وظيفه خودت كه ابلاغ رسالت است انجام داده‌اى و خدا\r\n\r\n","description":"","footnote":"","page_name":" 82 ","page_number":86},
  {"content":"\r\n\r\nبيناى به ( اعمال ) بندگان است . ( 20 ) به كسانى كه به آيات خدا كفر مىورزند و پيامبران را به ناحق مىكشند و افرادى را كه به عدالت وادارشان مىكنند به قتل مىرسانند به عذابى دردناك بشارت ده . ( 21 ) اينان همانهايند كه اعمالشان در دنيا و آخرت حبط شده ( بعضى از گناهان مثل قتل ، تمام خوبيها را از بين مىبرند ) و هيچ ياورى ندارند . ( 22 ) مگر نديدى كسانى را ( علماى اهل كتاب را ) كه مختصر اطلاعى از كتاب آسمانى خود دارند ، چگونه مردم را به كتاب خدا فرا مىخوانند تا در بين آنان حكومت كنند اما خودشان از كتاب خدا روى گردانده و زير بار نمىروند . ( 23 ) و اين بدان جهت بود كه مىپنداشتند آتش دوزخ به آنان نمىرسد مگر چند روزى و افتراهايى كه خودشان در دين خود تراشيده بودند مغرورشان ساخت . ( 24 ) پس چه حالى خواهند داشت روزى كه هيچ شكّى در آمدنش نيست زمانى كه همهء آنان را جمع مىكنيم و هر انسانى به نتيجه آنچه كه كرده مىرسد و به احدى ستم نمىشود . ( 25 )\r\n\r\n","description":"","footnote":"","page_name":" 83 ","page_number":87},
  {"content":"\r\n\r\nبگو : ( اى پيامبر ! ) بارالها توئى كه فرمانروائى و به هركس كه بخواهى فرمانروائى مىدهى و از هركس كه بخواهى مىگيرى هركس را بخواهى عزت مىدهى و هركس را بخواهى خوار مىگردانى همه خوبيها در دست توست و تو بر هرچيز توانائى . ( بايد توجه داشت كه ملك و عزت تنها از آن خداست ولى وابستگى به غير خدا ، ذلت است ) ( 26 ) تو شب را در روز نهان مىسازى و روز را در شب فرومىبرى و زنده را از مرده و مرده را از زنده برمىانگيزى و به هركس بخواهى روزى بىحساب مىدهى . ( 27 ) مؤمنين به هيچ بهانه‌اى نبايد كفار را به دوستى خود بگيرند هركس چنين كند ديگر نزد خدا هيچ حرمتى ندارد مگر اين‌كه به خاطر تقيّه سرپرستى كفار را قبول كرده باشند و خداوند شما را از كيفر خود مىترساند همانا بازگشت همه به سوى خداست .\r\n( 28 ) بگو اگر آنچه در دلها داريد چه پنهان كنيد و چه اظهار نماييد خدا بدان آگاه است و او آنچه را كه در آسمانها و زمين است مىداند و خدا بر هرچيزى\r\n\r\n","description":"","footnote":"","page_name":" 84 ","page_number":88},
  {"content":"\r\n\r\nتواناست . ( 29 ) روزى كه هر نفسى آنچه را در دنيا كرده چه خير و چه شر در برابر خود حاضر مىبيند در آن روز ، آرزو مىكند اىكاش بين او و آنچه از بدى انجام داده فاصله‌اى دور بود خداوند شما را از كيفر خود مىترساند و در عين حال به بندگانش مهربان است . ( 30 ) بگو اگر خدا را دوست مىداريد بايد از من پيروى كنيد تا خدا هم شما را دوست بدارد و گناهانتان را بيامرزد كه خدا آمرزگار و مهربان است . ( 31 ) بگو : خدا و رسول را اطاعت كنيد اگر قبول نكردند بدانند كه خدا كافران را دوست نمىدارد . ( 32 ) به يقين خداوند آدم و نوح و آل ابراهيم و آل عمران را بر همهء مردم برترى داده است . ( 33 ) اينان نسلى هستند كه بعضى از آنها از نسل ديگر است همانا خداوند شنوا و داناست . ( 34 ) به ياد آر زمانى را كه همسر عمران گفت :\r\nپروردگارا من نذر كرده‌ام كه آنچه در رحم دارم از كارهاى دنيا آزاد شده و خدمتكار تو باشد پس از من بپذير\r\n\r\n","description":"","footnote":"","page_name":" 85 ","page_number":89},
  {"content":"\r\n\r\nكه تنها تويى شنواى دانا . ( 35 ) همين‌كه وضع حمل كرد گفت : پروردگارا من دختر زاييدم و خدا به آنچه كه او زائيده بود بهتر آگاه بود و معلوم است كه براى خدمتگزارى معبد تو ، پسر مانند دختر نيست ( زيرا از نظر جسمى و احساسات باهم تفاوت دارند ولى از نظر انسانى نه ) و من او را مريم نام نهادم و من او و نسل او را از شيطان رانده شده در پناه تو قرار دادم . ( 36 ) پس پروردگارش دختر را به بهترين وجه قبول كرد و او را به بهترين شكل پرورش داد و زكريا را كفيل او كرد كه هروقت در محراب بر او وارد مىشد روزى مخصوص نزد او مىديد و مىپرسيد : اى مريم ! اين روزى از ناحيه چه كسى برايت آورده‌اند ؟ مىگفت اين روزى از ناحيه خداست آرى خدا به هركس كه بخواهد روزى بىحساب مىدهد . ( 37 ) اينجا بود كه طمع ، زكريا را وادار كرد و دست به دعا برداشته و به پروردگار خود گفت : پروردگارا مرا از ناحيه خود ، فرزندى و نسلى پاك ببخش كه تو شنوايى . ( 38 ) درحالىكه او در محراب ، نماز مىخواند فرشتگان\r\n\r\n","description":"","footnote":"","page_name":" 86 ","page_number":90},
  {"content":"\r\n\r\nبه او خطاب كردند و گفتند : خداى تعالى تو را به يحيى مژده مىدهد فرزندى كه تصديق‌كنندهء كلمه‌اى از خداست ( يعنى عيسى ) و سيّدى است كه زن نمىگيرد و پيامبرى است از صالحان .\r\n( 39 ) زكريا گفت : چگونه مرا فرزندى خواهد شد بااينكه عمر من و همسرم به پايان رسيده و نيز زنم نازاست ، فرمود :\r\nخدا هرچه بخواهد اينچنين مىكند . ( زيرا اين كار از قضا و قدر حتمى است ) ( 40 ) ( زكريا ) گفت پروردگارا برايم علامتى قرار ده ، فرمود : علامت فرزنددار شدنت اين است كه سه روز با مردم سخن نتوانى گفت مگر به اشاره ، پروردگارت را بسيار ياد آور و صبح و شام به تسبيح بپرداز . ( 41 ) و به ياد آر زمانى را كه ملائكه گفتند : اى مريم ! بدان كه خدا تو را براى اهدافى كه دارد انتخاب و از ميان همهء زنان عالم برگزيد . ( 42 ) اى مريم ! براى پروردگارت عبادت و سجده كن و با ساير ركوع‌كنندگان ركوع كن . ( 43 ) اين از خبرهاى غيب است كه ما آن را به تو وحى مىكنيم\r\n\r\n","description":"","footnote":"","page_name":" 87 ","page_number":91},
  {"content":"\r\n\r\nو تو نزد ايشان ، نبودى هنگامى كه قلمهاى خود را مىانداختند و قرعه مىكشيدند كه كداميك سرپرست مريم شوند و بين خود بگومگو مىكردند . ( 44 ) زمانى كه فرشتگان گفتند : اى مريم ! خداى تعالى تو را بشارت مىدهد به كلمه‌اى از خودش بنام مسيح عيسى بن مريم كه در دنيا آبرومند و در آخرت از مقربين است . ( 45 ) و با مردم در گهواره و در پيرى سخن مىگويد و از صالحان است . ( 46 ) مريم گفت : پروردگارا از كجا براى من فرزندى خواهد شد بااينكه هيچ بشرى با من تماسى نگرفته است ، فرشته گفت : خدا هرچه بخواهد اينچنين مىآفريند . ( چون قدرت خداوند نامحدود است ) او وقتى چيزى را بخواهد فرمان مىدهد كه « باش » و فورا موجود مىشود ( 47 ) اى مريم ! خداى تعالى به عيسى كتاب و حكمت و تورات و انجيل تعليم مىدهد . ( 48 ) درحالىكه فرستاده‌اى است بسوى بنى اسرائيل و به اين پيام كه من بسوى شما آمدم\r\n\r\n","description":"","footnote":"","page_name":" 88 ","page_number":92},
  {"content":"\r\n\r\nبا معجزه‌اى از ناحيهء پروردگارتان و آن اين است كه از گل برايتان چيزى به شكل مرغ مىسازم سپس در آن مىدمم بلادرنگ و به اذن خدا مرغى مىشود و نيز كور مادرزاد و پيسى را شفا مىدهم و مرده را به اذن خدا زنده مىكنم و بدانچه در خانه‌هايتان ذخيره كرده‌ايد خبر مىدهم و در اين ( معجزات ) آيت و نشانه‌اى است براى شما اگر مؤمن باشيد . ( 49 ) و نيز درحالىكه تورات را تصديق دارم و آمده‌ام تا بعضى از چيزها كه بر شما حرام شده حلال كنم و با معجزه‌اى از پروردگارتان آمده‌ام . پس از خدا بترسيد و مرا فرمان بريد . ( 50 ) و بدانيد كه خدا پروردگار من و شماست پس او را بپرستيد كه اين است راه راست .\r\n( 51 ) پس همين‌كه عيسى از آنان احساس كفر كرد گفت : چه كسانى ياوران من در راه خدا مىشوند ؟ حواريون گفتند ماييم ياوران خدا ما به خدا ايمان آورده‌ايم و گواه باش\r\n\r\n","description":"","footnote":"","page_name":" 89 ","page_number":93},
  {"content":"\r\n\r\nكه ما تسليم او هستيم . ( 52 ) پروردگارا ! ما بدانچه نازل كرده‌اى ايمان داريم و رسول را پيروى كرديم پس ما را در زمرهء گواهان بنويس . ( 53 ) و بنى اسرائيل ( عليه عيسى ) مكر و توطئه كردند خدا هم نيرنگ كرد و خدا از بهترين نيرنگ‌كاران است . ( 54 ) و به ياد آر ، آن زمان را كه خداى تعالى گفت : اى عيسى من تو را به سوى خود بالا مىبرم و تو را از ( آلايش ) كسانى كه كافر شدند پاك مىسازم و پيروانت را بر كسانى كه كافر شدند تا قيامت برترى مىدهم آنگاه بازگشتتان به سوى من است و من بين شما در آنچه اختلاف مىكنيد داورى خواهم كرد . ( 55 ) اما كسانى كه كافر شدند به عذابى شديد در دنيا و آخرت شكنجه مىكنم و هيچ ياورى نخواهند داشت . ( 56 ) و اما كسانى كه ايمان آورده و كارهاى نيكو كردند خداى تعالى پاداششان را بطور كامل مىدهد و خدا ستمگران را دوست نمىدارد . ( 57 ) اين مقدار از آيات\r\n\r\n","description":"","footnote":"","page_name":" 90 ","page_number":94},
  {"content":"\r\n\r\nو قرآن حكمت‌آميز برايت مىخوانيم . ( 58 ) به يقين مثل عيسى نزد خدا مانند آدم است كه او را از خاك آفريد ( و پدرى نداشت ) . سپس به او فرمان داد « باش » و او موجود شد . ( 59 ) تمام حق از ناحيهء پروردگار توست پس زنهار از ترديدكنندگان مباش .\r\n( 60 ) پس هركس با تو دربارهء بندگى و رسالت عيسى ( ع ) مجادله كرد بعد از علمى كه از مطلب يافتى به ايشان بگو :\r\nبياييد ( باهم مباهله كنيم ) ما فرزندان خود و شما فرزندان خود را ، ما زنان خود را و شما زنان خود را ، ما نفس خود را و شما نفس خود را بخوانيم و سپس دورى از رحمت خدا را ، براى دروغگويان درخواست كنيم . ( 61 ) پس هركس با تو درباره عيسى به جدل و بحث بپردازد بعد از آنكه آگاهى يافتى ، بگو داستان صحيح از مسيح همين است و هيچ معبودى جز خدا نيست و تنها اوست عزيز و حكيم . ( 62 ) حال اگر با دعوت به مباهله باز هم تسليم نشدند بدانيد كه خدا به احوال مسلمين داناست . ( 63 ) بگو اى اهل كتاب ! بياييد بسوى كلمه‌اى كه تمسّك به آن بر ما و شما لازم است ( نقطه مشترك يكديگر ) و آن اين است كه جز خدا را نپرستيم\r\n\r\n","description":"","footnote":"","page_name":" 91 ","page_number":95},
  {"content":"\r\n\r\nو چيزى را شريك او نگيريم و يكديگر را بجاى خداى خود نگيريم اگر نپذيرفتند بگوييد شاهد باشيد كه ما مسلمانيم . ( 64 ) هان اى اهل كتاب چرا دربارهء ابراهيم بگومگو مىكنيد ؟ اين مىگويد يهودى و آن مىگويد نصارا بود بااينكه تورات و انجيل نازل نشد مگر بعد از ابراهيم آيا باز هم نمىانديشيد ؟ ( 65 ) هان اى اهل كتاب شما همانها هستيد كه نسبت به آنچه آگاهى داشتيد گفتگو كرديد پس چرا در موردى كه علم نداريد بحث مىكنيد ؟ بااينكه خدا مىداند و شما نمىدانيد . ( 66 ) ابراهيم نه يهودى بود ( كه يهوديان مدعى بودند ) و نه نصرانى ( كه نصارى مدعى آن بودند ) بلكه براساس فطرت ، مسلمان و تسليم خداوند بود و از مشركين نبود . ( 67 ) محقّقا نزديكترين مردم به ابراهيم كسانى هستند كه از او پيروى كردند و كسانى كه از او پيروى كردند اهل ايمانند و خداوند ولى و دوستدار مؤمنين است . ( 68 ) طايفه‌اى از اهل كتاب دوست دارند\r\n\r\n","description":"","footnote":"","page_name":" 92 ","page_number":96},
  {"content":"\r\n\r\nشما را گمراه كنند ولى جز خود ، گمراه نمىكنند اما نمىدانند . ( 69 ) هان اى اهل كتاب چرا به آيات خدا كفر مىورزيد با اينكه شاهد بر نبوّت محمّد خود شماييد .\r\n( 70 ) اى اهل كتاب چرا حق را به باطل مشتبه مىسازيد ( حق را به چهره باطل جلوه مىدهيد ) و حق را كتمان مىكنيد با اينكه شما از هر ملّتى ديگر بهتر مىدانيد ؟ ( 71 ) و طايفه‌اى از اهل كتاب به طايفه‌اى ديگر گفتند : به آنچه اول روز نازل شده ايمان آوريد و بدانچه آخر روز نازل گشته كفر بورزيد تا به اين وسيله مسلمانان ، از اسلام برگردند . ( 72 ) و جز به كسى كه از آيين شما پيروى مىكند اعتماد مكنيد بگو : هدايت تنها هدايت خداست و مبادا به كسى نظير آنچه به شما داده شده داده شود يا در پيشگاه خدايتان با شما بحث كنند و نيز بگو : فضل و برترى به دست خداست به هركس بخواهد ( شايسته بداند ) مىدهد ( هيچكس مستحق و طلبكار خداوند نيست ، پس تمامى نعمتهاى مادى و معنوى الهى فضل خداوند است ) همانا خداوند داراى فضلى وسيع و آگاه است . ( 73 ) او هركس را بخواهد مشمول رحمت خود مىكند و خدا\r\n\r\n","description":"","footnote":"","page_name":" 93 ","page_number":97},
  {"content":"\r\n\r\nداراى برترى بزرگى است . ( 74 ) و بعضى از اهل كتاب كسانيند كه اگر در قنطارى ( دينارى ) امينش كنى آن را به تو برمىگرداند و بعضى از آنان كسانيند كه اگر دينارى به او امانت دهى به تو برنمىگرداند مگر آنكه بالاى سرش بايستى و اينان همان يهوديانند كه از راه غرور معتقد شده‌اند به اينكه هيچ ملتى حق ندارد به آنان اعتراضى كند و بر خدا دروغها مىبندند با اينكه دروغ بودن آنها را مىدانند . ( 75 ) آرى كسى كه به عهد خود وفا كند و از خدا پروا نمايد خداى تعالى پرواكنندگان را دوست مىدارد . ( 76 ) كسانى كه پيمان با خدا و سوگندهاى خود را با متاع ناچيز دنيا مبادله مىكنند به يقين در آخرت بهره‌اى ندارند و خدا در قيامت با آنان سخن نمىگويد و به نظر رحمت نمىنگرد و پاكشان ننموده و در عوض عذابى دردناك دارند . ( 77 ) و به يقين بعضى از اهل كتاب هستند كه ساخته‌هاى خود را با لحن كتاب خدا مىخوانند تا شما خيال كنيد\r\n\r\n","description":"","footnote":"","page_name":" 94 ","page_number":98},
  {"content":"\r\n\r\nاين نيز جزء كتاب خداست بااينكه جزء كتاب نيست بلكه خودشان آنها را جعل كرده و مىگويند از ناحيهء خداست و بر خدا دروغ مىبندند بااينكه خودشان مىدانند دروغ است .\r\n( 78 ) هيچ بشرى را نسزد كه خداى تعالى كتاب و حكم و نبوّتش داده باشد آنگاه به مردم بگويد بجاى خدا مرا بپرستيد و ليكن چنين كسى اين را مىگويد كه اى مردم بخاطر اين‌كه كتاب آسمانى را تعليم مىدهيد درس بگيريد كه ربّانى باشيد كه جز خدا به ياد هيچ‌كس ديگر نباشيد . ( 79 ) و او هرگز به شما دستور نمىدهد كه فرشتگان و انبيا را خدايان خود بگيريد مگر ممكن است بعد از آنكه مسلمان شديد شما را به كفر دستور دهد . ( 80 ) به ياد آر زمانى را كه خداى تعالى از انبيا پيمان گرفت كه هر زمان به شما كتاب و حكمت دادم و سپس رسولى آمد كه تصديق‌كننده دين شما بود بايد به او ايمان آوريد و او را يارى كنيد . خداى تعالى فرمود آيا اقرار كرديد و پيمان مرا بر اين معنا گرفتيد ؟\r\n\r\n","description":"","footnote":"","page_name":" 95 ","page_number":99},
  {"content":"\r\n\r\nگفتند آرى اقرار كرديم . فرمود پس شاهد باشيد من نيز با شما از گواهانم . ( 81 ) پس بعد از اين ، هركس رو برگرداند بجز فسق ، انگيزه‌اى ندارد و فاسقان همينهايند . ( 82 ) آيا اين فاسقان غير دين خدا را مىطلبند بااينكه تمامى ساكنان آسمانها و زمين چه به ميل و چه با كراهت همه تسليم اويند و همه بسوى او بازمىگردند ؟ ( 83 ) بگو ما به خدا و آنچه بر ما نازل كرده و آنچه بر ابراهيم و اسماعيل و اسحاق و يعقوب و اسباط ( فرزندان ) نازل كرده و آنچه براى موسى و عيسى و انبياى بعد از وى از ناحيه پروردگارشان آمده يك جا ايمان داريم و بين احدى از آنان فرق نمىگذاريم و ما تسليم او هستيم . ( 84 ) و هركس بخواهد غير از اسلام را به عنوان دين بپذيرد از او قبول نمىشود و او در آخرت از زيانكاران است . ( 85 ) چگونه خداى تعالى قومى را كه بعد از ايمان آوردن و شهادت دادنشان به اينكه\r\n\r\n","description":"","footnote":"","page_name":" 96 ","page_number":100},
  {"content":"\r\n\r\nرسول حق است و بعد از ديدن معجزات و آيات روشن ، كافر شدند هدايت مىكند ؟ نه ، خداى تعالى مردم ستمگر را هدايت نمىكند . ( 86 ) كيفر ايشان اين است كه لعنت خدا و ملائكه و همهء مردم شامل حالشان باد .\r\n( چنين لعنتى مخصوص كسانى است كه همه آيات الهى را كتمان كردند ) ( 87 ) و جاودانه در اين دورى از رحمت خدا بمانند و عذاب را از آنها تخفيف نمىدهد و مهلت هم داده نشوند . ( 88 ) مگر كسانى كه بعد از ارتكاب چنين كفرى توبه نموده و مافات را جبران و اصلاح كنند كه خداى تعالى آفريدگار مهربان است . ( 89 ) محققا كسانى كه بعد از ايمان آوردن ، كافر شدند و سپس كفر مجدّد خود را پيش از كفر نخستين ، قرار دهند توبه‌شان قبول نمىشود و اينان همان گمراهانند . ( كه پس از روشن شدن حتى باز كافر مىميرند ) ( 90 ) محققا كسانى كه كافر شدند و با حال كفر ، از دنيا رفتند از احدى از آنان ، رشوه قبول نمىشود هرچند فرضا به فراخناى زمين طلا داشته باشند و آن را به عوض كفر خود ، بدهند و براى ايشان عذابى است دردناك و ياورانى نخواهند داشت . ( 91 ) شما هرگز\r\n\r\n","description":"","footnote":"","page_name":" 97 ","page_number":101},
  {"content":"\r\n\r\nبه نيكوكارى نمىرسيد مگر آنكه از آنچه دوست داريد انفاق كنيد ، و هرچه را انفاق كنيد ، خداى تعالى به آن ، داناست . ( 92 ) همهء طعامها براى بنى اسرائيل حلال بود ، مگر آنچه را كه خود اسرائيل از پيش ( قبل از نزول تورات ) بر خود حرام كرده بود ، بگو اگر راست مىگوييد و گفتهء مرا قبول نداريد تورات را ، بياوريد و بخوانيد . ( 93 ) پس هركس بعد از اين ، بر خدا دروغ بندد از ستمگران است . ( 94 ) بگو خداى تعالى راست گفته پس تنها ملّت و كيش ابراهيم را پيروى كنيد كه كيش او ، مطابق فطرت است و او از مشركين نبود . ( 95 ) اولين خانهء عبادتى كه براى مردم بنا نهاده شد خانه‌اى است كه در مكّه واقع است خانه‌اى پربركت كه مايهء هدايت همهء جهانيان است . ( 96 ) در آن خانه ، آياتى روشن و مقام ابراهيم است و هركس داخل آن شود ، ايمن است و بر هركس كه مستطيع باشد ، ( توان مالى و جسمى داشته باشد ) زيارت آن خانه\r\n\r\n","description":"","footnote":"","page_name":" 98 ","page_number":102},
  {"content":"\r\n\r\nبر او واجب است و هركس به اين حكم خدا كفر بورزد ، خدا از همهء عالم بىنياز است . ( 97 ) بگو اى اهل كتاب ! چرا به آيات خدا كفر مىورزيد ؟\r\nبااينكه خداى تعالى بر آنچه مىكنيد ناظر و شاهد است . ( 98 ) بگو اى اهل كتاب ! چرا كسى را كه ايمان آورده ، از راه خدا جلوگيرى مىكنيد و آن راه كج را مىخواهيد ؟ با اينكه خود شما شاهد بر حقّانيت آنيد و خدا به هيچ وجه ، از آنچه مىكنيد غافل نيست . ( 99 ) اى كسانى كه ايمان آورده‌ايد ، شما اگر از طايفه‌اى از اهل كتاب اطاعت كنيد شما را بعد از آنكه ايمان آورديد ، از دينتان برمىگردانند ( و مثل خودشان ) كافر مىسازند . ( 100 ) و چگونه كفر مىورزيد با اينكه آيات خدا بر شما تلاوت مىشود و فرستادهء او در بين شماست ؟ و هركس خود را به خدا بسپارد بسوى راه راست هدايت مىشود .\r\n( 101 ) اى كسانى كه ايمان آورده‌ايد از خدا آنطور كه شايسته اوست ، پروا كنيد و زنهار ،\r\n\r\n","description":"","footnote":"","page_name":" 99 ","page_number":103},
  {"content":"\r\n\r\nجز مسلمان نميريد . ( 102 ) و همگى به ريسمان الهى چنگ بزنيد ( به قرآن و پيامبر او ) و پراكنده نشويد و نعمت خدا را بر خود ، به ياد آوريد كه با يكديگر دشمن بوديد و او بين دلهايتان الفت برقرار كرد و برادر شديد و درحالىكه بر لبهء پرتگاه آتش ( دوزخ يا جنگ ) بوديد ، او شما را از آن پرتگاه ، نجات داد .\r\nخداى تعالى اينچنين آيات خود را ، برايتان بيان مىكند تا شايد راه پيدا كنيد . ( 103 ) بايد از ميان شما ، طايفه‌اى باشند كه مردم را بسوى خير دعوت نموده امر به معروف و نهى از منكر كنند و اين طايفه همانا از رستگارانند .\r\n( 104 ) و شما مانند اهل كتاب نباشيد كه بعد از آنكه آيات روشن بسويشان آمد ، اختلاف كردند و دسته دسته شدند و براى آنان عذابى عظيم خواهد بود . ( 105 ) روزى كه چهره‌هايى سفيد و چهره‌هايى سياه است و به آنهايى كه رويشان سياه مىشود ، گفته مىشود ،\r\n\r\n","description":"","footnote":"","page_name":" 100 ","page_number":104},
  {"content":"\r\n\r\nآيا شما نبوديد كه بعد از ايمانتان ، كافر شديد ؟ پس حالا عذاب را بخاطر كفرى كه انتخاب كرديد بچشيد . ( روزى كه ظاهر جلوه‌گاه باطن است و سفيدرويان پيروزمندان و سياه‌چهرگان رفوزه شدگانند كه در قيامت ظاهر مىشوند ) ( 106 ) و اما آنها كه رويشان سفيد است ، در رحمت خدا قرار دارند و در آن جاودانند . ( 107 ) اينها آيات خداست كه ما آن را ، به حق بر تو مىخوانيم و خدا هيچ اراده ستمى را براى جهانيان ندارد . ( 108 ) و آنچه در آسمانها و زمين است ملك خداست و همهء امور بسوى او بازمىگردد . ( 109 ) شما گروه مسلمانان بهترين امت براى مردم بوديد ( بخاطر آنكه دو فريضه مهم دينى ميان شماست ) يكى امر به معروف و ديگرى نهى از منكر و ( شما ) به خدا ايمان داريد و اگر اهل كتاب هم ايمان مىآوردند ، برايشان بهتر بود ليكن بعضى از آنان مؤمن و بيشترشان فاسقند . ( 110 ) جز دردسر ، زيانى به شما وارد نمىآورند و اگر به جنگ با شما برخيزند ، آنچنان مىگريزند كه پشت سر خود را نمىنگرند و پس از آن هم ، يارى نخواهند شد . ( 111 )\r\n\r\n","description":"","footnote":"","page_name":" 101 ","page_number":105},
  {"content":"\r\n\r\nبر آنان هرجا كه ديده شوند ذلّت نوشته شده ( يهوديان هميشه در برابر مؤمنين ذليل‌اند و يكى از آثار آن جزيه است ) مگر اين‌كه به ريسمان الهى يا مردمى چنگ بزنند ايشان به خشم الهى گرفتار شدند و خوارى و مسكنت بر آنان حتمى شده و اين بدان جهت است كه همواره به آيات خدا كفر مىورزيدند و پيامبران را به ناحق مىكشتند و منشاء اين كفر و جنايتشان معصيتهايشان بود و آنها مردمى تجاوزگر بودند . ( 112 ) اهل كتاب همه يكسان نبودند طايفه‌اى شب زنده‌دار كه آيات خدا در لحظه‌هاى شب مىخوانند و به سجده مىروند . ( 113 ) آنها به خدا و روز قيامت ايمان داشته و امر به معروف و نهى از منكر ، مىكنند و در كارهاى خير شتاب مىورزند و ايشان از شايستگانند . ( 114 ) و هر كار خيرى كه انجام مىدهند هرگز ناسپاسى ندارند همانا خداوند به حال پرهيزكاران داناست . ( 115 ) محققا كسانى كه كافر شدند نه اموالشان به\r\n\r\n","description":"","footnote":"","page_name":" 102 ","page_number":106},
  {"content":"\r\n\r\nدردشان مىخورد و نه اولادشان از خدا بىنيازشان مىسازد و آنان اهل آتش و هم در آن ، جاودانند . ( 116 ) مثل آنچه در اين زندگى دنيا خرج مىكنند مانند بادى است كه در آن سرمايى شديد باشد و به زراعت مردمى كه بر خود ستم كردند برسد و آن را نابود سازد همانطور كه خدا به آن مردم ، ستم نكرده به اينان نيز ستم ننموده است بلكه خودشان به خويش ستم كرده‌اند . ( 117 ) اى كسانى كه ايمان آورده‌ايد دوست و محرم رازى از غير خود ، مگيريد كه غير شما لحظه‌اى از رساندن شر به شما نمىآسايند آنها دوست مىدارند شما را به ستوه آورند ، دشمنى درونى و باطنيشان با شما از لابلاى كلماتشان پيداست و آنچه در دل دارند بسى خطرناك‌تر از آن است . اگر بينديشيد ما نشانه‌هائى را برايتان بيان كرديم .\r\n( 118 ) هان ! شما همانهاييد كه اين كفّار را دوست مىداريد بااينكه آنان شما را دوست نمىدارند . شما به همهء كتاب ايمان داريد ولى وقتى آنان به شما برمىخورند مىگويند ايمان آورديم و چون به خلوت مىروند\r\n\r\n","description":"","footnote":"","page_name":" 103 ","page_number":107},
  {"content":"\r\n\r\nسر انگشت خود را از شدّت كينه‌اى كه با شما دارند گاز مىگيرند . بگو از خشم خود بميريد كه خدا به آنچه در درون دلهاست داناست . ( 119 ) اگر به شما خيرى برسد آنها ناراحت مىشوند و اگر مصيبتى برسد خوشحال مىگردند و شما اگر شكيبا باشيد و از خدا بترسيد مكر آنها ، هيچ زيانى به شما نمىزند ، همانا خداوند به آنچه مىكنيد مسلط است . ( 120 ) اى پيامبر ! به ياد آر سحرگاهى را كه از خانهء خود به جهت صف‌آرايى مؤمنان براى جنگ احد بيرون شدى و خدا به همه گفتار و كردار تو شنوا و داناست . ( 121 ) و آنگاه كه دو طايفه از شما بد دل و ترسناك و در انديشهء فرار از جنگ بودند و خدا يار آنها بود آنان را دلدارى نمود و بايد اهل ايمان هميشه به خدا توكّل كنند . ( 122 ) و به حقيقت ، خداوند شما را در جنگ بدر يارى كرد ( و بر دشمن پيروز شديد ) با آن‌كه شما از هر جهت در مقابل دشمن ضعيف بوديد . پس راه خداپرستى و تقوا پيش گيريد شايد كه شكر نعمتهاى او را به‌جاى آوريد . ( 123 ) ( اى پيامبر ! ) به ياد آر آن هنگامى را كه به مؤمنين گفتى : آيا خداوند به شما مدد و كمك نفرمود كه سه هزار\r\n\r\n","description":"","footnote":"","page_name":" 104 ","page_number":108},
  {"content":"\r\n\r\nفرشته را به يارى شما فرستاد ؟ ( 124 ) بلى اگر شما ( در جنگ بدر ) صبر و مقاومت در جهاد پيشه كنيد و پيوسته پرهيزكار باشيد و چون كافران بر سر شما شتابان و خشمگين بيايند خداوند براى يارى شما پنج هزار فرشته را با پرچمى كه نشان مخصوص سپاه اسلام است به كمك شما مىفرستد . ( 125 ) و خدا آن فرشتگان را نفرستاد ، مگر براى اين‌كه به شما مژدهء فتح دهند و دل شما را به يارى خداوند مطمئن كنند و فتح و پيروزى نصيب شما نگشت مگر از جانب خداوند تواناى دانا . ( 126 ) تا گروهى از كافران را هلاك گرداند يا ذليل و خوار كند كه از هدف خود ( كه از ميان بردن اسلام و مسلمين است ) نااميد بازگردند . ( 127 ) اى پيامبر ( خدا تام‌الاختيار است ) به دست تو كارى نيست اگر بخواهد به لطف خود ، از آن كافران درگذرد و اگر بخواهد به جرم آن‌كه مردمى ستمگرند ، آنها را كيفر دهد . ( 128 ) هرچه در آسمانها و زمين است همه ملك خداست هركس را كه خدا بخواهد و صلاح بداند مىبخشد و هركس را كه بخواهد كيفر مىكند ، همانا خداوند آمرزنده و مهربان است . ( 129 ) اى كسانى كه به دين اسلام گرويده‌ايد ربا مخوريد كه دائم سود بر سرمايه بيافزاييد تا چند برابر شود و از خدا بترسيد و اين عمل زشت را ترك كنيد ، شايد\r\n\r\n","description":"","footnote":"","page_name":" 105 ","page_number":109},
  {"content":"\r\n\r\nپيروز شويد . ( 130 ) و از آتش عذابى كه براى كيفر كافران افروخته‌اند بپرهيزيد .\r\n( 131 ) از حكم خدا و رسول او فرمان بريد شايد كه مشمول رحمت و لطف خدا شويد . ( 132 ) بشتابيد به سوى آمرزش پروردگار خود و به سوى بهشتى كه پهناى آن همهء آسمانها و زمين را فرا گرفته و مهيّا براى پرهيزكاران است . ( 133 ) آنهايى كه از مال خود به فقرا در حال وسعت و تنگدستى انفاق كنند و خشم و غضب فرو نشانند و از بدى مردم درگذرند ( چنين مردمى نيكوكارند ) و خدا دوستدار نيكوكاران است . ( 134 ) آنها كسانيند كه هرگاه كار ناشايسته از ايشان سر زند يا به خود ستمى كنند خدا را به ياد آورند و از گناه خود به درگاه خدا توبه كنند ( و مىدانند ) كه هيچ‌كس جز خدا نمىتواند گناه مردم را بيامرزد و آنها هستند كه اصرار در كار زشت نكنند چون به زشتى معصيت آگاهند . ( 135 ) آنها كسانيند كه پاداش عملشان آمرزش پروردگار است آنها بطور دائم در باغهايى كه از زير درختانش ، نهرها جارى است خوش خواهند بود و چه نيكو است پاداش\r\n\r\n","description":"","footnote":"","page_name":" 106 ","page_number":110},
  {"content":"\r\n\r\nنيكوكاران . ( 136 ) پيش از شما ملتهائى بودند و رفتند پس در اطراف زمين گردش كنيد و ببينيد كه آنان كه وعده‌هاى خدا را تكذيب كردند چگونه هلاك شدند . ( 137 ) اين ( كتاب خدا ) حجّت و بيانى است براى عموم مردم و راهنما و پندى براى پرهيزكاران . ( 138 ) شما اگر مؤمنيد ( در كار دين خود ) نه سستى كنيد و نه اندوهى به خود راه دهيد چون شما بلندمرتبه‌ترين ملل دنيائيد ( 139 ) اگر به شما ( در جنگ احد ) آسيبى رسيد به دشمنان شما نيز ( در بدر ) شكست و آسيب سخت رسيد ، اين روزگار را ، به اختلاف احوال ( گاهى پيروزى و گاه شكست ) ميان مردم مىگردانيم تا ايمان مومنين ظاهر گردد و خداوند از شما گواهانى بر اعمال ديگران مىگيرد همانا خداوند ستمكاران را دوست نمىدارد . ( 140 ) و تا آن‌كه اهل ايمان را ، از هر عيب و نقص پاك و كامل كند و كافران را به كيفر ستمكارى محو و نابود گرداند . ( 141 ) گمان مىكنيد به بهشت داخل خواهيد شد بدون آن‌كه خداوند از شما امتحان گيرد و آنان كه از شما در راه دين جهاد كرده و پايدارى نموده‌اند مقامشان را بر جهانيان معلوم گرداند . ( 142 ) شما همان كسانيد كه پيش از آن‌كه دستور جهاد ، براى مسلمين بيايد با كمال شوق\r\n\r\n","description":"","footnote":"","page_name":" 107 ","page_number":111},
  {"content":"\r\n\r\nآرزوى جهاد و كشته شدن در راه دين مىكرديد پس چگونه امروز كه به جهاد ماءمور شده‌ايد ؟ سخت از مرگ نگران مىشويد . ( 143 ) و محمّد ( ص ) نيست مگر پيامبرى از طرف خدا كه پيش از او نيز پيامبرانى بودند و درگذشتند اگر او نيز به مرگ يا شهادت درگذشت ، باز شما بدين جاهليت خود رجوع خواهيد كرد ؟ پس هركس مرتد شود و از آئين الهى بازگردد به‌هيچ‌وجه ضررى به خدا نخواهد زد و به زودى خداوند پاداش مؤمنين شكرگزار را خواهد داد . ( 144 ) هيچ‌كس جز به فرمان خدا نخواهد مرد كه اجل هركس در لوح محفوظ ثبت است و هركس براى يافتن متاع دنيا ، كوشش كند از دنيا بهره‌مندش كنيم و هركه براى ثواب آخرت سعى نمايد از نعمت آخرت ، برخوردارش سازيم و البتّه خداوند سپاسگزاران را جزاى نيك خواهد داد . ( 145 ) چه بسيار رخ داده كه جمعيت زيادى از پيروان پيامبرى در جنگ كشته شده و بااين‌حال اهل ايمان با سختيهايى كه در راه خدا به آنها رسيده مقاومت كردند و هرگز بيمناك و زبون نشدند و در برابر دشمن سر فرود نياوردند و بردبارى را پيشه خود ساختند همانا خداوند شكيبايان را دوست مىدارد . ( 146 ) آنها در هيچ سختى جز به خدا پناهنده نشده و جز اين نمىگفتند كه بار پروردگارا به كرم خود ، از گناه و ستمى كه ما\r\n\r\n","description":"","footnote":"","page_name":" 108 ","page_number":112},
  {"content":"\r\n\r\nدربارهء خود كرده‌ايم درگذر و ما را ثابت‌قدم بدار و بر محو كافران پيروزمان گردان .\r\n( 147 ) پس خداوند فتح و پيروزى در دنيا و ثواب در آخرت نصيبشان گردانيد همانا خداوند نيكوكاران را دوست مىدارد . ( 148 ) اى اهل ايمان ! اگر از كافران پيروى كنيد باز شما را از دين اسلام به كفر برمىگردانند آنگاه شما هم از زيانكاران خواهيد شد . ( 149 ) ( اى مسلمين ) از كافران يارى مجوييد كه خداوند ياور شماست و او از بهترين يارىكنندگان است . ( 150 ) به زودى در دل كافران بخاطر شركشان نسبت به خداوند رعب و وحشت قرار مىدهيم شركى كه هيچ دليلى براى آن نداشتند و منزلگاه آنها آتش دوزخ است و سراى ستمكاران بسيار بد منزلگاهى است . ( 151 ) و به حقيقت ، راستى و صدق وعدهء خدا را دريافتيد كه پيروز شديد و به فرمان خدا كافران را به خاك هلاكت افكنديد و هميشه بر دشمن پيروز بوديد تا وقتى كه در كار جنگ ( احد ) سستى كرده و اختلاف برانگيختيد برخى براى دنيا و برخى براى آخرت مىكوشيديد و سپس اين عمل ،\r\n\r\n","description":"","footnote":"","page_name":" 109 ","page_number":113},
  {"content":"\r\n\r\nشما را از پيشرفت و غلبه بازداشت تا شما را اين عمل ، بيازمايد و خدا از تقصير شما ( كه نافرمانى از پيامبر خود كرديد ) درگذشت همانا خداوند با اهل ايمان ، صاحب رحمت است .\r\n( 152 ) به ياد آوريد هنگامى كه چنان وحشت‌زده مىگريختيد كه توجه به احدى نداشتيد تا آنجا كه پيامبر هم كه شما را به يارى ديگران مىخواند توجّه نكرديد تا به پاداش اين بىثباتى ، غمى بر غم شما افزود تا از اين پس ، براى از دست رفتن يا به دست آوردن چيزى اندوهناك نشويد و خدا به هرچه كنيد آگاه خواهد بود .\r\n( 153 ) پس از آن غم ، خداوند شما را ايمنى بخشيد كه خواب ، گروهى از شما را فرا گرفت و گروهى كه وعدهء ياورى خداوند را كه از روى نادانى راست نمىپنداشتند هنوز در غم جان خود بودند و از روى انكار مىگفتند آيا ممكن است براى ما قدرت و فرمانى باشد ؟ بگو : اى پيامبر ! تنها خداست كه بر عالم هستى فرمانرواست ( منافقان سست ايمان كه از ترس مؤمنان ) خيالات باطل خود را با تو اظهار نمىدارند با خود مىگويند اگر كار ما به وحى خدا و آيين حق بود\r\n\r\n","description":"","footnote":"","page_name":" 110 ","page_number":114},
  {"content":"\r\n\r\nشكست نمىخورديم و گروهى در اينجا كشته نمىشديم ، بگو : اى پيامبر ! اگر در خانه‌هاى خود هم بوديد باز آن‌كه سرنوشت آنها در قضاى الهى كشته شدن است از خانه به قتلگاه با پاى خود بيرون مىآمدند تا خدا در آنچه كه در دلهاى شماست ، بيازمايد و آنچه را كه در دل داريد ، پاك گرداند همانا خداوند از راز درونها آگاه است . ( 154 ) همانا آنان كه از شما در جنگ ( احد ) در روز برخورد سپاهيان به جنگ پشت كردند و شكست خوردند شيطان آنها را به سبب نافرمانى و بدكرداريشان به لغزش افكند و خدا از آنها درگذشت كه خدا آمرزنده و بردبار است .\r\n( 155 ) اى گرويدگان به دين اسلام ، شما بمانند آنان كه راه كفر و نفاق پيمودند نباشيد كه گفتند اگر برادران و خويشان ما به سفر نمىرفتند ! و يا به جنگ حاضر نمىشدند به چنگ مرگ نمىافتادند ، اين آرزوهاى باطل را خدا حسرت دلهاى آنان خواهد كرد و خدا است كه زنده مىگرداند و مىميراند همانا خداوند به هرچه كنيد\r\n\r\n","description":"","footnote":"","page_name":" 111 ","page_number":115},
  {"content":"\r\n\r\nآگاه است . ( 156 ) اگر در راه خدا كشته شويد يا بميريد ، در آن جهان به آمرزش و رحمت خدا نايل شويد ، و آن بهتر از هرچيزى است كه در حيات و زندگى دنيا براى خود فراهم آوريد . ( 157 ) اگر در راه خدا بميريد يا كشته شويد ( اندوهگين مباشيد ) چون به سوى خدا محشور خواهيد شد . ( 158 ) رحمت خدا تو را با خلق ، مهربان و خوش‌خوى گردانيد و اگر تندخو و سخت‌دل بودى مردم از اطرافت پراكنده مىشدند پس چون امّت به نادانى به تو بد كنند از آنان درگذر و براى دلجوئى آنان طلب آمرزش كن و در كار جنگ با آنها مشورت كن و وقتى آنچه را كه خود تصميم گرفتى با توكّل به خدا انجام ده كه خدا آنان را كه بر او اعتماد كنند دوست دارد و يارى مىكند .\r\n( 159 ) اگر خدا شما را يارى كند محال است كسى بر شما پيروز شود و اگر به خوارى واگذارد آن كيست كه بتواند بعد از آن ، شما را يارى كند و اهل ايمان ، تنها به خدا بايد تكيه كنند .\r\n( 160 ) و البتّه هيچ پيامبرى خيانت نخواهد كرد و هركس خيانت كند روز قيامت ، به كيفر آن خواهد رسيد و بطور كلّى هركس هر عمل نيك و بد در دنيا بجا آورد ، در قيامت تمام و كامل به جزاى آن مىرسد و به هيچ‌كس ستمى نخواهد شد . ( 161 )\r\n\r\n","description":"","footnote":"","page_name":" 112 ","page_number":116},
  {"content":"\r\n\r\nآيا كسى كه با ايمان در راه رضاى خدا قدم بردارد مانند كسى است كه با كفر ، راه غضب خدا پيمايد ؟\r\nمنزلگاه او جهنّم است و بسيار بد جايگاهى است . ( 162 ) مؤمن و كافر نزد خدا داراى درجاتى گوناگون‌اند و خداوند به هرچه مىكنند آگاه است . ( 163 ) خدا بر اهل ايمان منّت گذاشت كه رسولى از خودشان ، در ميان آنان برانگيخت كه بر آنها آيات خدا را ، تلاوت كند و نفوسشان را از هر نقص و آلايشى پاك گرداند و به آنها احكام شريعت و حقايق حكمت را بياموزد هرچند قبلا در گمراهى آشكار بودند . ( 164 ) آيا هرگاه به شما مصيبتى رسد ( در جنگ احد ) در صورتى كه دو برابر آن آسيب به دشمنان رسيد ( در جنگ بدر ) باز از روى تعجّب گوييد چرا به ما كه اهل ايمانيم رنج مىرسد ؟ بگو : اى پيامبر ! اين مصيبت را از دست خود كشيديد كه نافرمانى كرديد ، نه آن‌كه خدا قادر بر يارى شما نبود كه خداوند بر هرچيزى تواناست . ( 165 ) آنچه در روز احد هنگام مقابلهء دو صف كارزار ، به شما رسيد به قضا و مشيّت او بود تا آنكه اهل ايمان را بيازمايد تا آنان كه ثابت‌قدم در ايمانند معلوم شود . ( 166 ) و نيز تا معلوم شود حال آنهايى كه در دين نفاق و دورويى كردند و به آنها گفته شد بياييد در راه خدا جهاد و يا دفاع كنيد ،\r\n\r\n","description":"","footnote":"","page_name":" 113 ","page_number":117},
  {"content":"\r\n\r\nعذر آوردند كه اگر ما به فنون جنگى دانا بوديم از شما پيروى نموده و به كارزار مىآمديم ، اينان با آنكه دعوى مسلمانى دارند به كفر نزديكترند تا به ايمان ، با زبان چيزى را اظهار مىكنند كه در دل خلاف آن را پنهان داشته‌اند و خدا بر آنچه پنهان مىدارند آگاهتر از خود آنها است . ( 167 ) آن كسانى كه در جنگ ، با سپاه اسلام ، همراهى نكرده و گفتند اگر خويشان و برادران ما نيز سخن ما را شنيده و به جنگ احد نرفته بودند كشته نمىشدند اى پيامبر ! به چنين مردم ( منافق ) بگو پس شما كه براى حفظ حيات ديگران مىتوانيد چاره‌انديشى كنيد اگر راست مىگوئيد مرگ را از جان خود دور كنيد . ( 168 ) مپنداريد كه شهيدان راه خدا مرده‌اند بلكه تا ابد زنده‌اند ( حيات معنوى دارند ) و در نزد خداى خويش خوشند . ( 169 ) آنان به فضل و رحمتى كه از خداوند نصيبشان گرديده شادمانند و به آن مؤمنان ، كه هنوز به آنها نپيوسته‌اند و بعدا خواهند پيوست ، مژده دهند كه از مردن نترسند و از نابودى ثروت غم مخورند . ( 170 ) و آنها را به نعمت و فضل خدا بشارت دهند و اين‌كه خداوند اجر اهل ايمان را هرگز ضايع نگرداند . ( 171 )\r\n\r\n","description":"","footnote":"","page_name":" 114 ","page_number":118},
  {"content":"\r\n\r\nآنان كه دعوت خدا و رسول را پذيرفتند پس از آن‌كه به آنها رنج و غم رسيد ، از آنها هركس نيكوكار و پرهيزكار شد اجر عظيم خواهد يافت . ( 172 ) آن مؤمنانى كه چون مردمى ( منافق ) به آنها گفتند لشكر بسيارى ( از مشركين مكّه ) عليه شما جمع كرده‌اند از آنها بترسيد ( اين تبليغات دشمن ) بر ايمانشان بيفزود و گفتند تنها خدا ما را كافى است و نيكو ياورى است . ( 173 ) پس آن گروه از مؤمنان به نعمت و فضل خدا روى آوردند و بر آنان هيچ درد و رنجى پيش نيامد و به رضاى خدا خشنود شدند همانا خداوند صاحب فضل و رحمت بىمنتهاست . ( 174 ) اين سخنان شيطان است كه به وسيلهء آن ، دوستانش را مىترساند . شما مسلمانان ، از آن بيم و انديشه مكنيد و از من بترسيد اگر ايمان داريد . ( 175 ) اى پيامبر ! اندوهناك مباش كه گروهى به راه كفر مىشتابند . آنها هرگز ، به خداوند زيان نمىرسانند و خدا مىخواهد كه براى آنان هيچ نصيبى در عالم آخرت نباشد و بهره ايشان عذاب سخت دوزخ ، خواهد بود . ( 176 ) آنان كه\r\n\r\n","description":"","footnote":"","page_name":" 115 ","page_number":119},
  {"content":"\r\n\r\nخريدار كفر شدند ، به عوض ايمان هرگز زيانى به خدا نمىرسانند ليكن براى آنها عذابى است دردناك . ( 177 ) و البتّه آنان كه به راه كفر رفتند ، گمان نكنند كه مهلتى كه ما به آنها مىدهيم به حال آنها بهتر خواهد بود بلكه مهلت ما براى امتحان است تا بر سركشى و طغيان خود بيفزايند و براى آنان عذابى خواركننده است . ( 178 ) خداوند هرگز مؤمنان را به اين حال رها نكند ( كه مؤمن و منافق باهم اشتباه شوند ) تا آنكه با آزمايش ، انسان بدسرشت را از پاك سرشت جدا كند و خدا همهء شما را از سر غيب آگاه نسازد و ليكن براى اين مقام از پيامبران خود ، به هركس كه مشيّت او تعلّق گرفت برمىگزيند پس شما به خدا و پيامبرانش بگرويد كه هرگاه ايمان آوريد و پرهيزكار شويد اجر بزرگى خواهيد داشت . ( 179 ) آنان كه بخل نموده و حقوق فقيران را از مالى كه خدا به فضل خويش به آنها داده ادا نمىكنند گمان نكنند كه اين بخل به سود آنها خواهد بود بلكه به زيان آنهاست زيرا آن مالى كه در آن بخل ورزيده‌اند در روز قيامت زنجير گردن آنها شود و تنها خدا وارث آسمانها و زمين خواهد بود\r\n\r\n","description":"","footnote":"","page_name":" 116 ","page_number":120},
  {"content":"\r\n\r\nو خدا به كردار شما آگاه است . ( 180 ) خداوند سخن جاهلانهء آن كسان را شنيد كه گفتند : پس خدا نيازمند است و ما دارا ، البته ما گفتارشان را ثبت خواهيم كرد با اين گناه بزرگ ، كه انبيا را به ناحق كشتند و ( در روز كيفر ) گوييم بچشيد عذاب آتش سوزان را . ( 181 ) اين عذاب را با دست خود از پيش فرستادند و خداوند هرگز در حق بندگان خود ستم نخواهد كرد . ( 182 ) آن كسانى كه گفتند خدا از ما پيمان گرفته كه به هيچ پيامبرى ايمان نياوريم تا آن‌كه او قربانى آورد كه در آتش بسوزد ( در گذشته چنين بوده كه نشانه قبول قربانى سوخته شدن آن بوده است ) بگو : اى پيامبر ! كه پيش از من پيامبرانى آمده و براى شما هرگونه معجزه آورده و اين را هم كه خواستيد نيز آوردند . پس اگر راست مىگوييد و به اين شرط ايمان مىآوريد ، براى چه آن پيامبران را كشتيد ؟ ( 183 ) پس اى پيامبر اگر تو را تكذيب كردند غمگين مباش كه پيامبران پيش از تو را هم كه معجزات و زبورها و كتاب آسمانى روشن بر آنها آوردند نيز تكذيب كردند . ( 184 ) هر نفسى شربت مرگ را خواهد چشيد و محقّقا روز قيامت ،\r\n\r\n","description":"","footnote":"","page_name":" 117 ","page_number":121},
  {"content":"\r\n\r\nهمهء شما به نتيجه اعمال خود كاملا خواهيد رسيد . پس هركس خود را از آتش جهنّم ، دور داشت و به بهشت ابدى درآمد ، چنين كس پيروزى و سعادت ابدى يافت و ( بدانيد ) كه زندگانى دنيا بجز متاعى فريبنده نخواهد بود .\r\n( 185 ) محقّقا شما را به مال و جان ، آزمايش خواهند كرد و بر شما از زخم زبان آنها ، كه پيش از شما كتاب آسمانى بر آنها نازل شد آزار بسيار خواهد رسيد و اگر صبر پيشه كرده و پرهيزكار شويد اين ايستادگى و تقوا سبب نيرومندى و قوت اراده در كارهاست . ( 186 ) و چون خداوند از آنان كه كتاب به آنها داده شد پيمان گرفت كه حقايق كتاب آسمانى را براى مردم بيان كنيد و كتمان مكنيد ، پس آنها عهد خدا را پشت سر انداخته و آيات الهى را به بهايى اندك ، فروختند و چه بد معامله‌اى كردند . ( 187 ) اى پيامبر ! مپندار آنهايى كه به كردار زشت خود شادمانند و دوست دارند كه از مردم به اوصاف پسنديده‌اى كه هيچ در آنها وجود ندارد ، آنها را ستايش كنند البته گمان مدار كه از عذاب خدا\r\n\r\n","description":"","footnote":"","page_name":" 118 ","page_number":122},
  {"content":"\r\n\r\nرهايى يابند كه براى آنها در دوزخ عذاب دردناكى خواهد بود . ( 188 ) خداست مالك زمين و آسمان و خدا بر هرچيز توانا است . ( 189 ) همانا در خلقت آسمان و زمين و رفت‌وآمد شب و روز نشانه‌هاى روشنى است ، براى خردمندان . ( 190 ) آنهايى كه در هر حالت ( ايستاده و نشسته و خفتن ) خدا را ياد كنند و دائم در خلقت آسمان و زمين بينديشند و گويند پروردگارا ! اين دستگاه باعظمت را بيهوده نيافريده‌اى پاك و منزّهى ما را به لطف خود از عذاب دوزخ دور نگه دار . ( 191 ) پروردگارا ! هركسى كه تو او را در آتش افكنى به شدت خوار كرده‌اى و او ستمكار بوده و براى ستمگران هيچ ياورى نيست . ( 192 ) پروردگارا ! ما چون صداى مناديت را كه خلق را به ايمان مىخواند شنيديم پذيرفتيم و ايمان آورديم . پروردگارا از گناهان ما درگذر و زشتى كردار ما را بپوشان و هنگام جان سپردن ،\r\n\r\n","description":"","footnote":"","page_name":" 119 ","page_number":123},
  {"content":"\r\n\r\nما را با نيكان محشور گردان . ( 193 ) پروردگارا ! ما را از آنچه به رسولان خود وعده دادى نصيب فرما و از آن محروم مگردان كه وعدهء تو هرگز تخلّف‌ناپذير است .\r\n( 194 ) پس خدا دعاهاى ايشان را پذيرفت كه من كه پروردگارم عمل هيچ‌كس را ، از مرد و زن بىمزد نگذارم پس آنان كه از وطن خود هجرت نمودند و از ديار خويش بيرون شده و در راه خدا رنج كشيدند و جهاد كرده و كشته شدند ، همانا بديهاى آنان را بپوشانم و آنها را به بهشتهايى درآورم كه از زير درختانش نهرها جارى است . اين پاداشى است از جانب خدا و نزد خدا پاداش نيكوست . ( 195 ) دنيا تو را مغرور نكند ( و غمگين نشوى ) آنگاه ببينى كافران ، شهرها را به تصرف آورده‌اند . ( 196 ) دنيا متاعى اندك است و پس از اين جهان ، منزلگاه آنان جهنّم است و چقدر بد منزلگاهى است . ( 197 ) ليكن آنان كه خداترس و باتقوا شدند منزلگاهشان بهشتهايى است كه از زير درختانش نهرها جارى است\r\n\r\n","description":"","footnote":"","page_name":" 120 ","page_number":124},
  {"content":"\r\n\r\nو بهشت منزل جاودانى آنها است درحالىكه خدا بر آنها سفرهء احسان خود را گسترده و آنچه نزد خدا است براى نيكان از هرچيز بهتر است . ( 198 ) همانا برخى از اهل كتاب كسانى هستند كه به خدا و كتاب آسمانى شما و هم كتاب آسمانى خودشان ايمان دارند درحالىكه مطيع فرمان خدا بوده و آيات خدا را به بهايى اندك نفروشند . براى اين طايفه از اهل كتاب نزد خدا پاداش نيكوست همانا خداوند سريع‌الحساب است . ( 199 ) اى اهل ايمان ! در كار دين شكيبا باشيد و يكديگر را به صبر و مقاومت سفارش كنيد و مهيّا و مراقب كار دشمن بوده و خداترس باشيد . شايد كه پيروز و رستگار گرديد . ( 200 )\r\n\r\nسورة النّساء مدنيّة و هى مائة و ست و سبعون اية\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى مردم ! از پروردگار خود بترسيد ، آن خدايى كه همهء شما را از يك تن آفريد سپس جفت او را از آن خلق كرد ( آدم و حوا ) و از آن دو تن ، خلقى بسيار در اطراف عالم از مرد و زن برانگيخت ( تكثير فقط از طرف اين دو بوده است )\r\n\r\n","description":"","footnote":"","page_name":" 121 ","page_number":125},
  {"content":"\r\n\r\nو بترسيد از آن خدايى كه به نام او ، از يكديگر درخواست مىكنيد و دربارهء ارحام كوتاهى مكنيد كه همانا خدا مراقب اعمال شماست . ( 1 ) و اموال يتيمان را پس از بلوغ به دست خود آنها بدهيد و مال بد و نامرغوب خود را به خوب و مرغوب آنها تبديل مكنيد و اموال آنان را به ضميمه مال خود مخوريد كه اين گناهى بس بزرگ است . ( 2 ) اگر بترسيد كه مبادا دربارهء يتيمان مراعات عدل نكنيد پس آن كس را به نكاح خود درآوريد كه مناسب با عدالت است : دو يا سه يا چهار ( نه بيشتر ) و اگر بترسيد كه به عدالت رفتار نكنيد تنها يك زن اختيار كنيد و يا چنانچه كنيزى داريد به آن اكتفا كنيد كه اين نزديكترين راه ، به عدالت و ترك ستمكارى است . ( 3 ) و مهر زنان را در كمال رضايت و طيب خاطر به آنها بپردازيد ( و مقدارى اضافى ) پس اگر چيزى از مهر خود را از روى رضا به شما بخشيدند پس بخوريد ( حكم وضعى است كه صحت را مىرساند نه تكليفى ) براى شما حلال و گوارا خواهد بود ( 4 ) اموالى را كه خدا اساس زندگى شما قرار داده به دست سفيهان ( بيش از نيازشان ) مدهيد و از مالشان نفقه و لباس به آنها بدهيد و با گفتار خوش ،\r\n\r\n","description":"","footnote":"","page_name":" 122 ","page_number":126},
  {"content":"\r\n\r\nآنان را خرسند كنيد . ( 5 ) و يتيمان را بيازماييد تا وقتى كه به سن بلوغ و ازدواج برسند آنگاه اگر آنها داراى رشد عقلى بودند اموالشان را به آنها برگردانيد و به اسراف و شتاب ( پيش از كبير شدنشان ) اموال آنها را مخوريد و هر سرپرستى اگر دارا و توانگر است اجرت سرپرستى را نگيرد و هركس تهيدست است در مقابل نگهبانى آن مال ، به قدر متعارف بگيرد و بخورد به هنگام تحويل مال به آنها ، بايد گواه بگيريد همانا خداوند براى حسابرسى كافيست . ( 6 ) براى پسران سهمى از آنچه پدر و مادر و خويشان برجاى گذاشته‌اند و براى دختران نيز چنين است چه كم باشد و چه زياد و بهرهء هركس در كتاب خداوند مشخص شده است . ( 7 ) و چون در تقسيم تركه ميّت از خويشان ميت و يتيمان و فقيران اشخاصى حاضر آيند ، چيزى از آن اموال به آنها بدهيد\r\n\r\n","description":"","footnote":"","page_name":" 123 ","page_number":127},
  {"content":"\r\n\r\nو با آنان سخن نيكو و دلپسند گوييد . ( 8 ) و بايد بندگان از مكافات عمل خود بترسند و با يتيمان به نيكى رفتار كنند كسانى كه مىترسند كودكان ناتوان از آنها باقى بماند و زيردست مردم شوند ( از ستم به يتيمان مردم بترسند ) پس بايد از خدا بترسند و سخن درست گويند ( 9 ) آنان كه مال يتيمان را به ستمگرى مىخورند در حقيقت آنها در شكم خود آتش جهنم فرو مىبرند و به زودى طعم تلخ آتش دوزخ خواهند چشيد . ( 10 ) حكم خدا در حق فرزندان شما اين است كه پسران دو برابر دختران ارث برند ، پس اگر دختران بيش از دو نفر باشند سهم آنها دو سوّم تركه است و اگر يك نفر باشد نصف و سهم هريك از پدر و مادر يك ششم تركه است در صورتى كه ميّت داراى فرزند باشد و اگر فرزند نباشد و وارث منحصر به پدر و مادر باشد در اين صورت مادر يك سوم مىبرد ( و باقى به پدر مىرسد ) و اگر ميّت داراى برادر باشد در اين صورت سهم مادر يك ششم خواهد بود همه اينها پس از\r\n\r\n","description":"","footnote":"","page_name":" 124 ","page_number":128},
  {"content":"\r\n\r\nانجام وصيت يا دين و بدهى است كه بايد استثنا شود شما نمىدانيد كه پدران يا فرزندان و خويشان كدام يك به ارث بردن به شما نزديكترند اين فريضه‌اى است كه خدا بايد معيّن فرمايد زيرا خداوند داناى حكيم است . ( 11 ) سهم ارث شما مردان از تركهء زنان نصف است در صورتى كه براى آنها فرزند نباشد و اگر فرزند باشد يك چهارم خواهد بود پس از خارج كردن حق وصيّت و دينى كه به دارايى آنها تعلق گرفته است و سهم ارث زنان يك چهارم تركهء شما مردان است اگر داراى فرزند نباشيد و چنانچه فرزند داشته باشيد يك هشتم خواهد بود پس از اداى حق وصيّت و دين شما و اگر مردى بميرد كه وارثش كلالهء او باشند ( برادر و خواهر امى يا هر خواهر و برادرى ) يا زنى بميرد كه وارثش يك برادر و يا خواهر او باشد در اين فرض ، سهم ارث يك نفر از آنها يك ششم خواهد بود و اگر بيش از يك نفر باشند همهء آنها يك سوم تركه را به اشتراك ، ارث مىبرند البته بعد از خارج كردن دين و حق\r\n\r\n","description":"","footnote":"","page_name":" 125 ","page_number":129},
  {"content":"\r\n\r\nوصيّت ميّت ، در صورتى كه وصيت به حال ورثه بسيار زيان‌آور نباشد ( يعنى زايد بر ثلث نباشد ) اين است سفارش خداوند و خداست داناى بردبار . ( 12 ) آنچه ذكر شد احكام خدا است و هركس پيرو امر خدا و رسول اوست او را به بهشتهايى درآورند كه از زير درختانش نهرها جارى است و آنجا منزل ابدى خواهد بود و اين است سعادت و پيروزى بزرگ . ( 13 ) و هركس نافرمانى خدا و رسول كند و از حدود الهى تجاوز نمايد او را به آتشى افكنند كه هميشه در آن معذّب است و همواره در عذاب خوارى و ذلّت خواهد بود . ( 14 ) و از زنان شما ، كسانى كه مرتكب عمل زشت زنا شوند عليه آنان چهار شاهد بگيريد پس اگر شهود شهادت دادند بايد ايشان را در خانه‌ها زندانى كنيد تا مرگشان فرا رسد يا خدا راهى برايشان پديد آورد . ( 15 ) و آن مرد و زنى كه اين كار زشت را مرتكب شوند آزار دهيد اگر توبه كردند و به راه آمدند دست از آنان برداريد كه\r\n\r\n","description":"","footnote":"","page_name":" 126 ","page_number":130},
  {"content":"\r\n\r\nخدا توبه‌پذير مهربان است . ( 16 ) اما خداى تعالى پذيرش توبه كسانى را به عهده گرفته كه از روى نادانى كارهاى زشت انجام داده سپس به زودى توبه كنند ، اينهايند كه خدا هم توبه ايشان را مىپذيرد همانا خداوند داناى فرزانه است . ( 17 ) و اما آنهايى كه همچنان به كار زشت خود ادامه مىدهند تا مرگشان فرا رسد آنوقت مىگويند : الان توبه كردم براى چنين مردمى بازگشت و توبه نيست و نيز براى كسانى كه در حال كفر مىميرند كه ما براى آنان عذابى دردناك آماده كرده‌ايم . ( 18 ) هان اى كسانى كه ايمان آورده‌ايد براى شما حلال نيست كه به زور زن شوهر مرده را به ارث بريد و در مضيقه‌شان بگذاريد تا چيزى از مهريه‌اى كه از شما گرفته‌اند به شما برگردانند مگر آن‌كه كار زشت آشكارى مرتكب شده باشند كه در اين صورت سختگيرى جايز است و با زنان بطور شايسته رفتار كنيد و اگر از آنان بدتان مىآيد بايد بدانيد كه ممكن است\r\n\r\n","description":"","footnote":"","page_name":" 127 ","page_number":131},
  {"content":"\r\n\r\nشما از چيزى بدتان بيايد كه خدا خير بسيار را در آن نهاده باشد . ( 19 ) و اگر خواستيد به جاى همسرى كه داريد همسر ديگرى را بگيريد حتى اگر به همسر اول ( قنطارى يك پوست گاو پر از طلا ) مهر داده‌ايد نبايد چيزى از آن را پس بگيريد آيا براى پس‌گيرى مهر به تهمت و گناه آشكار دست مىزنيد ؟ ! ( 20 ) و چگونه پس بگيريد با اين‌كه بدنهاى شما باهم تماس گرفته و همسران شما هنگام عقد ازدواج از شما پيمان محكم بر وفادارى و امانت گرفته‌اند .\r\n( 21 ) و با زنى كه پدر شما با او ازدواج كرده ازدواج نكنيد كه باطل است مگر آنچه كه در دورهء جاهليت انجام شده كه اين كار زشت و تنفرآور و راه نادرستى است . ( 22 ) ازدواج با افراد زير بر شما حرام شده است ، مادرانتان و دخترانتان و خواهرانتان و عمّه‌هايتان و خاله‌هايتان و دختران برادر و دختران خواهر و مادرانى كه شما را شير داده‌اند و خواهرى كه با او شير مادرش را خورده‌ايد\r\n\r\n","description":"","footnote":"","page_name":" 128 ","page_number":132},
  {"content":"\r\n\r\nو مادر زنان شما و دختر زنان شما كه با مادرش ازدواج كرده‌ايد و عمل زناشويى هم انجام داده‌ايد و اما اگر اين عمل را انجام نداده‌ايد مىتوانيد مادر را طلاق گفته با دختر او ازدواج كنيد و نيز عروسهايتان يعنى همسر پسرانتان البته پسرانى كه از نسل خود شما باشند و نيز همسران جمع كنيد مگر دو خواهرانى كه در دورهء جاهليت گرفته‌ايد كه خدا آمرزندهء مهربان است . ( 23 ) و زنان شوهردار مگر زنان و كنيزانى كه مالك آنها شده‌ايد پس حكمى را كه خدا بر شما كرده بايد بپذيريد و اما غير از آنچه برشمرديم بر شما حلال شده‌اند تا با اموالى كه داريد زنان پاك و عفيف بگيريد نه زناكار و اگر زنى را متعه كرديد بايد اجرتش را بپردازيد و بعد از معيّن شدن مهر اگر به كمتر يا زيادتر توافق كنيد گناهى بر شما نيست كه خدا داناى فرزانه است . ( 24 ) و كسى كه از شما توانايى مالى براى ازدواج\r\n\r\n","description":"","footnote":"","page_name":" 129 ","page_number":133},
  {"content":"\r\n\r\nزنان آزاد و عفيف و مؤمن ندارد نمىتواند از عهدهء پرداخت مهريه و نفقه برآيد مىتواند با كنيزان به ظاهر مؤمنه‌اى كه ساير مؤمنين دارند ازدواج كند و خدا به ايمان واقعى شما داناتر است و از اين گونه ازدواج ننگ نداشته باشيد كه مؤمنين همه از همند و فرقى بين آزاد و كنيزشان نيست پس با كنيزان عفيف و نه زناكار و رفيق‌گير ، البته با اجازهء مالكشان ازدواج كنيد و كابين آنان را بطور پسنديده بپردازيد و كنيزان بعد از آن‌كه شوهردار شدند اگر مرتكب زنا شدند عقوبتشان نصف عقوبت زنان آزاده است . اين سفارش مخصوص كسانى از شما است كه ترس آن دارند اگر با كنيز ازدواج نكنند به زناكارى مبتلا شوند و اما اگر مىتوانيد صبر كنيد و دامن خود به زنا آلوده نسازيد براى شما بهتر است و خدا آمرزگار مهربان است . ( 25 ) خدا مىخواهد با اين روشها شما را به روشها و سنّتهاى پيشينيان راهنمايى كند و توبه را بپذيرد . همانا خداوند دانا و حكيم است . ( 26 ) خدا مىخواهد بر شما ببخشايد و\r\n\r\n","description":"","footnote":"","page_name":" 130 ","page_number":134},
  {"content":"\r\n\r\nپيروان شهوات مىخواهند شما از راه به در برند و دچار لغزشى بزرگ شويد . ( 27 ) خدا مىخواهد با تجويز ( متعه كه خرج چندانى ندارد ) شما را سبكبار كند چون انسان ناتوان آفريده شده است ( چون تحت تأثير شهوت قرار مىگيرد ) ( 28 ) هان ! اى كسانى كه ايمان آورده‌ايد اموال خود را در بين خود ، به باطل مخوريد مگر آنكه با رضايت طرفين تجارتى در كار باشد و يكديگر را به قتل نرسانيد زيرا خداوند همواره با شما مهربان است . ( 29 ) و هركس دست به تجاوز و ستم زند به زودى او را در آتشى وصف‌ناپذير وارد خواهيم كرد و اين براى خدا آسان است .\r\n( 30 ) اگر از گناهان بزرگى كه از آنها نهى شده‌ايد اجتناب كنيد ما از گناهان كوچك شما صرفنظر مىكنيم و در جايگاهى ارجمند داخلتان مىسازيم . ( 31 ) مردان آرزو نكنند كه اى كاش مزاياى زنان را داشتند و زنان آرزو نكنند كه اى كاش مزاياى مردان را داشتند اين خداست كه به مقتضاى حكمتش مردان را مالك دسترنج خود و زنان نيز مالك دسترنج خود قرار داده است\r\n\r\n","description":"","footnote":"","page_name":" 131 ","page_number":135},
  {"content":"\r\n\r\nاگر درخواستى داريد از فضل ( و رحمت ) او بخواهيد كه او به همه چيز داناست . ( 32 ) و براى هر انسانى وارثانى قرار داديم تا از آنچه پدران و مادران و خويشاوندان به جاى مىگذارند ارث برند و اما افرادى كه وارث و خويشاوند شما نيستند ولى شما با آنان پيمان ازدواج بسته‌ايد بايد بهره‌شان را بدهيد كه خدا بر همه چيز گواه است . ( 33 ) مردان ( بخاطر ويژگيهايى كه خداوند به آنها داده ) قيم و سرپرست زنانند . از جمله اين ويژگيها دادن نفقه و مهريه و تحمل بار سنگين زندگى و اسير احساسات نشدن است پس زنان صالح و شايسته بايد فرمانبر شوهران در كامگيرى و حافظ ناموس و منافع و آبروى آنان در غيابشان باشند و زنانى را كه بيم داريد نافرمانيتان كنند و نشوز نمايند نخست اندرزشان دهيد اگر نپذيرفتند با آنها قهر كنيد و در بستر خود ، راهشان مدهيد و اگر اين نيز مؤثر نشد تنبيهشان كنيد و اگر مطيع شما شدند ديگر براى ادامهء تنبيهشان بهانه‌جويى مكنيد و به خاطر برترى كه خدا به شما داده مغرور نشويد كه بزرگى از آن خدا است ( البته اين كيفرها بايد به ترتيب صورت گيرد ) . ( 34 ) و اگر ترسيديد كار به جدايى بكشد داورى از خانواده مرد و داورى از خانوادهء زن بفرستيد\r\n\r\n","description":"","footnote":"","page_name":" 132 ","page_number":136},
  {"content":"\r\n\r\nكه اگر بناى آن دو بر اصلاح باشد خداى بينشان را توافق پديد مىآورد كه خدا همواره داناى آگاه است . ( 35 ) و خدا را بپرستيد و چيزى شريك او مگيريد و به پدر و مادر احسان كنيد و همچنين به خويشاوندان و يتيمان و مسكينان و همسايه نزديك و همسايهء دور و رفيق همراه و در راه‌مانده و بردگان كه مملوك شمايند كه خداوند افراد متكبر و خودخواه كه به ديگران فخر مىفروشند دوست نمىدارد . ( 36 ) آنها كسانى هستند كه بخل مىورزند و ديگران را نيز به بخل دعوت مىكنند و آنچه خدا از فضل خود ، به آنان روزى كرده پنهان مىكنند و ما براى كافران كيفر خواركننده آماده كرده‌ايم . ( 37 ) و آنها كسانى هستند كه اموال خود را به عنوان ريا انفاق مىكنند و به خدا و روز قيامت ايمان ندارند و معلوم است كسى كه شيطان همنشين اوست چه بد\r\n\r\n","description":"","footnote":"","page_name":" 133 ","page_number":137},
  {"content":"\r\n\r\nهمنشينى دارد . ( 38 ) چه مىشد اگر به خدا و روز جزا ايمان مىآوردند ؟\r\nو از آنچه خدا روزيشان كرده انفاق مىنمودند با اينكه خدا به وضعشان داناست . ( 39 ) و خداوند به سنگينى يك ذرّه ستم نمىكند و اگر عمل آنان حسنه باشد آن را چند برابر مىكند و از ناحيهء خود ، اجرى بزرگ مىدهد . ( 40 ) كسانى كه ايمان نياوردند چه حالى خواهند داشت ؟ در آن روزى كه از هر امتى گواهى بياوريم و تو را نيز به عنوان گواه بر اين امت حاضر سازيم ؟ ( 41 ) در آن روز كسانى كه كفر ورزيدند و رسول را نافرمانى كردند آرزو مىكنند اى كاش با خاك يكسان شده بوديم و پيام خدا را كتمان نمىكرديم . ( 42 ) هان اى كسانى كه ايمان آورده‌ايد در حال مستى به نماز نزديك نشويد ، صبر كنيد تا مستى شما از بين برود و بفهميد چه مىگوييد و نيز در حال جنابت به نماز نزديك نشويد مگر آن‌كه مسافر باشيد و دستتان به آب نرسد در غير اين صورت ، با جنابت نماز نخوانيد تا غسل كنيد و اگر بيمار و يا در راه سفر بوديد\r\n\r\n","description":"","footnote":"","page_name":" 134 ","page_number":138},
  {"content":"\r\n\r\nو يا اگر با زنان تماس جنسى پيدا كرديد و براى غسل آبى نيافتيد با خاك پاك تيمّم كنيد همانا خداوند بخشنده و مهربان است .\r\n( 43 ) آيا به كسانى كه از كتاب آسمانى بهره‌اى دارند نمىنگرى ؟ كه چگونه گمراهى را مىخرند و مىخواهند كه شما نيز گمراه شويد . ( 44 ) خدا به دشمنان داناتر است و به باطن كارشان آگاهتر و خدا براى دوست داشتن كافى است و او براى ياورى بس است .\r\n( 45 ) بعضى از يهوديان در سخنان خود با جابجا كردن كلمات دست به تحريف مىزنند مثلا به جاى اين‌كه بگويند : شنيديم و فرمان برديم مىگويند : شنيديم و نافرمانى كرديم و به جاى اين‌كه بگويند : بشنو خدا تو را شنوا كند مىگويند بشنو كه هرگز نشنوى و ما را تحميق كن و اين باطل را با لحن حقگويى ادا مىكنند و اگر مىگفتند :\r\nشنيديم و اطاعت كرديم تو نيز به سخن ما گوش كن و مهلت ده تا سخن خود را بگوييم برايشان بهتر و استوارتر بود و ليكن خدا به خاطر كفرشان لعنتشان كرده و جز\r\n\r\n","description":"","footnote":"","page_name":" 135 ","page_number":139},
  {"content":"\r\n\r\nاندكى ايمان نمىآوردند . ( 46 ) هان اى يهود و نصارى كه كتاب آسمانى بر شما نازل شده به كتابى كه نازل كرديم و تصديق‌كننده كتابى است كه با شماست ايمان بياوريد پيش از آنكه چهره‌ها را محو كنيم و به پشت برگردانيم يا آنها را از رحمت خود دور سازيم همانطور كه اصحاب سبت ( يهوديان تبهكار ) را لعنت كرديم همانا فرمان خدا انجام‌پذير است . ( 47 ) خداوند شرك را هرگز نمىبخشد و گناهان كوچكتر از آن را از هركس بخواهد ( و شايسته بداند ) مىآمرزد و كسى كه به خدا شرك بورزد گناهى بزرگ كرده است . ( 48 ) آيا به كسانى نمىنگرى كه خود را پاك مىشمارند ( چنين نيست ) بلكه خداوند هركس را بخواهد پاك مىسازد و به مردم حتى به قدر نخ روى هسته خرما ستم نمىشود . ( 49 ) ببين چگونه با ادّعاى اين‌كه ما يهوديان پسر و دوستان خداييم بر خدا دروغ مىبندند و اين خود گناهى است آشكار . ( 50 ) آيا نديدى كسانى را كه بهره‌اى از كتاب خدا داشتند چگونه به طاغوت و بت مىگروند و دربارهء مشركين مىگويند\r\n\r\n","description":"","footnote":"","page_name":" 136 ","page_number":140},
  {"content":"\r\n\r\nاينها راهشان به واقع نزديكتر است تا راه گروندگان به اسلام .\r\n( 51 ) اينها كسانى هستند كه خدا از رحمت خود دورشان ساخته و كسى كه خدا او را دور كند ديگر ياورى برايش نخواهى يافت . ( 52 ) آيا اين اهل كتاب سهمى از نبوت و ولايت دارند ؟ اگر خدا سهمى به آنها مىداد از شدت بخلى كه دارند پشيزى بر مردم خير نداشتند . ( 53 ) و يا اين سخنان را به انگيزهء حسد مىگويند بخاطر اين‌كه خدا از فضل خود به او داده و به ايشان نداده با اينكه اين تازگى ندارد بلكه ما از فضل خود به آل ابراهيم كتاب و حكمت و ملكى عظيم داديم . ( 54 ) بعضى از مردم به او ايمان آوردند و بعضى راه ايمان آوردن ديگران را بستند و جهنم براى سوزاندنشان بس است . ( 55 ) به يقين كسانى كه به آيات ما كفر ورزيدند ، به زودى داخل آتششان مىكنيم كه هر نوبت پوستشان پخته شود و پوستى ديگر بر تنشان مىكشيم تا عذاب را همچنان بچشند همانا خداوند توانايى است شكست‌ناپذير و حكيم . ( 56 ) و اما كسانى كه ايمان آوردند و كار نيكو كردند\r\n\r\n","description":"","footnote":"","page_name":" 137 ","page_number":141},
  {"content":"\r\n\r\nبه زودى در بهشتهايى داخلشان مىكنيم كه جويها در زير آن روان است و ايشان در آن جاودانه خواهند زيست و در اين زندگى ابدى همسرانى پاك خواهند داشت و در سايه‌اى داخلشان مىكنيم كه گسترده و دائمى است . ( 57 ) خدا دستور مؤكّد به شما مىدهد كه امانت مردم را به آنان برگردانيد و چون بين مردم داورى كنيد به عدل داورى كنيد كه خدا با اندرز خوبى ، شما را پند مىدهد چون او در هر لحظه شنوا و بيناست . ( 58 ) اى كسانى كه ايمان آورده‌ايد ( تنها ) از خدا و رسول و اولياى خدا فرمان بريد ( تكرار اطيعوا به اين معنى است كه اطاعت خداوند با اطاعت پيامبر و امامان فرق دارد ) و هرگاه در چيزى ( احكام دينى ) اختلاف كرديد براى حل آن به كتاب و سنت پيامبر مراجعه كنيد ، ( عدم ذكر اولىالامر بخاطر آن است كه او مستقل نيست و وابسته به رسول است ) اگر به خدا و روز جزا ايمان داريد ، اين برايتان بهتر و سرانجامش نيكوتر است . ( 59 ) آيا نديدى كسانى را كه خيال مىكنند به كتاب تو و كتابهاى گذشتگان ايمان دارند\r\n\r\n","description":"","footnote":"","page_name":" 138 ","page_number":142},
  {"content":"\r\n\r\nبا اينحال كه مىخواهند محاكمه را نزد حاكم طاغوتى ببرند بااينكه ماءمور شدند به طاغوت كفر بورزند ، آرى اين شيطان است كه مىخواهد آنها را به گمراهى دور بكشاند . ( 60 ) وقتى به ايشان گفته مىشود به سوى حكمى كه خدا در كتابش نازل كرده گردن نهيد ، منافقين را مىبينى كه مردم را از آمدن به نزد تو بازمىدارند . ( 61 ) بااين‌حال چطور وقتى به كيفر اعمالشان مصيبتى به ايشان مىرسد به نزد تو آمده و سوگند مىخورند كه ما در بازدارى مردم جز احسان و توافق بين دو طرف منظورى نداشتيم . ( 62 ) اينان همان كسانيند كه خدا مىداند در دلهايشان چيست تو از آنان دورى كن و تنها به اندرز دادنشان بپرداز به بيانى كه در دلهايشان بنشيند و در فهماندنشان رسا باشد . ( 63 ) و ما هيچ رسولى را نفرستاديم مگر بخاطر اينكه مردم از او اطاعت كنند و اگر نامبردگان بعد از آن خلافكاريها و ستم به خود از در توبه ، نزد تو آمده بودند و از خدا طلب آمرزش كرده بودند\r\n\r\n","description":"","footnote":"","page_name":" 139 ","page_number":143},
  {"content":"\r\n\r\nو رسول برايشان طلب مغفرت كرده بود مىديدند كه خدا توبه‌پذير و مهربان است . ( 64 ) پس به پروردگارت سوگند كه اينها ايمان نمىآورند مگر آنكه در مشاجراتى كه برايشان پيش مىآيد تو را داور قرار دهند و در دل خود از هر حكمى كه راندى احساس آزردگى نكنند و حكم تو را بدون چون‌وچرا بپذيرند . ( 65 ) اگر به آنان تكليف مىكرديم كه يكديگر را بكشيد و يا از سرزمين خود بيرون كنيد جز اندكى اين كار را نمىكردند با اين‌كه اگر به آنچه اندرز داده مىشدند عمل مىكردند برايشان بهتر بود و بيشتر استوارشان مىكرد . ( 66 ) علاوه بر اين ، اجر عظيمى نيز به آنان مىداديم . ( 67 ) و به راه راست هدايتشان مىكرديم . ( 68 ) و كسانى كه از خدا و پيامبر اطاعت كنند جزء كسانى خواهند بود كه مورد لطف خدا قرار گرفته و همدم انبيا و صديقين و شهدا و صالحينند كه چه نيكو\r\n\r\n","description":"","footnote":"","page_name":" 140 ","page_number":144},
  {"content":"\r\n\r\nرفيقانىاند . ( 69 ) اين تفضل از جانب خداست و او به حد كافى داناست . ( 70 ) اى كسانى كه ايمان آورده‌ايد سلاح خود برگيريد و سپس دسته‌دسته يا يكپارچه به سوى جهاد حركت كنيد . ( 71 ) و بدانيد كه بعضى از شما كندى به خرج مىدهند پس اگر آسيبى به شما برسد مىگويند خدا چه رحمى به من كرد كه با آنان در ميدان كارزار حاضر نبودم . ( 72 ) و اگر در جنگ پيروز شويد و فضل و كرمى از خدا به شما برسد و غنيمتى بدست آوريد چنان كه گوئى ميان شما و ميان او رابطه دوستى نبوده و خواهد گفت اىكاش با آنان مىبودم تا به پيروزى بزرگ مىرسيدم . ( 73 ) پس كسانى كه زندگى دنيا را به آخرت مىفروشند بايد در راه خدا پيكار كنند و كسانى كه در راه خدا پيكار مىكنند تا كشته شوند و يا بر دشمن چيره گردند به زودى پاداش بزرگى به آنها خواهيم داد . ( 74 ) چرا در راه خدا\r\n\r\n","description":"","footnote":"","page_name":" 141 ","page_number":145},
  {"content":"\r\n\r\nو براى نجات مردان و زنان ( چه كسانى كه در ايمان خالص‌اند و چه كسانى كه خالص نيستند و مستضعفند ) و كودكان بيچاره پيكار نمىكنيد ؟ بيچارگانى كه مىگويند بارالها ما را از اين سرزمين كه مردمش همه ستمگرند خارج ساز و نجاتمان ده و از ناحيهء خود ياور و سرپرستى برايمان بفرست . ( 75 ) كسانى كه ايمان آورده‌اند در راه خدا پيكار مىكنند و آنها كه كفر را پيشهء خود كرده‌اند در راه طاغوت مىجنگند پس شما اى مؤمنان با ياران شيطان پيكار كنيد كه مكر شيطان هميشه ناتوان بوده است . ( 76 ) آيا نديدى كسانى را كه ( در مكّه ) به آنها گفته شد ( فعلا ) دست از جهاد برداريد و نماز را بخوانيد و زكات را بدهيد ولى همين‌كه فرمان جنگ ( در مدينه ) صادر گرديد جمعى از آنان دچار وحشت شدند و به همان مقدار كه از خدا مىترسيدند بلكه بيشتر ، از مردم كفّار ترسيدند و گفتند : پروردگارا چرا جنگ را بر ما واجب كردى ؟\r\n\r\n","description":"","footnote":"","page_name":" 142 ","page_number":146},
  {"content":"\r\n\r\nو چه مىشد اين دو روزهء زندگى ما را به حال خود مىگذاشتى ؟ بگو زندگى دنيا اندك و زندگى آخرت براى كسى كه تقوا پيشه كند بهتر است و به شما حتى به اندازهء نخ روى هستهء خرما ستم نخواهد شد ( 77 ) . هرجا كه باشيد مرگ شما را فرا مىگيرد هرچند كه در بناهاى استوار و محكم باشيد ، اگر به آنان خيرى برسد مىگويند : اين از جانب خداست و اگر شرّى به آنها برسد مىگويند : اين شر از توست بگو همه اينها از جانب خداست براى اين گروه چه پيش آمده كه بنا ندارند چيزى را بفهمند .\r\n( 78 ) آنچه از خوبىها به تو مىرسد از طرف خداوند است و آنچه از بدىها مىرسد از خود توست و ما تو را به عنوان رسولى به سوى مردم گسيل داشتيم و گواه بودن خدا كافيست . ( 79 ) كسى كه رسول را اطاعت كند خدا را اطاعت كرده . كسى كه روى را بگرداند بايد بداند كه ما تو را به نگهبانى آنان نفرستاديم . ( 80 )\r\n\r\n","description":"","footnote":"","page_name":" 143 ","page_number":147},
  {"content":"\r\n\r\nمىگويند : وظيفهء ما اطاعت است و بايد دعوت به جهاد تو را بپذيريم و ليكن همين‌كه از نزد تو بيرون مىشوند شبانه تدبيرى مىانديشند غير از آنچه كه در پاسخ تو گفته بودند خدا آنچه را كه در پنهانى طرح‌ريزى مىكنند ثبت مىكند ( اى پيامبر ) از آنان روى را بگردان و بر خدا توكّل كن كه توكل بر او ( براى تو ) كافيست ( 81 ) . چرا در آيات و معانى قرآن نمىانديشيد بااينكه اگر از ناحيهء غير خدا بود اختلاف فراوان در آن مىيافتند ( 82 ) . و چون از ناحيهء كفّار خبرى از پيروزى يا شكست به آنها برسد آن را منتشر سازند ؛ درحالىكه اگر قبل از انتشار ، آن را به اطّلاع رسول و كاردانان خويش رسانده بودند و درستى و نادرستى آن را از آنان مىخواستند آنها هم كه قدرت تشخيص كافى داشتند به ايشان مىگفتند و از مسائل آگاه مىشدند و اگر فضل و رحمت خدا بر شما نبود جز مواردى انگشت‌شمار هر لحظه از شيطان پيروى مىكرديد . ( 83 ) . پس به ( بددلى ) اين سست ايمانان اعتنا مكن و در راه خدا كارزار كن كه جز به تكليف خود مكلّف نيستى و مؤمنين را بر جنگ با كفّار تشويق كن شايد خدا از سرسختى آنان\r\n\r\n","description":"","footnote":"","page_name":" 144 ","page_number":148},
  {"content":"\r\n\r\nجلوگيرى كند كه سرسختى خداوند شديدتر و عذابش سخت‌تر است . ( 84 ) هركس شفاعتى پسنديده كند وى را از آن بهره‌اى باشد و هركس شفاعت ناپسندى كند وى را نيز از آن سهمى باشد و خدا بر همه چيز تواناست ( 85 ) . چون به شما درودى گفته شود در پاسخ ، درودى بهتر از آن گوئيد و يا حدّاقل همان را باز گوئيد كه خدا بر هرچيز حسابرس است . ( 86 ) خداوند كسى است كه جز او معبودى نيست به يقين شما انسانها در قيامت كه شكّى در آن نيست گرد مىآورد و كيست كه در گفتار از خدا راستگوتر باشد ؟\r\n( 87 ) . اى مؤمنين شما را چه شده است كه درباره منافقان دو گروه شده‌ايد ( بعضى جنگ با آنها را جايز و بعضى را ممنوع مىدانيد ) مگر مىخواهيد كسى را كه خدا گمراهش كرده هدايت كنيد بااينكه آن كس كه خدا گمراه كند هرگز راهى برايش نخواهى يافت . ( 88 ) . آنها دوست دارند\r\n\r\n","description":"","footnote":"","page_name":" 145 ","page_number":149},
  {"content":"\r\n\r\nكه شما نيز كافر شويد همچنان كه خودشان كافرند و درنتيجه مثل هم باشيد پس زنهار كه از آنان به هيچ‌وجه دوست مگيريد تا آنكه در راه خدا هجرت كنند پس اگر دست از كفر برنداشته و در پى انحراف ديگران باشند ، آنان را هرجا يافتيد بكشيد نه از آنان دوست بگيريد و نه ياور باشيد ( 89 ) . مگر با كسانى كه بين شما و آنها پيمان صلح برقرار باشد و يا با شما سر جنگ نداشته باشند و توان جنگ با قوم خود را نيز ندارند و اگر خدا مىخواست بر شما تسلّطشان مىداد و با شما پيكار مىكردند ، اگر اينان از شما كناره گرفتند نه با شما شدند و نه با دشمن شما تسليم شدند خداوند براى شما راهى ( براى تجاوز ) به آنها قرار نداده است . ( 90 ) چيزى نخواهد گذشت كه به مردمى ديگر برمىخوريد كه مىخواهند هم شما را از شرّ خود ، ايمن سازند و هم قوم خود را ولى وقتى به سوى فتنه كشانده شوند با سر ، در آن مىافتند پس اگر از شما كناره نگرفتند\r\n\r\n","description":"","footnote":"","page_name":" 146 ","page_number":150},
  {"content":"\r\n\r\nو اطاعت نكردند و دست از دشمنى برنداشتند هرجا كه آنها را يافتيد بگيريد و بكشيد كه ما شما را بر آنها تسلّطى آشكار داده‌ايم . ( 91 ) هيچ مؤمنى حق ندارد مؤمنى ديگر را بكشد مگر به خطا ، حال اگر كسى مؤمنى را به خطا ، به قتل برساند بايد ( در كفّاره آن ) يك بردهء مؤمن را ، آزاد كند و خون‌بهائى هم به كسان او تسليم نمايد ، مگر آنكه خونخواهان آن را ببخشند و اگر ورثه مقتول مؤمن ، از مردمى باشد كه بين شما و آنان دشمنى و جنگ است همان آزاد كردن بردهء مؤمن كافى است و اگر مقتول از قومى باشد كه بين شما و آنان پيمانى برقرار است بايد برده‌اى مؤمن ، آزاد و خون‌بهائى هم به كسان او تسليم كند و كسى كه نمىتواند برده‌اى آزاد كند جاى آن دو ماه پىدرپى روزه بگيرد اين بخشايشى است از ناحيه خدا كه خدا همواره داناى فرزانه است ( 92 ) . و هركس مؤمنى را ، از روى عمد بكشد ، جزايش جهنّم است\r\n\r\n","description":"","footnote":"","page_name":" 147 ","page_number":151},
  {"content":"\r\n\r\nكه جاودانه در آن باشد و خدا بر او خشمناك است و لعنتش كند و عذابى بزرگ برايش آماده كرده است ( 93 ) . اى كسانى كه ايمان آورده‌ايد چون در راه خدا سفر مىكنيد و به افراد ناشناس برمىخوريد دربارهء آنان تحقيق كنيد و به كسى كه سلام به شما مىكند نگوئيد مؤمن نيستى تا به منظور گرفتن اموالش او را به قتل برسانيد و بدانيد كه نزد خدا غنيمت‌هاى بسيار است خود شما نيز قبل از اين ، چنين بوديد و خدا ( با نعمت ايمان ) بر شما منّت نهاد پس به تحقيق بپردازيد كه خدا به آنچه مىكنيد باخبر است ( 94 ) . كسانى كه بدون عذر و علّت ، از جهاد در راه خدا كنار مىكشند با كسانى كه در راه او با مال و جان خود جهاد مىكنند يكسان نيستند خداوند مجاهدان با مال و جان را بر نشستگان از حيث درجه برترى داده و خدا به هريك پاداش نيكو داده ولى به مجاهدان با پاداشى بزرگ برترى بخشيده است ( 95 ) .\r\n\r\n","description":"","footnote":"","page_name":" 148 ","page_number":152},
  {"content":"\r\n\r\nدرجه‌هاى مغفرت و رحمت از آن خداست و خدا آمرزنده مهربان است ( 96 ) كسانى كه به نفس خود ستم كرده و فرشتگان جانشان را مىگيرند مىگويند : ( از نظر دين ) در چه حالى بوديد كه اين‌چنين به خود ستم كرديد ؟ ( و به دين تحريف شده روى آورديد ) مىگويند : ما مستضعف و ناتوان بوديم ( و در سرزمين كفر مىزيستيم آنها با سرزنش مىپرسند : ) مگر زمين خدا وسيع نبود و نمىشد به سرزمينى ديگر مهاجرت كنيد ؟\r\nو چون پاسخ و حجّتى ندارند منزلگاهشان جهنّم است كه چه بد سرانجامى است ( 97 ) مگر آن مستضعفينى از مردان و زنان و كودكان كه نمىتوانند نه استضعاف را از خود دور سازند و نه از آن سرزمين به جائى ديگر كوچ كنند ( 98 ) اميد است خداوند از آنها درگذرد كه عفو و مغفرت كار خداست ( كه شامل حال مستضعفين خواهد شد ) ( 99 ) و كسى كه در راه خدا از وطن چشم مىپوشد و مهاجرت مىكند اگر به موانعى برمىخورد به گشايش‌هائى نيز برخورد مىنمايد و كسى كه هجرت‌كنان به سوى خدا و رسولش رهسپار شود ( يعنى به سرزمين اسلام مهاجرت كند ) و در اين ميان\r\n\r\n","description":"","footnote":"","page_name":" 149 ","page_number":153},
  {"content":"\r\n\r\nمرگش فرا رسد پاداشش به عهدهء خداست و مغفرت و رحمت ، كار خدا و صفت اوست كه شامل حال اين مهاجر مىشود ( 100 ) و چون به سفر مىرويد و بيم آن را داريد كه كفّار شما را شكنجه كنند و مورد حمله قرار دهند و بكشند بر شما لازم است كه نماز را به صورت خوف ، شكسته بخوانيد كفار دشمن آشكار شمايند ( 101 ) و چون خود تو اى پيامبر در بين آنان باشى و بخواهى نماز جماعت را بخوانى ( آيه در مقام بيان نماز خوف با جماعت است ) بايد نخست نيمى با تو نماز بخوانند و چون سجده كردند و نماز را تمام نمودند نيمى ديگر كه نماز را نخوانده‌اند بيايند و با تو نماز را برگزار كنند و حتما اسلحه خويش را با خود داشته باشند زيرا كافران در آرزوى اينند كه شما از اسلحه‌هاى خود غافل باشيد تا ناگهان بر شما يورش برند و اگر به خاطر باران يا بيمارى ، حمل اسلحه\r\n\r\n","description":"","footnote":"","page_name":" 150 ","page_number":154},
  {"content":"\r\n\r\nبرايتان دشوار بود به شرط احتياط مىتوانيد اسلحه خود را به زمين بگذاريد همانا بيقين خداوند براى كافران عذابى خواركننده آماده كرده است ( 102 ) و چون نماز را تمام كرديد بطور دائم چه ايستاده و چه خفته و چه به پهلو ، خدا را به ياد آوريد . و همين كه از دشمن ايمن شديد ( و به وطن بازگشتيد ) نماز را ( به‌طور كامل ) بخوانيد زيرا نماز بر مؤمنان ، در اوقات معينى مقرر شده است ( و هميشه ثابت و لايتغير است ) ( 103 ) در تعقيب كفّار سستى نكنيد چون اگر شما رنج مىبريد آنان نيز مانند شما رنج مىبرند ( هر دو در رنج بردن يكسانيد ) با اين تفاوت كه شما از خدا اميد پاداش داريد و آنان ندارند همانا خداوند دانا و حكيم است ( 104 ) ما اين كتاب را بر حق بر تو نازل كرديم تا در بين مردم براساس آنچه را كه به تو آموخته‌ايم داورى كنى پس طرف خيانتكاران را مگير ( 105 ) و از خدا طلب آمرزش كن كه آمرزش و رحمت كار خداست ( 106 )\r\n\r\n","description":"","footnote":"","page_name":" 151 ","page_number":155},
  {"content":"\r\n\r\nو از آنهائى كه به خويشتن خيانت مىكنند دفاع مكن كه خدا كسى را كه خيانتگر و گنه‌پيشه باشد دوست نمىدارد ( 107 ) آنها كار زشت خود را از مردم پنهان مىدارند ولى نمىتوانند از خدا پنهان دارند و چون شبانگاه به چاره‌انديشى مىپردازند سخنانى كه خدا راضى نيست مىگويند و خداوند به آنچه كه مىكنند مسلط است ( 108 ) گيرم كه شما در زندگى دنيا از آنها دفاع كرديد اما كيست كه در قيامت در برابر خداوند از ايشان دفاع كند و يا وكيل آنها شود ؟ ! ( 109 ) بلى كسى كه احيانا عمل بدى مىكند و يا به خود ستم روا مىدارد و سپس از خدا طلب آمرزش مىكند خدا را آمرزگار و مهربان مىيابد ( 110 ) و هركس قلب خود را با ارتكاب گناه آلوده سازد زيانش به خودش مىرسد همانا خداوند دانا و حكيم است ( 111 ) و كسى كه خود مرتكب خطائى يا گناهى شود سپس آن را به گردن بىگناهى بيندازد بهتان و گناهى آشكار بر دوش گرفته است . ( 112 ) و اگر\r\n\r\n","description":"","footnote":"","page_name":" 152 ","page_number":156},
  {"content":"\r\n\r\nفضل و رحمت خدا از تو دستگيرى نمىكرد چيزى نمانده بود كه طايفه‌اى از كفّار تو را گمراه كنند ( و وادار به دفاع از خائنين نمايند ) هرچند كه جز خودشان را گمراه نمىكنند و زره‌اى به تو زيان نمىزنند چون خدا كتاب و حكمت بر تو نازل كرده و چيزهائى به تو آموخته كه نمىدانستى و فضل خدا بر تو هميشه بزرگ بوده است ( اين جمله بيان منّتى است بر پيامبر ) ( 113 ) در بيشتر سخنان درگوشى آنها خير و سودى نيست ، مگر آن‌كه سفارش به صدقه دادن يا نيكوئى كردن يا اصلاح كردن بين مردم باشد و هركسى به منظور جلب رضاى خدا چنين كند پاداشى بزرگ مىدهيم ( 114 ) و هركسى بعد از آنكه حق برايش روشن شد مخالفت پيامبر كند و راه غير مؤمنين انتخاب نمايد وى را به همان وضعى كه دوست دارد وامىگذاريم و به جهنّم مىبريم و چه بد سرانجامى است ( 115 ) خدا به هيچ‌وجه شرك را نمىبخشد ولى گناهان كوچكتر را از هركس كه بخواهد ( شايسته بداند ) مىبخشد\r\n\r\n","description":"","footnote":"","page_name":" 153 ","page_number":157},
  {"content":"\r\n\r\nو هركس به خدا شرك ورزد به گمراهى بسيار دور افتاده است ( 116 ) مشركين جز بتهاى بىاثر و انفعال‌پذير را نمىپرستند و در واقع جز شيطان سركش را نمىخوانند ( 117 ) كه خدا ( شيطان را ) لعن كرده ، او در روز نخست گفته بود از بندگانت سهمى معيّن خواهم گرفت .\r\n( 118 ) و گمراهشان مىكنم و آرزومندشان مىسازم و به آنها فرمان مىدهم تا گوش حيوانات را بشكافند و خلقت خدا را دگرگون سازند ( با بريدن اعضا استعداد مردانگى و زنانگى را در آنها نابود كنند ) و هركس بجاى خدا ، شيطان را دوست بگيرد زيانى آشكار كرده است ( زيرا غير از خداوند هيچكس بر جهان ولايت ندارد ) ( 119 ) وعده‌شان مىدهد و آرزومندشان مىكند و جز فريب به ايشان وعده نمىدهد ( 120 ) جاى ايشان جهنّم است و از آن گريزگاهى نمىيابند ( 121 ) و آنان كه ايمان آورده و كارهاى شايسته كرده‌اند به بهشت‌هائى داخلشان خواهيم كرد كه نهرها از زير درختانش روان است\r\n\r\n","description":"","footnote":"","page_name":" 154 ","page_number":158},
  {"content":"\r\n\r\nو در آن ، جاودانند اين وعده خداست و كيست كه گفته‌اش از كلام خدا راست‌تر باشد ( 122 ) حمايت خداوند از شما نه به دلخواه شما مسلمانان منحرف و خيال‌پرداز است و نه به دلخواه اهل كتاب بلكه براساس اعمال شماست هركس گناهى كند بدان كيفر داده مىشود و غير خدا براى او سرپرست و ياورى نيست ( 123 ) و هركس از زن و مرد كارهاى شايسته كند به شرطى كه ايمان داشته باشد به بهشت داخل مىشود و حتّى به اندازه پوستهء هسته خرما ستم نمىبيند ( 124 ) كيست كه دين وى از آن كس كه با جان مطيع خدا و نيكوكار است و پيرو آئين پاك ابراهيم است خوبتر باشد ؟ درحالىكه خدا ابراهيم را به دوستى خود انتخاب كرد ( 125 ) آنچه در آسمانها و زمين است از خداست و خدا به همه چيز ، چيره است ( 126 ) دربارهء ارث زنان ، از تو فتوا مىخواهند بگو زمام امور ، به دست خدا است خدا دربارهء آنان حكم صادر مىكند و همچنين احكامى را كه\r\n\r\n","description":"","footnote":"","page_name":" 155 ","page_number":159},
  {"content":"\r\n\r\nدر مورد دختران پدر مرده كه شما حقّشان را نمىدادى و دوست داشتيد آنان را اگر صاحب جمال بودند به نكاح درآوريد و نيز احكام مربوط به كودكان عقب‌مانده را كه در كتاب ( در اول همين سوره ) نازل كرد در اينجا نيز بطور عموم درباره اطفال پدر مرده دستور مىدهد كه رعايت عدالت را دربارهء آنان بكنيد و بيقين كه خداوند به كارهاى شما آگاهست . ( 127 ) و هرگاه زنى را از روى بىميلى و يا سرگردانى شوهرش بيم دارد و زن و شوهر هريك نسبت به حفظ و حقوق خود بخل مىورزند و به حفظ آنها توجه دارند بر آنها حرجى نيست كه بين خود صلح برقرار سازند و از مقدارى حقوق خود چشم‌پوشى كنند و اين كار برايشان بهتر است . و اگر شما مردان احسان كنيد و رعايت تقوا نماييد خدا از آنچه مىكنيد باخبر است . ( 128 ) شما هرگز نمىتوانيد در بين چند همسر عدالت را برقرار كنيد هرچند كه تلاش كنيد ( پس يكى را انتخاب كنيد ) ولى تمايل خود را متوجه يك طرف مسازيد كه ديگرى را به صورت زن شوهرمرده درآوريد ولى اگر صلاح و پرهيزكارى را پيشهء خود سازيد بدانيد\r\n\r\n","description":"","footnote":"","page_name":" 156 ","page_number":160},
  {"content":"\r\n\r\nخداوند آمرزنده و مهربان است . ( 129 ) و اگر زن و شوهر از هم جدا شدند خداوند با گشايشگرى خود ، هر دو را به وسيله همسرى بهتر ، بىنياز مىكند و گشايشگرى و حكمت صفت خداست . ( 130 ) و آنچه در آسمانها و زمين است از آن خداست ما ، پيش از شما به اهل كتاب ( يهود و نصارا ) سفارش مىكرديم و نيز به شما سفارش مىكنيم كه از خدا پروا كنيد و اگر كفران كنيد ( به خدا ضررى نمىزنيد ) كه آنچه در آسمانها و زمين است ملك خداست و اوست بىنياز و ستوده صفات ( 131 ) هرچه در آسمانها و زمين است از آن خدا است و خدا براى تكيه‌گاه كافى است ( 132 ) اى مردم ! اگر او بخواهد همهء شما را از بين مىبرد و ديگرى را ( بجاى شما ) مىآورد و خداوند بر اين كار تواناست ( 133 ) كسى كه از زندگى ، پاداش دنيوى را بخواهد بايد بداند پاداش دنيا و آخرت ، هر دو نزد خدا است همانا او شنوا و بيناست ( 134 ) اى كسانى كه ايمان آورده‌ايد\r\n\r\n","description":"","footnote":"","page_name":" 157 ","page_number":161},
  {"content":"\r\n\r\nعدالت را به پا داريد و براى خدا شهادت دهيد هرچند كه به ضرر خودتان و يا پدر و مادرتان و خويشاوندانتان باشد ، اگر يكى از دو طرف مدعى بىنيازى و يا نياز كند باز خدا نسبت به آن دو سزاوارتر است پس از هواوهوس پيروى مكنيد كه بيم آن است كه از راه حق منحرف شويد و بدانيد كه اگر اعراض و دورى كنيد و يا منحرف شويد خدا بدانچه مىكنيد آگاه است ( 135 ) هان اى كسانى كه با زبان ايمان آورده‌ايد با قلب هم به خدا و پيامبر و كتابى كه بر پيامبر او و كتابهائى كه قبل از او نازل كرده ايمان آوريد و كسى كه به خدا و فرشتگان او و كتابها و پيامبرانش و به روز جزا كفر بورزد ، در گمراهى دور و درازى افتاده است ( 136 ) كسانى كه ايمان آوردند و باز كافر شدند آنگاه دوباره ايمان آورده باز كافر شده‌اند و اين نوبت كفرشان زيادتر شد خدا در صدد آمرزش آنان نيست و بنا ندارد به هيچ راهى هدايتشان كند ( زيرا ارتداد آنها تكرار شده است ) ( 137 ) منافقان را نويد بده كه عذابى دردناك دارند ( 138 ) آنان كه به عوض مؤمنان ،\r\n\r\n","description":"","footnote":"","page_name":" 158 ","page_number":162},
  {"content":"\r\n\r\nكافران را دوست خود مىگيرند از اين كار ، چه مىجويند ؟\r\nاگر عزّت مىطلبند بدانند كه عزّت همه‌اش از آن خدا است ( 139 ) خداوند اين دستور را در كتاب بر شما نازل كرد كه هرگاه شنيديد نشانه‌هاى خدا توسط افراد منافق مورد انكار و تمسخر قرار مىگيرد پس با آنان منشينيد ( چون معاشرت با آنان اثربخش است ) تا به سخنى ديگر بپردازند و گرنه شما نيز مثل آنها خواهيد بود و بدانيد كه خدا كافران و منافقان را در جهنّم جمع خواهد كرد ( 140 ) همان منافقان كه در انتظار فرصتند تا اگر فتحى از ناحيهء خدا نصيب شما شود مىگويند : مگر ما با شما نبوديم ( ما هم در غنائم جنگى شريكيم ) و اگر سودى نصيب كافران شود مىگويند : مگر ما رهنمودهاى خود را به شما نمىداديم كه با مؤمنين كنار نياييد ولى خدا در قيامت بين شما داورى خواهد كرد و\r\n\r\n","description":"","footnote":"","page_name":" 159 ","page_number":163},
  {"content":"\r\n\r\nخداوند هيچگاه اجازه نداده كه كافران بر مومنان تسلط داشته باشند ( نه در دنيا و نه در آخرت ) ( 141 ) منافقان با خدا نيرنگ مىكنند درحالىكه او فريب‌دهندهء آنهاست علامت آنان اين است كه چون به نماز مىايستند با كسالت مىايستند و چون در انظار مردم نماز مىخوانند ريا مىكنند و خدا را جز اندكى ياد نكنند . ( 142 ) ميان دو گروه مؤمن و كافر سرگردانند نه با آن گروهند و نه با اين گروه هركس كه خدا گمراهش كند براى او هرگز راه هدايتى نخواهى يافت ( 143 ) شما كه مؤمنيد به جاى مؤمنين ، كافران را دوست خود مگيريد مگر آنكه بخواهيد عليه خود براى خدا دليل روشنى بياوريد ( 144 ) منافقان در پايين‌ترين طبقهء جهنّم قرار دارند و هرگز ياورى براى آنها نخواهى يافت ( 145 ) مگر آنها كه توبه كرده و به اصلاح خود پرداخته و به خدا متوسّل شده و دين خويش را براى خدا خالص كرده‌اند\r\n\r\n","description":"","footnote":"","page_name":" 160 ","page_number":164},
  {"content":"\r\n\r\nآنان همنشين مؤمنانند و خدا مؤمنان را پاداشى بزرگ خواهد داد ( 146 ) اگر شكر خدا را بجاى آوريد و به او ايمان بياوريد خدا را به عذاب شما چه كار ؟ كه خدا حقگزار و داناست ( 147 ) خدا دوست نمىدارد كه كسى با گفتار زشت و صداى بلند شعار دهد مگر آنكه ظلمى به او شده باشد همانا خداوند شنوا و داناست ( 148 ) اگر دربارهء مردم به آشكار يا پنهان نيكى كنيد يا از بديهاى ديگران بگذريد بيقين خداوند از بديها مىگذرد و در انتقام تواناست . ( 149 ) كسانى كه ( يهود و نصارى ) به خدا و پيامبرانش كفر مىورزند و مىخواهند ميان خدا و پيامبرانش فرق گذاشته و بگويند : ما به خداى موسى و عيسى ايمان داريم ولى به خداى محمّد ( ص ) ايمان نمىآوريم و مىخواهند با اين كار بين خدا و رسولانش تفرقه بوجود آورند ( 150 ) اينان همان كافران حقيقى هستند و ما براى كافران عذابى خواركننده\r\n\r\n","description":"","footnote":"","page_name":" 161 ","page_number":165},
  {"content":"\r\n\r\nآماده كرده‌ايم ( 151 ) و كسانى كه به خدا و پيامبرانش ايمان آورده و بين احدى از آنان فرق نمىگذارند خدا پاداششان را خواهد داد چون آمرزنده و مهربان است ( 152 ) اهل كتاب ( يهود و نصارى ) از تو مىخواهند كه كتابى از آسمان ( يك جا ) بر آنان نازل كنى ( با اينكه قرآن نازل شده ) از موسى بزرگتر از اين را خواستند به او گفتند خدا را آشكارا به ما نشان ده كه صاعقه‌اى آنان را به خاطر ظلمشان دربر گرفت بااين‌حال ، بعد از آنهمه معجزات گوساله پرستيدند و ما از اين ظلمشان نيز درگذشتيم و به موسى دليل قاطع و روشن داديم ( 153 ) و به مقتضاى پيمانشان كوه طور را بر بالاى سر آنان برافراشتيم و به آنان گفتيم سجده‌كنان از اين در ( بيت المقدّس ) وارد شويد و نيز گفتيم از روز شنبه سرپيچى مكنيد ( تعطيل كنيد ) و از آنان پيمانى سخت گرفتيم ( 154 ) . ولى با همه اين احوال به سزاى پيمان شكنى و كفر به معجزات الهى\r\n\r\n","description":"","footnote":"","page_name":" 162 ","page_number":166},
  {"content":"\r\n\r\nو به ناحق كشتن پيامبران از نعمت دين حق ، محروم شدند آنها بهانه آوردند كه دلهاى ما نمىتواند دعوت اسلام را بفهمد ، غافل از اينكه خدا بر دلهايشان مهر زده بود و در نتيجه جز اندكى ايمان نياوردند . ( 155 ) و نيز به سزاى اينكه به عيسى كفر ورزيده به مريم تهمتى بزرگ زدند ( 156 ) و اين گفتارشان كه ما مسيح عيسى بن مريم را كشتيم با اينكه فرستادهء خدا بود ولى نه او را كشتند و نه به دار آويختند بلكه از ناحيهء خدا امر بر آنان مشتبه شد و آنان كه دربارهء وى اختلاف كردند هنوز هم دربارهء عيسى در شكّند اگر ادّعاى علم مىكنند دروغ مىگويند و مدركى جز پيروى از گمان ندارند و به يقين او را نكشته‌اند ( شايد ديگرى را بجاى او كشته‌اند ) . ( 157 ) بلكه خدا وى را به سوى خويش بالا برد همانا خداوند عزيز و حكيم است ( 158 ) هيچ فردى از اهل كتاب نيست مگر آنكه قبل از مرگش بطور حتم به عيسى ايمان مىآورد و عيسى در قيامت عليه آنان گواه خواهد بود ( 159 ) به خاطر ظلمى كه از ناحيه همين يهوديان متعصب سر زد ما چيزهائى را كه قبلا برايشان حلال و پاك بود بر آنان حرام كرديم\r\n\r\n","description":"","footnote":"","page_name":" 163 ","page_number":167},
  {"content":"\r\n\r\nو نيز به خاطر اينكه با تلاش بسيار ، از راه خدا جلوگيرى مىكردند . ( 160 ) و نيز بخاطر آنكه ربا مىگرفتند با اينكه از آن نهى شده بودند و اموال مردم را به ناحق مىخوردند و ما براى كفرپيشگان از آنان ، عذابى دردناك آماده كرده‌ايم ( 161 ) ( اما كسانى از اهل كتاب كه ايمان به پيامبر آورده ) راسخون در علم‌اند و مؤمنانى كه به آنچه كه بر تو نازل شده و آنچه قبل از تو به عيسى نازل شده ايمان مىآورند و نيز نمازگزاران و زكات‌دهندگان و ايمان‌آورندگان به خدا و روز قيامت ما به زودى اجرى عظيم به آنان خواهيم داد ( 162 ) ما به تو وحى كرديم همانطور كه به نوح و پيامبران پس از او ، وحى كرديم و نيز به ابراهيم و اسماعيل و اسحاق و يعقوب و اسباط ( بنى اسرائيل ) و عيسى و ايوب و يونس و هارون و سليمان\r\n\r\n","description":"","footnote":"","page_name":" 164 ","page_number":168},
  {"content":"\r\n\r\nوحى نموديم و به داود زبور داديم ( 163 ) و پيامبرانى كه قبلا سرگذشتشان را برايت گفتيم و پيامبرانى كه داستانشان را برايت نگفته‌ايم و از آن ميان خدا با موسى ( در طور سينا ) سخن گفت ( 164 ) و رسولان و پيامبرانى را با پيام نويدبخش اميد دهنده و بيم دهنده فرستاديم تا مردم بر ضدّ خدا دستاويزى نداشته باشند همانا خداوند توانا و حكيم است ( 165 ) ولى خداوند گواهى مىدهد به آنچه كه بر تو نازل كرده از روى علم خود ، نازل كرده و فرشتگان نيز گواهى مىدهند هرچند گواهى خداوند كافيست ( 166 ) كسانى كه كافر شدند و مردم را از راه خدا بازداشتند در گمراهى بسيار دور قرار گرفتند ( 167 ) آرى كسانى كه كفر ورزيدند و ستم كردند خدا هرگز در صدد آمرزش آنان برنمىآيد و آنان را به هيچ راهى هدايت نخواهد كرد ( 168 ) مگر به راه دوزخ كه هميشه باقى مىمانند و اين كار بر خدا آسان است ( 169 ) اى مردم !\r\n\r\n","description":"","footnote":"","page_name":" 165 ","page_number":169},
  {"content":"\r\n\r\nاين رسول كه راه حق را برايتان آورده از ناحيهء پروردگارتان آورده پس به او ايمان آوريد ايمانى كه شما را كنترل كند و در نتيجه سودتان بخشد و اگر كافر شويد ( به خدا زيانى نمىرسد زيرا ) آنچه در آسمانها و زمين است ملك خداست و خداوند دانا و حكيم است ( 170 ) اى اهل كتاب ( يهود و نصارى ) در دين خود غلو مكنيد ( و پيامبرتان را پسر خدا و خود را دوستان خدا مخوانيد ) و عليه خدا جز به حق سخن مگوئيد همانا مسيح عيسى بن مريم تنها فرستاده‌ى خدا و كلمهء ( مخلوق ) خداست كه او را به مريم القا كرد و روحى بود از خدا پس به خدا و فرستادگان او ايمان آوريد و زنهار كه سخن از تثليت ( اب - ابن - روح القدس ) بر زبان برانيد كه اگر از اين اعتقاد باطل دست برداريد بنفع شماست زيرا خداوند معبوديست يكتا منزّه است از اينكه فرزندى داشته باشد آنچه در آسمانها و زمين است از آن اوست و براى تدبير و ادارهء آنها خدا كافيست ( 171 ) خود مسيح از اينكه بندهء خدا باشد هرگز سرپيچى نمىورزد و ملائكه مقرّب نيز سر نمىپيچند و هركس از بندگى او سرپيچى كند\r\n\r\n","description":"","footnote":"","page_name":" 166 ","page_number":170},
  {"content":"\r\n\r\nو بزرگى فروشد به زودى همه آنان نزد خود جمع خواهد كرد ( 172 ) اما كسانى كه ايمان آوردند و كارهاى نيك انجام داده‌اند پاداشهايشان را بطور كامل مىدهد و از فضل و كرم خود بيشتر هم مىدهد و اما آنهائى كه سرپيچى كردند به عذابى دردناك شكنجه مىدهد و آنها غير از خدا يار و ياورى براى خود نخواهند يافت ( 173 ) اى مردم ! آگاه باشيد كه از ناحيهء پروردگار ، برايتان دليلى محكم آمد و ما نورى آشكار بر شما نازل كرديم ( 174 ) پس كسانى كه به خدا ايمان آورده و به كمك او خود را از آلودگىها حفظ كردند خدا به‌زودى آنها را در رحمت خود وارد مىسازد و به سوى خود هدايت مىكند ( 175 ) از تو مساله ارث خويشاوندان را مىپرسند بگو خدا دربارهء كلاله چنين پاسخ مىدهد كه اگر مردى بميرد و فرزندى نداشته باشد و براى او خواهرى باشد نصف اموال او را به ارث مىبرد و\r\n\r\n","description":"","footnote":"","page_name":" 167 ","page_number":171},
  {"content":"\r\n\r\nاگر خواهرى از دنيا برود و وارث او يك برادر باشد تمام ارث او را مىبرد و اگر ميّت دو خواهر داشته باشد دو سوّم اموال را مىبرند و اگر برادران و خواهران باهم باشند براى هرمرد دو سهم زن است . ( چون مرد بايد خرج خانواده را فراهم كند ولى زن مخارجش به عهده شوهر است و هزينه كمترى دارد ) خداوند احكام خود را براى شما بيان مىكند تا گمراه نشويد . همانا او به همه چيز داناست ( 176 )\r\n\r\nسورة المائدة مدنيّة و هى مائة و عشرون اية\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى كسانى كه ايمان آورده‌ايد به پيمانهاى خود وفا كنيد . چهارپايان بر شما حلال شده مگر آنچه بر شما خوانده مىشود ( و استثنا مىگردد ) و به هنگام احرام صيد را حلال نشماريد .\r\nخداوند هرچه بخواهد حكم مىكند ( 1 ) اى كسانى كه ايمان آورده‌ايد شعائر الهى ( مراسم حج را محترم شماريد و مخالفت با آنها را ) حلال مشماريد و نه ماه حرام و نيز كشتن و خوردن قربانيهاى بىنشان مردم ، و قربانيهاى نشان‌دار\r\n\r\n","description":"","footnote":"","page_name":" 168 ","page_number":172},
  {"content":"\r\n\r\nآن را حلال ندانيد و متعرّض كسانى كه به اميد فضل و خشنودى خدا ، راه بيت الحرام را در پيش گرفته‌اند نشويد و هرگاه از احرام درآمديد مىتوانيد شكار كنيد و دشمنى و كينه كسانى كه نگذاشتند به مسجد الحرام درآئيد ( در صلح حديبيه ) شما را وادار به تجاوز نكند ، يكديگر را در كار نيك و در تقوا يارى كنيد و در گناه و دشمنى به يكديگر كمك مكنيد و از خدا پروا كنيد كه خدا سخت كيفر است ( 2 ) بر شما حرام شده ، گوشت مردار و خون و گوشت خوك و گوشت حيوانى كه هنگام ذبح نام غير خدا بر آن برده شده و حيوانى كه خفه شده و يا به‌وسيله كتك مرده يا سقوط كرده و يا به‌وسيله ضربه شاخ حيوانى ديگر ، مرده و يا درنده از آن خورده ، مگر آنكه آن را زنده دريابيد و ذبح كنيد و و نيز آنچه را كه به رسم جاهليت براى بتها ذبح شده و يا اينكه اموال يكديگر را بوسيله چوبهاى تير به صورت بخت‌آزمايى قسمت كنيد ، امروز است كه ديگر كفار از ضدّيت با دين شما ماءيوس شدند بنابراين از آنها نترسيد بلكه از من بترسيد و امروز است كه دين شما را تكميل كردم\r\n\r\n","description":"","footnote":"","page_name":" 169 ","page_number":173},
  {"content":"\r\n\r\nو نعمت خود را بر شما تمام كردم ( مجموعه معارف دينى را با حكم ولايت كامل نمودم ) و اسلام را براى شما پسنديدم اما اگر كسى مضطر شود به مقدارى كه از گرسنگى نميرد مىتواند بخورد همانا خدا آمرزگار مهربان است ( 3 ) از تو مىپرسند چه چيزهائى برايشان حلال شده است ؟ بگو آنچه پاكيزه است براى شما حلال است و نيز آنچه كه توسّط حيوانات شكارى كه تعليم داده‌ايد و هنگام رها كردن نام خدا برده باشيد در اين صورت مىتوانيد از نيمخورده آنها بخوريد و از خدا بترسيد و در شكار حيوانات زياده‌روى مكنيد كه خداوند حسابگرى سريع است ( 4 ) امروز همه پاكيزه‌ها برايتان حلال شده و نيز طعام ( گندم و حبوبات ) كسانى كه اهل كتابند براى شما حلال و طعام شما براى آنان حلال است ( هيچ منعى در دو طرف نيست و هر دو يك حكم دارند ) و نيز زنان پاكدامن مؤمن و زنان پاكدامن اهل كتاب كه قبل از شما مسلمانان ، داراى كتاب آسمانى بوده‌اند براى شما حلال است ( به نكاح موقت ) به شرط اينكه اجرت و مهريه آنها را بدهيد\r\n\r\n","description":"","footnote":"","page_name":" 170 ","page_number":174},
  {"content":"\r\n\r\nو پاكدامنى آنها را در نظر بگيريد نه با زنا و نه آنكه آنها را در پنهانى دوست خود سازيد و هركسى كه به ايمان كفر ورزد و منكر آن شود اعمالش باطل ، و در آخرت از زيانكاران است . ( 5 ) اى كسانى كه ايمان آورده‌ايد چون خواستيد به نماز بايستيد صورت و دستها و آرنجهاى خود را بشوئيد ( الى المرافق قيد موضوع است نه حكم در اين صورت شستن طبيعى و معمولى از بالا به پائين است ) و سر و پاهاى خويش را تا قوزك پا مسح كنيد ، اگر جنب بوديد با غسل كردن خود را طاهر سازيد و اگر بيمار و يا در حال سفر بوديد و يا يكى از شما قضاى حاجت كرده و يا با زنان همخوابگى نموده و آبى را براى غسل و وضو نيافتيد ، در اين صورت با خاك پاك تيمّم كنيد و از آن به صورت و دستهايتان بكشيد خدا نمىخواهد شما دچار مشقّت شويد و ليكن مىخواهد شما را پاك و نعمت خود را بر شما تمام سازد شايد كه شكر او را به جاى آوريد . ( 6 )\r\n\r\n","description":"","footnote":"","page_name":" 171 ","page_number":175},
  {"content":"\r\n\r\nو نعمت خدا را بر خويشتن به ياد آوريد و نيز پيمانى كه شما را بدان متعهّد كرد كه در پاسخش گفتيد : شنيديم و اطاعت كرديم و از خدا پروا كنيد كه خداوند به آنچه در دل داريد آگاه است . ( 7 ) اى مردمى كه ايمان آورديد در آنجا كه هواى نفس وادارتان مىكند تا به انگيزهء دشمنى ، بناحق شهادت دهيد به خاطر خدا عدل را به پا بداريد و دشمنى با اشخاص شما را منحرف نسازد عدالت كنيد كه آن به تقوا نزديكتر است و از خدا بترسيد كه خدا از آنچه مىكنيد آگاه است ( 8 ) خدا به كسانى كه ايمان بياورند و عمل صالح كنند اين وعده را داده كه آمرزشى و پاداشى عظيم دارند ( 9 ) و كسانى كه كفران ورزيده و آيات ما را تكذيب كنند اهل جهنّمند ( 10 ) اى كسانى كه ايمان آورده‌ايد نعمتى را كه خدا بر شما ارزانى داشت به خاطر آوريد كه قومى ( كفار ) تصميم گرفتند دست ستم به سوى شما دراز كنند ( عليه شما توطئه نمايند ) خدا دستشان را از شما كوتاه كرد و از\r\n\r\n","description":"","footnote":"","page_name":" 172 ","page_number":176},
  {"content":"\r\n\r\nخدا بترسيد و مؤمنان بايد تنها بر خدا توكّل كنند ( 11 ) مگر سرگذشت بنىاسرائيل را نشنيدند كه خدا از آنان پيمان گرفت و ما از آنان دوازده مراقب انتخاب و مبعوث كرديم خدا به ايشان فرمود : من با شمايم اگر نماز به پا داريد و زكات را بدهيد و به پيامبران من ايمان بياوريد و با رعايت احترام تقويتشان كنيد و در راه خدا وام دهيد كه گناهانتان را مىپوشانم و در بهشت‌ها كه جويها در آن جارى است داخلتان مىكنم پس هركس بعد از اين كفر بورزد از راه صحيح و راست منحرف و گمراه شده است ( 12 ) ولى بنىاسرائيل اين پيمان را شكستند و به خاطر همين جرم بزرگ لعنتشان كرديم و دلهايشان را به قساوت و سختى مبتلا نموديم و در نتيجه كارشان به جائى رسيد كه كلام خدا را وارونه تفسير كردند و آن را جابجا نمودند و قسمتى از اصول دين و رؤوس حقائق دينى را از ياد بردند و تو پيوسته به خيانت از آنان مطلع مىشوى مگر اندكى از آنان پس ايشان را ببخش و از ايشان درگذر كه خدا نيكوكاران\r\n\r\n","description":"","footnote":"","page_name":" 173 ","page_number":177},
  {"content":"\r\n\r\nرا دوست مىدارد . ( 13 ) و همچنين از آن جمعيتى كه مىگويند ما نصارائيم ميثاق مخصوص بگرفتيم آنها نيز قسمتى از اصول دينى خود را فراموش كردند درنتيجه در بينشان تا روز قيامت دشمنى و كينه‌ورزى را تحريك كرديم به زودى خدا از اعمالى كه مىكرده‌اند باخبرشان خواهد كرد . ( 14 ) اى اهل كتاب ! اينك پيامبر ما به سويتان آمد او براى شما بسيارى از حقايق دين را كه دانشمندان شما پنهانش مىداشتند بيان مىكند و از فاش كردن بسيارى از خيانتهاى ديگر آنان صرفنظر مىنمايد و اين رسول از ناحيه خدا برايتان نور و كتابى روشنگر آورده است ( 15 ) نور نبوّت و كتابى كه خدا بوسيله آن ، پيروان خويش را هدايت مىنمايد و آنان را از ظلمت‌ها ( گمراهيها ) به سوى نور ( راه راست ) هدايت مىكند ( 16 ) كسانى كه گفتند : خدا همان مسيح پسر مريم است كافر شدند بگو : اگر ( خدا ) اراده كند كه\r\n\r\n","description":"","footnote":"","page_name":" 174 ","page_number":178},
  {"content":"\r\n\r\nمسيح پسر مريم و مادرش و هركه را در زمين است همگى هلاك سازد چه كسى در برابر خداوند از خود اختيارى دارد ؟ فرمانروايى آسمانها و زمين و آنچه بين آندوست از آن خداست اوست كه هرچه بخواهد مىآفريند و خداوند بر هرچيزى تواناست ( 17 ) يهود و نصارا خود را پسران خدا و دوستان او مىدانند بگو اگر چنين است پس چرا خدا شما را به كيفر گناهانتان عذاب مىكند ؟ شما نيز بشرى هستيد از جنس همان بشرهائى كه خلق كرده . او هركس را بخواهد ( شايسته بداند ) مىآمرزد ، و هركس را بخواهد ( مستحق بداند ) عذاب مىكند و ملك آسمانها و زمين و آنچه بين آن‌دوست از آن اوست و بازگشت همه بسوى اوست ( 18 ) اى اهل كتاب ! پيامبر ما به سوى شما آمد تا بعد از گذشتن دوران فترت ( كه پيامبرى نيامد ) تا معارف الهى را براى شما بيان كند تا مبادا روز قيامت دعوى كنيد كه براى ما پيامبرى نويدبخش و بيم‌دهنده نيامد اينك نويدآور و بيم‌رسان به سويتان آمد همانا خداوند بر هرچيزى تواناست . ( 19 )\r\n\r\n","description":"","footnote":"","page_name":" 175 ","page_number":179},
  {"content":"\r\n\r\nو تو اى رسول ! به ياد آر آن زمانى را كه موسى به قوم خود گفت : اى مردم ! به ياد آوريد نعمتى را كه خداوند به شما داد و آن اينكه در ميان شما پيامبرانى را قرار داد تا شما را از بردگى فرعون ، آزاد و مالك سرنوشت خود سازد و از عنايات و الطاف خود به شما بهره‌هائى داد كه به احدى از ديگران نداد . ( 20 ) اى قوم بنىاسرائيل به اين سرزمين مقدّس كه خدا برايتان مقدّر كرده درآئيد و از دين خود برنگرديد كه اگر برگرديد از زيانكارانيد ( 21 ) بنىاسرائيل گفتند : اى موسى در آنجا مردمى نيرومند و ستمگرند و ما هرگز در آنجا وارد نمىشويم مگر آنكه آنها خارج شوند .\r\nاگر خارج شدند البته ما داخل خواهيم شد . ( 22 ) دو نفر از ميان جمعيتى كه ترس خدا را در دل داشتند و خدا به آن دو نعمتى داده بود روى به مردم كرده و گفتند از مرز اين سرزمين داخل شويد و مطمئن باشيد كه همين‌كه از مرز گذشتيد شما پيروز خواهيد شد و اگر براستى ايمان داريد بر خدا توكل و تكيه زنيد ( 23 ) مجدّدا گفتند اى موسى\r\n\r\n","description":"","footnote":"","page_name":" 176 ","page_number":180},
  {"content":"\r\n\r\nتا آن مردم در آن سرزمين هستند ما هرگز داخل آن سرزمين نخواهيم شد و اگر چاره‌اى جز گرفتن آن سرزمين نيست تو خود با پروردگارت برويد و با آنان بجنگيد ، ما همين جا نشسته‌ايم ( 24 ) موسى عرضه داشت :\r\nپروردگارا من تنها اختيار خود و برادرم را دارم و نمىتوانم اين قوم را به اطاعت فرمان تو ناگزير سازم پس بين من و اين مردم عصيانگر جدائى بينداز ( 25 ) خداى تعالى فرمود : به جرم اين نافرمانيشان اين سرزمين مقدّس تا چهل سال بر آنان ممنوع شد درنتيجه چهل سال در بيابان سرگردان خواهند بود و تو براى اين قوم عصيانگر هيچ اندوه مخور . ( 26 ) اى محمّد ! داستان دو پسران آدم ( هابيل و قابيل ) را كه داستانى است حق براى مردم بيان كن كه هر دو براى نزديك شدن به خدا چيزى را قربانى كردند قربانى يكى از آن دو ( هابيل ) قبول شد و از ديگرى ( قابيل ) رد شد و او به آن‌كه قربانيش قبول شده بود گفت : من تو را خواهم كشت او گفت : خداى تعالى قربانى را از مردم باتقوا مىپذيرد ( 27 ) و تو اگر دست خود را به سوى من دراز كنى كه مرا بكشى من هرگز دست خود را به سويت دراز نخواهم كرد ( تا تو را بكشم ) زيرا من از خداى جهانيان مىترسم . ( 28 )\r\n\r\n","description":"","footnote":"","page_name":" 177 ","page_number":181},
  {"content":"\r\n\r\nمن از اين عمل تو ، كراهتى ندارم چون اگر مرا بكشى هم بار گناهان مرا به دوش مىكشى و هم بار گناهان خودت را و درنتيجه از اهل آتش مىشوى و سزاى ستمكاران همين آتش است ( 29 ) پس از وسوسه‌هاى پىدرپى شيطان ، به تدريج دلش براى كشتن برادرش رام شد و او را بكشت و درنتيجه از زيانكاران شد . ( 30 ) پس خداوند زاغى را فرستاد تا با منقار خود ، زمين را بكند ( و چيزى را در آن پنهان كند ) و به او نشان دهد چگونه بدن برادرش را در زمين پنهان سازد ( قابيل ) گفت : واى بر من كه آنقدر ناتوان بودم كه نتوانستم مثل اين كلاغ باشم و بدن برادرم را در خاك پنهان كنم ؟ آن وقت از جمله پشيمان‌شدگان گرديد . ( 31 ) به خاطر همين ماجرا بود كه به بنىاسرائيل اعلام كرديم كه هركس يك انسان را بكشد بدون اينكه او كسى را كشته و يا فسادى در زمين كرده باشد مثل اين است كه همهء مردم را كشته و هركسى يك انسان را از مرگ نجات دهد مثل اين است كه همه را از مرگ نجات داده و بااينكه رسولان ما براى بنىاسرائيل معجزاتى روشن آوردند با اينحال بسيارى از آنها بعد از آن‌همه پيامبر ، در روى زمين\r\n\r\n","description":"","footnote":"","page_name":" 178 ","page_number":182},
  {"content":"\r\n\r\nزياده‌روى مىكنند ( 32 ) كيفر كسانى كه با خدا و رسول او مىستيزند و براى گسترش فساد در زمين تلاش مىكنند . اين است كه يا كشته شوند و يا بدار آويخته گردند و يا دست چپ و پاى راستشان برعكس بريده شود ( تا تعادلشان به هم بخورد ) و يا به ديارى ديگر تبعيد شوند .\r\nتشخيص اينكه مستحق كدام عقوبتند با حاكم اسلام است . تازه اين خوارى دنيائى آنان است و در آخرت عذابى بسيار بزرگ دارند ( 33 ) مگر آن افرادى كه قبل از دستگير شدنشان بدست شما ، بسوى خدا برگشته باشند و بدانيد كه خدا آمرزگار مهربان است . ( 34 ) اى كسانى كه ايمان آورده‌ايد از خدا پروا داشته باشيد و در جستجوى وسيله‌اى براى نزديك شدن به او باشيد و در راه او جهاد كنيد شايد رستگار شويد ( 35 ) به يقين كسانى كه كفر ورزيدند اگر تمامى آنچه در زمين است مثل آن ، ملكشان باشد و در قيامت بخواهند با دادن آن جان خود را از عذاب نجات دهند از ايشان قبول نمىشود و برايشان كيفريست دردناك . ( 36 )\r\n\r\n","description":"","footnote":"","page_name":" 179 ","page_number":183},
  {"content":"\r\n\r\nخيلى اصرار و التماس دارند كه از آتش خارج شوند ولى خارج نخواهند شد و برايشان عذابيست پايدار ( 37 ) و سزاى كسانى كه دزدى كنند چه مرد و چه زن اين است كه دست آنها را ( با توجه به شرايط ) قطع كنيد تا كيفر عمل او و مجازاتى از ناحيه خدا باشد و همانا خداوند تواناى حكيم است ( 38 ) پس كسى كه بعد از اين ستمش ، توبه نموده و خود را اصلاح كند بداند كه خداوند توبه‌اش را قبول مىكند همانا خداوند آمرزگار مهربان است ( 39 ) ( اى انسان ) مگر نمىدانى كه خدا مالك آسمانها و زمين است هركه را بخواهد ( مستحق بداند ) عذاب مىكند ، و هركه را بخواهد ( شايسته بداند ) مىآمرزد و خدا بر هر كارى تواناست ( 40 ) اى پيامبر ! كسانى كه در كفر شتاب مىكنند تو را افسرده نسازند كه به سخنان تو گوش مىدهند و مىخواهند بهانه‌اى براى تكذيب تو ، به دست بياورند و آنهائى كه به نزد تو نيامده‌اند\r\n\r\n","description":"","footnote":"","page_name":" 180 ","page_number":184},
  {"content":"\r\n\r\nخبرچينى مىكنند كلمات را از جاهاى خود تغيير مىدهند و مىگويند : اگر اين حكم به شما داده شد بپذيريد و الا از او دورى كنيد و براى فريب ، هر سخنى را بعد از خدا مىخواهد آنان را به فتنهء خود ، گرفتار كند و تو اى پيامبر ! براى چنين كسانى در قبال خدا كارى نتوانى كرد اينان همان كسانىاند كه خدا نخواسته دلهايشان را پاك كند دنياى اينها خفت‌بار و در آخرت كيفرى بزرگ دارند ( 41 ) گوش اينان خريدار دروغ و هوسشان خوردن مال حرام است پس اگر اينان نزدت آمدند مخيّرى در اينكه بين آنان داورى كنى و يا از آنان روى را بگردانى و در صورتى كه مصلحت را در اعراض ديدى بيمى از آنان به خود راه مده كه هيچ ضررى به تو نمىرسانند و اگر مصلحت ديدى كه داورى كنى به عدل ، داورى كن كه خدا عدالت‌پيشگان را دوست مىدارد ( 42 ) ليكن اينان هرگز تو را حكم قرار نمىدهند و چگونه تو را حكم قرار دهند بااينكه توراتى كه حكم خدا در آن است نزد ايشان بود ، از آن روى برگرداندند و اينان هرگز\r\n\r\n","description":"","footnote":"","page_name":" 181 ","page_number":185},
  {"content":"\r\n\r\nمؤمن نخواهند بود ( 43 ) ما تورات را نازل كرديم كه در آن هدايت و نور ( معارف و اعتقادات ) بود و انبياء كه تسليم خداوند بودند با آن در بين يهوديان حكم مىكردند و هم‌چنين علماى ربّانى و مربّى مردم و خبرگان از يهود و نصارا با آن هدايت و نور داورى كنند و مأمور به حفظ تورات و شاهد بر آن باشند پس زنهار كه از آن چيزى را كتمان كنيد و به انگيزه ترس يا طمع احكام آن را تغيير دهيد پس از مردم نترسيد و تنها از من بترسيد و به طمع ثروت ، آيات مرا به بهائى اندك نفروشيد كه هركس بدانچه خدا نازل كرده حكم نكند او و همفكرانش كافرند ( 44 ) و ما در تورات بر آنها مقرر كرديم كه جان را در برابر جان و چشم را در برابر چشم و بينى را در برابر بينى و گوش را در برابر گوش و دندان را در برابر دندان است و زخمها و جراحتها نيز به همان صورت قصاص دارند و هركس از آن قصاص بگذرد كفاره ( گناهان ) او خواهد بود و كسانى كه براساس دستورات خداوند داورى نكرده‌اند از ستمگرانند\r\n\r\n","description":"","footnote":"","page_name":" 182 ","page_number":186},
  {"content":"\r\n\r\n45 ما به دنبال آن پيامبران ، عيسى بن مريم را با شريعتى فرستاديم كه مصدّق توراتى بود كه قبل از او نازل شده بود و به او كتاب انجيل را بشارت داديم كه در آن هدايت و نور ( مواعظ و نصايح ) بود و دعوت عيسى بن مريم همان دعوت موسى بود كه در تورات آمده بود كه همان هدايت دينى و پند و اندرز براى متّقيان بود . ( 46 ) و اهل انجيل بايد برطبق آنچه خدا در اين كتاب نازل كرده حكم كنند و كسى كه طبق دستور خداوند داورى نكند از فاسقان است .\r\n( 47 ) اين كتاب ( قرآن ) را كه به حق بر تو نازل كرده‌ايم تصديق‌كننده كتابهاى قبلى و حاكم بر آنهاست پس در بين مسلمانان طبق آنچه خدا نازل كرده داورى كن و از هوى و هوس آنها پيروى مكن .\r\nما براى هر ملّتى از شما انسانها شريعتى قرار داديم و اگر خدا مىخواست همهء شما را امّتى واحد قرار مىداد ليكن خواست شما ملّتها را\r\n\r\n","description":"","footnote":"","page_name":" 183 ","page_number":187},
  {"content":"\r\n\r\nبا دينى كه فرستاده بيازمايد بنابراين به سوى خيرات از يكديگر سبقت بگيريد كه بازگشت همه شما به سوى خداست ، آنگاه شما را بدانچه اختلاف مىكرديد آگاهتان خواهد كرد ( 48 ) در بين مسلمانان بدانچه خدا نازل كرده داورى كن و از هوا و هوس آنان پيروى مكن و بترس از اينكه در پاره‌ايى از دستوراتى كه خداوند بر تو نازل كرده تو را به فتنه اندازد و اگر به دستورات تو پشت كردند بدان كه علّتش اين است كه خدا مىخواهد به سزاى پاره‌اى از گناهانى كه كرده‌اند برساند در حقيقت بيشتر مردم فاسق‌اند ( اين فسق و گمراهى نتيجه سرپيچى از دستورات خداوند است ) ( 49 ) آيا آنها خواستار حكم جاهليت‌اند و براى كسانى كه به مرحله يقين رسيده‌اند داورى چه كسى بهتر از خداوند است ؟ ( 50 ) اى كسانى كه ايمان آورده‌ايد يهود و نصارا را دوستان خود مگيريد و به آنها اعتماد نكنيد زيرا آنان دوست يكديگرند و كسى كه از شما آنان را دوست بدارد خود او نيز از ايشان است ( از ستمگران است ) چون خدا مردم ستمكار را به سوى حق هدايت نمىكند ( 51 ) نشانهء اينكه بعضى از مدّعيان ايمان ،\r\n\r\n","description":"","footnote":"","page_name":" 184 ","page_number":188},
  {"content":"\r\n\r\nاز سنخ همان كافرانند اين است كه مىبينى اين بيماردلان به سوى يهود و نصارا مىشتابند و مىگويند ما بيم آن داريم كه بلايى بر سر ما آيد غافل از اينكه چه بسا خداى تعالى از ناحيهء خود فتحى آورده و امرى ديگر كه خودش مىداند پيش بياورد آن‌وقت است كه اين بيماردلان نسبت به آنچه در دل پنهان مىداشتند پشيمان شوند ( 52 ) كسانى كه ايمان آورده‌اند خواهند گفت آيا اين يهود و نصارا بودند كه سوگندهاى سخت مىخوردند بر اينكه همواره با شما خواهند بود ؟ پس چرا امروز ياريتان نكردند ؟ ( به همين خاطر ) اعمالشان تباه و از زيانكاران شدند ( 53 ) اى كسانى كه ايمان آورده‌ايد اگر كسى از شما از دينش برگردد بدانيد كه خدا به زودى مردمى را براى گرايش به اين دين مىآورد كه دوستشان دارد و آنان نيز وى را دوست دارند كه اينان مردمى هستند در برابر مؤمنين افتاده دل و متواضع و در برابر كافران سرسخت و نيرومندند آنها در راه خدا جهاد مىكنند و از ملامت هيچ ملامتگرى پروا ندارند و اين خود فضلى است از خدا كه به هركس صلاح بداند مىدهد و خدا داراى فضلى وسيع و علمى وصف‌ناپذير است ( 54 ) جز اين نيست كه ولىّ شما\r\n\r\n","description":"","footnote":"","page_name":" 185 ","page_number":189},
  {"content":"\r\n\r\nخدا و رسول اوست و آنان كه ايمان آورده‌اند كه اقامهء نماز و اداى زكات مىكنند درحالىكه در ركوع نمازند ( اماميه معتقدند كه اين آيه در شأن حضرت على است زيرا تنها اوست كه در حال نماز انگشتر خود را به سائل داد ) . ( 55 ) و كسى كه خدا و رسولش و مؤمنين را دوست بدارد در حزب خدا وارد شده كه به يقين هميشه پيروزند . ( 56 ) اى كسانى كه ايمان آورديد با كفّار و اهل كتابى را كه دين شما را به سخريه گرفته و بازيچه‌اش مىپندارند دوست نشويد و اگر ايمان داريد از خدا بپرهيزيد ( 57 ) وقتى شما اذان نماز را مىگوييد اينان آن را وسيلهء تفريح خود گرفته و بازيچه‌اش مىپندارند چون مردمى بىخردند . ( 58 ) بگو اى اهل كتاب آيا بخاطر ايمان ما به خدا و آنچه از طرف خدا به ما و به مردم قبل از ما ، نازل شده ما را سرزنش مىكنيد و آيا جز اين است كه بيشترتان فاسقيد . ( 59 ) بگو حالا كه اين كارها در نظر شما بد است\r\n\r\n","description":"","footnote":"","page_name":" 186 ","page_number":190},
  {"content":"\r\n\r\nمىخواهيد از كسانى خبرتان دهم كه از جهت سرانجام و پاداش ، خيلى بدتر از صاحبان اين عمل باشند ؟ آنان كسانيند كه خداوند به صورت ميمونها و خوكها مسخشان فرموده ( مسخ روحى و فكرى بخاطر تمسخرى كه از دين مىكنند ) .\r\nهمان كسانى كه پرستش طاغوت كردند و همانا موقعيت و محلّ آنها بدتر و از راه حق منحرف‌ترند . ( 60 ) و وقتى نزد شما مىآيند مىگويند ما ايمان آورده‌ايم و حال آنكه آمدنشان به خدمت تو با كفر ، و بيرون شدنشان هم با كفر بوده و خدا به نفاقى كه دارند و آن را كتمان مىكنند داناتر است . ( 61 ) بسيارى از آنها را مىبينى كه علاوه بر نفاق درونيشان ، در گناه و دشمنى و در رشوه خواريشان از يكديگر پيشى مىگيرند راستى چه اعمال بدى است كه مرتكب مىشوند . ( 62 ) چرا علماى نصارا و يهود ملّت خود را از گفتارهاى گناه و رشوه‌خوارى بازنمىدارند ؟ ( گناه قولى ) كه تعبير به اثم شده و گناه فعلى كه از او به سحت تعبير شده است ) به راستى چه رفتار بدى است كه مىكنند . ( 63 ) يهود گفت دست خدا بسته است ،\r\n\r\n","description":"","footnote":"","page_name":" 187 ","page_number":191},
  {"content":"\r\n\r\nبخاطر اين كلمه كفرى كه گفتند دستشان بسته باد و از رحمت خدا دور باشند دستهاى خدا باز است به هر نحوى كه بخواهد مىبخشد و به زودى بسيارى از آنان در موقع نزول قرآن به طغيان و كفر خود مىافزايند و ما بين يهود و نصارا و يا بين افراد يهود كينه و دشمنى انداختيم كه تا روز قيامت امتداد داشته باشد . هروقت آتشى براى جنگ افروختند خدا خاموشش نمود اينها با گناه و محو نام پيامبر از تورات ، در زمين فساد مىكنند و خدا مفسدين را دوست نمىدارد . ( 64 ) و اگر يهود و نصارا ايمان آوردند و از كفر و فحشا پرهيز نمودند ما گناهان ايشان را بخشيده و در باغهاى پرنعمت بهشت داخلشان مىكنيم . ( 65 ) و اگر اينان تورات و انجيل را بدون كم و كاست و همچنين قرآنى را كه به سويشان نازل شده برپا دارند بيقين از بالاى سر ( آسمان ) و پايين پاهاى خود ( زمين ) روزى خواهند خورد . بعضى از اينان مردمى معتدلند و ليكن كارهايى كه بيشترشان مرتكب مىشوند زشت و ناپسند است .\r\n\r\n","description":"","footnote":"","page_name":" 188 ","page_number":192},
  {"content":"\r\n\r\n( 66 ) اى رسول ! اين دستورى كه از جانب خداوند بر تو نازل شده برسان و اگر نرسانى از مجموع دستورات دين كوتاهى كرده‌يى و بديهى است كه اين امر مهم ، چيزى غير از مسئله خلافت و جانشينى نيست كه همان ادامه رهبرى است و بدانكه خداوند تو را از شر منافقان حفظ خواهد كرد همانا خداوند كافران را هدايت نخواهد كرد ( 67 ) بگو اى اهل كتاب ! ( يهود و نصارى ) شما بر دين و مسلكى كه قابل اعتنا و اعتماد باشد نيستيد و نخواهيد بود تا آنكه تورات و انجيل را و آنچه را كه از طرف پروردگارتان به سوى شما نازل شده ، اقامه كنيد .\r\nهمين قرآنى كه به تو نازل شده هرآينه طغيان و كفر بسيارى از آنان را زيادتر مىكند بنابراين ، بر قومى كه كفر ورزيدند تاءسّف مخور . ( 68 ) به درستى كه منافقينى كه به ظاهر ايمان آوردند و آيين يهود را اختيار كردند و همچنين بىدينان و نصارا هركدام از آنان به خدا و روز جزا ايمان صحيح بياورند و عمل صالح كنند ترسى بر ايشان نيست و در آخرت اندوهى را ندارند . ( 69 ) هرآينه ما از بنى اسرائيل پيمان گرفتيم\r\n\r\n","description":"","footnote":"","page_name":" 189 ","page_number":193},
  {"content":"\r\n\r\nو به سويشان پيامبرانى فرستاديم هروقت پيامبرى حكمى كه مخالفت با هواى نفسشان بود برايشان آورد عدّه‌اى را تكذيب و عدّه‌اى را به قتل رساندند . ( 70 ) و گمان كردند آزمايشى در كار نيست در نتيجه ( از درك حقايق ) كور و كر شدند . آنگاه خداوند از آنان درگذشت و بار ديگر تعداد زيادى از آنها كر و كور شدند و خداوند به اعمال ايشان بيناست .\r\n( 71 ) كسانى كه گفتند : خداوند ، همان مسيح ، فرزند مريم است به يقين كافر شدند و مسيح خود گفت : اى بنى اسرائيل خدا را بپرستيد كه پروردگار من و شما است . بدرستى حقيقت اين است كه كسى كه شرك به خدا مىورزد به يقين خداوند بهشت را بر او حرام كرده و جايش در آتش خواهد بود . و هيچ ياورى براى ستمكاران نيست . ( 72 ) به يقين كسانى كه گفتند خدا يكى از سه خداست ( اب - ابن - روح القدس ) كافرند و حال آنكه هيچ معبودى جز خداى واحد نيست ( چون موصوف واحد است تعداد اوصاف اعتبارى است و كثرت‌پذير نيست ) و اگر دست از گفتارشان برندارند بطور حتم\r\n\r\n","description":"","footnote":"","page_name":" 190 ","page_number":194},
  {"content":"\r\n\r\nعذابى دردناك خواهند داشت ( 73 ) آيا به سوى خدا بازگشت و استغفار نمىكنند ؟\r\nهمانا خداوند آمرزنده و مهربان است . ( 74 ) مسيح فرزند مريم ، رسولى بيش نيست ؛ قبل از او هم رسولانى بودند و مادرش مريم زن بسيار راستگويى بود . اين مادر و فرزند غذا مىخوردند نگاه كن ببين چطور براى آنها آيات و معجزات بيان مىكنيم سپس ببين چگونه از شنيدن آن معجزات روشن ، روى را برمىتابند . ( 75 ) بگو : آيا غير خدا چيزى را مىپرستيد كه مالك نفع و ضررى براى شما نيستند و حال آنكه خداوند شنوا و داناست ؟ ! ( 76 ) بگو اى اهل كتاب ! در دين خود به غير حق غلو مكنيد و هوسهاى پيشينيان كه محققا گمراه بودند و نفوس بسيارى را هم گمراه كردند و از راه راست منحرف شدند پيروى ننماييد . ( 77 ) از بنى اسرائيل آنان كه كافر شدند به زبان داود و عيسى بن مريم لعنت و نفرين شدند و اين بخاطر\r\n\r\n","description":"","footnote":"","page_name":" 191 ","page_number":195},
  {"content":"\r\n\r\nهمان سرپيچى بود و اصولا آنها مردمى تجاوزگرند . ( 78 ) مردمى بودند كه از زشتيها دست برنمىداشتند . به راستى بد اعمالى انجام مىدادند . ( 79 ) بسيارى از آنان را مىبينى كه دوستدار مردم كافرند و بد توشه‌يى براى خويش فرستادند ؛ آنها سبب خشم خداوند براى خود شدند و درنتيجه در عذاب جاودانه به سر خواهند برد . ( 80 ) اينان اگر به خدا و پيامبر او و به آنچه به پيامبر نازل شده ايمان مىآوردند كفّار را دوست نمىگرفتند و ليكن بسيارشان فاسقند . ( 81 ) هرآينه مىيابى كه يهود و مشركين را دشمن‌ترين مردم نسبت به مؤمنان و مسلمانان‌اند و كسانى كه مىگويند ما نصارى هستيم دوست‌ترين مردم نسبت به مؤمنين و مسلمانان هستند و اين بخاطر آن است كه نصارى قسّيسين ( قسيس معرب كشيش و رهبان بمعنى مفرط در عبادت ) و رهبان دارند و اصولا مردمى هستند كه تكبّر نمىورزند . ( 82 )\r\n\r\n","description":"","footnote":"","page_name":" 192 ","page_number":196},
  {"content":"\r\n\r\nوقتى كه مىشنوند قرآنى بر پيامبر نازل شده مىبينى چشمهايشان پر از اشك مىشود ، به خاطر اينكه حق را شناخته‌اند ، و مىگويند : بار پروردگارا ! ما ايمان آورديم پس ما را در زمره گواهان بنويس . ( 83 ) چه خواهد بود براى ما اگر به خدا و به آنچه از حق به سوى ما نازل شده ايمان بياوريم كه خداوند ما را در سلك مردم صالح درآورد ؟ ! ( 84 ) و به پاس اين گفته‌هايشان خداوند بهشتهايى پاداششان داد كه از زير آن نهرهاى روان ، جارى است و آنان در آن بهشتها جاودانند و اين ، پاداش نيكوكاران است . ( 85 ) و كسانى كه كافر شدند و آيات ما را تكذيب كردند ايشان اصحاب دوزخند . ( 86 ) اى كسانى كه ايمان آورده‌ايد پاكيزه‌هايى را كه خداوند بر شما حلال نموده بر خود منع مكنيد ( چه منع شرعى و چه عقلى و چه قهرى ) و تجاوز نكنيد كه به راستى خداوند تجاوزكاران را دوست نمىدارد . ( 87 ) از آنچه خداوند روزيتان كرده بخوريد درحالىكه حلال و طيّب است و بپرهيزيد از خدايى كه شما به او\r\n\r\n","description":"","footnote":"","page_name":" 193 ","page_number":197},
  {"content":"\r\n\r\nايمان آورده‌ايد . ( 88 ) خداوند شما را به سوگندهاى لغو و بيهوده‌تان مؤاخذه نمىفرمايد و ليكن از سوگندهايى ( كه از روى اراده مىخوريد ) بازخواست مىكند . پس كفّاره آن ، اطعام ده مسكين است از غذاهاى متوسّطى كه به اهل و عيال خود مىخورانيد يا از لباسى كه بر آنان مىپوشانيد يا آزاد كردن بنده‌اى . پس كسى كه استطاعت مالى ندارد و نمىتواند اين كفّارات را انجام دهد سه روز روزه بگيرد ؛ اين است كفّاره سوگندهايتان زمانى كه قسم خورديد سوگندهايتان را حفظ كنيد و آن را مشكنيد ؛ خداوند اينچنين آيات خود را بيان مىكند شايد كه شما شكرگزارى كنيد .\r\n( 89 ) اى كسانى كه ايمان آورده‌ايد جز اين نيست كه شراب و قمار و بتها يا سنگهايى كه براى قربانى نصب شده و چوبه‌هاى قرعه ، پليد و از عمليات شيطان است .\r\nپس از آنها دورى كنيد ، شايد كه رستگار شويد . ( 90 ) و جز اين نيست كه شيطان مىخواهد بوسيلهء شراب و قمار بين شما خشم و دشمنى بوجود آورد\r\n\r\n","description":"","footnote":"","page_name":" 194 ","page_number":198},
  {"content":"\r\n\r\nو شما را از ذكر خدا و از نماز باز دارد پس آيا دست بردار از آنها هستيد ؟ ! ( 91 ) از خدا و رسول فرمان بريد و از زشتىها دورى كنيد چه اگر گوش ندهيد و اعراض كنيد بايد بدانيد كه تنها بر عهدهء رسول ما ابلاغى آشكار است . ( 92 ) بر كسانى كه ايمان آورده‌اند و عمل صالح كرده‌اند گناه و حرجى نيست در آنچه كه قبل از اين از محرّمات خورده‌اند البته وقتى كه پرهيز كرده و ايمان آورند و عمل صالح كنند آنگاه پرهيز كرده و ايمان آورند ، سپس پرهيز كرده و نيكويى كنند و خداوند نيكوكاران را دوست مىدارد . ( 93 ) اى كسانى كه ايمان آورديد خداوند شما را با چيزى از شكار مىآزمايد بطورى كه شكار در تيررس شما قرار مىگيرد تا بداند كه كيست كه از او به غيب مىترسد پس كسى كه از اين به بعد از حدود خداوند تجاوز كند ( و در حال احرام شكار كند ) براى او عذابى دردناك است . ( 94 ) اى كسانى كه ايمان آورديد شكار را نكشيد\r\n\r\n","description":"","footnote":"","page_name":" 195 ","page_number":199},
  {"content":"\r\n\r\nدرحالىكه شما در احراميد و كسى كه از شما عمدا شكارى را بكشد كفّارهء آن نظير همان شكار است از چارپايان اهلى ، دو نفر از شما كه صاحب عدالتند حكم به آن مىكنند درحالىكه آن كفّاره را هدى ( قربانى ) كه به كعبه برسد يا ( بجاى قربانى ) اين‌كه كفّاره‌اش طعام دادن به مسكينان و يا به جاى اطعام هر مسكين يك روز روزه است تا كيفر نافرمانى خود را بچشد . خداوند گناهان گذشته را عفو كرده است و اگر كسى دوباره چنين معصيتى كند پس خدا از او انتقام مىگيرد و خداوند عزيز و انتقام‌گير است .\r\n( 95 ) شكار دريايى براى شما حلال شده است و خوردن آن براى اين‌كه براى شما و رهگذرها متاعى باشد و حرام شده است بر شما شكار خشكى مادامى كه در احراميد و بترسيد از خدايى كه به سوى او محشور مىشويد . ( 96 ) خداوند مكّه را بيت الحرام و مايهء قوام قرار داده و نيز به همين منظور شهر حرام و بردن قربانى نشاندار و بىنشان را به مكّه تشريع فرموده تا بدانيد كه خداوند مىداند آنچه را كه در آسمانها\r\n\r\n","description":"","footnote":"","page_name":" 196 ","page_number":200},
  {"content":"\r\n\r\nو زمين است به درستى كه خداوند به هرچيز داناست . ( 97 ) بدانيد كه به‌درستى خداوند سختگير و سخت‌كيفر و بخشنده و مهربان است .\r\n( 98 ) بر عهده رسول جز رسانيدن پيام چيزى نيست و خداوند مىداند آنچه را كه اظهار مىكنيد و آنچه را كه كتمان مىنماييد . ( 99 ) بگو اى محمّد هرگز پاك و ناپاك مساوى نيستند هرچند زيادى ناپاكان ، شما را به تعجّب وادارد پس اى خردمندان ، از خدا بترسيد .\r\nشايد كه رستگار شويد . ( 100 ) اى كسانى كه ايمان آورده‌ايد از چيزهايى كه اگر بر شما ظاهر شود ناراحت مىشويد و اگر هنگام نزول قرآن از آنها بپرسيد بر شما معلوم مىشود و خداوند آنها را مىبخشد و همانا او بخشنده و مهربان است . ( 101 ) گروهى پيش از شما از آنها سؤال كرده‌اند آنگاه صبح كردند درحالىكه به آن كافر شدند . ( 102 ) خداوند براى بحيره ( بچه‌شترى كه گوشهايش پاره مىكردند ) و سائبه ( شترى كه با نذر از كار معاف ميكردند )\r\n\r\n","description":"","footnote":"","page_name":" 197 ","page_number":201},
  {"content":"\r\n\r\nو وصيله ( بچه گوسفندى كه نذر بتها مىكردند ) و حام ( شتر ماده‌يى كه آن را مقدس مىشمردند ) حكمى مقرّر نفرموده و ليكن كافران بر خداوند دروغ بستند و بيشتر آنان نمىفهمند . ( 103 ) و زمانى كه به آنها گفته شد بشتابيد بسوى آنچه كه خداوند بر پيامبرش نازل كرده گفتند : روشى كه پدرانمان را بر آن يافتيم برايمان كافيست اگرچه پدرانشان چيزى نمىدانستند و هدايت را نمىپذيرفتند . ( 104 ) اى كسانى كه ايمان آورده‌ايد بر شما باد ، رعايت نفس خودتان آنان كه پس از هدايت گمراه شدند به شما ضررى نمىرسانند ؛ بازگشت همه شما به سوى خداست و پس از آن به آنچه عمل مىكرديد آگاهتان مىكند . ( 105 ) اى كسانى كه ايمان آورديد شهادتى را كه براى يكديگر در حال احتضار و هنگام اداى وصيت تحمّل مىكنيد بايد كه دو تن عادل از شما يا ديگران آن را تحمّل كنند و اگر مصيبت مرگ ، شما را در سفر پيش آيد و دو نفر مسلمان نيافتيد تا وصيت شما را تحمّل كنند دو نفر از كفّار را شاهد بگيريد\r\n\r\n","description":"","footnote":"","page_name":" 198 ","page_number":202},
  {"content":"\r\n\r\nو در صورتى كه ورثه دربارهء اين دو شاهد سوءظنّى داشتند آنان را بعد از نماز بازداشت كنيد تا سوگند ياد كنند كه ما شهادت خود را به منظور سود مادّى تحريف نكرده و شهادت خداى را كتمان نكرده‌ايم . گرچه بخاطر رعايت و جانبدارى از خويشان باشد كه اگر چنين كنيم از گنهكاران خواهيم بود . ( 106 ) پس اگر معلوم شد سوءظن شما بجا بوده و آن دو مرتكب خيانت شده‌اند دو نفر ديگر از اولياى ميّت كه آن دو شاهد عليه آنان شهادت داده بودند بعد از ردّ شهادت آنان شهادت مىدهند و سوگند مىخورند كه شهادت ما از شهادت آن دو به حق نزديك‌تر است و ما در اين شهادت خود تجاوز نكرده‌ايم و مىدانيم كه اگر چنين تجاوزى بكنيم هر آينه از ستمكاران خواهيم بود . ( 107 ) اين دستور نزديكترين راه است براى وادار شدن بر اين‌كه صحيح شهادت دهند و بترسند از اينكه اگر تحريف كنند شهادتشان مردود شده اولياى ميّت با شهادت و سوگند خود آنها را رسوا مىكنند و بترسيد از خدا و گوش فرا دهيد و خدا مردم فاسق را هدايت نمىكند . ( 108 ) به ياد آريد روزى كه خداوند رسولان خود را جمع نموده و از آنان مىپرسد مردم چه جوابتان دادند ؟ مىگويند نمىدانيم .\r\n\r\n","description":"","footnote":"","page_name":" 199 ","page_number":203},
  {"content":"\r\n\r\nبه درستى كه تو هستى داناى پنهانيها . ( 109 ) خداوند به عيسى بن مريم گفت :\r\nياد كن نعمتى را كه بر تو و مادرت ارزانى داشتم زمانى كه من تو را به روح‌القدس تاءييد كردم و توانستى در گهواره و نيز در بزرگى با مردم سخن گويى و زمانى كه كتاب و حكمت و تورات و انجيل تعليمت دادم ، زمانى كه مجسّمه‌اى از گل به صورت مرغى مىساختى و در آن مىدميدى و به اذن من پرنده مىشد و به پرواز درمىآمد و كور مادرزاد و بيمار پيسى به اذن من شفا مىدادى و مردگان را به اذن من زنده و از گور بيرون مىكردى به ياد آور روزگارى را كه من تو را از شرّ بنىاسرائيل حفظ كردم همان بنىاسرائيلى كه وقتى برايشان معجزه و بيّنه مىآوردى كفّار ايشان مىگفتند اين نيست جز سحرى آشكار . ( 110 ) و به ياد آور روزى را كه بر دل حواريين الهام كردم كه به من و فرستاده‌ام عيسى بن مريم ايمان بياوريد ، گفتند ايمان آورديم و شاهد باش كه ما مسلمانيم . ( 111 )\r\n\r\n","description":"","footnote":"","page_name":" 200 ","page_number":204},
  {"content":"\r\n\r\nبه ياد آر زمانى كه حواريين عيسى به وى گفتند اى عيسى بن مريم آيا پروردگار تو مصلحت مىداند مائده‌اى ( نان و گوشت ) از آسمان بر ما نازل كند ؟ گفت از خدا بپرهيزيد اگر ايمان داريد گفتند مىخواهيم از آن مائده بخوريم تا قلبهايمان مطمئن شود و بدانيم كه تو ما را در ايمانمان تصديق كرده‌اى و ما بر آن گواهيم ( مفهوم اين آيه بيان عذرخواهى حواريون از عيسى است ) . ( 113 ) عيسى بن مريم گفت بارالها ! بر ما مائده‌اى از آسمان نازل فرما تا براى ما و پيروان كنونى و آينده ما عيد و خود معجزه‌اى از ناحيه تو باشد .\r\nپروردگارا روزيمان كن كه تو بهترين روزى دهندگانى . ( 114 ) خداى متعال فرمود :\r\nمن به‌زودى آن مائده‌اى را كه خواستى نازل خواهم كرد ولى اگر بعد از آن باز هم كافر شود پس بيقين او را چنان كيفرى كنم كه احدى از عالميان چنين كيفرى را نكرده باشم ( كيفرى است بىنظير در ميان همه امتها ) . ( 115 ) زمانى را كه خداى تعالى به عيسى بن مردم فرمود : آيا تو به مردم گفتى كه اى مردم مرا و مادرم را به غير از خدا دو معبود ديگر بگيريد ؟\r\n\r\n","description":"","footnote":"","page_name":" 201 ","page_number":205},
  {"content":"\r\n\r\nعيسى گفت : پروردگارا منزهى تو شايسته من نيست چيزى را كه حق من نيست بگويم و فرضا اگر هم گفته باشم تو خود آن را شنيده و دانسته‌اى .\r\nآرى تو مىدانى آنچه را كه در نفس من است ولى من به آنچه كه نزد توست آگاهى ندارم . به راستى تو از آنچه در روح و جانم مىگذرد آگاهى . ( 116 ) من به مردم چيزى جز آنچه كه تو دستورم داده‌اى نگفتم و تو دستورم دادى كه بگويم خدائى را كه پروردگار من و شماست بپرستيد و تا در ميان ايشان بودم شاهد اعمالشان بودم پس از اين‌كه مرا به سوى خود خواندى تو خودت مراقب و شاهد بر آنان بودى و تو بر هرچيز گواهى . ( 117 ) اگر عذابشان كنى اختيار دارى چون بندگان تواند و اگر از جرمشان درگذرى مختارى زيرا تو عزيز و حكيمى . ( 118 ) خداى تعالى فرمود امروز روزى است كه راستگويى راستگويان سودشان مىدهد براى ايشان باغهاى بهشتى است كه از زير آنها نهرها روان است و آنان در آن باغها براى هميشه بسر مىبرند خداوند از آنان خشنود شده\r\n\r\n","description":"","footnote":"","page_name":" 202 ","page_number":206},
  {"content":"\r\n\r\nو آنان هم از خداوند خشنود شده‌اند و اين است پيروزى بزرگ . ( 119 ) براى خداوند است ملك آسمانها و زمين و آنچه در بين آنهاست و او بر هرچيز تواناست . ( 120 )\r\n\r\nسورة الانعام مكيّة و هى مائة و خمس و ستون اية\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سپاس خدايى را كه آسمانها و زمين را آفريد و تاريكيها و نور ايجاد نمود و باوجوداين ، كسانىاند كه كافر شده‌اند و براى پروردگار خود همتا مىگيرند .\r\n( 1 ) او كسى است كه شما را از گل آفريد آنگاه مدتى ( براى عمر ) مقرر فرمود و اجل معيّن پيش اوست و باز هم شما شك مىكنيد . ( 2 ) و اوست خداوند آسمانها و زمين ، نهان و آشكار شما را مىداند و نيز آنچه را كه شما ( از نيك و بد ) به دست مىآوريد . ( 3 ) و هيچ آيه‌اى از آيات پروردگارشان\r\n\r\n","description":"","footnote":"","page_name":" 203 ","page_number":207},
  {"content":"\r\n\r\nبه سوى ايشان نمىآيد مگر اين‌كه ، از آن روى برمىگردانند . ( 4 ) ( اين مردم ) هنگامى كه حق به سوى آنان آمد آن را تكذيب كردند و به زودى از نتايج استهزائشان خبردار خواهند شد . ( 5 ) آيا نمىبينند و متوجه نمىشوند كه قبل از آنان ، چقدر از امّتها را هلاك كرديم ؟\r\nامّتهايى كه ما در زمين قدرتشان داديم ، درحالىكه چنين قدرتى به شما نداده‌ايم ، باران را بر آنان فراوان باريديم و نهرها را از زير پايشان جارى ساختيم پس وقتى گناه را از حد گذراندند هلاكشان كرديم و بعد از آنان ، امّت ديگرى آفريديم . ( 6 ) و اگر قرآن را به صورت مكتوب بر روى كاغذ نازل مىكرديم بطورى كه قوم تو با دست خود ، آن را لمس مىكردند باز هم ، كسانى كه كافر شدند مىگفتند : اين جز سحرى آشكار نيست . ( 7 ) و گفتند : چرا فرشته‌اى بر محمّد نازل نشد ؟ ( مقصود فرشته‌يى كه آنها ببينند ) اگر فرشته‌اى نازل مىكرديم كار يكسره مىشد و ديگر مهلت داده نمىشدند . ( 8 ) و ما اگر رسول را\r\n\r\n","description":"","footnote":"","page_name":" 204 ","page_number":208},
  {"content":"\r\n\r\nفرشته قرار مىداديم ناگزير او را به صورت مردى مىفرستاديم و امر را بر آنها مشتبه مىكرديم ( كه حق و باطل را بجاى يكديگر تصور كنند ) . ( 9 ) و محقّقا كه پيامبرانى قبل از تو مورد تمسخر قرار گرفتند و درنتيجه عذابى را كه پيامبرانشان آنان را از آن بيم مىدادند بر ايشان نازل گرديد و كيفر تمسخرشان را چشيدند . ( 10 ) بگو برويد و در زمين سير كنيد آنگاه ببينيد سرانجام امّتهايى كه پيامبر خود را تكذيب كردند چگونه بوده است . ( 11 ) بگو آنچه كه در زمين و آسمانهاست از كيست ؟ بگو : از آن خداست .\r\nخداوند رحمت بر بندگان را ، بر خود واجب شمرده و بدون شك همهء شما را در روز قيامت يعنى روزى كه در آمدنش شكى نيست جمع‌آورى خواهد كرد ولى كسانى كه خود را به زيان افكندند ( به آن روز ) ايمان نمىآورند .\r\n( 12 ) آرى همهء موجودات ملك خدايند و او شنوا و داناست . ( 13 ) بگو : آيا من هم مثل شما غير از آفريدگار آسمانها و زمين ولى و معبودى بگيرم ؟ و آن كسى كه روزى مىدهد درحالىكه روزى داده نمىشود بگو :\r\n\r\n","description":"","footnote":"","page_name":" 205 ","page_number":209},
  {"content":"\r\n\r\nمن ماءمور شده‌ام كه اولين كسى باشم كه اسلام را پذيرفته و تسليم او شده‌ام . آرى به من سفارش شده كه مبادا از مشركين باشم . ( 14 ) بگو من از اين مىترسم كه اگر در اين ماءموريت سرپيچى كنم به عذاب روزى بزرگ گرفتار شوم . ( 15 ) كسى كه در آن روز ، عذاب از او برگردانده شود خداوند به او رحمت كرده و اين خود ، پيروزى آشكارى است . ( 16 ) اى محمّد اگر خداوند به تو زيانى برساند ( فقر و بيمارى و غيره ) كسى جز او نيست كه بلا را از تو بگرداند و اگر خيرى به تو برساند كسى نيست كه از آن جلوگيرى كند تنها اوست كه بر هرچيزى تواناست . ( 17 ) و اوست كه بر بندگان خود مسلط است همانا او حكيمى است آگاه . ( 18 ) ( به اين كفار ) بگو :\r\nگواهى چه كسى از همه برتر است ؟ بگو : خدا ميان من و شما گواه است و اين قرآن ، به من وحى شده كه شما و هركسى كه اين قرآن به گوشش خورده بترسانم و هشدار دهم آيا باز هم شما شهادت مىدهيد كه با خداى بزرگ خدايان ديگرى است ؟ بگو : حق اين است كه\r\n\r\n","description":"","footnote":"","page_name":" 206 ","page_number":210},
  {"content":"\r\n\r\nاو معبودى است يگانه و من از هرچه كه شما شريك او پنداشته‌ايد بيزارم . ( 19 ) علماى اهل كتاب كه كتابشان داديم پيامبر خدا را ( به خوبى ) مىشناسند همانطورى كه فرزندان خود را مىشناسند و كسانى كه به نفس خود زيان رسانده‌اند ( و حق را كتمان كرده‌اند ) ايمان نمىآورند . ( 20 ) كيست ستمكارتر از آن كس كه به دروغ به خداوند تهمت بزنند يا آيات او را تكذيب كند ؟\r\nبه راستى كه ستمگران ( به نفس خود ) رستگار نمىشوند . ( 21 ) و روزى كه همگى آنها را محشور مىكنيم به كسانى كه شرك ورزيدند مىگوييم : كجايند آن شركايى كه براى ما تصوّر مىكرديد ؟\r\n( 22 ) آنوقت است كه مىگويند : به خدا كه پروردگار ماست سوگند مىخوريم كه ما مشرك نبوديم . ( 23 ) اى محمّد ! ببين چگونه به خود دروغ مىبندند و چطور از شركايى كه براى خدا تراشيده بودند اثرى نمىيابند . ( 24 ) از آنان كسانى هستند كه به كلام تو گوش مىدهند ليكن ما بر دلهاى آنان پرده‌اى افكنده‌ايم كه از فهمشان جلوگيرى كند\r\n\r\n","description":"","footnote":"","page_name":" 207 ","page_number":211},
  {"content":"\r\n\r\nو گوشهايشان را سنگين كرديم و اگر هر نشانه‌اى را ببينند ايمان به آن نمىآورند حتّى وقتى هم كه نزد تو مىآيند غرضشان درگيرى است و لذا همانها كه كافر شدند بعد از شنيدن آيات قرآن مىگويند اين جز همان افسانه‌ها و حرفهاى قديمى بيش نيست . ( 25 ) علاوه بر اين ، مردم را هم از شنيدن آن نهى نموده و از آن دور مىكنند ولى بايد بدانند كه جز خودشان را از بين نمىبرند و نمىفهمند چه مىكنند . ( 26 ) و اگر ببينى وقتى كه با آتش روبرو مىشوند سپس مىگويند :\r\nاى كاش پروردگار ، ما را برمىگرداند كه اگر چنين مىكرد ديگر آيات او را تكذيب ننموده و از مؤمنين مىبوديم . ( 27 ) اين وعده‌شان نيست بلكه آنچه را كه قبلا پنهان مىداشتند اكنون آشكار شده است و اگر به دنيا برگردانده شوند باز همان كارهاى زشت را از سر مىگيرند و به راستى از دروغگويانند . ( 28 ) و گفتند زندگى جز همين حيات دنيوى ما ، چيز ديگرى نيست و ما هرگز پس از مرگ زنده نخواهيم شد .\r\n( 29 ) و تو اى محمّد اگر آن موقعى كه در برابر پروردگار خود ايستاده‌اند آنان را ببينى كه پروردگارت مىپرسد آيا اين روز\r\n\r\n","description":"","footnote":"","page_name":" 208 ","page_number":212},
  {"content":"\r\n\r\n( روز بعثت ) حق نبود ؟ خواهى ديد كه در جواب مىگويند : چرا ، به پروردگارمان سوگند . خدا فرمايد پس به كيفر كفر خود عذاب را بچشيد . ( 30 ) محقّقا كسانى كه ملاقات خدا را تكذيب نمودند زيانكار شدند تا آن‌كه به ناگاه قيامت فرارسد ، مىگويند : افسوس بر ما و بر آنچه دربارهء آن كوتاهى كرديم آنها بار سنگين گناهانشان را بر دوش مىكشند و بدان كه چه بار بدى بر دوش دارند . ( 31 ) زندگى دنيا جز بازى و سرگرمى نيست و به يقين خانه آخرت براى پرهيزكاران بهتر است آيا نمىانديشيد ؟\r\n( 32 ) ما مىدانيم كه گفته‌هاى آنان تو را اندوهگين مىسازد و اين حرفها در حقيقت تكذيب تو نيست و ليكن ستمكاران آيات خدا را انكار مىكنند .\r\n( 33 ) بيقين پيامبران پيش از تو هم ، تكذيب شدند كه آنها ، با همه آزارهاى منكران ، صبر و تحمل نمودند تا آنگاه كه يارى ما شامل حالشان شد دل قوى دار كه هيچكس ياراى اين ندارد\r\n\r\n","description":"","footnote":"","page_name":" 209 ","page_number":213},
  {"content":"\r\n\r\nكه كلمات خداوند را تغيير دهد و جابجا كند و بيقين اخبار پيامبران به تو رسيده است .\r\n( 34 ) گرچه اعراض آنان بر تو خيلى گران مىآيد و ليكن تو چه مىتوانى كرد ؟\r\nآيا مىتوانى زمين را سوراخ كرده و يا نردبانى بر آسمان گذاشته ، از آسمان و يا از شكم زمين آيه‌اى برايشان بياورى ؟ ( حاشا ) خدا است كه اگر بخواهد همهء آنان را هدايت مىكند پس زنهار كه از جاهلان نباشى . ( 35 ) تنها كسانى دعوت تو را مىپذيرند كه داراى گوش شنوا باشند و امّا مردگان خدايشان محشور نموده و همه به سوى او بازگشت كنند . ( 36 ) و گفتند چرا علامتى از ناحيه پروردگارش بر او نازل نشد ؟ بگو به درستى كه خدا قادر بر فرستادن معجزه و علامت هست و ليكن بيشتر كافران نمىدانند . ( 37 ) و هيچ جنبنده‌اى در زمين و پرنده‌اى كه با دو بال خود مىپرد نيست مگر اينكه آنها نيز مانند شما گروههايى هستند و همه به سوى پروردگار خود محشور خواهند شد ما در كتاب ، از بيان چيزى\r\n\r\n","description":"","footnote":"","page_name":" 210 ","page_number":214},
  {"content":"\r\n\r\nفروگذار نكرديم . ( 38 ) و كسانى كه آيات ما را تكذيب كردند كر و كورانى در ظلمتند كسى را كه خدا بخواهد ( مستحق بداند ) گمراه مىكند و كسى را كه بخواهد ( شايسته بداند ) در راه راست قرارش مىدهد . ( 39 ) بگو اگر راست مىگوييد به من خبر دهيد اگر عذاب خدا شما را دربر گيرد و يا روز قيامت فرا رسد آيا غير خدا كسى را به فريادرسى خود مىخوانيد ؟ ! ( 40 ) ( قطعا نه ) بلكه تنها او را مىخوانيد و اوست كه اگر بخواهد آن گرفتارى را از شما برمىدارد و آن روز شركاى امروزتان را فراموش خواهيد كرد . ( 41 ) و محقّقا پيامبرانى را به سوى امّتهايى كه قبل از تو مىزيستند فرستاديم . پس به منظور اين‌كه شايد روى تضرّع به درگاه ما آورند آنان را به سختىها و گرفتاريهاى گوناگون مبتلا كرديم . ( 42 ) پس چرا وقتى عذاب ما را ديدند زارى نكردند و ليكن سخت دل شدند ( و تحت تأثير قرار نگرفتند ) و شيطان عمل زشتشان را برايشان زينت داد . ( 43 ) پس وقتى عذاب ما را به كلّى از ياد بردند درهاى همهء لذايذ مادّى را\r\n\r\n","description":"","footnote":"","page_name":" 211 ","page_number":215},
  {"content":"\r\n\r\nبه رويشان گشوديم ( و بىحساب در اختيارشان گذاشتيم ) و وقتى ( مانند كودكان ) سرگرم و شادمان به آن شدند ناگهان آنها را گرفتيم پس ناگهان خاموش شدند و حجتى در دست نداشتند . ( 44 ) پس دنبالهء گروهى كه ظلم كردند بريده شد ( پس نابودى همه تبارشان را دربر گرفت ) و ستايش سزاوار خدايى است كه پروردگار جهانيان است . ( 45 ) بگو مرا خبر دهيد اگر روزى خداوند گوش و چشمهايتان را از شما گرفته و بر دلهايتان مهر نهد ( دريچه دل شما را ببندد ) آن خداى ديگر كيست كه گوش و چشم و دل ديگرى را به شما بدهد ؟ ببين چگونه آيات خود را براى ايشان تكرار مىكنيم و با اين حال ، بازهم آنان روى را برمىگردانند . ( 46 ) بگو مرا خبر دهيد اگر عذاب خداوند بطور ناگهانى ( بدون راه گريز ) و يا آشكارا ( بدون اشتباه در هدف ) شما را در بر گيرد آيا جز گروه ستمكاران كسى هلاك مىشود ؟ ( 47 ) و ما پيامبران را جز براى بشارت و انذار نمىفرستيم .\r\nپس كسانى كه ايمان آورده و كار نيكو كنند نه بيمى برايشان است و نه اندوهناك مىشوند . ( 48 ) و آنان كه آيات ما را به جرم همين زشتى كه مرتكب شدند\r\n\r\n","description":"","footnote":"","page_name":" 212 ","page_number":216},
  {"content":"\r\n\r\nتكذيب كردند عذاب ما به آنان خواهد رسيد . ( 49 ) بگو من نمىگويم كه خزينه‌هاى خداوند نزد من است و علم غيب دارم و فرشته‌ام جز همان چيزى كه به سوى من وحى مىشود پيروى نمىكنم بگو :\r\nآيا كور و بينا يكسان است ؟ ( تفاوت من با شما در درك مانند بينا و نابيناست ) آيا نمىانديشيد ( 50 ) كسانى را كه در دل ، از محشور شدن در روزى كه جز خداوند ولى و شفيعى نيست ترس دارند با اين قرآن بترسان . شايد كه بپرهيزند .\r\n( 51 ) و كسانى را كه در هر صبح و شام پروردگار خود را مىخوانند و جز رضاى او را در نظر ندارند از خود مران و بدان كه از حساب ايشان چيزى بر تو و از حساب تو چيزى بر ايشان نيست كه آنان را از خود برانى و درنتيجه از ستمكاران شوى . ( 52 ) اينچنين\r\n\r\n","description":"","footnote":"","page_name":" 213 ","page_number":217},
  {"content":"\r\n\r\nبعضى از آنان را با بعضى ديگر آزموديم تا در قيامت ( با تاءسف ) از خود بپرسند آيا اينانند كه خداوند از ميان ما بر آنها منت نهاده آيا خداوند به بندگان شكرگزار داناتر نيست ؟ ( 53 ) و وقتى كه مؤمنين بخاطر آيات ما نزد تو مىآيند بگو سلام بر شما پروردگار شما رحمت را بر خود واجب كرده كه هركسى از شما از روى جهالت عمل زشتى مرتكب شود و سپس توبه كرده و كار نيك انجام دهد خداوند آمرزنده و مهربان است . ( 54 ) ما اين گونه آيات خود را به روشنى بيان مىكنيم تا راه گنهكاران هم روشن گردد . ( 55 ) بگو من نهى شده‌ام از اين‌كه چيزهايى را كه شما آنها را به غير خدا مىخوانيد و عبادت مىكنيد پرستش كنم ؛ بگو من از خواهشهاى شما پيروى نمىكنم كه اگر چنين كنم محقّقا گمراه خواهم بود و از زمرهء هدايت يافتگان بشمار نمىآيم . ( 56 ) بگو به درستى كه من از ناحيه پروردگارم حجّتى دارم كه شما آن را ( از روى جهل ) تكذيب مىكنيد آن عذابى را كه در آن\r\n\r\n","description":"","footnote":"","page_name":" 214 ","page_number":218},
  {"content":"\r\n\r\nشتاب داريد ( در دست من نيست ) فرمان آن تنها از طرف خداست كه او به حق دستور مىدهد . همانا خداوند بهترين داوران است . ( 57 ) بگو اگر آنچه بر آن شتاب داريد در دست من بود به يقين اجرا مىشد همانا خداوند به وضع ستمكاران آگاهتر است . ( 58 ) كليدهاى گنجينه‌هاى غيبى نزد خداست آنها را جز خودش نمىداند او هرچه در بيابان و درياست مىداند و برگى از درختى نمىافتد مگر آنكه او مىداند و هيچ دانه‌اى در تاريكىهاى زمين نيست و هيچ تر و خشكى نيست مگر اينكه در كتاب خدا ( قرآن ) بدون هيچ ابهامى بيان شده است ( 59 ) و او چنان خدايى است كه شما را در شب مىميراند و آنچه را كه در آن روز به دست مىآوريد مىداند تا آن موعدى را كه وعده فرموده بگذرد سپس بازگشت شما به سوى خداست . آنگاه شما را به آنچه كه امروز مىكنيد آگاه مىسازد . ( 60 ) و خدا قاهر است و در قهر و قدرت ، ما فوق بندگان مىباشد\r\n\r\n","description":"","footnote":"","page_name":" 215 ","page_number":219},
  {"content":"\r\n\r\nو بر شما نگهبانى مىفرستد تا اعمال شما را در همهء عمر ضبط كند تا وقتى كه مرگ يكى از شما فرا رسد و فرشتگان ما جان او را بگيرند و ايشان در مأموريت خود هرگز كوتاهى نمىكنند . ( 61 ) سپس به سوى خدايى كه سرپرست واقعى آنهاست برگردانده مىشوند ، آگاه باشيد كه داورى از آن اوست كه سريعترين حسابگران است . ( 62 ) بگو چه كسى شما را از تاريكىهاى صحرا و دريا مىرهاند او را به زارى و پنهانى مىخوانيد و مىگوييد اگر خدا ما را از اين سختيها برهاند از شكرگزاران خواهيم بود .\r\n( 63 ) بگو اى محمّد خدا شما را از تاريكى خشكى و دريا و از هر اندوه ديگرى نجات مىدهد و شما بعد از آن شرك مىورزيد ؟ ! ( 64 ) بگو اى محمّد خداوند اين توانايى را دارد كه عذابى از بالاى سرتان و يا از زير پايتان برانگيزد و يا شما را گروه گروه كند و يا به بعضى از شما آزار ديگرى را بچشاند . ( شما را به جان هم اندازد و نابودتان كند ) ببين آيات خود را چگونه بازگو مىكنيم . شايد ايشان بفهمند . ( 65 ) و قوم تو عذاب را كه حق بود تكذيب كردند . بگو\r\n\r\n","description":"","footnote":"","page_name":" 216 ","page_number":220},
  {"content":"\r\n\r\nمن بر شما وكيل نيستم . ( 66 ) و از براى هر پاداش و كيفرى وقتى معيّن است و شما به زودى خواهيد دانست . ( 67 ) و وقتى كسانى را ديدى كه آيات ما را مسخره مىكنند از آنها روى را بگردان تا آنكه به سخنى ديگر بپردازند و اگر شيطان اين معنى را از يادت برد و بعدا به يادت آمد فورا برخيز و با قوم ستمگر منشين . ( 68 ) و چيزى از حساب ايشان بر كسانى كه پرهيزكارى مىكنند نيست و ليكن بر ايشان لازم است كه آنان را پند دهند شايد بپرهيزند . ( 69 ) و كسانى را كه دين خود را بازيچه گرفتند و زندگى دنيا مغرورشان كرده به حال خود واگذار و آنان را با قرآن پند ده تا گرفتار اعمال شوم خود نشوند درحالىكه ( در قيامت ) براى آنها نه ياورى است و نه شفيعى و اگر به فرض بخواهد با دادن رشوه از آن گرفتارى رهايى يابد نمىتواند .\r\nآنان گرفتار آثار اعمالى هستند كه خود بدست آورده‌اند و براى ايشان نوشابه‌اى است از آب جوشان\r\n\r\n","description":"","footnote":"","page_name":" 217 ","page_number":221},
  {"content":"\r\n\r\nو كيفرى است دردناك بخاطر كفرانى كه مىكردند و حقّى كه پنهان مىساختند . ( 70 ) بگو اى محمّد آيا چيزى به غير خدا بپرستيم كه نه سودى دارد و نه زيانى مىرساند و آيا به كفر قبلى رجوع كنيم بعد از آنكه خداوند ما را هدايت فرمود ؟ اگر چنين كنيم آن‌وقت مثل كسى باشيم كه شيطانها در زمين او را محاصره كنند و او را بسوى هلاكت بخوانند و هرچه ياران بر او بانگ زنند و به راه هدايت او را فراخوانند حيران و سرگردان نمىفهمد تكليفش چيست ؟\r\nبگو اى محمّد به درستى كه راه خدا كه همان دين اسلام است راه حق است نه غير آن و ما ماءمور شده‌ايم كه در برابر پروردگار جهانيان تسليم باشيم . ( 71 ) ( و بگو ) نماز را به پاى داريد و از خدا بترسيد و او خدايى است كه به سويش محشور مىشويد . ( 72 ) و او خدايى است كه آسمانها و زمين را به حق آفريد و ياد كن روز قيامت را روزى كه مىگويد باش پس مىباشد ، گفتارش حق است و روزى كه در صور دميده شود فرمانروايى از آن اوست . او داناى نهان و آشكار است و اوست حكيم و آگاه . ( 73 ) و به ياد آر\r\n\r\n","description":"","footnote":"","page_name":" 218 ","page_number":222},
  {"content":"\r\n\r\nوقتى را كه ابراهيم به پدرش آزر گفت : ( اطلاق اب به عمو بخاطر بزرگ قبيله بودنش به كار رفته چون پدر ابراهيم تارخ بوده است ) آيا بتهايى را به خدايان خود مىگيرى ؟ من تو و قومت را در گمراهى آشكار مىبينم ( 74 ) و اينچنين به ابراهيم ملكوت آسمانها و زمين را نشان مىدهيم تا از يقين‌كنندگان گردد . ( 75 ) پس همين‌كه شب بر او پرده افكند و ستاره زهره را ديد گفت :\r\nاين تدبيركننده من است سپس همين‌كه غروب كرد گفت من غروب‌كنندگان را دوست ندارم . ( 76 ) پس از آن وقتى كه ماه را ديد كه طلوع كرد گفت اين تدبيركننده من است سپس ماه كه غروب كرد گفت اگر پروردگار من مرا هدايت نكند از گمراهان خواهم بود . ( 77 ) پس از آنكه خورشيد را ديد كه طلوع كرد گفت اين تدبيركننده من است پس آنگاه كه خورشيد نيز غروب كرد گفت اى قوم ! من از آنچه شريك خدا قرار مىدهيد بيزارم . ( 78 ) من به كسى روى آورده‌ام كه آسمانها و زمين را آفريده است درحالىكه ميانه رو هستم و\r\n\r\n","description":"","footnote":"","page_name":" 219 ","page_number":223},
  {"content":"\r\n\r\nاز مشركان نيستم . ( 79 ) و قوم او با وى بحث كردند . گفت آيا با من دربارهء خدا بحث مىكنيد و حال آنكه مرا هدايت كرده و من از كسانى كه شريكش قرار مىدهيد نمىترسم مگر اينكه پروردگار من چيزى بخواهد علم پروردگار همه چيز را دربر گرفته .\r\nآيا متوجّه نمىشويد . ( 80 ) و چگونه من از شريكان شما بترسم درحالىكه شما از اين‌كه براى خدا بدون دليل شريك قرار داديد نمىترسيد پس كداميك از اين دو طايفه ( بت‌پرستان و خداپرستان ) به ايمنى از عذاب سزاوارتر است . ( 81 ) كسانى كه ايمان آوردند و ايمان خود را با ظلم نپوشاندند ايمنى از آنهاست و راه يافتگان ايشانند . ( 82 ) اين است حجت ما كه به ابراهيم در برابر قومش داديم ما هركس را بخواهيم ( شايسته بدانيم ) درجات او را بالا مىبريم زيرا پروردگار تو حكيم و داناست .\r\n( 83 ) و اسحاق و يعقوب را به او بخشيديم و همه را هدايت كرديم\r\n\r\n","description":"","footnote":"","page_name":" 220 ","page_number":224},
  {"content":"\r\n\r\nو نوح را نيز پيش از ابراهيم و فرزندانش داوود و سليمان و ايّوب و يوسف و موسى و هارون هدايت نموديم و نيكوكاران را اينچنين پاداش مىدهيم . ( 84 ) و زكريا و يحيى و عيسى و الياس همگى از نيكوكارانند . ( 85 ) و همچنين اسماعيل ( فرزند ابراهيم ) و يسع و يونس و لوط از شايستگانند و ما همهء آن پيامبران را بر اهل زمانه خود برتر قرار داديم . ( 86 ) و بعضى پدران و نوادگان و برادرانشان را و ( اين پيامبران ) را برگزيديم و به راه راست هدايت كرديم . ( 87 ) آن هدايت خدا است كه به هركس از بندگان خود كه ( شايسته بداند ) به آن هدايت مىكند و اگر آنان مشرك مىشدند اعمال خوبى را كه انجام مىدادند نابود مىشد . ( 88 ) آنان كسانى بودند كه كتاب و حكم و نبوّت به ايشان داده بوديم پس اگر اين قوم به آن كافر شوند\r\n\r\n","description":"","footnote":"","page_name":" 221 ","page_number":225},
  {"content":"\r\n\r\nما قومى را كه هرگز كافر نشوند به نگهبانى آنها برگماريم . ( 89 ) ايشان كسانى بودند كه خدا هدايتشان كرده بود . پس به هدايت آنان اقتدا كن ، بگو من براى پيامبرى خود از شما مزدى نمىخواهم اين جز يادآورى براى جهانيان نيست . ( 90 ) خداى را چنان كه سزاوار شناختن است نشناختند كه گفتند خدا بر هيچ بشرى چيزى نازل نكرده بگو كتابى را كه موسى آورد و براى مردم نور و هدايت بود چه كسى نازل كرده شما كمى از آن را در كاغذهايى نوشته و آشكارش مىكنيد و بسيارى را نهان مىسازيد و چيزهايى را كه نه شما و نه پدرانتان نمىدانستيد تعليم يافتيد ( مطلق شرايع ) بگو خدا سپس يهوديان را به حال خود واگذار تا سرگرم بازيچه خود باشند . ( 91 ) اين كتابى است كه ما آن را نازل كرده‌ايم هم مبارك است و هم تصديق‌كننده كتابهاى پيشين تا ام القرى ( مكّه ) را با هركس اطراف آنست بيم دهى و كسانى كه به دنياى ديگر ايمان دارند به آن بگروند و نمازهاى خويش را\r\n\r\n","description":"","footnote":"","page_name":" 222 ","page_number":226},
  {"content":"\r\n\r\nمواظب باشند . ( 92 ) و كيست ستمگرتر از آن كسى كه دروغى بر خدا ببندد و يا بگويد به من وحى شده ولى چيزى به او وحى نشده و يا گويد به زودى من نيز مانند آنچه خدا نازل كرده نازل مىكنم ؟ اگر ببينى كه ستمگران در گردابهاى مرگند و فرشتگان دستهاى خويش را گشوده و مىگويند جانهاى خويش را خارج سازيد و امروز در برابر دروغهايى كه به خدا مىبستيد و از نشانه‌هاى او گردنكشى مىكرديد مجازات خواركننده‌اى براى شماست . ( 93 ) تك‌تك شما چنان كه نخستين بار خلقتان كرده‌ايم پيش ما آمده‌ايد و آنچه را به شما عطا كرده بوديم پشت سر گذاشته‌ايد و واسطه‌هايتان را كه مىپنداشتيد در ( عبادت ) شما شريكند با شما نمىبينيم روابط شما گسيخته و آنچه مىپنداشتيد نابود شده است . ( 94 ) خدا شكافندهء دانه و هسته است\r\n\r\n","description":"","footnote":"","page_name":" 223 ","page_number":227},
  {"content":"\r\n\r\nزنده را از مرده و مرده را از زنده پديد مىآورد اين است خداى شما ( پرستيدنى ) پس كجا سرگردان مىشويد . ( 95 ) او شكافندهء صبحدم است و شب را وقت آرامش قرار داد و خورشيد و ماه را وسيلهء حساب قرار داد اين نظم‌آفرينى خداى نيرومند و داناست .\r\n( 96 ) اوست كه ستارگان را براى شما پديد آورد تا بدان در ظلمات خشكى و دريا راه يابيد آيه‌ها را براى گروهى كه دانايند شرح داديم . ( 97 ) اوست خدائى كه شما را از يك تن ( آدم ) ايجاد كرد بعضى از شما به دنيا آمده و در زمين مستقريد و بعضى هنوز به دنيا نيامده و مستودع هستيد و ما اين آيه‌ها را براى گروهى كه مىفهمند شرح داديم . ( 98 ) اوست كه از آسمان آبى نازل كرده كه با آن ، همهء روييدنىها را پديد آورده‌ايم و از جمله سبزه‌اى پديد آورده‌ايم كه از آن دانه‌هاى متراكم بوجود آورديم و از شكوفهء نخل ، خوشه‌هاى آويخته پديد آورديم و باغها از تاكها و زيتون\r\n\r\n","description":"","footnote":"","page_name":" 224 ","page_number":228},
  {"content":"\r\n\r\nو انار و شبيه به هم و گاهى بىشباهت قرار داديم و ميوه آن را هنگام ثمر دادن و رسيدنش بنگريد كه در اينها براى گروهى كه ايمان دارند نشانه‌هاى قدرت خداوند است . ( 99 ) براى خدا از جنّيان كه آنها را نيز خدا آفريده شريكانى قرار دادند و از روى بىدانشى براى او پسران و دخترانى ساختند خدا منزّه است و از آنچه وصف مىكنند برتر است . ( 100 ) او پديدآورندهء آسمانها و زمين است چگونه او را پسرى هست با اين‌كه او را زنى نبوده و همه چيز را آفريده و او به همه چيز داناست . ( 101 ) اين خداى ( يكتاست ) كه پروردگار شما است خدايى جز او نيست خالق همه چيز است پس او را بپرستيد كه او وكيل و عهده‌دار همه چيز است . ( 102 ) ( اى مشركين بدانيد كه چنين وكيلى جسم نيست ) چشمها او را نمىبينند ولى او همهء چشمها را مىبيند ( و از وضع همه مخلوقات باخبر است ) همانا او لطيف و دانا است . ( 103 ) دلايلى روشن از طرف پروردگار براى شما آمده كسى كه حق را ببيند به سود خود اوست و هركس كور باشد\r\n\r\n","description":"","footnote":"","page_name":" 225 ","page_number":229},
  {"content":"\r\n\r\nبه زيان اوست و من نگهبان شما نيستم . ( 104 ) بدينسان آيات خود را تشريح مىكنيم . بگذار بگويند : تو درس‌خوانده‌اى مىخواهيم براى گروهى كه دانايند روشن كنيم .\r\n( 105 ) چيزهايى را كه از پروردگارت به تو وحى شده پيروى كن . خدايى جز او نيست و از مشركان روى بگردان . ( 106 ) اگر خدا مىخواست شرك نمىآوردند ما تو را نگهبان نكرده‌ايم و عهده‌دار امور ايشان نيستى . ( 107 ) شما مؤمنان ( بتهاى مشركين را هدف دشنام خود قرار مدهيد ) تا مبادا آنها از روى خشم و تعصب و نادانى خدا را دشنام گويند ما بدينسان براى هر امّتى عملشان را بياراستيم سرانجام بازگشت آنان به سوى پروردگارشان است و او از اعمالى كه كرده‌اند آگاهشان مىسازد . ( 108 ) به خدا قسم‌هاى مؤكّد خورده‌اند كه اگر معجزه‌اى به سوى آنان بيايد بدان ايمان آورند بگو\r\n\r\n","description":"","footnote":"","page_name":" 226 ","page_number":230},
  {"content":"\r\n\r\nمعجزه‌ها فقط نزد خداست شما مؤمنان چه مىدانيد كه چون معجزه‌اى بيايد ايمان نمىآورند . ( 109 ) دلها و ديده‌هايشان را دگرگون مىكنيم همانطور كه نخستين بار ايمان نياوردند و در طغيانشان رهايشان مىكنيم تا كوردل بمانند .\r\n( 110 ) اگر فرشتگان را بر ايشان نازل مىكرديم ( كه با چشم ببينند ) و مردگان با ايشان حرف مىزدند و همه چيزها را گروه‌گروه نزد ايشان جمع مىآورديم بدان ايمان نمىآوردند مگر آن‌كه خدا بخواهد ولى بيشترشان نمىدانند . ( 111 ) بدينگونه براى هر پيامبرى دشمنى از شياطين انس و جن قرار داديم كه براى فريب ، گفتار آراسته به يكديگر القا مىكنند اگر پروردگار تو مىخواست چنين نمىكردند پس ايشان را با چيزهايى كه مىسازند واگذار . ( 112 ) نتيجه اين خواهد شد كه دلهاى كسانى كه به آخرت ايمان ندارند به آن ( گفتار آراسته ) مايل شود و آن را بپسندند و هر گناهى كه بخواهند انجام دهند .\r\n\r\n","description":"","footnote":"","page_name":" 227 ","page_number":231},
  {"content":"\r\n\r\n( 113 ) آيا غير خدا را به داورى فراخوانيم و حال آن‌كه اوست كه اين كتاب را جزءبه‌جزء بر شما نازل كرده و كسانى كه كتابشان داده‌ايم مىدانند كه قرآن به حق از طرف پروردگار تو نازل شده پس به‌هيچ‌وجه از ترديدكنندگان مباش .\r\n( 114 ) و گفتار پروردگارت از روى صدق و عدل به كمال رسيد ، ( شرايع دينى از نقص به كمال رسيد و يكنواخت شد ) كلمات وى تغييرپذير نيست كه او شنوا و داناست . ( 115 ) اگر اكثر مردم روى زمين را اطاعت كنى تو را از راه خدا گمراه خواهند كرد كه جز گمان را پيروى نمىكنند و جز تخمين نمىزنند . ( 116 ) پروردگار تو بهتر مىداند چه كسى از راه او گمراه است و نيز او هدايت‌شدگان را بهتر مىشناسد . ( 117 ) اگر به آيه‌هاى خدا ايمان داريد از ذبحى كه نام خدا بر آن برده شده بخوريد . ( 118 ) چه فايده است براى شما از نخوردن آنچه كه نام خداوند بر آن برده شده است و حال آنكه خدا آنچه را كه بر شما حرام كرده\r\n\r\n","description":"","footnote":"","page_name":" 228 ","page_number":232},
  {"content":"\r\n\r\nبتفصيل براى شما بيان نموده است جز آنچه بدان ناچار شده‌ايد و خيلىها به هوسهاى خويش بدون علم گمراه مىشوند كه خداى تو تجاوزكاران را بهتر مىشناسد .\r\n( 119 ) گناه ظاهرى و باطنى را واگذاريد كسانى كه گناه مىكنند به زودى سزاى اعمالى را كه كرده‌اند خواهند ديد . ( 120 ) از ذبحى كه نام خدا بر آن ياد نشده مخوريد كه فسق و گناه است ( گناه باطنى است چون زشتيش همه نمىفهمند ) ) ديوصفتان به دوستان خود ( مشركين ) القا مىكنند تا با شما مجادله كنند ( كه چرا حيوان ذبح شده حلال و ميته حرام است ) اگر اطاعتشان كنيد مشرك خواهيد بود ( از آنها خواهيد بود ) . ( 121 ) آيا آن كس كه مرده بود و زنده‌اش كرده ( هدايت يافته ) براى او نورى قرار داديم كه به كمك آن ميان مردم راه مىرود با كسى كه صفت وى در ظلمات ( بودن ) است و از آن بيرون‌شدنى نيست چگونه مىتوانند مثل هم باشند ؟ بدينسان براى كسانى كه كافر شده‌اند اعمالى كه مىكرده‌اند آرايش يافته است . ( 122 ) بدينسان در هر دهكده‌اى\r\n\r\n","description":"","footnote":"","page_name":" 229 ","page_number":233},
  {"content":"\r\n\r\nبزرگترين مجرمين قرار داديم تا در آنجا نيرنگ ( و فساد ) كنند و آنها جز با خودشان نيرنگ نمىكنند ولى نمىفهمند . ( 123 ) و چون آيه‌اى به سويشان آيد گويند هرگز ايمان نمىآوريم مگر آنكه نظير آنچه براى پيامبران آمده براى ما نيز بيايد خدا بهتر مىداند كه رسالت خويش را در كجا قرار دهد كسانى كه به گناه پرداخته‌اند به زودى نزد خدا بخاطر آن نيرنگها كه مىكرده‌اند خفّتى و عذابى سخت به ايشان خواهد رسيد . ( 124 ) خداوند هركس را بخواهد هدايت مىكند و سينه‌اش را براى پذيرفتن اسلام مىگشايد ( آماده مىسازد ) و هركس را بخواهد گمراه مىكند و سينه‌اش را تنگ و سخت ( دور از درك ) نموده گويى مىخواهد به آسمان بالا رود بدينسان خداوند كسانى كه ايمان نمىآورند ناپاك قرارشان مىدهد . ( 125 ) اين است راه راست پروردگار تو و براستى ما اين آيه‌ها را براى كسانى كه اندرز مىگيرند شرح داده‌ايم . ( 126 ) و ايشان در پيشگاه پروردگارشان در دارالسلام ( محلى در بهشت ) نزد\r\n\r\n","description":"","footnote":"","page_name":" 230 ","page_number":234},
  {"content":"\r\n\r\nخداى خود قرار دارند و بخاطر كارهاى خوبشان خداوند ولى و سرپرست آنهاست . ( 127 ) روزى كه همگى را محشور كند ( و گويد ) اى گروه جنيان شما گروه زيادى از آدميان را گمراه ساختيد دوستان ايشان از آدميان گويند : پروردگارا ! ما از يكديگر برخوردار شده و به اجلى كه براى ما تعيين كرده بودى رسيده‌ايم . و تا سرحد كفر پيش رفتيم گويد :\r\nجاى شما جهنّم است كه در آن جاويد باشيد مگر آنچه خدا خواهد كه پروردگار تو فرزانه و دانا است . ( 128 ) بدينسان بعضى از ستمگران را بر بعض ديگر ولايت مىدهيم به سزاى اعمالى كه ( تابعين ) مىكرده‌اند . ( 129 ) اى گروه جنّيان و آدميان ! مگر پيامبرانى از خودتان به سوى شما نيامدند كه آيه‌هاى ما را براى شما مىخواندند و شما را به ديدار اين روز ، بيم مىدادند ؟ گويند : عليه خويش گواهى مىدهيم زندگى دنيا فريبشان داده بود و عليه خويش\r\n\r\n","description":"","footnote":"","page_name":" 231 ","page_number":235},
  {"content":"\r\n\r\nگواهى دهند كه كافر بوده‌اند . ( 130 ) آن به اين خاطر است كه پروردگارت شهرها را بظلم نابود نكرده بلكه خود بخاطر غفلت ( و ناآگاهى ) انتخاب كردند . ( 131 ) و همه را از آن عملهايى كه كرده‌اند رتبه‌هايى است و پروردگار تو از اعمالى كه مىكنند بىخبر نيست .\r\n( 132 ) پروردگار تو بىنياز و داراى رحمت است اگر بخواهد شما را ببرد و از پى شما هر كه را خواهد جانشينتان كند چنان كه شما را از نژاد گروهى ديگر ايجاد كرد . ( 133 ) عذابى كه به شما وعده مىدهند آمدنى است و شما فرار نتوانيد كرد . ( 134 ) بگو اى قوم ! هرچه توانايى داريد عمل كنيد كه من نيز ( به وظيفهء خود ) عمل مىكنم به زودى خواهيد دانست كه عاقبت آن سراى از آن كيست ؟ به يقين ستمگران رستگار نمىشوند . ( 135 ) ( و مشركان ) براى خدا از مخلوقات وى از كشت و دامها كه آفريده سهمى قرار داده و به خيال خود گفتند اين از خداست و اين ويژه‌ى ( بتان ) ماست ،\r\n\r\n","description":"","footnote":"","page_name":" 232 ","page_number":236},
  {"content":"\r\n\r\nآنچه كه سهم بتان ايشان است به خدا نمىرسد اما آنچه از خدا است به بتهايشان مىرسد ( مشركين مىگفتند اين سهم خداى عالم و اينهم سهم خدايان ما نسبت به اموالمان است ) چه بد داورى است كه مىكنند . ( 136 ) بدينسان بتهاى ايشان ، كشتن فرزندان را به نظر بسيارى از آنان زينت دادند تا هلاكشان كنند و دينشان را بر ايشان مشوش سازند و اگر خدا مىخواست اين كار را نمىكردند پس تو ايشان را با دروغهايى كه مىسازند واگذار . ( 137 ) گويند اين حيوانات و اين كشتزار قرق است ( مال بتكده‌هاست ) .\r\nهيچكس جز آنكه ما بخواهيم ، نبايد از آن بخورد و اين حيواناتى است كه سوار شدن بر آنها حرام شده ( مانند بحيره و سائبه و وصيله و حام ) يا حيواناتى كه هنگام ذبح نام خدا را نمىبرند و بر خدا تهمت مىزنند و به همين خاطر خداوند آنها را كيفر خواهد كرد . ( 138 ) و گويند آنچه در شكم اين حيوانات هست خاصّ مردان ما است\r\n\r\n","description":"","footnote":"","page_name":" 233 ","page_number":237},
  {"content":"\r\n\r\nو بر همسران ما حرام است و اگر مردار باشد همه در آن شريكند به زودى خدا سزاى وصف كردن ( ناحق ) ايشان را مىدهد كه او فرزانه و دانا است .\r\n( 139 ) به راستى كسانى كه فرزندان خويش را از كم‌خردى و بىدانشى كشتند زيان ديدند و آنچه را خدا روزيشان كرده با تهمت زدن به خدا حرام شمردند . براستى كه گمراه شدند و هدايت‌يافتگان نبودند . ( 140 ) اوست كه باغهاى داربست‌زده و بىداربست و نخل و كشتزارها كه ميوهء آن مختلف است و زيتون و انار همانند و غير همانند آفريده ، از ميوهء آن بخوريد و حقّ خدا را هنگام درو و چيدنش را ، بدهيد و اسراف مكنيد كه خدا مسرفان را دوست ندارد . ( 141 ) و از چهارپايان ، حيوانات باربر و نوزاد ( پديد آورد ) از آنچه خدا روزيتان كرده بخوريد و دنبال شيطان مرويد\r\n\r\n","description":"","footnote":"","page_name":" 234 ","page_number":238},
  {"content":"\r\n\r\nكه وى براى شما دشمنى آشكار است . ( 142 ) هشت تا از چهارپايان براى شما آفريده دو ميش ( نر و ماده ) و دو بز ( نر و ماده ) بگو آيا دو نر را حرام كرده يا دو ماده و يا آنچه در رحم دو ماده جاى گرفته ؟ اگر راست مىگوييد ( و مدركى بر تحريم آنها داريد ) به من خبر دهيد . ( 143 ) و دو شتر ( نر و ماده ) و دو گاو ( نر و ماده ) بگو آيا دو نر را حرام كرده يا دو ماده يا آنچه در رحم دو ماده جاى گرفته ؟\r\nمگر آن زمان كه خدا به اين حكم سفارشتان مىكرد شما گواه بوده‌ايد ؟ پس كيست ستمگرتر از آن كس كه بر خدا دروغ ببندد و بخواهد بدين وسيله مردم را گمراه كند ؟ خدا گروه ستمگران را هدايت نمىكند .\r\n( 144 ) بگو در احكامى كه به من وحى شده چيزى را كه برخورنده حرام باشد نمىيابم مگر آنكه مردارى باشد يا خون ريخته شده يا گوشت خوك كه آن پليد است يا ذبيحه غير شرعى كه نام غير خدا بر آن ياد شده\r\n\r\n","description":"","footnote":"","page_name":" 235 ","page_number":239},
  {"content":"\r\n\r\nو هركس به خوردن آن ناچار باشد ، نه از راه سركشى و زياده‌خواهى ( باكى نيست ) همانا پروردگار تو آمرزگار مهربان است . ( 145 ) به كسانى كه يهوديند هر ناخندارى را حرام كرده‌ايم و از گاو و گوسفند نيز پيه را به ايشان حرام كرده‌ايم جز آنچه بر پشت آن يا با روده‌هاى آن باشد و يا به استخوان پيوسته باشد ( و اين تحريم ) بخاطر سركشى كردنشان بود و ما از راستگويانيم . ( 146 ) اگر تو را تكذيب كنند بگو پروردگارتان رحمتى وسيع دارد و عذاب سخت وى از گروه مجرمان دفع نخواهد شد . ( 147 ) كسانى كه شرك آورده‌اند خواهند گفت اگر خدا مىخواست نه ما و نه پدرانمان شرك نمىآورديم و چيزى را حرام نمىكرديم ، كسانى كه پيش از اينان بودند نيز چنين تكذيب كردند تا عذاب ما را چشيدند بگو مگر پيش شما علم و اطّلاعى هست اگر هست آن را بياوريد و به ما نشان دهيد شما جز از گمان پيروى نمىكنيد و جز\r\n\r\n","description":"","footnote":"","page_name":" 236 ","page_number":240},
  {"content":"\r\n\r\nتخمين نمىزنيد . ( 148 ) بگو دليل رسا خاصّ خدا است و اگر مىخواست شما را يكسره هدايت كرده بود . ( 149 ) بگو گواهان خويش را كه گواهى مىدهند خدا اين را حرام كرده بياوريد اگر گواهى دادند تو با آنان گواهى مده و از هوسهاى كسانى را كه آيه‌هاى ما را تكذيب مىكنند و كسانى كه به آخرت ايمان ندارند و براى پروردگار خويش همتا مىگيرند پيروى مكن . ( 150 ) بگو بياييد تا برايتان بخوانم آنچه را كه پروردگارتان بر شما حرام كرده اينكه چيزى را با او شريك مگيريد و با پدر و مادر به نيكى رفتار كنيد و فرزندان خويش را از بيم فقر مكشيد كه ما شما و ايشان را روزى مىدهيم و به كارهاى زشت آنچه آشكار است و آنچه نهان است نزديك مشويد و نفسى را كه خدا كشتن آن را حرام كرده جز به حق مكشيد اينهاست كه خدا شما را بدان سفارش كرده است شايد بينديشيد . ( 151 ) به مال يتيم نزديك مشويد\r\n\r\n","description":"","footnote":"","page_name":" 237 ","page_number":241},
  {"content":"\r\n\r\nجز به طريقى كه نيكوتر است تا به حدّ رشد برسد پيمانه و وزن را به انصاف تمام دهيد ما هيچ‌كس را مگر به اندازه تواناييش مكلّف نمىكنيم چون سخن گوييد دادگر باشيد گرچه عليه خويشاوند و به ضرر او باشد و به پيمان خدا وفا كنيد اينهاست كه خدا شما را بدان سفارش كرده شايد پند گيريد . ( 152 ) و اين راه راست من است پس از آن پيروى كنيد و به راههاى پراكنده نرويد كه شما را از راه حق دور مىسازد اينهاست كه خدا شما را بدان سفارش كرده شايد پرهيزكار باشيد .\r\n( 153 ) و باز به موسى كتاب آسمانى داديم تا نعمت هدايت را براى كسانى كه نيكو بفهد تمام نموده و تا شرح همه چيز و هدايت و رحمت بوده باشد ، شايد به ( قيامت و ) ديدار پروردگار خويش ايمان آورند . ( 154 ) و اين كتابيست پربركت كه ما نازلش كرديم تا پيرو آن باشيد و پرهيزكارى كنيد شايد مورد رحمت خداوند قرار گيريد . ( 155 ) و تا نگوييد كتاب آسمانى\r\n\r\n","description":"","footnote":"","page_name":" 238 ","page_number":242},
  {"content":"\r\n\r\nفقط بر دو دسته پيش از ما نازل شده و ما از خواندن آن غافل بوديم . ( 156 ) و يا بگوييد اگر كتاب آسمانى به ما نازل شده بود بهتر از ايشان هدايت مىشديم ، اينك حجّتى از خدايتان با هدايت و رحمت به سوى شما آمده است كيست ستمكارتر از آن كس كه آيه‌هاى خدا را تكذيب كند و از آن روى بگرداند ؟ به زودى كسانى را كه از آيه‌هاى ما روى بگردانند مجازات سخت خواهيم كرد . ( 157 ) مگر انتظارى دارند جز اينكه فرشتگان به سويشان آيند يا فرمان پروردگارت بيايد يا بعضى نشانه‌هاى پروردگارت بيايد روزى كه پاره‌اى از آيات پروردگارت بيايد كسى كه از پيش ايمان نياورده يا در مدّت ايمان خويش كار خيرى نكرده ايمان آوردنش سودش ندهد بگو منتظر باشيد كه ما نيز منتظريم . ( 158 )\r\n\r\n","description":"","footnote":"","page_name":" 239 ","page_number":243},
  {"content":"\r\n\r\nكسانى كه دين خويش را پراكنده كردند و گروه گروه شدند كارى به آنها ندارى كار ايشان فقط با خداست كه عاقبت از آنچه مىكرده‌اند خبرشان مىدهد . ( 159 ) هركس نيكى كند ده برابر آن دارد و هركس بدى كند جز برابر آن سزايش ندهند و ستمشان نكنند . ( 160 ) بگو همانا پروردگارم مرا به راهى راست رهنمايى كرد . دينى پاك و استوار از ملت ابراهيم كه به حق ابراهيم از مشركان نبود . ( 161 ) بگو به درستى كه نماز و عبادت و زندگى و مرگ من از آن پروردگار جهانيان است . ( 162 ) شريكى ندارد و من بدين كار ماءمور و اوّلين تسليم شدگانم .\r\n( 163 ) بگو آيا بجز خدا پروردگارى بجويم با اين‌كه پروردگار هرچيزى است و هيچ نفسى از شما كار ( زشتى ) نمىكند مگر به زيان خود و هيچ‌كس بار ( گناه )\r\n\r\n","description":"","footnote":"","page_name":" 240 ","page_number":244},
  {"content":"\r\n\r\nديگرى را برنمىدارد سپس بازگشت شما به سوى پروردگارتان است و به شما خبر مىدهد در آنچه اختلاف داشتيد . ( 164 ) اوست كسى كه شما را خليفه‌هاى زمين قرار داد و برخى را به درجاتى بر بعض ديگر برترى داد تا شما را در آنچه كه به شما داده بيازمايد پروردگارت كيفر كردار را به زودى مىدهد و او آمرزگار مهربان است . ( 165 )\r\n\r\nسورة الاعراف\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - ميم - صاد ( 1 ) اين كتابى است كه بر تو نازل شده پس دلتنگ و رنجيده‌خاطر مباش تا مردم را بدان بيم دهى و براى مؤمنين يادآورى باشد ( 2 ) به آنچه كه از پروردگارتان بر شما نازل شده پيروى كنيد و پيرو غير او نباشيد و جز خدا را به دوستى مگيريد ولى مردمى اندك بدين پند متوجه مىشوند ( 3 ) چه بسا آباديهايى كه\r\n\r\n","description":"","footnote":"","page_name":" 241 ","page_number":245},
  {"content":"\r\n\r\nما اهلش را هلاك كرديم ( بخاطر انتخاب ولايت غير خدا ) و آنان را در دل شب و يا هنگام خواب نيمروز كيفرشان داديم ( 4 ) آندم كه با عذاب ما روبه‌رو شدند ادّعايشان جز اين نبود كه مىگفتند : ما ستمگر بوده‌ايم ( 5 ) ما در قيامت از هر قومى كه پيامبر به سوى آنان فرستاده‌ايم پرسش نموده و از پيامبران نيز پرسش مىكنيم ( 6 ) و آنچه را كه كرده‌اند از روى علم برايشان نقل مىكنيم و ما هرگز غايب نبوده‌ايم ( 7 ) ميزان سنجش اعمال در آن روز ، خداست آن روز است كه هركسى اعمال وزن‌شده‌اش سنگين باشد ( نيكوكار باشد ) از پيروزمندان است ( 8 ) و هركس كه اعمال وزن‌شده‌اش سبك باشد ( گنهكار باشد ) از كسانى است كه به خود ضرر و زيان زده‌اند چون به نشانه‌ها و معجزات ما ستم كرده‌اند ( 9 ) ما منزل شما را زمين قرار داديم و در آنجا براى شما وسائل زندگى مقرر نموديم ولى اندكى از شما سپاس مىگوئيد ( 10 ) شما را خلق كرديم آنگاه صورتگريتان نموديم سپس به فرشتگان گفتيم كه آدم را سجده كنند\r\n\r\n","description":"","footnote":"","page_name":" 242 ","page_number":246},
  {"content":"\r\n\r\nهمه سجده كردند مگر ابليس كه از سجده‌كنندگان ( و فرشتگان ) نبود ( 11 ) خداوند فرمود چه چيز مانع تو شد كه وقتى به تو فرمان دادم سجده نكردى ؟ گفت من از او بهترم زيرا مرا از آتش و او را از گل آفريده‌يى ( 12 ) فرمود از مقام بلند خود فرود آى كه در اينجا بزرگى و تكبر كردن حقّ تو نيست اكنون بيرون شو كه تو از خوارشدگانى ( 13 ) گفت : مرا تا روزى كه انسانها برانگيخته مىشوند مهلت ده ( 14 ) فرمود مهلت خواهى داشت ( 15 ) شيطان گفت كه چون تو مرا گمراه كردى من نيز بندگانت را از راه راست گمراه مىگردانم ( 16 ) آنگاه از جلو رو و از پشت سر و از طرف راست و چپ به آنان مىتازم و بيشترشان را سپاسگزار نخواهى يافت ( 17 ) گفت از آن ( جايگاه ) با ننگ و خوارى بيرون شو كه تو از افراد پست و بىارزشى و سوگند ياد مىكنم كه هركس از تو پيروى كند جهنّم را از\r\n\r\n","description":"","footnote":"","page_name":" 243 ","page_number":247},
  {"content":"\r\n\r\nهمهء شما پر خواهم كرد ( 18 ) و اى آدم تو و همسرت در اين بهشت آرام گيريد و از هرجا خواستيد بخوريد و به اين درخت ( ممنوعه ) نزديك مشويد كه از ستمگران ( به خود ) خواهيد شد ( 19 ) شيطان وسوسه‌شان كرد تا عورت‌هايشان را كه پنهان بود بر آنان نمودار كند و گفت پروردگارتان شما را از اين درخت منع نكرد مگر از بيم اين‌كه دو فرشته شويد و يا جاويد گرديد ( 20 ) و براى ايشان سوگند خورد كه من خيرخواه شمايم ( 21 ) پس با همين فريب سقوطشان داد و چون از آن درخت خوردند عورتهايشان در نظرشان نمودار شد و بنا كردند از برگهاى بهشت به خود چسباندن و پروردگارشان به ايشان بانگ زد مگر من شما را از اين درخت منع نكردم و به شما نگفتم كه شيطان دشمن آشكار شما است\r\n\r\n","description":"","footnote":"","page_name":" 244 ","page_number":248},
  {"content":"\r\n\r\n( 22 ) گفتند : پروردگارا ما به خويشتن ستم كرديم و اگر ما را نيامرزى و به ما رحم نكنى از زيانكاران خواهيم بود ( 23 ) خدا گفت ( از بهشت ) فرود آييد كه برخى با برخى ديگر مخالف و دشمنيد و زمين تا هنگام معيّنى جايگاه شما است ( 24 ) شما در آنجا زندگى مىكنيد و در آنجا مىميريد و از آنجا بيرون آورده مىشويد ( 25 ) اى فرزندان آدم ما براى شما لباس ( ظاهرى ) فرستاديم كه عورتهاى شما را مىپوشاند و نيز پوششى است زينت‌بخش و لباس تقوا ( لباس باطنى ) بهتر است كه آن از آيات خدا است شايد ايشان متوجه شوند ( 26 ) اى فرزندان آدم شيطان شما را نفريبد چنان‌كه پدر و مادر شما را از بهشت بيرون كرد ، لباس را از تنشان درآورد تا عورتهايشان را به ايشان بنماياند شيطان و گروه وى ، شما را مىبينند ولى شما آنها را نمىبينيد\r\n\r\n","description":"","footnote":"","page_name":" 245 ","page_number":249},
  {"content":"\r\n\r\nما شيطانها را سرپرست كسانى قرار داديم كه ايمان نمىآورند ( 27 ) و چون كارى زشت كنند گويند پدران خود را چنين يافتيم و خدايمان به آن فرمان داده بگو :\r\nخدا به زشتى دستور نمىدهد آيا به خدا چيزى نسبت مىدهيد كه نمىدانيد ؟ ( 28 ) بگو : خدايم به دادگرى فرمان داده و نيز روى خود را در هر مسجدى متوجّه ( خدا ) سازيد و او را با اخلاص در دين ، بخوانيد چنان‌كه شما را در آغاز آفريد ( بسوى او ) برمىگرديد ( 29 ) گروهى را هدايت كرد و گروهى گمراهى برايشان ثابت شده است زيرا آنان شياطين را به جاى خدا ، سرپرست گرفتند و مىپندارند كه هدايت شده‌اند ( 30 ) اى فرزندان آدم ! زينت و لباس خويش را ، در هر نمازى برداريد ( مراد آرايش معنوى است نه ظاهرى ) و بخوريد و بياشاميد و اسراف مكنيد زيرا او اسراف‌كنندگان را دوست نمىدارد ( 31 ) بگو : چه كسى زينت خدا را كه براى بندگان خود آفريده ( چه مؤمن و چه كافر )\r\n\r\n","description":"","footnote":"","page_name":" 246 ","page_number":250},
  {"content":"\r\n\r\nو روزيهاى پاكيزه را حرام كرده بگو : آن ( زينتهاى مشترك در دنيا ) در قيامت مخصوص كسانى است كه در دنيا ايمان آوردند ( مؤمنين ) اين‌چنين آيات را براى مردمى كه بدانند ، به روشنى بيان مىكنيم ( 32 ) بگو اى پيامبر ! كه خداى من هرگونه اعمال زشت را چه در آشكار و چه در نهان و گناهكارى و ظلم به ناحق و شرك به خدا كه بر آن هيچ دليل نداريد و اينكه چيزى را كه نمىدانيد از روى جهالت به خدا نسبت مىدهيد همه را حرام كرده است ( 33 ) و براى هر گروهى اجل و سررسيدى است پس هرگاه مدّت ايشان به سر رسد ساعتى پس و پيش نمىشود ( 34 ) اى فرزندان آدم ! پيامبرانى را از جنس شما براى شما فرستاده مىشوند كه آيات مرا بر شما مىخوانند هركس تقوا پيشه كند اصلاح شود نه ، ترسى ( بخاطر از دست دادن ثروت ) و نه اندوهى ( براى قيامت ) دارند ( 35 ) و كسانى كه آيات ما را تكذيب كنند و از پذيرش آنها\r\n\r\n","description":"","footnote":"","page_name":" 247 ","page_number":251},
  {"content":"\r\n\r\nتكبّر ورزند آنان اصحاب آتشند كه در آن جاويد خواهند ماند ( 36 ) كيست ستمگرتر از آن كس كه بر خدا ، دروغ و افترا ببندد ؟ و يا آيات او را تكذيب كند ؟ نصيبى كه برايشان مقرّر شده به ايشان مىرسد تا آن‌كه فرستادگان ما ، به سويشان رفته و بخواهند جانشان را بگيرند از ايشان مىپرسند : كجاست آن چيزهايى را كه غير از خدا مىخوانديد ؟\r\nگويند آنها را نمىبينيم و با اين اعتراف عليه خود ، گواهى دهند كه كافر بوده‌اند ( 37 ) خدا مىفرمايد : با گروه‌هايى از جن و انس كه پيش از شما درگذشته‌اند به جهنّم وارد شويد وقتى گروهى وارد شود گروه هم‌عقيدهء خويش را لعنت كند ( مشاجره دوزخيان است ) و چون همگى در آنجا جمع شوند ، پيروانشان دربارهء پيشوايشان گويند پروردگارا اينان ما را به گمراهى كشاندند عذاب ايشان را از جهنّم دو چندان كن گويد : براى همه آنها عذاب دو چندان است ! و ليكن شما نمىدانيد ( 38 )\r\n\r\n","description":"","footnote":"","page_name":" 248 ","page_number":252},
  {"content":"\r\n\r\nپيشوايانشان به پيروان گويند : پس شما را بر ما برترى نبوده اينك به سزاى اعمالى كه مىكرديد اين عذاب را تحمّل كنيد ( 39 ) كسانى كه آيه‌هاى ما را تكذيب كرده و نسبت به آنها تكبّر ورزيدند درهاى آسمان را به رويشان نگشايند و به بهشت وارد نشوند مگر آنكه شتر در سوراخ سوزن داخل شود . ( يعنى ورودشان به بهشت محال خواهد بود ) آرى بدكاران را چنين كيفر مىدهيم ( 40 ) براى ايشان از آتش جهنّم بسترى و روپوش ايشان از بالا پوششهاى آتشينى است آرى ستمگران را چنين كيفر مىدهيم ( 41 ) و كسانى كه ايمان آورده و كارهاى شايسته كرده‌اند هيچ‌كس را جز به اندازه تواناييش تكليف نمىكنيم آنان اهل بهشتند و در آن جاودانند ( 42 ) كينه‌اى كه در سينه‌هايشان بود بيرون كرديم و اينك در جايگاهشان جويهاى روان است گويند : ستايش خدايى را كه به\r\n\r\n","description":"","footnote":"","page_name":" 249 ","page_number":253},
  {"content":"\r\n\r\nاين نعمت هدايتمان كرد كه اگر خداوند هدايتمان نكرده بود راه نمىيافتيم به راستى فرستادگان پروردگار ما ، به حق آمده بودند و به آنها ندا داده مىشود كه اين بهشت را به پاداش اعمالى كه مىكرديد به ارث برده‌ايد ( 43 ) اهل بهشت به اهل جهنّم بانگ زنند كه ما وعدهء پروردگار خويش را درست يافتيم آيا شما نيز وعدهء پروردگارتان را درست يافتيد ؟\r\nگويند : آرى پس اعلام‌كننده‌اى ميان آنان بانگ مىزند كه لعنت خدا بر ستمگران باد ( 44 ) همان كسانى ( كفار و مشركين ) كه همواره راه خدا را ناهموار و منحرف مىخواهند و سد راه هدايت مىشوند و خود به آخرت ايمان ندارند ( 45 ) ميان بهشتيان ( مؤمنين ) و دوزخيان ( مشركين و مجرمين ) ديوار بلندى است ( كه اعراف نام دارد ) كه بر بالاى آن ، اعرافيان و مستضعفين هستند كه بهشتيان و دوزخيان را مىبينيد و آنها را از سيما و قيافه مىشناسند و به بهشتيان مىگويند سلام بر شما\r\n\r\n","description":"","footnote":"","page_name":" 250 ","page_number":254},
  {"content":"\r\n\r\nاين اعرافيان گنهكارانى هستند بلاتكليف كه در طمع بهشت‌اند ( 46 ) و چون ديدگانشان به سوى اهل جهنّم بگردد گويند پروردگارا ما را با گروه ستمگران همنشين مكن ( چون قابل بخشش نيستند ) ( 47 ) اعرافيان گنهكار كه از نظر فكرى ناتوانند به دوزخيان كه از سيمايشان آنها را مىشناسند مىگويند ديديد كه با آنهمه ثروت و قدرت كه داشتيد به حال شما سودمند نشد ( 48 ) آيا همين مؤمنانى كه سوگند ياد مىكرديد كه رحمت خدا شامل حالشان نمىشود ( اكنون مقامشان را مىبينيد كه به آنها گفته مىشود ) اينك شما به بهشت وارد شويد كه نه بيمى داريد و نه غمگين مىشويد ( 49 ) و اهل جهنّم اهل بهشت را ندا دهند كه از آن آب يا از آن چيزها كه خدا روزيتان كرده براى ما بريزيد گويند : خداوند آن را بر كافران حرام كرده است ( 50 ) و كافران همانهايند كه دين خويش را سرگرمى و بازيچه گرفته و زندگى دنيا فريبشان داد\r\n\r\n","description":"","footnote":"","page_name":" 251 ","page_number":255},
  {"content":"\r\n\r\nامروز ايشان را به فراموشى مىسپاريم هم‌چنان كه در دنيا ديدار امروزشان را فراموش كرده و آيات ما را انكار مىنمودند ( 51 ) كتابى به سوى آنان بياوريم كه شرح آن را از روى علم داده‌ايم كتابى است كه براى آنان كه ايمان بياورند مايهء هدايت و رحمت است ( 52 ) مگر جز تاءويل آيه‌ها انتظار ديگرى دارند . روزى كه تاءويل آن فرا رسد كسانى كه از پيش آن را فراموش كردند گويند : فرستادگان پروردگار ما به حق آمده بودند آيا شفيعانى داريم كه از ما شفاعت كنند ؟ و يا ممكن است برگرديم و اعمالى غير آن‌چه مىكرديم بكنيم ؟ به خويشتن ضرر زدند و از آن خدايان دروغين كه مىخواندند خبرى و اثرى نديدند ( 53 ) پروردگار شما خدايى است كه آسمانها و زمين را در شش روز آفريد سپس بر عرش استيلا يافت و به تدبير پرداخت ، شب را با روز مىپوشاند درحالىكه روز ، شتابان شب را مىجويد و نيز خورشيد و ماه و ستارگان را بيافريد درحالىكه رام فرمان اويند عالم خلق و امر از آن اوست\r\n\r\n","description":"","footnote":"","page_name":" 252 ","page_number":256},
  {"content":"\r\n\r\n( خلق يعنى ايجاد بدون الگو و امر يعنى نظم و تقدير امور ) و فرخنده باد پروردگار جهانيان ( 54 ) پروردگار خويش را به زارى و نهانى بخوانيد زيرا او تجاوزگران را دوست ندارد ( 55 ) و در زمين پس از اصلاح آن ، فساد برنينگيزيد و او را از روى بيم و اميد بخوانيد چون رحمت خدا به نيكوكاران نزديك است ( 56 ) و اوست كه در پيشاپيش ، باران رحمت خود ، بادهاى مژده‌دهنده را مىفرستد تا آنگاه كه ابرى سنگين بردارد ما آن را به سرزمين مرده برانيم تا بدينوسيله آب فرو باريم و با آن ، از هرگونه ميوه‌ها از زمين بيرون آوريم همچنانكه مردگان را بيرون آوريم شايد شما متوجه شويد ( 57 ) و سرزمين پاك ، روئيدنيش را به اذن خدايش بيرون مىآورد و آن‌كه ناپاك است گياهش جز اندكى ناچيز بيرون نمىآيد هم چنان آيات خود را براى مردمى كه سپاسگزارند پياپى بيان مىكنيم ( 58 ) به راستى نوح را\r\n\r\n","description":"","footnote":"","page_name":" 253 ","page_number":257},
  {"content":"\r\n\r\nبه سوى قومش فرستاديم وى گفت : اى قوم ! خداى يگانه را كه جز او خدايى براى شما نيست بپرستيد كه من از عذاب روزى بزرگ ، ( قيامت ) بر شما بيمناكم ( 59 ) بزرگان قوم او گفتند : ما تو را در گمراهى آشكار مىبينيم ( 60 ) گفت : اى قوم ! من گمراه نيستم بلكه پيامبرى از جانب پروردگار جهانيانم ( 61 ) كه پيغامهاى پروردگار خويش را ، به شما مىرسانم و شما را نصيحت مىكنم و از خداوند چيزهايى را مىدانم كه شما نمىدانيد ( 62 ) آيا درشگفتيد از اينكه مردى از خودتان از ناحيهء پروردگارتان پندى آورده باشد تا شما را بيم دهد ؟ و درنتيجه مردمى پرهيزكار شده ، شايد بدين وسيله مورد رحمت واقع شويد ( 63 ) پس قوم نوح او را تكذيب كردند و ما او را با كسانى كه همراهش بودند نجات داديم و كسانى كه آيات ما را تكذيب كرده بودند غرق كرديم چون آنها گروهى كوردل بودند ( 64 ) و بسوى قوم عاد برادرشان هود را فرستاديم\r\n\r\n","description":"","footnote":"","page_name":" 254 ","page_number":258},
  {"content":"\r\n\r\nگفت : اى قوم ! خداى يگانه را كه جز او خدايى نيست بپرستيد پس چرا پرهيزكار نمىشويد ؟ ( 65 ) بزرگان قومش كه كافر بودند گفتند : ما تو را ديوانه مىبينيم و از دروغگويانت مىپنداريم ( 66 ) گفت : اى قوم ! من ديوانه نيستم بلكه پيامبرى از طرف پروردگار جهانيانم ( 67 ) كه پيامهاى پروردگار خويش را به شما مىرسانم و براى شما خيرخواهى امينم ( 68 ) مگر درشگفتيد كه مردى از خودتان پندى از طرف پروردگارتان برايتان بياورد تا شما را بيم دهد ؟ به ياد آوريد آندم كه به دنبال قوم نوح ، شما را جانشين آنان كرد و جثه‌هاى شما را درشت آفريد ؛ نعمت‌هاى خدا را به ياد آوريد شايد رستگار شويد ( 69 ) گفتند : مگر به سوى ما آمده‌اى تا خدا را به تنهايى بپرستيم و آن‌چه را پدران ما مىپرستيدند واگذاريم ؟ اگر راست مىگويى عذابى را كه\r\n\r\n","description":"","footnote":"","page_name":" 255 ","page_number":259},
  {"content":"\r\n\r\nاز آن بيممان مىدهى بياور ( 70 ) گفت : عذاب و غضب پروردگارتان بر شما مقرر شد پس چرا بر سر نامهايى كه شما و پدرانتان ساخته و روى يك مشت سنگ و چوب گذاشته‌ايد با من بحث مىكنيد درحالىكه خداوند حجّتى دربارهء آنها نازل نكرده ؟ منتظر باشيد كه من نيز با شما در انتظار عذابم ( 71 ) پس او را با كسانى كه همراه وى بودند به رحمت خويش نجات داديم و نسل كسانى را كه آيه‌هاى ما را تكذيب كرده بودند و مؤمن نبودند قطع كرديم ( 72 ) و به سوى قوم ثمود برادرشان صالح را فرستاديم او گفت : اى قوم ! خداى يگانه را كه جز او خدايى نداريد بپرستيد كه شما را از پروردگارتان حجّتى آمد ، اين شتر خداست كه معجزه‌اى براى شماست بگذاريدش تا در زمين خدا بچرد و زنهار ! به آن آسيب مرسانيد كه به عذابى دردناك دچار مىشويد ( 73 ) به ياد آوريد زمانى را كه خداوند پس از قوم عاد شما را جانشين آنان كرد و در اين سرزمين جايتان داد ، و اينك در دشتهاى آن ،\r\n\r\n","description":"","footnote":"","page_name":" 256 ","page_number":260},
  {"content":"\r\n\r\nكاخها مىسازيد و از كوهها خانه‌ها مىتراشيد به ياد آوريد نعمتهاى خدا را و در اين سرزمين فساد برنينگيزيد ( 74 ) بزرگان قومش كه گردنكشى كرده بودند به مستضعفان كه ايمان آورده بودند گفتند : شما از كجا مىدانيد كه صالح پيامبر خداى خويش است ؟ گفتند : ما به آيينى كه وى را به ابلاغ آن فرستاده شده مؤمنيم ( 75 ) كسانى كه گردنكشى كرده بودند گفتند : ما آيينى را كه شما بدان گرويده‌ايد منكريم ( 76 ) پس شتر را بكشتند و از فرمان پروردگار خويش سرپيچى كردند و گفتند : اى صالح اگر تو پيامبرى عذابى را كه به ما وعده مىدهى بياور ( 77 ) پس دچار زلزله شده و در خانه‌هاى خويش بىجان شدند ( 78 ) آنگاه صالح از آنان دور شد و گفت : اى قوم ! پيغام پروردگار خويش را به شما رساندم و به شما خيرخواهى كردم ولى شما خيرخواهان را دوست نمىداريد ( 79 ) و لوط را\r\n\r\n","description":"","footnote":"","page_name":" 257 ","page_number":261},
  {"content":"\r\n\r\nفرستاديم به ياد آر زمانى را كه وى به قوم خود گفت : چرا چنين كار زشتى مىكنيد كه هيچ يك از جهانيان پيش از شما نكرده‌اند ( 80 ) شما از روى شهوت ، به جاى زنان ، به مردان رو مىآوريد . شما گروهى تجاوزكاريد ( 81 ) پاسخ قومش جز اين نبود كه گفتند : آنان را از شهر خود بيرون كنيد چون آنان خود را پاكيزه معرفى مىكنند ( 82 ) پس او را با كسانش نجات داديم مگر زنش را كه همراه بازماندگان بود ( 83 ) آنگاه باران عذاب را بر آنها بارانديم . بنگر تا فرجام بدكاران چگونه بود ( 84 ) و به سوى مردم مدين برادرشان شعيب را فرستاديم او به قوم خود گفت :\r\nاى قوم ! خداى يگانه را كه جز او خدايى نداريد بپرستيد برهانى از پروردگارتان بسوى شما آمده و حجّت بر شما تمام شده پيمانه و وزن را تمام دهيد ، كمفروشى مكنيد و حق مردم را كم مدهيد و در اين سرزمين ، پس از اصلاح آن فساد راه ميندازيد اين دستور را\r\n\r\n","description":"","footnote":"","page_name":" 258 ","page_number":262},
  {"content":"\r\n\r\nاگر باور داشته باشيد براى شما بهتر است ( 85 ) بر سر هر راه منشينيد كه مردم را بترسانيد و كسى را كه به خدا ايمان آورده از راه خدا باز داريد و راه خدا را كج بخواهيد ، زمانى را به ياد آوريد كه اندك بوديد و خدا بسيارتان كرد و سرانجام تبهكاران را بنگريد كه چگونه بوده است ( 86 ) اگر گروهى از شما به اين آيين كه من براى ابلاغ آن مبعوث شده‌ام ايمان آورده‌اند و گروهى ايمان نياورده‌اند صبر كنيد تا خداوند ميان ما داورى كند چون او بهترين داوران است ( 87 ) سران قومش كه تكبّر مىورزيدند گفتند :\r\nاى شعيب يا تو و كسانى كه به تو ايمان آورده‌اند را بيرون خواهيم كرد يا به آيين ما بازگرديد .\r\nگفت : آيا هرچند كراهت داشته باشيم ؟ ( 90 ) اگر پس از آنكه خدا ما را از آيين شما رهايى داده بدان بازگرديم درباره خدا دروغى ساخته‌ايم\r\n\r\n","description":"","footnote":"","page_name":" 259 ","page_number":263},
  {"content":"\r\n\r\nما را نسزد كه بدان بازگرديم مگر خدا پروردگارمان بخواهد كه علم پروردگار ما به همه چيز احاطه دارد اساس كار خويش را به خدا واگذاشته‌ايم پروردگارا ! ميان ما و قوممان به حق داورى كن كه تو بهترين داورانى ( 89 ) بزرگان قوم كه كافر بودند گفتند : اگر شعيب را پيروى كنيد زيان خواهيد ديد ( 90 ) زلزله گريبان ايشان را بگرفت و در خانه‌هاى خويش بىجان شده و به زانو درآمدند ( 91 ) گويى كسانى كه شعيب را تكذيب كردند هرگز در آن ديار نبودند و آنهايى كه شعيب را تكذيب مىكردند مردمى زيانكار بودند ( 92 ) آنگاه از آنان رو را برتافته و گفت : اى قوم من پيغام‌هاى پروردگار خويش را به شما رساندم و نصيحتتان كردم چگونه براى گروهى كه كفر مىورزند اندوهگين شوم ؟\r\n( 93 ) و در هيچ قريه‌اى پيامبرى را نفرستاديم مگر مردم آن قريه را\r\n\r\n","description":"","footnote":"","page_name":" 260 ","page_number":264},
  {"content":"\r\n\r\nبه سختى و بيمارى دچار كرديم شايد زارى كنند ( 94 ) آنگاه به جاى بدى ( بلا ) نيكى ( نعمت ) قرار داديم تا فزونى يابند و گفتند :\r\nبيمارى و سختى به پدران ما نيز مىرسيد پس ناگهان در آن حال كه بىخبر بودند ايشان را بگرفتيم ( 95 ) اگر مردم شهرها ايمان آورده و پرهيزكارى پيشه خود مىساختند بركات و نعمتهائى از آسمان و زمين به روى ايشان مىگشوديم ولى تكذيب كردند و ما نيز ايشان را به خاطر اعمالى كه مىكردند مجازات نموديم ( 96 ) مگر مردم اين قريه‌ها ايمنند كه عذاب ما شب‌هنگام كه در خوابند به سوى ايشان بيايد ؟ ( 97 ) مگر مردم اين قريه‌ها ايمنند كه عذاب ما در نيمروز ، هنگامى كه مشغول كارند به سوى ايشان بيايد ؟ ( 98 ) مگر از مكر و تدبير خدا ايمن شده‌اند ؟ كه جز گروه زيانكاران از مكر خدا ايمن نمىشوند ( 101 ) مگر براى كسانى كه اين سرزمين را پس از هلاكت مردمش به ميراث برده‌اند روشن نشده كه اگر بخواهيم\r\n\r\n","description":"","footnote":"","page_name":" 261 ","page_number":265},
  {"content":"\r\n\r\nكيفر گناهشان را به ايشان مىچشانيم و بر دلهايشان مهر مىنهيم تا نتوانند بشنوند ( 102 ) اين قريه‌هايى كه ما از حوادث آن بر تو مىخوانيم پيامبرانشان دلايل روشن برايشان آوردند و آن چيزها كه قبلا به تكذيب آن پرداخته بودند . باز ايمان نياوردند .\r\nاينچنين خداوند بر دلهاى كافران مهر مىزند ( تا هدايت نشوند ) ( 101 ) بيشتر آنان را به پيمانى پايبند نيافتيم و بدرستى كه بيشترشان را سركش يافتيم ( 102 ) از پس آنها موسى را با معجزات خويش به سوى فرعون و بزرگان او فرستاديم كه دربارهء آن ستم كردند بنگر سرانجام تبهكاران چسان بود ( 103 ) موسى گفت : اى فرعون ! من فرستاده پروردگار جهانيانم ( 104 ) شايسته است بر اين‌كه درباره خدا جز سخن حق نگويم معجزه‌اى از پروردگارتان آورده‌ام بنابراين بنى اسرائيل را با من بفرست ( 105 ) فرعون گفت :\r\n\r\n","description":"","footnote":"","page_name":" 262 ","page_number":266},
  {"content":"\r\n\r\nاگر راست مىگويى كه معجزه‌اى آورده‌اى آن را بياور ( 106 ) پس عصاى خويش را بيفكند كه در هماندم به صورت اژدهايى بزرگ آشكار شد ( 107 ) و دست خويش بيرون آورد كه در نظر بينندگان سفيد و مىدرخشيد ( 108 ) بزرگان قوم فرعون گفتند : راستى اين جادوگرى ماهر است ( 109 ) كه مىخواهد شما را از سرزمينتان بيرون كند اكنون چه رأى مىدهيد ( 110 ) گفتند او و برادرش را بازداشت كن و مأمورين را به شهرها بفرست ( 111 ) تا همهء جادوگران ماهر را نزد تو آورند ( 112 ) جادوگران نزد فرعون آمدند و گفتند :\r\nاگر ما پيروز شويم آيا مزدى خواهيم داشت ؟ ( 113 ) گفت : آرى شما از نزديكان من خواهيد شد ( 114 ) گفتند : اى موسى نخست تو عصاى خويش مىافكنى يا ما ابزار خويش را بيفكنيم ؟ ( 115 ) گفت : نخست شما بيفكنيد ، چون ابزار جادويى خود را بيفكندند\r\n\r\n","description":"","footnote":"","page_name":" 263 ","page_number":267},
  {"content":"\r\n\r\nديدگان مردم را افسون كردند و آنها را به وحشت انداختند و جادويى بزرگ برپا كردند ( 116 ) و به موسى وحى كرديم كه عصاى خويش را بيفكن و هماندم چيزهايى را كه به دروغ ساخته بودند نابود كرد ( 117 ) و حق آشكار شد و آنچه را كرده بودند باطل شد ( 118 ) در آنجا مغلوب شدند و خفّت‌زده بازگشتند ( 119 ) و معجزه موسى آنها را به سجده انداخت و خاكسار شدند ( 120 ) و گفتند به پروردگار جهانيان ايمان آورديم ( 121 ) كه پروردگار موسى و هارون نيز هست ( 122 ) فرعون گفت : چرا پيش از آن‌كه به شما اجازه دهم به او ايمان آورديد ؟ اين نيرنگى است كه در شهر انديشيده‌ايد تا مردمش را از آن بيرون كنيد و به زودى خواهيد دانست ( 123 ) محققا دستها و پاهايتان را به عكس يكديگر ( دست راست و پاى چپ و يا بالعكس ) مىبرم آنگاه همگى شما را بر دار مىكشم ( 124 ) گفتند : ما به سوى پروردگار خويش در روز رستاخيز باز مىگرديم ( و از مرگ نمىترسيم ) ( 125 )\r\n\r\n","description":"","footnote":"","page_name":" 264 ","page_number":268},
  {"content":"\r\n\r\nكينه و انتقام تو از ما به جرم آن است كه وقتى آيه‌هاى پروردگارمان به سوى ما آمد بدان ايمان آورديم پروردگارا صبرى به ما عطا كن و ما را از تسليم‌شدگان بميران ( 126 ) بزرگان قوم فرعون گفتند : چرا موسى و قوم او را رها مىكنى كه در اين سرزمين فساد كنند و ترا و خدايانت را كنار گذارند گفت : پسرانشان را خواهيم كشت و زنانشان را نگه خواهيم داشت كه ما بر آنها برتر و چيره‌ايم ( 127 ) موسى به قوم خود گفت :\r\nاز خدا كمك جوييد و شكيبا باشيد كه زمين متعلّق به خداست و به هركس از بندگان خويش كه بخواهد وامى گذارد و سرانجام نيك ، از آن پرهيزگاران است ( 128 ) اسرائيليان گفتند پيش از آمدن تو ، به رسالت و هم بعد از آن ، در رنج و شكنجه بوده‌ايم موسى گفت :\r\nشايد پروردگارتان دشمنانتان را هلاك كند و شما را در اين سرزمين جانشين آنها سازد و بنگرد چگونه عمل مىكنيد ( 130 ) ما فرعونيان را\r\n\r\n","description":"","footnote":"","page_name":" 265 ","page_number":269},
  {"content":"\r\n\r\nبه خشكسالى و كمبود محصولات دچار كرديم شايد متوجّه شوند ( 130 ) و چون حادثهء نيكى به آنها رسيد گفتند : اين بخاطر ماست و چون بدى به آنها رسيد به موسى و پيروان او شگون بد مىزدند حق اين بود كه سرنوشت آنها نزد خدا بود لكن بيشتر آنها اين نكته را نمىدانستند ( 131 ) مىگفتند : هر معجزه‌اى براى ما بياورى و ما را بدان جادو كنى ما به تو ايمان نمىآوريم ( 132 ) پس طوفان و ملخ و شپش و قورباغه و خون كه معجزه‌هايى از هم جدا بودند بر آنها فرستاديم و باز گردنكشى كردند چونكه گروهى بزهكار بودند ( 133 ) و چون عذاب بر آنها نازل شد گفتند : اى موسى پروردگار خويش را به آن پيمان كه با تو نهاده براى ما بخوان كه اگر اين عذاب از ما بردارى قطعا به تو ايمان مىآوريم و بنى اسرائيل را با تو مىفرستيم ( 134 ) و چون اين عذابها را\r\n\r\n","description":"","footnote":"","page_name":" 266 ","page_number":270},
  {"content":"\r\n\r\nبراى مدّتى از آنها برداشتيم آن‌وقت پيمان‌شكنى كردند ( 135 ) پس از آنها انتقام گرفتيم و به دريا غرقشان كرديم براى آنكه آيات ما را تكذيب كرده و از آنها غافل مانده بودند ( 136 ) ( و بخشى از ) خاورها و باخترهاى آن سرزمين را كه بركت در آن نهاده بوديم ( فلسطين ) به گروهى كه تحقير مىشدند واگذاشتيم و نيكى پروردگار تو دربارهء بنى اسرائيل به پاداش صبرى كه كرده بودند تحقّق يافت و آنچه را كه فرعون و قوم او مىساختند با بناهايى كه بالا مىبردند ويران كرديم ( 137 ) و بنى اسرائيل را از دريا گذرانديم و بر قومى گذشتند كه بتهاى خويش را پرستش مىكردند گفتند : اى موسى براى ما نيز خدايى بساز چنان‌كه ايشان خدايانى دارند گفت : براستى شما نادانيد . ( 138 ) روش اين گروه نابود شدنى است و اعمالى كه انجام مىدادند\r\n\r\n","description":"","footnote":"","page_name":" 267 ","page_number":271},
  {"content":"\r\n\r\nباطل است ( 139 ) گفت : چگونه براى شما غير از خداى يكتا كه بر اهل زمانهء خود برتريتان داده است خدايى بجويم ( 140 ) ( و ياد كن ) هنگامى كه شما را از فرعونيان نجات داديم كه شما را سخت شكنجه مىكردند و پسرانتان را مىكشتند و زنانتان را زنده نگه مىداشتند و در اين كار از طرف پروردگارتان آزمايشى بزرگ بود ( 141 ) و با موسى سى شب وعده كرديم و آن را به ده شب ديگر كامل نموديم و وعدهء پروردگارش چهل شب به سر آمد . موسى به برادر خويش هارون گفت : ميان قوم من جانشين من باش و به اصلاح كارشان بپرداز و از فسادگران پيروى مكن ( 142 ) و چون موسى به وعده‌گاه ما آمد و پروردگارش با او سخن گفت عرض كرد : پروردگارا خودت را به من بنمايان كه ترا بنگرم گفت : هرگز مرا نخواهى ديد ولى به اين كوه بنگر اگر بجاى خويش برقرار ماند شايد مرا توانى ديد\r\n\r\n","description":"","footnote":"","page_name":" 268 ","page_number":272},
  {"content":"\r\n\r\nو همين‌كه پروردگارش بر آن كوه جلوه كرد آن را متلاشى نمود و موسى بيهوش بيفتاد و چون به خود آمد گفت : تو منزهى به درگاهت توبه مىكنم و من اوّلين مؤمن هستم ( 143 ) گفت : اى موسى من تو را با رسالتهاى خويش و سخن گفتنم ( با تو ) بر مردم برگزيدم آنچه را كه به تو دادم بگير و از سپاسگزاران باش ( 144 ) و براى وى در آن الواح ( تورات ) از هرگونه اندرز و شرحى از همه چيز ثبت كرده بوديم آن را محكم بگير و به قوم خويش فرمان ده كه بهترين آن را فرا گيرند و به زودى سزاى سركشان را به شما مىنمايانيم ( 145 ) و كسانى را كه در اين سرزمين بناحق بزرگى مىفروشند از آيات خويش روگردان خواهم كرد كه هر آيه‌اى را كه ببينند بدان ايمان نياورند\r\n\r\n","description":"","footnote":"","page_name":" 269 ","page_number":273},
  {"content":"\r\n\r\nو اگر راه كمال ببينند آن را انتخاب نكنند و اگر راه گمراهى ببينند آن را برگزينند زيرا نشانه‌هاى ما را دورغ شمرده و از آن غفلت ورزيده‌اند ( 146 ) و كسانى كه نشانه‌هاى ما و ديدار آخرت را دروغ شمرده‌اند اعمالشان تباه و بىاثر خواهد بود ( كه اين خود نوعى كيفر است ) مگر جز در مقابل اعمالى كه مىكرده‌اند پاداشى به ايشان مىدهند ؟ ( 147 ) و قوم موسى پس از رفتن وى ، از زيورهاى خويش ، پيكر گوساله‌اى كه صداى گوساله مىداد بساختند مگر نمىديدند كه پيكر با آنها سخن نمىگويد ؟ و به راهى هدايتشان نمىكند ؟ آن را به خدايى گرفتند و از ستمكاران شدند ( 148 ) و چون انگشت ندامت گزيدند و متوجّه شدند كه واقعا گمراه شده‌اند گفتند : اگر خدايمان به ما رحم نكند و ما را نبخشد به يقين از زيانكاران خواهيم بود ( 149 ) و چون موسى خشمناك و اندوهگين بسوى\r\n\r\n","description":"","footnote":"","page_name":" 270 ","page_number":274},
  {"content":"\r\n\r\nقوم خود بازگشت گفت : پس از من چه بد نيابت كرديد چرا از فرمان پروردگارتان پيشى گرفتيد و لوحها ( كه دستورات الهى بود از خشم ) به زمين كوبيد و ريش برادر خويش را گرفته بسوى خود مىكشيد كه ( هارون ) گفت : اى پسر مادرم اين گروه ، زبونم داشتند و نزديك بود مرا بكشند شادمانى دشمنان را بر من نپسند و مرا با گروه ستمكاران همانند مگير ( 150 ) گفت :\r\nپروردگارا من و برادرم را بيامرز و ما را به رحمت خويش وارد كن كه تو از همهء رحيمان رحيمترى . ( 151 ) كسانى كه گوساله پرستيدند به زودى خشم پروردگارشان را با ذلّت در زندگى اين دنيا به آنها مىرسد و ما دروغ‌پردازان و تهمت‌زنندگان را كيفر و ذليل خواهيم كرد ( 152 ) و كسانى كه كارهاى بد كرده و پس از آن توبه نموده و مؤمن شده‌اند پروردگار تو\r\n\r\n","description":"","footnote":"","page_name":" 271 ","page_number":275},
  {"content":"\r\n\r\nپس از آن آمرزگار و مهربان است ( 153 ) و همين‌كه خشم موسى آرام گرفت لوحها را برداشت كه نوشته‌هاى آن براى كسانى كه از پروردگار خويش بيم دارند هدايت و رحمت بود ( 154 ) و موسى از قوم خويش هفتاد مرد براى وعده‌گاه ما انتخاب كرد و چون به زلزله دچار شدند گفت : پروردگارا اگر مىخواستى آنان و مرا پيش از اين هلاك مىساختى آيا ما را به سزاى كارهائى كه كم‌خردان ما كرده‌اند هلاك مىكنى ؟ اين جز آزمايش تو نيست و هركس را خواهى بدان گمراه مىكنى و هركس را بخواهى هدايت مىنمائى سرپرست ما تويى ما را بيامرز و به ما رحم كن و تو از همه آمرزندگان بهترى ( 155 ) و براى ما در اين دنيا و در آخرت نيكى مقرّر دار كه ما به تو بازگشته‌ايم گفت : عذاب خويش را به هركس كه خواهم مىرسانم و رحمت من به همه چيز خواهد رسيد\r\n\r\n","description":"","footnote":"","page_name":" 272 ","page_number":276},
  {"content":"\r\n\r\nو آن را براى كسانى مقرر مىكنم كه پرهيزكارى كنند و زكات دهند و كسانى كه به آيه‌هاى ما ايمان بياورند ( 156 ) همان كسان نام پيامبر درس نخوانده را در تورات و انجيل مىيابند كه بايد از او پيروى كنند پيامبرى كه به خوبى وادارشان مىكند و از زشتى بازشان مىدارد و چيزهاى پاكيزه را بر ايشان حلال مىكند و ناپاكيها را بر آنها حرام مىسازد و تكليفهاى مشكلى كه بر عهده‌ى آنان بوده است برمىدارد كسانى كه به او ايمان آورده و گراميش داشته و ياريش كرده‌اند و از نورى كه به وى نازل شده پيروى كرده‌اند آنها همان پيروزمندانند ( 157 ) بگو : اى مردم ! من فرستاده خداى يكتا به سوى شما هستم خدايى كه ملك آسمانها و زمين از اوست خدايى جز او نيست زنده مىكند و مىميراند پس به خدا و فرستادهء او\r\n\r\n","description":"","footnote":"","page_name":" 273 ","page_number":277},
  {"content":"\r\n\r\nكه پيامبر درس نخوانده‌يى است و به خدا و سخنان او مؤمن است ايمان بياوريد و از او پيروى كنيد به اميد آنكه هدايت شويد ( 158 ) و از قوم موسى گروهى هستند كه به حق راهنمايى مىكنند و به حق داورى مىنمايند ( 159 ) آنها را به دوازده سبط و دوازده گروه تقسيم كرديم و چون قوم موسى از او آب خواستند به او وحى كرديم كه عصاى خود را به اين سنگ بزن و از آن دوازده چشمه بشكافت و هر گروهى آبخورگاه خويش را شناخت و روان شد و ابر را به سرشان سايبان ساختيم و گزانگبين و بلدرچين را برايشان فرستاديم از چيزهاى پاكيزه‌اى كه روزيتان كرديم بخوريد و آنها بر ما ستم نكردند بلكه بر خود ستم مىكردند ( 160 ) و چون به ايشان گفته شد در اين قريه جاى گيريد و از هر جاى آن خواستيد بخوريد و در دعا گوييد ( خداوندا ) گناهان ما را بريز ؛ و از اين در ، سجده‌كنان وارد شويد\r\n\r\n","description":"","footnote":"","page_name":" 274 ","page_number":278},
  {"content":"\r\n\r\nتا گناهانتان را بيامرزيم و به زودى بر اجر نيكوكاران بيفزاييم ( 161 ) كسانى از آنان كه ستمگر بودند سخنى جز آنچه دستور داشتند به جاى آن گفتند و به سزاى آن ستم‌ها كه مىكردند از آسمان عذابى برايشان فرستاديم ( 162 ) از بنى اسرائيل حال مردم آن قريه كه در نزديكى ساحل دريا قرار داشت بپرس چون مقررات روز شنبه كه ترك ماهيگيرى بود شكستند و تجاوز نمودند و روزهاى شنبه ماهيهاى سمت خود را كه روى آب آمده بودند شكار مىكردند و روزى كه شنبه نبود ( ماهيها ) روى آب و نزديك نمىآمدند بدينسان به سزاى آن نافرمانى كه مىكردند آنها را آزموديم ( 163 ) و چون گروهى از آنها گفتند براى چه گروهى را كه خدا هلاكشان مىكند يا يسختى عذابشان مىنمايد پند مىدهيد گفتند : پند دادن ما عذرخواهى به پيشگاه پروردگارتان است به اين اميد كه شايد پرهيزكار شوند ( 164 ) و چون چيزهايى كه به آنها تذكر داده شده بود از ياد بردند كسانى را كه مردم از كارهاى بد بازمىداشتند نجات داديم و كسانى كه ستم كردند به سزاى\r\n\r\n","description":"","footnote":"","page_name":" 275 ","page_number":279},
  {"content":"\r\n\r\nنافرمانى به عذابى سخت دچار كرديم ( 165 ) وقتى از آنچه نهى شده بودند سرپيچيدند و در گناه زياده‌روى كردند به ايشان گفتيم بوزينگان رانده شده باشيد ( 166 ) و چون پروردگارت اعلام كرد كه تا روز قيامت بر يهودان كسى را مىگمارد كه آنها را به سختى كيفر كند كه پروردگارت زودكيفر و آمرزنده مهربانيست ( 167 ) و آنها را در زمين به گروهها تقسيم كرده‌ايم بعضى آنها شايسته‌گانند و بعضى ديگر غير از آنند و آنها را به خوبيها و بديها بيازموديم شايد به خدا باز گردند ( 168 ) از پس آنها جانشينانى به جا ماندند كه كتاب آسمانى را به ارث برده و متاع پست اين دنيا را به رشوه گيرند و گويند ما را خواهند بخشيد و اگر خواسته‌اى نظير آن پيششان آيد بگيرند مگر از ايشان در تورات كه مندرجات آن را آموخته‌اند پيمان نگرفته‌اند\r\n\r\n","description":"","footnote":"","page_name":" 276 ","page_number":280},
  {"content":"\r\n\r\nكه دربارهء خدا جز حق نگويند سراى آخرت براى كسانى كه پرهيزكارى مىكنند بهتر است چرا نمىانديشيد ( 169 ) و كسانى كه به كتاب خدا چنگ زنند و نماز را برپا دارند ما پاداش اصلاح‌گران را تباه نمىكنيم ( 170 ) و هنگامى كه كوه طور بالاى سرشان را برافراشتيم و سايبان قرار داديم چنين پنداشتند كه بر سرشان فرو افتد و گفتيم آنچه را كه به شما داده‌ايم محكم بگيريد و آنها را به ياد داشته باشيد ، شايد كه پرهيزكار شويد ( 171 ) و چون پروردگار تو از پسران آدم از پشت‌هايشان نژادشان را بياورد و آنها را بر خودشان گواه گرفت كه مگر من پروردگار شما نيستم ؟ گفتند : آرى تا روز قيامت بخدايى تو گواهى مىدهيم كه ما از اين نكته غافل بوده‌ايم ( 172 ) يا بگوييد كه فقط پدران ما از پيش شرك آورده‌اند و ما فرزندانى از پى آنها بوده‌ايم آيا ما را به سزاى اعمالى كه\r\n\r\n","description":"","footnote":"","page_name":" 277 ","page_number":281},
  {"content":"\r\n\r\nبيهوده‌كاران كرده‌اند هلاك مىكنى ؟ ( 173 ) بدينسان اين آيه را شرح مىدهيم شايد به خدا باز گردند ( 174 ) حكايت كسى كه ( بلعم با عور ) آيه‌هاى خويش را به او تعليم داديم و از آن بدر شد و شيطان به دنبال او افتاد و از گمراهان شد براى آنها بخوان ( تا عبرت گيرند ) ( 175 ) اگر مىخواستيم مرتبه او را به وسيله آيات بالا مىبرديم ولى او متوجّه دنيا شد و از هوىوهوس خويش پيروى كرد حكايت وى حكايت سگى است كه اگر بر او هجوم برى پارس مىكند و اگر او را واگذارى پارس مىكند اين حكايت قومى است كه آيه‌هاى ما را تكذيب كرده‌اند پس اين داستان را بازگو شايد آنها بينديشند ( 176 ) چه بد است صفت قومى كه آيه‌هاى ما را دروغ شمرده و به خويش ستم كرده‌اند ( 177 ) هركس را كه خدا هدايت كند هدايت يافته و هركس گمراه كند آنان خودشان زيانكارند ( 179 )\r\n\r\n","description":"","footnote":"","page_name":" 278 ","page_number":282},
  {"content":"\r\n\r\nبسيارى از جنّ و انس را براى جهنّم آفريده‌ايم دلها دارند كه با آن فهم نمىكنند و چشمها دارند كه با آن نمىبينند و گوشها دارند كه با آن نمىشنوند ايشان چون چهارپايانند بلكه گمراه‌ترند .\r\nايشان همان غفلت‌زدگانند ( 179 ) براى خدا نامهاى نيكوتريست آن را برايشان بخوانيد و كسانى را كه در نامهاى وى كجروى مىكنند واگذاريد به زودى سزاى اعمالى را كه مىكرده‌اند خواهند ديد ( 180 ) از كسانى كه آفريده‌ايم جماعتى هستند كه به حق هدايت مىكنند و بدان بازمىگردند ( 181 ) و كسانى كه آيه‌هاى ما را دروغ شمرده‌اند به مهارت از آنجا كه ندانند گريبانشان را خواهيم گرفت ( 182 ) و مهلتشان نيز مىدهم كه كيد من بسيار محكم است ( 183 ) آيا نينديشيده‌اند كه همنشين آنها جنون ندارد ؟ كه او جز بيم‌رسانى آشكار نيست ( 184 ) آيا در ملكوت\r\n\r\n","description":"","footnote":"","page_name":" 279 ","page_number":283},
  {"content":"\r\n\r\nآسمانها و زمين و هرچه را خدا آفريده نمىنگرند و نمىانديشند كه شايد اجلشان نزديك شده باشد راستى پس از قرآن كدام سخن را باور مىكنند ( 185 ) هركس را كه خدا گمراه كند رهبرى ندارد و در سركشى و طغيان رهايشان مىسازد كه كوردل بمانند ( 186 ) از تو دربارهء قيامت مىپرسند كه چه‌وقت برپا مىشود . بگو علم آن نزد پروردگار من است كه جز وى ، آن را به موقع خود ، آشكار نمىكند ( اين حادثه ) در آسمانها و زمين سنگين است و جز ناگهان به شما نمىرسد . از تو مىپرسند كه آيا تو از وقوع آن باخبرى ؟ بگو علم آن نزد خداست ولى بيشتر مردم اين نكته را نمىدانند ( 187 ) بگو : من اختيار سود و زيان خويش را ندارم جز آنچه كه خدا خواسته است اگر غيب مىدانستم سود بسيار مىبردم و بدى به من نمىرسيد من جز بيم‌رسان و نويدبخش ،\r\n\r\n","description":"","footnote":"","page_name":" 280 ","page_number":284},
  {"content":"\r\n\r\nبراى گروهى كه ايمان مىآورند نيستم ( 188 ) اوست كه شما را از يك تن ( آدم ) آفريد و همسر او را ( حواء ) از او آفريد تا در پناه همسر خود آرام گيرد پس چون ( آدم ) با او ( حوا ) درآميخت باردار شد ، بارى سبك و چندى با آن ( بار سبك ) گذرانيد و چون سنگين‌بار شد ، خدا پروردگار خويش را بخواندند كه اگر فرزند شايسته‌اى به ما بدهى سپاسگزار خواهيم بود ( 189 ) و چون فرزندى شايسته به آنها داد در آنچه خدا به آنها داده بود براى او شريكانى قرار دادند و خداوند از چيزها كه با او شريك مىانگارند برتر است ( 190 ) چرا اين بتان كه چيزى را خلق نمىكنند و خودشان ساخته شده‌اند با خدا شريك مىسازيد ( 191 ) بتانى كه نمىتوانند نه آنها را يارى دهند و نه خودشان را ( 192 ) اگر ايشان را به راه هدايت ، دعوت كنيد از شما پيروى نمىكنند چه آنان را بخوانيد و چه ساكت بمانيد نتيجه يكسان است ( 193 ) كسانى كه بجاى خدا مىخوانيد بندگانى چون شمايند ، اگر راست مىگوييد ، آنها را بخوانيد\r\n\r\n","description":"","footnote":"","page_name":" 281 ","page_number":285},
  {"content":"\r\n\r\nكه شما را اجابت كنند ( 194 ) آيا آنها پاهايى دارند كه با آن راه بروند يا دستهائى دارند كه با آن كارى انجام دهند يا چشمهائى دارند كه با آن ببينند يا گوشهائى دارند كه با آن بشنوند بگو شركاى خويش را بخوانيد و درباره من نيرنگ كنيد و مهلت ندهيد ( 195 ) سرپرست من خدايى است كه اين كتاب را نازل كرده و او شايستگان را سرپرستى مىكند ( 196 ) و جز خدا كسانى را كه مىخوانيد نمىتوانند شما را يارى دهند و نه خودشان را يارى مىدهند ( 197 ) اگر ايشان را دعوت به هدايت كنى نمىشنوند مىبينيشان كه به سوى تو مىنگرند ولى نمىبينند ( 198 ) گذشت پيشه كن و به نيكى فرمان ده و از مردم نادان روى را بگردان ( 199 ) و چون از شيطان وسوسه‌اى به تو رسيد به خدا پناه بر كه او شنوا و دانا است ( 200 ) كسانى كه پرهيزكارى را پيشه كردند چون با پندار شيطانى برخورد كنند\r\n\r\n","description":"","footnote":"","page_name":" 282 ","page_number":286},
  {"content":"\r\n\r\nخدا را ) ياد كنند و ناگهان بينا شوند ( 201 ) و يارانشان آنها را به گمراهى كشند و كوتاهى نمىكنند ( 202 ) و اگر مدتى آيه‌اى براى آنها نياورى گويند چرا از اين‌سو و آن‌سو آيه‌اى فراهم نياورده‌اى بگو : من فقط از آنچه كه به من وحى مىشود پيروى مىكنم اين بيناييها از جانب پروردگار شماست و براى گروهى كه ايمان دارند هدايت و رحمت است ( 203 ) و چون قرآن خوانده شود ، به آن گوش دهيد و خاموش مانيد شايد مورد ترحم قرار گيريد ( 204 ) پروردگار خويش را به زارى و بيم در دل ، صبحگاهان و شامگاهان با گفتار ملايم ياد كن و از غفلت‌زدگان مباش ( 205 ) بيقين كسانى كه نزد خداى تو هستند از عبادت الهى سرپيچى نمىكنند و تسبيح او گويند و وى را سجده كنند ( 206 )\r\n\r\nسورة الانفال مدنية هى و خمس و سبعون اية\r\n\r\n","description":"","footnote":"","page_name":" 283 ","page_number":287},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد ( اى پيامبر ) از غنائم جنگى از تو مىپرسند بگو : انفال و مالكيت همه آنها از آن خدا و رسول است پس از خدا بترسيد و ميان خود صلح برقرار سازيد و خدا و رسول او را اطاعت كنيد اگر ايمان داريد ( 1 ) مؤمنين تنها كسانيند كه وقتى ياد خداوند به ميان مىآيد ( و ايمان در دلشان نفوذ مىكند ) دلهايشان از ترس مىتپد و وقتى آيات خدا برايشان تلاوت مىشود ايمانشان زيادتر مىگردد و بر پروردگار خود تكيه مىكنند ( 2 ) كسانى كه نماز را به پا داشته و از آنچه كه روزيشان كرده‌ايم انفاق مىكنند ( 3 ) آنان مؤمنين حقيقىاند و براى ايشان نزد پروردگار ، درجاتى است و مغفرت و رزقى نيكوست ( 4 ) همچنانكه پروردگارت تو را بخاطر حق از خانه‌ات ( در مدينه ) بيرون كرد درحالىكه طايفه‌اى از مؤمنين كراهت داشتند ( 5 ) با تو در امر\r\n\r\n","description":"","footnote":"","page_name":" 284 ","page_number":288},
  {"content":"\r\n\r\nحق مجادله مىكنند و اين جدالشان بعد از آن است كه حق برايشان روشن گرديد مانند آنكه بسوى مرگشان مىكشند و ايشان خود ناظرند ( 6 ) به ياد آر آن هنگامى كه خداوند درباره يكى از دو طايفه ( كاروان تجارى قريش و لشكريان آنها ) به شما وعده پيروزى داد و شما دوست داشتيد كه بر اين گروه بىشوكت ( چهل‌نفره ) دست يابيد و خداوند مىخواست با مشيّت خود ، حق را پابرجا نموده و نسل كفّار را براندازد ( 7 ) و اين وعده را از اين جهت داد ، تا حق را ثابت و باطل را نابود كند هرچند گنهكاران خوش نداشته باشند ( 8 ) آن هنگامى كه پروردگار را به كمك مىطلبيد و خداوند دعاى شما را مستجاب كرد و فرمود : من شما را به هزار نفر از ملائكه از پى هم آمده يارى خواهم كرد ( 9 ) و خداوند اين وعده را نداد مگر براى اينكه بشارتى بر شما بوده و شما دلهايتان قوى و مطمئن شود و هيچ ياورى جز از ناحيهء خداوند نيست همانا خداوند توانا و شايسته است ( 10 ) آن هنگامى كه خواب سبك و آرام‌بخش بر شما مسلّط ساخت و از آسمان ،\r\n\r\n","description":"","footnote":"","page_name":" 285 ","page_number":289},
  {"content":"\r\n\r\nآب فرستاد تا با آن شما را پاكيزه سازد و وسوسه‌هاى شيطان را از شما ببرد و دلهايتان را محكم ساخته و قدمهايتان را استوار سازد ( 11 ) آن هنگام كه خداوند به ملائكه وحى كرد كه من با شمايم پس كسانى را كه ايمان آوردند استوار سازيد به زودى در دلهاى آنان كه كافر شدند ترس و وحشت مىافكنم پس شما بالاى گردنهايشان ( سرشان ) را بزنيد و هر سر انگشت را ( پاها و دستهايشان را ) قطع كنيد تا نتوانند اسلحه را بدست گيرند ) ( 12 ) اين بخاطر آن بود كه ايشان با خدا و رسولش مخالفت كردند و هركس با خدا و فرستادهء او مخالفت كند بايد بداند كه خدا سخت‌كيفر است ( 13 ) اينك اين عذاب را به او بچشانيد و بيقين براى كافران آتش جهنم در پيش است ( 14 ) اى آنان كه ايمان آورده‌ايد هرگاه با تهاجم كافران در ميدان كارزار ، روبرو شويد مبادا از بيم آنها ، پشت به دشمن كرده و از جنگ بگريزيد ( 15 ) و آن كس كه پشت به آنان كند پس\r\n\r\n","description":"","footnote":"","page_name":" 286 ","page_number":290},
  {"content":"\r\n\r\nهمانا بازگشتى به خشم خدا كرده و جايش جهنّم است و چه بد جايگاهى است مگر آنكه بخاطر حيله جنگى باشد و يا بخواهد به گروه خود ملحق شده و به اتفاق ايشان بجنگد ( 16 ) پس شما ايشان را نكشتيد و ليكن خدا آنها را كشت و تو آن مشت خاك را نپاشيدى و ليكن خدا پاشيد و براى اينكه از ناحيه خود مؤمنان را بيازمايد آزمايشى نيكو انجام داد همانا خدا شنواى دانا است ( 17 ) اين است كه بيقين خداوند سست‌كنندهء نيرنگ كافران است ( 18 ) اگر پيروزى مىجوييد همانا پيروزى به سويتان خواهد آمد و اگر از دشمنى دست برداريد بهتر است و اگر به جنگ بازگرديد ما هم بازمىگرديم و بدانيد كه جمعيت شما هرقدر هم زياد باشد هرگز نمىتوانند از شما چيزى را بردارند همانا خداوند با مومنان است ( 19 ) اى كسانى كه ايمان آورده‌ايد خدا و فرستاده‌اش را فرمان بريد و از او روى برمتابيد بااينكه ( سخنان او را ) مىشنويد ( 20 ) و مباشيد مانند كسانى كه گفتند شنيديم و حال آنكه نشنيدند\r\n\r\n","description":"","footnote":"","page_name":" 287 ","page_number":291},
  {"content":"\r\n\r\n( 21 ) همانا بدترين جنبندگان نزد خدا كران ( از شنيدن حق ) و لالند ( از گفتار حق ) كه نمىانديشند ( 22 ) و اگر خدا در ايشان خيرى سراغ مىداشت هرآينه آنها را مىشنواند و اگر هم آنها را مىشنواند بازهم پشت مىكردند آرى آنان رويگردان از حقند ( 23 ) اى كسانى كه ايمان آورده‌ايد چون خدا و رسول شما را دعوت به ايمان كنند فرمان ببريد تا به زندگى ابدى برسيد و بدانيد كه خدا ميان مرد و دل او حايل مىشود و اينكه به سوى او محشور مىشويد ( 24 ) و بترسيد از بلائى كه چون بيايد تنها ستمكاران شما را در بر نخواهد گرفت و بدانيد كه خدا سخت كيفر است ( 25 ) و به ياد آوريد آن روزى را كه شما كم بوديد و دشمن ، شما را در روى زمين ناتوان مىشمرد و مىترسيديد كه مردم شما را بربايند و او به يارى شما شتافت و از غذاهاى پاكيزه روزيتان داد شايد شكرگزار شويد ( 26 ) اى كسانى كه ايمان آورده‌ايد به خدا\r\n\r\n","description":"","footnote":"","page_name":" 288 ","page_number":292},
  {"content":"\r\n\r\nو رسول خيانت مكنيد و زنهار از اينكه به امانت‌هاى خود خيانت كنيد بااينكه مىدانيد . ( 27 ) و بدانيد كه اموال و اولاد شما فتنه ( وسيلهء آزمايش شمايند ) و نزد خداوند پاداش بزرگى است . ( 28 ) اى كسانى كه ايمان آورده‌ايد اگر از خدا بترسيد خداوند توان تشخيص حق از باطل را به شما خواهد داد و گناهانتان را نابود خواهد ساخت و خدا داراى بخشش بزرگيست . ( 29 ) به ياد آر آن هنگامى را كه كفّار مىانديشيدند تا تو را به بند كشند و يا به قتل برسانند و يا بيرونت كنند و ايشان همواره مكر مىكنند و خداوند هم مكر مىكند همانا خداوند بهترين مكركنندگان است ( 30 ) و چون آيات ما بر ايشان تلاوت شود گويند بس است شنيديم ما خودمان هم اگر بخواهيم مثل اين را مىگوييم اين نيست جز افسانه‌هاى باستان ( 31 ) و آن هنگام را كه ( گروهى از اهل كتاب ) گفتند : بارالها اگر اين ( كتاب ) از جانب تو به حق آمده پس بر ما سنگى را از آسمان ببار و يا براى ما عذابى دردناك بياور ( 32 )\r\n\r\n","description":"","footnote":"","page_name":" 289 ","page_number":293},
  {"content":"\r\n\r\nتا تو در ميان ايشان هستى خداوند آنها را عذاب نمىكند و مادامى كه از خدا آمرزش مىخواهند آنها را عذاب نخواهد كرد ( 33 ) و چرا خداوند ايشان را عذاب نكند درحالىكه مردم را از مسجد الحرام باز مىدارند با اينكه صاحب اختيار آن نيستند و صاحب اختيار آن نيست مگر پرهيزكاران و ليكن بيشترشان نمىدانند ( 34 ) نماز خواندنشان ( نماز مشركين ) در خانه خدا جز سوت و كف زدن نيست پس بچشيد عذاب را بخاطر آنكه كافر شديد ( التفات از غايب ، صلاتهم به خطاب فذوقوا ، شدت عذاب را مىرساند ) ( 35 ) بيقين كسانى كه كافر شدند و اموال خود را خرج مىكنند تا از راه خدا جلوگيرى به عمل آورند پس به زودى آنها را خرج كنند و سپس حسرتى برايشان خواهد شد آنگاه شكست بخورند و كسانى كه كافر شدند بسوى جهنّم محشور مىشوند ( 36 ) تا آنكه خدا ناپاك را از پاكيزه جدا سازد و ناپاكها را پاره‌يى بر پاره‌يى نهاد\r\n\r\n","description":"","footnote":"","page_name":" 290 ","page_number":294},
  {"content":"\r\n\r\nو همه را يك‌جا جمع و انباشته كرده سپس آنها را در جهنم قرارشان خواهد داد همانا آنها مردمى زيانكارند ( 37 ) به كافران بگو اگر از دشمنى با خدا و رسولش دست بردارند گناهانى كه تاكنون كرده‌اند آمرزيده مىشوند و اگر گناهان را از سر گيرند همانا به سرنوشت پيشينيان خود دچار مىشوند ( 38 ) و با آنان كارزار كنيد تا ديگر هواى فتنه‌انگيزى نداشته باشند و دين همه‌اش براى خدا شود حال اگر دست برداشتند خداوند به آنچه مىكنند بيناست ( 39 ) و اگر اعراض كردند پس بدانيد كه خدا ياور شماست ( پس ترسى به خود راه مدهيد ) و چه سرپرست و ياور خوبى است ( 40 ) و بدانيد آنچه را كه ( در تجارت ) سود مىبريد پنج يك ( سود باقيمانده ) آن براى خدا و رسول و خويشاوند او و يتيمان و مسكينان و درراه‌ماندگان است اگر به خدا و آنچه را كه بر بندهء خود در روز فرقان ( روز بدر ) روزى كه دو سپاه\r\n\r\n","description":"","footnote":"","page_name":" 291 ","page_number":295},
  {"content":"\r\n\r\nباهم برخورد كردند نازل كرده‌ايم ايمان آورده‌ايد و خداوند بر هرچيز تواناست ( 41 ) آن روزى كه سپاه شما در نقطهء مرتفع نزديك دشمن و ايشان در بلندى دورترى قرار داشتند و قافله پائين‌تر از شما بود و اگر برخورد به صورت قرارداد قبلى بود اختلاف مىكرديد و ليكن خدا چنين پيش آورد تا فرمانش تحقق پذيرد كه شدنى بود براى اينكه هلاك شود هركس كه هلاك‌شدنى است و به حيات ابدى برسد هركس كه لايق حيات ابدى است همانا خداوند شنواى داناست ( 42 ) هنگامى كه خداوند سپاه دشمن را به تو در خواب اندك نشان داد و اگر تعداد زياد نشان مىداد هرآينه در كار خود سست و در فرمان ما مخالفت مىكرديد ليكن خداوند شما را به سلامت داشت كه او به هرچه در سينه‌ها است داناست ( 43 ) و هنگامى كه باهم برخورد كرديد آنها را در ديدگاه شما اندك نماياند و شما را نيز در چشم ايشان ناچيز ، ( تا مغرور شوند و مصمم به جنگ با شما باشند ) تا فرمان خداوند كه شكست دشمنان است تحقق پذيرد همانا بازگشت همهء كارها بسوى\r\n\r\n","description":"","footnote":"","page_name":" 292 ","page_number":296},
  {"content":"\r\n\r\nخداست ( 44 ) اى كسانى كه ايمان آورده‌ايد وقتى به گروهى از دشمن برخورديد پس پايدارى كنيد و خدا را زياد به خاطر آوريد تا رستگار شويد ( 45 ) و از خدا و رسولش فرمان بريد و نزاع مكنيد كه سست و ناتوان مىشويد و شوكت و عزت خود از دست مىدهيد و خوددار و شكيبا باشيد همانا خداوند با شكيبايان است ( 46 ) و مانند مشركين و آن كسان مباشيد كه با غرور و خودنمائى از ديار خود خارج شدند و ( مردم را ) از راه خدا ، باز مىداشتند و خدا به آنچه مىكنيد مسلّط است ( 47 ) هنگامى كه شيطان اعمال زشت ايشان را ، در نظرشان بياراست و گفت امروز از مردم كسى نيست كه بتواند بر شما غلبه يابد ( تا فرصت انديشه نيابند ) و من پناه شمايم وقتى دو سپاه به هم برخوردند شيطان از ترس عقب‌گرد كرد و به مشركين گفت : من از شما بيزارم چون من چيزهايى را مىبينم كه شما نمىبينيد ( مراد همان فرشتگان بودند ) من از خدا مىترسم همانا خداوند سخت كيفر است ( 48 )\r\n\r\n","description":"","footnote":"","page_name":" 293 ","page_number":297},
  {"content":"\r\n\r\nهنگامى كه منافقان و آنهايى كه در دلهايشان بيمارى بود مىگفتند : اين ( مؤمنان ) فريب دينشان خورده‌اند و حال آنكه هركس به خدا توكّل كند خداوند شكست‌ناپذير حكيم است ( 49 ) اى كاش مىديدى هنگامى را كه فرشتگان جان كافران را مىگرفتند از جلو و پشت سر آنها را مىزنند و مىگويند كيفر سوزناك جهنّم را بچشيد ( 50 ) و اين بخاطر آن رفتاريست كه به دست خود از پيش فرستاديد كه بيقين خداوند بر بندگان ، ستمگر نمىباشد ( 51 ) مانند شيوه خاندان فرعون و آنان كه پيش از ايشان بودند كه به معجزات الهى كفر ورزيدند پس خداوند آنها را بخاطر گناهانشان بگرفت بيقين كه خداوند نيرومندى است سخت كيفر ( 52 ) و اين كيفر بدان جهت است كه خداوند نعمتى را كه به قومى ارزانى داشته تغيير نمىدهد جز آنكه خود ايشان ، تغيير دهند آنچه را كه در دلشان است با علم به اينكه خدا شنواى داناست ( 53 ) رفتارى همچون رفتار فرعونيان\r\n\r\n","description":"","footnote":"","page_name":" 294 ","page_number":298},
  {"content":"\r\n\r\nو آنان كه قبل از ايشان بودند كه آيات پروردگارشان را تكذيب كردند پس ما بخاطر گناهانشان هلاكشان كرده و فرعون و سپاهيانش را غرق نموديم همه آنها از ستمگران بودند ( 54 ) همانا بدترين موجودات زنده نزد خدا كسانيند ( يهوديانند ) كه كفر ورزيدند پس آنان ايمان نمىآورند ( 55 ) آنان كه ( يهوديانى كه ) تو با ايشان پيمان بستى آنگاه ايشان در هربار پيمان خود را مىشكنند و از خدا پروا نمىكنند ( 56 ) پس هرگاه در جنگ بر ايشان دست يافتى ( پيروز شدى ) بر آنان چنان سخت‌گيرى كن تا كسانى كه پشت سر آنهايند تارومار شوند شايد عبرت گيرند ( 57 ) و هرگاه از قومى بيم پيمان‌شكنى داشتى پيمانشان را لغو كن تا هر دو در شكستن پيمان باهم برابر شويد زيرا خداوند خيانتكاران را دوست نمىدارد ( 58 ) و كسانى كه كافر شدند به هيچ وجه نپندارند كه پيشدستى كرده‌اند زيرا آنها نمىتوانند ( ما را ) درمانده كنند ( 59 ) و براى كارزار با ايشان هرچه در توان داريد از ابزار جنگى و نيروى انسانى فراهم نمائيد تا با آن دشمن خدا و دشمن خود را بترسانيد و ديگرانرا از غير ايشان كه شما\r\n\r\n","description":"","footnote":"","page_name":" 295 ","page_number":299},
  {"content":"\r\n\r\nآنان را نمىشناسيد و خدا مىشناسد بترسانيد و آنچه كه در راه خدا خرج كنيد به شما پرداخت مىشود و به شما ظلم نخواهد شد ( 60 ) و اگر دشمنان به صلح روى آوردند پس تو نيز با آنها صلح كن و بر خداى توكّل كن كه او شنواى داناست ( 61 ) و اگر مىخواهند به بهانه صلح با تو نيرنگ كنند پس همانا خداوند تو را كافيست .\r\nاو كسى است كه تو را با يارى خود و به وسيله مؤمنين تاءييد كرد ( 62 ) و ميان دلهايشان الفت برقرار ساخت اگر تو آنچه در زمين است همه را خرج مىكردى نمىتوانستى ميان دلهايشان الفت برقرار كنى و ليكن خدا ميانشان الفت انداخت كه او توانايى است شايسته ( 63 ) هان اى پيامبر خدا و كسانى از مؤمنين پيرو تواند برايت كافى است ( 64 ) هان اى پيامبر ! مؤمنان را به جهاد برانگيز اگر از شما بيست نفر خويشتن‌دار يافت شوند ( و بر ايمان تكيه كنند ) بر دويست نفر ( بخاطر پيروى از هواى نفس ) غلبه مىيابند و اگر\r\n\r\n","description":"","footnote":"","page_name":" 296 ","page_number":300},
  {"content":"\r\n\r\nاز شما صد نفر باشند بر هزار نفر از كسانى كه كافر شدند پيروز مىشوند به خاطر اينكه آنها قومى نادانند ( 65 ) اكنون خداوند به شما تخفيف داد و دانست كه در شما ضعفى است حال اگر از شما صد نفر خويشتن‌دار باشند بر دويست نفر غلبه پيدا مىكنند و اگر از شما هزار نفر يافت شوند به اذن خدا بر دو هزار نفر پيروز مىشوند .\r\nهمانا خداوند با خويشتن‌داران است ( 66 ) هيچ پيامبرى را نسزد كه برايش اسيرانى باشد تا آن زمانى كه دينش در زمين حاكم و استوار شود ( در اين صورت اسيران را نمىكشتند ) شما سود مادّى دنيا را در نظر داريد ولى خدا آخرت را مىخواهد و خداوند توانايى است شايسته ( 67 ) اگر آن قضائى كه خداوند قبلا رانده است نبود هرآينه در آنچه گرفتيد عذاب بزرگى به شما مىرسيد ( 68 ) پس بخوريد و تصرّف كنيد در آنچه غنيمت برده‌ايد حلال و طيّب ( باد بر شما ) و از خدا بپرهيزيد كه خداوند آمرزنده مهربان است ( 69 ) هان اى پيامبر بگو به آن اسيرانى كه در دست تو\r\n\r\n","description":"","footnote":"","page_name":" 297 ","page_number":301},
  {"content":"\r\n\r\nاسيرند : اگر خداوند در دلهاى شما خير را سراغ مىداشت بهتر از آنچه مسلمانان از شما گرفتند به شما مىداد و شما را مىآمرزيد همانا خداوند آمرزنده مهربان است ( 70 ) و اگر بخواهند به تو خيانت كنند ( تازگى ندارد ) قبلا هم به خدا خيانت كرده بودند و او تو را بر ايشان مسلّط كرد و خداوند داناى حكيم است ( 71 ) كسانى كه ايمان آوردند و مهاجرت نموده ( مهاجرين نخستين ) و با اموال و جانهاى خود جهاد كردند و كسانى كه مهاجرين را جاى دادند و يارى كردند ( انصار ) بعضى از آنها اولياى بعضى ديگرند و كسانى كه ايمان آوردند ولى مهاجرت نكردند ميان شما و ايشان چيزى از ولايت نيست تا آنكه مهاجرت كنند ولى اين مقدار ولايت هست كه اگر از شما در راه دين يارى بخواهند شما بايد ياريشان كنيد مگر اينكه بخواهند با قومى بجنگند كه ميان شما و آن قوم پيمانى باشد و خداوند به آنچه مىكنيد بيناست ( 72 ) و كسانى كه كفر ورزيدند اولياء بعضى ديگرند\r\n\r\n","description":"","footnote":"","page_name":" 298 ","page_number":302},
  {"content":"\r\n\r\nو اگر آنچه را كه قبلا دستور داديم انجام ندهيد فتنه‌اى در زمين و فساد بزرگى را ببار مىآورد ( 73 ) و كسانى كه ايمان آورده و در راه خدا هجرت كرده و در راه خدا جهاد نموده‌اند و كسانى كه مهاجران را يارى كرده و پناه داده‌اند آنان همان مؤمنان واقعىاند .\r\nبراى آنان بخشش و روزى شايسته‌اى خواهد بود ( 74 ) و كسانى كه بعدا ايمان آورده و همراه شما جهاد نموده‌اند اينان مانند شمايند و خويشاوندان نسبت به يكديگر در كتاب خدا سزاوارترند . آرى خداوند به هرچيزى داناست ( 75 )\r\n\r\nسورة التوبة\r\nبرائت و بيزارى از خدا و رسولش نسبت به مشركينى است كه با آنها پيمان بسته‌ايد ( و آنها پيمان را شكسته‌اند ) ( 1 ) پس شما اى مشركين تا چهار ماه پيمانتان معتبر است و مىتوانيد آزادانه در سرزمين ( مكه ) آمدوشد كنيد ( در اين مدت تأمين داد ) و بدانيد كه شما نمىتوانيد خدا را به ستوه آوريد . همانا خداوند خواركنندهء كافران است ( 2 ) و اين آيات اعلامى است\r\n\r\n","description":"","footnote":"","page_name":" 299 ","page_number":303},
  {"content":"\r\n\r\nاز طرف خدا و پيامبرش به مردم در روز حجّ اكبر كه خداوند و رسولش از مشركين بيزارند حال اگر رو به توبه كرديد برايتان بهتر است و اگر سرپيچى كنيد پس بدانيد كه شما نمىتوانيد خدا را درمانده كنيد و تو اى محمّد كسانى را كه كفر ورزند به عذاب دردناكى بشارت ده ( 3 ) مگر كسانى از مشركين كه شما با آنان عهد بسته‌ايد و ايشان به‌هيچ‌وجه عهد شما را نشكسته و احدى را عليه شما پشتيبانى و كمك نكرده‌اند كه بايد عهدشان را تا سرآمد مدّتشان استوار بداريد كه خدا پرهيزكاران را دوست مىدارد ( 4 ) پس وقتى ماه‌هاى حرام ( ذى قعده - ذيحجه - محرم - رجب ) تمام شد مشركين ( محارب ) را هر كجا يافتيد به قتل برسانيد ( زيرا مدت تأمين آنها به سر رسيده است ) آنها را دستگير و يا محاصره نمائيد و از هر سو در كمين آنها باشيد پس اگر توبه كردند و نماز را برپا داشته و زكات را دادند رهايشان سازيد كه خدا آمرزندهء مهربان است ( 5 ) اگر يكى از\r\n\r\n","description":"","footnote":"","page_name":" 300 ","page_number":304},
  {"content":"\r\n\r\nمشركين از تو پناه خواست پس او را پناه ده تا كلام خدا را بشنود آنگاه او را به محلّ امن خويش برسان و اين به خاطر آنست كه ايشان مردمى نادانند ( 6 ) چگونه براى مشركين در نزد خدا و رسولش عهدى باشد ؟ مگر آن مشركينى كه شما با آنها در مسجد الحرام پيمان بستيد پس مادام كه پايدار بر پيمان شما بودند شما نيز پايدار بر تعهدّاتى باشيد كه به آنها سپرده‌ايد . خداوند پرهيزكاران را دوست مىدارد ( 7 ) چگونه غير از اين باشد و حال آنكه اگر ايشان بر شما دست يابند هيچ خويشاوندى و پيمانى را رعايت نمىكنند با زبانهاى خود شما را خشنود ساخته و در دل جز كينه شما را ندارند و بيشترشان فاسقند ( 8 ) آيات خدا را به بهائى اندك فروختند پس از راه خدا جلوگيرى نموده آرى زشت بود آنچه ايشان مىكردند ( 9 ) درباره هيچ مؤمنى رعايت هيچ خويشاوندى و پيمانى را نمىكنند و ايشان همان تجاوزگرانند ( 10 ) پس اگر توبه كردند و نماز را برپا داشته\r\n\r\n","description":"","footnote":"","page_name":" 301 ","page_number":305},
  {"content":"\r\n\r\nو زكات را دادند برادران شما در دين خواهند بود و ما معجزات را براى مردمى كه آگاهند روشن مىسازيم ( 11 ) و اگر سوگندهاى خود را بعد از پيمانشان شكستند و در دين شما طعنه زدند پس با پيشوايان كفر كه پايبند سوگندهاى خود نيستند كارزار كنيد .\r\nشايد از اين راه ، دست از پيمان‌شكنى خود بردارند ( 12 ) آيا پيكار نمىكنيد با مردمى كه سوگندهاى خود را شكستند و بر آن شدند كه پيامبر خدا را بيرون كنند و ايشان بودند كه نخستين بار ، جنگ با شما را آغاز كردند آيا از آنان مىترسيد ؟ پس خدا سزاوارتر است از اينكه از وى بترسيد اگر ايمان داشته باشيد ( 13 ) با ايشان پيكار كنيد تا خداوند به دست شما عذابشان داده و خوارشان سازد و شما را بر ايشان پيروزى داده و دلهاى مردم باايمان را شفا مىدهد ( 14 ) و خشم دلهايشان را بزدايد و خدا از هركس بخواهد مىگذرد و خدا داناى شايسته است ( 15 ) آيا گمان كرديد كه رها مىشويد و هنوز خدا از شما\r\n\r\n","description":"","footnote":"","page_name":" 302 ","page_number":306},
  {"content":"\r\n\r\nكسانى را كه جهاد كردند و غير از خدا و رسولش و مؤمنان همرازى نگرفتند نشناخته است ؟ و خدا از آنچه مىكنيد آگاه است ( 16 ) مشركين را نرسد كه مساجد خدا را تعمير كنند با آنكه خود شاهد بر كفر خويش‌اند اعمالشان به هدر رفته و در جهنّم جاودانند ( 17 ) مسجدهاى خدا را تنها كسى تعمير مىكند كه به خدا و روز جزا ايمان داشته و نماز را برپا دارد و زكات را بدهد و جز از خدا نترسد به اين اميد كه ايشان از هدايت‌يافتگان باشند ( 18 ) چگونه آب دادن به حاجيان و تعمير مسجد الحرام را با رفتار كسى كه به خدا و روز جزا ايمان آورده و در راه خدا جهاد نموده برابر مىدانيد ؟\r\nو حال آنكه اين دو طائفه نزد خدا يكسان نيستند و خداوند مردم ستمگر را هدايت نمىكند\r\n\r\n","description":"","footnote":"","page_name":" 303 ","page_number":307},
  {"content":"\r\n\r\n( 19 ) آرى كسانى كه ايمان آورده و از وطن خود مهاجرت نموده و در راه خدا با اموال و جانهاى خود جهاد نمودند نزد خدا از نظر درجه و منزلت بزرگترند و ايشان از رستگارانند ( 20 ) پروردگارشان به رحمتى از خود و خوشنودى و باغهايى از بهشت بشارت مىدهد كه در آن نعمتهاى ابدى است ( 21 ) و وضع ايشان چنين است كه دائما در آن باغهاى بهشت جاودانند آرى نزد خدا پاداشى است بزرگ و وصف‌ناپذير ( 22 ) اى كسانى كه ايمان آورده‌ايد پدران و برادران خود را اگر كفر را بر ايمان ترجيح داده‌اند به دوستى نگيريد كسانى كه از شما با ايشان دوستى كنند از ستمگرانند ( 23 ) بگو اگر پدران و فرزندان و برادران و همسران و خويشان شما و اموالى كه بدست آورده‌ايد و تجارتى كه از كساد آن مىترسيد و مسكنهايى كه بدان علاقمنديد در\r\n\r\n","description":"","footnote":"","page_name":" 304 ","page_number":308},
  {"content":"\r\n\r\nنظر شما از خدا و رسول او و جهاد در راه او محبوبتر است پس منتظر باشيد تا خدا فرمان خود را بياورد و خدا مردم تبه‌كار را هدايت نمىكند ( 24 ) خداوند در موارد بسيارى ( از جنگها ) شما را يارى كرد و مخصوصا در روز جنگ « حنين » كه زيادى تعداد ، شما را به شگفتى آورده بود اما كارى برايتان نكرد و زمين با همهء فراخيش بر شما تنگ شد ( از هر طرف در محاصره دشمن بوديد ) و سرانجام پا بفرار نهاديد ( 25 ) آنگاه خدا آرامش خود را بر پيامبر و مؤمنان نازل نمود و لشكريانى كه شما نمىديديد ( امداد غيبى ) فرستاد و كسانى را كه كافر بودند عذاب كرد و اين است كيفر كافران ( 26 ) و بعد از اين ، خدا به هركس بخواهد توجّه مىكند كه خدا توبه‌پذير و مهربان است ( 27 ) اى كسانى كه ايمان آورده‌ايد ! مشركان نجسند و از سال آينده نبايد به مسجد الحرام نزديك شوند ( سال نهم هجرت كه حضرت على ( ع ) سوره برائت را به مكه برد و براى مشركين خواند )\r\n\r\n","description":"","footnote":"","page_name":" 305 ","page_number":309},
  {"content":"\r\n\r\nو اگر از فقر مىترسيد ( بخاطر متوقف شدن معامله از طرف مشركين ) به زودى اگر خدا بخواهد از كرم خويش شما را توانگر مىكند همانا خداوند دانا و حكيم است ( 28 ) با كسانى كه از اهل كتابند ( يهود و نصارى ) و به خدا و روز جزا ايمان نمىآورند و آنچه را خدا و رسولش حرام كرده حرام نمىدانند و به دين حق نمىگروند ( و منطق را نمىپذيرند ) كارزار كنيد تا به دست خود و با ذلت جزيه ( ماليات ) بپردازند ( و حقارت را بپذيرند ) ( 29 ) يهوديان گفتند : عزير پسر خداست و نصارى گفتند مسيح پسر خداست اين سخن ( باطلى ) است كه بر زبان مىرانند . اين گفتار شباهت به سخن همان كسانى دارد كه قبلا كفر ورزيده بودند خدا ايشان را بكشد چگونه ( از حق ) بازگردانده مىشويد ( 30 ) بجاى خدا دانشمندان و عابدان نصارى را و مسيح پسر مريم را پروردگاران خود دانستند و حال آنكه دستور نداشتند مگر به اينكه معبودى يكتا را بپرستند\r\n\r\n","description":"","footnote":"","page_name":" 306 ","page_number":310},
  {"content":"\r\n\r\nكه جز او معبودى نيست و او از آنچه كه شريك او مىپندارند منزّه است ( 31 ) مىخواهند نور خدا را با دهانهاى خود خاموش كنند ( چون نور ضعيف با دهان خاموش شدنى است ولى نورهاى قوى خير ) خداوند دست برنمىدارد تا آنكه نور خود را به كمال و تماميت برساند هرچند كافران كراهت داشته باشند ( 32 ) اوست كه پيامبرش را با هدايت و دين حق ( فطرت ) فرستاد تا آن را بر همه اديان غلبه دهد اگرچه مشركان كراهت داشته و ناراحت باشند ( 33 ) اى كسانى كه ايمان آورده‌ايد متوجّه باشيد كه بسيارى از احبار و رهبانان اموال مردم را بباطل مىخورند و از راه خدا جلوگيرى مىكنند و كسانى كه طلا و نقره ذخيره مىكنند ( و احتكار مىورزند ) و آن را در راه خدا انفاق نمىكنند به عذاب دردناكى بشارتشان ده ( 34 ) و آن عذاب در روزگارى است كه آن دفينه‌ها و سكه‌ها را در آتش سرخ كنند و با آن ، پيشانيها و پهلوها و پشتهايشان را داغ كنند و به ايشان گويند : اين است همان طلا و نقره‌اى كه براى خود گنج كرده بوديد\r\n\r\n","description":"","footnote":"","page_name":" 307 ","page_number":311},
  {"content":"\r\n\r\nاكنون رنج آن را ، به خاطر آنكه رويهم انباشته بوديد بچشيد ( 35 ) بدرستى كه عدد ماهها نزد خدا دوازده ماه است در همان روزى كه آسمانها و زمين را آفريد در كتاب او چنين بوده از اين دوازده ماه چهار ماه حرام است و اين است آيين استوار ، پس در آن چهار ماه به يكديگر ظلم مكنيد و با همه مشركين كارزار كنيد همانطور كه ايشان با همه شما سر جنگ دارند و بدانيد كه خدا با پرهيزكاران است ( 36 ) نسىء و جابجا كردن ( ماه‌هاى حرام ) فزونى در كفر است بوسيله آن گمراه مىشوند ؛ يكسال آن ماهها را حرام مىكنند و يك سال را حلال تا با عدّه ماههايى كه خدا حرام كرده هماهنگ سازند پس اين عمل سبب مىشود كه چيزى را كه خدا حرام كرده حلال كنند آرى اعمال بدشان در نظرشان جلوه كرده و خداوند مردمان كافر را هدايت نمىكند ( 37 ) اى كسانى كه ايمان آورده‌ايد شما را چه شده كه وقتى به شما مىگويند در راه خدا بيرون رويد و كوچ كنيد كندى مىكنيد مگر از آخرت به زندگى دنيا راضى شده‌ايد\r\n\r\n","description":"","footnote":"","page_name":" 308 ","page_number":312},
  {"content":"\r\n\r\nاگر چنين است بدانيد كه بهره گرفتن از دنيا در قبال آخرت جز اندكى نيست ( 38 ) اگر كوچ نكنيد خداوند شما را به عذاب دردناك ( دنيوى و اخروى ) مبتلا مىسازد و گروهى غير از شما مىآورد و شما ( با تخلف خود ) به او ضرر نمىزنيد و او بر هرچيزى تواناست ( 39 ) اگر او را يارى نكنيد خدا ياريش خواهد كرد ، در آن زمان كه كفار بيرونش كردند و درحالىكه او يكى از دو نفرى بود كه در غار ( ثور ) بودند در آن وقت به همراه خود ( ابو بكر ) مىگفت مترس كه خدا با ماست پس خداوند در چنان شرائط سختى آرامش خود را بر او نازل نمود و با لشكريانى كه شما آنها را نمىديديد تأييد و ياريش كرد و كلمه كفر را پست‌تر و كلمه خداوند را برتر و پيروز گردانيد همانا خداوند نيرومند و حكيم است ( 40 ) سبكبار و يا سنگين‌بار كوچ كنيد و با مالها و جانهاى خود ، در راه خدا جهاد كنيد كه اين براى شما بهتر است\r\n\r\n","description":"","footnote":"","page_name":" 309 ","page_number":313},
  {"content":"\r\n\r\nاگر مىدانستيد ( 41 ) اگر سود و خواسته‌اى دست مىداد و يا سفرى كوتاه بود ترا پيروى مىكردند ولى اين مسافت بنظرشان دور آمد به خدا سوگند خواهند خورد كه اگر مىتوانستيم با شما بيرون مىآمديم خويشتن را هلاك مىكنند و خدا مىداند كه آنها دروغ مىگويند ( 42 ) خدايت ببخشيد چرا پيش از آنكه راستگويان برايت مشخّص شوند و دروغگويان را بشناسى به منافقين اجازه تخلف از جنگ دادى ( 43 ) كسانى كه به خدا و روز قيامت ايمان دارند براى اينكه با مالها و جانهاى خويش جهاد كنند از تو اجازه نمىخواهند آرى خداوند پرهيزكاران را مىشناسد ( 44 ) تنها كسانى كه به خدا و روز قيامت ايمان ندارند و دلهايشان به شك افتاده و در شكّ خويش سرگردانند از تو اجازه مىخواهند ( 45 ) اگر بناى جهاد داشتند مهيا مىشدند\r\n\r\n","description":"","footnote":"","page_name":" 310 ","page_number":314},
  {"content":"\r\n\r\nو درصدد تهيّهء لوازم سفر برمىآمدند ولى خدا حركتشان را مكروه داشت و به همين جهت بازشان داشت و به ايشان گفته شد با ماندگان بنشينيد ( 46 ) اگر با شما بيرون شده بودند در كارتان جز فساد نمىافزودند و ميان شما فتنه‌افروزى مىكردند و چون در ميان شما زودباوران نيز بودند درنتيجه تحت تأثير سخنان آنان قرار مىگرفتند و خدا ستمكاران را خوب مىشناسد ( 47 ) قبلا هم ( منافقان ) فتنه‌جوئى كرده و كارها را بر تو آشفته مىكردند تا آنكه حق بيامد و فرمان خدا بر نقشه‌هاى شيطانى آنان غلبه كرد باوجودى كه ايشان كراهت داشتند ( 48 ) از جملهء آنان كسى است كه مىگويد به من اجازه بده و مرا به گناه مينداز ولى بايد بدانيد كه به گناه افتاده‌اند و جهنّم مسلّط بر كافران است ( 49 ) اگر نيكى به تو رسد غمگينشان مىسازد و اگر مصيبتى برسد گويند ما از پيش تصميم خود را گرفته‌ايم و با شادمانى روى را برمىگردانند ( 50 ) بگو به ما جز آنچه كه خدا برايمان مقرّر كرده نمىرسد\r\n\r\n","description":"","footnote":"","page_name":" 311 ","page_number":315},
  {"content":"\r\n\r\nكه او سرپرست ماست و مؤمنان بايد تنها بر خدا توكّل كنند ( 51 ) به منافقان بگو :\r\nمگر براى ما ، جز وقوع يكى از دو نيكى را انتظار مىبريد ؟ قطعا نه ولى ما درباره شما انتظار داريم كه خدا بوسيله عذابى از جانب خود و با دست ما جانتان را بگيرد پس منتظر باشيد كه ما نيز با شما منتظريم ( 52 ) بگو چه به ميل انفاق كنيد و چه به كراهت ، هرگز از شما پذيرفته نمىشود چون شما گروهى سركشيد ( 53 ) و هيچ‌چيز مانع قبول شدن انفاقشان جز اين نبود كه ايشان خدا و پيامبرش را منكر بودند و جز به حال كسالت نماز را نمىخواندند و جز با كراهت انفاق نمىكنند ( 54 ) اموال و اولادشان ترا به شگفتى نيندازد مىخواهد بوسيلهء آن ، در زندگى دنيا عذابشان كند و ساعت مرگ ، جانشان را بگيرد و درحالى كه كافرند جان سپارند ( 55 ) به خدا سوگند مىخورند كه از شمايند ولى آنها از شما نيستند\r\n\r\n","description":"","footnote":"","page_name":" 312 ","page_number":316},
  {"content":"\r\n\r\nبلكه گروهى هستند كه از شما مىترسند ( 56 ) اگر پناهگاه يا غار يا گريزگاه و كوره راهى مىيافتند شتابان و بدون توجه به راست و چپ بدان سو رو مىكردند ( 57 ) برخى از آنان در تقسيم زكات بر تو خرده مىگيرند اگر از آن ، به آنها بدهند راضى مىشوند و اگر از آن ندهند خشمگين مىشوند ( 58 ) و اگر آنان به عطاى خدا و پيامبر او رضايت مىدادند و مىگفتند خدا ما را بس است به زودى خدا و پيامبرش از كرم خويش به ما مىدهند و ما به خدا مشتاقيم ( 59 ) زكات فقط از آن فقرا و تنگدستان و گردآورندگان زكات و آنهايى كه دلهايشان را جذب و به اسلام متمايل سازند و براى آزاد كردن بردگان و قرض داران و صرف در راه خدا و در راه‌ماندگان است و اين قرارى است از جانب خداوند همانا خداوند داناى حكيم است ( 60 ) برخى از آنان كسانى هستند كه پيامبر را آزار دهند و مىگويند او به حرف هركس گوش مىدهد بگو هر حرفى كه به نفع شماست مىشنود\r\n\r\n","description":"","footnote":"","page_name":" 313 ","page_number":317},
  {"content":"\r\n\r\nبه خدا ايمان دارد و مؤمنان را تصديق مىكند و براى مؤمنين شما ، رحمتى است و كسانى كه پيامبر را آزار كنند عذابى دردناك دارند ( 61 ) براى شما به خدا سوگند مىخورند تا شما را از خويش راضى كنند و شما فريبشان را نخوريد زيرا اگر ايمان داشتند بهتر و سزاوارتر از اين بود كه خدا و پيامبر او را راضى كنند ( 62 ) مگر نمىدانند كه هركسى با خدا و پيامبرش مخالفت كند سزاى او جهنّم است كه جاودانه در آن است و اين رسوائى بزرگى است ( 63 ) منافقين بيم دارند از اينكه برايشان سوره‌اى نازل شود كه از آنچه در دلهايشان است بر آنها آشكار سازد بگو مسخره كنيد كه خدا آنچه را كه از آن بيم داريد بيرون خواهد افكند ( 64 ) و اگر از ايشان بپرسى كه داشتيد چه مىكرديد بطور مسلّم خواهند گفت جز بازى و تفريح منظور ديگرى نداشتيم بگو آيا خدا و آيات و رسول او را مسخره مىكنيد ( 65 ) عذر نياوريد كه بعد از ايمانتان كافر شديد و ما اگر از طائفه‌اى از شما بگذريم\r\n\r\n","description":"","footnote":"","page_name":" 314 ","page_number":318},
  {"content":"\r\n\r\nطايفهء ديگرتان را به خاطر اينكه گناه پيشه بودند عذاب خواهيم كرد ( 66 ) مردان و زنان منافق همانند يكديگرند . مردم را به كار زشت واميدارند و از كار نيك جلوگيرى مىكنند و دستهاى خود را از انفاق در راه خدا مىبندند خدا را فراموش كرده‌اند خدا هم ايشان را فراموش كرده است . محقّقا منافقين همان فاسقانند ( 67 ) خدا به مردان و زنان منافق و به كفّار آتش جهنّم وعده داده كه جاودانه در آنند و همان برايشان كافى است خدا لعنتشان كرده و براى آنان عذابى است جاودانه ( 68 ) مانند آن كسانى كه قبل از شما و نيرومندتر از شما بودند و اموال و اولادشان بيش از شما بود و از نصيب خود برخوردار شدند شما نيز از نصيب خود برخوردار شديد چنان كه گذشتگان شما از بهره‌ى خويش برخوردار شدند شما ياوه گفتيد همانطور كه ايشان ياوه\r\n\r\n","description":"","footnote":"","page_name":" 315 ","page_number":319},
  {"content":"\r\n\r\nگفتند ايشان اعمالشان در دنيا و آخرت بىنتيجه شد و ايشان همان زيانكارانند ( 69 ) مگر اين منافقين داستان آن كسانى را كه قبل از ايشان بودند و همزمان با نوح و عاد و ثمود و ابراهيم و اصحاب مدين و دهكده‌هاى واژگون شده را نشنيده‌اند كه پيامبرانشان با معجزات بيامدند و ايشان زير بار نرفته و در نتيجه دچار عذاب شدند پس چنين نبوده كه خدا ستمشان كرده باشد بلكه خودشان به خويش ستم مىكنند ( 70 ) مردان و زنان مؤمن بعضى از ايشان اولياء بعض ديگرند امر به معروف مىكنند و از منكر نهى مىنمايند و نماز را برپا مىدارند و زكات را مىپردازند و خدا و رسولش را فرمان مىبرند خداوند به زودى آنها را مشمول رحمت خود مىكند همانا خداوند توانايى است حكيم ( 71 ) خداوند مؤمنين و مؤمنات را به بهشتهائى وعده داده كه از چشم‌انداز آنها جويها روان است ، و آنها در آن جاودانه‌اند و قصرهاى پاكيزه‌اى\r\n\r\n","description":"","footnote":"","page_name":" 316 ","page_number":320},
  {"content":"\r\n\r\nدر بهشتهاى عدن و از همه بالاتر به رضاى خود وعده داده كه آن خود پيروزى بزرگى است ( 72 ) اى پيامبر ! با كافران و منافقان جهاد كن ( در برابر كارشكنيهاى ايشان بايست ) و بر آنان سخت بگير و جاى ايشان در آخرت جهنّم است كه بد سرانجاميست ( 73 ) به خدا سوگند مىخورند كه چيزى نگفته‌اند و حال آنكه كلمهء كفر را بر زبان راندند و بعد از اسلام آوردنشان كافر شدند و به امرى همّت گماشتند كه بدان نائل نشدند و اين غرور و سرمستى علّتى نداشت جز اينكه خدا و رسولش ايشان را از كرم خود توانگر و بىنياز كرده بود ، حال اگر توبه كنند بر ايشان بهتر است و اگر روى را برتابند خدا ايشان را در دنيا و آخرت عذابى دردناك خواهد كرد و در روى زمين دوست و ياورى نخواهند داشت ( 74 ) بعضى از ايشان كسانى هستند كه با خدا پيمان بسته بودند كه اگر خدا از كرم خود ، به ما عطا كند بيقين زكات خواهيم داد و از شايستگان خواهيم بود ( 75 ) پس همين‌كه خدا از كرم خود عطايشان كرد بدان بخل ورزيده\r\n\r\n","description":"","footnote":"","page_name":" 317 ","page_number":321},
  {"content":"\r\n\r\nو روى را بگرداندند درحالىكه اعراض‌گر هم بودند ( 76 ) خدا به سزاى آن خلف وعده‌اى كه كردند و اينكه دروغ مىگفتند تا روزى كه ديدارش مىكنند در دلهايشان نفاق انداخت . ( 77 ) آيا نمىدانند كه خداوند از نجوا و راز درونشان آگاه است و خدا داناى رازهاى نهان است و راز گفتنشان را مىداند مگر نمىدانند كه خدا به رازهاى نهان آگاه است . ( 78 ) كسانى كه بر مؤمنان ( افزون بر صدقهء واجب ) از روى ميل صدقات ( مستحب نيز ) مىدهند عيب مىگيرند و همچنين از كسانى كه ( در انفاق ) جز به اندازهء توانشان نمىيابند ( عيبجويى مىكنند ) و به تمسخرشان مىگيرند ( بدانند كه ) خدا تمسخرشان را تلافى مىكند و براى ايشان عذابى است دردناك ( 79 ) براى ايشان چه آمرزش بخواهى و يا نخواهى برابر است خداوند هرگز ايشان را نخواهد آمرزيد هرچند هفتاد بار برايشان آمرزش بخواهى ، ( ذكر رقم هفتادبار براى كثرت است ) اين بدان جهت است كه ايشان به خدا و رسولش كفر ورزيدند و خداوند مردم فاسق و عصيانگر را هدايت نمىكند ( 80 ) بجا ماندگان پس از حركت رسول خدا ( ص ) از تخلّف كردن\r\n\r\n","description":"","footnote":"","page_name":" 318 ","page_number":322},
  {"content":"\r\n\r\nخود شادمان شدند و كراهت داشتند كه با مالها و جانهاى خويش در راه خدا جهاد كنند و گفتند در اين گرما بيرون مرويد بگو گرماى آتش جهنّم ، سخت‌تر است اگر مىفهميدند ( 81 ) بايد به كيفر اعمالى كه در دنيا انجام داده‌اند در دنيا كم بخندند و در آخرت زياد بگريند ( 82 ) ( حال متوجّه باش ) اگر خداوند تو را به سوى دسته‌اى از آنان باز گردانيد و براى بيرون شدن از تو اجازه خواستند بگو هرگز با من بيرون نخواهيد آمد و هرگز با من با دشمن كارزار نخواهيد كرد چون شما نخستين بار ( در جنگ تبوك ) از جهاد سر برتافتيد و در خانه نشستيد پس با واماندگان بنشينيد ( 83 ) بر جنازه احدى از آنها ( منافقين كافر ) نماز مخوان و بر قبرش نايست زيرا ايشان به خدا و رسولش كافر شدند و با حالت فسق مردند ( 84 ) و اموال و اولاد ايشان تو را خيره نسازد چرا كه خدا مىخواهد بوسيله آن ،\r\n\r\n","description":"","footnote":"","page_name":" 319 ","page_number":323},
  {"content":"\r\n\r\nدر دنيا عذابشان كند و در حال كفر جانشان بيرون آيد ( 85 ) و چون سوره‌اى نازل شود كه به خدا ايمان بياوريد و با رسولش به جهاد برويد توانگران ايشان از تو اجازه مىخواهند و مىگويند با خانه‌نشينان باشيم ( 86 ) راضى شدند كه با خانه‌نشينان باشند و خدا بر دلهايشان مهر زده و در نتيجه نمىفهمند ( 87 ) ولى پيامبر و كسانى كه به او ايمان آوردند با مالها و جانهاى خود ، به جهاد برخاستند .\r\nخوبيها مخصوص ايشان است و اينان از رستگارانند ( 88 ) خداوند براى آنان بهشت‌هائى آماده كرده كه از چشم‌انداز آن ، جويها روان است و جاودانه در آنند و اين است كاميابى بزرگ ( 89 ) برخى از اعراب باديه‌نشين كه با عذرخواهى نزد تو آمدند تا به ايشان اجازه ماندن ( و ترك جهاد ) بدهى و آنان كه به خدا و رسولش دروغ گفته و در خانه ماندند به زودى\r\n\r\n","description":"","footnote":"","page_name":" 320 ","page_number":324},
  {"content":"\r\n\r\nكافران اين دو طايفه به كيفر دردناكى خواهند رسيد ( 90 ) بر ضعيفان و بر بيماران و بر كسانى كه چيزى براى خرج كردن ( در راه جهاد ) ندارند در صورتى كه يارى خدا و رسولش كنند گناهى نيست همانا خداوند آمرزنده مهربان است ( 91 ) و همچنين بر كسانى كه چون پيش تو آمدند تا مركبشان دهى و تو گفتى چيزى ندارم كه شما را بر آن سوار كنم و ايشان با ديدگانى پر از اشك برگشتند كه چرا چيزى براى خرج كردن نمىيابند ( 92 ) تنها سرزنش و كيفر بر كسانى است كه بااينكه توانگرند از تو اجازهء ماندن ( و ترك جهاد ) مىخواهند و به اين راضى شدند كه با خانه‌نشينان باشند و خدا بر دلهايشان مهر نهاده در نتيجه نمىدانند .\r\n( 93 ) و چون باز گردند نزد شما عذر آورند بگو عذر مياوريد كه ما هرگز شما را تصديق نمىكنيم خدا ما را از اخبار شما خبردار كرد و به زودى خدا\r\n\r\n","description":"","footnote":"","page_name":" 321 ","page_number":325},
  {"content":"\r\n\r\nو رسول ، عمل شما را مىبينند آنگاه به سوى داناى غيب و شهادت بازگردانده شويد پس به شما به آنچه مىكرديد خبر مىدهد ( 94 ) به زودى همين‌كه به سوى ايشان باز گرديد برايتان به خدا سوگند مىخورند تا از ايشان صرف‌نظر كنيد و شما از ايشان صرف‌نظر كنيد كه ايشان پليدند و جايشان به كيفر آنچه مىكردند جهنّم است ( 95 ) برايتان سوگند مىخورند تا شما را از خود راضى كنند و به فرضى كه شما از ايشان راضى شويد خداوند از ايشان راضى نيست چون خداوند از مردم فاسق راضى نمىباشد ( 96 ) اعراب باديه‌نشين بخاطر ( دوريشان از تمدن ) در كفر و نفاق از ديگران بدترند و در نفهميدن احكام و حدود الهى كه خدا بر پيامبر خويش نازل كرده شايسته‌ترند و خدا داناى شايسته كار است ( 97 ) و پاره‌اى از باديه‌نشينان آن‌چه را انفاق مىكنند غرامتى مىدانند و براى شما منتظر حوادث بد هستند حوادث بد بر خودشان باد و خدا شنواى داناست ( 98 ) و برخى از باديه‌نشينان به خدا و روز جزا ايمان دارند\r\n\r\n","description":"","footnote":"","page_name":" 322 ","page_number":326},
  {"content":"\r\n\r\nو آنچه را انفاق مىكنند مايهء تقرّب به خدا و دعاى پيامبر مىدانند بدانيد كه همان براى ايشان مايهء قرب و نزديكى است خدا به زودى در رحمت خود داخلشان مىكند كه خدا آمرزنده مهربان است ( 99 ) و پيشگامان نخستين از مهاجرين و انصار و كسانى كه با نيكوكارى ، از آنان پيروى كردند خدا از آنان راضى است و ايشان نيز از خدا راضىاند خداوند براى ايشان بهشتهائى آماده كرده كه از زير آنها ، جويها روان است و تا ابد در آن جاودانند و اين خود كاميابى بزرگى است ( 100 ) و بعضى از باديه‌نشينان كه اطراف شمايند در نفاق تمرين كرده‌اند و هم‌چنين بعضى از اهل مدينه كه در نفاق عادت كرده‌اند تو ايشان را نمىشناسى ما آنها را مىشناسيم به زودى آنها را در دو نوبت عذاب خواهيم كرد آنگاه به سوى عذابى بزرگ بازخواهند گشت ( 101 ) عدّهء ديگرى ( منافق نيستند ) ولى به گناهان خود اعتراف كردند\r\n\r\n","description":"","footnote":"","page_name":" 323 ","page_number":327},
  {"content":"\r\n\r\nو عملشان از نيك و بد مخلوط است اميد مىرود كه خداوند از گناهشان درگذرد و توبهء آنان را بپذيرد بيقين خداوند آمرزنده مهربان است ( 102 ) ( اى پيامبر ) از اموال مردم زكات بگير و آنها را پاك و اموالشان را پربركت گردان و دربارهء جان و مالشان دعاى خير كن كه دعاى تو مايهء آرامش آنان است و خدا شنواى داناست ( 103 ) مگر ندانسته‌اند كه آن كس كه توبه از بندگانش مىپذيرد و زكاتها را مىگيرد خداست و خدا توبه‌پذير مهربانى است ( 104 ) بگو هرچه مىخواهيد بكنيد كه به زودى خداوند عمل شما را خواهد ديد و نيز رسول او و مؤمنان هم همينطور و به زودى شما به سوى داناى غيب و شهود بازگردانده مىشويد سرانجام خداوند از آنچه مىكرديد آگاهتان مىسازد ( 105 ) و عده‌اى ديگر هستند كه كارشان موقوف به فرمان خداست ( مستضعفين كه برزخ بين نيكوكاران و بدكارانند ) يا عذابشان مىكند و يا آنها را مىبخشد كه خدا داناى شايسته‌كار است\r\n\r\n","description":"","footnote":"","page_name":" 324 ","page_number":328},
  {"content":"\r\n\r\n( 106 ) و بعضى از ايشان كسانى بودند كه هدفشان از ساختن مسجد ( ضرار ) ضرر زدن و ترويج كفر و تفرقه‌افكنى ميان مؤمنان بود و تشكيل پايگاهى كه از آنجا عليه خدا و رسولش بجنگند و قسم مىخورند كه جز نيكى منظورى نداشتيم و حال آن‌كه خدا گواهى مىدهد كه دروغ مىگويند ( 107 ) هرگز در آن مسجد درنگ مكن مسجدى كه از نخستين روز ، بنيان آن براساس پرهيزكارى نهاده شده ( مسجد قبا ) سزاوارتر است كه در آن بايستى ، در آن‌جا مردانى هستند كه دوست دارند پاكيزه‌خوى باشند همانا خداوند پاكيزه‌خويان را دوست مىدارد . ( 108 ) آيا آن‌كه بناى خويش بر پرهيزكارى و رضاى خدا بنيان نهاده بهتر است يا آن كسى كه بناى خويش را در جائى قرار داده كه آب زير آن خالى كرده و هر لحظه در خطر فرو ريختن است كه خود و بنايش در قعر آتش جهنّم سقوط كند و خدا قوم ستمكار را هدايت نخواهد كرد ( 109 ) بنيانى كه ساخته‌اند همواره مايهء اضطراب دلهاى ايشان است تا وقتى كه\r\n\r\n","description":"","footnote":"","page_name":" 325 ","page_number":329},
  {"content":"\r\n\r\nدلهايشان متلاشى شود و خدا داناى شايسته‌كار است ( 110 ) خدا از مؤمنان جانها و مالهايشان را خريده به اين قيمت كه بهشت از آن آنها باشد و درعوض در راه خدا كارزار كنند ، بكشند و كشته شوند اين وعدهء حقّى است بر او كه در تورات و انجيل و قرآن ذكر فرموده و كيست كه به پيمان خويش از خدا وفادارتر باشد ؟ به معاملهء پرسود خويش كه انجام داده‌ايد شادمان باشيد كه اين كاميابى بزرگ است ( 111 ) ( اين مؤمنان ) همچون كسانى هستند كه توبه‌كنندگان و عبادت‌كاران و سپاسگويان و سياحت‌كنندگان و ركوع‌كنندگان و سجده‌آوران و آمران به معروف و نهىكنندگان از منكر و حافظان حدود الهىاند و به چنين مؤمنانى بشارت ده ( 112 ) پيامبر و كسانى كه ايمان آورده‌اند پس از آنكه برايشان معلوم شد كه مشركين دشمن خدايند و در آتش خواهند بود نبايد براى آنها استغفار كنند\r\n\r\n","description":"","footnote":"","page_name":" 326 ","page_number":330},
  {"content":"\r\n\r\nهرچند از نزديكانشان باشند ( 113 ) و آمرزش خواستن ابراهيم براى پدرش ( عمويش ) نبود مگر به‌خاطر وعده‌يى كه به او داده بود بتصور اينكه او دشمن خدا نيست و چون برايش آشكار شد كه پدرش ( عمويش ) دشمن خداست از او بيزارى جست آرى ابراهيم خداترس و بردبار بود ( 114 ) چنين نبوده كه خداوند گروهى را پس از هدايتشان گمراه كند مگر آن‌كه چيزهائى را كه بايد از آن بترسند براى ايشان بيان كنند كه خدا به همه چيز داناست ( 115 ) فرمانروايى آسمانها و زمين مخصوص اوست . زنده مىكند و مىميراند و شما را جز خدا سرپرست و ياورى نيست ( 116 ) خداوند پيامبر و مهاجران و انصار را بخشيد همان كسانى كه در موقع سختى از او پيروى كردند پس از آن‌كه نزديك بود دلهاى گروهى از ايشان ، از حق منحرف گردد سپس آنها را ( سه نفر از ترك‌كنندگان جهاد ) بخشيد بيقين كه خداوند با آنان مشفقى است مهربان ( 117 ) و نيز آن\r\n\r\n","description":"","footnote":"","page_name":" 327 ","page_number":331},
  {"content":"\r\n\r\nسه تن ( مرار و هلال و كعب ) كه از رفتن به جنگ تبوك تخلف ورزيدند ( از طرف مردم طرد شدند ) تا آنكه زمين با همه فراخى بر آنان تنگ شد و از خويش به تنگ آمدند و دانستند كه از خدا جز بسوى او پناهى نيست و به آنها توفيق توبه بداد تا توبه كنند كه خدا توبه‌پذيرى است مهربان ( 118 ) اى كسانى كه ايمان آورده‌ايد از خدا بترسيد و با راستگويان همنشين باشيد ( 119 ) مردم مدينه و باديه‌نشينان اطرافشان نبايد ( از فرمان ) پيامبر سر باززنند ، و نه جان خويش از جان وى ، عزيزتر دارند اين به خاطر آن است كه در راه خدا تشنگى و رنج و گرسنگى به آنان نمىرسد و در جايى كه كافران را به خشم آورد قدم نمىگذارند و ضربه‌اى از دشمن نمىخورند ، مگر آن‌كه به عوض آن ، براى ايشان عمل صالحى بنويسند كه خدا پاداش\r\n\r\n","description":"","footnote":"","page_name":" 328 ","page_number":332},
  {"content":"\r\n\r\nنيكوكاران را تباه نمىكند ( 120 ) هيچ مال كوچك و زياد انفاق نكنند و هيچ درّه‌اى نپيمايند مگر آنكه براى آنان نوشته شود تا خدا بهتر از آن‌چه عمل مىكردند به آنان پاداش دهد ( 121 ) مؤمنان همگى نتوانند سفر كنند چرا از هر گروه از ايشان دسته‌اى سفر نكنند تا در كار دين ، دانش اندوزند و چون بازگشتند قوم خويش را بيم دهند شايد آنان بترسند ( 122 ) اى كسانى كه ايمان آورده‌ايد با آن كسانى كه از كفّار مجاور شمايند كارزار كنيد ( فرمان به جهاد عمومى ) و بايد در شما سرسختى و پايدارى ببينند و بدانيد كه خدا يار پرهيزكاران است ( 123 ) و چون سوره‌اى نازل شود بعضى از همين منافقان كسى است كه ( از روى انكار ) مىگويد اين سوره ، ايمان كداميك از شما را زياد كرد ؟ اما آن كسانى كه ايمان آوردند بر ايمانشان افزود درحالىكه همگى شادمانند ( 124 ) و اما كسانى كه\r\n\r\n","description":"","footnote":"","page_name":" 329 ","page_number":333},
  {"content":"\r\n\r\nدر دلهايشان بيمارى ( شك و انكار ) بود پس بر پليديشان افزود و در حال كفر مردند ( چون چنين بيمارى منجر به كفر مىشود ) ( 125 ) آيا نمىبينند كه در هر سال يك‌بار و يا دوبار آزمايش مىشوند و آنگاه توبه نمىكنند و متوجه نمىشوند ( 126 ) و چون سوره‌اى نازل شود بعضى ( از منافقان ) به بعضى ديگر نگريسته و مىگويند آيا كسى متوجّه شما هست ؟ آنگاه برمىگردند خدا دلهايشان را برگردانيد به جرم اين‌كه مردمى هستند كه نمىخواهند بفهمند ( 127 ) بااين‌كه براى شما رسولى از جنس خود شما آمد كه ضرر و هلاكت شما بر او گران است و او بر هدايت شما حريص و به مؤمنين رؤوف و مهربان است ( 128 ) پس اگر اعراض كردند بگو خدا مرا بس است معبودى نيست جز او بر او توكّل مىكنم و او پروردگار عرش بزرگ است ( 129 )\r\n\r\n","description":"","footnote":"","page_name":" 330 ","page_number":334},
  {"content":"\r\n\r\n\r\nسورة يونس عليه السلام مكية هى و مائة و تسع ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - را ، اين است آيات كتاب سراسر حكمت . ( 1 ) آيا براى مردم تعجّب‌انگيز است كه ما به مردى از آنان وحى كنيم كه مردم بىايمان را بيم ده و به مردمى كه براستى ايمان آورده‌اند پيام بشارت رسان كه نزد پروردگارشان مقامى صادق و از راستگويانند ؟ ! ولى كافران گفتند : اين مرد ساحرى آشكار است ( 2 ) ( به آنان بگو ) پروردگار شما آن كسى است كه آسمانها و زمين را در شش روز ( شش مرحله ) بيافريد و سپس بر كرسى قدرت و مقام تدبير قرار گرفت و به ادارهء امور عالم پرداخت هيچ شفاعت‌كننده‌اى وجود ندارد مگر به اذن خود او كه پروردگار شماست پس او را عبادت كنيد آيا متوجه اين نكته نمىشويد ؟ ! ( 3 ) بازگشت همه شما به سوى اوست\r\n\r\n","description":"","footnote":"","page_name":" 331 ","page_number":335},
  {"content":"\r\n\r\nوعدهء خدا حق است كه هم او خلقت را آغاز كرد و هم او خلق را به سوى خود ، برمىگرداند تا كسانى را كه ايمان آورده و اعمال صالح كردند به عدالت پاداش دهد و كسانى كه كفر ورزيدند براى آنان شرابى از آب جوشان جهنّم است و به خاطر كفرشان عذابى دردناك دارند ( 4 ) او كسى است كه خورشيد را روشنائى بخشيد و ماه را نورانى كرد و براى ماه در مسيرش منزلهائى قرار داد تا شما عدد سالها را بدانيد و حساب روز و ماه را در دست داشته باشيد خدا اين نظام را جز به حق نيافريد و اين آيات را براى مردمى كه مىخواهند بدانند به روشنى بيان مىكند ( 5 ) محقّقا در اختلاف شب و روز از نظر كوتاهى و بلندىها و موجوداتى كه خدا در آسمانها و زمين آفريده آيتهائى است براى مردمى كه تقوا پيشه‌اند ( 6 ) محقّقا كسانى كه اميد و انتظارى به قيامت ، روز ديدار ما را ندارند و به زندگى دنيا راضى و دلهايشان به همان مادّيات پست آرامش يافته و نيز كسانى كه از آيات ما غافلند ( 7 ) جايگاه آنان\r\n\r\n","description":"","footnote":"","page_name":" 332 ","page_number":336},
  {"content":"\r\n\r\nبخاطر اعمالى كه انجام داده‌اند در آتش دوزخ خواهد بود . ( 8 ) كسانى كه ايمان آورده و كارهاى شايسته انجام مىدهند پروردگارشان آنها را به باغهاى پرنعمت هدايتشان مىكند كه جويهايى در زير آنها روان است ( 9 ) در آنجا ( جذبهء الهى آنچنان دلهايشان را پر كرده كه سخنى جز تسبيح ندارند ) مىگويند : الها ! تو از هر عيب و نقصى منزهى و تحيت آنها به يكديگر سلام است و آخرين سخنشان ( حمد پروردگار جهانيان ) است ( 10 ) و اگر خدا در فرستادن عذابشان عجله كند آنطور كه در خير ، عجله دارند مرگشان فرا مىرسد ( و ما نمىخواهيم چنين شود ) ما كسانى را كه به ديدار ما ايمان ندارند در طغيانشان رها مىكنيم تا همچنان سرگردان باشند ( 11 ) . وقتى به انسان ضررى مىرسد درحالىكه به پهلو افتاده يا نشسته يا ايستاده يا در هر حال ديگرى است ما را به يارى خود مىخواند ولى همين كه گرفتاريش را بر طرف كنيم مىگذرد و مىرود مثل اينكه اصلا بلايى به او نرسيده اين‌چنين رفتار زشت\r\n\r\n","description":"","footnote":"","page_name":" 333 ","page_number":337},
  {"content":"\r\n\r\nاسراف‌گران در نظرشان جلوه داده شده است ( 12 ) ( خبر از سنت الهى در هلاكت مجرمين به پيامبر ) درباره اقوامى كه قبل از شما بودند فكر كنيد كه چگونه وقتى مرتكب ظلم شدند و پيامبرانشان با معجزات به سويشان آمدند به‌هيچ‌وجه ايمان نياوردند و همه را هلاك كرديم آرى ما مردم مجرم را اين‌چنين كيفر مىكنيم ( 13 ) و سپس به دنبال آنان ، شما را جانشين آنها در روى زمين قرار داديم تا بنگريم شما چگونه عمل مىكنيد ( اين سنت امتحان الهى براى آگاهى و شناخت شماست ) ( 14 ) . و چون آيات روشن ما بر ايشان خوانده مىشود كسانى كه اميد ديدار ما را ندارند مىگويند : قرآنى ديگر براى ما بياور و يا عوض كن بگو : اين به اختيار من نيست و من جز از چيزى كه به من وحى شده پيروى نمىكنم من از آن مىترسم كه اگر از پروردگارم نافرمانى كنم به عذاب روز بزرگ قيامت گرفتار خواهم شد ( 15 ) بگو اگر خدا مىخواست من اين آيات را بر شما تلاوت نمىكردم و شما را به مسائل آن آگاه نمىنمودم با اين حال چرا نمىانديشيد ؟ ( 16 ) چه كسى\r\n\r\n","description":"","footnote":"","page_name":" 334 ","page_number":338},
  {"content":"\r\n\r\nستمكارتر است از آن كسى كه بر خدا دروغ مىبندد و آيات او را تكذيب مىكند محقّقا هيچ مجرمى رستگار نخواهد شد ( 17 ) ( شگفتا كه ) اين بت‌پرستان به جاى خدا ، چيزى را مىپرستند كه نه ضررى دارد و نه سودى و مىگويند اين بتها واسطه‌هاى ما در درگاه خدايند بگو : آيا شما با اين عقائد خود مىخواهيد به خدا از چيزى خبر دهيد كه در آسمانها و زمين از وجود آن خبر ندارند ؟ منزّه است خدا از شركهايى كه مىورزند ( 18 ) مردم ( در آغاز ) امّتى واحد بودند و سپس اختلاف كردند و اگر فرمانى از طرف پروردگار تو نبود در آنچه اختلاف داشتند ميان آنها داورى مىكرد ( 19 ) مىگويند :\r\nچرا معجزه‌اى از طرف خداوند به او نمىرسد ؟ بگو : غيب تنها از آن خداست .\r\nپس منتظر باشيد كه ما هم با شما منتظريم ( 20 ) هنگامى كه به مردم پس از زيانى كه به آنها رسيده رحمتى مىچشانيم آنها در آيات ما مكر مىكنند\r\n\r\n","description":"","footnote":"","page_name":" 335 ","page_number":339},
  {"content":"\r\n\r\nبگو : مكر خدا سريع‌تر از هر مكرى است و محقّقا فرشتگان ما نيرنگهايتان را مىنويسند ( 21 ) او كسى است كه شما را در صحرا و دريا سير مىدهد چون به كشتى سوار باشيد و بادى ملايم و فرح‌بخش آنها را به طرف مقصد ببرد خوشحال مىشوند و چون ناگهان بادى سهمگين بر آن كشتى بوزد و موجهاى هولناك از هر سو به طرف كشتى حمله كند بطورى كه سرنشينان بپندارند كه هلاك خواهند شد آن زمان خدا را از روى اخلاص مىخوانند كه اگر ما را از اين ورطه نجات دهى بطور قطع از شكرگزاران خواهيم بود ( 22 ) ولى همين‌كه خدا نجاتشان مىدهد ناگهان ( دوباره ) بدون توجه به حق در زمين به ستمگرى مىپردازند هان اى مردم ! ستمگريهايتان به ضرر خودتان است ( چون سبب دورى شما از ما مىشود ) بهره‌اى از زندگى دنيا مىبريد سپس بازگشتتان به سوى ماست آن وقت است كه ما شما را به آنچه مىكرديد آگاه مىكنيم ( 23 ) مثل دنيا درست مانند آبى است كه از آسمان نازلش مىكنيم گياه زمين با آن مشروب و مخلوط مىشود گياهى كه يا از خوردنيهاى مردم است\r\n\r\n","description":"","footnote":"","page_name":" 336 ","page_number":340},
  {"content":"\r\n\r\nو يا از چريدنى حيوانات همين‌كه زمين منتها درجهء خرّمى خود را يافت و آراسته شد مردم آن سرزمين از ما و كار ما بىخبر شده مىپندارند اين خودشان هستند كه اين بهره‌ها را از زمين گرفته و به چنگ آورده‌اند ولى ناگهان عذاب ما شبانه و يا در روز مىرسد و آن محصول را از بين برده گويى اصلا نبوده ما آيات را براى مردمى كه مىانديشند اين‌چنين شرح مىدهيم ( 24 ) خدا بندگانش را به سوى بهشت مىخواند و از ميان آنان هركس را بخواهد ( و شايسته بداند ) به راه راست هدايت مىكند ( 25 ) كسانى كه نيكى كنند در پاداش خود همان نيكى را با زياده‌اى خواهند داشت اين گونه افراد به ذلّت و فقرى كه از چهره‌شان نمايان باشد مبتلا نمىشوند اينان اهل بهشتند و در آن جاودانه زندگى مىكنند ( 26 ) و كسانى كه طالب كار زشتند كيفر گناهشان عذابى به مقدار آن است و ذلّت چهره‌هاشان را فرا مىگيرد آنها از ناحيه خدا هيچ محافظى از عذاب ندارند آنقدر روسياهند كه گوئى يك قطعه از شب تاريك بر رخسارشان افتاده آنان اهل آتشند و در آن\r\n\r\n","description":"","footnote":"","page_name":" 337 ","page_number":341},
  {"content":"\r\n\r\nجاودانه زندگى مىكنند ( 27 ) و روزى كه همهء خلايق را محشور مىكنيم سپس به مشركين گوئيم شما و خدايانتان بر جاى خود باشيد آن روز رابطه‌اى را كه بين آنان و خدايانشان برقرار بود قطع خواهيم كرد و خدايانشان خواهند گفت شما در حقيقت ما را پرستش نمىكرديد ( 28 ) خدا كافى است در اينكه بين ما و شما شاهد و گواه باشد كه ما از پرستش شما هيچ اطلاعى نداشتيم ( 29 ) در آن روز ، هركسى اعمالى را كه انجام داده مىآزمايد ( و حقيقت ولايت الهى روشن مىشود ) سپس به سوى خدا كه مولا و سرپرست حقيقى آنهاست بازگردانده مىشوند و چيزهائى كه به دروغ شريك خدا قرار داده بودند نابود مىشوند ( 30 ) بگو چه كسى شما را از آسمان و از زمين روزى مىبخشد ؟ و يا چه كسى مالك چشم و گوشهاست ( يعنى خداوند در حواس انسان تصرف مىكند ) و يا كيست كه زنده را از مرده و مرده را از زنده بيرون مىآورد ؟ و يا كيست كه امور عالم را تدبير مىكند ؟ به زودى ( خواهى شنيد كه در پاسخت ) مىگويند ( اللّه ) بگو : پس چرا از اين خدا پروا نداريد ؟ ( 31 ) چنين خدائى به راستى پروردگار شماست و معلوم است\r\n\r\n","description":"","footnote":"","page_name":" 338 ","page_number":342},
  {"content":"\r\n\r\nكه بعد از حق چيزى جز گمراهى نمىتواند باشد پس از راه حق به كجا منحرف مىشويد ؟ ( 32 ) همچنين حكم شقاوت و عذاب فاسقان استحقاق يافتند كه باز ايمان نمىآورند ( 33 ) ( به ايشان ) بگو :\r\nآيا از بتهاى شما كسى هست كه خلقت موجودى را آغاز كند و بار ديگر او را زنده بسازد ؟ بگو تنها خداست كه خلق را مىآفريند و پس از مردن دوباره زنده مىكند با اين حال چرا از حق روى گردانده مىشويد ؟ ( 34 ) ( و نيز ) از ايشان بپرس آيا از بتهاى شما كسى هست كه به سوى حق هدايت كند ؟ بگو كه تنها خداست كه به سوى حق هدايت مىكند آيا كسى به سوى حق هدايت مىكند سزاوارتر است كه مردم پيرويش كنند و يا كسى كه خودش راه به جائى نمىبرد مگر آنكه ديگرى هدايتش كند . پس شما را چه شده و چگونه حكم مىكنيد ؟ ( 35 ) كفار جز پيروى از ظن و خيال دليلى ندارند بااينكه ظن به هيچ وجه حق را اثبات نمىكند ( پس بدانند كه ) خدا بدانچه مىكنند داناست ( 36 ) وضع اين قرآن وضعى نيست كه بتوان آن را به غير خدا نسبت داد هرگز ؛ كه اين قرآن تصديق‌كنندهء كتب آسمانى قبل از خود و\r\n\r\n","description":"","footnote":"","page_name":" 339 ","page_number":343},
  {"content":"\r\n\r\nجدا سازندهء مطالب فشرده كتب آسمانى است هيچ ترديدى نيست كه از ناحيه خداى جهانيان است ( 37 ) ليكن مىگويند محمّد ( ص ) قرآن را خود به دروغ ساخته بگو : اگر راست مىگوئيد كه اين قرآن ساخته و پرداخته بشر است شما نيز مثل آن را بياوريد و تا مىتوانيد ديگران را نيز به كمك بگيريد ( 38 ) پس علّت ( ايمان نياوردن آنان ) آن است كه چيزى را دروغ شمردند كه آگاهى به آن نداشتند و تاءويل آن بر ايشان نرسيده بود به همين صورت ( پيامبران را ) تكذيب كردند پس نيك بنگر كه سرانجام ستمكاران چگونه بوده است ( 39 ) بعضى از مشركين به اين قرآن ايمان مىآورند و بعضى ديگر ايمان نمىآورند و پروردگار تو فسادگران را بهتر مىشناسد . ( 40 ) و اگر تو را تكذيب مىكنند بگو عمل من از آن من و عمل شما از آن خودتان شما از عمل من بيزار و من از عمل شما بيزارم . ( 41 ) بعضى از آنان به تو گوش مىدهند ولى مگر تو مىتوانى حق را به گوش كسانى كه گوش دلشان بسته و نمىانديشند\r\n\r\n","description":"","footnote":"","page_name":" 340 ","page_number":344},
  {"content":"\r\n\r\nبشنوانى ( 42 ) و بعضى ديگرشان كسانىاند كه به تو نگاه مىكنند پس آيا مىتوانى كسانى را كه كوردلند و راه حق را نمىبينند هدايت كنى ؟ ( 43 ) خدا به مردم به اندازهء سر سوزنى ظلم نمىكند و ليكن اين خود مردمند كه به خويشتن ستم مىكنند ( 44 ) و روزى كه محشورشان كند گوئى جز ساعتى از روز نخوابيده بودند يكديگر را به خوبى مىشناسند آن روز كسانى كه ديدار خدا را تكذيب كرده بودند محقّقا زيانكار شده و هدايت نيافتند ( 45 ) ما آنچه را كه به امت تو وعده داديم انجام خواهيم داد چه در حال حياتت باشد و چه پس از مرگت به‌هرحال بازگشت اين مشركين به سوى ماست آنگاه خدا بر آنچه مىكنند گواه خواهد بود ( 46 ) براى هر امّتى رسولى است همين‌كه رسولشان بيامد در ميانشان به عدالت داورى شود و به هيچكس ستم نخواهد شد ( 47 ) ( مشركين ) مىگويند : اگر شما راست مىگوييد اين وعدهء آخرت كى انجام مىشود ( 48 ) تو در پاسخشان بگو من براى\r\n\r\n","description":"","footnote":"","page_name":" 341 ","page_number":345},
  {"content":"\r\n\r\nخودم مالك نفع و ضررى نيستم مگر آنچه خدا بخواهد براى هر امّتى زمان معيّنى است همين كه زمان آن به سر رسد نه ساعتى تأخير مىافتد و نه پيشى مىگيرد ( 49 ) بگو ! چه خواهيد كرد اگر عذاب در شب يا روز بر شما نازل شود ؟ چرا گناهكاران ( به جاى توبه ) كيفر را به شتاب مىخواهند ؟ ( 50 ) و آيا بعد از آنكه عذاب به شما رسيد اكنون به آن ايمان خواهيد آورد در حالى كه براى آمدنش شتاب مىكرديد ؟ ( 51 ) پس به كسانى كه ستم كرده‌اند گفته مىشود :\r\nعذاب هميشگى را بچشيد مگر اين كيفرى را كه مىبينيد جز به خاطر اعمالى است كه كرده‌ايد ( 52 ) از تو خبر مىگيرند كه اين وعدهء عذابى كه خدا داده حق است ؟ بگو : آرى به پروردگارم سوگند كه حق است و شما به هيچ وجه نمىتوانيد خدا را درمانده كنيد ( 53 ) و اگر براى هركسى كه ستم نموده آنچه در زمين است مىبود ( بيقين ) براى رهايى خود مىداد و چون عذاب را ببينند پشيمانى خود را پنهان مىسازند ولى بدانند كه آن روز در بينشان به عدالت داورى مىشود و ستم نخواهند شد ( 54 ) آگاه باشند كه\r\n\r\n","description":"","footnote":"","page_name":" 342 ","page_number":346},
  {"content":"\r\n\r\nملك آسمانها و زمين از آن خدا است و آگاه باشند كه وعدهء خدا حق است و ليكن اكثرشان نمىدانند ( 55 ) اوست كه زنده مىكند و مىميراند و همه به سوى او بازگشت خواهيد كرد ( 56 ) هان اى مردم ! از ناحيهء پروردگارتان موعظه‌اى ( قرآنى بيامد ) كه واعظى است شفادهنده بيماريهاى قلبى و هدايت و رحمتى است كه به اذن خداست و مخصوص مؤمنين است . ( 57 ) ( تو اى پيامبر ) بگو كه شايسته است به فضل خدا و به رحمت او خرسندى كنند كه فضل و رحمت خدا بهتر است از آنچه جمع مىكنند ( 58 ) بگو به من خبر دهيد آيا رزقى كه خدا برايتان نازل كرده و شما بعضى را حلال و بعضى را حرام كرديد خدا به شما اجازه داده بود ؟ يا از پيش خود حلال و حرام را درست كرديد و آنگاه آن را به تهمت به خدا نسبت داديد ( 59 ) و اينهايى كه به دروغ به خدا نسبت مىدهند چه گمانى دربارهء روز قيامت دارند ؟ و به چه جراءت امروز خدائى را كه نسبت به مردم كريم است ناشكرى مىكنند ؟\r\nولى بيشتر مردم ناسپاسند . ( 60 ) تو اى پيامبر در هيچ وضعى قرار نمىگيرى\r\n\r\n","description":"","footnote":"","page_name":" 343 ","page_number":347},
  {"content":"\r\n\r\nو از ناحيهء خدا هيچ آيه‌اى از قبل نمىخوانى و شما عموم مردم هيچ عملى انجام نمىدهيد مگر آنكه ما بر بالاى سرتان به شهادت ايستاده‌ايم مىبينيم چگونه در كارتان فرو رفته و سرگرميد ( آرى اى پيامبر ) از علم پروردگار تو ذرّه‌اى پوشيده نيست چه در زمين و چه در آسمان و هيچ كوچكتر و يا بزرگترى از آن نيست مگر آنكه در كتابى روشن محفوظ است . ( 61 ) به هوش باشيد كه اولياى خدا ( مؤمنين ) از هيچ‌چيزى ترس و اندوه ندارند ( 62 ) همانهائى كه ايمان آوردند و پرواى از خدا حالت هميشگى آنهاست ( 63 ) براى مؤمنان بشارتى است در دنيا و در آخرت ( اين قضاء حتمى است ) كه در آن دگرگونى وجود ندارد و همين بشارت ، خود پيروزى بزرگى است ( 64 ) سخنانى كه مشركين مىگويند : تو را ( اى پيامبر ) غمگين نسازد ، كه عزّت همه‌اش از خدا است و تنها شنوائى و دانائى از آن اوست ( 65 ) آگاه باشيد كه هركسى ( و هرچيز ) كه در آسمانها و زمين است ملك خدا است و آنچه را مشركان\r\n\r\n","description":"","footnote":"","page_name":" 344 ","page_number":348},
  {"content":"\r\n\r\nاز غير خدا پيروى مىكنند گمان باطلى بيش نيست كار آنها تنها حدس و تخمين است ( 66 ) او كسى است كه براى شما شب درست كرد تا در آن آرامش گيريد و روز درست كرد تا همه چيز را برايتان روشن كند ( آرى ) در اينها آياتى است براى مردمى كه گوش شنوا داشته باشند ( 67 ) مىگويند : خدا فرزند گرفته خدا از اين سخنان منزّه است ، او بىنياز است و مالكيت همهء موجودات آسمانها و زمين از آن اوست ، شما مشركين هم هيچ دليلى بر اين گفتهء خود نداريد چرا چيزى را كه نمىدانيد به خدا نسبت مىدهيد ؟ ( 68 ) بگو آنهائى كه سخن و اعتقاد بىدليل و دروغ خود را به خدا نسبت مىدهند رستگار نخواهند شد ( 69 ) ( اين سخنان باطل به طمع ) ثروت دنياست و آنگاه بازگشتشان به سوى ماست همين‌كه نزد ما منتقل شدند به خاطر كفرى كه يك عمر ورزيدند عذابى شديد به ايشان مىچشانيم . ( 70 ) ( اى پيامبر ) داستان نوح را براى مردم از قرآن بخوان آن زمان كه به قوم خود گفت : اى قوم اگر ماءموريت من و تذكّراتى كه مىدهم\r\n\r\n","description":"","footnote":"","page_name":" 345 ","page_number":349},
  {"content":"\r\n\r\nبر شما گران مىآيد من بر خدا تكيه مىكنم و آنگاه تصميم خود را از يكديگر پنهان مداريد و بدون اينكه به من مهلتى بدهيد به كشتنم اقدام كنيد ( 71 ) اگر روگردانيتان به خاطر اين است كه من از شما مزدى خواسته‌ام ( كه نخواسته‌ام ) مزد من تنها بر خدا است و من خود ماءمورم كه تسليم فرمان او باشم ( 72 ) ( با همهء اين احوال ) او را تكذيب كردند پس ما او را و هركسى كه در راه او بود در يك كشتى نشانده و نجاتشان داديم و بقيه را به خاطر اينكه آيات ما را تكذيب كردند غرق نموديم پس بنگر سرانجام بيم داده‌شدگان چگونه بود ( 73 ) بعد از نوح ، پيامبرانى ديگر نيز برانگيختيم و هريك را به سوى قوم خويش گسيل داشتيم و آنان ، معجزاتى روشن ارائه دادند ولى بنا نداشتند به آنچه را كه از قبل تكذيب مىكردند ايمان بياورند ( چون جزء سرشت آنها شده بود ) به همين خاطر ما بر دلهاى تجاوزكاران مهر مىزنيم ( 74 ) سپس بعد از ايشان ، موسى و هارون را با معجزاتى از خود ، به سوى فرعون\r\n\r\n","description":"","footnote":"","page_name":" 346 ","page_number":350},
  {"content":"\r\n\r\nو پيروانش فرستاديم ( ولى آنان ) گردنكشى كردند چون مردمى تبهكار بودند ( 75 ) پس همين‌كه حق از ناحيهء ما بر ايشان بيامد گفتند : اين از آن سحرهاى روشن است ( 76 ) موسى گفت : آخر به چه جراءتى حق را كه برايتان آمده سحر مىخوانيد ؟ بااينكه مىدانيد جادوگران پيروز نمىشوند ( 77 ) گفتند : آيا شما به سراغ ما آمده‌اى تا ما را از آئينى كه پدرانمان را بر آن آيين يافته‌ايم بازگردانى تا بزرگى براى شما دو نفر باشد و چون چنين است به شما ايمان نخواهيم آورد ( 78 ) فرعون دستور داد هرچه جادوگران دانا و ماهر هست نزد من حاضر كنيد ( 79 ) همين‌كه ساحران جمع شدند موسى به ايشان گفت : سحر خود را هرچه آورده‌ايد بيندازيد ( و نمايش دهيد ) . ( 80 ) همين‌كه انداختند موسى گفت : اينها كه شما براى مبارزهء با من آورده‌ايد سحر است و خدا به زودى باطلش خواهد كرد چون خداوند عمل مفسدان را اصلاح نمىكند . ( 81 ) خداوند با كلمات خود ( اقسام قضا و فرامين الهى ) حق را بكرسى مىنشاند\r\n\r\n","description":"","footnote":"","page_name":" 347 ","page_number":351},
  {"content":"\r\n\r\nهرچند كه گنهكاران نمىخواهند . ( 82 ) ( در آغاز ) جز گروهى از فرزندان قوم فرعون به موسى ايمان نياوردند آن هم با ترس از اينكه فرعون و درباريانش آنان را گرفتار سازند .\r\nچون فرعون در آن سرزمين برترى داشت و از اسرافكاران بود ( 83 ) .\r\nموسى گفت : اگر به راستى به خدا ايمان داريد و تسليم او هستيد بايد بر او توكّل و اعتماد كنيد ( 84 ) گفتند ما بر خدا كه پروردگارمان است توكّل مىكنيم پروردگارا ما را وسيلهء ( آزمايش ) قوم ستمگر قرار مده ( زيرا ذلت ما سبب فتنه ستمكاران خواهد شد ) ( 85 ) و با رحمت خود ، ما را از شرّ مردم كافر نجات ده ( 86 ) و ما به موسى و برادرش وحى كرديم كه : در مصر براى مردمتان فكر خانه كنيد و خانه‌هايتان را روبروى هم و در يك جهت بسازيد و نماز را به پا داريد و مؤمنين را بشارت ده ( كه به زودى از شر فرعون نجات خواهند يافت ) ( 87 ) موسى ( بعد از آنكه از قومش ماءيوس شد ) گفت : پروردگارا تو به فرعون\r\n\r\n","description":"","footnote":"","page_name":" 348 ","page_number":352},
  {"content":"\r\n\r\nو درباريانش در زندگى دنيا زينت و اموال داده‌اى . پروردگارا مثل اينكه خواسته‌اى از راه خودت ، گمراهشان كنى پروردگارا اموالشان را نابود كن و دلهايشان را گره زن و قسى گردان تا ايمان نياورده و عذاب دردناك را ببينند ( 88 ) خداى ( در جواب نفرين موسى ) گفت :\r\nنفرين شما پذيرفته شد ، پس شما در كار خود همچنان استوار باشيد و از راه كسانى كه نمىدانند پيروى نكنيد ( 89 ) ما بنى اسرائيل را از دريا عبور داديم و فرعون و لشكريانش كه از روى ستم آنها را دنبال مىكردند غرق كرديم فرعون در آن لحظه كه غرق مىشد گفت : ايمان آوردم به خدايى كه جز او معبودى نيست همان خدايى كه بنى اسرائيل به وى ايمان آوردند و اينك من از مسلمانانم ( 90 ) ( خطاب رسيد ) حالا ايمان مىآورى ؟ ! درحالىكه قبلا نافرمانى مىكردى و از تبهكاران بودى ؟ ( 91 ) اينك امروز بدنت را نجات مىدهيم و از آب بيرون مىاندازيم تا براى آيندگانت آيت و عبرت باشى هرچند كه بسيارى از مردم\r\n\r\n","description":"","footnote":"","page_name":" 349 ","page_number":353},
  {"content":"\r\n\r\nاز معجزات ما غافلند ( 92 ) ما بنى اسرائيل را در جايگاه نيكو منزل داديم و از چيزهاى پاكيزه روزى بخشيديم ولى اختلاف كردند آن هم بعد از آنكه به حقّانيت آيات ما يقين پيدا كردند آرى پروردگار تو در روز قيامت در بين آنان و دربارهء موارد اختلافشان داورى خواهد كرد ( 93 ) اگر در آنچه بر تو نازل كرده‌ايم ( از مبدء و معاد ) در شكى ( نه به اين معنى كه پيامبر شك داشته ) از اهل كتاب كه هميشه كتابهاى آسمانى را مىخوانند بپرس به يقين حق از طرف پروردگارت بر تو نازل شده است . بنابراين از دودلان مباش ( 94 ) و نيز مبادا از آنهائى باشى كه آيات خدا را تكذيب كردند كه اگر چنين باشد از زيانكاران خواهى شد ( 95 ) محقّقا كسانى كه خدا بر گمراهيشان حكم كرده ايمان نخواهند آورد ( 96 ) هرچند كه هر نشانه‌اى برايشان بيايد تا آنكه عذاب دردناك را ببينند ( 97 ) چرا مردم اين قريه‌ها كه رسولان ما به سويشان آمدند ايمان نياوردند تا برايشان سودمند باشد\r\n\r\n","description":"","footnote":"","page_name":" 350 ","page_number":354},
  {"content":"\r\n\r\nمگر قوم يونس كه ( در آخرين لحظه ) كه ايمان آورد كيفر ذلّت‌بار را از ايشان برداشتيم و تا مدّتى ديگر از زندگى برخوردارشان كرديم ( 98 ) و اگر پروردگارت مىخواست ، تمام كسانى كه روى زمين‌اند ايمان مىآوردند . تو نمىتوانى مردم را در فشار قرار دهى تا ايمان بياورند ( 99 ) و هيچ شخصى جز به اذن خدا ايمان نمىآورد اين خداست كه بعضى را موفّق مىكند و بر كسانى كه نمىانديشند پليدى را بر آنها قرار مىدهد ( براساس وضع درونى شخص ) ( 100 ) بگو : به موجودات گوناگونى كه در آسمانها و زمين است بنگريد ولى اين نشانه‌ها و هشدارها براى مردمى كه ايمان نمىآورند سودى ندارد ( 101 ) آيا منتظرند به سرنوشتى همچون سرنوشت اقوام قبل از خود دچار شوند ؟ بگو اگر چنين است منتظر باشيد من نيز با شما از منتظرانم ( 102 ) اقوام گذشته را كه كيفر كرديم رسولان خود را از ميان آنها نجات داديم و نيز كسانى را كه ايمان آورده بودند\r\n\r\n","description":"","footnote":"","page_name":" 351 ","page_number":355},
  {"content":"\r\n\r\nاين‌چنين بر خود لازم كرده‌ايم كه مؤمنين را نجات دهيم ( 103 ) بگو اى مردم ! اگر در دين من شك داريد من كسانى را كه شما جز خدا مىپرستيد نمىپرستم و تنها خدايى را پرستش مىكنم كه شما را مىميراند و من ماءمورم كه از مؤمنين باشم ( 104 ) ( خداوند به من فرمان داد ) كه چهره‌ى خود را متوجه آئين پاك كن و از مشركين مباش ( 105 ) و به جاى خدا چيزى را كه سود و زيانى برايت ندارد مخوان كه اگر چنين كنى از ستمكاران خواهى بود ( 106 ) و اگر خدا به تو زيانى برساند هيچ‌كس به جز خدا نيست كه آن را بر طرف سازد ، ( همچنانكه ) اگر چيزى براى تو خواسته باشد كسى نيست كه بخشش او را برگرداند او به هريك از بندگانش هرچه بخواهد به كرم خود مىرساند و او آمرزنده‌اى است مهربان ( 107 ) بگو : اى مردم ! حق از ناحيهء پروردگارتان\r\n\r\n","description":"","footnote":"","page_name":" 352 ","page_number":356},
  {"content":"\r\n\r\nبرايتان آمده پس هركس هدايت شود به نفع خود هدايت شده و هركس گمراه شود به زيان خود گمراه شده و من ( به اجبار ) وكيل شما نيستم . ( 108 ) و از آنچه به تو وحى مىشود پيروى كن و خويشتن‌دار باش تا خدا بين تو و قومت داورى كند كه او بهترين داوران است ( 109 )\r\n\r\nسورة هود مكيّة هى و مائة و ثلاث و عشرون اية\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - را ، كتابى است ( قرآن ) كه آيات آن محكم و از جانب حكيم آگاه بتفصيل به روشنى بيان شده است ( 1 ) ( غرض اين است ) كه جز خدا را نپرستيد براستى من از جانب خداوند بيم‌دهنده و بشارتگرم ( 2 ) و اينكه از پروردگارتان آمرزش بخواهيد سپس به درگاه او توبه كنيد تا شما را براى مدّتى معيّن بهره‌اى نيكو دهد و به هر شايسته‌اى\r\n\r\n","description":"","footnote":"","page_name":" 353 ","page_number":357},
  {"content":"\r\n\r\nاز فضل و كرم خود بدهد اگر از پذيرفتنش اعراض كردند بگو كه من بر شما از عذاب روز بزرگ مىترسم ( 3 ) روزى كه بازگشتشان به سوى خداست و او بر هرچيزى تواناست ( 4 ) آگاه باشيد كه مشركين سينه‌هاى خود را عقب مىكشند تا خود را از خدا ( و شنيدن كلام او ) پنهان كنند آگاه باشيد كه در همان لحظه كه جامهء خود را به سر مىكشند خداوند از آنچه كه پنهان و آشكار مىكنند باخبر است چون او به اسرار دلها آگاه است ( 5 ) هيچ جنبنده‌اى در زمين نيست مگر آنكه خدا رزق او را به عهده گرفته او قرارگاه و محلّ نقل و انتقالش را مىداند رزق همه در كتابى روشن ( كه همان علم خداست ) معيّن شده است ( 6 ) او كسى است كه آسمانها ( كرات بالا ) و زمين را در شش روز ( شش مرحله ) آفريد و عرش او بر آب قرار داشت ( يعنى به تدبير مخلوقات خود پرداخت ) و غرضش از اين خلقت آن بود كه شما را بيازمايد تا نيكوكاران از بدكاران مشخص سازد ( با اينحال ) اگر تو اى پيامبر به ايشان بگويى كه بعد از مرگ دوباره زنده مىشويد\r\n\r\n","description":"","footnote":"","page_name":" 354 ","page_number":358},
  {"content":"\r\n\r\nآنهايى كه كافر شدند بطور حتم خواهند گفت : اين قرآن سحرى است آشكار ( 7 ) و ما اگر عذاب آنها را تا مدّتى اندك به تاءخير اندازيم حتما خواهند گفت : سبب جلوگيرى از كيفر چيست ؟ آگاه باشيد كه روزى كه قرار است بيايد خواهد آمد و از ايشان بازگشتى نيست و همان عذابى كه آن را مسخره مىكردند ايشان را در بر خواهد گرفت ( 8 ) و اگر از جانب خود رحمتى به او بچشانيم سپس از او بگيريم به نااميدى و ناسپاسى شديدى گرفتار خواهد شد ( 9 ) و اگر بعد از رنجى كه به او رسيده نعمتى به او بچشانيم مىگويد دردهاى بدى از من دور شد به يقين او شادمان و فخرفروش است ( 10 ) مگر آنها ( كه در سايه ايمان راستين ) بردبارى ورزيدند و كار نيكو انجام دادند براى آنها آمرزش و اجر بزرگى است ( 11 ) شايد ( علّت ايمان نياوردن كفّار اين باشد كه ) تو پاره‌اى از آيات را كه به تو وحى شده به ايشان نرسانده‌اى و ترسيده‌اى كه بگويند : چرا گنجى بر او نازل نشده ؟\r\nو يا چرا فرشته‌اى از طرف خدا با او نيامده ؟ تو فقط بيم‌دهنده هستى و خداوند نگهبان\r\n\r\n","description":"","footnote":"","page_name":" 355 ","page_number":359},
  {"content":"\r\n\r\nو ناظر بر همه چيز است ( 12 ) بلكه آنها مىگويند : قرآن را به دروغ به خدا بسته‌اى . اگر چنين گويند بگو : شما اگر راست مىگوئيد به كمك هركسى كه مىتوانيد ده سوره مثل قرآن را درست كنيد و غير خدا هركس را كه مىتوانيد فرا خوانيد ( 13 ) و اگر شما را اجابت نكردند بدانيد كه قرآن به علم خدا نازل شده و معبودى جز او نيست آيا بعد از اين ، اسلام مىآوريد ؟ ( 14 ) كسى كه از تلاش خود ، تنها زندگى دنيا و زينت آن را بخواهد ما نتيجهء تلاش ايشان را بطور كامل مىدهيم و در آن هيچ كمبودى نمىيابند ( 15 ) اما اينها همانهايند كه در آخرت به جز آتش ، بهره‌اى ندارند ، و آنچه در دنيا تلاش كرده‌اند بخاطر بىنتيجه بودن آن باطل بوده است ( 16 ) آيا كسى كه از ناحيهء پروردگارش برهانى چون نور روشن ، دارد و به دنبال آن نور ، شاهدى هم از ( خويشان ) او مىباشد و پيش از آن ، كتاب موسى كه رهبر و رحمت بود به او ايمان مىآوردند و هركس به او كافر شود آتش وعده‌گاه اوست\r\n\r\n","description":"","footnote":"","page_name":" 356 ","page_number":360},
  {"content":"\r\n\r\nپس تو دربارهء قرآن در شك مباش كه آن حق است و از ناحيه پروردگار توست ولى بيشتر مردم ايمان نمىآورند ( 17 ) و كيست ستمكارتر از آن كس كه بر خدا دروغ بندد اين گونه افراد بر پروردگارشان عرضه مىشوند و گواهان خواهند گفت : اينها بودند كه بر پروردگار خود دروغ بستند آگاه باشيد كه لعنت خدا بر ستمكاران است ( 18 ) همانهايى كه راه خدا را مىبندند و آن را كج نشان مىدهند و آخرت را باور ندارند ( 19 ) اينها بدانند كه نمىتوانند خدا را در زمين به ستوه آورند و غير خدا دوستانى ندارند و كيفر آنها دو چندان مىشود ديگر نه توان شنيدن ( حق ) را دارند\r\n\r\n","description":"","footnote":"","page_name":" 357 ","page_number":361},
  {"content":"\r\n\r\nو نه بينايى ( 20 ) اينها همانهايند كه در دنيا به خود زيان رسانده و در آخرت اثرى از تهمتهاى خود نمىبينند ( 21 ) درنتيجه در آخرت زيانكارترين افراد همينهايند ( 22 ) كسانى كه ايمان آورده و كارهاى خوب انجام مىدهند و بخاطر نزديكى به خدا تواضع مىكنند اهل بهشت‌اند و در آن جاودانند ( 23 ) مثل اين دو طايفه مثل كور و كر و بينا و شنواست آيا در مثل يكسانند پس چرا به خود نمىآيند ( 24 ) ما نوح را نيز به اين پيام فرستاديم گفت : اى مردم من براى شما بيم‌دهندهء آشكارم ( 25 ) ( به قوم خود گفت ) زنهار ! جز خدا را نپرستيد كه بر شما از كيفر روزى دردناك مىترسم ( 26 ) سران قومش كه كافر بودند گفتند :\r\nما تو را جز بشرى مثل خود نمىبينيم در آغاز\r\n\r\n","description":"","footnote":"","page_name":" 358 ","page_number":362},
  {"content":"\r\n\r\nپيروانت را جز يك مشت پست و فرومايه نمىبينم ما هيچ نوع برترى و مزيت شما را بر خود نمىبينيم بلكه برعكس شما مسلمانان را مردمى دروغگو مىپنداريم ( 27 ) نوح در پاسخ آنان گفت : اى قوم به من بگوييد اگر از ناحيه پروردگارم معجزه‌اى دالّ بر رسالتم داشته باشم و او از ناحيه خويش رحمتى به من داده باشد كه بر شما مخفى مانده آيا من مىتوانم شما را به پذيرش آن مجبور سازم هرچند كه از آن كراهت داشته باشيد ؟ ( 28 ) و اى مردم ! من در برابر نبوّت از شما مالى درخواست ندارم چون پاداش من جز به عهدهء خدا نيست و من هرگز افرادى را كه ايمان آورده‌اند و شما آنان را اراذل مىخوانيد به خاطر شما از خود نمىرانم چون آنان پروردگار خود را ديدار مىكنند حسابشان با خداست ولى شما را مردمى نادان مىبينم ( 29 ) .\r\nو اى مردم ! اگر فرضا آنان را از خود برانم چه كسى از كيفر خدا ياريم مىكند چرا عبرت نمىگيريد ؟ ( 30 ) باز گفت : اى قوم ! من نمىگويم خزينه‌هاى زمين و دفينه‌هايش مال من است و نمىگويم غيب مىدانم و نيز نمىگويم من فرشته‌ام و دربارهء آنهائى كه در چشم شما خوار مىنمايند و\r\n\r\n","description":"","footnote":"","page_name":" 359 ","page_number":363},
  {"content":"\r\n\r\nخدا بهتر مىداند كه در درون ايشان چيست نمىگويم هرگز خدا خيرى به ايشان نخواهد داد چون اگر چنين ادّعائى بكنم از ستمكاران خواهم بود ( 31 ) گفتند اى نوح ! عمرى است كه با ما بگومگو مىكنى ، و اين را از حد گذرانده‌اى اگر راست مىگوئى آن عذابى را كه همواره به ما وعده مىدادى بياور ( 32 ) نوح گفت : تنها خداست كه اگر بخواهد آن را برايتان مىآورد و شما نمىتوانيد از آمدنش جلوگيرى كنيد ( 33 ) همچنان كه اگر او بخواهد گمراهتان كند ، نصيحت من به شما سودى برايتان نخواهد داشت پروردگار شما اوست و به سوى او بازمىگرديد ( 34 ) . يا آنكه ميگويند اين قرآن سخنان خداوند نيست بلكه دروغى است كه بر خدا بسته‌اى . بگو : اگر به دروغ خود بافته باشم جرمش به عهدهء خود من است ولى من عهده‌دار جرمهايى كه شما مىكنيد نيستم ( 35 ) . و به نوح وحى شد كه مطمئن باش از قوم تو جز آنهايى كه قبلا ايمان آورده بودند هرگز ايمان نخواهند آورد ديگر\r\n\r\n","description":"","footnote":"","page_name":" 360 ","page_number":364},
  {"content":"\r\n\r\nاز اين پس دربارهء آنچه مىكنند ناراحت نباش ( 36 ) با نظارت و هدايت ما كشتى را بساز و از اين پس ، ديگر در مورد ستمكاران دفع بلا مخواه زيرا حكم ما قطعى است و آنان غرق‌شدنىاند ( 37 ) نوح به ساختن كشتى پرداخت ، هروقت گروهى از قومش از كنار او مىگذشتند مسخره‌اش مىكردند نوح مىگفت : امروز شما ما را مسخره مىكنيد و به زودى ما نيز به تلافى آن شما را مسخره مىكنيم ( 38 ) و به زودى خواهيد فهميد كه چه كسى دچار عذاب دائمى خواهد شد ما يا شما ؟\r\n( 39 ) تا آنكه فرمان ما صادر شد و ناگهان از داخل تنور آب فوران كرد ( و غضب الهى شدت گرفت ) در آن هنگام ، به نوح گفتيم از هر نر و ماده‌اى يك جفت سوار كشتى كن ، جز آن كسى كه حكم هلاكتش از ناحيهء ما صادر شده است و هم‌چنين افرادى كه ايمان آورده‌اند با خود ببر بااينكه جز اندكى از قومش ايمان نياورده بودند ( 40 ) نوح گفت : به نام خدا سوار كشتى شويد كه رفتن و ايستادنش به نام اوست چون پروردگار من آمرزنده و مهربان است ( 41 ) كشتى سرنشينان را در ميان امواجى چون كوه مىبرد\r\n\r\n","description":"","footnote":"","page_name":" 361 ","page_number":365},
  {"content":"\r\n\r\nكه ناگهان چشم نوح به فرزندش افتاد كه از پدرش كناره‌گيرى كرده بود و در نقطه‌اى دور از ايشان ايستاده بود فرياد زد هان اى فرزند ! بيا با ما سوار شو و با كافران مباش ( 42 ) گفت : به زودى به كوهى پناه مىبرم كه مرا از خطر غرق شدن حفظ كند نوح گفت : امروز در برابر فرمان خدا هيچ پناهگاهى نيست مگر كسى كه خدا به او رحم كند ناگهان موجى بين او و فرزندش حائل شد و سرانجام پسر نوح نيز از زمرهء غرق‌شدگان گرديد ( 43 ) فرمان الهى رسيد كه اى زمين آبت را فروببر و اى آسمان تو نيز از باريدن باز ايست آب فرو رفت و فرمان الهى انجام پذيرفت و كشتى بر سر كوه جودى ( از سلسله جبال آرارات ) قرار گرفت و گفته شد كه مردم ستمكار از رحمت و بهشت من دور باشند ( 44 ) نوح در آن لحظه پروردگارش را ندا كرد و گفت : پروردگارا ! پسرم از خانوادهء من است و به راستى كه وعدهء تو حق است و تو بهترين داورانى ( 45 ) خطاب رسيد اى نوح ! او از خاندان صالح تو و اهل ايمان نيست چون‌كه او عمل ناصالحى است لذا از چيزى كه آگاهى به او ندارى ( كفر يا ايمان فرزند ) مپرس . من به تو اندرز مىدهم\r\n\r\n","description":"","footnote":"","page_name":" 362 ","page_number":366},
  {"content":"\r\n\r\nكه با سئوال خود از جاهلان مباش ( 46 ) نوح عرضه داشت پروردگارا ! من به تو پناه مىبرم از اينكه درخواستى كنم ( نجات فرزند ) كه نسبت به صلاح و فساد آن علمى نداشته باشم و تو اگر مرا نيامرزى و رحمم نكنى از زيانكاران خواهم بود ( 47 ) گفته شد اى نوح ! سلامتى از عذاب و بركات از طرف ما بر تو باد و نيز بر تمام امّتهايى كه با تو هستند ، و امتهائى كه به زودى از نسل اينها خواهند آمد و ما در آغاز ، آنان را بهره‌مندشان مىكنيم و سرانجام عذابى دردناك آنان را دربر خواهد گرفت ( 48 ) اينها همه خبرهاى غيبى است كه ما آن را به تو وحى مىكنيم به شهادت اينكه در سابق نه تو از آنها خبرى داشتى و نه قومت ، پس شكيبائى پيشه كن كه عاقبت از آن مردم پرهيزكار است ( 49 ) و نيز ( ما ) به سوى قوم عاد برادرشان هود را فرستاديم و او به قوم خود گفت اى قوم ! خدا را بپرستيد كه هيچ معبودى غير از او نداريد و به جز افتراء هيچ دليلى بر خدايى خدايانتان وجود ندارد ( 50 ) اى مردم ! من از شما در برابر دعوتم مزدى نمىخواهم پاداش من جز به عهدهء خدايى كه مرا\r\n\r\n","description":"","footnote":"","page_name":" 363 ","page_number":367},
  {"content":"\r\n\r\nآفريده نيست آخر چرا نمىانديشيد ( 51 ) ( و نيز گفت ) اى مردم ! از پروردگارتان آمرزش بخواهيد سپس برگرديد تا ( درنتيجه ) از آسمان باران پىدرپى برايتان بفرستد و نيرويى بر نيرويتان بيفزايد ( مانند بدنتان ايمانتان هم قوى سازد ) و زنهار با تبهكارى روى از خدا برمگردانيد ( 52 ) گفتند : اى هود تو بر نبوّت خود گواهى براى ما نياوردى و ما هرگز ، به خاطر گفتار تو ، از خدايانمان دست برنداشته و به تو ايمان نخواهيم آورد ( 53 ) و جز اين دربارهء تو نظر نمىدهيم كه به نفرين بعضى از خدايان ما دچار بيمارى روانى شده‌اى ؛ هود گفت : من خدا را شاهد مىگيرم و خود شما نيز شاهد باشيد كه من از شرك ورزيدنتان بيزارم ( 54 ) شما همه دست‌به‌دست هم داده و با من هر نيرنگى را كه مىخواهيد بزنيد و مرا مهلتى ندهيد ( 55 ) من بر خداى خود و پروردگار شما تكيه دارم پروردگارى كه هيچ جنبنده‌اى نيست مگر آنكه اختيارش به دست اوست چون سنّت او در همهء مخلوقات واحد و راه او راست است ( 56 ) و در صورتى كه از پذيرفتن دعوتم روگردان باشيد من رسالت خود را به شما رساندم و آنچه براى ابلاغ آن\r\n\r\n","description":"","footnote":"","page_name":" 364 ","page_number":368},
  {"content":"\r\n\r\nبه سوى شما گسيل شده بودم گفتم ( شما اگر نپذيريد ) پروردگارم قومى غير از شما جانشين خواهد كرد و شما ( با انكار خود ) به خدا هيچ ضررى نمىزنيد چون پروردگار من بر هرچيز نگهبان است . ( 57 ) همين‌كه عذابمان نازل گرديد هود و گروندگان به وى را مشمول رحمت خود نموده و آنها را از عذابى سخت نجات داديم ( 58 ) و اين قوم عاد ، آيات پروردگارشان را انكار نموده و فرستادگان او را نافرمانى كردند و گوش به فرمان هر ستمگر سركشى دادند و از پروردگار خود غافل شدند . ( 59 ) نتيجه‌اش اين شد كه قوم عاد براى خود لعنتى در دنيا و آخرت بجاى گذاشتند و به پروردگار خود كفر ورزيدند و گرفتار اين فرمان الهى شدند كه مردم عاد و ملت هود از رحمت من دور باشند ( 60 ) و به سوى قوم ثمود برادرشان صالح را فرستاديم او نيز به قوم خود گفت : اى مردم ! خدا را بپرستيد كه جز او معبودى نيست اوست كه شما را از زمين پديد آورد و شما را در آن جاى داد پس از او آمرزش بخواهيد و سپس به سويش باز گرديد كه پروردگار من نزديك و اجابت‌كننده ( دعايتان ) است . ( 61 )\r\n\r\n","description":"","footnote":"","page_name":" 365 ","page_number":369},
  {"content":"\r\n\r\nگفتند : اى صالح تو پيش از اين مايهء اميدمان بودى . آيا ما را از پرستش خدايانى كه پدران ما آنها را مىپرستيدند نهى مىكنى و ما همچنان نسبت به درستى آن در شكّى حيرت آوريم ( 62 ) صالح گفت : اى مردم به من خبر دهيد در صورتى كه پروردگارم حجّتى به من داده و مرا مشمول رحمت خاصّى از خود نموده باشد آيا اگر نافرمانيش كنم كيست كه مرا در نجات از كيفر او يارى نمايد ؟ در نتيجه شما جز بر زيان من نمىافزاييد ( 63 ) اى مردم اين ماده شتر از طرف خداوند است كه براى شما يك معجزهء شگفت‌انگيز است . بگذاريد در زمين خدا بچرد مبادا كه مزاحم او شويد كه در اين صورت ، عذابى نزديك ، شما را دربر مىگيرد ( 64 ) ولى قوم ثمود آن حيوان را كشتند صالح اعلام كرد كه بيش از سه روز زنده نخواهيد ماند و اين وعده غير قابل تكذيب است ( 65 ) همين‌كه كيفر فرا رسيد ما از روى رحمت خود ، صالح و گروندگان به وى را ، از كيفر و خوارى آن روز ، نجات داديم آرى پروردگار تو همان نيرومندى است كه شكست‌ناپذير است ( 66 )\r\n\r\n","description":"","footnote":"","page_name":" 366 ","page_number":370},
  {"content":"\r\n\r\nبعد از سه روز بانگ آسمانى ، ستمگران را در بر گرفت و همگى به صورت جسدهايى بىجان درآمدند ( 67 ) گويى اصلا در اين شهرها ساكن نبودند پس مردم آگاه بدانند كه قوم ثمود ، پروردگار خود را كفران كردند و هان ، مرگ بر قوم ثمود باد ( 68 ) فرستادگان ما در سر راه خود نزد ابراهيم آمدند تا به او مژده دهند كه به زودى فرزند دار مىشود نخست سلام كردند و ابراهيم جواب سلام را داد و چيزى نگذشت كه گوساله‌اى چاق و بريان برايشان حاضر ساخت . ( 69 ) ولى وقتى ديد دستشان به سوى غذا دراز نمىشود آنان را ناشناس يافت و از آنان احساس ترس كرد ، فرستادگان ما گفتند : مترس ما به سوى قوم لوط براى كيفر فرستاده شده‌ايم ( 70 ) همسرش كه در آن حال ايستاده بود ( به مجرد اينكه حيض شد ) او را به ولادت اسحاق و بعد از اسحاق به ولادت يعقوب بشارت داديم ( 71 ) گفت : واى بر من ! آيا من بچّه آورم با اينكه پيرزنم و اين شوهر به سنّ پيرى رسيده به راستى اين مژده عجيب است ( 72 ) فرشتگان گفتند : آيا از فرمان خدا در شگفتى ؟ رحمت خدا و بركات او شامل شما\r\n\r\n","description":"","footnote":"","page_name":" 367 ","page_number":371},
  {"content":"\r\n\r\nخاندان رسالت باد . محقّقا او ستوده صفات و بزرگوار است ( 73 ) بعد از آنكه حالت ترس از ابراهيم بر طرف شد و بشارت فرزند به او رسيد دربارهء قوم لوط با فرستادگان ما چون‌وچرا مىكرد ( تا شايد عذاب را از آنها بردارد ) ( 74 ) ابراهيم مردى بردبار و دلسوز و بازگشت‌كننده به سوى خدا بود ( 75 ) فرشتگان به او گفتند : اى ابراهيم از اين سخنان كه دربارهء شفاعت مىگويى درگذر كه امر پروردگارت دربارهء لوط فرارسيده و عذابى بر آنان نازل خواهد شد كه به هيچ وجه برگشتنى ندارد ( 76 ) و همين‌كه فرستادگان ما نزد لوط آمدند از آمدن آنها سخت ناراحت شد چون مردمش به آسانى از آنگونه افراد زيبارو نمىگذشتند و زير لب گفت : امروز روز بسيار سختى است ( 77 ) در همين لحظه مردم آلوده‌اش با حرص و شوقى وصف‌ناپذير به‌طرف ميهمانان لوط شتافتند چون قبل از اين ماجرا ، اعمال زشتى در همجنس بازى داشتند لوط گفت اى مردم اين دختران من در سنين ازدواجند مىتوانيد با آنان ازدواج كنيد اينها براى شما پاكيزه‌ترند ، از خدا بترسيد و آبروى مرا در مورد ميهمانانم نريزيد آخر مگر در ميان شما مرد عاقلى نيست ؟ ( 78 ) گفتند : اى لوط تو خوب مىدانى كه به دخترانت هيچ نيازى نيست\r\n\r\n","description":"","footnote":"","page_name":" 368 ","page_number":372},
  {"content":"\r\n\r\nو تو خوب مىدانى كه ما چه مىخواهيم ( 79 ) لوط گفت اى كاش براى روياروئى با شما قدرت و ياورانى داشتم و يا به تكيه‌گاهى محكم ( قومى نيرومند ) پناه مىبردم ( 80 ) فرشتگان گفتند : اى لوط غم مخور ما فرستادگان پروردگار تو هستيم شرّ اين مردم به تو نخواهد رسيد پس با خاطرى آسوده از اين بابت ، دست بچّه‌هايت را بگير و از شهر بيرون ببر البته مواظب باش احدى از مردم متوجّه بيرون رفتن شما نشود و از خاندانت تنها همسرت را بجاى بگذار كه او نيز مانند مردم اين شهر به كيفر خدا گرفتار خواهد شد و موعد عذابشان صبح است و مگر صبح نزديك نيست ؟ ( 81 ) پس همين‌كه امر ما آمد سرزمينشان را زير و رو نموديم بلنديهايش را پايين و پايين‌ها را بالا قرار داديم ( تدمير ) و بارانى از سجيل ( سنگ گل ) نشاندار بر آن سرزمين باريديم ( 82 ) كلوخ‌هايى كه در علم پروردگارت نشان‌دار بودند و اين كيفر از هيچ قومى ستمگر به دور نيست ( 83 ) و بسوى مردم « مدين » شعيب را فرستاديم . او نيز به مردمش گفت اى قوم خدا را بپرستيد چون غير او معبودى نداريد و در معاملات ترازو و كيل را به نفع خود زياد و به ضرر مردم ، كم نگيريد ؛ من خيرخواه شما هستم من بر شما از كيفر روزى مىترسم\r\n\r\n","description":"","footnote":"","page_name":" 369 ","page_number":373},
  {"content":"\r\n\r\nكه عذابش از هر جهت فراگير است ( 84 ) و اى مردم ! پيمانه و وزن را با عدالت وفا كنيد و از حق آنان نكاهيد و در زمين فساد مكنيد . ( 85 ) اگر ايمان داشته باشيد سود حلال خداوند برايتان بهتر است و من مسئول كنترل شما نيستم ( 86 ) گفتند : اى شعيب آيا نمازت ( توجه به خدايت ) به تو دستور مىدهد كه ما آنچه را پدرانمان مىپرستيدند ترك گوييم و در اموالمان با ميل تصرّف كنيم ؟\r\nكه همانا تو مرد بردبار و رشيدى هستى ( 87 ) شعيب گفت اى قوم ! اگر من از جانب خدايم دليل روشنى داشته باشم و او به من روزى نيكوئى داده باشد آيا مىتوانم بر خلاف فرمان او رفتار كنم من هرگز نمىخواهم چيزى كه شما از آن بازمىدارم خودم مرتكب شوم من قصدى جز اصلاح ندارم و توفيق من جز يارى خداوند نيست .\r\nبر او توكّل كرده‌ام و به سوى او بازمىگردم ( 88 ) اى قوم ! دشمنى و مخالفت با من\r\n\r\n","description":"","footnote":"","page_name":" 370 ","page_number":374},
  {"content":"\r\n\r\nسبب نشود كه شما به همان سرنوشتى دچار شويد كه قوم نوح به آن رسيد ( غرق شدن ) و يا قوم هود رسيد ( طوفان ويرانگر ) و يا به قوم صالح رسيد ( صيحه آسمانى ) و يا به عذاب قوم لوط گرفتار شويد ( فرو رفتن در زمين ) كه زمان آنها با شما چندان دور نيست ( 89 ) از پروردگار خود آمرزش طلبيد و به سوى او بازگرديد كه پروردگارم مهربان و دوستدار بندگان توبه‌كار است . ( 90 ) گفتند اى شعيب ! بسيارى از آنچه را مىگويى ما نمىفهميم و ما تو را در ميان خود ضعيف مىيابيم و اگر به خاطر احترام قبيلهء كوچكت نبود تو را سنگسار مىكرديم و تو در برابر ما قدرتى ندارى ( 91 ) گفت اى مردم آيا چند نفر از خويشاوندان من در نظر شما عزيزتر از خدايند كه او را به كلّى از ياد برده و اعتنايى به او نداريد با اينكه پروردگار من بدانچه شما مىكنيد مسلّط است ( 92 ) و اى قوم ! ( مردم مدين ) شما هر قدرتى كه داريد به كار گيريد من نيز كار خودم را مىكنم به زودى مىفهميد كه كيفر خواركننده به سراغ چه كسى مىآيد و چه كسى دروغگوست شما منتظر باشيد كه من نيز با شما منتظر كيفرم ( 93 ) و همين‌كه فرمان كيفر صادر شد شعيب\r\n\r\n","description":"","footnote":"","page_name":" 371 ","page_number":375},
  {"content":"\r\n\r\nو گروندگان به وى ، با رحمت خود نجات داديم و فرياد آسمانى ، همه آنهايى را كه ستم كردند بگرفت و در محلّ سكونتشان به صورت جسدى بىجان درآورد ( 94 ) آنچنان كه گويى اصلا در آن سرزمين زندگى نكرده‌اند و فرمان الهى رسيد كه قوم مدين از رحمت من دور باشند همانطور كه قوم ثمود دور شدند ( 95 ) ما موسى را با معجزاتمان و با برهانى روشن فرستاديم ( 96 ) بسوى فرعون و درباريانش فرستاديم ولى مردم راه و روش فرعون را پيروى كردند همانا فرمان فرعون ناصواب بود ( 97 ) او در روز قيامت پيشرو قوم خود خواهد بود و آنان را بسوى لبهء آتش مىبرد كه چه جايگاه بدى است براى ورود ( 98 ) و چون روش فرعون را پيروى كردند لعنت خدا نيز در دنيا و روز قيامت بدرقهء راهشان شد و چه بدعطايى نصيب آنها گرديد ( 99 ) اين از خبرهاى آن دهكده‌هاست كه برايت نقل مىكنيم .\r\nبعضى ( از آنها ) بر سر پاست و بعضى ديگر ، نابود شده است . ( 100 ) ما به آنها ستم نكرديم بلكه خودشان به خويش ستم كردند و همين‌كه فرمان پروردگارت آمد خدايانشان كه به جاى پروردگار\r\n\r\n","description":"","footnote":"","page_name":" 372 ","page_number":376},
  {"content":"\r\n\r\nمىپرستيدند كارى براى ايشان نكردند و جز بر خسرانشان نيفزودند . ( 101 ) چنين است سخت‌گيرى پروردگارت نسبت به قوم ستمگر و هرگاه بخواهد ديار ستمكاران را ويران كند ( مانند اقوام گذشته ) بسيار دردناك و سخت خواهد بود . ( 102 ) همانا اين نابودى بدكاران عبرتى است براى كسى كه از عذاب محشر بترسد و اين روزى است كه همهء مردم براى ( درك ) آن يك‌جا جمع مىشوند و اين ، روز حضور يافتن ( همه ) است . ( 103 ) و آن به تأخير نمىاندازيم جز براى مدتى معين . ( 104 ) روزى بيايد كه هيچ‌كس جز به اذن او سخن نگويد و برخى از آنان بدبخت باشند ( و برخى ) نيكبخت . ( 105 ) اما كسانى كه بدبختند در آتشند و براى آنها فرياد و ناله است . ( 106 ) و تا آسمانها و زمين برپاست در آن جاودانند مگر آنچه پروردگار تو بخواهد كه پروردگارت هرچه را بخواهد ( و صلاح بداند ) مىكند . ( 107 ) اما كسانى كه نيكبختند در بهشتند\r\n\r\n","description":"","footnote":"","page_name":" 373 ","page_number":377},
  {"content":"\r\n\r\nو تا آسمانها و زمين باقيست در آن جاودانند مگر آنچه خداى تو بخواهد كه اين بخششى قطع نشدنى است . ( 108 ) پس دربارهء خدايانى كه اينان مىپرستند در ترديد مباش كه پرستش آنها جز بتقليد از پدرانشان نميباشد و جز بتقليد از آنان هيچ دليلى ندارند و مطمئن باش كه به زودى بهره‌ى كيفر اعمالشان خواهيم داد بدون آنكه از آن چيزى بكاهيم . ( 109 ) براستى ما به موسى كتاب ( تورات ) داديم و يهوديان بعد از او در آن اختلاف كردند و اگر گفتار پروردگارت از پيش بر اين نرفته بود ميان ايشان داورى شده بود كه آنان دربارهء كتاب موسى ، سخت در شكّ آميخته با بدبينىاند . ( 110 ) پروردگارت سزاى اعمال همهء آنان را بطور كامل خواهد داد زيرا او به همهء كارهايى كه مىكنند باخبر است . ( 111 ) بر دين ثابت باش و حق را طبق دستورى كه گرفته‌اى اجرا كن هم خودت و هم كسى كه با تو توبه كرد و از مرزى كه براى شما معين شده تجاوز مكنيد چون او به هرچه مىكنيد بيناست . ( 112 ) به كسانى كه ستم كرده‌اند تمايل و اعتماد نكنيد كه جهنّمى مىشويد و غير خدا دوستانى نداريد\r\n\r\n","description":"","footnote":"","page_name":" 374 ","page_number":378},
  {"content":"\r\n\r\nو يارى نمىشويد . ( 113 ) نماز را در دو طرف روز ( صبح و عصر ) و در ساعاتى از شب كه به روز نزديك است به پا دار زيرا نماز جزء نيكيهاست كه بديها را نابود مىكند . اين پندى است براى آنها كه اهل تذكر و پندند . ( 114 ) و شكيبا باش كه خدا پاداش نيكوكاران را تباه نمىكند . ( 115 ) چرا از نسلهاى پيش از شما جز كمى از آنها كه نجاتشان داده بوديم صاحبان خرد نبودند كه از تبهكارى در اين سرزمين جلوگيرى كنند و كسانى كه ستم كردند فرمانبر لذّتهاى خويش شدند و بزهكار بودند . ( 116 ) سنت پروردگارت چنين نبود كه اين دهكده‌ها را نابود كند در حالى كه مردم آن اصلاحگر باشند . ( 117 ) اگر پروردگارت مىخواست همهء مردم را يك امّت كرده بود ( تا اختلافى در امر دين نداشته باشند ) ولى پيوسته مختلف خواهند بود ( زيرا اختلاف مردم و ملتها سبب دوام زندگى است ) . ( 118 ) مگر كسانى كه پروردگارت به ايشان رحم كرده ( و هدايت نموده ) و به همين خاطر آنها را آفريده است و وعدهء پروردگارت\r\n\r\n","description":"","footnote":"","page_name":" 375 ","page_number":379},
  {"content":"\r\n\r\nچنين تحقّق يافت كه جهنّم را از جن و انس ( كه هدايت نيافته‌اند ) پر خواهيم كرد . ( 119 ) از اخبار پيامبران كه برايت نقل مىكنيم دلت را استوار مىسازيم و در اين داستانها حق به سوى تو آمده و براى مؤمنان پند و تذكرى است . ( 120 ) و به آنان كه ايمان نمىآورند بگو : براساس خواسته خود عمل كنيد كه ما نيز عمل خواهيم كرد .\r\n( 121 ) منتظر باشيد كه ما نيز منتظريم . ( 122 ) براى خدا است غيب آسمانها و زمين و همه امور به سوى او بازمىگردد . پس او را بپرست و بر او توكّل كن و پروردگارت از آنچه مىكنيد غافل نيست . ( 123 )\r\n\r\nسورة يوسف\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - را ، اين آيه‌هاى كتاب روشن است . ( 1 ) ما آن را قرآنى عربى\r\n\r\n","description":"","footnote":"","page_name":" 376 ","page_number":380},
  {"content":"\r\n\r\nنازل كرده‌ايم شايد بينديشيد . ( 2 ) ما با اين قرآن كه به تو وحى مىكنيم ( در ضمن ) بهترين داستان را برايت مىسراييم گرچه پيش از آن از بىخبران بودى . ( 3 ) چون يوسف به پدرش گفت اى پدر من در خواب يازده ستاره با خورشيد و ماه را ديدم كه به من سجده مىكنند . ( 4 ) گفت پسركم رؤياى خويش را به برادرانت مگو كه در كار تو نيرنگى كنند ، چون شيطان دشمن آشكار انسان است . ( 5 ) و بدينسان پروردگارت تو را برمىگزيند و از تعبير خوابها به تو مىآموزد و نعمت خويش را بر تو و بر خاندان يعقوب كامل مىكند چنانچه پيش از اين ، بر پدرانت ابراهيم و اسحاق كامل كرده بود همانا پروردگارت دانا و حكيم است . ( 6 ) به راستى كه در سرگذشت يوسف\r\n\r\n","description":"","footnote":"","page_name":" 377 ","page_number":381},
  {"content":"\r\n\r\nو برادرانش براى سؤال‌كنندگان عبرتها است . ( 7 ) آندم كه گفتند يوسف و برادرش ( بنيامين ) نزد پدرمان از ما كه دسته‌اى نيرومنديم ( گروه ده‌نفرى هستيم ) محبوبترند به يقين پدر ما ، در گمراهى آشكارى است ( دچار كج‌سليقگى است ) . ( 8 ) يوسف را بكشيد يا او را در سرزمين دور بيندازيد كه علاقهء پدر مخصوص شما شود و پس از آن ، ( با توبه از گناه ) مردمى شايسته شويد . ( 9 ) يكى از ايشان گفت : يوسف را مكشيد اگر كارى مىكنيد او را به چاه افكنيد كه بعضى از مسافران او را بردارند . ( 10 ) گفتند : اى پدر ! چرا دربارهء يوسف به ما اطمينان ندارى در صورتى كه ما از خيرخواهان اوييم . ( 11 ) فردا او را همراه ما بفرست كه بگردد و بازى كند و ما از او مراقبت مىكنيم . ( 12 ) گفت : من از اين‌كه او را ببريد غمگين مىشوم و مىترسم گرگ او را بخورد و شما از او غافل باشيد . ( 13 ) گفتند : اگر با بودن ما\r\n\r\n","description":"","footnote":"","page_name":" 378 ","page_number":382},
  {"content":"\r\n\r\nكه گروهى نيرومنديم گرگ او را بخورد به راستى كه ما زيانكار خواهيم بود . ( 14 ) و چون او را بردند باهم همسخن و هم‌پيمان شدند كه او را در چاه بيفكنند ، به دو وحى كرديم كه آنان را از اين كارشان باخبر خواهى كرد ولى آنها ( اين حقيقت را ) درك نمىكنند . ( 15 ) شبانگاه گريه‌كنان پيش پدر آمدند . ( 16 ) گفتند اى پدر ! ما به مسابقه ( جلو زدن از هم ) رفته بوديم و يوسف را نزد بنهء خويش گذاشتيم پس گرگ او را بخورد ولى تو سخن ما را گرچه راستگو باشيم باور ندارى . ( 17 ) و پيراهن وى را با خون دروغين بياوردند ( پدر ) گفت : ( چنين نيست ) بلكه دلهايتان شما را به وسوسه انداخته من خويشتن‌دار و صبرى نيكو دارم ( در مقام انتقام نيستم ) و با توكل بر خداوند حقيقت مطلب را از او مىطلبم . ( 18 ) و كاروانى بيامد و ماءمور آب خويش را بفرستادند ، او دلوش را در چاه افكند و صدا زد : مژده ، اين پسر است و او را مانند كالايى پنهان داشتند\r\n\r\n","description":"","footnote":"","page_name":" 379 ","page_number":383},
  {"content":"\r\n\r\nو خدا به كار آنها آگاه بود . ( 19 ) و وى را به چند درهم ( كمتر از قيمت واقعى ) فروختند و در قيمت آن پافشارى نكردند ( چون از لو رفتن مىترسيدند ) ( 20 ) و آن كس ( عزيز مصر ) كه او را خريده بود به زن خود گفت :\r\nجايگاه وى را گرامى بدار شايد ما را سود دهد يا به فرزنديش بگيريم . اينچنين يوسف را در آن سرزمين جا داديم تا تعبير خواب رؤيا را تعليمش دهيم كه خدا به كار خويش مسلّط است ولى بيشتر مردم نمىدانند . ( 21 ) و چون به رشد رسيد علم و حكمتى به او داديم و نيكوكاران را چنين پاداش مىدهيم . ( 22 ) و آن زنى ( زليخا ) كه يوسف در خانه وى بود از او تمنّاى كامجويى كرد و درها را محكم بست و گفت بيا . گفت پناه به خدا كه او مربّى من است و منزلت مرا نيكو داشته است همانا ستمگران رستگار نمىشوند . ( 23 )\r\n\r\n","description":"","footnote":"","page_name":" 380 ","page_number":384},
  {"content":"\r\n\r\nوى قصد يوسف را كرد و يوسف هم اگر برهان پروردگار خويش را نديده بود ممكن بود قصد او كند ما اين‌چنين گناه و زشتى را از او دور مىكنيم كه وى از بندگان مخلص ما بود . ( 24 ) از پى هم به سوى در دويدند و پيراهن يوسف را از عقب بدريد و شوهرش را پشت دريافتند . ( زليخا ) گفت : سزاى كسى كه به خاندان تو قصد بد كند جز اين نيست كه زندانى شود و يا كيفرى دردناك ببيند . ( 25 ) يوسف گفت : وى از من كام مىخواست و يكى از كسان زن كه حاضر بود گفت اگر پيراهن يوسف از جلو دريده شده زن راست مىگويد و او دروغگوست . ( 26 ) و اگر پيراهن وى از عقب دريده شده زن دروغ مىگويد و او راستگوست . ( 27 ) و چون پيراهن او را ديد كه از عقب دريده شده گفت اين از نيرنگ شما زنان است\r\n\r\n","description":"","footnote":"","page_name":" 381 ","page_number":385},
  {"content":"\r\n\r\nكه نيرنگ شما بزرگ است . ( 28 ) اى يوسف ! اين را نديده بگير .\r\nو اى زن ! از گناه خود آمرزش بخواه كه تو خطاكار بوده‌اى .\r\n( 29 ) زنانى در شهر گفتند : همسر عزيز از غلام خويش كام مىخواسته چون فريفتهء او شده و ما او را در گمراهى آشكار مىبينيم . ( 30 ) و همين‌كه از مكر آنان باخبر شد ( كه علاقه‌مند به ديدار يوسف‌اند ) ايشان را احضار كرد و مجلسى را بياراست و به هريك از آنان كاردى داد و به يوسف گفت بر ايشان وارد شو . همين كه وى را بديدند حيران او شدند و دستهاى خويش را بريدند و گفتند منزّه است خدا كه اين بشر نيست ، اين فرشته‌اى بزرگوارى است . ( 31 ) گفت اين همان است كه دربارهء او ملامتم كرديد .\r\nمن از او كام خواستم و او خويشتن‌دارى كرد اگر آنچه\r\n\r\n","description":"","footnote":"","page_name":" 382 ","page_number":386},
  {"content":"\r\n\r\nبه دو فرمان مىدهم نكند بطور قطع زندانى و خوار مىگردد .\r\n( 32 ) ( يوسف ) گفت : پروردگارا ! زندان براى من از گناهى كه مرا بدان مىخوانند خوشتر است و اگر نيرنگ و سوء قصدشان را از من دور نكنى به سوى ايشان ميل نموده و از جاهلان مىگردم . ( 33 ) پروردگارش اجابتش كرد و نيرنگشان را از او دور ساخت كه او شنوا و داناست . ( 34 ) آنگاه با وجود آن نشانه‌ها كه بر پاكى و عصمت يوسف گواهى مىداد به نظرشان رسيد كه او را تا مدّتى زندانى كنند تا آب از آسياب بيفتد . ( 35 ) و با يوسف دو جوان ديگر هم زندانى شدند . يكى از آنها گفت : من در خواب ديدم كه انگور ( براى شراب ) مىفشارم . ديگرى گفت من ديدم كه بر بالاى سر خود طبق نانى مىبرم و مرغان هوا از آن مىخورند .\r\nاى يوسف تو ما را از تعبير آن آگاه كن كه تو را از نيكوكاران مىبينيم . ( 36 ) يوسف در پاسخ آنها گفت : من شما را قبل از آنكه طعام آيد و تناول كنيد به تعبير خوابتان آگاه مىسازم\r\n\r\n","description":"","footnote":"","page_name":" 383 ","page_number":387},
  {"content":"\r\n\r\nكه اين علم را خدا من به من آموخته است زيرا كه من آيين گروهى را كه به خدا بىايمان و به آخرت كافرند ترك گفتم . ( 37 ) و از آيين پدرانم ابراهيم خليل و اسحاق و يعقوب پيروى مىكنم و در آيين ما هرگز نبايد چيزى را با خدا شريك گردانيم . اين توحيد و ايمان به يگانگى خدا از فضل و بخشش خداوند بر ما و بر همهء مردم است ليكن اكثر مردم شكر اين را بجا نمىآورند . ( 38 ) اى دو رفيق زندانى ، آيا خدايان متفرّق ( بىحقيقت ) بهتر است يا خداى يكتاى قهّار . ( 39 ) آنچه غير از خدا مىپرستيد اسماء بىحقيقت و الفاظ بىمعناست كه خود شما و پدرانتان ساخته‌ايد ، خدا هيچ دليلى براى آن نازل نكرد و تنها حكمفرماى عالم وجود خداست و امر فرموده كه جز آن ذات پاك يكتا را نپرستيد ، اين آيين محكم است ولى اكثر مردم نمىدانند . ( 40 ) يوسف گفت اى\r\n\r\n","description":"","footnote":"","page_name":" 384 ","page_number":388},
  {"content":"\r\n\r\nدو رفيق زندانى من امّا يكى از شما ساقى شراب شاه خواهد شد و امّا آن ديگرى به دار آويخته مىشود تا مرغان مغز سر او را بخورند . اين امرى كه دربارهء آن از من خواستيد حتمى است . ( 41 ) آنگاه يوسف از رفيقى كه مىدانست نجات مىيابد درخواست كرد كه مرا نزد صاحبت ياد كن ولى شيطان در آن حال ياد صاحبش را از نظرش ببرد ، بدين سبب در زندان چند سال بماند . ( 42 ) شاه گفت كه من در رؤيا هفت گاو فربه را ديدم كه هفت گاو لاغر آنها را مىخورند و هفت خوشهء سبز و هفت خوشهء خشكيده ( كه خشكيده‌ها بر سبزه‌ها پيچيدند و آنها را از بين بردند ) اى بزرگان اگر تعبير خواب را مىدانيد خواب مرا تعبير كنيد و نظر دهيد . ( 43 ) گفتند :\r\nاين خوابهاى آشفته است و ما به تعبير چنين خوابهايى وارد نيستيم . ( 44 ) آن كس از آن دو تن كه نجات يافته بود پس از مدّتى بخاطر آورد گفت : من از تعبير آن خبرتان مىدهم ،\r\n\r\n","description":"","footnote":"","page_name":" 385 ","page_number":389},
  {"content":"\r\n\r\nمرا ( به زندان ) بفرستيد . ( 45 ) اى يوسف راستگو دربارهء هفت گاو فربه كه هفت گاو لاغر آنها را مىخورند و هفت خوشه سبز و هفت خوشهء خشكيده براى ما بگو تا شايد نزد كسان بازگردم و آنها ( حقيقت را ) بدانند . ( 46 ) گفت هفت سال پياپى كشت مىكنيد هرچه درو كرديد آن را جز اندكى كه مىخوريد در خوشه گذاريد ( و انبار كنيد ) . ( 47 ) آنگاه از پى اين سالها هفت سال سخت ( خشكسالى ) بيايد كه آنچه از پيش براى آن ذخيره كرده‌ايد مگر اندكى كه محفوظ داريد به مصرف مىرسانيد . ( 48 ) عاقبت از پى اين سالها سالى بيايد كه در اثناى آن باران زيادى نصيب مردم شود و در آن سال ، مردم به آسايش و نعمت مىرسند و از ( دانه‌ها ) روغن مىگيرند . ( 49 ) شاه گفت او را نزد من آوريد ولى هنگامى كه فرستاده او پيش وى آمد گفت بسوى صاحبت بازگرد و از او قصّهء زنانى كه دستهاى خويش را بريدند بپرس چه بود كه پروردگار ، از نيرنگشان آگاه است . ( 50 )\r\n\r\n","description":"","footnote":"","page_name":" 386 ","page_number":390},
  {"content":"\r\n\r\nشاه به زنان گفت قصد شما آندم كه از يوسف كام مىخواستيد چه بود ؟ گفتند خدا منزّه است ما دربارهء او هيچ بدى سراغ نداريم . زن عزيز گفت اكنون حق جلوه‌گر شد من از او كام مىخواستم و او راستگوست . ( 51 ) و اين‌كه مىگويم برگرد و چنين بگو براى اين است كه عزيز بداند كه من در غيابش به او خيانت نكردم كه خدا نيرنگ خيانتكاران را به هدف نمىرساند . ( 52 ) من خويش را مبرّا نمىكنم چون‌كه نفس انسانى پيوسته به گناه فرمان مىدهد مگر آندم كه پروردگارم رحم كند كه پروردگار من آمرزنده و مهربان است . ( 53 ) شاه گفت وى را نزد من آوريد كه او را از نزديكان خويش قرار دهم و همين‌كه با او صحبت كرد گفت : اكنون تو نزد ما صاحب مقام و منزلت و امين مائى . ( 54 ) گفت خزينه‌هاى اين سرزمين را به من بسپار كه من نگهدار و دانايم . ( 55 ) بدينسان يوسف را در آن سرزمين تمكّن داديم\r\n\r\n","description":"","footnote":"","page_name":" 387 ","page_number":391},
  {"content":"\r\n\r\nكه در آن هركجا كه بخواهد منزل مىگزيند ، ما رحمت خويش را به هركس بخواهيم مىرسانيم و پاداش نيكوكاران را تباه نمىكنيم . ( 56 ) و پاداش آخرت براى كسانى كه ايمان آورده و پرهيزگارى كرده‌اند بهتر است . ( 57 ) برادران يوسف آمدند و بر او وارد شدند و او ايشان را شناخت ولى آنها وى را نشناختند .\r\n( 58 ) و هنگامى كه ( يوسف ) بار آذوقهء آنها را آماده كرد گفت : ( دفعه آينده ) آن برادرى را كه از پدر داريد نزد من آوريد ، آيا نمىبينيد كه من حقّ پيمانه را ادا مىكنم و من بهترين ميزبانانم ؟ ( 59 ) و اگر او را نزد من نياوريد نه كيل ( پيمانه‌اى از غله ) نزد من خواهيد داشت و نه ( اصلا ) نزديك من شويد . ( 60 ) گفتند ما با پدرش گفتگو خواهيم كرد و ما اين كار را انجام خواهيم داد . ( 61 ) سپس به كارگزاران و غلامان خويش گفت : آنچه را به عنوان قيمت پرداخته‌اند در بارهايشان بگذاريد\r\n\r\n","description":"","footnote":"","page_name":" 388 ","page_number":392},
  {"content":"\r\n\r\nتا شايد پس از مراجعت به خانوادهء خويش متوجه شوند و برگردند . ( 62 ) و هنگامى كه آنها به سوى پدرشان بازگشتند گفتند : اى پدر دستور داده شده كه به ما پيمانه‌اى ( از غله ) ندهند لذا برادرمان را با ما بفرست تا سهمى دريافت داريم و ما از او نگهدارى خواهيم كرد . ( 63 ) گفت آيا من نسبت به او به شما اطمينان كنم همانگونه كه نسبت به برادرش ( يوسف ) اطمينان كردم ؟ ! خداوند بهترين نگهبان و مهربانترين مهربانان است ( 64 ) و هنگامى كه متاع خود را گشودند ديدند سرمايهء آنها بازگردانده شده گفتند پدر ما ديگر چه مىخواهيم اين سرمايهء ماست كه به ما برگردانده شده ( پس بهتر كه برادر را با ما بفرستى ) و ما براى خانوادهء خويش موادّ غذايى مىآوريم و برادرمان را حفظ خواهيم كرد و پيمانهء بزرگترى غير از اين پيمانهء كوچك دريافت خواهيم نمود . ( 65 ) گفت هرگز او را با شما نخواهم فرستاد جز اين‌كه وثيقه الهى را بياوريد كه او را حتما نزد من خواهيد آورد مگر اينكه ( بر اثر حادثه‌اى ) قدرت از شما سلب گردد و هنگامى كه آنها پيمان استوار خود را در اختيار او گذاردند گفت : خداوند نسبت به آنچه مىگويم\r\n\r\n","description":"","footnote":"","page_name":" 389 ","page_number":393},
  {"content":"\r\n\r\nوكيل است . ( 66 ) ( به هنگام حركت ، يعقوب ) گفت : فرزندانم ! از يك در ، وارد نشويد بلكه از درهاى متفرّق وارد گرديد و بدانيد كه چيزى شما را از خدا بىنياز نخواهد كرد كه هيچ فرمانى جز فرمان خدا نيست . من بر او توكّل مىكنم و همهء متوكّلان بايد بر او توكّل كنند . ( 67 ) و چونكه از همان طريق كه پدر به آنها دستور داده بود وارد شدند چيزى آنان را از خدا بىنياز نكرد جز آنكه در دل يعقوب غرضى بود ( كه آنها از چشم بد گزندى نبينند ) كه بر زبان راند و به بركت دانشى كه به او آموخته بوديم بسيار آگاه بود درحالىكه بيشتر مردم نمىدانند ( 68 ) هنگامى كه بر يوسف وارد شدند برادرش را نزد خود جاى داد و گفت : من برادر تو هستم از آنچه آنها مىكنند غمگين و ناراحت نباش . ( 69 ) و چون بارهاى آنها را بست ظرف آبخورى ملك را در بار برادرش قرار داد سپس كسى صدا زد\r\n\r\n","description":"","footnote":"","page_name":" 390 ","page_number":394},
  {"content":"\r\n\r\nاى اهل قافله شما سارق و دزديد . ( 70 ) آنها رو به سوى او كردند و گفتند چه چيزى را گم كرده‌ايد ؟ ( 71 ) گفتند جام و پيمانه ملك را و هركس آن را بياورد يك بار شتر ( غلّه ) به او داده مىشود و من ضامن ( اين پاداش ) هستم . ( 72 ) گفتند : به خدا سوگند شما مىدانيد كه ما نيامده‌ايم در اين سرزمين فساد كنيم و ما ( هرگز ) دزد نبوده‌ايم . ( 73 ) آنها گفتند : اگر دروغگو باشيد كيفر شما چيست ؟ ( 74 ) گفتند هركس كه ( آن جام ) در بار او پيدا شود خودش كيفر آن خواهد ديد ( و بخاطر اين كار برده خواهد شد ) ما ستمگران را اين گونه كيفر مىدهيم .\r\n( 75 ) در اين هنگام ( يوسف ) قبل از بار برادرش به كاوش بارهاى آنها پرداخت و سپس آن را از بار برادرش بيرون آورد ما اين گونه راه چاره را به يوسف آموختيم او هرگز نمىتوانست برادرش را مطابق آيين ملك ( مصر ) بگيرد مگر آنكه خدا بخواهد ، ما درجات هركس را كه بخواهيم بالا مىبريم و برتر از هر صاحب علمى ، عالمى است . ( 76 ) ( برادران ) گفتند\r\n\r\n","description":"","footnote":"","page_name":" 391 ","page_number":395},
  {"content":"\r\n\r\nاگر او ( بنيامين ) دزدى كرده ( تعجّب نيست ) برادرش ( يوسف ) نيز قبل از او دزدى مىكرده ، يوسف ( سخت ناراحت شد و ) اين ( ناراحتى ) را در درون خود پنهان داشت و براى آنها اظهار نداشت ( همين اندازه ) گفت وضع شما بدتر است و خدا از آنچه مىگوئيد آگاهتر است ( كه برادرش قبلا دزد بوده يا خير ) . ( 77 ) گفتند : اى عزيز ! او پدر پيرى دارد يكى از ما را به جاى او بگير ، ما تو را از نيكوكاران مىبينيم . ( 78 ) گفت پناه بر خدا كه ما غير از آن كس كه جنس خود را نزد او يافته‌ايم بگيريم كه در آن صورت از ستمگران خواهيم بود . ( 79 ) و همين‌كه از او ( يوسف ) نااميد شدند از ميان جمعيت به كنار خلوتى رفتند .\r\nبزرگشان گفت آيا نمىدانيد پدرتان از شما پيمان الهى گرفته و پيش از اين دربارهء يوسف كوتاهى كرديد لذا من از اين سرزمين حركت نمىكنم تا پدرم به من اجازه دهد يا خدا فرمانش را دربارهء من صادر كند كه او بهترين داوران است . ( 80 ) شما به سوى پدرتان بازگرديد و بگوييد پدر ! پسرت دزدى كرد و ما جز به آنچه مىدانستيم گواهى نداديم\r\n\r\n","description":"","footnote":"","page_name":" 392 ","page_number":396},
  {"content":"\r\n\r\nو ما از غيب آگاه نيستيم . ( 81 ) ( براى اطمينان بيشتر ) از آن شهرى كه در آن بوديم سؤال كن و از قافله و كاروانيانى كه با آنان آمديم بپرس كه ما راست مىگوييم . ( 82 ) ( يعقوب ) گفت : ( چنين نيست ) بلكه نيرنگى است كه نفستان با شما كرده و من صبرى نيكو مىكنم تا شايد خداوند همه فرزندانم را به من بازگرداند بيقين كه او داناى حكيم است . ( 83 ) و از آنان روى را بگردانيد و گفت : اى دريغ از يوسف و ديدگانش از غم به سفيدى گرائيد ( نابينا شد ) اما او خشم خود را فرومىبرد . ( 84 ) گفتند به خدا آنقدر ياد يوسف مىكنى تا سخت بيمار شوى يا هلاك گردى . ( 85 ) گفت : شكايت غم و اندوه خويش را فقط به خدا مىكنم و از خدا چيزهايى سراغ دارم كه شما نمىدانيد . ( 86 ) اى فرزندان من ! ( به مصر ) برويد و از يوسف و برادرش جستجو كنيد و از لطف خدا نااميد مشويد كه\r\n\r\n","description":"","footnote":"","page_name":" 393 ","page_number":397},
  {"content":"\r\n\r\nجز گروه كافران از رحمت خداوند نااميد نمىشوند . ( 87 ) و چون نزد يوسف آمدند گفتند اى عزيز ! ما و كسانمان بينوا شده‌ايم و كالايى ناچيز آورده‌ايم پيمانه را تمام ده و به ما ببخشاى كه خدا بخششگران را پاداش مىدهد . ( 88 ) گفت : به ياد داريد وقتى را كه نادان بوديد با يوسف چه كرديد ؟ ( 89 ) گفتند مگر تو يوسفى ؟ گفت : من يوسفم و اين برادر من است خدا بر ما منّت نهاد كه هركس بپرهيزد و شكيبا باشد خدا پاداش نيكوكاران را تباه نمىكند . ( 90 ) گفتند به خدا سوگند كه تو را بر ما برترى داده و ما خطاكار بوده‌ايم . ( 91 ) گفت : اكنون هنگام رسيدن به خرده حسابها نيست خدا شما را بيامرزد كه او از همهء مهربانان مهربانتر است . ( 92 ) اين پيراهن مرا ببريد\r\n\r\n","description":"","footnote":"","page_name":" 394 ","page_number":398},
  {"content":"\r\n\r\nو به صورت پدرم بيندازيد كه ديدگانش بينا شود و همگى با خانواده خود پيش من آييد .\r\n( 93 ) و همين كه كاروان به راه افتاد پدرشان گفت : اگر سفيهم نشماريد من بوى يوسف را احساس مىكنم . ( 94 ) گفتند به خدا سوگند كه تو در گمراهى ديرين خويش هستى ( بخاطر محبت زياد به يوسف در اشتباهى ) . ( 95 ) و چون نويدرسان بيامد و پيراهن را به صورت وى افكند بينا گشت و گفت : مگر به شما نگفتم من از خدا چيزهايى سراغ دارم كه شما نمىدانيد ؟ ( 96 ) گفتند : اى پدر ! براى گناهان ما آمرزش بخواه كه ما خطاكار بوده‌ايم . ( 97 ) گفت : براى شما از پروردگارم آمرزش مىخواهم زيرا او آمرزنده مهربانى است . ( 98 ) و چون نزد يوسف رفتند پدر و مادرش را پيش خود جاى داد و گفت : داخل مصر شويد كه اگر خدا بخواهد در امان خواهيد بود . ( 99 ) و پدر و مادر خويش را بر تخت نشاند و همه برادران با ديدن نور الهى در يوسف بىاختيار به سجده افتادند ( يوسف ) گفت : پدر جان اين تعبير رؤياى پيشين من است\r\n\r\n","description":"","footnote":"","page_name":" 395 ","page_number":399},
  {"content":"\r\n\r\nكه پروردگارم آن را محقّق كرد و به من نيكى نمود كه از زندان بيرونم آورد و شما را پس از آن‌كه شيطان ميان من و برادرانم به هم زد از آن بيابان ( بدينجا ) آورد كه همانا كه پروردگارم نسبت به انجام هر كارى كه بخواهد داراى لطف و نفوذ قدرت است بيقين كه او داناى حكيم است . ( 100 ) پروردگارا ! اين سلطنت را به من دادى و تعبير خواب را به من آموختى ، تويى آفريننده آسمانها و زمين ، تو در دنيا و آخرت سرپرست منى ، مرا مسلمان بميران و مرا با شايستگان همنشين فرما . ( 101 ) اين از خبرهاى غيب است كه به تو وحى مىكنيم و تو هنگامى كه آنها همدست شده بودند و نيرنگ مىكردند نزد ايشان نبودى . ( 102 ) و بيشتر مردم هرچند تو اصرار كنى ايمان نخواهند آورد . ( 103 ) تو براى\r\n\r\n","description":"","footnote":"","page_name":" 396 ","page_number":400},
  {"content":"\r\n\r\nپيامبرى خود ، از آنان مزدى نمىخواهى كه آن جز پندى براى جهانيان نيست . ( 104 ) چه بسيار آيه‌ها و نشانه‌ها در آسمانها و زمين هست كه بر آنها مىگذرند درحالىكه از آن روى گردانند . ( 105 ) و بيشترشان به خدا ايمان نمىآورند جز اين‌كه مشرك باشند . ( 106 ) آيا ايمن‌اند از اينكه كيفر فراگير خداوند ، ايشان را در بر گيرد و يا قيامت كه از آن بىخبرند به آنها برسد ؟ ( 107 ) بگو راه من اين است كه من و پيروانم با بينايى كامل همهء مردم را به سوى خدا مىخوانيم خداى يكتا منزّه است و من از مشركان نيستم . ( 108 ) پيش از تو نفرستاده‌ايم مگر مردانى از اهل شهرها كه به آنها وحى مىكرديم چرا در اين سرزمين نمىگردند تا بنگرند سرانجام كسانى را كه پيش از آنان بوده‌اند چگونه بوده است ؟ و سراى آخرت ، براى كسانى كه\r\n\r\n","description":"","footnote":"","page_name":" 397 ","page_number":401},
  {"content":"\r\n\r\nپرهيزكارى كرده‌اند بهتر است ، چرا نمىانديشند ؟ ( 109 ) تا وقتى فرستادگان ما نااميد شدند و گمان كردند كه به آنها دروغ گفته شده است در اين هنگام يارى ما فرا رسيد ، پس هركس را كه خواستيم نجات داديم و عذاب ما از قوم زيانكار بازگردانده نمىشود . ( 110 ) در سرگذشت آنان ، براى صاحبان خرد عبرتى هست ، اين سخنى نيست كه ساخته باشند بلكه تصديق كتابى است كه پيش از آن بوده و توضيح همه چيز است با هدايت و رحمتى براى گروهى كه ايمان دارند . ( 111 )\r\n\r\nسورة الرعد\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - ميم - راء ، اين است آيه‌هاى كتاب خدا و آنچه از پروردگارت به تو نازل شده است ولى بيشتر مردم باور ندارند . ( 1 ) خدا همان كسى است كه\r\n\r\n","description":"","footnote":"","page_name":" 398 ","page_number":402},
  {"content":"\r\n\r\nآسمانها را بدون ستون نامرئى ( جاذبه ) برافراشت سپس به عرش استيلا يافت و خورشيد و ماه را به خدمت گرفت كه هريك در مدّتى معيّن سير مىكنند تدبير كارها و توضيح آيات بدست اوست شايد به معاد و قيامت ايمان بياوريد . ( 2 ) او است كه زمين را بگسترد و در آن كوهها و جويهايى قرار داد و از هر قسم ميوه ، دو صنف پديد آورد شب را با روز مىپوشاند كه در اينها براى گروهى كه بينديشند نشانه‌هاست .\r\n( 3 ) و در زمين قطعه‌هاى پهلوى هم و در كنار هم قرار دارند و با باغهايى از انگور و كشت و نخل از يك ريشه و غير يك ريشه كه از يك آب سيراب مىشوند و ما ميوه‌هاى بعضى از آنها را بر بعضى ديگر برترى داده‌ايم كه در اينها براى گروهى كه مىانديشند دلايل روشنى است . ( 4 )\r\n\r\n","description":"","footnote":"","page_name":" 399 ","page_number":403},
  {"content":"\r\n\r\nپس اگر در تعجبى : شگفتى از گفتار آنان ( كافران ) است كه مىگويند راستى وقتى خاك شديم از نو زنده مىشويم ؟ ! آنها كسانىاند كه به پروردگارشان كافر شده‌اند ، آنان بر گردنهاى خود غل‌هائى دارند ، آنان اهل جهنّمند و در آن جاودانند . ( 5 ) آنان پيش از رحمت ، از تو خواستار شتاب در كيفرند با اين‌كه پيش از آنان بلاهاى عبرت‌انگيز نازل شده و پروردگارت نسبت به مردم ستمكار ، بخشايشگر است و به يقيين پروردگارت سخت كيفر است . ( 6 ) كسانى كه كافر شدند گويند : چرا از پروردگارش آيتى به او نازل نمىشود .\r\nتو فقط بيم‌رسانى و هر گروهى را رهبرى است . ( 7 ) خدا مىداند جنينى را كه رحمهاى زنان در خود جاى داده ( پسر يا دختر ) و خونى كه در رحمها براى تغذيه جنين مىريزد و خون ( نفاس و حيض ) كه رحمها دفع مىكنند و آنچه را كه مىافزايند و همه چيز نزد او به اندازه است . ( 8 ) داناى نهان و آشكار\r\n\r\n","description":"","footnote":"","page_name":" 400 ","page_number":404},
  {"content":"\r\n\r\nو بزرگ و بلندمرتبه است ( هر دو از اسماء حسناى خداوندند ) . ( 9 ) براى او يكسان است كه شما گفتارتان آهسته بگوئيد يا بلند ( يعنى هر دو مىشنود ) و راه رفتن او در شب يا روز ( كه هر دو مىداند ) . ( 10 ) براى انسان فرشتگانى است كه به فرمان خدا از جلو رو و از پشت سر او را حفاظت مىكنند و خدا نعمتى را كه نزد گروهى است تغيير نمىدهد تا آنچه را كه ايشان در درون خود دارند تغيير دهند و چون خدا براى گروهى ، بدى بخواهد هيچ بازگشتى براى آن نيست و غير از خدا براى آنان سرپرستى نخواهد بود . ( 11 ) اوست كه برق را براى بيم و اميد به شما مىنماياند و ابرهاى گرانبار پديد مىآورد . ( 12 ) رعد ، به ستايش او ، و فرشتگان از بيم او ، تسبيح مىگويند صاعقه‌ها مىفرستد و با آنها هركس را بخواهد گرفتار مىكند درحالىكه آنان دربارهء خدا بگوومگو مىكنند درحالىكه او سخت كيفر است . ( 13 ) دعوت حق خاص اوست و كسانى كه\r\n\r\n","description":"","footnote":"","page_name":" 401 ","page_number":405},
  {"content":"\r\n\r\nجز او را مىخوانند به هيچ وجه پاسخشان را نمىدهند آنان همانند كسى هستند كه دو دست خود را به سوى آب برد كه آب به دهانش برسد اما آب به دهانش نخواهد رسيد و دعاى كافران جز گمراهى بدنبال ندارد . ( 14 ) هرچه در آسمانها و زمين است ( از صاحبان عقل ) خواه و ناخواه با سايه‌هايشان ( چون سايه‌ها مانند صاحبان شعورند ) بامداد و شبانگاهان خدا را سجده مىكنند . ( 15 ) بگو : پروردگار آسمانها و زمين كيست ؟ بگو خداست بگو پس چرا غير او را دوست خود گرفته‌ايد با اين‌كه ايشان اختيار سود و زيان خويش را ندارند بگو ( براى مشركين مثال بزن ) آيا كور و بينا يكسان است و آيا تاريكى و نور يكسان است ؟ آيا آنها معتقدند كه شركاى ايشان مخلوقى مانند مخلوقات خداوند خلق كرده‌اند ؟ و چون با مخلوقات خدا مشتبه شده ناگزير به ربوبيّت آنها گشته‌اند ؟\r\nهمه چيز خداست و او يگانه و تواناست . ( 16 ) خداوند از آسمان\r\n\r\n","description":"","footnote":"","page_name":" 402 ","page_number":406},
  {"content":"\r\n\r\nآبى نازل كرد و از هر درّه و رودخانه به اندازهء هريك سيلابى جريان يافت و سپس سيل بر روى خود كفى حمل كرد بعضى چيزها كه براى ساختن زيور يا ابزار در آتش مىگدازند نيز كفى مانند آن دارد خدا حق و باطل را اين‌چنين مثل مىزند و امّا كف به كنار افتاده نابود مىشود ولى چيزى كه به مردم سود مىدهد در زمين مىماند خدا مثلها را اين‌چنين مىزند ( از اين مثلها ثابت مىشود كه حق مانند آب و فلزات ثابت است ولى باطل مانند كف نابودشدنى است ) . ( 17 ) كسانى كه به پروردگارشان پاسخ درست داده‌اند سرانجام نيك دارند و كسانى كه از او سرپيچى كرده‌اند اگر همه نعمتهاى دنيا را بدهند و بخواهند نعمتى را كه بخاطر سرپيچى از خداوند از دست داده‌اند بدست بياورند نخواهند توانست آنها بد حسابى دارند و جايشان جهنّم است كه بد جايگاهى است . ( 18 ) آيا كسى كه مىداند آنچه از پروردگارت به تو نازل شده حق است با آنكس كه كور است ( و حقيقت را نمىبيند ) يكسانند ؟ ! فقط صاحبان خرد متوجّه مىشوند . ( 19 ) آنان كه\r\n\r\n","description":"","footnote":"","page_name":" 403 ","page_number":407},
  {"content":"\r\n\r\nبه پيمان خدا وفادارند پيمان‌شكنى نمىكنند . ( 20 ) و كسانى كه آنچه را خدا به پيوستن آن فرمان داده مىپيوندند و از خداى خويش مىترسند و از بدى حساب بيم دارند . ( 21 ) و كسانى كه در طلب رضاى پروردگارشان شكيبايى كرده و نماز را به پا داشته و از آنچه روزيشان داده‌ايم پنهان و آشكارا انفاق كرده‌اند و بدى را با نيكى رفع مىكنند ، ثواب آن جهان مخصوص ايشان است . ( 22 ) بهشتهاى جاودانى كه خودشان هركس از پدران و همسران و فرزندانشان شايسته بوده داخل آن شوند و فرشتگان از هر درى بر آنها وارد مىشوند . ( 23 ) ( و به آنان مىگويند ) درود بر شما به خاطر شكيبائى كه كرديد چه نيكوست سرانجام قيامت آنها . ( 24 ) و كسانى كه پيمان خدا را پس از محكم كردنش مىشكنند و چيزى را كه خدا به پيوستن آن فرمان داده مىگسلند و در زمين تباهى مىكنند\r\n\r\n","description":"","footnote":"","page_name":" 404 ","page_number":408},
  {"content":"\r\n\r\nلعنت و بديهاى آن جهان بر آنان است . ( 25 ) خدا روزى را براى هركس بخواهد گشايش مىدهد و براى هركس بخواهد تنگ مىكند ( هرطور كه مصلحت بداند ) ولى آنان به زندگى دنيا شادمان شده‌اند و زندگى اين دنيا در قبال آخرت جز متاع ناچيزى نيست . ( 26 ) كسانى كه كفر ورزيدند مىگويند چرا معجزه‌اى از پروردگارش بر او نازل نمىشود ؟ بگو خدا هركس را بخواهد ( و شايستگى نداشته باشد ) گمراه مىكند و هركس را بخواهد ( و شايستگى داشته باشد ) هدايت مىكند . 27 آنها كسانيند كه ايمان آورده و دلهايشان به ياد خدا آرامش مىگيرد آگاه باشيد كه تنها با ياد خدا دلها آرامش پيدا مىكند . ( چون هرچيزى غير از خدا از بين رفتنى است ) ( 28 ) همان كسانى كه ايمان آورده و كار نيك انجام داده‌اند خوشى و سرانجام نيك از آن ايشان است . ( 29 ) بدينگونه تو را بر امّتى فرستاديم كه پيش از آنها امّتهايى در گذشته آمدند و رفتند تا آنچه را به تو وحى كرديم بر آنان بخوانى درحالىكه ايشان به خدا كفر مىورزند ، بگو اوست پروردگار من كه خدايى جز او نيست بر او توكّل كردم و بازگشت\r\n\r\n","description":"","footnote":"","page_name":" 405 ","page_number":409},
  {"content":"\r\n\r\nمن به‌سوى اوست . ( 30 ) و اگر بوسيلهء قرآن ، كوهها از جا كنده مىشدند و يا زمين قطعه‌قطعه مىگشت و يا مردگان به سخن مىآمدند و وقايع را مىگفتند ( باز هم در آنها اثر نمىكرد ) چنين نيست بلكه همه كارها بستگى به خدا دارد آيا كسانى كه ايمان آورده‌اند ندانسته‌اند كه اگر خدا مىخواست همهء مردم را هدايت مىكرد و پيوسته كافران به سزاى كردارشان مصيبتهاى كوبنده‌يى به سراغشان مىآمد و يا در نزديكى خانه‌شان فرود مىآمد تا آنكه عذابى را كه خداوند وعدهشان داده برسد زيرا خداوند هرگز خلف وعده نمىكند . ( 31 ) و نيز پيامبران پيش از تو ، مسخره شدند ، پس كسانى كه كافر بودند مهلتى دادم و آنگاه بازخواست كردم و ديدى كيفر كردن من چه سخت بود ؟ ( 32 ) آنكه مراقب اعمال همه كسان است با غير او يكى است ؟\r\nآنان براى خدا شريكانى قرار دادند بگو نام آنها را بگوييد آيا مىخواهيد خدا را از شريكان زمين ، كه آنان را نمىشناسد خبر دهيد و يا صورتا سخنى ظاهرى ( و توخالى ) مىگوييد ؟ نه ، بلكه\r\n\r\n","description":"","footnote":"","page_name":" 406 ","page_number":410},
  {"content":"\r\n\r\nبراى كسانى كه كافرند نيرنگشان آرايش گرفت و از راه به در شدند و هركس را خدا گمراه كند راهنمايى ندارد . ( چون آنها با آگاهى شرك ورزيدند و تابع شيطان شدند ) ( 33 ) در زندگى اين دنيا عذابى دارند و عذاب دنياى ديگر سخت‌تر است و از عذاب خدا بازدارنده‌يى ندارند . ( 34 ) بهشتى كه به پرهيزكاران وعده داده‌اند اين است كه در آن جويهاى روان است ميوه و سايهء آنها دائمى است ، اين سرانجام كسانى است كه پرهيزكارى كرده‌اند و سرانجام كافران ، جهنّم است . ( 35 ) و كسانى كه به آنان ، كتاب آسمانى داده‌ايم ، از اين قرآن كه به تو نازل شده شادمانند ولى بعضى از احزاب ، برخى از آن را ، انكار مىكنند بگو : من دستور يافته‌ام كه خداى يگانه را بپرستم و به او شرك نورزم ، به سوى او مىخوانم و بازگشت من به سوى اوست . ( 36 ) همانطور كه براى اهل كتاب ( يهود و نصارى ) كتاب ( تورات و انجيل ) نازل كرديم بر تو نيز قرآن نازل كرديم كه مشتمل بر حكم\r\n\r\n","description":"","footnote":"","page_name":" 407 ","page_number":411},
  {"content":"\r\n\r\nالهى است و اگر تو بخواهى از خواسته‌هاى آنها پيروى كنى بعد از آنكه بر آن آگاهى يافتى غير از خدا دادرسى نخواهى يافت . ( 37 ) پيش از تو نيز پيامبرانى را فرستاديم كه همسران و فرزندانى داشتند و هيچ پيامبرى حق نداشت جز با اجازهء خدا معجزه‌اى بياورد كه براى هر زمانى حكم و دستورى است . ( 38 ) خدا هرچه را بخواهد محو يا اثبات مىكند و اصل همهء كتابها نزد خداست . ( 39 ) و اگر شمّه‌اى از آن عذاب را ، كه به آنها وعده داده‌ايم به تو نشان بدهيم و يا عمر تو را به پايان رسانيم در هرحال وظيفهء تو فقط تبليغ است و حسابرسى با ماست . ( 40 ) آيا نمىبينند كه ما به زمين مىپردازيم و از اطراف آن مىكاهيم ( اهل آن را نابود مىكنيم ) خداست كه حكم و داورى مىكند و هيچكس در حكم او نفوذى ندارد همانا او در حسابرسى سريع است . ( 41 ) كسانى كه پيش از اينان ، بوده‌اند نيز نيرنگ مىكرده‌اند ولى همه تدبيرها خاصّ خداست مىداند كه هركس چه مىكند\r\n\r\n","description":"","footnote":"","page_name":" 408 ","page_number":412},
  {"content":"\r\n\r\nو به زودى كافران مىدانند كه سرانجام نيك از آن كيست . ( 42 ) كسانى كه كافر شدند مىگويند تو فرستادهء خدا نيستى بگو خدا و آن كس كه علم كتاب نزد اوست براى گواهى ميان من و شما كافيست . ( 43 )\r\n\r\nسورة ابراهيم\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - راء ، اين كتابى است كه به تو نازل كرديم تا مردم را به اذن پروردگارشان از تاريكيها خارج سازى و به سوى نور كه راه خداى عزيز و ستوده است ببرى . ( 1 ) خدايى كه هرچه در آسمانها و زمين است همه از آن اوست و واى بر كافران از كيفر سخت . ( 2 ) همان كسانى كه زندگى اين دنيا را بر جهان ديگر ( قيامت ) ترجيح مىدهند و ( مردم را ) از راه خدا باز مىدارند و مىخواهند راه حق را\r\n\r\n","description":"","footnote":"","page_name":" 409 ","page_number":413},
  {"content":"\r\n\r\nمنحرف كنند ، آنها در گمراهى دورند . ( 3 ) هيچ پيامبرى را جز به زبان مردمش نفرستاديم تا ( احكام را ) براى آنان بيان كند و خدا هركس را بخواهد گمراه و هركس را بخواهد هدايت مىكند ( هرطور كه مصلحت بداند ) و او عزيز و حكيم است .\r\n( 4 ) ما موسى را با معجزه‌هاى خويش فرستاديم ( و دستور داديم ) كه اى موسى قومت را ( بنىاسرائيل ) از تاريكيها ( گمراهى ) به سوى نور هدايت كن و روزهاى خدا را به يادشان آور كه در اين ، يادآورى ) براى هر شكيباى شكرگزار پندى است . ( 5 ) و به ياد آر ، آن زمانى را ، كه موسى به قوم خود گفت : نعمتهاى خدا را بر خود به ياد آوريد زمانى كه شما را از دست ( گروهى از ) فرعونيان و قبطيان نجات داد ، كسانى كه به سختى شما را شكنجه مىدادند و پسرانتان را سر مىبريدند و زنانتان را ( براى خدمتكارى ) زنده نگه مىداشتند ، و در اينها از جانب پروردگارتان آزمايش بزرگى بود . ( 6 ) و به ياد آوريد زمانى را كه پروردگارتان اعلام كرد كه اگر سپاسگزارى كنيد\r\n\r\n","description":"","footnote":"","page_name":" 410 ","page_number":414},
  {"content":"\r\n\r\nحتما بيشتر به شما مىدهم و اگر كفران كنيد كيفر من بسيار سخت است . ( 7 ) موسى ( به بنىاسرائيل ) گفت : هرچند شما و تمامى مردم روى زمين كفر بورزيد خدا بىنياز و ستوده صفات است . ( 8 ) مگر خبر كسانى را كه پيش از شما بوده‌اند همچون قوم نوح و عاد و ثمود و كسانى كه بعد از ايشان بوده‌اند به شما نرسيده ، كسانى كه جز خداى از آنها آگاهى ندارد ، پيامبرانشان با دليلهاى روشن به سويشان آمدند و آنها دستهايشان را ( بخاطر اعتراض ) بر دهانهايشان نهادند و گفتند : ما آيينى را كه به ابلاغ آن فرستاده شده‌ايد منكريم و دربارهء آن چيزهايى كه ما را به آنها مىخوانيد سخت در شكّيم . ( 9 ) پيامبرانشان گفتند :\r\nمگر در وجود خداى يكتا و ايجادكنندهء آسمانها و زمين شكى هست ؟ ! ( برهان بر اثبات توحيد ) او شما را دعوت مىكند تا گناهانتان را بيامرزد ( حق الله ) و تا مدّتى معيّن نگاهتان مىدارد . ( برهان بر اثبات رسالت ) آنها گفتند : آخر شما جز يك بشرى مثل ما نيستيد كه مىخواهيد ما را از خدايانى كه پدرانمان مىپرستيده‌اند بازداريد\r\n\r\n","description":"","footnote":"","page_name":" 411 ","page_number":415},
  {"content":"\r\n\r\nپس حالا كه اصرار مىورزيد معجزه‌يى آشكار بياوريد ( 10 ) پيامبرانشان به آنها گفتند : درست است كه ما نيز جز بشرهايى مثل شما نيستيم ولى خدا به هركس كه از بندگان خويش بخواهد منّت مىنهد ( امتيازاتى از قبيل وحى و رسالت مىدهد ) و ما حق نداريم جز به اذن خدا براى شما دليل بياوريم و مؤمنان بايد به خدا توكّل كنند .\r\n( 11 ) چرا ما به خدا توكّل نكنيم در صورتى كه او ما را به راههايمان هدايت نمود ( و نعمتها به ما داد ) و ما حتما به اين آزارهايى كه شما به ما مىكنيد شكيبا خواهيم بود و توكّل‌كنندگان بايد به خدا توكّل كنند .\r\n( چون آنها معتقدند كه قوام هرچيزى به وجود اوست ) ( 12 ) كسانى كه كافر بودند ( از راه تهديد ) به پيامبرانشان گفتند : ما قطعا شما را از سرزمين خودمان بيرون مىكنيم مگر اين‌كه به آيين ما باز گرديد در اين حال ، پروردگارشان به آنها وحى كرد كه اين ستمگران را ( به خاطر ظلمشان ) هلاك خواهيم كرد . ( 13 ) و شما را بعد از ايشان ، در اين سرزمين سكونت خواهيم داد ، اين ، مخصوص كسانى است كه از عظمت من بترسند و از تهديد من بيمناك باشند . ( 14 )\r\n\r\n","description":"","footnote":"","page_name":" 412 ","page_number":416},
  {"content":"\r\n\r\nرسولان ( از خدا ) تقاضاى فتح و پيروزى و گشايش كردند و هر گردنكش ستيزه‌جو ، نااميد و نابود شد . ( 15 ) جهنّم در انتظار اوست و آب چرك و خون به او نوشانده شود . ( 16 ) به زحمت ، جرعهء آن را سر مىكشد ولى هرگز به ميل خود ، حاضر نيست آن را بياشامد و مرگ ، از هر طرفى به سراغ او مىآيد امّا مردنى در كار نيست و عذابى سخت در انتظار اوست . ( 17 ) كسانى كه به پروردگارشان كافر شدند اعمالشان همانند خاكسترى است كه در روز طوفانى ، باد سختى بر آن بوزد ، آنها توانى ندارند كمترين چيزى از آنچه را كه انجام داده‌اند بدست آورند و اين همان گمراهى دور و دراز است . ( 18 ) مگر نمىدانى كه خدا آسمانها و زمين را به حق آفريد ؟ اگر بخواهد شما را مىبرد و خلقى تازه مىآورد .\r\n( 19 ) و اين كار بر خدا دشوار نيست . ( 20 ) ( در روز قيامت ) همه در پيشگاه خداوند طورى ظاهر مىشوند كه ميان او و آنان هيچ مانعى وجود نداشته باشد در اين هنگام مستضعفين به مستكبرين مىگويند ما در دنيا پيروان شما بوديم ،\r\n\r\n","description":"","footnote":"","page_name":" 413 ","page_number":417},
  {"content":"\r\n\r\nآيا ( امروز ) فايده‌يى به حال ما داريد و مىتوانيد مقدارى از عذاب خداوند را از ما برداريد ؟\r\nآنها مىگويند : اگر خدا هدايتمان كرده بود ما نيز شما را هدايت كرده بوديم . ( اما حالا ) چه بىتابى كنيم و چه شكيبا باشيم برايمان يكسان است و گريزگاهى نداريم . ( 21 ) و همين‌كه كار خاتمه پذيرد شيطان مىگويد :\r\nخدا به شما وعدهء درست داد و من نيز به شما وعدهء ( باطل و نادرست ) دادم و تخلّف كردم ، من بر شما تسلّطى نداشتم جز اين‌كه دعوتتان كردم و شما اجابتم كرديد مرا ملامت نكنيد ، خودتان را ملامت كنيد ، من فريادرس شما نيستم و شما نيز فريادرس من نيستيد . من به آنچه كه پيش از اين مرا ( در كار خدا ) شريك مىدانستيد منكرم . بدرستى كه ستمگران كيفر دردناكى را دارند .\r\n( 22 ) و كسانى كه ايمان آورده و كارهاى شايسته كرده‌اند به بهشتهايى كه جويها در آن روان است برده مىشوند درحالىكه به اذن پروردگارشان ،\r\n\r\n","description":"","footnote":"","page_name":" 414 ","page_number":418},
  {"content":"\r\n\r\nدر آن جاودانند و درود گفتنشان ( به يكديگر ) در آنجا ، سلام است . ( 23 ) مگر نديدى خدا چگونه مثالى زد و سخن نيك را ، به درخت پاكيزه‌اى تشبيه كرد كه ريشه‌اش در زمين ثابت و شاخهء آن در آسمان است ؟ ! ( 24 ) هميشه به اذن پروردگارش ميوهء خود را مىدهد ، خدا اين مثلها را براى مردم مىزند شايد متوجّه شوند . ( 25 ) و مثل كلمه كفر و بد مانند درخت ناپاكى است كه از زمين كنده شده و قرار و ثباتى ندارد . ( 26 ) خدا كسانى را كه ايمان آورده‌اند ، بخاطر گفتار و اعتقاد ثابتشان ، در زندگى دنيا و آخرت ثابت‌قدم مىدارد و ستمگران را گمراه مىكند و خدا هرچه بخواهد ( و صلاح بداند ) مىكند . ( 27 ) مگر نديدى آن كسانى كه نعمت خدا را تغيير داده و قوم خويش را ، به كسادى بىحد كشاندند ، ؟ ( 28 ) جهنّمى كه وارد آن مىشوند كه بد\r\n\r\n","description":"","footnote":"","page_name":" 415 ","page_number":419},
  {"content":"\r\n\r\nقرارگاهى است . ( 29 ) آنها براى خدا شريكانى قرار دادند تا ( مردم را ) از راه او گمراه كنند .\r\nبگو : از زندگى دنيا بهره گيريد ، امّا سرانجام كار شما ، به سوى آتش دوزخ است . ( 30 ) به بندگان من كه ايمان آورده‌اند بگو : پيش از آن‌كه روزى بيايد كه در آن نه معامله باشد و نه دوستى ، نماز را برپا داشته و آنچه روزيشان داده‌ايم پنهان و آشكارا انفاق كنند . ( 31 ) خداوندى كه آسمانها و زمين را آفريد و از آسمان ، آبى نازل كرد ، و با آن ميوه‌هاى ( مختلف را ) براى روزى شما پديد آورد و كشتى را به خدمت شما گماشت تا به امر خدا در دريا به حركت درآيد و رودها را مسخّر شما قرار داد . ( 32 ) و خورشيد و ماه را كه پيوسته در حركت هستند به خدمت شما گماشت و شب و روز را ( نيز ) به تسخير شما درآورد . ( 33 ) و از هرچه خواستيد به شما عطا كرد و اگر بخواهيد نعمتهاى خدا را بشماريد قدرت آن را نخواهيد داشت .\r\n\r\n","description":"","footnote":"","page_name":" 416 ","page_number":420},
  {"content":"\r\n\r\nبدرستى كه انسان ، بسيار ستم‌پيشه و ناسپاس است . ( 34 ) به ياد آر زمانى را كه ابراهيم گفت :\r\nپروردگارا ! اين شهر ( مكه ) را سرزمين امن گردان و من و فرزندانم را از اين‌كه بتان را عبادت كنيم بر كنار دار . ( 35 ) پروردگارا ! اينان ( بت‌پرستان ) بسيارى از مردم را گمراه كرده‌اند پس هركس كه از من پيروى كند از من است و هركس از من سرپيچى كند تو آمرزگار و مهربانى .\r\n( 36 ) پروردگارا ! من بعضى از ذرّيهء خويش را در سرزمينى غير قابل كشت نزد خانه و حرمت گذاشتم . تا نماز را برپا دارند پس دلهاى مردمى از بندگانت را چنان كن كه به سوى آنان ميل كنند و از ميوه‌ها روزيشان ده .\r\nشايد سپاس تو را گويند . ( 37 ) پروردگارا هرچه را نهان و يا آشكار كنيم تو مىدانى و در زمين و آسمان چيزى از خدا پنهان نيست .\r\n( 38 ) ستايش خدايى را كه باوجود سالخوردگى و پيرى ، به من اسماعيل\r\n\r\n","description":"","footnote":"","page_name":" 417 ","page_number":421},
  {"content":"\r\n\r\nو اسحاق را بداد كه خداى من شنوندهء دعاست . ( 39 ) پروردگارا ! من و فرزندانم را بپادارندهء نماز قرار ده ، پروردگارا ! دعاى مرا بپذير . ( 40 ) پروردگارا ! روزى كه حساب برپا مىشود من و پدر و مادرم را با همهء مؤمنان بيامرز .\r\n( 41 ) و مپندار كه خدا از اعمالى كه ستمگران مىكنند غافل است ، ( بلكه عذاب ) آنها را به تأخير انداخته ، و براى روزى ( قرار داده ) كه چشمها در آن روز ، خيره مىشود . ( 42 ) ( و مردم ) درحالىكه گردنها برافراشته ، ديدگان به يك سو مىدوزند چنان كه پلكشان به هم نمىخورد و دلهايشان خالى مىگردد .\r\n( 43 ) و مردم را بترسان از روزى كه عذاب موعود به سراغشان مىآيد كسانى كه ستم كرده‌اند مىگويند پروردگارا ما را تا مدّتى مهلت ده تا دعوت تو را بپذيريم و از پيامبرانت پيروى كنيم ( به آنها گفته مىشود ) مگر شما نبوديد كه پيش از اين ، سوگند خورديد كه نابودى نداريد ؟ ( 44 ) و ( مگر شما نبوديد كه ) در مسكنهاى كسانى كه ستم كرده بودند ساكن شديد\r\n\r\n","description":"","footnote":"","page_name":" 418 ","page_number":422},
  {"content":"\r\n\r\nو برايتان معلوم شد كه با آنها چه كرده بوديم و براى شما مثلها زديم . ( 45 ) و آنها نهايت مكر خود را به كار بردند و ( سزاى ) نيرنگشان نزد خداست هرچند از نيرنگشان كوهها از جا كنده مىشد . ( 46 ) مپندار كه خدا از وعدهء خويش با پيامبران تخلّف كند زيرا خداوند نيرومند و انتقامگير است . ( 47 ) روزى ( قيامت ) كه اين زمين به غير اين زمين و آسمانها به غير اين آسمان مبدل گردد و ( مردم ) در پيشگاه خداى يگانه توانا ، حاضر شوند . ( 48 ) و در آن روز ، مجرمان را باهم در غل و زنجير بينى . ( 49 ) در آن روز ، پيراهنشان از قير است و آتش ، چهره‌هايشان را پوشانده است . ( 50 ) تا خداوند هركس را هرچه كرده است سزا دهد كه خدا سريع الحساب است . ( 51 ) اين براى مردم ابلاغى است تا بدان بيم يابند و بدانند كه او خدايى يگانه است و تا صاحبان خرد اندرز گيرند . ( 52 )\r\n\r\n","description":"","footnote":"","page_name":" 419 ","page_number":423},
  {"content":"\r\n\r\n\r\nسورة الحجر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - راء ، اين است آيات كتاب و قرآن روشنگر . ( 1 ) چه بسا كه كافران دوست مىدارند كه كاش اسلام مىداشتند . ( 2 ) رهايشان كن ( كه آنها تسليم خداوند نمىشوند ) بخورند و سرگرم لذّتها باشند و آرزوها سرگرمشان كند كه به زودى خواهند فهميد . ( 3 ) ما هيچ آبادى را هلاك نكرديم مگر آن‌كه اجلى معيّن داشت . ( 4 ) هيچ جمعيّتى از اجل خود جلو نمىزند و از آن عقب نخواهد افتاد . ( 5 ) و گفتند :\r\nاى كسى كه بر تو قرآن نازل شده بىشك تو ديوانه‌اى . ( 6 ) اگر از راستگويانى چرا ملائكه را برايمان نمىآورى . ( 7 ) ما جز به حق ، ملائكه را نازل نمىكنيم و در اين هنگام ( وقتى نازل كرديم ) مهلتى نخواهند داشت . ( 8 )\r\n\r\n","description":"","footnote":"","page_name":" 420 ","page_number":424},
  {"content":"\r\n\r\nاين ماييم كه اين ذكر ( قرآن ) را نازل كرده‌ايم و بيقين خود نگهدار آن هستيم . ( 9 ) ما پيش از تو ( نيز ) پيامبرانى در ميان امّتهاى نخستين فرستاديم . ( 10 ) و هيچ پيامبرى برايشان نيامد مگر اين‌كه او را مسخره مىكردند . ( 11 ) ما اين‌چنين ذكر ( قرآن ) را در دلهاى مجرمين نفوذ مىدهيم . ( 12 ) باوجوداين ، به آن قرآن ايمان نمىآورند و اين روش در امتهاى گذشته نيز سابقه داشته است . ( 13 ) و اگر درب آسمان را به روى آنان مىگشوديم از آن بالا مىرفتند ( و شگفتيهاى قدرت ما را مىديدند ) . ( 14 ) هرآينه از شدّت لجبازى مىگفتند :\r\nجز اين نيست كه چشم‌بندى شده‌ايم بلكه ما قومى سحر زده‌ايم . ( 15 ) و به يقيين در آسمان برجهايى قرار داديم و آن را براى تماشاگران زينت كرديم . ( 16 ) و از هر شيطان رانده شده حفظش كرديم . ( 17 ) ليكن آن شيطانى كه براى خبرگيرى پنهانى نزديك شود شهابى روشن او را تعقيب كند . ( 18 ) و زمين را بگسترديم\r\n\r\n","description":"","footnote":"","page_name":" 421 ","page_number":425},
  {"content":"\r\n\r\nو در آن كوههاى استوار قرار داديم و نيز از هرچيزى موزون در آن رويانديم . ( 19 ) و براى شما و كسانى كه روزيشان نمىدهيد روزيهائى قرار داديم . ( 20 ) هيچ‌چيز نيست مگر آن‌كه نزد ما خزينه‌هائى از آن است و ما جز به اندازه معين نازل نمىكنيم . ( 21 ) و ما بادها را براى تلقيح و بارورى گياهان فرستاديم ، سپس آب ( باران ) از آسمان ( ابر ) نازل نموديم پس شما را به آن آب سيراب كرديم و گرنه اين شما نيستيد كه بتوانيد آن را انبار كنيد . ( 22 ) و بدرستى كه ماييم كه زنده مىكنيم و مىميرانيم و ما از وارثانيم . ( 23 ) و محقّقا مىدانيم كدامتان زودتر و كدامتان ديرتر به وجود مىآييد . ( 24 ) و بدرستى پروردگار تو ، آنان را محشور مىكند بدرستيكه او حكيمى داناست . ( 25 ) و محقّقا ما انسان را از گل خشكيده‌يى از لايه‌اى سياه و متعفن آفريديم . ( 26 )\r\n\r\n","description":"","footnote":"","page_name":" 422 ","page_number":426},
  {"content":"\r\n\r\nو جن را قبل از وى از آتشى زهرآگين آفريديم . ( 27 ) و چون پروردگارت به ملائكه گفت : مىخواهم بشرى از گل خشكيده از لايه‌اى سياه و متعفن بيافرينم . ( 28 ) پس چون كار او را روبراه كردم و معتدل نمودم و از روح خود در آن دميدم ( رابطه بين جسم و روح برقرار كردم ) گفتم پس بايد در برابرش به سجده افتيد . ( 29 ) ملائكه همگى سجده كردند . ( 30 ) مگر ابليس كه با سجده‌كنندگان نبود . ( نمىخواست مانند ملائكه در راه سعادت انسان گام بردارد ) ( 31 ) خداوند به او گفت : براى تو چه سودى بود كه از سجده‌كنندگان نباشى ؟ ( چرا سجده نكردى ) ( 32 ) گفت من چنين كسى نبوده‌ام كه براى بشرى كه تو آن را از گلى خشكيده از لايه‌اى سياه آفريدى سجده كنم . ( 33 ) پروردگارت گفت : پس بيرون شو كه تو از رانده شدگانى . ( 34 ) و بر تو تا روز قيامت لعنت باد . ( چون قيامت جاى حساب و جزاست ) ( 35 ) گفت : پروردگارا حالا كه تا قيامت مرا لعن كردى تا قيامت هم عمرم طولانى كن . ( 36 ) پروردگارت گفت : تو از مهلت‌داده‌شدگانى . ( 37 ) تا روز\r\n\r\n","description":"","footnote":"","page_name":" 423 ","page_number":427},
  {"content":"\r\n\r\nوقت معلوم ( تا وقت معين نه قيامت ) . ( 38 ) گفت پروردگارا بخاطر اين‌كه گمراهم كردى در زمين گناهان را در نظر بشر جلوه مىدهم و همه را گمراه مىكنم . ( 39 ) مگر بندگان مخلصت را . ( 40 ) ( خداوند ) فرمود : اين راهى است راست كه به من پايان مىپذيرد .\r\n( 41 ) بدرستى كه تو بر بندگان من تسلّط ندارى مگر آنهايى كه خودشان رام تو گردند و تو را انتخاب كنند . ( 42 ) و بدرستى جهنّم وعده‌گاه همهء آنان است ( و محلى براى مجازات آنها ) . ( 43 ) براى جهنم هفت در است ( هفت نوع عذاب است ) كه براى هر گروهى اختصاص يافته . ( 44 ) بدرستى كه پرهيزكاران در بوستان‌ها و چشمه‌سارها هستند . ( 45 ) آن روز ، به ايشان گفته مىشود به سلامت و ايمنى وارد شويد . ( 46 ) و آنچه در سينه‌هاى ايشان باشد از دشمنى و كينه بيرون كشيم درحالىكه برادران يكديگرند كه بر تختها برابر هم قرار مىگيرند . ( 47 ) در آنجا خستگى بر ايشان نيست و بيرون آمدن هم ندارند . ( 48 ) بندگان مرا خبر ده\r\n\r\n","description":"","footnote":"","page_name":" 424 ","page_number":428},
  {"content":"\r\n\r\nكه بدرستى من آمرزگار مهربانم . ( 49 ) و ( نيز خبر ده ) كه كيفر من همانا كيفرى دردناك است . ( 50 ) و باخبرشان ساز از داستان ميهمانان ابراهيم ( كه فرشتگان بشارتگر بودند ) . ( 51 ) آن روزى كه بر او وارد شدند و سلام گفتند ، او گفت : ما از شما بيمناكم .\r\n( 52 ) گفتند : نترس ما مأموران الهى هستيم كه آمده‌ايم تا تو را به فرزندى دانا بشارت دهيم . ( 53 ) گفت :\r\nآيا با اين ضعف و پيرى به فرزنددار شدن بشارتم مىدهيد ، مرا به چه چيز بشارت مىدهيد ؟ ( 54 ) گفتند : به حق بشارتت مىدهيم پس از رحمت حق نااميد مباش .\r\n( 55 ) گفت : جز گمراهان چه كسى از رحمت پروردگارش ماءيوس مىشود . ( 56 ) پرسيد : اى فرستادگان ( خدا ) براى چه كار مهمّى آمده‌ايد . ( 57 ) گفتند : ما مأمور عذاب قومى گنهكاريم . ( 58 ) مگر خاندان لوط كه همه ايشان را از عذاب نجات مىدهيم .\r\n( 59 ) مگر همسرش را كه چنين تقدير كرده‌ايم كه او از باقىماندگان در محلّ عذاب باشد . ( 60 ) پس وقتى\r\n\r\n","description":"","footnote":"","page_name":" 425 ","page_number":429},
  {"content":"\r\n\r\nفرستادگان به خاندان لوط وارد شدند . ( 61 ) گفت : شما مردمى ناشناسيد .\r\n( 62 ) گفتند : نه ، بلكه براى همان كارى كه قومت در آن شكّ داشتند ( و باور نمىكردند ) آمده‌ايم . ( 63 ) و ما به حق نزد تو آمده‌ايم و ما از راستگويانيم . ( 64 ) پس خاندانت را شبانه بيرون ببر و خودت دنبالشان به راه بيفت و مواظب باش احدى از شما به پشت سر خود ننگرد و راهى كه ماءمور شده‌ايد بگيريد و برويد . ( 65 ) و به او رسانديم كه صبحگاهان نسل اين مردم از بين رفتنى است . ( 66 ) از آن سو مردم شهر درحالىكه به يكديگر مژده مىدادند به طرف خانهء لوط هجوم آوردند . ( 67 ) لوط گفت : آنان ميهمانان منند ، مرا رسوا مكنيد . ( 68 ) و از خدا بترسيد و مرا خوار مسازيد . ( 69 ) گفتند : مگر به تو نگفتيم كسى را به خانه‌ات راه مده . ( 70 ) لوط گفت : اگر هم مىخواهيد كارى بكنيد اين دختران من حاضرند ( با آنها ازدواج كنيد ) ( 71 ) به جان تو سوگند كه قوم نامبرده در مستى خود ، آنچنان بودند كه نمىفهميدند چه مىكنند . ( 72 )\r\n\r\n","description":"","footnote":"","page_name":" 426 ","page_number":430},
  {"content":"\r\n\r\nپس ناگهان در هنگام طلوع آفتاب فرياد آسمانى كارشان را بساخت . ( 73 ) و ما شهرشان را زير و رو كرديم و سنگهايى از جهنّم بر آنان باريديم . ( 74 ) در اين داستان عبرتى است براى مردم . ( 75 ) و هم راهى است استوار . ( 76 ) آرى در اين داستان آيتى است براى مؤمنين . ( 77 ) و بدرستى كه اصحاب ايكه ( مردمى خوشگذران و معاصر با شعيب ) ستمكار بودند . ( 78 ) ما از ايشان انتقام گرفتيم و هرآينه اين دو شهر بر سر شاهراهى قرار دارند .\r\n( 79 ) و اهل حجر هم ( قوم صالح ) فرستادگان خدا را تكذيب كردند . ( 80 ) و هرچه ما معجزه بر ايشان فرستاديم از آن روگرداندند . ( 81 ) از كوهها خانه‌ها مىساختند درحالىكه خاطرجمع و در امن بودند . ( 82 ) ولى فرياد آسمانى در صبحگاهى ايشان را در بر گرفت .\r\n( 83 ) و آنچه كه زحمت كشيده بودند به دردشان نخورد ( و همه نابود شدند ) . ( 84 ) ما آسمانها و زمين را با هرچه ما بين آنهاست جز به حق نيافريديم و قيامت بيقين آمدنى است\r\n\r\n","description":"","footnote":"","page_name":" 427 ","page_number":431},
  {"content":"\r\n\r\nپس با روى خوش گذشت كن ، گذشت كردنى نيكو . ( 85 ) پروردگار تو آفريدگار و داناست . ( 86 ) ما به تو سبع المثانى هفت آيه ( سوره حمد ) ستوده داده‌ايم با اين قرآن بزرگ . ( 87 ) ديدگان خويش را به آن چيزهايى كه نصيب دسته‌هايى از ايشان كرديم ميفكن و بخاطر آنچه آنها دارند غم مخور و به مؤمنان نرمخويى كن . ( 88 ) و بگو كه من خود بيمرسان آشكارم . ( 89 ) همانگونه كه عذاب را بر تقسيم‌كنندگان فرستاديم . ( 90 ) كسانى كه قرآن را جزءجزء كردند ( به بعضى عمل كردند و بعضى ديگر رها كردند ) .\r\n( 91 ) به پروردگارت سوگند از همهء آنها سؤال خواهيم كرد . ( 92 ) از آنچه كرده‌اند . ( 93 ) آنچه را دستور دارى آشكار كن و از مشركان روى بگردان .\r\n( 94 ) ما شرّ استهزاءگران را از تو كوتاه مىكنيم . ( 95 ) كسانى كه با خداى يكتا خداى ديگر مىگيرند به زودى خواهند دانست . ( 96 ) ما مىدانيم كه\r\n\r\n","description":"","footnote":"","page_name":" 428 ","page_number":432},
  {"content":"\r\n\r\nتو سينه‌ات از آنچه مىگويند تنگ مىشود . ( 97 ) به ستايش پروردگارت تسبيح گوى و از سجده‌كنان باش . ( 98 ) پروردگار خويش را عبادت كن تا برايت يقين ( مرگ ) فرا رسد . ( 99 )\r\n\r\nسورة النحل\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد فرمان خدا رسيد . آن را با شتاب مخواهيد ، خدا منزّه و برتر است از آنچه مشركان براى او شريك مىگيرند .\r\n( 1 ) فرشتگان را كه حامل وحى از فرمان اوست به هركس از بندگان خويش بخواهد نازل مىكند كه ( مردم را ) بترسانيد ( و بگوييد كه ) خدايى جز من نيست پس از من بترسيد .\r\n( 2 ) آسمانها و زمين را به حق آفريده و از آنچه براى او شريك قائل مىشوند برتر است . ( 3 ) انسان را از نطفه‌اى آفريده كه\r\n\r\n","description":"","footnote":"","page_name":" 429 ","page_number":433},
  {"content":"\r\n\r\nستيزه‌جويى است آشكار ( 4 ) و چهارپايان را براى شما آفريد كه در آنها سود فراوانى است و از آنها مىخوريد . ( 5 ) و براى شما در چهارپايان دو منظره زيباست يكى هنگام بيرون رفتن آنها به صحرا در صبح و ديگرى هنگام بازگشت آنها در عصر . ( 6 ) و آنها بارهاى شما را به ديارى مىبرند كه جز با مشقّت نفوس بدان نتوانيد رسيد بيقين كه پروردگارتان مهربان است . ( 7 ) اسبان و استران و خران براى شما آفريد تا سوار بر آنها شويد و زينت شما باشند و نيز چيزهائى مىآفريند كه شما نمىدانيد . ( 8 ) راه راست به عهدهء خداست امّا بعضى از راهها بيراهه است و اگر مىخواست ، همه شما را هدايت مىكرد .\r\n( 9 ) او كسى است كه از آسمان ، آبى نازل كرده كه نوشيدنى شماست و از آن آب ، درختها ( و گياهانى ) به ثمر مىرسد كه حيوانات خود را در آن مىچرانيد . ( 10 ) با آن ( آب ) براى شما زراعت و زيتون و نخل و انگور و همه گونه ميوه‌ها را روياند كه در اين كار براى گروهى\r\n\r\n","description":"","footnote":"","page_name":" 430 ","page_number":434},
  {"content":"\r\n\r\nكه بينديشند نشانه‌ها و عبرتهاست ( ذكر اين چند مورد شايد بخاطر آن بوده كه غالبا بعنوان غذا مصرف مىشدند ) ( 11 ) و شب و روز را به خدمت شما گذاشت و خورشيد و ماه و ستارگان ، به فرمان وى در خدمت شما هستند كه در اين ، براى گروهى كه مىانديشند عبرتهاست .\r\n( 12 ) و نيز آنچه برايتان در زمين آفريده و رنگهاى آن مختلف است كه در اين ، براى گروهى كه اندرز پذيرند عبرتهاست . ( 13 ) اوست كه دريا را مسخر شما گردانيد تا از آن گوشت تازه بخوريد و از آن زيورى كه پيرايه و زينت خويش كنيد و كشتىها را مىبينى كه آب را از راست و چپ مىشكافند ( تا شما تجارت كنيد ) و از كرم وى فزونى جوييد و شايد سپاسگزار باشيد . ( 14 ) و در زمين لنگرهايى از كوهها افكند تا شما را نلرزاند و جويها و راههايى ايجاد كرد تا شايد هدايت يابيد . ( 15 ) و علامتهايى قرار داد ( وضعى يا طبيعى ) كه آنها به‌وسيله ستارگان هدايت مىشوند . ( 16 ) آيا آنكه خلق كند و\r\n\r\n","description":"","footnote":"","page_name":" 431 ","page_number":435},
  {"content":"\r\n\r\nآنكه خلق نكند يكسان است . چرا اندرز نمىگيريد ! ! ( 17 ) اگر بخواهيد نعمتهاى خدا را بشماريد نتوانيد شمرد ( چون بسيار زيادند ) كه همانا خدا آمرزگار و مهربان است . ( 18 ) آنچه را نهان و آنچه را آشكار كنيد خدا مىداند . ( 19 ) معبودهايى را كه غير از خدا مىخوانند چيزى را خلق نمىكنند بلكه خودشان هم مخلوقند . ( 20 ) مردگانند نه زندگان و ندانند چه‌وقت دوباره زنده مىشوند . ( 21 ) خداى شما يكتاست ، كسانى كه به آخرت ايمان ندارند دلهايشان به انكار ( حق ) خو گرفته و خودشان مستكبرند . ( 22 ) قطعا خدا آنچه را نهان و آنچه را آشكار كنند مىداند و خدا مستكبران را دوست نمىدارد . ( 23 ) و هنگامى كه به آنها گفته شود پروردگارتان چه نازل كرده مىگويند :\r\nاينها ( وحى الهى نيست ) همان افسانه‌هاى دروغين پيشينيان است . ( 24 ) آنها بايد ( در ) روز قيامت هم بار گناهان خويش را و هم بار گناهان كسانى كه از روى جهل گمراهشان كردند بردارند بدانيد كه بد\r\n\r\n","description":"","footnote":"","page_name":" 432 ","page_number":436},
  {"content":"\r\n\r\nبارى برمىدارند . ( 25 ) كسانى كه پيش از آنها بودند نيرنگ كردند و خدا بنيانشان را از پايه سست كرد و ناگهان سقف بر سرشان فروريخت و عذاب الهى از راهى كه انتظارش را نداشتند به آنها رسيد . ( 26 ) آنگاه روز قيامت ، خدا رسوايشان مىكند و مىگويد شريكان من كه در مورد آنها اختلاف مىكرديد كجايند ؟ كسانى كه دانشى دارند مىگويند امروز رسوايى و بدى بر كافران است . ( 27 ) همان كسانى كه ستمگر بر خويشند چون فرشتگان جانشان را بگيرند فرمان برند و گويند ما هيچ كار بدى نمىكرديم ، چنين نيست بلكه خدا از اعمالى كه مىكرده‌اند آگاه است . ( 28 ) از درهاى جهنّم وارد شويد و جاودانه در آن باشيد كه جايگاه متكبّران بسيار بد است . ( 29 ) و به كسانى كه پرهيزكارى مىكنند گفته مىشود پروردگارتان چه نازل كرده ؟\r\n\r\n","description":"","footnote":"","page_name":" 433 ","page_number":437},
  {"content":"\r\n\r\nگويند خيرى نازل كرده است ، كسانى كه در اين دنيا نيكوكارى كرده‌اند پاداشى نيك دارند و سراى ديگر بهتر است و سراى پرهيزكاران چه نيكوست . ( 30 ) به بهشتهاى جاويد داخل شوند كه جويها در آن روانست و در آنجا هرچه بخواهند دارند ، خدا پرهيزكاران را اين‌چنين پاداش مىدهد . ( 31 ) همان كسانى كه فرشتگان با حال پاكى جانشان را مىگيرند و مىگويند سلام بر شما به پاداش اعمالى كه مىكرده‌ايد به بهشت درآييد . ( 32 ) مگر جز اين انتظار را دارند كه فرشتگان به سوى ايشان بيايند يا فرمان پروردگارت بيايد و كسانى كه پيش از آنها بودند نيز چنين كردند . خدا به آنها ستم نكرد بلكه آنها به خود ستم كردند . ( 33 ) و سزاى اعمال بدشان به ايشان رسيد و عذابى كه به استهزاى آن مىپرداختند بر آنها تحقّق يافت . ( 34 ) و كسانى كه شرك مىورزند\r\n\r\n","description":"","footnote":"","page_name":" 434 ","page_number":438},
  {"content":"\r\n\r\nگويند اگر خدا مىخواست نه ما و نه پدرانمان جز او هيچ نمىپرستيديم و بدون فرمان وى چيزى را حرام نمىكرديم كسانى كه پيش از آنها بودند نيز چنين كردند مگر به عهدهء پيامبر جز ابلاغ آشكار چيزى است ؟ ( 35 ) ميان هر امّتى پيامبرى برانگيختيم كه خدا را بپرستيد و از طغيانگرى كناره‌گيرى كنيد .\r\nبعضشان را خدا هدايت كرد و بعض ديگرشان گمراهى برايشان مقرّر گشت .\r\nدر زمين بگرديد و سرانجام تكذيب‌كنندگان را بنگريد كه چگونه بوده است ؟ ( 36 ) اگر به هدايت كردنشان علاقه دارى خدا كسى را كه به گمراهى محكوم كرده هدايت نمىكند و يارانى ندارند . ( 37 ) به خدا سوگند خوردند ، سوگندهاى مؤكّد كه هركس بميرد خدا او را زنده نمىكند ؛\r\n\r\n","description":"","footnote":"","page_name":" 435 ","page_number":439},
  {"content":"\r\n\r\nچنين نيست بلكه خدا وعده‌اى كرده كه بر عهدهء اوست ولى بيشتر مردم نمىدانند . ( 38 ) تا چيزهايى را كه در آن اختلاف دارند برايشان بيان كند و تا كسانى كه كافرند بدانند كه دروغگو بوده‌اند . ( 39 ) سخن ما به هرچيزى وقتى ارادهء وجود آن كنيم اين است كه به او گوئيم باش ، فورا موجود مىشود . ( 40 ) و كسانى ( مسلمانانى ) كه ستم‌ديده بودند در راه خدا مهاجرت كردند در دنيا مكان نيكويشان دهيم و اگر بدانند پاداش دنياى ديگر ، ( قيامت ) بسى بهتر است . ( 41 ) همان كسانى كه صبورى پيشه كردند و به پروردگارشان توكّل دارند . ( 42 ) پيش از تو نفرستاديم مگر مردانى كه به آنها وحى مىكرديم پس ( اى يهوديان ) از آگاهان به تورات بپرسيد در صورتى كه ( به نبوت پيامبر ) آگاهى نداريد . ( 43 ) و اين قرآن را بر تو نازل كرديم تا براى مردم آنچه را به ايشان نازل شده بيان كنى شايد بينديشيد . ( 44 ) كسانى كه نيرنگهاى بد كرده‌اند\r\n\r\n","description":"","footnote":"","page_name":" 436 ","page_number":440},
  {"content":"\r\n\r\nمگر ايمن شده‌اند از اين‌كه خدا آنها را به زمين فروبرد يا عذابى از جايى به ايشان برسد كه بر ايشان قابل درك نيست . ( 45 ) يا در حال آمدورفتشان ، گريبانشان را بگيرد كه فرار نتوانند كرد . ( 46 ) يا دچار كمبودشان كند كه پروردگارتان مهربان است . ( 47 ) مگر آن چيزها را كه خدا آفريده نمىبينيد كه سايه‌هاى آن از راست و چپ مىآيند و با ذلت خدا را سجده مىكنند . ( 48 ) هرچه در آسمانها و زمين از فرشتگان و جنبندگان است خدا را سجده مىكنند و تكبّر نمىورزند . ( 49 ) از پروردگارشان ( كه از ) فوق ايشان است مىترسند و آنچه را دستور دارند انجام مىدهند . ( 50 ) خدا گفته است دو خدا مگيريد كه خدا فقط خداى يگانه است و از من بترسيد . ( 51 ) هرچه در آسمان و زمين است\r\n\r\n","description":"","footnote":"","page_name":" 437 ","page_number":441},
  {"content":"\r\n\r\nاز اوست و آئين پايدار از آن اوست پس چرا از غير خدا مىترسيد . ( 52 ) هر نعمتى كه داريد از خداست و باز وقتى محنتى به شما برسد در پيشگاه او زارى مىكنيد . ( 53 ) و چون آن رنج را از شما بردارد آن وقت گروهى از شما به پروردگارشان شرك مىآورند . ( 54 ) تا هديه‌اى را كه به ايشان داده‌ايم كفران كنند ، خوش باشيد كه به زودى خواهيد دانست . ( 55 ) براى بتانى كه چيزى ندانند از آنچه روزيشان داده‌ايم نصيبى نهند ، به خدا قسم از آن دروغها كه مىساخته‌ايد بازخواست مىشويد . ( 56 ) براى خدا دخترانى مىپندارند و او منزّه است و براى خودشان هرچه ميل دارند ( قرار مىدهند ) . ( 57 ) و چون به يكى از آنان بشارت دختر داده مىشد چهره‌اش از خشم سياه مىشد و خشم خود را فروميبرد ( 58 ) و از زشتى خبرى كه برايش آورده شده پنهان گشته و به فكر فرومىرفت كه آيا با خوارى نگاهش بدارد يا زنده به گورش كند\r\n\r\n","description":"","footnote":"","page_name":" 438 ","page_number":442},
  {"content":"\r\n\r\nچه داورى بدى است كه مىكنند . ( 59 ) كسانى كه به دنياى ديگر ( قيامت ) ، ايمان ندارند بدصفت‌اند و صفت اعلى و نمونه خاصّ خداست كه او نيرومند و فرزانه است . ( 60 ) اگر خدا اين مردم را به ستمشان مؤاخذه مىكرد روى زمين جنبنده‌اى نمىگذاشت ولى تا مدّتى معيّن مهلتشان دهد و چون مدتشان سرآيد نه ساعتى ديرتر روند و نه جلوتر . ( 61 ) ( مشركين ) چون از دختردارى كراهت دارند به خدا نسبت مىدهند زبانهايشان ، از دروغ حكايت دارد كه مىگويند سرانجام نيك از آن كسانى است كه پسر دارند .\r\nحق اين است كه جهنم براى آنهاست كه بسويش روانند . ( 62 ) سوگند به خدا كه به سوى جمعى كه پيش از تو بودند پيامبرانى را فرستاديم پس شيطان اعمالشان را در نظرشان بياراست و او امروز سرپرست و همنشين با آنهاست و براى آنها كيفريست دردناك . ( 63 ) ما\r\n\r\n","description":"","footnote":"","page_name":" 439 ","page_number":443},
  {"content":"\r\n\r\nاين كتاب را بر تو نازل نكرديم مگر براى آنكه مطالبى را كه دربارهء آن اختلاف كرده‌اند براى ايشان بيان كنى و هدايت و رحمتى براى گروه مؤمنان باشد . ( 64 ) خدا از آسمان آبى نازل كرد و با آن زمين را پس از مرگ زنده كرد كه در اين كار ، براى گروهى كه مىشنوند پند است . ( 65 ) براى شما در حيوانات پندى است كه از آنچه در شكمهايشان است از ميان سرگين و خون ، شير سالم و گوارا به نوشندگان بنوشانيم . ( 66 ) از ميوهء نخلها و تاكها به شما داده‌ايم كه از آن بادهء مستى و روزى نيكو برگيريد كه در اين كار ، براى گروه خردمندان عبرتهاست . ( 67 ) و پروردگارت به زنبور عسل ( از راه غريزى ) الهام كرد كه در كوهها و درختان و بناها كه داراى ارتفاع‌اند منزل گزين ( و كندوهاى خود را در آنجا بگذار ) . ( 68 ) آنگاه از همهء ميوه‌ها بخور و با اطاعت ، در راههاى پروردگارت\r\n\r\n","description":"","footnote":"","page_name":" 440 ","page_number":444},
  {"content":"\r\n\r\nحركت كن آنگاه از درون شكمهاى آنها شرابى با رنگهاى مختلف بيرون مىآيد كه شفاى مردم در آن است كه در اين براى گروهى كه انديشه كنند پندى است . ( 69 ) خدا شما را آفريده و باز جانتان را مىگيرد و از شما كسى باشد كه به پست‌ترين دورانهاى عمر ( دوره پيرى ) برسد و با ضعف قواى فكرى ، بعد از عمرى كه عالم بوده‌اند ديگر چيزى را ندانند همانا خداوند دانا و تواناست . ( 70 ) و خدا بعضى از شما را بر بعضى ديگر به روزى برترى داد و كسانى كه برترى يافته‌اند روزى خويش را به مملوكان ندهند كه همه در روزى داشتن يكسانند پس چرا نعمت خدا را انكار مىكنند . ( 71 ) خدا براى شما از جنس خودتان همسرانى قرار داد و براى شما از همسرانتان فرزندان و نوادگانى پديد آورد و چيزهاى پاكيزه روزيتان كرد . آيا ( كافران ) باطل را باور دارند و نعمت خدا را انكار مىكنند ؟\r\n\r\n","description":"","footnote":"","page_name":" 441 ","page_number":445},
  {"content":"\r\n\r\n( 72 ) و غير خدا چيزهايى مىپرستند كه براى آنها از آسمان و زمين به‌هيچ‌وجه روزيى ندارند و نتوانند داد . ( 73 ) براى خدا مثلها نزنيد كه خدا مىداند و شما نمىدانيد .\r\n( 74 ) خدا مثالى مىزند ، كه چگونه بندهء مملوكى كه به هيچ‌چيز توانايى ندارد با آنكه از جانب خويش به او روزى نيكو داده‌ايم كه از آن نهان و عيان انفاق مىكند همانند باشد . ستايش خاصّ خداست امّا بيشترشان نمىدانند .\r\n( 75 ) خدا مثالى مىزند دو مرد يكى لال است كه توان هيچ كارى را ندارد و سربار خداوند خويش است . هرجا او را فرستد سودى بهمراه ندارد .\r\nآيا با كسى كه به عدالت فرمان مىدهد و در راه راست است يكسان است ؟ ( 76 ) غيب آسمانها و زمين خاصّ خداست\r\n\r\n","description":"","footnote":"","page_name":" 442 ","page_number":446},
  {"content":"\r\n\r\nآمدن قيامت چشم بهم زدنى بيش نيست و يا نزديكتر از آن ؛ به درستى كه خدا به همه چيز تواناست . ( 77 ) و خدا شما را از شكم مادرانتان بيرون آورد درحالىكه چيزى نمىدانستيد و به شما گوش و ديدگان و دلها داد شايد سپاسگزار باشيد . ( 78 ) آيا نظر نمىكنند به پرندگان درحالىكه رام شده‌اند براى پرواز در آسمان ؛ آنها را جز خداوند نگه نمىدارد و در اين كار ، براى گروهى كه ايمان دارند پندهاست . ( 79 ) و خدا براى سكونت دائم شما ، منزلهايتان را مايهء آرامش قرار داد و از پوست چهارپايان خيمه‌ها براى شما قرار داد تا وقت حركت و سكون ، سبك وزن و قابل انتقال باشد و از پشم و كرك و موى ( گوسفند و شتر ) اثاثيهء منزل و متاع و اسباب زندگانى و لباسهاى فاخر براى شما آفريد تا در زندگى از آن استفاده كنيد . ( 80 ) و خدا براى آسايش شما از گرما سايه‌بانهايى از درختان و سقف و ديوار\r\n\r\n","description":"","footnote":"","page_name":" 443 ","page_number":447},
  {"content":"\r\n\r\nو كوهها مهيّا ساخت و از غارهاى كوه ، پوشش و اتاقها برايتان قرار داد تا از سرما و گرما پناهى گيريد و نيز لباسى براى شما آفريد كه شما را از گرماى آفتاب و سرماى زمستان بپوشاند و نيز براى آنكه در جنگ محفوظ بمانيد لباس آهنين ( زره ) مقرّر گردانيد اينچنين نعمتهاى خود را بر شما تمام و كامل كرد تا آنكه مطيع و تسليم فرمان او باشيد . ( 81 ) اگر روى را بگردانيد فقط ابلاغ آشكار به عهده توست . ( 82 ) نعمت خدا را مىشناسند و باز آن را منكر مىشوند آنها بيشترشان منكرند . ( 83 ) روزى كه از هر امّتى گواهى برانگيزيم آن‌وقت به كسانى كه كافر بوده‌اند اجازه سخن گفتن و عذر خواستن داده نمىشود ( تا شهود شهادت دهند ) . ( 84 ) و چون كسانى كه ستم كرده‌اند عذاب را ببينند نه عذابشان سبك شود و نه مهلت يابند . ( 85 ) و كسانى كه شرك آورده‌اند چون شريكان عبادت خويش را ببينند گويند پروردگارا اينان شريكان بودند كه آنها را بجاى تو مىخوانديم .\r\nشريكان گويند شما از دروغگويانيد . ( 86 ) در آن روز ،\r\n\r\n","description":"","footnote":"","page_name":" 444 ","page_number":448},
  {"content":"\r\n\r\nتسليم فرمان خدا شوند و آن دروغها كه مىساخته‌اند نابود گردد . ( 87 ) و كسانى كه كافر بوده‌اند و مردم را از راه خدا باز داشته‌اند به سبب آن ، فسادى كه كرده‌اند كيفرى بر كيفرشان بيفزاييم . ( 88 ) روزى باشد كه از هر امّتى گواهى بر ضدّ خودشان برانگيزيم و تو را بر ضدّ اينان گواه گيريم . اين كتابى كه بر تو نازل كرده‌ايم توضيح همه چيز و هدايت و رحمت و بشارت مسلمانان است . ( 89 ) خدا به عدالت و نيكى كردن و بخشش به خويشان فرمان مىدهد و از كار بد و ناروا و ستمگرى منع مىكند ، پندتان مىدهد شايد اندرز گيريد . ( 90 ) به پيمان خدا وقتى كه پيمان بستيد وفا كنيد و سوگندها را پس از محكم كردنش كه خدا را ضامن آن كرده‌ايد مشكنيد كه\r\n\r\n","description":"","footnote":"","page_name":" 445 ","page_number":449},
  {"content":"\r\n\r\nخدا مىداند چه مىكنيد . ( 91 ) و مباشيد مانند زنى كه رشته‌يى را محكم بتابد سپس با زحمت آن را باز كند كه استحكامى نداشته باشد شما هم مانند آن زن مطلب خود را با سوگند محكم مىكنيد و گره مىزنيد آنگاه همان رشته‌ها را با خيانت و نيرنگ باز مىنمائيد بتصور اين‌كه در ميان شما گروهى بيشتر از گروه ديگر است حق اين است كه خدا شما را به سوگندها امتحان مىكند و روز قيامت مطالبى را كه در مورد آن اختلاف داشته‌ايد برايتان بيان مىكند . ( 92 ) اگر خدا مىخواست شما را يك امّت كرده بود ولى هركس را كه بخواهد ( و صلاح بداند ) گمراه و هركس را بخواهد هدايت مىكند و از آنچه مىكرده‌ايد بازخواست مىشويد . ( 93 ) سوگندهايتان را ميان خودتان دستاويز فريب قرار مدهيد كه قدمى از پس استوار شدنش بلغزد و شما را به سزاى بازماندنتان از راه خدا بدى رسد و عذابى بزرگ داشته باشيد . ( 94 ) پيمان خدا را به بهاى اندك مفروشيد ، حق اين است كه آنچه نزد خداست بهتر است اگر اين را بدانيد . ( 95 )\r\n\r\n","description":"","footnote":"","page_name":" 446 ","page_number":450},
  {"content":"\r\n\r\nآنچه نزد شماست فانى مىشود و آنچه نزد خداست ماندنى است و كسانى كه شكيبايى پيشه كردند پاداششان را بهتر از آنچه عمل مىكرده‌اند مىدهيم . ( 96 ) هركس از مرد و زن عمل شايسته‌يى كند و مؤمن باشد او را زندگى نيكو دهيم و پاداششان را بهتر از آنچه عمل مىكرده‌اند مىدهيم . ( 97 ) و چون قرآن را بخوانى از شيطان رانده شده به خدا پناه ببر . ( 98 ) كه او بر كسانى كه ايمان دارند و به پروردگار خويش توكّل مىكنند تسلّطى ندارد . ( 99 ) تسلّط وى فقط بر كسانى است كه دوستدار اويند و كسانى كه به خدا شرك آورند .\r\n( 100 ) و چون آيه‌اى را به جاى آيه ديگر ، بدل آوريم و خدا بهتر مىداند چه نازل مىكند گويند تو فقط افتراء مىزنى چنين نيست بلكه بيشترشان نمىدانند . ( 101 ) بگو قرآن را روح القدس به حق از جانب پروردگارت نازل كرده تا كسانى را كه ايمان دارند استوار سازد\r\n\r\n","description":"","footnote":"","page_name":" 447 ","page_number":451},
  {"content":"\r\n\r\nو هدايت و بشارتى براى مسلمانان است . ( 102 ) ما مىدانيم كه آنها مىگويند قرآن را فقط بشرى به او تعليم مىدهد زبان كسى كه به او اشاره مىكنند عجمى است و اين زبان عربى روشن است . ( 103 ) كسانى كه آيه‌هاى خدا را باور ندارند خدا هدايتشان نمىكند و كيفرى دردآور دارند . ( 104 ) دروغ را فقط كسانى مىسازند كه آيه‌هاى خدا را باور ندارند و آنها خودشان از دروغگويانند . ( 105 ) و هركس بدنبال ايمان آوردنش منكر خدا شود نه آنكه مجبور شده ولى دلش ايمان دارد ليكن هركس سينه‌اش به كيفر گشاده گردد خشم خداوند بر آنها باد و برايشان كيفر بزرگى است . ( 106 ) و اين بدان سبب است كه آنها زندگى اين دنيا را از دنياى ديگر بيشتر دوست داشته‌اند خدا گروه كافران را هدايت نمىكند . ( 107 )\r\n\r\n","description":"","footnote":"","page_name":" 448 ","page_number":452},
  {"content":"\r\n\r\nاينها همان كسانيند كه خدا بر دلها و گوشها و ديدگانشان مهر نهاده و آنها خودشان بىخبرند . ( 108 ) و بىگفتگو آنها در آخرتشان زيانكارند . ( 109 ) و نيز پروردگارت نسبت به آنها كه پس از رنج مهاجرت كردند آنگاه جهاد كرده و شكيبايى پيشه كرده‌اند ( اجر بزرگى خواهد داد ) همانا پروردگارت آمرزنده و مهربان است . ( 110 ) روزى بيايد كه هركس گرفتار دفاع از خويشتن باشد و به هركس هرچه كرده تمام دهند و ايشان ستم نبينند . ( 111 ) خدا چنين مثلى مىزند ، دهكده‌اى كه امن و آرام بود و روزيش از هر طرف به فراوانى مىرسيد آنگاه ( مردمش ) منكر نعمتهاى خدا شدند و خدا به سزاى اعمالى كه مىكردند لباسى از گرسنگى و ترس بر آنها پوشاند . ( 112 ) و پيامبرى از خودشان بيامد پس او را تكذيب كردند\r\n\r\n","description":"","footnote":"","page_name":" 449 ","page_number":453},
  {"content":"\r\n\r\nو در آن حال كه ستمگر بودند دچار كيفر شدند . ( 113 ) از آنچه خدا روزيتان را حلال و پاكيزه قرار داده بخوريد پس اگر خدا را مىپرستيد نعمتهايش را سپاس گوييد . ( 114 ) حق اين است كه مردار و خون و گوشت خوك و آنچه نام غير خدا بر آن برده شده براى شما حرام است ولى هركس ناچار به استفاده شود بدون زياده‌روى و تجاوز ( اشكال ندارد ) ، همانا خداوند آمرزنده و مهربان است . ( 115 ) براى آن توصيف دروغ كه زبانهايتان مىكند مىگوييد اين حلال است و اين حرام ، تا دروغ به خدا بنديد كسانى كه دروغ به خدا بندند پيروز نمىشوند . ( 116 ) بهره‌اى ناچيز دارند ولى كيفرى دردناك در انتظارشان است . ( 117 ) و براى كسانى كه به دين يهوديت درآمدند آنچه را از پيش براى تو نقل كرديم حرام نموديم ، ما به آنها ستم نكرديم بلكه خودشان به خويش ستم كردند . ( 118 ) آنگاه پروردگارت نسبت به كسانى كه از روى نادانى بدى كرده و از پى آن\r\n\r\n","description":"","footnote":"","page_name":" 450 ","page_number":454},
  {"content":"\r\n\r\nتوبه نموده و اصلاح شده‌اند بيقين پروردگارت از پى آن آمرزنده‌اىست مهربان . ( 119 ) ابراهيم پيشوايى فرمانبردار خدا بود و از مشركان نبود . ( 120 ) سپاس‌دار نعمتهاى خدا بود كه وى را برگزيد و به راه راست هدايتش كرد . ( 121 ) در دنيا و آخرت به او نيكى عطا كرديم و هم او ، از شايستگان است . ( 122 ) آنگاه به تو وحى كرديم كه از آيين ميانهء ابراهيم كه از مشركان نبود پيروى كن .\r\n( 123 ) ( بزرگداشت ) شنبه براى كسانى كه در مورد آن اختلاف كرده بودند مقرّر گشت پروردگارت روز قيامت دربارهء مطالبى كه در آن اختلاف مىكردند ميانشان داورى خواهد كرد .\r\n( 124 ) با فرزانگى و پند دادن نيكو ، به راه پروردگارت دعوت كن و با مخالفان به طريقى كه نيكوتر است بحث كن كه پروردگارت به حال كسى كه گمراه شده\r\n\r\n","description":"","footnote":"","page_name":" 451 ","page_number":455},
  {"content":"\r\n\r\nداناتر و هم او هدايت‌يافتگان را بهتر مىشناسد . ( 125 ) اگر مجازات مىكنيد همانطور كه لطمه ديده‌ايد مجازات كنيد و اگر شكيبايى كنيد براى شكيبايان بهتر است . ( 126 ) شكيبا باش كه شكيبايى تو ، جز به تاءييد خدا نيست غم آنها را مخور و از آن نيرنگها كه مىكنند تنگ‌دل مباش . ( 127 ) خدا با كسانى است كه تقوى پيشه كنند و نيكوكار باشند . ( 128 )\r\n\r\nسورة الاسراء\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد خداى را تنزيه مخصوص مىكنيم كه بنده‌اش را شبانگاه از مسجد الحرام به مسجد اقصى ( بيت المقدس ) كه پيرامونش را بركت داده‌ايم ؛ سير داد تا آيات خود را به او بنماياند همانا خداوند شنوا و بيناست . ( 1 ) و براى موسى كتاب تورات را فرستاديم\r\n\r\n","description":"","footnote":"","page_name":" 452 ","page_number":456},
  {"content":"\r\n\r\nو آن را وسيلهء هدايت بنى اسرائيل قرار داديم كه زنهار غير من ، حافظ و نگهبان نگيريد ( شرك نورزيد ) . ( 2 ) اى فرزندان ( اسرائيل ) كه با نوح ( بر كشتى ) سوار كرديم . ( و سلام و بركت وعده‌شان داديم ) او بنده شكرگزارى بود . ( 3 ) و در كتاب ( تورات ) قاطعانه خبر داديم كه شما بنى اسرائيل دوباره در سرزمين ( فلسطين ) در دو نوبت پشت سر هم فساد و خونريزى مىكنيد و تسلّط سخت و ظالمانه مىيابيد . ( 4 ) پس چون وقت انتقام اوّل فرا رسيد بندگانى را از خود كه سخت نيرومندند ( چون لشكريان بخت النّصر ) بر شما برانگيزيم تا آنجا كه در درون خانه‌هاى شما نيز جستجو كنند و اين وعدهء انتقام ، حتمى خواهد بود . ( 5 ) آنگاه شما را روبروى آنها قرار داده و بر آنها پيروز مىگردانيم و به مال و فرزندان نيرومند ، كمك بخشيم و عدّهء جنگجويان شما را بسيار گردانيم ( تا بر دشمن پيروز شويد ) . ( 6 ) اگر نيكى و احسان كرديد به خود كرده و اگر بدى و ستم كرديد باز به خود كرده‌ايد و آنگاه كه وقت انتقام فرا رسيد اثر خوف و اندوه در رخسار شما ظاهر شود و به مسجد\r\n\r\n","description":"","footnote":"","page_name":" 453 ","page_number":457},
  {"content":"\r\n\r\nبيت المقدّس داخل شوند همانطور كه بار اوّل وارد شدند و آنچه را كه زير سلطه خود مىگيرند درهم مىكوبند . ( 7 ) اى پيامبر ما ! باز هم به بنى اسرائيل بشارت ده به اين اميد كه اگر توبه كرده و درستكار شويد خدا به شما رحم مىكند و اگر به سركشى و ستمگرى برگرديد ما هم به عقوبت و مجازات شما باز مىگرديم و جهنّم را زندان كافران قرار داده‌ايم . ( 8 ) همانا اين قرآن ، خلق را به استوارترين دين كه فطرى است هدايت مىكند و اهل ايمان را كه نيكوكار باشند به اجر و ثوابى بزرگ بشارت مىدهد . ( 9 ) و بر آنان كه به عالم آخرت ايمان نمىآورند كيفرى دردناك ذخيره كرده‌ايم .\r\n( 10 ) انسان همانطور كه با شوق خير و منفعت خود را مىجويد چه بسا با نادانى شر و زيان خود را مىطلبد و انسان بسيار شتاب‌زده است . ( 11 ) و ما شب و روز را دو نشانه از نشانه‌هاى قدرت خود قرار داديم آنگاه از نشانهء شب ، تاريكى و از نشانه روز روشنى قرار داديم تا شما در روز ، در جستجوى رزق حلال باشيد و شمارهء سالها و حساب اوقات را بدانيد و هرچيز را\r\n\r\n","description":"","footnote":"","page_name":" 454 ","page_number":458},
  {"content":"\r\n\r\nبه روشنى بيان كرديم . ( 12 ) و ما كارنامهء اعمال نيك و بد هر انسانى را به گردن او آويختيم ( چون گردن هيچوقت از انسان جدا نمىشود بخلاف اعضاء ديگر مثل دست و پا ) و روز قيامت كتابى كه نامهء اعمال اوست بر او عرضه مىكنيم درحالىكه آن نامه را گشوده مىبيند ( 13 ) و به او خطاب رسد كه تو خود كتاب اعمالت را بخوان كه تنها براى رسيدگى به حساب خويش كافى هستى . ( 14 ) هركس راه هدايت يافت تنها به نفع و سعادت خود يافته و هركس به گمراهى شتافت آن هم به زيان و شقاوت خود شتافته و هيچ كسى بار عمل ديگرى را بر دوش نگيرد و ما تا پيامبر نفرستيم هرگز كسى را كيفر نخواهيم كرد . ( 15 ) و ما چون اهل ديارى را بخواهيم به كيفر گناه هلاك سازيم پيشوايان خوشگذران آن شهر را ، فرمان مىدهيم تا در آن ، به فساد و تبهكارى و ستم بپردازند تا آنجا كه كيفر آنها لازم شود آنگاه همه را به جرم بدكارى نابود مىسازيم .\r\n( 16 ) چه بسيار از ملل و اقوامى را بعد از نوح به جرم كفر و سركشى نابود كرديم و تنها خداى توست كه بر گناهان بندگانش آگاه و بيناست . ( 17 ) هركس زندگى دنيا را بخواهد ما هم برايش در آن شتاب مىكنيم . البتّه براى هركس كه بخواهيم بهرهء او را مىدهيم ، آنگاه\r\n\r\n","description":"","footnote":"","page_name":" 455 ","page_number":459},
  {"content":"\r\n\r\nجهنّم را برايش معيّن مىكنيم كه با خوارى حرارت آن را بچشد . ( 18 ) و هركس آخرت را بخواهد و همهء كوشش خود را براى رسيدن به آن ، قرار دهد آنان سعيشان قبول شده و صاحب اجر خواهند بود . ( 19 ) هريك از اينها و آنها را از عطاى پروردگارت كمك مىكنيم و از عطاى پروردگار تو جلوگيرى نمىشود . ( 20 ) ببين چگونه بعضى را بر بعضى برترى داديم ، ( برتريهاى اعتبارى ) تازه اين برتريها دنيوى است ، برترى آخرت ( از نظر وسعت و امتياز ) بيشتر و بزرگتر است . ( 21 ) با خدا معبودى ديگر شريك مگير تا درنتيجه ملامت‌زده و تنها و بىيار نشوى . ( 22 ) پروردگارت حكم قطعى كرده كه غير او را نپرستيد و به والدين خود احسان كنيد و اگر يكى از آن دو ، در حيات تو ، به حد پيرى رسيد و يا هر دوى آنان سالخورده گشتند زنهار كلمه‌اى كه رنجيده‌خاطر شوند مگو و كمترين آزار ، به آنها مرسان و با ايشان به اكرام و احترام سخن بگو . ( 23 ) همچون پرنده ، بالهاى خود را در برابرشان بگستر ( خفض جناح كنايه از شدت احترام است )\r\n\r\n","description":"","footnote":"","page_name":" 456 ","page_number":460},
  {"content":"\r\n\r\nو بگو پروردگارا بر اين دو رحمت داشته باش همانطور كه مرا در كوچكيم تربيت كردند . ( 24 ) پروردگار شما به آنچه در دلهاى شماست آگاه است اگر نيكوكار باشيد خداوند براى توبه‌گزاران آمرزنده است . ( 25 ) حقّ خويشاوند و مسكين و راه مانده را بده و اسراف و زياده‌روى مكن . ( 26 ) چرا كه اسرافكاران برادران شيطانند و شيطان كفران پروردگار خود كرد . ( 27 ) و اگر به اميد رحمتى از جانب پروردگار خود هستى و از ايشان روى را برمىگردانى پس با آنان به نرمى سخن بگوى ( 28 ) نه بخل بورز كه گويى دستت را به گردنت بسته‌اند و نه آنچنان دلباز باش كه چيزى ( براى روز مبادا ) نزد خود نگذارى ، آنوقت با فقر و ملامت‌زدگى زانوى غم را در بغل گيرى . ( 29 ) كه پروردگار تو روزى را براى هركس بخواهد توسعه مىدهد و براى هركس بخواهد تنگ مىگيرد . آرى او به ( صلاح ) بندگان خود آگاه و بيناست . ( 30 ) و فرزندان خود را از ترس فقر مكشيد ،\r\n\r\n","description":"","footnote":"","page_name":" 457 ","page_number":461},
  {"content":"\r\n\r\nما آنان و خود شما را روزى مىدهيم و كشتن آنان خطايى بزرگ است . ( 31 ) و نزديك زنا ( همخوابگى غيرقانونى ) مشويد كه روش زشت و راه بدى است . ( 32 ) و خونى را كه خدا محترم شمرده مريزيد مگر آنكه كشتن او حق باشد و كسى كه مظلوم كشته شده براى صاحب خون او قصاص يا خونبها قرار داده‌ايم و اگر خواست مىتواند ببخشد پس صاحب خون هم نبايد در كشتن از حد بگذراند و بداند كه ما ياريش كرده‌ايم . ( 33 ) به مال يتيم هم نزديك مشويد مگر به نحوى كه تصرّف در آن براى يتيم بهتر باشد ( و همچنان مال او را نگه داريد ) تا به حدّ رشد برسد و ( نيز ) به پيمان خود وفا كنيد كه از پيمانها نيز بازخواست خواهيد شد . ( 34 ) و چون ترازودارى مىكنيد كيل را تمام بدهيد و با ترازوى درست وزن كنيد اين كار براى شما شايسته‌تر و سرانجام بهترى دارد .\r\n( 35 ) دنبال چيزى را كه بدان علم ندارى مرو كه گوش و چشم و دل دربارهء همهء اينها روزى مورد بازخواست قرار خواهند گرفت . ( 36 ) در زمين\r\n\r\n","description":"","footnote":"","page_name":" 458 ","page_number":462},
  {"content":"\r\n\r\nبا نخوت و غرور قدم مزن ، تو نه مىتوانى زمين را بشكافى و نه به بلندى كوهها مىرسى . ( 37 ) همهء اينها گناهش نزد پروردگارت كيفر بد دارد .\r\n( 38 ) اينها از جمله وحيهايى است كه پروردگارت از حكمت به سويت فرستاد و ( نيز ) با خداى تعالى خدايانى ديگر مگير تا ملامت‌زده و رانده از رحمت خدا به جهنّم نيفتى . ( 39 ) آيا خداوند شما را از خود محترم‌تر مىداند كه پسران را به شما داده و از فرشتگان ، دختران را خود گرفته با اين سخن ، گناه بزرگى مرتكب مىشويد . ( 40 ) ما در اين قرآن دلايل و مثلها مكرّر ذكر كرديم تا ايشان متوجّه گردند ولى جز دورى بيشتر در ايشان اثرى نبخشيد . ( 41 ) بگو : آنطور كه ايشان مىگويند اگر با او خدايانى مىبود تلاش مىكردند كه راهى را به سوى خداى صاحب عرش پيدا كنند . ( 42 ) منزّه است خدا از آنچه آنان مىگويند و بسيار بزرگتر از آن است . ( 43 ) همهء آسمانهاى هفتگانه و زمين و موجوداتى كه بين آنهاست همه او را منزّه مىدارند و اصولا هيچ موجودى نيست\r\n\r\n","description":"","footnote":"","page_name":" 459 ","page_number":463},
  {"content":"\r\n\r\nمگر آنكه با حمدش خداوند را منزّه مىدارد ولى شما تسبيح آنها را نمىفهميد كه او همواره بردبار و آمرزنده است . ( 44 ) و وقتى قرآن را مىخوانى ما دلهاى ايشان را كه به قيامت ايمان ندارند با پرده‌هاى معنوى مىپوشانيم تا قرآن را درك نكنند و نشنوند . ( 45 ) و بر دلهايشان پرده مىافكنيم تا قرآن نفهمند و نيز گوشهايشان را كر مىسازيم و چون پروردگارت را به يگانگى ياد مىكنى پشت مىكنند و مىروند . ( 46 ) ما به گوشهاى ايشان كه به تو گوش مىدهند تا قرآن خواندن تو را بشنوند آگاهتريم و مىدانيم منظورشان چيست ؟ و نيز بهتر مىدانيم كه پس از شنيدن ، آهسته باهم چه مىگويند ، ستمكاران مىگويند : جز از مردى جادوشده پيروى نمىكنيد . ( 47 ) ببين چگونه برايت مثلها زدند و گمراه شدند و ديگر راهى پيدا نمىكنند . ( 48 ) و ( نيز ) گفتند : آيا بعد از آنكه استخوان شديم و پوسيده گشتيم دو مرتبه با خلقتى جديد زنده مىشويم ؟ ( 49 ) بگو : اگر سنگ\r\n\r\n","description":"","footnote":"","page_name":" 460 ","page_number":464},
  {"content":"\r\n\r\nباشيد يا آهن ( 50 ) و يا هرچه كه به نظرتان سخت‌تر از آن نيست بوده باشيد نمىتوانيد جلو رستاخيز خدا را بگيريد .\r\nدوباره مىپرسند چه كسى ما را برمىگرداند ؟ بگو همان كسى كه بار اوّل خلقتان كرد اين دفعه سرها را به عنوان مسخره كردن برايت تكان مىدهند و مىگويند : اين ( قيامت ) چه وقت خواهد بود ؟\r\nبگو شايد نزديك باشد . ( 51 ) و آن روزى است كه شما را صدا مىزنند و شما درحالىكه حمد خدا را مىگوييد پاسخ مىدهيد و مىپنداريد كه مدت كوتاهى ( در برزخ ) بوده‌ايد . ( 52 ) و به بندگانم بگو :\r\nخوب است سخنى بهتر بگوئيد چون شيطان مىخواهد ميان آنان كدورت بيفكند كه شيطان براى انسان دشمنى آشكار است . ( 53 ) پروردگارتان شما را بهتر مىشناسد اگر بخواهد به شما رحم مىكند و اگر بخواهد عذابتان مىكند و ما تو را نفرستاده‌ايم كه وكيل ايشان باشى . ( 54 ) و پروردگارتان داناتر به هركسى است كه در آسمانها و زمين است و ما بعضى پيامبران را بر بعضى ديگر برترى داديم و به\r\n\r\n","description":"","footnote":"","page_name":" 461 ","page_number":465},
  {"content":"\r\n\r\nداوود زبور داديم . ( 55 ) بگو آن الهه كه به غير خدا خدايانى مىپنداريد صدا بزنيد و از آنها حاجت بخواهيد ( خواهيد ديد ) كه آنها نه اختيارى دارند كه ضرر و زيان را از شما دفع كنند و نه آنكه بلائى از شما برگردانند . ( 56 ) كافرانى كه بتان را به خدائى مىخوانند خود در جستجوى راهى به سوى خداى خويشند هركس مقرب‌تر و نزديكتر است به رحمت او اميدوارتر و از عذاب او ترسان است بيقين كيفر خدايت درخور پرهيز است . ( 57 ) و هيچ قريه‌اى نيست مگر اينكه ما هلاك‌كنندهء آن ، قبل از قيامت و يا عذاب‌كنندهء آنيم به عذابى شديد و اين سرنوشتى است حتمى كه در لوح محفوظ نوشته شده است . ( 58 ) و اگر آيات پيشنهادى كفّار قريش را ، نفرستاديم چيزى مانع ما نشد جز اين‌كه در امّتهاى گذشته فرستاديم تكذيبش كردند ( همچنان كه ) به قوم ثمود ناقه را كه آيتى بيناكننده بود داديم ، پس به آن ظلم كردند و ما معجزات را براى ترساندن مىفرستيم . ( 59 ) و به ياد آر وقتى را كه به تو گفتيم پروردگارت احاطه به مردم دارد\r\n\r\n","description":"","footnote":"","page_name":" 462 ","page_number":466},
  {"content":"\r\n\r\nو ما آن رويا كه به تو نشان داديم جز به منظور آزمايش بشر قرارش نداديم همچنين درختى را كه در قرآن لعن شده كه شما را از آن مىترسانيم ولى هرچه مىكنيم جز سركشى بيشتر نتيجه را نمىدهد آن هم چه سركشى بزرگى . ( 60 ) ( و نيز ) به ياد آر زمانى را كه به فرشتگان گفتيم بر آدم سجده كنيد ، همه سجده كردند جز ابليس كه گفت : آيا من كسى را سجده كنم كه او را از گل آفريده‌اى ؟ ( 61 ) و نيز گفت : به من بگو چرا اين موجود را بر من برترى دادى اگر مرا تا روز قيامت عمر دهى تمامى فرزندان او را جز اندكى ، فريب داده و گمراه مىكنم . ( 62 ) پروردگارت فرمود :\r\nبرو ! هركس خواست از تو پيروى كند بيقين جهنّم سزاى او خواهد بود كه خود كيفرى تمام است . ( 63 ) با آواز خود هركس از ايشان توانستى وادار به معصيت كن و با سواره‌نظام و پياده‌نظام بر آنها حمله كن و در اموال و اولادشان شركت كن ( از راه حرام فرزندى به دنيا آيد ) و وعده‌هاى دروغشان ده ، آرى شيطان چيزى جز دروغ و فريب به آنها وعده نمىدهد . ( 64 ) همانا تو را بر بندگان ( خاصّ ) من\r\n\r\n","description":"","footnote":"","page_name":" 463 ","page_number":467},
  {"content":"\r\n\r\nتسلّطى نيست و تنها نگهبانى خداوند ( از آنها ) كافيست . ( 65 ) پروردگار شماست كه در دريا كشتيها را به حركت درمىآورد تا شما بتوانيد سفر كنيد و به بخشش خداوند برسيد كه او نسبت به شما مهربان است . ( 66 ) و چون در دريا به شما خوف و خطرى رسد بجز خدا همه را فراموش مىكنيد ولى همين كه خدا شما را نجات داد باز از خدا روى را برمىگردانيد كه انسان كفركيش و ناسپاس است . ( 67 ) آيا پس از نجات از دريا باز هم ايمنيد كه زمين شما را فرو ببرد و يا بر سرتان سنگ ببارد ؟ آنگاه براى خود از آن بلاى الهى پناهگاه و نگهبانى نيابيد ( 68 ) آيا از اين ايمنيد كه بار ديگر خدا شما را به دريا برگرداند و تندبادى بفرستد تا همه به كيفر كفر ، به دريا غرق شويد ؟ آنگاه كسى را از قهر ما دادخواه و فريادرسى نيابيد ( 69 ) و ما فرزندان آدم را بسيار گرامى داشتيم و آنان را بر مركبهاى آبى و صحرايى سوار كرديم و از هر غذاى لذيذ و پاكيزه روزيشان كرديم و بر بسيارى از مخلوقات خود ، برتريشان داديم\r\n\r\n","description":"","footnote":"","page_name":" 464 ","page_number":468},
  {"content":"\r\n\r\nآن هم چه برترى ؟ ( 70 ) اى پيامبر ! به ياد آور روزى را كه هر قومى با كتاب و امامشان دعوت كنيم هركس نامهء دعوتش را به دست راستش دهند آنان نامهء خود را قرائت كنند و كمترين ستمى به ايشان نخواهد رسيد . ( 71 ) هركسى در اين جهان ، نابينا و كوردل باشد در آخرت نيز نابينا و گمراهتر خواهد بود . ( 72 ) نزديك بود تو را فريب دهند و از آنچه به تو وحى كرديم غافل سازند و چيز ديگرى به ما نسبت دهى تا مشركان تو را دوست خود گيرند . ( 73 ) و اگر ما تو را ثابت‌قدم نمىگردانديم نزديك بود كه به مشركين نامبرده ، اندك تمايل و اعتمادى بكنى ؟ ( 74 ) كه در اين صورت كيفر اين عمل را به تو مىچشانديم و عذاب تو را در دنيا و آخرت چند برابر مىكرديم آنگاه از قهر و خشم ما ، هيچ ياورى براى خود نمىيافتى . ( 75 ) و نيز نزديك بود كافران ، با نيرنگ يا با زور تو را از سرزمين خود بيرون كنند كه در اين صورت ، بيش از اندك زمانى بعد از تو نمىزيستند . ( 76 ) ما سنّت خود را در ساير پيامبران كه پيش از تو بودند همين قرار داديم و اين طريقهء ما را\r\n\r\n","description":"","footnote":"","page_name":" 465 ","page_number":469},
  {"content":"\r\n\r\nتغييرپذير نخواهى يافت . ( 77 ) نماز را وقت زوال آفتاب تا اوّل تاريكى شب ، به پا دار و نماز صبح را نيز به‌جاى آر كه آن به حقيقت هم مشهود ملائكه شب است ( كه مىروند ) و هم ملائكه روز ( كه مىآيند ) . ( 78 ) و بعضى از شب را بيدار باش و تهجّد كن كه اين نماز شب ، تنها بر تو واجب است شايد كه خدايت به مقامى محمود ( شفاعت ) و مبعوث گرداند . ( 79 ) و بگو : پروردگارا ! مرا در كارها با گامى صحيح و استوار وارد كن و به همان صورت ، مرا بيرون ببر و به من از جانب خود ، بصيرت و حجّت روشنى عطا كن كه همواره ياريم كند ، ( 80 ) و به امّت بگو : رسول حق آمد و باطل را نابود كرد كه باطل خود ، لايق نابودى ابدى است . ( 81 ) از قرآن بر اهل ايمان نازل مىكنيم كه بيمارى دلها را از بين برده و پيام‌رسان رحمت الهى است و براى كافران جز زيان چيزى نخواهد افزود . ( 82 ) و ما هرگاه به انسان نعمتى عطا كرديم رو را بگردانيد و دورى كرد و هرگاه شر و بلايى به او روى آورد بكلّى ماءيوس و نااميد شد . ( 83 ) به مردم بگو : كه هركس برحسب ذات و طبيعت خود ، عملى را انجام خواهد داد\r\n\r\n","description":"","footnote":"","page_name":" 466 ","page_number":470},
  {"content":"\r\n\r\nو خداى شما بر آن كس كه راه هدايت يافته از همه آگاهتر است . ( 84 ) و ( اى پيامبر ) از تو از روح ( مبداء حيات ) مىپرسند بگو : كه روح از امر پروردگار من است ( امر عبارت از ايجاد وجود هرچيزى است كه بفرمان پروردگار تحقق مىپذيرد ) و آنچه از علم به شما رسيده بسيار اندك است . ( 85 ) ( اى پيامبر ) اگر ما بخواهيم مىتوانيم آنچه به تو وحى كرده‌ايم از تو بگيريم و ببريم و آنگاه تو بر قهر ما هيچ ياورى نخواهى يافت . ( 86 ) مگر آنكه باز لطف پروردگارت به تو كمك كند كه بخشش او بر تو بسيار است . ( 87 ) بگو :\r\nاگر جن و انس باهم شوند كه مانند اين قرآن بياورند هرگز نتوانند هرچند همه پشتيبان يكديگر باشند ( در اين آيه با صراحت تحدى و مبارزه‌طلبى شده است ) .\r\n( 88 ) همانا در اين قرآن براى مردم ، هرگونه مثال آورديم ولى بيشتر مردم ، از كفر و لجبازى خود حرف ديگرى نمىپذيرند . ( 89 ) و صريحا گفتند :\r\nما هرگز به تو ايمان نخواهيم آورد تا آنكه از زمين براى ما چشمهء آبى بيرون آورى . ( 90 ) يا آنكه\r\n\r\n","description":"","footnote":"","page_name":" 467 ","page_number":471},
  {"content":"\r\n\r\nتو را باغى از خرما و انگور باشد كه در ميان آن باغ نهرهاى آب جارى گردد . ( 91 ) يا آنكه همانطور كه خودت پنداشتى آسمان بر سر ما فروافتد يا آنكه خدا را با فرشتگانش مقابل ما حاضر سازى . ( 92 ) يا آنكه خانه‌اى از طلا داشته باشى و يا از آسمان بالا به روى حتى اگر بالا روى به تو ايمان نمىآوريم مگر آنكه بر ايمان نامه‌اى بياورى كه آن را بخوانيم بگو : خدا منزّه از اين است مگر من جز بشرى هستم كه از جانب خدا آمده‌ام ؟ ! ( 93 ) بعد از آمدن قرآن ، چيزى مردم را از هدايت بازنداشت جز اينكه گفتند :\r\nآيا خدا تاكنون بشرى را به رسالت فرستاده است ؟ ( 94 ) بگو : اگر فرشتگان را در زمين جاى مىداديم باز ناگزير بوديم فرشته‌اى از آسمان بعنوان پيامبر به سوى آنان بفرستيم ( 95 ) بگو : گواهى خداوند بين من و شما كافى است چون او به احوال بندگانش آگاه و بينا است . ( 96 ) هركس كه خدا رهنمايش باشد هدايت يافته و هركس را گمراه كند\r\n\r\n","description":"","footnote":"","page_name":" 468 ","page_number":472},
  {"content":"\r\n\r\nديگر جز خود او ، راهنما و نگهبانى برايش نخواهى يافت و روز قيامت آنها را كه كور و گنگ و كرند و به رو افتاده‌اند محشورشان مىكنيم و منزلگاهشان جهنّم است جهنّمى كه هرگاه زبانه‌هاى آتش او فرو نشست دوباره افروخته‌ترش مىكنيم . ( 97 ) . اين است كيفر آن كافران چون به نشانه‌هاى ما كافر شدند و گفتند : آيا پس از آنكه ما استخوانى پوسيده شديم از نو برانگيخته مىشويم ؟ ( 98 ) آيا نديدند و ندانستند كه آن خدايى كه زمين و آسمان را آفريد باز مىتواند آنها را بيافريند ( پس انسان آخرتى عين انسان دنيوى است نه مانند آن پس كلمه مثلهم خود آنان‌اند نه مانند ايشان ) و برايشان وقتى معيّن قرار داد باز ستمكاران جز راه كفر و لجبازى نپيمودند . ( 99 ) بگو : اگر شما مالك گنجهاى رحمت خداى من شويد باز هم بخاطر ترس فقر از خرج كردن آنها خوددارى خواهيد كرد چون انسان طبعا بسيار گرفته و بخيل است . ( 100 ) و محقّقا ما به موسى نه معجزهء آشكار داديم .\r\n\r\n","description":"","footnote":"","page_name":" 469 ","page_number":473},
  {"content":"\r\n\r\nپس از بنى اسرائيل بپرس آن زمانى را كه موسى بسويشان آمد و فرعون به دو گفت اى موسى گمان دارم كه تو جادو شده‌اى . ( 101 ) گفت تو خود مىدانى كه اين معجزه‌ها را جز پروردگار آسمانها و زمين نازل نكرده و من گمان دارم تو نابود شده‌اى ( به كار بردن لفظ گمان از موسى بخاطر آن است كه كار دست خداست نه موسى ) . ( 102 ) پس ( فرعون ) خواست از آن سرزمين بيرونشان كند پس او و كسانى كه همراهش بودند همگى غرق كرديم . ( 103 ) و پس از او ، به بنى اسرائيل گفتيم : در اين سرزمين منزل گيريد و چون آخرت فرا رسد همهء شما را باهم محشور مىكنيم . ( 104 ) قرآن را به حق نازل كرديم و به حق نازل شده است و تو را جز نويدبخش و بيم‌رسان نفرستاده‌ايم . ( 105 ) و قرآن را ( آيه به آيه در عرض 23 سال ) فرستاديم تا آن را به تدريج براى مردم بخوانى ( تا مردم بتوانند درك كنند ) و آن را نازل كرديم نازل كردنى كامل . ( 106 ) بگو چه باور كنيد يا نكنيد به كسانى كه پيش از اين علم داده شده‌اند\r\n\r\n","description":"","footnote":"","page_name":" 470 ","page_number":474},
  {"content":"\r\n\r\nوقتى قرآن بر آنها خوانده شود با چانه سجده‌كنان به زمين افتند ( چون هنگام سجده چانه از بقيه صورت به زمين نزديكتر است ) . ( 107 ) و مىگويند پروردگار ما ، منزّه است كه وعدهء پروردگارمان انجام شدنى است . ( 108 ) و گريه‌كنان بر چانه‌ها افتند و فروتنيشان افزون شود ( براى خدا خضوع و خشوع كنند ) . ( 109 ) بگو خدا را بخوانيد يا رحمان را هركدام را بخوانيد نامهاى نيكو از اوست ( نماز خود را نه خيلى بلند بخوان و نه خيلى آهسته ) بلكه ميان اين دو ، راهى پيش گير ( حدوسط ) . ( 110 ) بگو ستايش ، خاصّ خدايى است كه فرزندى را نگرفته و در ملك شريك ندارد و وى را دوست و سرپرستى براى رفع مذلّت نيست . وى را تكبير گوى ، تكبير گفتنى كامل ( يعنى خداوند از هر وصفى كه بكنيد و هر ثنائى كه بگوئيد بزرگتر است ) . ( 111 )\r\n\r\nسورة الكهف\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 471 ","page_number":475},
  {"content":"\r\n\r\nستايش خاص خدايى است كه اين كتاب استوار را به سوى بنده خويش فرستاد و هيچ انحرافى از حق در آن نيست . ( 1 ) ( كتابى ) است پايدار و استوار تا از جانب خويش كسانى را كه عمل صالح انجام نمىدهند از عذابى سخت بترساند و مؤمنان را كه كارهاى شايسته كنند نويد دهد كه پاداشى نيك دارند . ( 2 ) چنين مؤمنانى در آن جايگاه براى هميشه ماندگارند . ( 3 ) و نيز كسانى را كه گويند خدا فرزندى گرفته هشدار دهد . ( 4 ) در اين باب چيزى نه خود مىدانند و نه پدرانشان ، سخن بزرگى است كه از دهانشان بيرون مىآيد . آنان جز دروغ نمىگويند ( يعنى اين دروغ از روى ناآگاهى است ) . ( 5 ) شايد تو از پى ايشان از غم اين‌كه چرا قرآن را باور ندارند خويشتن را هلاك كنى . ( 6 ) ما اين چيزها را كه روى زمين است آرايش كرده‌ايم تا ايشان را بيازماييم كه كدامشان از جهت عمل بهترند . ( 7 ) و ما آنچه را روى زمين است خاك باير مىكنيم . ( 8 ) گويا پنداشته‌اى كه داستان اصحاب كهف\r\n\r\n","description":"","footnote":"","page_name":" 472 ","page_number":476},
  {"content":"\r\n\r\nو رقيم از آيات شگفت‌انگيز ماست ( اصحاب كهف و رقيم گروه واحدى هستند ) ( 9 ) وقتى آن جوانان به غار رفتند و گفتند : پروردگارا ما را از نزد خويش رحمتى عطا كن و ما را در كارمان موفّق گردان . ( 10 ) پس در آن غار سالها به خوابشان فرو برديم . ( 11 ) آنگاه بيدارشان كرديم تا بدانيم كداميك از دو دسته مدّتى را كه درنگ كرده‌اند بهتر حساب مىكنند . ( 12 ) ما داستانشان را براى تو به حق مىخوانيم .\r\nايشان جوانانى بودند كه به پروردگارشان ايمان داشتند و ما بر هدايتشان افزوديم . ( 13 ) و دلهايشان را استوار ساختيم كه به پا خاستند و گفتند : پروردگار ما پروردگار آسمانها و زمين است و ما هرگز جز او پروردگارى را نمىخوانيم و گرنه هرچه بگوييم باطل است . ( 14 ) اينان قوم ما هستند كه جز خدا ، خدايان ديگرى اختيار كرده‌اند چرا در مورد آنها دليل روشنى نمىآورند ، راستى ستمگرتر از آن كس كه دروغى دربارهء خدا ساخته باشد كيست ؟ ( 15 ) اگر از آنها و از آن خدايان\r\n\r\n","description":"","footnote":"","page_name":" 473 ","page_number":477},
  {"content":"\r\n\r\nجز خدا را كه مىپرستند كناره گرفتيد پس به سوى غار برويد تا پروردگارتان رحمت خويش را بر شما بگسترد و براى شما در كارتان گشايشى فراهم كند . ( 16 ) و خورشيد را ببينى كه چون از غارشان برآيد به طرف راست مايل شود و چون فرو رود به جانب چپ بگردد ( يعنى درب غار به طرف قطب جنوب بوده كه خورشيد هنگام طلوع و غروب به داخل غار پرتو مىافكنده ) و ايشان در جاى فراخى از غار قرار گرفته‌اند و اين از نشانه‌هاى قدرت خداست . هركس را هدايت كند هدايت يافته و هركس را گمراه كند ديگر دوستدار و رهبرى برايش نخواهى يافت . ( 17 ) چنان بودند كه بيدارشان پنداشتى ولى خفتگان بودند .\r\nبه پهلوى چپ و راستشان مىگردانيم و سگشان بر آستانه غار دو بازوان خويش را گشوده بود . اگر بر حال ايشان آگاه مىشدى ، آكنده از بيم و ترس ، مىگريختى ( دل سرشار از ترس و سپس گريز از پيامد آن ) . ( 18 ) چنين بود كه بيدارشان كرديم تا از همديگر پرسش كنند يكى از آنها گفت : چقدر خوابيديد ؟ گفتند روزى يا قسمتى از روز .\r\n\r\n","description":"","footnote":"","page_name":" 474 ","page_number":478},
  {"content":"\r\n\r\nگفتند پروردگارتان بهتر مىداند كه چه مدّت خواب بوده‌ايد ( فاعل قالوا غير از فاعل قالوا قبلى مىباشد ) حال يكى از شما با پول خود به شهر بفرستيد تا بنگرد غذاى بهتر كجاست و از آن ، غذايى براى شما بياورد و بايد خيلى دقّت كند كه كسى از حال شما آگاه نشود . ( 19 ) زيرا محقّقا اگر بر شما آگاه شوند شما را يا سنگسار خواهند كرد و يا به آيين خودشان برمىگردانند و در اين صورت هرگز رستگار نخواهيد شد . ( 20 ) بدينسان كسانى را از آنها مطلع كرديم تا بدانند كه وعدهء خدا حق است و در رستاخيز ترديدى نيست وقتى كه ميان خويش ، در كار آنها مناقشه مىكردند گفتند : بر روى آنها بنايى بسازيد پروردگار به كارشان داناتر است ( تا به قول مشركين براى ابد پنهان باشد ) و كسانى كه در مورد ايشان پيروز گشته بودند گفتند : بر بالاى غار آنها عبادت‌گاهى خواهيم ساخت ( تا بقول موحدين هميشه در خاطره‌ها باشند ) . ( 21 ) به زودى خواهند گفت : سه تن بودند چهارميشان سگشان بود و گويند پنج تن بودند ششمى آنها سگشان بود اما همگى حدس و گمان است و تير در تاريكى مىاندازند و گويند هفت تن بودند\r\n\r\n","description":"","footnote":"","page_name":" 475 ","page_number":479},
  {"content":"\r\n\r\nهشتمى آنها سگشان بود . بگو پروردگارم شمار آنها را بهتر مىداند و جز اندكى شمارهء ايشان را ندانند در مورد آنها جز به صورت ظاهر بحث مكن و دربارهء ايشان از هيچ يك از اهل كتاب نظر مخواه . ( 22 ) دربارهء هيچ‌چيز مگو كه فردا چنين كنم .\r\n( 23 ) مگر آنكه خدا بخواهد و چون دچار فراموشى شدى پروردگارت را ياد كن و بگو شايد خداى من مرا به حقايقى بهتر از اين داستان هدايت فرمايد . » ( پروردگارم مرا به چيزى كه به درستى نزديكتر از اين باشد هدايت كند . ) ( 24 ) در غارشان سيصد سال بسر بردند و نه سال بر آن افزودند . ( 25 ) بگو خدا بهتر مىداند چه مدّت بسر بردند و دانستن غيب آسمانها و زمين مخصوص اوست چه او بينا و شنوا است جز او دوستى ندارند و هيچكس را در فرمان دادن خود شريك نمىكنند . ( 26 ) از كتاب پروردگارت آنچه را كه به تو وحى شده بخوان ، كلمات وى تغييرپذير نيست و هرگز جز او پناهگاهى نخواهى يافت . ( 27 ) با كسانى كه\r\n\r\n","description":"","footnote":"","page_name":" 476 ","page_number":480},
  {"content":"\r\n\r\nبامداد و شبانگاه پروردگار خويش را مىخوانند و رضاى او را مىجويند شكيبايى پيشه كن و ديدگانت را به جستجوى زيور زندگى دنيا از آنها برمدار و از كسى كه دلش را از ياد خويش غافل كرده‌ايم و هوس خود را پيروى كرده و كارش زياده‌روى است پيروى مكن . ( 28 ) بگو : اين حق از پروردگار شماست هركس بخواهد ايمان بياورد و هركس بخواهد منكر شود كه ما براى ستمكاران آتشى مهيّا كرده‌ايم كه سراپرده‌هاى آن در ميانشان گيرد و اگر فريادرسى خواهند به آبى چون مس گداخته كمكشان دهند كه چهره‌ها را بريان كند . چه بد شربتى و چه بد آسايشى است . ( 29 ) آنان كه ( به خدا ) ايمان آوردند و نيكوكار شدند ما هم اجر نيكوكاران را بىنتيجه نخواهيم گذاشت . ( 30 ) بلكه بهشتهاى عدن كه نهرها از زير درختانش جارى است مخصوص آنهاست درحالىكه در بين آن بهشت برين ، زيورهاى زرّين بيارايند\r\n\r\n","description":"","footnote":"","page_name":" 477 ","page_number":481},
  {"content":"\r\n\r\nو لباسهاى سبز حرير و ديبا ، پوشند و بر تختها تكيه زنند ( كه آن بهشت ) اجرى نيكو و آرامگاهى خوش است . ( 31 ) براى ايشان دو مرد را مثل بزن كه به يكى از آنها دو باغ انگور داديم و اطراف آن را با نخلهاى خرما پوشانديم و ميان آنها كشتزار را قرار داديم . ( 32 ) هر دو باغ ، ميوهء خويش را مىداد و به هيچ وجه كم نمىشد و ميان باغها نهرى را روان ساختيم . ( 33 ) و براى او ميوه‌هاى فراوان بود . پس به رفيق خود كه با وى گفتگو مىكرد گفت :\r\nمن از تو مال بيشترى دارم و از نظر افراد از تو نيرومندترم . ( 34 ) و درحالىكه به خود ستم كرده بود داخل باغ خود شد و گفت گمان ندارم كه هيچ وقت اين باغ نابود شود . ( 35 ) گمان ندارم رستاخيز برپا شود و اگر مرا بسوى پروردگار برند بيقين در آنجا نيز بهتر از اين خواهم يافت . ( 36 ) رفيقش كه با او گفتگو مىكرد گفت :\r\n\r\n","description":"","footnote":"","page_name":" 478 ","page_number":482},
  {"content":"\r\n\r\nمگر به آنكس كه تو را از خاك آفريد آنگاه از نطفه و سپس به صورت مردى درآورد ، كافر شده‌اى ؟ ( پاسخ مؤمن به كافر است ) ( 37 ) ولى او خداى يكتا و پروردگار من است و هيچ‌كس را با پروردگار خود شريك نمىكنم . ( 38 ) چرا وقتى به باغ خويش درآمدى نگفتى هرچه خدا خواهد همان شود كه نيرويى جز به تأييد خدا نيست اگر مرا مىبينى كه از نظر مال و فرزند از تو كمترم . ( 39 ) شايد كه پروردگارم بهتر از باغ تو به من خواهد داد و باغ تو بوسيلهء آفتى به زمين باير تبديل خواهد شد . ( 40 ) يا آب آن ، به زمين فرو خواهد رفت بطوريكه نتوانى آن را به دست آورى . ( 41 ) ( سرانجام ) ميوه‌هاى آن نابود گشت و او از شدت ناراحتى بخاطر مالى كه در آن خرج كرده بود ، با حسرت دو كف دستهاى خود را بهم مىماليد و درحالىكه داربست تاكها فرو ريخته بود مىگفت : اى كاش ! هيچ‌كس را با پروردگار خويش شريك نساخته بودم . ( 42 ) و كسى غير خدا نبود كه او را يارى كند و خود هم توان يارى خويش را نداشت . ( 43 ) در آنجا ( قيامت )\r\n\r\n","description":"","footnote":"","page_name":" 479 ","page_number":483},
  {"content":"\r\n\r\nمخصوص خداوندى است كه پاداش او بهتر و سرانجام او نيكوتر است . ( 44 ) براى آنها زندگى اين دنيا را مثل بزن چون آبى است كه از آسمان نازل كرده‌ايم و به وسيله آن ، گياهان زمين پيوسته شود . آنگاه خشك گردد و بادها آن را پراكنده كند و خدا به همه چيز تواناست . ( 45 ) مال و فرزندان ، زيور زندگى اين دنيا هستند ( اين آيه نتيجه‌گيرى از مثال قبلى است ) و كارهاى شايسته نزد پروردگارت ماندنى و داراى پاداشى بهتر و اميد آن بيشتر است . ( 46 ) روزى كه كوهها را به حركت درآوريم و زمين صاف و آشكار را ببينى آنها را گرد هم جمع كنيم و هيچيك از آنها را وانگذاريم . ( 47 ) به صف به پروردگارت عرضه شوند ( گويد ) چنان كه اوّل بار شما را خلق كرديم باز پيش ما آمده‌ايد ولى پنداشتيد كه هرگز براى شما زمان معلومى قرار نخواهيم داد . ( 48 ) و نامه‌ها پيش آرند و گنهكاران را از نوشته‌هاى آن ، هراسان مىبينى و گويند :\r\n\r\n","description":"","footnote":"","page_name":" 480 ","page_number":484},
  {"content":"\r\n\r\nاى واى بر ما اين نامه چيست كه گناه كوچك و بزرگ به حساب آورده و همه را ثبت كرده و هرچه كرده‌اند حاضر يابند كه پروردگارت به هيچ‌كس ستم نمىكند .\r\n( 49 ) و چون به فرشتگان گفتيم : آدم را سجده كنيد همه سجده كردند مگر ابليس كه از جنّيان بود و از فرمان پروردگارش بيرون شد چرا او و فرزندانش را كه دشمن شمايند بجاى من سرپرست خود مىگيريد ؟ براى ستمگران چه جايگزينى بدى است ( نتيجه آنكه نبايد شيطان را ولى خود بدانيد ) . ( 50 ) در آفرينش آسمانها و زمين و در آفرينش خودشان آنها را به گواهى نخواستم و من كسى نيستم كه گمراهان را به همكارى خود بپذيرم . ( 51 ) بخاطر بياوريد روزى را كه خدا مىگويد شريكهايى را كه براى من مىپنداشتيد صدا بزنيد ( تا به كمك شما بشتابند ) ولى هرچه آنها را مىخوانند جوابشان نمىدهند و ما در ميان اين دو گروه ، كانون هلاكتى قرار داده‌ايم . ( 52 ) و گنهكاران ، جهنّم را ببينند و يقين كنند كه در آن خواهند افتاد\r\n\r\n","description":"","footnote":"","page_name":" 481 ","page_number":485},
  {"content":"\r\n\r\nو گريزگاهى نيابند . ( 53 ) در اين قرآن ، همه قسم مثل براى مردم بيان كرده‌ايم و انسان از همه چيز بيشتر بحث مىكند . ( 54 ) اين مردم ، هنگامى كه هدايت برايشان آمد از اين‌كه مؤمن شوند و از پروردگارشان آمرزش بخواهند مانعى جز اين نبود كه ( انتظار داشتند ) طريقه گذشتگانشان تكرار شود يا عذاب از پيش ، به آنها برسد . ( 55 ) ما پيامبران را جز نويدبخش و بيم‌رسان نمىفرستيم ، كسانى كه كافرند بحثهاى باطل مىكنند تا به‌وسيلهء آن ، حقّ را پايمال كنند و نشانه‌هاى مرا به مسخره گرفتند ( آيه تسلى دهنده پيامبر است ) . ( 56 ) كيست ستمگرتر از آن‌كه به آيه‌هاى پروردگارش اندرزش داده‌اند و از آن روى بگردانيده و اعمالى را كه به دستش از پيش كرده از ياد ببرد و ما بر دلهايشان پوششها نهاده‌ايم كه آيه‌هاى ما را نمىفهمند و گوشهايشان را سنگين كرديم ، بنابراين ، اگر به سوى هدايتشان بخوانيم هرگز و هيچ‌وقت هدايت نيابند . ( 57 ) و پروردگارت آمرزنده‌اى است مهربان\r\n\r\n","description":"","footnote":"","page_name":" 482 ","page_number":486},
  {"content":"\r\n\r\nاگر آنان را به اعمالى كه كرده‌اند بازخواست مىكرد در كيفرشان شتاب مىكرد ( چنين نيست ) بلكه قرارى دارند كه هرگز در قبال آن گريزگاهى نيابند . ( 58 ) اين دهكده‌ها هنگامى كه ستم كردند هلاكشان كرديم و براى هلاك كردنشان زمانى قرار داديم . ( 59 ) و ( ياد كن ) چون موسى به شاگرد خويش گفت آرام نگيرم تا به نقطهء برخورد دو دريا برسم يا مدّتى دراز به سر برم . ( 60 ) و همين كه به آنجا رسيدند ماهيشان را از ياد بردند و آن ماهى راه خود را به طرف دريا پيش گرفت . ( 61 ) و وقتى از آنجا گذشتند ( موسى ) به شاگردش گفت : غذايمان را بياور كه براستى از اين سفر خستگى بسيار ديديم . ( 62 ) گفت : آيا ديدى كه وقتى به آن سنگ پناه برديم من ماهى را از ياد بردم و جز شيطان آن را از يادم نبرد تا به يادش باشيم و عجيب آنكه او راه دريا در پيش گرفت . ( 63 ) گفت اين همان است كه مىجستيم پس با جستجوى ردپاى خود رفتند و بازگشتند . ( 64 ) پس بنده‌اى از بندگان ما را يافتند ( حضرت خضر ) كه از جانب خويش\r\n\r\n","description":"","footnote":"","page_name":" 483 ","page_number":487},
  {"content":"\r\n\r\nرحمتى به او داده و از نزد خويش دانشى به او آموخته بوديم . ( 65 ) موسى به دو گفت :\r\nآيا تو را پيروى كنم كه به من از آنچه آموخته‌اى كمالى بياموزى . ( 66 ) گفت : تو به همراهى من هرگز شكيبايى نتوانى كرد . ( 67 ) چگونه در مورد چيزهايى كه از راز آن آگاه نيستى شكيبايى مىكنى ؟ ( 68 ) گفت : اگر خدا بخواهد مرا شكيبا خواهى يافت و در هيچ موردى نافرمانى تو نمىكنم . ( 69 ) گفت : اگر به دنبال من آمدى چيزى از من مپرس تا دربارهء آن مطلبى با تو بگويم . ( 70 ) پس برفتند و چون به كشتى سوار شدند آن را سوراخ كرد ( موسى ) گفت : آن را سوراخ كردى تا مردمش را غرق كنى ؟\r\nحقّا كه كارى ناشايسته كردى . ( 71 ) گفت : مگر نگفتم كه تو تاب همراهى مرا ندارى . ( 72 ) گفت : مرا به آنچه فراموش كرده‌ام بازخواست مكن و كارم را بر من سخت مگير . ( 73 ) پس برفتند تا پسرى را بديدند\r\n\r\n","description":"","footnote":"","page_name":" 484 ","page_number":488},
  {"content":"\r\n\r\nو او را بكشت . گفت آيا نفس محترمى كه كسى را نكشته بود بىگناه كشتى ؟ حقّا كار زشتى كردى . ( 74 ) گفت مگر به تو نگفتم كه تو به همراهى من هرگز شكيبايى نتوانى كرد . ( 75 ) گفت : اگر بعد از اين چيزى از تو پرسيدم با من همراهى مكن كه از جانب من معذور خواهى بود . ( 76 ) پس برفتند تا به دهكده‌اى رسيدند و از اهل آن خوردنى خواستند و آنها از مهمانى كردنشان دريغ ورزيدند در آنجا ديوارى را يافتند كه مىخواست بيفتد پس آن را تعمير كرد و استوار نمود ( موسى ) گفت : كاش براى اين كار مزدى مىگرفتى . ( 77 ) گفت اينك ( موقع ) جدايى ميان من و توست و تو را از توضيح آنچه كه توانايى شكيباييش را نداشتى خبردار مىكنم . ( 78 ) امّا كشتى متعلق به مستمندانى بود كه در دريا كار مىكردند . خواستم معيوبش كنم چون در مسيرشان پادشاهى بود كه همهء كشتيها را\r\n\r\n","description":"","footnote":"","page_name":" 485 ","page_number":489},
  {"content":"\r\n\r\nبه زور مىگرفت . ( 79 ) امّا آن پسر ، پدر و مادرش مؤمن بودند و ما ترسيديم كه مبادا كفر و طغيان بر آنها تحميل كند . ( 80 ) و خواستم پروردگارشان پاكيزه‌تر و مهربانتر از آن عوضشان دهد . ( 81 ) امّا ديوار از دو پسر يتيم اين شهر بود و گنجى از مال ايشان زير آن بود و پدرشان مردى شايسته بود ، پروردگارت مىخواست كه بزرگ شوند و خود گنج را بيرون آورند اين ، رحمتى بود از پروردگارت و من اين كار را از پيش خود نكردم ، چنين است توضيح آن چيزهائى كه بر آن توانايى شكيبايى را نداشتى . ( 82 ) از تو از ذوالقرنين پرسند .\r\nبگو براى شما از او خبرى خواهم خواند . ( 83 ) ما به او در زمين توانايى داديم و از هرچيز وسيله‌اى عطا كرديم . ( 84 ) پس راهى را تعقيب كرد . ( 85 ) چون به غروبگاه آفتاب رسيد آن را ديد كه در چشمه‌اى گل‌آلود غروب مىكند\r\n\r\n","description":"","footnote":"","page_name":" 486 ","page_number":490},
  {"content":"\r\n\r\nو نزديك چشمه گروهى را يافت . گفتيم اى ذوالقرنين ( اختيار با توست ) يا ايشان را كيفر مىدهى يا به آنان نيكى مىكنى . ( 86 ) گفت : هركس ستم كند و كفر بورزد كيفرش مىكنيم و پس از آن به سوى پروردگارش ببرند و سخت كيفرش كند . ( 87 ) و هركس ايمان آورد و كار شايسته كند پاداش نيك دارد و به فرمان خود ، به كار آسانى وادارش مىكنيم . ( 88 ) و آنگاه راهى را دنبال كرد .\r\n( 89 ) تا به طلوع‌گاه خورشيد رسيد و آن را ديد كه بر قومى طلوع مىكند كه ايشان را در مقابل ( تابش ) آفتاب پوشش و سايبانى نداده بوديم . ( 90 ) چنين بود و ما از آن چيزها كه نزد وى بود بطور كامل خبر داشتيم . ( 91 ) آنگاه راهى را دنبال كرد . ( 92 ) تا وقتى ميان دو كوه رسيد در آنجا قومى را يافت كه سخن نمىفهميدند .\r\n( 93 ) گفتند : اى ذوالقرنين يأجوج و مأجوج در اين سرزمين تبهكارند\r\n\r\n","description":"","footnote":"","page_name":" 487 ","page_number":491},
  {"content":"\r\n\r\nآيا به تو خراجى بپردازيم كه ميان ما و آنها سدّى بنا كنى ؟ ( 94 ) گفت آن چيزهايى كه پروردگار به من داده از كمك مالى شما بهتر است مرا به نيروى انسانى كمك دهيد تا ميان شما و آنها سدّ محكمى بسازم . ( 95 ) قطعات آهن پيش من آوريد و چون ميان دو ديواره كوه پر شد گفت : بدميد تا آن را بگداخت گفت : مس گداخته نزد من آوريد تا بر آن بريزم . ( 96 ) پس ( اقوام وحشى ) نتوانستند از آن ديوار بالا روند و يا آن را سوراخ كنند . ( 97 ) گفت اين رحمتى از جانب پروردگار من است و چون وعدهء پروردگارم بيايد آن را هموار سازد و وعدهء پروردگارم حق است . ( 98 ) در آن روز آنها را رها مىكنيم تا مانند موج درهم آميزند و چون در صور دميده شود همهء آنها را جمع مىكنيم . ( 99 ) آن روز جهنّم را كاملا به كافران نشان دهيم . ( 100 ) همان كسانى كه ديدگانشان از ياد من در پرده غفلت بوده\r\n\r\n","description":"","footnote":"","page_name":" 488 ","page_number":492},
  {"content":"\r\n\r\nو توانايى شنيدن سخن حق را نداشتند . ( 101 ) آيا كسانى كه كافرند چنين پنداشته‌اند كه بجاى من ، سرپرستى بندگانم كنند ؟ ما جهنّم را آمادهء پذيرايى از كافران كرده‌ايم . ( 102 ) بگو : آيا شما را از زيانكارترين انسانها از نظر عمل آگاهتان سازيم ؟ ( 103 ) همان كسانى كه تلاش آنها در زندگى اين دنيا به هدر رفته و مىپندارند كه رفتار نيكو دارند . ( 104 ) آنها همان كسانىاند كه نشانه‌هاى خداوندشان و ملاقات با او در قيامت انكار كرده‌اند پس اعمالشان هدر رفته و روز قيامت ، براى آنها ارزشى قرار نمىدهيم . ( 105 ) چنين جهنّمى سزاى ايشان است زيرا كافر شدند و نشانه‌هاى من و پيامبرانم را به مسخره گرفتند . ( 106 ) كسانى كه ايمان آورده و كارهاى شايسته كرده‌اند منزلشان باغهاى بهشت است . ( 107 ) جاودانه در آنند و تغيير يافتن از آن را نمىخواهند . ( 108 ) بگو : اگر دريا براى كلمات پروردگارم مركّب شود\r\n\r\n","description":"","footnote":"","page_name":" 489 ","page_number":493},
  {"content":"\r\n\r\nپيش از آنكه كلمات پروردگارم تمام شود دريا تمام خواهد شد . گرچه نظير آن را نيز به كمك گيريم ( زيرا كلمات الهى نامتناهى است ) . ( 109 ) بگو من فقط بشرى هستم همانند شما كه به من وحى مىشود حق اين است كه خداى شما يگانه است پس هركس اميد دارد كه به پيشگاه پروردگار خويش رود ، بايد عمل شايسته انجام دهد و هيچكس را در عبادت پروردگارش شريك نگيرد . ( 110 )\r\n\r\nسورة مريم\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد كاف ، هاء ، يا ، عين ، صاد . ( 1 ) اين يادى از رحمت پروردگارت به بندهء خود زكريّاست . ( 2 ) آن دم كه بطور پنهانى پروردگارش را ندا داد . ( 3 ) گفت پروردگارا بخاطر پيرى ، استخوانم سست و سرم سفيد شده است و هرگز در خواندن تو اى پروردگار ، سنگدل نبوده‌ام . ( 4 ) من بعد از خود از خويشانم بيم دارم و\r\n\r\n","description":"","footnote":"","page_name":" 490 ","page_number":494},
  {"content":"\r\n\r\nزنم نازاست مرا از نزد خود فرزندى عطا كن . ( 5 ) تا از من و از خاندان يعقوب ارث برد . پروردگارا او را پسنديده و مقبول گردان .\r\n( 6 ) ( پس به او گفتيم ) اى زكريّا ما به تو مژدهء پسرى مىدهيم كه نامش يحيى است و از پيش ، همنامى براى وى قرار نداده‌ايم . ( 7 ) گفت پروردگارا چگونه مرا پسرى باشد بااينكه همسرم نازاست و خودم از پيرى به فرسودگى رسيده‌ام ؟ ( 8 ) گفت : پروردگار تو چنين است و او فرموده كه اين كار بر من آسان است از پيش ، تو را كه چيزى نبودى خلق كردم . ( 9 ) گفت : پروردگارا براى من علامتى قرار ده . گفت :\r\nنشانه‌ات اين باشد كه سه شبانه روز ، نمىتوانى با مردم سخن گويى ( جز با رمز و اشاره ) . ( 10 ) پس از عبادتگاه نزد قوم خود رفت و با اشاره به آنان دستور داد كه صبح و شام خدا را تسبيح گوييد . ( 11 ) ( ما گفتيم ) اى يحيى اين كتاب را به جدّ و جهد تمام بگير و در طفوليت و كودكى\r\n\r\n","description":"","footnote":"","page_name":" 491 ","page_number":495},
  {"content":"\r\n\r\nاو را حكمت و فرزانگى داديم . ( 12 ) و به او مهربانى و پاكى بخشيديم همانا او پرهيزكار بود . ( 13 ) و با پدر و مادر خود ، رفتار نيك داشت و سركش و نافرمان نبود . ( 14 ) درود بر او روزى كه تولد يافت و روزى كه مىميرد و روزى كه زنده برانگيخته مىشود . ( 15 ) ( اى محمد ) در اين كتاب ( قرآن ) از مريم ياد كن آن دم كه در مكانى در شرق ، ( مسجد ) از كسان خود كناره گرفت . ( 16 ) در مقابل آنان ، پرده‌اى آويخت پس ما روح خود را نزد او فرستاديم كه به صورت انسانى خوش اندام بر او ظاهر شد . ( 17 ) ( مريم ) گفت : اگر مردى پرهيزكارى ، من از تو به خداى رحمان پناه مىبرم . ( 18 ) ( روح القدس ) گفت : من فرستادهء پروردگار توام تا پسرى پاكيزه به تو عطا كنم . ( 19 ) گفت : چگونه مرا پسرى باشد بااينكه انسانى به من دست نزده و من خود زناكار نبوده‌ام . ( 20 ) گفت :\r\nچنين است . پروردگار تو فرموده : اين بر من آسان است تا آن را براى مردم نشانه‌اى\r\n\r\n","description":"","footnote":"","page_name":" 492 ","page_number":496},
  {"content":"\r\n\r\nو رحمتى از جانب خويش قرار دهيم و اين كار قطعى خواهد بود . ( 21 ) پس مريم به عيسى حامله شد و با او ( عيسى ) در محلى دور ( از خانواده‌اش ) قرار گرفت . ( 22 ) درد زاييدن ، او را به سوى تنه درخت خرما ( كه خشكيده بود ) هدايت كرد و گفت : اى كاش قبل از اين مرده بودم يا فراموش شده بودم ( كه در زبان مردم متهم نمىشدم ) . ( 23 ) پس ( فرشته‌اى ) وى را از طرف پايين پا ندا داد : غم مخور كه پروردگارت جلوى تو نهرى جارى ساخت . ( 24 ) تنهء درخت را محكم به سوى خود تكان ده كه خرماى تازه بر تو بيفكند . ( 25 ) بخور و بنوش و چشمت روشن‌دار ( از عنايتى كه خداوند به تو كرده خرسند باش ) اگر از آدميان كسى را ديدى ( كه تو را بازخواست مىكند ) بگو : من براى خدا روزهء « سكوت » نذر كرده‌ام . پس امروز با بشرى سخن نمىگويم . ( 26 ) مولود را كه در بغل گرفته بود نزد كسان خود آورد ، گفتند : اى مريم حقّا كه چيزى شگفت‌انگيز آورده‌اى .\r\n( 27 ) اى خواهر هارون ، آخر پدرت مرد بدى نبود\r\n\r\n","description":"","footnote":"","page_name":" 493 ","page_number":497},
  {"content":"\r\n\r\nو مادرت هم زن زناكار نبود . ( 28 ) مريم به مولود اشاره كرد ، گفتند : چگونه با كسى كه كودك و در گهواره است سخن گوييم ؟ ( 29 ) ( كودك ) گفت : من بندهء خدايم مرا كتاب داده و پيامبرم گردانيده . ( 30 ) و هرجا كه باشم بابركتم كرده است و به نماز و زكات مادام كه زنده باشم سفارشم فرموده . ( 31 ) نسبت به مادرم نيكوكارم ساخته و گردنكش و نافرمانم نكرده است . ( 32 ) سلام بر من روزى كه تولد يافته و روزى كه بميرم و روزى كه زنده برانگيخته شوم . ( 33 ) اين است ( جريان ) عيسى پسر مريم ، اين سخن درستى است كه در آن شك و ترديد دارند . ( 34 ) خدا را نسزد كه فرزندى بگيرد . او منزّه است چون كارى را اراده فرمايد فقط به او مىگويد :\r\nباش پس موجود مىشود . ( 35 ) خداى يكتا پروردگار من و شماست ، او را بپرستيد راه راست همين است . ( 36 ) ولى گروه منكران ميان خودشان اختلاف ورزيدند\r\n\r\n","description":"","footnote":"","page_name":" 494 ","page_number":498},
  {"content":"\r\n\r\nواى بر كسانى كه از حضور يافتن در روزى بزرگ كفر ورزيدند و منكر شدند . ( 37 ) روزى كه به سوى ما آيند چه خوب بشنوند و چه خوب ببينند ولى آن روز ستمگران ، در گمراهى آشكارند . ( 38 ) آنان را از روز حسرت و پشيمانى ( قيامت ) بترسان ، آن دم كه كار بگذرد و آنها بىخبر مانند و باور ندارند . ( 39 ) ما زمين و تمام كسانى را كه بر آن هستند به ارث مىبريم و همگى به سوى ما باز گردانده مىشوند . ( 40 ) در اين كتاب از ابراهيم ياد كن كه وى بسيار راستگو و پيامبر خدا بود . ( 41 ) آندم كه به پدرش گفت : اى پدر ( عمو ) چرا بتى را پرستش مىكنى كه نه مىشنود و نه مىبيند و نه تو را از چيزى بىنياز سازد . ( 42 ) اى پدر ( عمو ) براى من از راه وحى حقايقى به دست آمده كه به دست تو نرسيده از من پيروى كن تا تو را به راهى راست هدايت كنم . ( 43 ) اى پدر ( عمو ) بندگى شيطان را مكن كه شيطان ، سركش درگاه خداى رحمان است . ( 44 ) اى پدر ( عمو ) من بيم آن را دارم كه از خداى رحمان عذابى به تو رسد\r\n\r\n","description":"","footnote":"","page_name":" 495 ","page_number":499},
  {"content":"\r\n\r\nو دوستدار شيطان شوى . ( 45 ) گفت : اى ابراهيم مگر از خدايان من رويگردانى ؟\r\nاگر بس نكنى تو را سنگسار مىكنم و آنگاه بايد مدّتى دراز از من دور شوى . ( 46 ) ابراهيم گفت : سلام بر تو باد . براى تو از پروردگارم آمرزش خواهم خواست كه به من مهربان است ( 47 ) و از شما و از آنچه غير خدا را مىخوانيد كناره مىگيرم و پروردگارم را مىخوانم شايد در مورد دعاى پروردگارم كم اطلاع نباشم . ( 48 ) و همين كه از آنها و بتها كه بجاى خدا مىپرستيدند كناره گرفت اسحاق و يعقوب را به دو بخشيديم و هريك را پيامبر قرار داديم . ( 49 ) و از رحمت خويش به آنها داديم و ذكر خير بلند آوازه‌اى به ايشان داديم . ( 50 ) در اين كتاب از موسى ياد كن چون او پاكدل و فرستاده شدهء خداوند بود . ( 51 ) ما او را از جانب راست ( كوه ) طور صدا زديم و او را به همرازى با خود فرا خوانديم . ( 52 ) و از رحمت خويش\r\n\r\n","description":"","footnote":"","page_name":" 496 ","page_number":500},
  {"content":"\r\n\r\nبرادرش هارون را به او بخشيديم . ( 53 ) در اين كتاب از اسماعيل ياد كن كه وى درست فرستادهء پيامبر بود . ( 54 ) و كسان خود را به نماز خواندن و زكات دادن وادار مىكرد و نزد پروردگار خويش ، پسنديده بود . ( 55 ) در اين كتاب از ادريس ياد كن كه پيامبرى راست پيشه بود . ( 56 ) و ما او را به مقامى بلند بالا برديم . ( 57 ) همان كسانى كه از پيامبران بودند كه خدا موهبتشان داده بود و از فرزندان آدم بودند و از فرزندان آن كسانى كه همراه نوح بر كشتى سوار كرديم و از فرزندان ابراهيم و اسرائيل و آن كسانى كه هدايت كرده و برگزيده بوديم چون آيه‌هاى خدا بر ايشان خوانده مىشد به حال گريه به خاك مىافتادند و سجده مىكردند . ( 58 ) و از پى آنان خلقى را جانشين ايشان شدند كه نماز را تباه ساختند و از شهوات پيروى كردند و به زودى كيفر گمراهى خود را خواهند ديد . ( 59 ) مگر كسانى كه توبه كرده\r\n\r\n","description":"","footnote":"","page_name":" 497 ","page_number":501},
  {"content":"\r\n\r\nو ايمان آورده و كار شايسته‌اى كرده باشند آنها به بهشت داخل شوند و به هيچ وجه ستم نبينند . ( 60 ) بهشتهاى جاويدان كه خداى رحمان از غيب به بندگانش وعده داده كه وعدهء او آمدنى است . ( 61 ) در آنجا ياوه‌اى نشنوند مگر سلامى ، در آنجا بامدادان و شامگاهان روزى خويش را دارند . ( 62 ) اين بهشتى است كه به هركس از بندگان خويش كه پرهيزكار باشد مىدهيم . ( 63 ) ( ما فرشتگان ) جز به فرمان پروردگارت نازل نشويم كه هرچه جلو رويمان و هرچه پشت سرمان است از اوست و پروردگارت فراموشكار نيست . ( 64 ) همان پروردگار آسمانها و زمين با هرچه ميان آنهاست او را عبادت كن و در كار عبادتش شكيبا باش ، آيا همتايى براى او مىشناسى ؟ ( 65 ) انسان مىگويد آيا پس از مردن در آينده زنده ( از قبر ) بيرون خواهم آمد ؟ ( 66 ) مگر همين انسان به ياد ندارد\r\n\r\n","description":"","footnote":"","page_name":" 498 ","page_number":502},
  {"content":"\r\n\r\nكه ما از اوّل او را آفريديم درحالىكه چيزى نبود . ( 67 ) به پروردگارت سوگند ايشان را با شيطانها محشور كنيم و همه را به زانو درآورده و اطراف جهنّم حاضر سازيم . ( 68 ) آنگاه از هر گروه هر كدامشان كه به سركشى خداى رحمان جرىتر بوده جدا كنيم . ( 69 ) سپس كسانى را كه به وارد شدن در جهنّم سزاوارترند بهتر بشناسيم . ( 70 ) و هيچيك از شما ( متقيان و ظالمان ) نيست مگر آنكه به زودى در لبه پرتگاه جهنم قرار مىگيريد ( در اينجا ورود بمعنى حضور است نه دخول ) . ( 71 ) آنگاه متقيان را نجات داده و ستمكاران را در آن قرار مىدهيم تا مجازات شوند و به زانو درآيند . ( 72 ) و چون آيه‌هاى روشن ما را بر آنان بخوانند كسانى كه كافرند به كسانى كه مؤمنند مىگويند : كدام يك از دو گروه ( ما يا شما ) مكان بهتر و مجلس آراسته‌تر دارند ؟ ( 73 ) پيش از آنها چه نسلهايى را هلاك كرده‌ايم كه اثاث و تشكيلاتى بهتر و صورتى زيباتر داشتند . ( 74 ) بگو : هركس در گمراهى باشد خداى رحمان زمانى به او مهلت مىدهد تا آنچه كه به او وعده داده شده چه عذاب\r\n\r\n","description":"","footnote":"","page_name":" 499 ","page_number":503},
  {"content":"\r\n\r\n( الهى ) و يا رستاخيز را ببيند ، پس به زودى خواهند دانست جايگاه چه كسى بدتر و سپاهش ناتوان‌تر است . ( 75 ) خدا كسانى را كه هدايت يافته‌اند بر هدايتشان مىافزايد و اعمال شايسته كه باقى ماندنى است پاداش آن ، نزد پروردگارت بهتر و نتيجه آن نيكوتر است . ( 76 ) آيا آن كس كه منكر آيه‌هاى ما است و مىگويد مال و فرزند بسيارى به من داده خواهد شد نديدى ؟ ( 77 ) آيا از غيب خبر يافته يا از خداى رحمان پيمانى گرفته است ؟ ( 78 ) هرگز ! آنچه را مىگويد ثبت خواهيم كرد و بر كيفر او خواهيم افزود . ( 79 ) و آنچه او مىگويد ( از اموال و فرزندان ) از او به ارث مىبريم و تنها نزد ما خواهد آمد . ( 80 ) و غير از خدا خدايانى گرفته‌اند كه مايهء عزّتشان شود . ( 81 ) هرگز ! به زودى از عبادت ايشان بيزارى خواهند جست و مخالف آنان خواهند شد . ( 82 ) آيا نديدى كه ما شيطانها را به سوى كافران فرستاديم تا به شدّت ( به گناه ) تحريكشان كنند ؟ ( 83 ) تو درباره ايشان شتاب مكن كه ما براى آنان روزشمارى دقيق مىكنيم . ( 84 ) روزى كه\r\n\r\n","description":"","footnote":"","page_name":" 500 ","page_number":504},
  {"content":"\r\n\r\nپرهيزكاران را محشور مىكنيم كه به پيشگاه خداى رحمان وارد شوند . ( 85 ) و گنهكاران را تشنه بسوى جهنّم برانيم . ( 86 ) شفاعتى ندارند مگر اين‌كه از خداى رحمان پيمانى گرفته باشند . ( 87 ) گويند خدا فرزندى ( براى خود ) برگزيده است . ( 88 ) حقّا چيزى زشت و بد آورده‌ايد . ( 89 ) چيزى كه نزديك است آسمانها از ترس آن ، متلاشى گردد و زمين بشكافد و كوهها درهم شكسته ، فروافتد . ( 90 ) از آن رو كه براى خداى رحمان فرزندى ادّعا كرده‌اند . ( 91 ) سزاوار نيست كه خداى رحمان فرزندى برگزيند . ( 92 ) در آسمانها و زمين هيچكس نيست مگر آن‌كه با بندگى به سوى خدا بيايد . ( 93 ) خدا همه را با دقّت شمارش كرده آن هم شمارشى كامل . ( 94 ) و روز قيامت همهء آنها تنها به پيشگاه خدا وارد شوند . ( 95 ) كسانى كه ايمان آورده و كارهاى شايسته كرده‌اند خداى رحمان براى آنها محبّتى ( درونى ) قرار خواهد داد . ( 96 ) اين قرآن را به زبان تو جارى و روان كرده‌ايم تا پرهيزكاران را به آن نويد دهى و گنهكاران را بترسانى . ( 97 ) پيش از آنها\r\n\r\n","description":"","footnote":"","page_name":" 501 ","page_number":505},
  {"content":"\r\n\r\nچه نسلهاى زيادى را هلاك كرديم . آيا يكى از آنها را مىيابى و يا صدايى از آنها مىشنوى ؟ ( 98 )\r\n\r\nسورة طه\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد طا ، ها . ( 1 ) ما قرآن را بر تو نازل نكرديم كه در رنج افتى . ( 2 ) جز يادآورى براى كسى كه بيم دارد نيست . ( 3 ) ( اين قرآن ) از جانب آن كس كه زمين و آسمانهاى بلند را آفريده نازل شده است .\r\n( 4 ) خداى رحمان بر عرش مسلّط است ( تدبير جهان بدست اوست ) . ( 5 ) هرچه در آسمانها و زمين و ما بين آنهاست و هرچه زير خاك است از اوست . ( 6 ) اگر سخن آشكارا بگويى ( و يا مخفى كنى ) او هرچه نهان و نهانتر است مىداند . ( 7 ) خدا كه هيچ معبودى جز او نيست نامهاى نيكو دارد . ( 8 ) آيا خبر موسى به تو رسيده است ؟\r\n( 9 ) چنين بود كه وقتى ( از دور ) آتش بديد به خانواده‌اش گفت : همينجا باشيد كه من آتش را مىبينم\r\n\r\n","description":"","footnote":"","page_name":" 502 ","page_number":506},
  {"content":"\r\n\r\nشايد شعله‌اى از آن برايتان بياورم يا به وسيله آتش ، راه را پيدا كنم . ( 10 ) و چون به آتش رسيد ندا داده شد كه اى موسى ( 11 ) من پروردگار توام كفشهاى خود را بيرون كن كه تو در سرزمين مقدّس طوى هستى . ( 12 ) من تو را برگزيده‌ام به آنچه به تو وحى مىشود گوش فرا ده . ( 13 ) من خداى يكتايم ، معبودى جز من نيست ، مرا عبادت كن و براى من نماز را به پا دار . ( 14 ) قيامت آمدنى است ، مىخواهم آن را پنهان بدارم تا هركس در مقابل كوششى كه مىكند ، پاداش ببيند . ( 15 ) آنكه رستاخيز را باور ندارد و از هوى و هوس خود پيروى مىكند تو را از باور كردن آن باز ندارد كه نابود مىشوى . ( 16 ) اى موسى اين چيست كه در دست راست توست ؟ ( 17 ) گفت : اين عصاى من است كه بر آن تكيه مىكنم و با آن ، براى گوسفندان خويش ، برگ مىريزم و مرا در آن ، حاجتهايى ديگر است . ( 18 ) فرمود : « اى موسى ! اين عصا را بيفكن . » ( 19 ) « پس چون آن را به زمين انداخت اژدهائى شد كه بسرعت مىخزيد . » ( 20 )\r\n\r\n","description":"","footnote":"","page_name":" 503 ","page_number":507},
  {"content":"\r\n\r\nفرمود : آن را بگير و نترس كه آن را به حالت اوّلش باز مىگردانيم . ( 21 ) و دستت را به گريبان خود ببر تا نورانى بدون عيب بيرون آيد ( نورى كه جهان را نور مىداد ) و اين معجزهء ديگرى است . ( 22 ) تا نشانه‌هاى بزرگ خويش را ، به تو بنمايانيم . ( 23 ) به سوى فرعون برو كه او طغيان كرده است . ( 24 ) گفت : پروردگارا سينهء مرا بگشاى .\r\n( 25 ) و كارم را بر من آسان كن . ( 26 ) و گره را از زبانم بگشا .\r\n( 27 ) تا گفتارم را بفهمند . ( 28 ) و براى من وزيرى از كسانم معيّن فرما . ( 29 ) هارون برادرم را . ( 30 ) تكيه‌گاهم قرار ده . ( 31 ) و او را شريك كارم گردان . ( 32 ) تا تو را تسبيح بسيار گوييم . 33 و بسيار يادت كنيم . 34 كه تو بيناى به حال ما بوده‌اى . ( 35 ) فرمود اى موسى مطلوب خويش را يافتى . ( 36 ) و بار ديگر به تو نيز منّت نهاديم . ( 37 ) آن دم كه\r\n\r\n","description":"","footnote":"","page_name":" 504 ","page_number":508},
  {"content":"\r\n\r\nبه مادرت وحى كرديم . ( 38 ) كه او را در صندوقى بگذار و آن را به دريا بيفكن تا دريا به ساحلش اندازد و دشمن من و او ، آن را بگيرد و در وجود او محبتى نسبت به تو افكندم تا زير نظر من تربيت شوى . ( 39 ) و چون خواهرت رفت و گفت : آيا شما را به كسى راهنمائى كنم كه سرپرستى او كند ؟ و تو را به مادرت بازگردانديم كه ديده‌اش روشن شود و غم نخورد و يكى را كشتى و از گرفتارى نجاتت داديم و تو را آزموديم آزمودنى و چند سالى در ميان اهل مدين ماندى آنگاه با علم و تجربه براى ( رسالت ) آمدى . ( 40 ) و تو را براى خود پرورش دادم و انتخاب كردم . ( 41 ) تو و برادرت معجزه‌هاى مرا ( براى مردم ) ببريد و در ياد كردن من سستى مكنيد . ( 42 ) به سوى فرعون برويد كه طغيان كرده است .\r\n( 43 ) و با او به نرمى سخن بگوييد شايد بپذيرد يا بترسد . ( 44 )\r\n\r\n","description":"","footnote":"","page_name":" 505 ","page_number":509},
  {"content":"\r\n\r\nگفتند : پروردگارا ما بيم داريم كه در آزارمان شتاب كند يا طغيانش بيشتر شود . ( 45 ) فرمود مترسيد كه من با شما هستم . مىشنوم و مىبينم . ( 46 ) پيش وى رفتند و گفتند :\r\nما رسولان پروردگار توايم فرزندان اسرائيل را با ما بفرست و عذابشان مكن ، از سوى پروردگارت برايت معجزه‌اى آورده‌ايم درود بر آن كس كه از هدايت پيروى كند ( ما ديگر حرفى نداريم رسالت ما همين است ) .\r\n( 47 ) به ما وحى شده كه عذاب بر آن كس باد كه ( آيات الهى را ) تكذيب كند و روى را بگرداند و پشت كند . ( 48 ) ( فرعون ) گفت : اى موسى پروردگار شما كيست ؟ ( 49 ) گفت : پروردگار ما همان است كه هرچيزى را بيافريد و سپس هدايتش كرد ( به هدايت تكوينى ) . ( 50 ) سپس گفت :\r\nپس سرنوشت نسلهاى گذشته چيست ؟ ( 51 ) ( موسى ) گفت : علم آن نزد پروردگارم در كتابى مكتوب است و پروردگارم نه خطا مىكند و نه فراموش مىنمايد . ( 52 ) همانكه زمين را براى شما گهواره‌اى قرار داد و برايتان در آن ، راهها بوجود آورد و\r\n\r\n","description":"","footnote":"","page_name":" 506 ","page_number":510},
  {"content":"\r\n\r\nاز آسمان آبى فرود آورد و با آن ، انواع مختلف گياهان را پديد آورديم .\r\n( 53 ) بخوريد و حيوانات خود را بچرانيد كه در آن ، براى اهل خرد ، عبرتها است . ( 54 ) ما شما را از زمين آفريديم و بدان بازتان مىگردانيم و بار ديگر از آن بيرونتان مىآوريم . ( 55 ) ما همهء آيات خويش را به فرعون نشان داديم ولى او تكذيب كرد و سر باززد . ( 56 ) گفت : اى موسى آيا به سوى ما آمده‌اى تا با جادوى خويش از سرزمينمان بيرونمان كنى ؟ ( 57 ) ما نيز جادويى مانند آن براى تو خواهيم آورد ميان ما و خودت در مكانى هموار زمانى معيّن قرار بگذار كه از آن تخلّف نكنيم . ( 58 ) گفت :\r\nوعده‌گاه شما روز عيد باشد كه ( مشروط بر اينكه ) مردم در نيمروز جمع شوند . ( 59 ) فرعون رفت و نيرنگ خويش را فراهم كرد و بازگشت . ( 60 ) موسى به آنها گفت : واى بر شما به خدا دروغ مبنديد كه شما را به عذابى نابود سازد و هركس دروغ گويد\r\n\r\n","description":"","footnote":"","page_name":" 507 ","page_number":511},
  {"content":"\r\n\r\nنااميد شود . ( 61 ) آنها در ميان خودشان پيرامون كارشان به نزاع پرداختند و رازها به هم گفتند . ( 62 ) ( فرعونيان ) گفتند : اينان دو جادوگرند كه مىخواهند با جادوى خويش ، شما را از سرزمينتان بيرون كنند و آيين خوب شما را از ميان بردارند . ( 63 ) پس نيرنگتان را فراهم كنيد آنگاه هماهنگ عمل كنيد كه در آن روز ، هركس پيروز شود رستگار مىگردد . ( 64 ) گفتند : اى موسى آيا تو مىافكنى يا ما اوّل كسى باشيم كه بيفكنيم ؟ ( 65 ) گفت : شما بيفكنيد و آنوقت در اثر جادوى آنان ، به نظر او رسيد كه ريسمانها و چوبهايشان راه مىروند . ( 66 ) و موسى در وجود خود احساس ترس كرد . ( 67 ) گفتيم مترس كه تو خود برترى . ( 68 ) آنچه به دست راست دارى بيفكن تا آنچه را ساخته‌اند ببلعد فقط نيرنگ جادويى است كه ساخته‌اند و جادوگر هرجا باشد پيروز نمىشود . ( 69 ) جادوگران\r\n\r\n","description":"","footnote":"","page_name":" 508 ","page_number":512},
  {"content":"\r\n\r\nتعظيم‌كنان جلو آمدند و گفتند : به خداى هارون و موسى ايمان آورديم . ( 70 ) ( فرعون ) گفت :\r\nچرا پيش از آنكه به شما اجازه دهم به او ايمان آورديد پس او بزرگ شماست كه جادو تعليمتان داده پس به يقين دستها و پاهايتان را به عكس يكديگر ( دست راست با پاى چپ و بالعكس ) مىبرم ( تا تعادل بدنتان به هم بخورد و قادر به حركت نباشيد ) و بر تنه‌هاى درخت خرما شما را به دار مىآويزم تا بدانيد كيفر كدام يك از ما سخت‌تر و پايدارتر است . ( 71 ) گفتند : هرگز تو را بر اين معجزه‌ها كه بسوى ما آمده ترجيح نمىدهيم هرچه مىكنى بكن فقط به زندگى اين دنياى ما لطمه مىزنى . ( 72 ) ما به پروردگارمان ايمان آورده‌ايم كه گناهانمان را با اين جادوگرى كه با زور بدان وادارمان كردى بيامرزد كه خدا بهتر و پاينده‌تر است . ( 73 ) و هركس با بار گناه به پيشگاه پروردگار خويش برود جهنّمى مىشود كه در آنجا نه مىميرد و نه زندگى دارد . ( 74 ) و هركس با ايمان\r\n\r\n","description":"","footnote":"","page_name":" 509 ","page_number":513},
  {"content":"\r\n\r\nبه پيشگاه او رود و كار شايسته كرده باشد آنان جايگاههاى بلند دارند . ( 75 ) بهشتهاى جاويد كه در آن جويها روان است و جاودانه در آنند اين پاداش كسى است كه كار خوبى كرده باشد . ( 76 ) و به موسى وحى كرديم بندگان مرا شبانه حركت ده و بيرون ببر و براى آن ، در دريا راهى خشك بجوى و از گرفتن ( دشمنان ) نه بيم كن و نه بترس . ( 77 ) فرعون با سپاهيانش از پى ايشان روان شدند و آب دريا آنها را دربر گرفت و به فرعونيان همان رسيد كه رسيد . ( 78 ) فرعون قوم خويش را گمراه كرد و هدايت نكرد . ( 79 ) اى بنىاسرائيل همانا ما شما را از دشمنان نجات داديم و طرف راست طور را با شما وعده‌گاه قرار داديم و ترنجبين و بلدرچين براى شما فرستاديم . ( 80 ) از چيزهاى پاكيزه كه روزيتان كرده‌ايم بخوريد و از آن حد تجاوز مكنيد كه خشم من به شما مىرسد و به هركس كه خشم من برسد\r\n\r\n","description":"","footnote":"","page_name":" 510 ","page_number":514},
  {"content":"\r\n\r\nسقوط كرده است . ( 81 ) و من آمرزگار همهء آن كسانم كه توبه نموده و كار شايسته كرده و بر هدايت استوار بوده‌اند . ( 82 ) اى موسى براى چه با شتاب از قوم خود جلو افتادى ؟ ( 83 ) عرض كرد اينك آنها دنبال منند و من كه به شتاب آمدم بدين جهت بود كه تو اى پروردگار خوشنود شوى . ( 84 ) فرمود ما از پى تو قومت را امتحان كرديم و سامرى گمراهشان كرد . ( 85 ) موسى خشمگين و اندوهگين به سوى قوم خود بازگشت و گفت : اى قوم ! مگر پروردگارتان شما را وعدهء نيكو نداده بود آيا اين مدّت به نظرتان طولانى مىنمود يا خواستيد خشم خدا شما را فرا گيرد كه از وعدهء من تخلّف كرديد ؟ ( 86 ) گفتند : ما با اختيار خويش خلف وعده نكرديم ولى از زينت‌آلات دشمن ، بارهاى سنگين بر دوش داشتيم كه در آتش افكنديم و سامرى نيز بيفكند . ( 87 ) و براى آنها مجسّمه گوساله‌اى را ساخت\r\n\r\n","description":"","footnote":"","page_name":" 511 ","page_number":515},
  {"content":"\r\n\r\nكه صداى گوساله داشت گفت : اين خداى شما و خداى موسى است و ايمان را رها كرد . ( 88 ) آيا نمىديدند كه گوساله سخنى به آنها باز نمىگويد و براى ايشان سود و زيانى ندارد ؟\r\n( 89 ) هارون از پيش به آنها گفته بود : اى قوم گوساله پرستى فريبتان داده است پروردگارتان فقط خداى رحمان است مرا پيروى كنيد و فرمانم را بپذيريد . ( 90 ) گفتند :\r\nما همچنان او را عبادت مىكنيم تا موسى به نزد ما برگردد . ( 91 ) گفت : اى هارون وقتى ديدى كه ايشان گمراه شدند مانع تو چه بود ؟ ( 92 ) كه از من پيروى كنى ؟ چرا از فرمان من سرپيچى كردى ؟ ( 93 ) گفت : اى پسر مادرم ريش و سر مرا مگير من بيم داشتم بگويى ميان پسران اسرائيل تفرقه انداختى و رعايت گفتار مرا نكردى . ( 94 ) ( آنگاه رو به سامرى كرد و ) گفت : چه چيزى تو را وادار به اين كار كرد ؟ ( 95 ) گفت : چيزى را كه آنها نديدند بديدم ، از جاى پاى فرشتهء مرسل ، مشتى ( خاك ) را برداشتم\r\n\r\n","description":"","footnote":"","page_name":" 512 ","page_number":516},
  {"content":"\r\n\r\nو آن را در ماده مذاب گوساله ريختم و جان گرفت و صدا داد بدينسان نفسم مرا به گمراهى كشاند . ( 96 ) گفت :\r\nبرو كه بهره تو در زندگى اين است كه ( هركس به تو نزديك شود ) مرتّب بگويى با من تماس نگير و موعدى دارى كه هرگز از آن تخلّف نكنند خدايت را كه پيوسته به خدمتش كمر بسته بودى بنگر كه آن را بسوزانيم و به دريا بريزيم و پراكنده‌اش كنيم يك پراكندگى كامل . ( 97 ) خداى شما تنها خداى يكتاست كه جز او خدايى نيست و علم او همه چيز را دربر مىگيرد .\r\n( 98 ) اينچنين از اخبار مربوط به حوادث گذشته را براى تو بازگو مىكنيم و به تو از نزد خود ذكرى ( كتابى ) هم داده‌ايم . ( 99 ) و هركس از آن روى بگرداند روز رستاخيز بار گناهى بر دوش مىكشد . ( 100 ) در گناهشان جاودانند و بارشان روز رستاخيز چه بد است . ( 101 ) روزى كه در صور دميده شود و در آن روز گناهكاران را كور محشور كنيم . ( 102 ) كه آهسته با همديگر مىگويند بيش از ده روز نمانديم . ( 103 ) ما بهتر\r\n\r\n","description":"","footnote":"","page_name":" 513 ","page_number":517},
  {"content":"\r\n\r\nمىدانيم كه چه مىگويند آن دم كه از همه بهترشان مىگويند بيش از يك روز بسر نبرده‌ايم . ( 104 ) تو را از كوهها پرسند بگو پروردگارم آن را پراكنده كند آنچنان كه جز خودش كسى نمىداند . ( 105 ) و زمين را پهن نموده و هموار كند . ( 106 ) كه در آن برجستگى و انحرافى نبينى . ( 107 ) آن روز از فريادگر ( محشر ) كه هيچ كجى و انحرافى در كارش نيست پيروى مىكنند و همهء صداها به احترام خداى رحمان خفه مىشود و جز صدايى آهسته چيزى نمىشنوى . ( 108 ) در آن روز شفاعت سودى ندارد مگر از كسى كه خداى رحمان به او اجازه داده و به گفتارش راضى باشد . ( 109 ) خدا آنچه را كه قبلا فرستاده و آنچه را كه پيش رو دارند مىداند ولى به دانش او احاطه ندارند . ( 110 ) و چهره‌ها در مقابل خداى زنده و قيّوم متواضع شود و هركس بار ستمى بر دوش دارد نااميد مىشود . ( 111 ) و هركس كارهاى شايسته و ايمان داشته باشد از ستم كشيدن و زبون شدن نترسد . ( 112 ) آرى اينچنين ما آن را ( كتاب خود را ) قرآنى عربى نازل كرديم و در آن بيم دادنهاى\r\n\r\n","description":"","footnote":"","page_name":" 514 ","page_number":518},
  {"content":"\r\n\r\nگوناگون آورديم تا شايد بترسند و يادآورى برايشان باشد . ( 113 ) پس بلند مرتبه است خداوندى را كه فرمانرواى برحق اوست و تو پيش از آنكه قرآن به تو وحى شود به شتاب مخوان و بگو پروردگارا بر دانش من بيفزاى . ( 114 ) ما پيش از اين با آدم پيمان بستيم ولى او فراموش كرد و ما در او پايمردى نديديم . ( 115 ) و چون به ملائكه گفتيم به آدم سجده كنيد همه سجده كردند مگر ابليس كه سر برتافت . ( 116 ) گفتيم اى آدم اين دشمن تو و همسر توست مواظب باشيد شما را از اين بهشت بيرون نكند كه تيره‌بخت مىشوى .\r\n( 117 ) براى تو در بهشت نه گرسنگى است و نه برهنگى . ( 118 ) آرى در آنجا نه تشنه مىشوى و نه آفتابى است . ( 119 ) شيطان او را وسوسه كرد و گفت :\r\nاى آدم آيا تو را به درختى راهنمايى كنم كه اكسير جاودانگى است ؟ ( 120 ) سرانجام هر دو از آن درخت خوردند و عورتهايشان بر ايشان آشكار شد و شروع\r\n\r\n","description":"","footnote":"","page_name":" 515 ","page_number":519},
  {"content":"\r\n\r\nبه چسباندن برگهاى درختان به خود كردند و اينچنين آدم از خداى خود سرپيچى كرد و راهنمايى او را نپذيرفت . ( 121 ) سپس پروردگارش او را برگزيد و توبه او را پذيرفت و هدايتش كرد . ( 122 ) ( خداوند ) فرمود همگى ( از آن بهشت ) به زير آئيد درحالى كه بعضى دشمن بعضى ديگر خواهيد بود پس اگر هدايتى از من به سوى شما آمد هركس آن را پيروى كند نه گمراه مىشود و نه تيره‌بخت . ( 123 ) و هركس از كتاب من ، روى بگرداند وى را روزگارى سخت خواهد بود و او را در روز قيامت كور محشور مىكنيم . ( 124 ) آنوقت مىگويد : پروردگارا چرا مرا كه بينا بودم كور محشور كرده‌اى ؟ ( 125 ) خدا گويد : همانطور كه تو از ديدن آيه‌هاى ما خود را به كورى زدى و آن را فراموش كردى امروز هم همانطور فراموش مىشوى ( 126 ) و هركس زياده‌روى كرده و آيه‌هاى پروردگارش را باور نكرده چنين سزايش مىدهيم همانا عذاب آخرت سخت‌تر و پايدارتر است . ( 127 ) آيا براى آنها روشن نشد كه پيش از ايشان چه نسلهايى را كه در منزلهاى خود راه مىرفتند هلاك كرديم\r\n\r\n","description":"","footnote":"","page_name":" 516 ","page_number":520},
  {"content":"\r\n\r\nو در اينها نشانه‌هاى عبرت‌انگيز است . ( 128 ) اگر گفتار پروردگارت بر اين پيشى نگرفته بود كيفر الهى همراهشان بود . ( 129 ) بر آنچه مىگويند شكيبا باش و پيش از طلوع خورشيد و پيش از غروب آن و در پاسهايى از شب و در دو سوى روز خداى خود را تسبيح گوى ( نماز بخوان ) شايد كه خشنود شوى . ( 130 ) ديدگان خويش را به چيزهايى خيره مساز كه رونق زندگى دنياست و بعضى از آدميان را از آن بهره داده‌ايم تا دربارهء آن عذابشان كنيم كه روزى پروردگارت بهتر و پايدارتر است . ( 131 ) كسان خويش را به نماز خواندن وادار كن و در كار نماز شكيبا باش ، ما روزى دادن كسى را به عهدهء تو نمىگذاريم كه تو خود نيز روزىخور مايى و سرانجام نيك ، با پرهيزكارى است . ( 132 ) گويند چرا معجزه‌اى از جانب پروردگارش بسوى ما نياورد مگر توضيح آن چيزها كه در كتابهاى گذشته هست بسوى ايشان نيامد . ( 133 ) اگر پيش از\r\n\r\n","description":"","footnote":"","page_name":" 517 ","page_number":521},
  {"content":"\r\n\r\nنزول قرآن ، به عذابى هلاكشان كرده بوديم مىگفتند : پروردگارا چرا پيامبرى را براى ما نفرستادى تا پيش از آن‌كه ذليل و رسوا شويم از نشانه‌هاى تو پيروى كنيم ؟ ( 134 ) بگو همه منتظرند شما نيز انتظار بريد كه به زودى خواهيد فهميد كه رهروان طريقهء راست كيانند و هدايت يافته كيست ؟ ( 135 )\r\n\r\nسورة الانبياء\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد زمان حساب مردم نزديك شده و آنها در بىخبرى همچنان روىگردانند . ( 1 ) هيچ پند تازه‌اى از پروردگارشان به سويشان نيايد مگر آنكه به عنوان مسخره به آن گوش فرا دهند .\r\n( 2 ) دلهايشان سرگرم بازيچه دنياست اين ستمگران ( مشرك ) پنهان و آهسته باهم مىگويند آيا ( اين پيامبر ) جز بشرى مانند شماست ؟ چرا شما كه مردمى دانائيد سحر او را معجزه مىپنداريد ؟\r\n\r\n","description":"","footnote":"","page_name":" 518 ","page_number":522},
  {"content":"\r\n\r\n( 3 ) ( اى پيامبر بگو ) پروردگار من در آسمان و زمين همهء گفتارها را مىداند و او شنوا و داناست . ( 4 ) آنها گفتند : خوابهاى آشفته است كه به دروغ به خدا نسبت مىدهد بلكه او يك شاعر خيال‌پرداز است بايد مانند پيامبران پيشين براى ما معجزه بياورد . ( 5 ) پيش از ايشان هيچ فرقه‌اى كه هلاكش كرديم به معجزه‌ها ايمان نياورده بودند اينان چگونه ايمان مىآورند ؟ ( 6 ) ما پيش از تو مردانى نفرستاديم مگر اين‌كه به آنها وحى كرديم ( اى اهل كتاب ) اگر نمىدانيد از دانشمندان خود بپرسيد . ( 7 ) ما پيامبران را پيكرهايى كه غذا نخورند و جاودان بمانند قرار نداديم . ( 8 ) آنگاه وعده خويش را با آنان وفا كرديم آنها و هركس را خواستيم نجاتشان داديم و افراطكاران را هلاك كرديم . ( 9 ) بر شما كتابى نازل كرده‌ايم كه يادبود شما در آن است چرا نمىفهميد . ( 10 ) چه بسيار مناطق آباد ستمكاران را ، درهم شكستيم و از پس آن ،\r\n\r\n","description":"","footnote":"","page_name":" 519 ","page_number":523},
  {"content":"\r\n\r\nگروهى ديگر پديد آورديم . ( 11 ) و چون پايدارى ما را احساس كردند از آن گريزان شدند . ( 12 ) ( به ايشان گفتيم ) نگريزيد و به سوى كانون ناز و نعمت و خانه‌هاى خود بازگرديد و به اصلاح كارهاى خود بپردازيد كه ممكن است روزى از آنها بازخواست شويد . ( 13 ) گفتند : اى واى بر ما كه ستمگر بوده‌ايم . ( 14 ) ادّعايشان همواره همين بود تا آنكه ريشهء آنها را قطع كرديم و خاموششان ساختيم . ( 15 ) آسمانها و زمين و هرچه را كه ميان آن دو است به بازى نيافريده‌ايم . ( 16 ) اگر بازيگر بوديم و مىخواستيم جهان را به بازى بگيريم آن را انجام مىداديم ( و هيچكس توان ايرادى بر ما نداشت ) . ( 17 ) نه اينطور نيست بلكه حق را بر باطل پيروز مىگردانيم تا باطل را محو و نابود سازد واى بر شما از آنچه وصف مىكنيد . ( 18 ) هرچه در آسمانها و زمين است متعلّق به اوست ، فرشتگان كه نزد او هستند از عبادتش سرپيچى نمىكنند و خسته نمىشوند .\r\n\r\n","description":"","footnote":"","page_name":" 520 ","page_number":524},
  {"content":"\r\n\r\n( 19 ) شب و روز تسبيح مىگويند و سستى به خود راه نمىدهند . ( 20 ) آيا از زمين خدايانى گرفته‌ايد كه حيات دوباره مىدهد . ( 21 ) اگر در آسمان و زمين خدايانى جز خداى يكتا بود تباه مىشدند . ( و در تدبير عالم اختلاف پيدا مىكردند ) پروردگار عرش از آنچه وصف مىكنند منزّه است . ( 22 ) خدا از آنچه مىكند بازخواست نمىشود ولى ( خدايان مشركين ) بازخواست خواهند شد . ( 23 ) آيا آنها جز او خدايانى گرفته‌اند ؟ بگو برهان خويش را بياوريد اينك اين كتاب اصحاب من و اين كتاب گذشتگان من است بلكه بيشترشان حقيقت را نمىدانند و خود روى گردانند . ( 24 ) پيش از تو هيچ پيامبرى نفرستاديم مگر آنكه به او وحى كرديم كه خدايى بجز من نيست پس تنها مرا عبادت كنيد . ( 25 ) گفتند : خداى رحمان فرزندى براى خود برگزيده ولى او منزّه ( از داشتن فرزند ) است و اينها ( فرشتگان ) بندگان شايسته اويند . ( 26 ) كه هرگز در گفتار از خدا پيشى نمىگيرند و به فرمان او كار مىكنند . ( 27 ) او اعمال حال و گذشته آنان را مىداند\r\n\r\n","description":"","footnote":"","page_name":" 521 ","page_number":525},
  {"content":"\r\n\r\n( فرشتگان هركسى را شفاعت نمىكنند ) تنها كسانى را شفاعت مىكنند كه مورد رضايت خداوندند و از كيفر او بيمناكند . ( 28 ) هركس از آنان بگويد من خداى جهانيان بجاى او هستم ما او را با آتش جهنم كيفر خواهيم داد ما ستمگران را چنين كيفر مىدهيم . ( 29 ) آيا كسانى كه كافرند نمىدانند كه آسمانها و زمين به هم چسبيده بودند و ما از هم بازشان كرديم و هرچيز زنده‌اى را از آب آفريديم پس چرا ايمان نمىآورند ؟ ( 30 ) و در زمين كوههاى ثابت و استوار قرار داديم تا شما را نلرزاند و نيز در زمين درّه‌ها و راههايى قرار داديم تا ايشان رهنمايى شوند . ( 31 ) آسمان را سقفى محفوظ و محكم قرار داديم ( تا از شياطين محفوظ بماند ) ولى آنها از پديده‌هاى شگرف آن رويگردانند . ( 32 ) اوست كه شب و روز را آفريد و آفتاب و ماه را خلق كرد كه هريك در مدارى شناورند . ( 33 ) ما پيش از تو به هيچ انسانى زندگى پايدار نداديم چگونه ممكن است تو بميرى و مخالفانت پايدار باشند ؟ ( 34 )\r\n\r\n","description":"","footnote":"","page_name":" 522 ","page_number":526},
  {"content":"\r\n\r\nهمهء انسانها ميميرند و ما شما را براى امتحان دچار خير و شر مىكنيم و شما بسوى ما بازگشت خواهيد كرد . ( 35 ) و چون كفّار تو را ببينند بجز به مسخره‌ات نگيرند ، ( مىگويند ) آيا اين است كه خدايتان را ( به زشتى ) ياد مىكند و آنان خودشان قرآن را كه ياد آورندهء خداى رحمان است منكرند . ( 36 ) انسان از نظر خلقت شتاب‌زده است ( اگر شما عجله داريد ما عجله‌اى نداريم ) و به زودى آيات خود را به شما نشان مىدهيم ( چون راه فرارى نداريد ) . ( 37 ) مىگويند اگر راست مىگويى اين وعده كى مىرسد ؟ ( 38 ) اگر كسانى كه كافرند از آن موقع كه آتش را از چهره‌ها و پيشانىهاى خويش ، باز نتوانند داشت و يارى نخواهند شد خبر مىداشتند ( از قيامت آگاه مىشدند ) .\r\n( 39 ) ولى قيامت ناگهان به سراغشان مىآيد و مبهوتشان مىكند آنچنان كه توانايى بر دفع آن ندارند و به آنها مهلت داده نمىشود . ( 40 ) پيش از تو نيز ، پيامبرانى مسخره شدند و بر آن كسانى كه تمسخرشان كرده بودند عذابى كه به مسخره آن مىپرداختند بر آنها فرود آمد . ( 41 )\r\n\r\n","description":"","footnote":"","page_name":" 523 ","page_number":527},
  {"content":"\r\n\r\nبگو چه كسى شب و روز از عذاب خداى رحمان نگاهتان مىدارد ؟ ولى آنان از ياد كردن پروردگارشان روى گردانند . ( 42 ) آيا خدايان غير ما دارند كه حفظشان كنند .\r\nآنها نمىتوانند خود را يارى كنند و از جانب ما نيز همراهى نشوند . ( 43 ) اينان و پدر انشان را از نعمت برخوردار كرديم تا عمرهايشان دراز شد مگر نمىبينند كه ما از دامنه سرزمين ( كفر ) مىكاهيم و از طرف ديگر نقصان مىدهيم پس چگونه ايشان پيروز خواهند شد ؟ ( 44 ) بگو :\r\nمن فقط شما را به وحى بيم مىدهم و كران چون بيم داده شوند دعوت را نشنوند . ( 45 ) اگر شمّه‌اى از عذاب پروردگارت به ايشان برسد مىگويند اى واى بر ما كه همگى ستمگر بوديم . ( 46 ) روز رستاخيز ، ترازوهاى درست و ميزان ، نصب مىكنيم و كسى به هيچ وجه ستم نبيند و اگر هموزن دانهء خردلى ( كار نيك و بد ) داشته باشد آن را به حساب بياوريم كه ما براى حسابگرى كافى هستيم . ( 47 )\r\n\r\n","description":"","footnote":"","page_name":" 524 ","page_number":528},
  {"content":"\r\n\r\nما به موسى و هارون فرقان داديم ( وسيله جدا كردن حق از باطل ) با نور و آنچه مايهء يادآورى براى پرهيزكاران است . ( 48 ) همان كسانى كه از پروردگار خويش در نهان مىترسند و خود از روز رستاخيز هراسانند . ( 49 ) اين كتاب پربركتى است كه نازلش كرده‌ايم چرا شما منكر آن هستيد . ( 50 ) و محقّقا كه ما در گذشته به ابراهيم آن رشدى را كه مىتوانست داشته باشد داديم و ما به حال او آگاه بوديم . ( 51 ) وقتى به پدر و به قومش گفت : اين تصويرها چيست كه به عبادت آنها كمر بسته‌ايد ؟ ( 52 ) گفتند : پدران خويش را پرستشگر آنها يافتيم . ( 53 ) گفت : شما با پدرانتان در گمراهى آشكار بوديد . ( 54 ) گفتند : آيا از طريق حق به سوى ما آمده‌اى يا تو نيز از بازيگرانى ؟ ( 55 ) گفت : نه بلكه پروردگارتان پروردگار آسمانها و زمين است كه ايجادشان كرده است و من بر اين مطالب گواهى مىدهم . ( 56 ) به خدا سوگند پس از آنكه پشت كنيد\r\n\r\n","description":"","footnote":"","page_name":" 525 ","page_number":529},
  {"content":"\r\n\r\nو برويد در كار بتهايتان حيله‌اى مىكنم . ( 57 ) و بتان را قطعه‌قطعه كرد مگر بزرگشان را شايد به او مراجعه كنند . ( 58 ) گفتند : چه كسى با خدايان ما چنين كرده كه هركه هست از ستمگران است . ( 59 ) گفتند : شنيديم جوانى هست كه ابراهيمش نامند و او بتها را به بدى ياد مىكند . ( 60 ) گفتند : او را به حضور مردم آوريد شايد گواهى دهند .\r\n( 61 ) گفتند : اى ابراهيم آيا تو با خدايان ما چنين كرده‌اى ؟ ( 62 ) ( ابراهيم ) گفت :\r\nاز خرد شدن بتها و سالم ماندن بزرگشان چنين بدست مىآيد كه كار همين بت بزرگ است اگر توان سخن گفتن را دارند ( 63 ) در اين هنگام مردم به ضميرهاى خويش مراجعه كردند و گفتند : شما خود از ستمگرانيد . ( 64 ) سپس سر به زير انداختند و گفتند : تو كه مىدانى كه اينان سخن نتوانند گفت . ( 65 ) گفت : پس چرا غير خدا چيزى را كه به هيچ وجه سودتان ندهد و زيان نرساند پرستش مىكنيد ؟ ( 66 ) واى بر شما و بر آنچه غير از خدا مىپرستيد چرا در كار\r\n\r\n","description":"","footnote":"","page_name":" 526 ","page_number":530},
  {"content":"\r\n\r\nخود نمىانديشيد ؟ ( 67 ) گفتند : اگر اهل كاريد ابراهيم را بسوزانيد و خدايانتان را يارى كنيد . ( 68 ) گفتيم اى آتش بر ابراهيم سرد و سالم باش .\r\n( 69 ) دربارهء او نيرنگ كردند و ما خود آنان را در سخترين زيان قرار داديم . ( 70 ) و ما او و لوط را با مهاجرت به سرزمينى كه مايه بركت جهانيان بود ( شام ) نجات داديم . ( 71 ) و اسحاق و يعقوب را اضافه به او بخشيديم و همه را مردانى صالح قرار داديم . ( 72 ) و آنان را پيشوايانى قرار داديم كه به فرمان ما هدايت و رهبرى كنند و انجام كارهاى نيك و نماز و زكات دادن را به آنان وحى كرديم و همه پرستندگان ما بودند . ( 73 ) و لوط را فرزانگى و دانش داديم و از آن دهكده كه كارهاى پليد مىكردند ( لواط ) نجاتش داديم كه آنان گروهى گستاخ بودند . ( 74 )\r\n\r\n","description":"","footnote":"","page_name":" 527 ","page_number":531},
  {"content":"\r\n\r\nو او را به رحمت خويش درآورديم كه وى از شايستگان بود . ( 75 ) و پيش از آن ، نوح را ( به ياد آر ) وقتى كه ندا داد و اجابتش كرديم و او را با كسانش از محنت بزرگى نجات داديم . ( 76 ) و در قبال قومى كه آيه‌هاى ما را تكذيب مىكردند يارى كرديم كه آنان قومى بد بودند پس همه آنان را غرق كرديم . ( 77 ) و داوود و سليمان را به ياد آر آن لحظه كه در كار زراعتى كه گوسفندان قوم ، شبانه در آن چريدند داورى مىكردند و ما شاهد داوريشان بوديم . ( 78 ) و آن را به سليمان فهمانديم و به هر دو حكمت و دانش داديم و كوهها و پرندگان را تسخير او كرديم كه با او تسبيح گويند آرى ما اينچنين كرديم . ( 79 ) و به سود شما ساختن زره را به دو تعليم داديم تا در جنگ ، شما را حفظ كند آيا سپاس ( اين نعمتها ) را بجا مىآوريد ؟ ( 80 ) و ما باد سركش را براى سليمان رام كرديم در نتيجه به فرمان وى به سرزمينى كه در آن بركت نهاده بوديم\r\n\r\n","description":"","footnote":"","page_name":" 528 ","page_number":532},
  {"content":"\r\n\r\nروان بود و ما به همه چيز داناييم . ( 81 ) و از ديوها افرادى را براى وى رام كرديم كه برايش غوّاصى و كارهايى غير آن كنند و ما نگهبانشان بوديم . ( 82 ) و ايّوب را ياد آر آن زمان كه پروردگارش را ندا داد كه به محنت دچارم و تو از هر مهربانى مهربانترى . ( 83 ) پس ما اجابتش كرديم و محنتى را كه داشت بر طرف ساخته و خانواده‌اش را ( دوباره ) به اضافه كسانى كه همانند آنها بودند به او بخشيديم و اين رحمتى از ناحيهء ما و اندرزى براى همه پرستشگران است . ( 84 ) و اسماعيل و ادريس و ذوالكفل را ياد آر كه همه از شكيبايان بودند . ( 85 ) كه آنان را مشمول رحمت خود كرديم زيرا از شايستگان بودند . ( 86 ) و ذوالنّون را ياد كن آن دم كه خشمناك برفت و گمان كرد بر او سخت نمىگيريم پس از ظلمات ندا داد كه پروردگارا خدايى جز تو نيست تسبيح تو گويم كه من از ستمگران بودم . ( 87 )\r\n\r\n","description":"","footnote":"","page_name":" 529 ","page_number":533},
  {"content":"\r\n\r\nپس اجابتش كرديم و از تنگنا نجاتش داديم و مؤمنان را نيز چنين نجات مىدهيم .\r\n( 88 ) و زكريّا را ياد كن آن دم كه پروردگار خويش را ندا داد : پروردگارا مرا تنها مگذار كه تو از همه بازماندگان ، بهترى . ( 89 ) پس اجابتش كرديم و يحيى را به او بخشيديم و همسرش را براى او شايسته قرار داديم چون آنان به كارهاى نيك مىشتافتند و ما را با اميد و بيم مىخواندند و در برابر ما فروتن بودند .\r\n( 90 ) و آن زن ( مريم ) را به ياد آر كه خود را پاكدامن نگه داشت و از روح خويش ، در او دميديم و او را با پسرش ( عيسى ) پديده شگرفى براى جهانيان قرار داديم . ( 91 ) اين امت شماست كه يگانه است و من پروردگار شمايم پس تنها مرا بپرستيد . ( 92 ) ولى در ميان خود ، آيينشان را پاره پاره كردند . همهء آنها بسوى ما بازمىگردند . ( 93 ) و هركس اعمال شايسته انجام دهد و مؤمن باشد كوشش او بدون پاداش نمىماند\r\n\r\n","description":"","footnote":"","page_name":" 530 ","page_number":534},
  {"content":"\r\n\r\nو ما به سودش ثبت مىكنيم . ( 94 ) بر هر دهكده‌اى كه هلاكشان كرديم مقرّر كرديم كه ديگر باز نگردند . ( 95 ) تا وقتى كه سد ياءجوج و ماءجوج گشوده شود و از هر تپّه و بلندى به سرعت به سوى مردم بتازند و سرازير گردند . ( 96 ) و وعدهء حق ( قيامت ) نزديك شود و ديدگان كسانى كه كافر بودند خيره ماند كه اى واى بر ما كه غفلت داشتيم بلكه ستمگر هم بوديم . ( 97 ) شما و آنچه به غير خدا مىپرستيد همه سوخت دوزخيد و به آن وارد خواهيد شد . ( 98 ) اگر اينان ( بتان ) خدا بودند وارد جهنّم نمىشدند اما همگى در آن جاودانند . ( 99 ) در آنجا ناله‌اى دارند و چيزى را نمىشنوند . ( 100 ) و كسانى كه قبلا از جانب ما به آنها وعدهء نيكى داده شده از آتش جهنّم دور خواهند شد . ( 101 ) و حتّى زمزمهء آن را نشنوند و ايشان در ( بهشت ) دلخواهشان\r\n\r\n","description":"","footnote":"","page_name":" 531 ","page_number":535},
  {"content":"\r\n\r\nجاودانند . ( 102 ) وحشت بزرگ قيامت غمگينشان نكند و فرشتگان به استقبالشان آيند كه اين روزى است كه به شما وعده مىدادند . ( 103 ) روزى كه آسمانها را همچون نامه درهم پيچيم همانطور كه خلقت را از اوّل پديد آورديم دوباره آن را تجديد مىكنيم كه كار ما چنين است . ( 104 ) در زبور از پى آن كتاب ( تورات ) چنين نوشتيم كه زمين را بندگان شايستهء من به ميراث مىبرند . كه در اين ، براى گروه عبادت‌پيشه ابلاغى است . ( 105 ) ( 106 ) و ما تو را جز رحمتى براى جهانيان نفرستاده‌ايم . ( 107 ) بگو حق اين است به من وحى مىرسد كه خداى من خداى يكتاست آيا شما مسلمان مىشويد ؟ ( 108 ) اگر پشت كردند بگو من ( و غير شما را ) يكسان آگاه كردم و من نمىدانم آنچه به شما وعده داده‌اند نزديك است يا دور . ( 109 ) خدا سخن علنى شما و آنچه را كه پنهان مىداريد مىداند .\r\n\r\n","description":"","footnote":"","page_name":" 532 ","page_number":536},
  {"content":"\r\n\r\n( 110 ) من چه مىدانم شايد تأخير آن عذاب موعود ، به منظور آزمايش شماست و ( يا ) براى بهره‌گيرى تا زمانى معين . ( 111 ) گفت :\r\nپروردگارا ! خودت به حق داورى كن و پروردگار ما كه بخشنده است و در آنچه كه مىگوئيد كمك كار ماست . ( 112 )\r\n\r\nسورة الحج\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى مردم از پروردگارتان بترسيد كه زلزلهء رستاخيز چيزى است وحشت‌انگيز . ( 1 ) روزى كه آن را ببينيد هر زن شيرده از شدّت ترس ، شيرخوار خويش را از ياد ببرد و هر زن باردارى بار خويش را بيندازد و مردمان به نظرت مست مىآيند ولى مست نيستند بلكه سختى عذاب خدا ، ايشان را بىخود كرده است . ( 2 ) بعضى از مردم دربارهء خدا بدون علم بحث مىكنند و پيرو شيطانهاى شرورند . ( 3 ) بر شيطان مقرّر شد كه هركس با او دوستى كند گمراهش سازد\r\n\r\n","description":"","footnote":"","page_name":" 533 ","page_number":537},
  {"content":"\r\n\r\nو به سوى آتش سوزان رهبرى كند . ( 4 ) اى مردم اگر درباره زندگى پس از مرگ در شكّيد ، ما شما را از خاك آفريديم آنگاه از نطفه ، بعد از خون بسته ، سپس از پاره‌اى گوشت با خلقت كامل و غير كامل ( مثل جنين ) آفريديم تا خلقت انسان را برايتان بيان كنيم آنگاه براى مدتى شما را در رحمها نگه مىداريم سپس شما را به صورت كودك بيرون مىآوريم تا به قوت و نيروى خويش برسيد آنگاه بعضى از شما مىميرند و بعضى تا سن ناتوانى و پيرى مىرسند و بعد از يك دوره دانش و آگاهى چيزى را نمىفهمند ( دچار فراموشى مىشوند ) . تو زمين را در زمستان افسرده مىبينى چون باران بهارى بر آن نازل كنيم ، به جنب‌وجوش در مىآيد و از همهء گياهان نيكو مىروياند . ( 5 ) زيرا خدا حق است و تنها اوست و او مردگان را زنده مىكند و او به همه چيز تواناست . ( 6 ) رستاخيز آمدنى است و ترديدى در آن نيست و خدا ،\r\n\r\n","description":"","footnote":"","page_name":" 534 ","page_number":538},
  {"content":"\r\n\r\nخفتگان در قبرها را ، زنده مىكند . ( 7 ) از جمله مردم كسى است كه دربارهء خدا بدون علم و هدايت و كتابى روشن بحث مىكند . ( 8 ) و با تكبر از خداوند رو را برگردانده تا مردم را از راه خدا گمراه كند . براى او در اين دنيا ذلت و خوارى است و در قيامت عذاب سوزانى دارد كه به او مىچشانيم . ( 9 ) و مىگوييم اين عذاب بخاطر اعمالى است كه از پيش كرده‌اى و بيقين خداوند نسبت به بندگان خود ، ستمگر نيست . ( 10 ) و از جملهء مردم كسى است كه خدا را به بعضى از شرايط مىپرستد اگر خيرى به او رسد آرامش مىيابد و اگر بدى رسد رويگردان است .\r\nچنين كسى در دنيا و آخرت ، زيان مىكند كه زيان آشكار همين است . ( 11 ) غير خدا چيزى را مىپرستد و مىخواند كه به او نه سود مىرساند و نه زيان و گمراهى بىپايان همين است . ( 12 ) كسى را مىخواند كه زيانش از سودش زودتر مىرسد\r\n\r\n","description":"","footnote":"","page_name":" 535 ","page_number":539},
  {"content":"\r\n\r\nو اين چه بد معبود و همدمى است كه او را مىپرستد . ( 13 ) خدا كسانى را كه ايمان آورده و كارهاى شايسته كرده‌اند به بهشتهايى درآورد كه جويها در آن روان است كه خدا هرچه بخواهد مىكند . ( 14 ) هركس گمان دارد كه خدا هرگز پيامبر را در دنيا و آخرت يارى نمىدهد ريسمانى به آسمان كشد آنگاه آن را قطع كند و ببيند آيا نيرنگش آن چيزى را كه سبب خشم او شده از بين مىبرد ؟ ( 15 ) اينچنين قرآن را به صورت آيه‌هاى روشن نازل كرديم و خدا هركس را كه بخواهد هدايت مىكند . ( 16 ) كسانى كه ( به قرآن ) ايمان آوردند و آنان كه يهودى ( پيروان موسى ) شدند و صابئين ( پيروان حضرت يحيى ) و نصارى ( پيروان حضرت عيسى ) زرتشتى ( مجوس ) شدند و كسانى كه مشرك گشتند خدا در روز رستاخيز ، بينشان داورى خواهد كرد زيرا خداوند بر هرچيزى گواه است . ( 17 ) آيا نديده‌اى كه هرچه در آسمانها و زمين است با خورشيد و ماه و ستارگان\r\n\r\n","description":"","footnote":"","page_name":" 536 ","page_number":540},
  {"content":"\r\n\r\nو كوهها و درختان و جانوران و بسيارى از مردمان ، خدا را سجده مىكنند و بسيارى نيز كيفر بر آنها واجب شده و هركس كه خدا خوارش كند ديگر كسى نيست كه او را گرامى بدارد همانا خداوند هرچه بخواهد مىكند . ( 18 ) اين دو گروه ، ( گروه مومن و مشرك ) دشمنان هم هستند كه در مورد پروردگارشان با يكديگر ستيز مىكنند و كسانى كه كافرند برايشان جامه‌هايى از آتش بريده شده و از بالاى سرهايشان آب جوشان ريخته مىشود . ( 19 ) كه آنچه در شكم دارند با پوستها گداخته شود . ( 20 ) و برايشان گرزهايى آهنين آماده است . ( 21 ) هر وقت بخواهند از آن شدّت و محنت درآيند بدان بازگردانيده شوند ( گويند ) عذاب سوزان را بچشيد . ( 22 ) خدا كسانى را كه ايمان آورده و كارهاى شايسته كرده‌اند به بهشتهايى مىبرد كه در آن جويها روان است در آنجا به دستبندهائى از طلا و مرواريد ، آراسته شوند و لباسشان در آنجا ديبا خواهد بود . ( 23 ) آنان به گفتار نيك ، هدايت شده‌اند\r\n\r\n","description":"","footnote":"","page_name":" 537 ","page_number":541},
  {"content":"\r\n\r\nو به راه ستوده رهنمايى گشته‌اند . ( 24 ) كسانى كه كفر ورزيدند و از راه خدا و مسجد الحرام كه ما آن را براى همه مردم معبد قرار داديم و مقيم و مسافر در آن يكسان است بازمىدارند بدانند كه ما به هركس از ايشان كه بخواهد در آنجا تجاوز و ستمى بكند عذابى دردناك خواهيم داد . ( 25 ) و چون براى ابراهيم جاى خانه را تعيين كرديم ( به او گفتيم ) چيزى را با من شريك قرار مده و خانه‌ام را براى طواف‌كنندگان و قيام‌كنندگان و سجده‌گزاران پاكيزه بدار . ( 26 ) و به او گفتيم به مردم نداى حج ده تا پياده و سواره بر مركبهاى لاغر كه از راههاى دور و دره‌هاى عميق مىآيند رو به سوى تو آرند . ( 27 ) تا شاهد منافع خويشتن باشند و نام خدا را در ايّامى معيّن ياد كنند كه ما شما را از حيوانات روزى داديم از آن بخوريد و به درماندهء فقير نيز بخورانيد . ( 28 ) آنگاه بايد آلودگى را از خود بر طرف كنند و به نذرهايشان وفا نمايند\r\n\r\n","description":"","footnote":"","page_name":" 538 ","page_number":542},
  {"content":"\r\n\r\nو بر اين خانه كهن طواف كنند . ( 29 ) آرى چنين است هركس دستورات خداوند را بزرگ بشمارد همان براى او نزد پروردگارشان بهتر است و خدا چارپايان را بر شما حلال كرده مگر آنچه برايتان خوانده شود . پس از پليدى بتها ، كناره‌گيرى كنيد و از گفتار دروغ ، بپرهيزيد . ( 30 ) مخلصان خدا باشيد نه مشركان به او ، و هركس به خدا شرك آورد چنان است كه از آسمان افتاده و مرغان او را بربايند و يا باد ، او را به جايى دوردست ببرد . ( 31 ) چنين است ( واجبات خدا ) و هركس شعائر خدا را بزرگ شمارد اين ، از پرهيزگارى دلهاست . ( 32 ) براى شما تا مدّتى از آن ( دامها ) منفعتها است سپس زمان قربانى تا برگشتن به خانه كعبه ادامه دارد . ( 33 ) براى هر امّتى عبادتى داديم تا نام خدا را بر حيوانات زبان‌بسته كه روزيشان كرده است ياد كنند پس معبود شما خداى يگانه است مطيع او شويد و فروتنان را بشارت ده . ( 34 ) همان كسانى كه\r\n\r\n","description":"","footnote":"","page_name":" 539 ","page_number":543},
  {"content":"\r\n\r\nچون نام خدا برده شود دلهايشان بترسد و هرچه بر سرشان آيد شكيبايند و نماز را به پا دارند و از آنچه روزيشان داديم انفاق كنند . ( 35 ) و قربانيها را براى شما از مراسم حج قرار داديم كه غذايتان نيز هست نام خدا را در آن حال كه به پا ايستاده‌اند بر آنها ياد كنيد ( و قربانى نمائيد ) . ( 36 ) و چون پهلويشان به زمين رسيد ( بدنشان سرد شد ) از آن بخوريد و به فقير و سائل هم بخورانيد .\r\nاينچنين حيوانات را به خدمت شما گرفتيم شايد سپاس گوييد . ( 36 ) گوشت قربانى و خون آن ، به خدا نمىرسد ، تنها تقواى شما است كه به خدا مىرسد . اين گونه خداوند ، آنها را براى شما رام كرد تا خدا را بخاطر راهنمائيتان بزرگ شماريد و نيكوكاران را بشارت ده . ( 37 ) خدا از كسانى كه ايمان آورده‌اند دفاع مىكند كه به يقين خداوند خيانتكاران ناسپاس را دوست ندارد . ( 38 ) كسانى كه جنگ به آنها تحميل شده اجازهء جهاد داده شده زيرا به آنها ستم شده و خداوند بر يارى\r\n\r\n","description":"","footnote":"","page_name":" 540 ","page_number":544},
  {"content":"\r\n\r\nآنها بسيار تواناست . ( 39 ) همان كسانى كه بناحق از خانه‌هايشان رانده شده‌اند تنها جرمشان اين بوده كه مىگفتند خداى ما يكتاست . اگر خدا بعضى از مردم را ، با بعض ديگر ، دفع نمىكرد ديرها و كليساها و گنيسه‌ها و مسجدها كه نام خدا در آن بسيار ياد مىشود ويران مىشد خدا كسانى را كه يارى او كنند يارى مىكند كه وى توانا و نيرومند است . ( 40 ) همان كسانى كه اگر در زمين به آنها توانايى دهيم . نماز را به پا دارند و زكات را بدهند و مردم را به كارهاى خوب وادار نموده و از كارهاى زشت بازدارند و سرانجام همهء كارها با خداست . ( 41 ) اگر تو را تكذيب مىكنند پيش از آنها نيز قوم نوح و عاد و ثمود را تكذيب كردند . ( 42 ) و نيز قوم ابراهيم و قوم لوط را . ( 43 ) و اهل مدين و موسى نيز تكذيب شد به اين كافران مهلت دادم و سپس از آنها بازخواست كردم . بنگر كه كيفر من بس شديد بود . ( 44 )\r\n\r\n","description":"","footnote":"","page_name":" 541 ","page_number":545},
  {"content":"\r\n\r\nچه بسيار دهكده‌ها كه ستمگر بودند و هلاكشان كرديم و اكنون باوجود بناها كه دارد از سكنه خالى است و چه بسيار چاههايى كه بىرونق مانده و قصرهاى سربفلك‌كشيده كه اهل آن ، هلاك شده‌اند . ( 45 ) چرا در اين سرزمين‌ها ، سير نمىكنند تا دلهايى داشته باشند كه با آن بفهمند يا گوشهايى كه با آن بشنوند . آرى ديدگان كور نمىشود ، بلكه دلهايى كه در سينه‌ها است كور مىشود . ( 46 ) به شتاب از تو عذاب مىخواهند خدا از وعدهء خويش تخلّف نمىكند كه نزد پروردگار تو روزى چون هزار سال از سالهايى است كه شما مىشماريد . ( 47 ) چه بسيار ( مردم ) دهكده‌ها كه مهلتشان دادم و ستمگر بودند آنگاه از ايشان بازخواست نمودم و سرانجام آنها به سوى من است . ( 48 ) بگو اى مردم حق اين است كه من شما را بيم رسانى آشكارم . ( 49 ) كسانى كه ايمان آورده و كارهاى شايسته كرده‌اند مغفرت و روزى\r\n\r\n","description":"","footnote":"","page_name":" 542 ","page_number":546},
  {"content":"\r\n\r\nسخاوتمندانه دارند . ( 50 ) و كسانى كه كوشيده‌اند از آيات ما گريزان باشند اهل جهنّمند . ( 51 ) پيش از تو رسولى يا پيامبرى نفرستاديم مگر آنكه وقتى كتاب ما را قرائت كرد ، شيطان در قرائت وى مداخله كرد ، خدا چيزى را كه شيطان القاء كرده باطل مىكند و سپس آيه‌هاى خويش را استوار مىسازد همانا خداوند دانا و حكيم است . ( 52 ) تا آنچه را كه شيطان القا مىكند براى كسانى است كه در دلهايشان بيمارى است و نيز براى سنگدلان مايه آزمايش است و ستمگران در خلافى بىنهايتند . ( 53 ) تا كسانى را كه دانش يافته‌اند بدانند كه قرآن حق و از ناحيهء پروردگار تواناست و به آن بگروند و دلهايشان به آن آرام گيرد كه خدا رهبر مؤمنان به راه راست است . ( 54 ) و كسانى كه كافرند پيوسته از آن ، در شكّند تا ناگهان رستاخيز به سويشان بيايد\r\n\r\n","description":"","footnote":"","page_name":" 543 ","page_number":547},
  {"content":"\r\n\r\nيا عذاب غم‌انگيز ، ايشان را دربر گيرد . ( 55 ) در آن روز فرمانروايى خاصّ خدا است كه ميانشان داورى مىكند ، پس كسانى كه ايمان آورده و كارهاى شايسته كرده‌اند در بهشتهاى پرنعمتند . ( 56 ) و كسانى كه كافرند و آيه‌هاى ما را تكذيب كرده‌اند عذابى ذلّت‌بار دارند . ( 57 ) و كسانى كه در راه خدا هجرت كرده پس از آن كشته شده يا مرده‌اند خدايشان روزى دهد روزى نيكو كه خدا بهترين روزىدهندگان است . ( 58 ) ايشان را به جايى درآورد كه از آن ، خشنود باشند كه خدا دانا و بردبار است . ( 59 ) سخن حق اين است و هركس به همان مقدار ظلمى كه به او شده در مقام انتقام برآيد و باز به او ظلم شود كه البته خدا او را يارى دهد كه خدا بخشنده و آمرزنده است ( آيه در مقام انتقام از ظالم است ) . ( 60 ) اينچنين است زيرا خدا شب را به روز و روز را در شب فرو مىبرد و خداوند شنوا و بيناست . ( 61 ) اينچنين است زيرا خداى يكتاست\r\n\r\n","description":"","footnote":"","page_name":" 544 ","page_number":548},
  {"content":"\r\n\r\nكه حق است و هرچه غير او مىخوانند باطل است و او و الا و بزرگ است . ( 62 ) آيا نمىبينى كه خدا از آسمان آبى نازل مىكند كه زمين ( مرده ) سبز مىشود و خدا دقيق و كاردان است . ( 63 ) هرچه در آسمانها و زمين است از اوست و خدا بىنياز و ستوده است . ( 64 ) مگر نمىبينى كه خدا كائنات زمين را به خدمت شما گرفته و كشتيها را كه به فرمان وى به درياها روان است و آسمان را نگاه مىدارد تا جز ، به اذن وى نيفتد كه خدا با مردم ، مهربان و رحيم است . ( 65 ) اوست كه شما را زنده مىكند و مىميراند و باز زنده‌تان مىكند كه هر آينه انسان كفران‌پيشه است . ( 66 ) براى هر امّتى راهى براى قربانى و مناسكى مقرّر كرديم كه هريك ، پيرو راه خويش است و در اين كار ، با تو بحث نكنند و تو به سوى پروردگارت دعوت كن زيرا در راه راست قرار دارى . ( 67 ) اگر با تو بحث كنند\r\n\r\n","description":"","footnote":"","page_name":" 545 ","page_number":549},
  {"content":"\r\n\r\nبگو خدا به كارهائى كه مىكنيد داناتر است . ( 68 ) خدا روز قيامت ، دربارهء مطالبى كه در آن اختلاف مىكرديد ميان شما داورى خواهد كرد . ( 69 ) مگر نمىدانى كه خدا آنچه را كه در آسمان و زمين است مىداند كه اين در كتابى است و اين كار براى خدا آسان است . ( 70 ) غير خدا چيزهايى مىپرستند كه خدا در مورد آن ، دليلى نازل نكرده و چيزهايى كه درباره آن علم ندارند و ستمگران ياورى ندارند . ( 71 ) و چون آيه‌هاى روشن ما را برايشان بخوانند در چهره كسانى كه كافرند اثر انكار را توانى ديد و نزديك باشد كه به سوى كسانى كه آيه‌هاى ما را برايشان خوانده‌اند حمله برند بگو آيا از چيزى خبرتان دهم كه بدتر از اين است و آن آتش است كه خدا به كافران وعده داده و بد سرانجامى است . ( 72 ) اى مردم مثلى زده شده به آن گوش فرا دهيد : آن كسانى كه غير از خدا مىخوانيد هرگز\r\n\r\n","description":"","footnote":"","page_name":" 546 ","page_number":550},
  {"content":"\r\n\r\nمگسى را خلق نكنند و گرچه در اين باب همكارى كنند و اگر مگسى چيزى از آنها بربايد نمىتوانند از او بازستانند ، طالب و مطلوب هر دو ناتوانند . ( 73 ) خدا را آنگونه كه بايد بشناسند نشناختند بيقين خداوند توانا و نيرومند است . ( 74 ) خدا از فرشتگان ، فرستادگان را برمىگزيند و نيز از مردم ، همانا خداوند شنواى دانا است . ( 75 ) آنچه را در پيش دارند و آنچه را پشت سر نهاده‌اند مىداند و همه كارها به خدا بازگشت دارد .\r\n( 76 ) شما كه ايمان داريد ركوع كنيد و به سجده بيفتيد و پروردگارتان را بپرستيد و نيكى كنيد شايد رستگار شويد . ( 77 ) و در راه خدا كارزار كنيد همانطور كه سزاوار كارزار كردن است او شما را برگزيد و در راه دين به شما سختى نداد ، آيين پدرتان ابراهيم نيز ، چنين بوده است . از قبل شما را مسلمان نام داد تا اين پيامبر بر شما گواه و شما بر مردم گواه باشيد\r\n\r\n","description":"","footnote":"","page_name":" 547 ","page_number":551},
  {"content":"\r\n\r\nپس نماز گزاريد و زكات را بدهيد و به خدا تكيه كنيد كه او سرپرست شما است و چه خوب سرپرست و ياورى است . ( 78 )\r\n\r\nسورة المؤمنون\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد همانا اهل ايمان پيروز و رستگار شدند . ( 1 ) مؤمنين همانهايند كه در نماز فروتن‌اند . ( 2 ) و آنهايند كه از كارهاى بيهوده روىگردانند . ( 3 ) و آنانيند كه زكات را مىدهند . ( 4 ) و همانهايند كه پاكدامنند و خود را حفظ مىكنند . ( 5 ) مگر از همسران و يا كنيزان خود ، كه در مباشرت با اين زنان ملامتى ندارند . ( 6 ) و كسى كه غير از اين زنان را ، به مباشرت طلبد البتّه ستمكار و تجاوزگر خواهد بود . ( 7 ) و آنهايند كه امانت و عهد خود را رعايت مىكنند . ( 8 ) و آنهايند كه\r\n\r\n","description":"","footnote":"","page_name":" 548 ","page_number":552},
  {"content":"\r\n\r\nبر نمازهاى خود مراقبند . ( 9 ) نامبردگان ، خود وارثانند . ( 10 ) آنان كه بهشت فردوس را ارث برده و هم ايشان در آن جاودانند . ( 11 ) و محقّقا ما آدميان را از عصاره‌اى از گل آفريديم . ( 12 ) پس آنگاه او را به صورت نطفه در محلّى استوار قرارش داديم . ( 13 ) سپس نطفه را علقه و علقه را مضغه ( چيزى شبيه به گوشت جويده ) كرديم و سپس مضغه را استخوان كرديم سپس بر آن استخوانها ، گوشت پوشانديم پس از آن ، خلقتى ديگر ( غير از خلقت قبلى ) آفريديم . آفرين بر خدا كه بهترين آفرينندگان است .\r\n( 14 ) باز ( شما آدميان كه بدينسان خلق شده‌ايد ) همه خواهيد مرد . ( 15 ) سپس در روز قيامت به يقين برانگيخته مىشويد . ( 16 ) و همانا بالاى سر شما ( ساكنين زمين ) هفت آسمان آفريديم و هرگز از ( توجّه به ) مردم غافل نبوده‌ايم . ( 17 ) و ما براى شما آب را به قدر معيّن از آسمان نازل كرده و در زمين نگاهش داشتيم درحالىكه بر نابود كردن آن نيز ، قادر و توانائيم .\r\n\r\n","description":"","footnote":"","page_name":" 549 ","page_number":553},
  {"content":"\r\n\r\n( 18 ) آنگاه ما با آن آب براى شما باغها و نخلستانهاى خرما و انگور ايجاد كرديم و ميوه‌هاى بسيار كه از آن مىخورديد آفريديم . ( 19 ) و درختى ( آفريديم ) كه از طور سينا برمىآيد و روغن زيت و خورش مردم بار مىآورد . ( 20 ) و براى شما در مطالعهء حال چارپايان عبرتى است كه از شيرش به شما مىنوشانيم و در آن چارپايان ، براى شما منافع بسيارى است و از خود آنها مىخوريد . ( 21 ) و بر آن چارپايان و نيز بر كشتىها در سفر دريا سوار مىشويد . ( 22 ) همانا ما نوح را به رسالت به سوى امّتش فرستاديم ، نوح به قوم خود گفت : خدا را بپرستيد كه جز آن ذات يكتا ، شما را خدايى نيست آيا هنوز نمىخواهيد خداترس شويد ؟ ( 23 ) اشراف قوم كه كافر شدند گفتند : اين شخص جز بشرى مانند شما نيست كه مىخواهد بر شما برترى يابد و اگر خدا مىخواست ، رسولى از جنس ملائكه مىفرستاد ، ما اين سخنان را از نياكان خود نشنيده‌ايم . ( 24 )\r\n\r\n","description":"","footnote":"","page_name":" 550 ","page_number":554},
  {"content":"\r\n\r\nاو نيست جز مردى ديوانه پس چندى در انتظار باشيد ( با او مدارا كنيد ) تا مرگش برسد . ( 25 ) نوح گفت :\r\nپروردگارا مرا بر اينان كه دروغگويم خواندند يارى فرما . ( 26 ) ما هم به او وحى كرديم كه زير نظر و دستور ما كشتى را بساز هروقت ديدى كه فرمان ما آمد و آب از تنور فوران كرد ( بيرون آمدن آب از محل آتش نشانه عذاب است ) پس در آن كشتى سوار شو و از هرجاندارى يك نر و يك ماده همراه خود ببر و خانواده خودت را هم ، سوار كن جز آن كسى كه فرمان ما به هلاكتش رفته است و زنهار كه از شفاعت ستمكاران ( حتى فرزندت ) با من سخنى بگويى كه البتّه همه بايد غرق شوند . ( 27 ) پس چون در كشتى مستقر شدى بگو : ستايش خداى را كه ما را از ظلم ستمكاران نجات داد . ( 28 ) و نيز بگو : پروردگارا مرا به منزل مباركى فرود آر كه تو بهترين فرود آورنده‌اى .\r\n( 29 ) همانا در اين حكايت نشانه‌هاست و ما بندگان را به اين گونه حوادث آزمايش خواهيم كرد . ( 30 ) پس از هلاكت قوم نوح باز قوم ديگرى به وجود آورديم . ( 31 ) و در آنها نيز رسولى از خودشان ، به سويشان فرستاديم\r\n\r\n","description":"","footnote":"","page_name":" 551 ","page_number":555},
  {"content":"\r\n\r\nكه خداى را بپرستيد ، چون غير او معبودى نداريد آيا باز هم نمىخواهيد خداترس شويد ؟ ( 32 ) اشراف قوم او كه كافر بودند و ديدار آخرت را تكذيب مىكردند و ما در زندگى دنيا بهره‌مندشان كرده بوديم ، به مردم گفتند : اين شخص جز بشرى مانند شما نيست . او هم از آنچه شما مىخوريد مىخورد و از آنچه مىآشاميد مىآشامد . ( 33 ) و هرآينه شما مردم ، اگر بشرى مثل خود را اطاعت كنيد خيلى ( نالايق و ) زيانكاريد . ( 34 ) آيا اين به شما نويد مىدهد كه پس از آن‌كه مرديد و خاك و استخوان شديد بار ديگر از گور زنده مىشويد ؟ . ( 35 ) هيهات كه اين وعده‌ها راست باشد ( يعنى شدنى نيست ) . ( 36 ) زندگى جز اين حيات چند روزه نيست كه زنده مىشويم و مىميريم و ديگر هرگز از خاك برانگيخته نخواهيم شد . ( 37 ) او نيست جز مردى كه به خدا دروغ بسته و ما هرگز به او ايمان نخواهيم آورد . ( 38 ) گفت : پروردگارا ! مرا بر اين قوم ، كه تكذيبم كردند يارى فرما . ( 39 )\r\n\r\n","description":"","footnote":"","page_name":" 552 ","page_number":556},
  {"content":"\r\n\r\nخداى تعالى فرمود به همين زودى سخت پشيمان خواهند شد . ( 40 ) پس صيحهء عذاب ، ايشان را بگرفت و ما ايشان را خاشاك بيابانها كرديم پس ستمكاران از رحمت الهى دور باشند . ( 41 ) پس آنگاه اقوامى ديگر بعد از ايشان پديد آورديم . ( 42 ) هيچ قومى نه از اجل خود جلو مىافتد و نه عقب مىماند . ( 43 ) پس آنگاه پيامبرانى پىدرپى براى مردم گسيل داشتيم و هر قومى كه رسولى براى آنها آمد تكذيبش كردند ما نيز يكى پس از ديگرى به سرنوشت قبلىها دچار نموده و مايهء عبرتى براى ديگران قرار داديم كه قوم بىايمان از رحمت خدا دور باد . ( 44 ) سپس موسى و برادرش هارون را با معجزات و قدرتى آشكار فرستاديم . ( 45 ) به سوى فرعون و قومش ، آنها نيز تكبّر ورزيدند چون مردمى سركش بودند . ( 46 ) پس گفتند :\r\nآيا ما به دو بشرى كه مانند خود ما هستند ايمان بياوريم ؟ و حال آنكه آنها ما را پرستش مىكردند . ( 47 ) پس موسى و هارون را تكذيب كرده و بدين سبب از نابودشدگان شدند . ( 48 ) با اينكه ما براى موسى كتاب فرستاديم\r\n\r\n","description":"","footnote":"","page_name":" 553 ","page_number":557},
  {"content":"\r\n\r\nتا شايد به راه خدا هدايت شوند . ( 49 ) و ما پسر مريم را با مادرش بر خلق ، آيت و معجزه‌اى بزرگ قرار داديم و هر دو را به سرزمين بلند كه جايى هموار و چشمه‌سار بود ، ( بيت المقدس ) منزل داديم . ( 50 ) اى پيامبران ! از غذاهاى پاكيزه بخوريد و كار شايسته كنيد كه من به هرچه مىكنيد آگاهم . ( 51 ) و اين مردم همه امّت شمايند كه امّتى يگانه هستند و من پروردگار همهء شمايم پس از من پروا داشته باشيد . ( 52 ) آنگاه مردم ، اين دين واحد را در ميان خود پاره پاره كرده و در آن فرقه فرقه شدند و هر گروهى به آنچه نزدشان بود دلخوش گشتند . ( 53 ) پس آنها را تا چندى در گمراهى خود بگذار .\r\n( 54 ) آيا اين مردم كافر مىپندارند كه ما آنها را به مال و فرزندان كمك مىكنيم ؟ . ( 55 ) كه ما در رساندن خير به آنان شتاب كرديم ؟ خير ، بلكه براى ( آزمايش است ) و آنها نمىفهمند . ( 56 ) همانا آن مؤمنانى كه از خوف پروردگارشان هراسانند . ( 57 ) و آنهايى كه به آيات پروردگارشان ايمان مىآورند . ( 58 ) و آنهايى كه به پروردگارشان\r\n\r\n","description":"","footnote":"","page_name":" 554 ","page_number":558},
  {"content":"\r\n\r\nشرك نمىورزند . ( 59 ) و آنهايى كه از آنچه خدايشان داده مىدهند درحالىكه باز از روزى كه به خداى خود باز مىگردند ترسانند . ( 60 ) چنين كسانى در خيرات شتاب نموده و به آن پيشى مىگيرند . ( 61 ) و ما هيچ‌كس را بيش از توانيش مكلف نمىكنيم و نزد ما كتابى است كه به حق گوياست و به هيچ‌كس ستم نخواهد شد . ( 62 ) بلكه دلهاى كافران از اين ( كتاب ) در جهل و غفلت است و اعمالى كه اينان عامل آنند غير اعمال اهل ايمان است . ( 63 ) تا آنگاه كه ما خوشگذران آنها را به كيفر اعمالشان بگيريم در آن حال ، فرياد خدا خدايشان بلند شود . ( 64 ) ( و ما در جوابشان گوييم ) كه امروز فرياد مكنيد كه از ما به شما هيچ كمكى نخواهد رسيد . ( 65 ) كه همانا آيات ما بر شما تلاوت مىشد و شما عقب‌گرد مىكرديد . ( 66 ) درحالىكه به هذيان و افسانه‌هاى شبانهء خود ، از شنيدن كلام خدا دورى مىكرديد . ( 67 ) آيا در سخن خدا و قرآن انديشه نمىكنند يا آن‌كه كتابى و رسولى برايشان آمده\r\n\r\n","description":"","footnote":"","page_name":" 555 ","page_number":559},
  {"content":"\r\n\r\nكه براى پدرانشان نيامده است ؟ ( 68 ) و يا پيامبر خود را نشناخته‌اند كه او را انكار و تكذيب مىكنند ؟ ( 69 ) يا آن‌كه ( از جهل ) مىگويند كه اين پيامبر ديوانه شده ( كه دعوى پيامبرى مىكند ) چنين نيست بلكه در كمال عقل ، دين حق را براى آنان آورده و ليكن اكثر آنها از حق ، كراهت دارند . ( 70 ) و اگر حق تابع هواى نفس آنان شود همانا آسمانها و زمين و هرچه در آنهاست بدون شك تباه مىشد حق اين است كه ما قرآن را به آنها داديم كه مايه يادآورى ( و شرف آنهاست ) ولى آنها از آن رويگردانند . ( 71 ) و يا آنكه تو اى رسول از ايشان مزد طلب كرده‌اى ؟ مزدى كه خدا به تو دهد از هرچيز بهتر است كه خدا بهترين روزى دهنده است . ( 72 ) و تو همانا خلق را به راه راست مىخوانى . ( 73 ) و كسانى كه به آخرت ايمان ندارند از راه برمىگردند . ( 74 ) و اگر ما بر آن شفقت كرده هرگونه درد و بلا را بر طرف سازيم سخت سركش مىشوند . ( 75 ) و همانا ما آنها را به عذاب سخت گرفتار كرديم و باز آن كافران ، از جهل و نادانى روى تضرع و توبه به درگاه خداى نياوردند .\r\n\r\n","description":"","footnote":"","page_name":" 556 ","page_number":560},
  {"content":"\r\n\r\n( 76 ) تا آنكه بر آنها درى از بلاى سخت گشوديم كه ديگر ناگهان از هر سو نوميد شدند . ( 77 ) و اوست خدايى كه براى شما گوش و چشم و قلب آفريد ، عدّهء بسيار كمى از شما شكر او را به جا مىآوريد . ( 78 ) و اوست خدايى كه شما را در زمين پديد آورد و بازگشت شما به سوى اوست . ( 79 ) و اوست خدايى كه زنده مىگرداند و مىميراند و حركت شب و روز به فرمان اوست آيا باز هم عقل خود را به كار نمىگيريد ؟\r\n( 80 ) اين مردم كافر همان سخن كافران پيش را گفتند . ( 81 ) آنها گفتند : از كجا معلوم كه چون مرديم و استخوان ما پوسيده و خاك شد باز زنده شويم . ( 82 ) از اين وعده‌ها بسيار به ما و پيش از اين به پدران ما داده شده ولى همه‌اش افسانه‌هاى كهنه قديمى است . ( 83 ) اى پيامبر ! به آنها بگو : زمين و هركس كه در آن است متعلّق به كيست ؟ اگر فهم و دانش داريد . ( 84 ) البتّه جواب خواهند داد از خداست بگو پس چرا متوجّه نمىشويد ؟ ( 85 ) باز بگو : پروردگار\r\n\r\n","description":"","footnote":"","page_name":" 557 ","page_number":561},
  {"content":"\r\n\r\nآسمانهاى هفتگانه و خداى عرش بزرگ كيست ؟ ( 86 ) البته خواهند گفت : از آن خداست ، پس بگو چرا از خدا نمىترسيد ؟ ( 87 ) باز بگو : آن كيست كه ملك و ملكوت همهء عالم ، به دست اوست و او به همه پناه مىدهد و حمايت مىكند ولى از او كسى حمايت نتواند كرد اگر اين را مىدانيد باز گوئيد . ( 88 ) محقّقا خواهند گفت : از آن خداست بگو : پس چرا دچار افسون شده‌ايد ؟ ( 89 ) با آنكه حق را براى ايشان فرستاديم باز دروغ مىگويند . ( 90 ) خدا هرگز فرزندى را نگرفته و هرگز خدايى با او شريك نبوده كه اگر شريكى بود در اين صورت هر خدايى آفريدهء خود را با خويش مىبرد و بعضى از خدايان بر بعضى ديگر برترى مىجستند خدا از آنچه مشركان مىگويند پاك و منزّه است . ( 91 ) او داناى به عالم غيب و شهود است و ذات پاكش از شرك و شريك برتر و والاتر است . ( 92 ) بگو : بارالها اميدوارم وعده‌هاى عذاب اين كافران را به من بنمايانى . ( 93 ) و بارالها مرا در ميان قوم ستمكار وامگذار . ( 94 ) و البتّه ما قادريم كه وعدهء عذاب كافران را به تو بنمايانيم . ( 95 )\r\n\r\n","description":"","footnote":"","page_name":" 558 ","page_number":562},
  {"content":"\r\n\r\nاى پيامبر تو آزار و بديهاى امّت را به آنچه نيكوتر است دفع كن ما جزاى گفتار آنها را بهتر مىدانيم . ( 96 ) بگو : بارالها من از وسوسه و فريب شيطان به تو پناه مىبرم . ( 97 ) پناه مىبرم از اينكه شيطانها به مجلسم حاضر شوند . ( 98 ) تا آنگه كه وقت مرگ هريك از آنها فرارسد در آن حال ، با آگاهى و پشيمانى مىگويد : بارالها مرا به دنيا باز گردان . ( 99 ) تا شايد به تدارك گذشته ، عملى نيكو به جاى آورم و به او خطاب شود هرگز و اين كلمه ( مرا بازگردان ) را از روى حسرت مىگويد و به دنبال آنها ، عالم برزخ است تا روزى كه برانگيخته شوند . ( 100 ) پس آنگاه كه نفخه صور ( اعلام پايان جهان ) دميده شد ديگر هيچ نسبت و خويشى در ميانشان نماند و كسى از كس ديگر حالى نپرسد . ( 101 ) پس در آن روز ، هركس كه كفّهء اعمالش سنگين است از رستگاران است . ( 102 ) و هركس كه كفّهء اعمالش سبك وزن باشد از كسانى است كه نفس خويش را به زيان افكنده و هميشه در دوزخ مىماند . ( 103 ) آتش دوزخ صورتهاى آنها را مىسوزاند و در جهنّم با قيافهء زشت خواهند زيست . ( 104 )\r\n\r\n","description":"","footnote":"","page_name":" 559 ","page_number":563},
  {"content":"\r\n\r\nآيا آيات من بر شما تلاوت نشد و شما آنها را تكذيب نكرديد ؟ ( 105 ) آنها در جواب گويند بارالها به ما ( رحم كن ) كه شقاوت بر ما غلبه كرد و كار ما به گمراهى كشيد . ( 106 ) پروردگارا ما را از جهنّم نجات ده اگر ديگر بار ، سركشى كرديم بسيار ستمكار خواهيم بود . ( 107 ) باز به آنان خطاب شود اى سگان ( چخ - براى تحقير است ) به دوزخ درآييد و با من سخن مگوييد . ( 108 ) طايفه‌اى از بندگان من ، عرض مىكردند بارالها ما به تو ايمان آورديم تو ما را ببخش و به ما رحم فرما كه تو بهترين مهربانان هستى . ( 109 ) در آن وقت شما كافران آن بندگان ويژهء مرا مسخره كرديد تا آنجا كه مرا به كلّى فراموش كرده و بر آن خداپرستان با مسخره خنديديد . ( 110 ) من هم پاداش شكيبايى آنها را دادم و آنها از رستگارانند . ( 111 ) آنگاه خدا به كافران گويد چند سال در زمين درنگ كرديد ؟ ( 112 ) آنها پاسخ مىدهند يك روز يا پاره‌اى از روز ، پس از فرشتگان حسابگر خود بپرس . ( 113 ) خدا فرمايد شما اگر از حال خود آگاه بوديد مىدانستيد كه مدّت عمرتان در دنيا بسيار اندك بود . ( 114 ) آيا چنين پنداشتيد كه\r\n\r\n","description":"","footnote":"","page_name":" 560 ","page_number":564},
  {"content":"\r\n\r\nما شما را بيهوده آفريديم و هرگز به سوى ما بازگشت نخواهيد كرد ؟ ( 115 ) زيرا خداى به حق ، برتر از آن است كه كار بيهوده كند هيچ خدايى بجز همان پروردگار عرش كريم نخواهد بود . ( 116 ) و هركس غير خدا كسى را به خدايى بخواند حساب كار او نزد خداست و البتّه كافران پيروز نخواهند شد . ( 117 ) بگو : بارالها بيامرز و ببخش كه تو بهترين بخشندگانى . ( 118 )\r\n\r\nسورة النّور\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اين سوره را فرستاديم و ( احكامش را ) بر بندگان واجب كرديم و در آن ، آيات روشن نازل ساختيم براى اينكه بندگان پند گيرند . ( 1 ) بايد شما مؤمنان هريك از زنان و مردان زناكار را به صد تازيانه مجازات كنيد ( مقدم داشتن زن زناكار بر مرد زناكار بخاطر قوت شهوت در اوست ) و اگر به خدا و روز قيامت ايمان داريد\r\n\r\n","description":"","footnote":"","page_name":" 561 ","page_number":565},
  {"content":"\r\n\r\nترحّم روا مداريد و بايد گروهى از مؤمنان در مجازات آنها حضور يابند . ( 2 ) مرد زناكار جز با زن زناكار و مشرك نكاح نكند و زن زناكار هم جز با مرد زانى و مشرك نكاح نخواهد كرد و اين كار بر مردان مؤمن حرام است . ( 3 ) و آنان كه به زنان باعفّت نسبت زنا بدهند آنگاه چهار شاهد عادل بر ادّعاى خود نياورند آنان را به هشتاد تازيانه كيفر و مجازات كنيد و هرگز شهادت آنها را نپذيريد زيرا آنها مردمى فاسق و نادرستند . ( 4 ) مگر آنهايى كه بعد از آن فسق و بهتان به درگاه خدا توبه كردند و در مقام اصلاح خود برآمدند در اين صورت خدا آمرزنده و مهربان است . ( 5 ) و آنان كه به زنان خود نسبت زنا دهند و جز خود بر آن شاهد نداشته باشند بايد هريك از آنها چهار مرتبه شهادت و قسم به نام خدا ياد كنند كه او در اين ادّعاى زنا از راستگويان است . ( 6 ) و بار پنجم قسم ياد كند\r\n\r\n","description":"","footnote":"","page_name":" 562 ","page_number":566},
  {"content":"\r\n\r\nكه لعن خدا بر او باد اگر از دروغگويان باشد . ( 7 ) پس براى رفع عذاب حد ، آن زن نيز نخست چهار مرتبه شهادت و قسم به نام خدا ياد كند كه البتّه شوهرش دروغ مىگويد . ( 8 ) و بار پنجم قسم ياد كند كه غضب خدا بر او اگر اين مرد در اين ادّعا از راستگويان باشد . ( 9 ) و اگر فضل و رحمت خدا شامل حال شما مؤمنان نبود و اينكه خدا توبه‌پذير و درستكار است ( كار شما مشكل مىشد ) .\r\n( 10 ) همانا آن گروه منافقان كه به شما مسلمين تهمت زدند مىپنداريد ضررى به آبروى شما برسد بلكه خير و ثواب نيز خواهيد يافت هريك از آنها به كيفر اعمال خود خواهند رسيد و آنكس از منافقان كه در راءس و منشاء اين تهمت بزرگ گشت هم او به عذابى سخت ، كيفر خواهد شد . ( 11 ) آيا سزاوار اين نبود كه شما مؤمنان زن و مردتان چون از منافقان چنين بهتان و دروغها شنيديد حسن ظنّتان دربارهء يكديگر بيشتر شده و گوييد اين دروغى است آشكار ؟ ! ( 12 ) چرا منافقان بر ادّعاى خود\r\n\r\n","description":"","footnote":"","page_name":" 563 ","page_number":567},
  {"content":"\r\n\r\nچهار شاهد اقامه نكردند پس درحالىكه شاهد نياوردند نزد خدا مردمى دروغگويند . ( 13 ) و اگر فضل و رحمت خدا در دنيا و آخرت شامل حال شما مؤمنان نبود به‌مجرّد فرورفتن در اين گونه سخنان ، به شما كيفرى سخت مىرسيد . ( 14 ) زيرا شما آن سخنان منافقان را از زبان يكديگر مىگرفتيد و حرفى بر زبان مىگوييد كه علم به آن نداريد و اين كار را سهل و كوچك مىپنداريد در صورتى كه نزد خدا بسيار بزرگ است . ( 15 ) چرا به محض شنيدن اين سخن نگفتيد كه سزاوار نيست ما در اينباره سخن بگوييم . خداوندا تو منزّهى و اين بهتان بزرگ و تهمت محض است . ( 16 ) خدا به شما مؤمنان پند مىدهد و زنهار اگر ايمان داريد آن را تكرار نكنيد . ( 17 ) و خدا آيات خود را براى شما بيان مىكند همانا او داناى سنجيده‌كار است . ( 18 ) آنان كه دوست مىدارند كه در ميان اهل ايمان كار زشتى را پخش كنند\r\n\r\n","description":"","footnote":"","page_name":" 564 ","page_number":568},
  {"content":"\r\n\r\nبراى آنها در دنيا و آخرت كيفر دردناكى خواهد بود و خدا مىداند و شما نمىدانيد .\r\n( 19 ) و اگر فضل و رحمت خدا و راءفت و مهربانى او شامل حال شما مؤمنان نبود در كيفرتان شتاب مىكرد ولى او رؤوف و مهربان است . ( 20 ) اى كسانى كه به خدا ايمان آورده‌ايد مبادا از شيطان پيروى كنيد كه هركس گام‌به‌گام از پى شيطان رفت او را به كار زشت واداشت و اگر بخشش و رحمت خدا نبود احدى از شما پاك و پاكيزه نمىشد و ليكن خدا هركس را مىخواهد منزّه و پاك مىكند كه خدا شنوا و داناست . ( 21 ) و نبايد صاحبان ثروت و نعمت دربارهء خويشاوندان خود و مسكينان و مهاجران راه خدا ، از بخشش و انفاق كوتاهى كنند بايد مؤمنان هميشه بلندهمّت بوده و نسبت به خلق ، عفو و گذشت پيشه كنند و از بديها درگذرند آيا دوست نمىداريد كه خدا هم در حقّ شما مغفرت و احسان كند كه خدا بسيار آمرزنده و مهربان است . ( 22 ) كسانى كه به زنان باايمان و عفيف بىخبر از كار بد ، تهمت مىزنند\r\n\r\n","description":"","footnote":"","page_name":" 565 ","page_number":569},
  {"content":"\r\n\r\nمحقّقا در دنيا و آخرت لعنت شده‌اند و هم آنان ، به كيفرى سخت مجازات خواهند شد . ( 23 ) از روزى بترسيد كه زبان و دست و پاى ايشان بر اعمال آنها گواهى دهد ( هر عضوى در قيامت به گناهى شهادت مىدهد كه مناسب با اوست ) . ( 24 ) كه در آن روز خدا جزاى آنها را به‌طور كامل مىدهد و خواهند دانست كه خدا همان حقيقت آشكار است . ( 25 ) زنان ناپاك شايستهء مردانى ناپاكند . ( بخاطر هم‌سنخى باهم ) و مردان ناپاك شايستهء زنانى ناپاكند و بالعكس زنانى پاكيزه و نيكو ، لايق مردانى پاكيزه‌اند و مردانى پاكيزه و نيكو ، لايق زنانى پاكيزه‌اند و اين پاكيزگان ، از تهمتهائى كه ناپاكان به آنها مىزنند پاك‌اند و از خدا به ايشان آمرزش مىرسد و رزق آنها نيكوست . ( 26 ) شما كه ايمان داريد به خانهء هيچكس غير از خانه‌هاى خود ، داخل نشويد تا آنكه آشنايى دهيد و بر اهلش سلام كنيد اين براى شما بهتر است اميد است كه پند گيريد . ( 27 ) و اگر كسى را در خانه نيافتيد داخل نشويد تا شما را اجازه دهند و اگر گفتند :\r\n\r\n","description":"","footnote":"","page_name":" 566 ","page_number":570},
  {"content":"\r\n\r\nبرگرديد ، پس برگرديد كه اين براى شما پاكيزه‌تر است و خدا به اعمالى كه مىكنيد داناست . ( 28 ) و اما در خانه‌هاى غير مسكونى براى شما گناهى نيست كه بخاطر كالايى كه در آن داريد داخل شويد و خدا آنچه را كه آشكار و يا پنهان كنيد مىداند . ( 29 ) به مردان مؤمن بگو ديدگان خويش را از نگاه به زنان نامحرم نگه دارند و پاكدامنى كنند .\r\nاين كار براى ايشان پاكيزه‌تر است كه خدا از كارهايى كه مىكنيد آگاه است . ( 30 ) و به زنان باايمان بگو : چشم از نگاه به مردان نامحرم فرو بندند و پاكدامنى كنند و زيورهاى خود را آشكار نكنند مگر آنكه طبيعتا پيداست و بايد روسريها و مقنعه‌هاى خود را تا گردن ( بر روى سينه‌ها ) بياويزند و زيورهاى خويش را نمايان نسازند مگر براى شوهرانشان يا پدران و يا پدرشوهران يا پسران و يا پسر شوهران و يا برادران و خواهرزادگان و يا برادرزادگان و يا زنان\r\n\r\n","description":"","footnote":"","page_name":" 567 ","page_number":571},
  {"content":"\r\n\r\nو يا بزرگان خود يا افراد سفيه كه تمايلى به زن ندارند و يا كودكانى كه از اسرار زنان خبر ندارند و مبادا پاى خويش را به زمين بكوبند تا آن‌چه از زينتشان كه پنهان است ظاهر شود .\r\nاى مؤمنان همگى به سوى خدا توبه كنيد شايد پيروز شويد .\r\n( 31 ) دختران و پسران و غلامان و كنيزان مجرّد خود را اگر شايستگى دارند ، نكاح نماييد كه اگر ، تنگدست باشند خدا از كرم خويش توانگرشان مىكند ( البته رزق هركس تابع صلاحيت اوست ) كه خدا وسعت‌بخش و داناست . ( 32 ) و كسانى كه راهى براى ازدواج ندارند ( قدرت پرداخت مهريه و نفقه را ندارند ) از زنا دورى كنند تا خداوند از فضل خود آنها را بىنياز كند و از بندگان كسانى كه خواستار آزادى خويش و پرداخت بهاى خود از دسترنج خويشند اگر خيرى ( و توانائى در پرداخت دارند ) پيشنهادشان را بپذيرند و از مالى كه خداوند به شما داده است به ايشان بدهيد\r\n\r\n","description":"","footnote":"","page_name":" 568 ","page_number":572},
  {"content":"\r\n\r\nو كنيزان خود را كه مىخواهند پاكدامن باشند بخاطر مال دنيا به زناكارى وادار مسازيد و اگر كنيزى به اجبار مالكش ، وادار به زنا شد خدا نسبت به وى آمرزنده و مهربان است . ( 33 ) ما آيه‌هاى روشن با مثلى از سرگذشت نياكان شما و پندى براى پرهيزكاران ، بر تو نازل كرديم . ( 34 ) خدا ( روشنىبخش ) نور آسمانها و زمين است ( يعنى توسط او آسمانها و زمين ظهور يافته‌اند ) . داستان نور او ، مانند چراغدانى است كه در آن چراغى باشد و چراغ در شيشه‌اى ، شيشه‌اى كه گويى ستاره‌اى است درخشان و آن چراغ با روغن درخت خجسته زيتون افروخته مىشود كه نه شرقى است و نه غربى ، آنچنان صاف و خالص است كه نزديك است خودبخود بسوزد روشنى بر روى روشنى است ( نورى است دو چندان ) خدا هركه را خواهد ( شايسته بداند ) به نور خويش ( كه ذاتى است نه عاريتى ) هدايت مىكند و اين مثلها را خدا براى مردم مىزند\r\n\r\n","description":"","footnote":"","page_name":" 569 ","page_number":573},
  {"content":"\r\n\r\nهمانا خداوند به هرچيزى داناست . ( 35 ) در خانه‌هايى كه خدا اجازه داده كه همواره محترم و باعظمت باشند ( چون مساجد منتسب به خداوند و كانون تسبيح اويند ) و نام وى در هر بامداد و پسين در آن ياد شود . ( 36 ) مردانى هستند كه تجارت و معامله از ياد خدا و نماز خواندن و زكات دادن بازشان نمىدارد و از روزى كه دلها و ديدگان زيرورو شود ( در قيامت ) بيم دارند . ( 37 ) تا خدا بهتر از آنچه كردند پاداششان دهد و از كرم خويش ، بر آنها بيفزايد و خدا هركس را بخواهد بىحساب روزى مىدهد . ( 38 ) كسانى كه كافرند ، اعمالشان چون سرابى است در بيابانى كه تشنه‌كام ، آن را آب پندارد و چون بدان رسد چيزى نيابد و خدا را نزد خويش يابد كه حساب او را تمام بدهد و خداوند حسابگر سريعى است . ( 39 ) يا چون ظلماتى است به دريايى ژرف كه موجى آن را گرفته و بالاى آن موجى ديگر\r\n\r\n","description":"","footnote":"","page_name":" 570 ","page_number":574},
  {"content":"\r\n\r\nو بالاتر از آن ابرى قرار دارد كه در چنين فرضى ظلمتها روى هم قرار گرفته و چون گرفتار اين ظلمتها دست خويش را تا برابر چشم خود بلند كند نزديك نيست كه آن را ببيند ، آرى هركس كه خدا به وى نور ايمان نداده نورى ندارد . ( 40 ) مگر نمىدانى هرچه در آسمانها و زمين است با مرغان گشوده‌بال ، تسبيح خدا مىكنند همه دعا و تسبيح خويش را مىدانند و خدا مىداند كه چه مىكنند . ( 41 ) فرمانروايى آسمانها و زمين مخصوص اوست و بازگشت همه بسوى خداست . ( 42 ) آيا ندانسته‌اى كه خدا ابرى براند و سپس ميان آن پيوستگى دهد و سپس آن را فشرده كند و باران را مىبينى كه از خلال آن بيرون مىآيد و از كوههاى ابر متراكم ، تگرگ فرو مىريزد و آن را به هر ديارى كه بخواهد مىرساند و از هر ديارى كه بخواهد دور مىكند و نزديك باشد كه شعاع برق آن ، چشمها را بزند .\r\n\r\n","description":"","footnote":"","page_name":" 571 ","page_number":575},
  {"content":"\r\n\r\n( 43 ) خدا شب و روز را به هم از هم جدا مىكند كه در اين كار براى مردم آگاه عبرتى است . ( 44 ) خدا همهء جنبندگان را از آبى آفريده ( ولى در عين‌حال وضع هر حيوانى با حيوان ديگر مختلف است ) بعضى از آنها با شكم خويش و بعضى با دو پا و بعضى با چهار پا راه مىروند خدا هرچه را بخواهد مىآفريند و برخى بر چهار پا حركت مىكنند و خدا هرچه مىخواهد مىآفريند همانا خداوند به همه چيز تواناست . ( 45 ) آيه‌هايى روشنگر نازل كرده‌ايم و خدا هركس را بخواهد به راه راست هدايت مىكند . ( 46 ) گويند خدا و پيامبر او را باور داريم و فرمان مىبريم آنگاه باوجوداين ، گروهى از ايشان روى برمىگردانند و آنان مؤمن نيستند . ( 47 ) و چون به سوى خدا و پيامبرش خوانده شوند كه ميانشان داورى كند آنوقت گروهى از ايشان رو را برمىگردانند . ( 48 ) و اگر حق به جانب ايشان باشد اطاعت‌كنان به سوى او مىآيند .\r\n\r\n","description":"","footnote":"","page_name":" 572 ","page_number":576},
  {"content":"\r\n\r\n( 49 ) آيا در دلهايشان مرضى يا شك و ترديدى وجود دارد و يا بيم آن دارند كه خدا و رسولش به آنان ستم كنند بلكه آنان خود از ستمگرانند . ( 50 ) چون به سوى خدا و پيامبرش خوانده شوند تا ميان آنان داورى كند تنها گفتار مؤمنان اين است كه مىگويند : شنيديم و اطاعت كرديم و آنان خود از پيروزمندانند . ( 51 ) و هركس مطيع خدا و رسول او شود و از خدا بترسد و از مخالفت فرمانش بپرهيزد از رستگارانند . ( 52 ) به خدا سوگند مىخورند ، قسمهايى مؤكّد كه اگر فرمانشان دهى به سوى جهاد بيرون مىشوند بگو هيچ حاجت به سوگند نيست اطاعت شايسته ، بهتر از سوگند خوردن است كه خدا از آنچه مىكنيد آگاه است . ( 53 ) بگو : از خدا و پيامبرش فرمان بريد و اگر پشت كرديد به او زيانى نرسانده‌ايد چون او مكلّف به تكليف خويش و شما مكلّف به تكليف خويشيد و اگر از او فرمان بريد هدايت يابيد و بر عهدهء پيامبر وظيفه‌اى جز ابلاغ آشكار نيست . ( 54 )\r\n\r\n","description":"","footnote":"","page_name":" 573 ","page_number":577},
  {"content":"\r\n\r\nخدا به كسانى از شما كه ايمان آورده و كارهاى شايسته كرده‌اند وعده كرده كه شما را در اين سرزمين جانشين خود كند آنچنان كه گذشتگان ، آنان را جانشين خود كرد و نيز آن دينى كه براى ايشان پسنديده است استقرار دهد و از پى ترسى كه داشتند امنيّت روزيشان فرمايد تا مرا عبادت كنند و چيزى را با من شريك نگيرند و هركس پس از اين كافر شود از نافرمانان خواهد بود . ( 55 ) نماز را بخوانيد و زكات را بدهيد و پيامبر را فرمان بريد تا مورد رحمت قرار گيريد . ( 56 ) مپندار كسانى كه كافرند در اين سرزمين خدا را به ستوه آورند نه ، بلكه جايشان جهنّم است كه بد سرانجامى است . ( 57 ) اى كسانى كه ايمان آورديد بايد به كسانى كه شما مالك آنان شده‌ايد و كسانى كه هنوز بالغ نشده‌اند دستور دهيد در شبانه روز سه وقت از شما اجازهء ورود بگيرند يكى پيش از نماز صبح و دوّم هنگام نيم روز كه جامه‌هاى خويش را\r\n\r\n","description":"","footnote":"","page_name":" 574 ","page_number":578},
  {"content":"\r\n\r\nاز تن بيرون مىآوريد و سوّم بعد از نماز شبانگاه كه اين سه وقت هنگام برهنگى و استراحت شماست و پس از آن مىتوانند بدون اجازه وارد شوند و گناهى بر شما و ايشان نيست چون هنگام برخورد و معاشرت با يكديگر است خدا اينچنين نشانه‌هاى خود را براى شما بيان مىكند كه خدا دانا و فرزانه است . ( 58 ) و چون كودكانتان به حدّ بلوغ رسيدند بايد اجازهء دخول بگيرند چنان كه كسانى كه قبل از ايشان بودند اجازه مىگرفتند خدا اينچنين نشانه‌هاى خويش را براى شما بيان مىكند كه خدا دانا و فرزانه است . ( 59 ) و زنان از كارافتاده كه ديگر اميد شوهر كردن ندارند به شرطى كه زينت خود را نشان ندهند گناهى نيست كه پوشش و حجاب خود را كنار گذارند و در عين حال عفّت ورزيدن براى ايشان بهتر است و خدا شنواى و داناست . ( 60 ) بر نابينا و لنگ و بيمار و شما ايرادى نيست\r\n\r\n","description":"","footnote":"","page_name":" 575 ","page_number":579},
  {"content":"\r\n\r\nكه از خانه‌هاى خود يا پدرانتان يا مادرانتان يا برادران يا خواهران يا عموها يا عمّه‌ها يا خانهء داييها يا خاله‌ها يا خانه‌اى كه كليدش را به شما سپرده‌اند يا خانه دوستانتان چيزى بخوريد ، و نيز ايرادى نيست كه باهم بخوريد يا جدا و چون به خانه‌اى وارد شديد به يكديگر سلام كنيد كه درودى از جانب خدا مبارك و پاكيزه است خداوند نشانه‌هاى خود را اين گونه برايتان بيان مىكند به اين اميد كه بينديشيد . ( 61 ) مؤمنان تنها كسانيند كه به خدا و پيامبرش گرويده‌اند و چون براى كارى اجتماع كنند تا از او اجازه نگيرند نمىروند محقّقا كسانى كه از تو اجازه مىگيرند آنانى هستند كه به خدا\r\n\r\n","description":"","footnote":"","page_name":" 576 ","page_number":580},
  {"content":"\r\n\r\nو پيامبرش گرويده‌اند اگر براى بعض كارهايشان از تو اجازه خواستند به هر كدامشان خواستى اجازه بده و براى آنان آمرزش بخواه كه خدا آمرزنده و رحيم است . ( 62 ) در ميان خود پيامبر را مانند يكديگر صدا نزنيد خدا مىداند چه كسانى دزدانه از او مىگريزند كسانى كه خلاف فرمان او عمل مىكنند بترسند كه مبادا بلايى به ايشان برسد يا به عذابى دردناك گرفتار شوند . ( 63 ) هرچه در آسمانها و زمين است از آن خداست او مىداند كه شما در چه حاليد و روزى كه به سوى او بازگردانده مىشوند .\r\nآنان را از آنچه داده‌اند خبر مىدهد همانا خداوند به هرچيزى داناست . ( 64 )\r\n\r\nسورة الفرقان\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد بزرگ و لايق است آن خدايى كه بر بندهء خود فرقان ( كتاب جداكنندهء حق از باطل ) را نازل كرد تا بيم‌رسان\r\n\r\n","description":"","footnote":"","page_name":" 577 ","page_number":581},
  {"content":"\r\n\r\nجهانيان باشد . ( 1 ) همان كه فرمان‌روايى آسمانها و زمين مخصوص اوست ، فرزندى نگرفته و در فرمان‌روايى شريك ندارد و همه چيز را او آفريده و بدانگونه كه در خودشان بوده اندازه‌گيرى كرده است . ( 2 ) ( ولى گروهى ) خدايانى را گرفتند كه چيزى خلق نكنند و خودشان مخلوقند ، و اختيار سود و زيان خويش را ندارند و اختيار مرگ و زندگى و تجديد حيات ندارند . ( 3 ) كسانى كه كافرند مىگويند اين ادّعا جز دروغ چيزى نيست كه آن را وى ساخته و گروهى ديگر وى را در ساختن آن يارى كرده‌اند حقّا كه ستم و دروغى پيش آوردند . ( 4 ) و گويند داستانهاى گذشتگان و افسانه‌هاى قديم است كه آن را مىنويسند و صبح و شام به او ديكته مىكنند . ( 5 ) بگو آنكه در آسمانها و زمين داناى راز است اين را نازل كرده كه وى آمرزنده و مهربان است . ( 6 ) گويند : اين چه پيامبرى است\r\n\r\n","description":"","footnote":"","page_name":" 578 ","page_number":582},
  {"content":"\r\n\r\nكه مانند مردم عادى غذا مىخورد و در بازارها قدم مىزند ؟ چرا فرشته‌اى به او نازل نشده كه با وى بيم‌رسان باشد ؟ ( 7 ) يا چرا گنجى براى او از آسمان نيفتاده يا باغى ندارد كه از ميوهء آن بخورد و ستمگران گويند بجز مرد جادوزده‌اى را پيروى نمىكنيد . ( 8 ) بنگر چگونه براى تو مثلها زدند و گمراه شدند و نمىتوانند راهى پيدا كنند . ( 9 ) بزرگ است آنكه اگر خواهد بهتر از اينها به تو مىدهد بهشتهايى كه در آن جويها روان است و براى تو قصرهائى پديد آورد . ( 10 ) حقيقت اين است كه اينان رستاخيز را دروغ مىشمارند و ما براى ايشان ، آتشى افروخته و آماده كرده‌ايم . ( 11 ) آتشى كه چون از مكانى دور ، به چشمشان برسد ، خروش هول‌انگيز آن را ، بشنوند . ( 12 ) و چون دست بسته به تنگناى آن فرو افتند در آنجا آرزوى هلاكت كنند . ( 13 ) ديگر هلاكتتان يكى نيست\r\n\r\n","description":"","footnote":"","page_name":" 579 ","page_number":583},
  {"content":"\r\n\r\nبلكه هلاكت‌هاى بسيار بخواهيد . ( 14 ) بگو آيا اين بهتر است يا بهشت جاويد كه به پرهيزكاران بعنوان پاداش و سرانجام ، وعده داده‌اند . ( 15 ) و در آنجا جاودانه هرچه بخواهند دارند وعده‌اى كه به عهدهء پروردگار توست و همه بايد آن را درخواست كنند و در طلبش برخيزند . ( 16 ) و اين وعده در روزى وفا مىشود كه مشركين با آنچه غير خدا را مىپرستند ، محشورشان كند و گويد شما اين بندگان را گمراه كرديد يا خودشان راه را گم كردند ؟ ( 17 ) گويند تقديس تو مىكنيم براى ما سزاوار نبود كه معبودى جز تو سرپرستانى را بگيريم ولى تو ايشان و پدرانشان را نعمت دادى و در نتيجه مستى نعمت ، ياد تو را فراموش كردند و گروهى هلاكت‌زده شدند . ( 18 ) خدايانتان ، شما را در آنچه دربارهء آنها مىگوييد ، تكذب مىكنند و قدرت دفع عذاب و يارى از شما را ندارند و هركس از شما شرك آورد او را كيفرى بزرگ دهيم . ( 19 ) پيش از تو پيامبرانى را\r\n\r\n","description":"","footnote":"","page_name":" 580 ","page_number":584},
  {"content":"\r\n\r\nنفرستاديم مگر اينكه آنها نيز غذا مىخوردند و در بازار قدم مىزدند ما شما را مايهء امتحان يكديگر قرار داده‌ايم .\r\nآيا شكيبايى مىكنيد كه پروردگار تو بيناست . ( 20 ) كسانى كه معاد را منكرند مىگويند چرا فرشتگان بر ما نازل نمىشوند يا چرا پروردگار خويش را نمىبينيم ؟\r\nحقّا كه خويش را سخت بزرگ شمردند و بسيار سركشى كردند . ( 21 ) روزى كه فرشتگان را ببينند آن روز ، گنهكاران را نويدى نيست و مىگويند :\r\nدور باد ( از رحمت الهى ) . ( 22 ) و به آن كارها كه كرده‌اند بپردازيم و آن را غبارى پراكنده كنيم . ( 23 ) در آن روز ، جايگاه اهل بهشت بهتر و استراحتگاه نيكوتر دارند . ( 24 ) روزى كه آسمان با ابر شكافته شود و فرشتگان فراوان ، نازل شوند . ( 25 ) آن روز فرمانروايى ، مخصوص خداى مهربان است و براى كافران ، روزى ،\r\n\r\n","description":"","footnote":"","page_name":" 581 ","page_number":585},
  {"content":"\r\n\r\nبسيار دشوار مىباشد . ( 26 ) روزى كه ستمگر دستهاى خويش بگزد و بگويد اى كاش راه پيامبر را پيش گرفته بودم . ( 27 ) واى بر من ، كاش فلانى را به دوستى خود نگرفته بودم . ( 28 ) او مرا از قرآن گمراه كرد و شيطان مايهء گمراهى آدمى است . ( 29 ) پيامبر مىگويد :\r\nپروردگارا ! قوم من اين قرآن را هذيان و بيهوده پنداشتند . ( 30 ) اينچنين براى هر پيامبرى دشمنى از گنهكاران قرار داديم .\r\nپروردگارت براى رهبرى و ياورى بس است . ( 31 ) و آنان كه كافر شدند گفتند :\r\nچرا قرآن يك جا بر او نازل نشد ؟ چنين نازل شد تا قلب تو را به آن استوارى دهيم و آن را به نظمى دقيق منظّم كرديم . ( 32 ) مثالى براى تو نمىآورند مگر آن‌كه حق را با توضيح بهترى به سوى تو آوريم . ( 33 ) كسانى كه\r\n\r\n","description":"","footnote":"","page_name":" 582 ","page_number":586},
  {"content":"\r\n\r\nبا صورت به سوى جهنّم رانده مىشوند جايشان بدتر و راهشان گمراهانه‌تر است . ( 34 ) به موسى كتاب ( تورات ) را داديم و برادرش هارون را مددكار او ساختيم . ( 35 ) گفتيم به سوى قومى كه آيه‌هاى ما را دروغ شمردند برويد ( موسى و هارون نزد فرعونيان رفتند و معجزات ما را نشان دادند ولى آنها همه را تكذيب كردند ) پس ما آنها را هلاك كرديم . ( 36 ) و قوم نوح چون پيامبران را دروغگو شمردند غرقشان كرديم و عبرت براى مردمان ساختيم و براى ستمگران عذابى دردآور آماده كرديم . ( 37 ) و مردم عاد و ثمود و اصحاب رس ( قومى كه بعد از ثموديان آمدند ) و نسلهاى ما بين آنها ( را هلاك كرديم ) . ( 38 ) براى همه مثلها زديم و همه را بطور كامل نابود كرديم . ( 39 ) بر آن دهكده كه باران بد بر آن باريده شد گذر كرده‌اند مگر آن را نديده‌اند ؟ ( چرا ) اما آنان به زندگى دوباره ايمان و اميد ندارند . ( 40 ) و چون تو را ببينند جز به مسخره‌ات نمىگيرند ( و مىگويند ) آيا اين است آنكه خدا پيامبرش را برانگيخته است ؟ ( 41 )\r\n\r\n","description":"","footnote":"","page_name":" 583 ","page_number":587},
  {"content":"\r\n\r\nاگر در مورد خدايانمان پايدارى نمىكرديم نزديك بود ما را از ( پيروى ) آنها گمراه كند وقتى عذاب را ببينند خواهند دانست روش چه كسى گمراهانه‌تر بوده است . ( 42 ) آيا كسى كه هوس خويش را خداى خويش گرفته نديدى ؟ مگر تو كارگزار او هستى ؟ ( 43 ) آيا مىپندارى كه بيشترشان استعداد شنيدن حق را دارند يا تعقل مىكنند كه آن را پيروى نمايند ؟\r\nبلكه اينان چون چهارپايان يا بدترند ( كه به ضرر خود اقدام مىكنند ) . ( 44 ) آيا نديدى پروردگارت را كه چگونه سايه را گسترده است ؟ و اگر مىخواست آن را ساكن قرار مىداد آنگاه آفتاب را نشانهء آن قرار داديم . ( 45 ) سپس آن ( سايه ) را اندك‌اندك به سوى خود بازمىگردانيم . ( 46 ) اوست كه شب را براى شما پوشش قرار داد و خواب را مايهء آسايش شما ساخت و روز را براى برخاستن شما قرار داد . ( 47 ) اوست كه بادهاى نويدبخش را پيشاپيش رحمت خويش فرستاد و از آسمان آبى پاك نازل كرديم . ( 48 ) تا سرزمين مرده را\r\n\r\n","description":"","footnote":"","page_name":" 584 ","page_number":588},
  {"content":"\r\n\r\nبه وسيلهء آن زنده كنيم و آن را به مخلوقات خويش ، چهارپايان و مردم بسيار بنوشانيم . ( 49 ) و آن ( پند ) را ميانشان گوناگون كرديم شايد اندرز گيرند امّا بيشتر مردم جز ناسپاسى نكردند . ( 50 ) اگر مىخواستيم در هر دهكده‌اى بيمرسانى برمىانگيختيم . ( 51 ) زنهار مطيع كافران مشو و با آنان جهاد كن جهادى بزرگ . ( 52 ) اوست كه آب دو دريا را باهم روانه كرد ( كه باهم مخلوط نشوند ) اين شيرين و گوارا و آن شور و تلخ و ميانشان حايلى استوار قرار داد ( مثل مؤمن و كافر كه هر دو در يك جا زندگى مىكنند ولى باهم يكى نمىشوند و باهم نمىآميزند ) . ( 53 ) اوست كه از آب ، بشرى آفريد و او را داراى نسب ( محرميت از جانب مرد ) و صهر ( محرميت از جانب زن ) قرار داد كه پروردگار تو توانمند است در عين كثرت زن و مرد پيوستگى را ميان آنها حفظ مىكند ) . ( 54 ) غير از خدا چيزهايى را مىپرستند كه نه سودشان مىدهد و نه به آنها زيان مىرساند و كافر همواره در برابر پروردگار خويش ، پشتيبان خدايان دروغين است . ( 55 ) ما تو را جز نويد دهنده و بيم رساننده نفرستاده‌ايم ( وظيفه‌ى تو جز بشارت و انذار نيست ) . ( 56 ) بگو : از شما براى پيامبرى مزدى\r\n\r\n","description":"","footnote":"","page_name":" 585 ","page_number":589},
  {"content":"\r\n\r\nنمىخواهم مگر اينكه هركس خواهد به سوى پروردگار خويش راهى پيش گيرد . ( 57 ) توكّل به آن موجود زنده‌اى كن كه مرگ ندارد و به ستايش او تسبيح گو و آگاه بودن او ، از گناهان بندگان ، كافى است . ( 58 ) آنكه آسمانها و زمين را و هرچه ميان آنهاست در شش روز ، بيافريد و سپس به عرش پرداخت او رحمانى است كه مسلط است پس حقيقت حال را از او بپرس كه او كاملا آگاه است . ( 59 ) و چون به آنها گويند خداى مهربان را سجده كنيد گويند خداى رحمان چيست ؟ چگونه به چيزى كه دستورمان مىدهى سجده كنيم ؟\r\nدرنتيجه دوريشان بيشتر مىشود . ( 60 ) بزرگ است آنكه در آسمانها برجهايى قرار داد ( ستارگانى كه در آن منازل قرار دارند ) و در آن چراغ ( خورشيد ) و ماه نوربخش پديد آورد . ( 61 ) اوست كه شب و روز را جانشين يكديگر قرار داد ، براى آن كس كه بخواهد اندرز گيرد و بخواهد سپاسگزارى كند . ( 62 ) بندگان خاصّ خداى مهربان ، كسانىاند كه سنگين و با تواضع بر روى زمين راه مىروند\r\n\r\n","description":"","footnote":"","page_name":" 586 ","page_number":590},
  {"content":"\r\n\r\nو چون جهالت‌پيشگان ، خطابشان كنند سخن ملايم گويند . ( 63 ) و كسانى كه شب را با سجده و نماز براى پروردگارشان به روز مىآورند ( مراد نوافل شب مىباشد ) . ( 64 ) و كسانى كه مىگويند پروردگارا عذاب جهنّم را از ما بگردان كه عذاب آن دايم است . ( 65 ) كه جهنّم قرارگاه و جاى ابدى است . ( 66 ) و كسانى كه چون خرج مىكنند اسراف نكنند و بخل نورزند و ميان اين دو ، ميانه‌رو باشند . ( 67 ) و كسانى كه با خداى يكتا خدايى ديگر نخوانند و انسانى را كه خدا محترم داشته جز به حق ، نكشند و زنا نكنند و هركس چنين كند به زودى سزا بيند . ( 68 ) روز قيامت عذابش دو برابر شود و در آن ، به خوارى جاويدان بسر برد .\r\n( 69 ) مگر آنكه توبه كند و عمل شايسته‌اى انجام دهد آنگاه خدا بديهاى اين گروه را ، به نيكيها مبدّل كند كه خدا آمرزگار و مهربان است .\r\n\r\n","description":"","footnote":"","page_name":" 587 ","page_number":591},
  {"content":"\r\n\r\n( 70 ) و هركس توبه كند و عمل شايسته انجام دهد به سوى خدا بازگشتى پسنديده دارد .\r\n( 71 ) و كسانى كه گواهى به ناحق ندهند و چون بر زشتى بگذرند با بزرگوارى مىگذرند . ( 72 ) و كسانى كه چون به آيه‌هاى پروردگارشان اندرز دهند كروكور بر آن ننگرند ( كوركورانه نپذيرند ) . ( 73 ) و كسانى كه گويند پروردگارا همسران و فرزندانمان را مايهء روشنى چشم ما قرار ده و ما را پيشواى پرهيزكاران نما . ( 74 ) آنها كه به پاداش اين شكيبايى كه كرده‌اند قسمت بالاى بهشت را پاداش گرفته‌اند و فرشتگان ، ايشان را با درود و سلام ديدار مىكنند . ( 75 ) جاودانه در آنند كه نيكو قرارگاه و جايگاهى است . ( 76 ) ( اى پيامبر ) به ايشان بگو : نزد پروردگارم قدر و منزلتى نداريد زيرا شما او را تكذيب كرديد اگر باز هم خداوند شما را مىخواند بخاطر آن است كه شايد شما دست از تكذيب برداريد پس به زودى نتيجه كارتان خواهيد ديد\r\n\r\nسورة شعراء\r\n\r\n","description":"","footnote":"","page_name":" 588 ","page_number":592},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد طا - سين - ميم . ( 1 ) اين آيات بلند مرتبه كتابى است كه از جانب خداوند بودنش آشكار است . ( 2 ) و از وضع تو چنين برمىآيد كه مىخواهى خود را از غصه اينكه چرا مشركين به آيات اين كتاب ايمان نمىآورند هلاك سازى . ( 3 ) اگر بخواهيم از آسمان معجزه‌اى بر ايشان نازل مىكنيم تا گردنهايشان در مقابل آن فرود آيد ( تسليم شوند ) . ( 4 ) پند تازه‌اى از خداى مهربان به سوى آنان نيامد مگر اينكه از آن ، روىگردان بودند . ( 5 ) براستى كه آن را دروغ شمردند به زودى خبرهاى آنچه را كه مسخره مىكردند ، ( نتيجه كارشان ) به ايشان خواهد رسيد . ( 6 ) چرا به زمين نمىنگرند كه انواع گياهان خوب ، در آن رويانده‌ايم . ( 7 ) كه در اين عبرتى است ولى بيشترشان ايمان نمىآورند . ( 8 ) همانا پروردگارت ، نيرومند و مهربان است . ( 9 ) و چون پروردگارت به موسى ندا داد كه به سوى\r\n\r\n","description":"","footnote":"","page_name":" 589 ","page_number":593},
  {"content":"\r\n\r\nستمكاران برو . ( 10 ) گروه فرعون چرا نمىترسند ؟ ( 11 ) ( موسى ) گفت : پروردگارا من بيم آن دارم كه دروغگويم شمارند . ( 12 ) و حوصله‌ام سرآيد درنتيجه زبانم روان نشود پس به سوى هارون بفرست . ( 13 ) و به نظر ( فرعونيان ) بر گردن من گناهى است ( قتل مرد مصرى ) و بيم آن دارم كه مرا بكشند . ( 14 ) فرمود چنين نيست ، شما هر دو معجزات ما را برسانيد كه ما همراه شمائيم و گفتارتان را مىشنويم . ( 15 ) نزد فرعون رويد و بگوييد كه ما فرستاده پروردگار جهانيانيم . ( 16 ) بايد كه بنى اسرائيل را با ما بفرستى .\r\n( 17 ) ( فرعون ) گفت : مگر وقتى نوزاد بودى تو را نزد خويش پرورش نداديم و سالها در ميان ما بسر نبردى ؟ ( 18 ) ( سرانجام آن عمل را انجام دادى ( قتل نفس ) و تو از ناسپاسان بودى . ( 19 ) ( موسى ) گفت : ( مرد مصرى ) را زمانى كشتم كه حكم خدا را نمىدانستم و باورم نمىشد كه او كشته شود ) ( 20 ) و چون از شما بيم داشتم از دستتان گريختم و پروردگارم به من فرزانگى\r\n\r\n","description":"","footnote":"","page_name":" 590 ","page_number":594},
  {"content":"\r\n\r\nو دانش بخشيد و از پيامبران قرارم داد . ( 21 ) آيا اين نعمتى است كه بر من منّت مىنهى كه پسران بنى اسرائيل را به بردگى گرفته‌اى ؟ ( 22 ) فرعون گفت : پروردگار جهانيان چيست ؟ ( 23 ) گفت : پروردگار آسمانها و زمين و آنچه ميان آن دو مىباشد اگر اهل يقينيد . ( 24 ) ( فرعون ) به اطرافيان خود گفت : مىشنويد چه مىگويد ؟ ( 25 ) گفت :\r\nپروردگار شما و پروردگار پدران نخستينتان مىباشد . ( 26 ) ( فرعون ) گفت : پيامبرى كه به سوى شما فرستاده شده ديوانه است . ( 27 ) ( موسى ) گفت : اگر درك داريد ( او ) پروردگار مشرق و مغرب و هرچه ميان آن دو مىباشد . ( 28 ) ( فرعون ) گفت : اگر خدايى غير از من بگيرى زندانت مىكنم . ( 29 ) ( موسى ) گفت : و حتّى اگر براى تو معجزه‌اى روشن و آشكار آورده باشم ؟ ( 30 ) ( فرعون ) گفت : اگر راست مىگويى آن را بياور .\r\n( 31 ) موسى عصاى خود را بينداخت و همان دم اژدهايى هويدا شد . ( 32 ) و دست خويش را بيرون آورد\r\n\r\n","description":"","footnote":"","page_name":" 591 ","page_number":595},
  {"content":"\r\n\r\nهمه ديدند كه سفيد و روشن بود . ( 33 ) ( فرعون ) به بزرگان اطراف خود گفت : ( تهمت زد ) عجب جادوگر ماهرى است . ( 34 ) مىخواهد شما را با جادوى خويش از سرزمينتان بيرون كند و آواره سازد ( فرعون با اين جمله مردم را عليه موسى تحريك كرد ) بنابراين چه راءى مىدهيد ؟ ( 35 ) گفتند : وى را با برادرش نگهدار و به تمام شهرها ماءمورين بفرست . ( 36 ) تا همهء جادوگران ماهر را پيش تو آورند . ( 37 ) پس جادوگران را در روزى معيّن ( روز جشن ) جمع‌آورى شد . ( 38 ) و به مردم گفتند :\r\nشما نيز جمع شويد . ( 39 ) تا اگر پيروز شدند ساحران را پيروى كنيد ( فرعون با اين جمله ساحران را به بردن مسابقه تشويق كرد ) . ( 40 ) پس جادوگران آمدند و به فرعون گفتند : اگر ما پيروز شديم مزدى هم داريم ؟ ( 41 ) گفت : آرى و در اين صورت از نزديكان من خواهيد بود . ( 42 ) ( موسى ) به ايشان گفت : هرچه افكندنى هست بيفكنيد . ( 43 ) پس ريسمانها و عصاهاى خويش را افكندند و گفتند : به عزّت فرعون سوگند كه ما\r\n\r\n","description":"","footnote":"","page_name":" 592 ","page_number":596},
  {"content":"\r\n\r\nاز پيروزمندانيم . ( 44 ) سپس موسى عصاى خويش را بيفكند و آنچه را ساخته بودند بلعيد . ( 45 ) جادوگران سجده‌كنان خاكسار شدند . ( 46 ) گفتند :\r\nبه پروردگار جهانيان ايمان آورديم . ( 47 ) كه پروردگار موسى و هارون نيز هست . ( 48 ) ( فرعون ) گفت :\r\nچرا پيش از آنكه به شما اجازه دهم به او ايمان آورديد پس حتما او بزرگ شماست كه سحر را به شما آموخته است به زودى خواهيد دانست كه دستها و پاهايتان را به عكس يكديگر ( دست راست با پاى چپ و بالعكس ) قطع مىكنم ( تا تعادل بدن به‌هم بخورد ) و همه شما را به دار مىزنم . ( 49 ) گفتند :\r\nمهم نيست چون به سوى پروردگارمان مىرويم . ( 50 ) ما اميدواريم كه پروردگارمان گناهانمان را بيامرزد به همين جهت اوّلين كسى هستيم كه ايمان آورديم . ( 51 ) و به موسى وحى كرديم كه بندگان ما را شبانگاه از آنجا ببر كه شما تعقيب مىشويد . ( 52 ) و فرعون ، مأمورين را براى جمع‌آورى به شهرها فرستاد . ( 53 ) ( آنها درباره موسى گفتند ) اينان گروهى\r\n\r\n","description":"","footnote":"","page_name":" 593 ","page_number":597},
  {"content":"\r\n\r\nاندكند . ( 54 ) كه سبب خشم ما شده‌اند . ( 55 ) و ما همگى آمادهء كارزاريم . ( 56 ) ولى باوجوداين ، ما آنها ( فرعونيان ) را از باغستانها و چشمه‌سارها بيرون كرديم ( و به دريا افكنديم ) .\r\n( 57 ) و از گنجها و جايگاههاى خوبشان ( محروم ساختيم ) . ( 58 ) و بنى اسرائيل را وارث آنها قرار داديم . ( 59 ) پس هنگام آفتاب از پى آنها روان شدند . ( 60 ) و چون جماعت يكديگر را بديدند ياران موسى گفتند : اى واى كه ما گير افتاديم و اسير شديم . ( 61 ) ( موسى ) گفت :\r\nهرگز ، چنين نيست پروردگار من با من است و رهبريم خواهد كرد . ( 62 ) به موسى وحى كرديم كه عصاى خويش را به دريا بزن ، پس بشكافت و هر بخشى چون كوهى بزرگ بود . ( 63 ) و ديگران ( فرعونيان ) را بدانجا نزديك كرديم . ( 64 ) و موسى را با همراهانش جملگى نجات داديم . ( 65 ) سپس ديگران ( فرعونيان ) را غرق كرديم . ( 66 ) كه در اين كار عبرتى است ولى بيشترشان مؤمن نبودند . ( 67 ) و\r\n\r\n","description":"","footnote":"","page_name":" 594 ","page_number":598},
  {"content":"\r\n\r\nبيقين پروردگارت نيرومند و فرزانه است . ( 68 ) خبر ابراهيم را براى آنان بخوان .\r\n( 69 ) وقتى به پدر ( عمو ) و قومش گفت : چه مىپرستيد ؟ ( 70 ) گفتند : بتها را مىپرستيم و پيوسته به عبادتشان مىايستيم و معتكفيم . ( 71 ) گفت : آيا وقتى آنها را مىخوانيد صداى شما را مىشنوند ؟ ( 72 ) يا سودتان مىدهند يا زيان مىرسانند ؟ ( 73 ) گفتند : نه ، پدران خويش را ديده‌ايم كه چنين مىكرده‌اند . ( 74 ) گفت :\r\nآيا در آنچه كه شما مىپرستيد تاءمّل و دقّت داشتيد ؟ ( 75 ) شما و پدران پيشين شما . ( 76 ) ( همهء آنها ) دشمن منند مگر پروردگار جهانيان .\r\n( 77 ) كسى كه مرا آفريده و هدايتم مىكند . ( 78 ) كسى كه غذا و آبم مىدهد . ( 79 ) كسى كه وقتى بيمار مىشوم شفايم مىبخشد . ( 80 ) و كسى كه مرا مىميراند و دوبار زنده‌ام مىكند . ( 81 ) و كسى كه طمع دارم روز رستاخيز\r\n\r\n","description":"","footnote":"","page_name":" 595 ","page_number":599},
  {"content":"\r\n\r\nگناهم را بيامرزد . ( 82 ) پروردگارا به من فرزانگى بخش و همراه شايستگانم كن . ( 83 ) و نزد آيندگان نيكنامم گردان . ( 84 ) از وارثان بهشت پرنعمتم قرار ده . ( 85 ) و پدرم ( عمويم ) را بيامرز كه وى قبلا گمراه بود . ( 86 ) و روزى كه مردم برانگيخته مىشوند مرا خوار مگردان . ( 87 ) روزى كه مال و فرزندان سود ندهد . ( 88 ) مگر آنكه با قلب پاك به سوى خدا آمده باشد . ( 89 ) و بهشت به نيكوكاران نزديك گردد . ( 90 ) و جهنّم بر گمراهان آشكار شود . ( 91 ) و به آنها گفته شود آن چيزهايى كه غير خدا پرستش مىكرديد كجايند ؟\r\n( 92 ) آيا معبودهاى غير از خدا شما را يارى مىكنند و يا يارى مىشوند ؟ ( 93 ) گمراهان و گمراه‌شدگان به رو در جهنّم انداخته مىشوند . ( 94 ) و سپاهيان ابليس عموما .\r\n( 95 ) در آنجا با يكديگر دشمنى مىكنند و مىگويند . ( 96 ) قسم به خدا\r\n\r\n","description":"","footnote":"","page_name":" 596 ","page_number":600},
  {"content":"\r\n\r\nكه در گمراهى آشكار بوديم . ( 97 ) كه شما را با پروردگار جهانيان برابر مىگرفتيم . ( 98 ) و جز تبهكاران ما را گمراه نكردند . ( 99 ) و اكنون نه شفيعانى داريم . ( 100 ) و نه دوستانى صميمى . ( 101 ) كاش بازگشتى داشتيم و مؤمن مىشديم . ( 102 ) كه در اين عبرتى است و بيشترشان مؤمن نبودند . ( 103 ) و پروردگارت نيرومند و مهربان است . ( 104 ) قوم نوح نيز پيامبران را دروغگو شمردند . ( 105 ) وقتى كه برادرشان نوح به آنان گفت : چرا از خدا نمىترسيد ؟ ( 106 ) كه من پيامبرى خيرخواه شمايم . ( 107 ) از خدا بترسيد و مرا فرمان بريد . ( 108 ) براى پيامبرى خود ، از شما مزدى نمىخواهم كه مزد من ، جز به عهدهء پروردگار جهانيان نيست . ( 109 ) از خدا بترسيد و مرا فرمان بريد . ( 110 ) گفتند :\r\nچگونه به تو ايمان بياوريم ، درحالىكه فرومايگان پيرو تو هستند . ( 111 ) ( نوح ) گفت : من از حقيقت كار آنها آگاهى ندارم\r\n\r\n","description":"","footnote":"","page_name":" 597 ","page_number":601},
  {"content":"\r\n\r\nكه چه مىكرده‌اند . ( 112 ) كه اگر فهم و درك داشته باشيد حسابشان جز به عهدهء پروردگار من نيست . ( 113 ) و من اين مؤمنان را ، دور نخواهم كرد . ( 114 ) كه من جز بيم‌رسانى آشكار نيستم . ( 115 ) گفتند : اى نوح ! اگر دست برندارى از سنگسارشدگانى . ( 116 ) گفت : پروردگارا ! قوم من ، دروغگويم مىشمارند . ( 117 ) بين من و آنها ، داورى كن و مرا با مؤمنانى كه همراه منند ، نجات بخش . ( 118 ) پس او و همراهانش را در كشتى پر ( از جمعيت و حيوانات ) نجات داديم .\r\n( 119 ) سپس باقىماندگان را غرق كرديم . ( 120 ) كه در اين ، عبرتى است و بيشترشان مؤمن نبودند . ( 121 ) و پروردگارت نيرومند و فرزانه است . ( 122 ) قوم عاد نيز پيامبران را دروغگو شمردند . ( 123 ) وقتى برادرشان هود ، به ايشان گفت : چرا از خدا نمىترسيد ؟ ( 124 ) كه من پيامبرى خيرخواه شمايم . ( 125 )\r\n\r\n","description":"","footnote":"","page_name":" 598 ","page_number":602},
  {"content":"\r\n\r\nاز خدا بترسيد و مرا فرمان بريد . ( 126 ) براى پيامبرى خود ، مزدى نمىخواهم ، چون مزد من ، جز به عهدهء پروردگار جهانيان نيست . ( 127 ) چرا در هر مكانى به بيهوده بنايى برپا مىكنيد ؟ ( 128 ) و قصرها را به اين جهت مىسازيد به اين اميد كه جاودانه بمانيد ؟ ( 129 ) و همچون زورگويان و جباران عمل مىكنيد . ( 130 ) و از خدا بترسيد و مرا فرمان بريد . ( 131 ) از آن كس كه آنچه مىدانيد كمكتان داده است بترسيد . ( 132 ) با چهارپايان و فرزندان ياريتان كرده . ( 133 ) با باغستانها و چشمه‌سارها . ( 134 ) كه من بر شما از عذاب روزى بزرگ مىترسم . ( 135 ) گفتند :\r\nچه ما را پند دهى يا ندهى براى ما يكسان است . ( 136 ) اين ( بت‌پرستى ) رفتار گذشتگان است . ( 137 ) و ما هرگز مجازات نخواهيم شد .\r\n( 138 ) و ( آنها هود را ) دروغگو شمردند و ما هلاكشان كرديم\r\n\r\n","description":"","footnote":"","page_name":" 599 ","page_number":603},
  {"content":"\r\n\r\nكه در اين ، عبرتى هست و بيشترشان مؤمن نبودند . ( 139 ) و همانا پروردگارت ، نيرومند و مهربان است . ( 140 ) ثموديان نيز ، پيامبران را دروغگو شمردند . ( 141 ) برادرشان صالح به ايشان گفت : چرا نمىترسيد ؟ . ( 142 ) كه من پيامبرى خيرخواه شمايم . ( 143 ) از خدا بترسيد و مرا فرمان بريد . ( 144 ) براى پيامبرى از شما مزدى نمىخواهم كه مزد من ، جز به عهدهء پروردگار جهانيان نيست . ( 145 ) آيا شما تصوّر مىكنيد هميشه در نهايت امنيّت ، در نعمتهايى كه اينجاست مىمانيد ؟ .\r\n( 146 ) در باغستانها و چشمه‌سارها . ( 147 ) و كشتزارها و نخلستانهايى كه شكوفه‌هاى لطيف دارد .\r\n( 148 ) كه در كوهها با مهارت ، خانه‌ها مىتراشيد و در آن به عيش و نوش مىپردازيد . ( 149 ) از خدا بترسيد و مرا فرمان بريد . ( 150 ) و از اسراف‌كاران ، فرمان مبريد . ( 151 ) كسانى كه در اين سرزمين فساد مىكنند و اصلاحگر نيستند . ( 152 ) گفتند : حقّا كه تو جادو شده‌اى . ( 153 ) تو جز ، بشرى مانند ما نيستى اگر\r\n\r\n","description":"","footnote":"","page_name":" 600 ","page_number":604},
  {"content":"\r\n\r\nراست مىگويى معجزه‌اى بياور . ( 154 ) گفت : اين شترى است كه براى او سهمى ( از آب ) است و براى شما نيز سهم روز معيّنى . ( 155 ) آزارى به آن نرسانيد كه عذاب روزى هولناك ، به شما مىرسد . ( 156 ) آنها آن را ( شتر را ) كشتند و پشيمان شدند . ( 157 ) و دچار عذاب گرديدند كه در اين ، عبرتى است و بيشترشان مؤمن نبودند . ( 158 ) و پروردگارت نيرومند و مهربان است . ( 159 ) قوم لوط نيز پيامبران را دروغگو شمردند . ( 160 ) هنگامى كه برادرشان لوط به ايشان گفت : آيا خدا ترس و پرهيزكار نمىشويد ؟ . ( 161 ) من پيامبرى خيرخواه براى شمايم . ( 162 ) از خدا بترسيد و مرا فرمان بريد . ( 163 ) من از شما براى نبوّتم مزدى نمىخواهم كه مزد من ، جز به عهده پروردگار جهانيان نيست . ( 164 ) آيا از ميان مردم جهان با مردان آميزش مىكنيد ؟\r\n( 165 ) و همسرانتان را كه پروردگارتان براى شما آفريده وامىگذاريد\r\n\r\n","description":"","footnote":"","page_name":" 601 ","page_number":605},
  {"content":"\r\n\r\nراستى كه شما گروهى ستمگريد . ( 166 ) گفتند : اى لوط اگر بس نكنى تبعيد مىشوى . ( 167 ) گفت : من عمل شما را دشمن مىدارم . ( 168 ) پروردگارا ! من و كسانم را ، از آنچه كه انجام مىدهند نجات بخش . ( 169 ) پس او و كسانش را جملگى نجات داديم . ( 170 ) مگر پيرزنى كه جزو باقىماندگان بود . ( 171 ) سپس ديگران را هلاك كرديم . ( 172 ) و بارانى از آتش ، بر آنها بارانديم و چه بد بود باران بيم داده‌شدگان . ( 173 ) و در اين ( كيفر ) عبرتى هست ولى بيشترشان مؤمن نبودند .\r\n( 174 ) و پروردگارت نيرومند و مهربان است . ( 175 ) اصحاب « ايكه » ( امت شعيب ) نيز پيامبران را دروغگو شمردند . ( 176 ) چون شعيب به ايشان گفت : چرا نمىترسيد .\r\n( 177 ) هرآينه من پيامبرى خيرخواه شمايم . ( 178 ) از خدا بترسيد و مرا فرمان بريد .\r\n( 179 ) از شما براى پيامبرى خود ، مزدى نمىخواهم كه مزد من ، به عهدهء پروردگار\r\n\r\n","description":"","footnote":"","page_name":" 602 ","page_number":606},
  {"content":"\r\n\r\nجهانيان است . ( 180 ) پيمانه را تمام دهيد ( و كم‌فروشى نكنيد ) و مردم را به خسارت نيندازيد .\r\n( 181 ) و با ترازوى درست ، وزن كنيد . ( 182 ) و از ارزش اموال مردم ، نكاهيد و در زمين فساد مكنيد . ( 183 ) و از آنكه شما و انسانهاى گذشته را آفريده است بترسيد . ( 184 ) گفتند : حقّا كه تو جادوزده‌اى . ( 185 ) تو جز بشرى مانند ما نيستى و ما ترا دروغگو مىپنداريم . ( 186 ) اگر راست مىگويى پاره‌اى از آسمان ، بر سر ما بيفكن . ( 187 ) گفت : پروردگارم به اعمالى كه مىكنيد داناتر است . ( 188 ) پس دروغگويش شمردند و به عذاب روز ابر ( آتشبار ) دچار شدند كه عذاب روزى هولناك بود . ( 189 ) بيقين در اين ، عبرتى است ولى بيشترشان مؤمن نبودند . ( 190 ) و پروردگارت نيرومند\r\n\r\n","description":"","footnote":"","page_name":" 603 ","page_number":607},
  {"content":"\r\n\r\nو مهربان است . ( 191 ) اين قرآن ، كتابى است كه از ناحيهء پروردگار جهانيان نازل شده . ( 192 ) و آن را ، روح الأمين نازل كرده . ( 193 ) بر قلب تو ، تا از بيم‌دهندگان باشى . ( 194 ) به زبان عربى واضح . ( 195 ) و در كتابهاى گذشتگان نيز هست . ( 196 ) آيا براى ايشان همين نشانه كافى نيست كه دانشوران بنى اسرائيل ، قرآن را مىشناسند ؟ . ( 197 ) اگر آن را به بعضى از عجم نازل كرده بوديم .\r\n( 198 ) و آن را براى ايشان مىخواند ، هرگز به آن ايمان نمىآوردند . ( 199 ) اينچنين انكار را در دل تبهكاران ، راه مىدهيم . ( 200 ) كه به آن ايمان نياورند تا كيفر دردناك را ببينند . ( 201 ) و ناگهانى ( عذاب ) بر آنها وارد شود درحالىكه بىخبر باشند . ( 202 ) و گويند آيا مهلتمان مىدهند ؟ . ( 203 ) پس چرا عذاب ما را بشتاب مىخواهند ؟ ( 204 ) مگر نمىدانى كه اگر سالها ، نعمتشان دهيم .\r\n\r\n","description":"","footnote":"","page_name":" 604 ","page_number":608},
  {"content":"\r\n\r\n( 205 ) آنگاه عذاب موعود به آنها برسد . ( 206 ) نعمتى كه داشته‌اند ، كارى برايشان نمىكند . ( 207 ) هيچ دهكده‌اى را هلاك نكرديم مگر آنكه بيم‌رسان داشتند . ( 208 ) تا متوجّه شوند ، و ما هرگز ستمگر نبوده‌ايم . ( 209 ) قرآن را شياطين نازل نكرده‌اند . ( 210 ) نه حق ايشان بود و نه مىتوانستند نازل كنند .\r\n( 211 ) زيرا اينها از شنيدن وحى بركنارند . ( 212 ) با خداى يكتا ، خداى ديگر مخوان و گرنه جزء كيفرشدگانى . ( 213 ) و خويشان نزديكت را بترسان . ( 214 ) براى مؤمنانى كه پيرويت كرده‌اند احترام گزار . ( 215 ) اگر نافرمانيت كردند بگو از كارهايى كه مىكنيد ، بيزارم . ( 216 ) و به خداى نيرومند و مهربان توكّل كن . ( 217 ) همان كسى كه وقتى قيام كنى تو را مىبيند . ( 218 ) و همچنين حركت و گشتن ، تو را در ميان سجده‌كنان ( مىبيند ) . ( 219 )\r\n\r\n","description":"","footnote":"","page_name":" 605 ","page_number":609},
  {"content":"\r\n\r\nكه او شنوا و داناست . ( 220 ) آيا خبرتان دهم كه شيطانها بر چه كسى نازل مىشوند ؟ . ( 221 ) بر همه دروغسازان و قلب‌كنندگان اخبار كه كار زشت دارند ، نازل مىشوند . ( 222 ) شنيدنيهاى خويش را القا مىكنند و بيشترشان از دروغگويانند . ( 223 ) و بيشتر شاعران خيال‌پرداز از گمراهان پيروى مىكنند . ( 224 ) مگر نمىبينى كه آنان در هر وادى سرگردانند . ( 225 ) و چيزهايى مىگويند كه خود ، عمل نمىكنند ( در گفتار ، حد و مرزى ندارند ) . ( 226 ) مگر آن كسانى كه ايمان آورده و كارهاى شايسته كرده‌اند و خدا را بسيار ياد كرده‌اند و از پس آن ، ستمهايى كه ديده‌اند انتقام گرفته‌اند ، زود باشد كسانى كه ستم كرده‌اند بدانند كه به كجا بازگشت مىكنند . ( 227 )\r\n\r\nسورة النمل\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد طا - سين ، اين است آيات بلندمرتبه قرآن و كتاب روشنگر . ( 1 ) كه براى مؤمنان بسيار\r\n\r\n","description":"","footnote":"","page_name":" 606 ","page_number":610},
  {"content":"\r\n\r\nهدايت‌كننده و بشارت دهنده است . ( 2 ) همان كسانى كه نماز را مىگزارند و زكات را مىدهند ( دو نمونه بارز از اعمال صالح ) .\r\nآنانى كه به آخرت و سراى ديگر يقين دارند . ( 3 ) كسانى كه به آخرت ايمان ندارند اعمالشان را به نظرشان آراسته‌ايم كه تا كوردل باشند . ( 4 ) آنها كسانى هستند كه عذاب سخت دارند و آنان خود ، در آخرت زيانكارترند .\r\n( 5 ) حقّا كه تو قرآن را از جانب خدايى فرزانه و دانا فرا مىگيرى . ( 6 ) چون موسى به خانواده خود گفت : من آتشى مىبينم به زودى خبرى از آن ، براى شما مىآورم يا شعله‌اى از آتش گرفته ، و مىآورم شايد گرم شويد . ( 7 ) و چون به آتش رسيد ، ندا داده شد كه مباركباد بر هركس كه در اين آتش است و هركس پيرامون آن است همانا منزه است پروردگار جهانيان . ( 8 ) اى موسى ! من خداى نيرومند و فرزانه‌ام . ( 9 ) عصاى خويش را بيفكن و چون آن را ديد كه چون مار جست‌وخيز مىكند\r\n\r\n","description":"","footnote":"","page_name":" 607 ","page_number":611},
  {"content":"\r\n\r\nگريزان روى را بگردانيد و پشت سر نگاه نمىكرد ، اى موسى بيم مدار ، كه پيامبران در پيشگاه من نمىترسند . ( 10 ) ليكن كسى كه ستم كرده سپس از پى بدى نيكى جايگزين آن كرده ( بداند ) كه من آمرزنده‌اى مهربانم . ( 11 ) و دستت را در گريبانت داخل كن كه سپيد و روشن بدون بيمارى باشد ( نورى كه جهان را روشن مىكرد ) همه اينها ، از جمله نه معجزه‌اى بود كه ( موسى ) به سوى فرعون و قوم او برد كه آنان ( فرعونيان ) گروهى سركش بودند . ( 12 ) و چون آيتهاى روشن ما ، به سويشان آمد گفتند : اين جادويى است آشكار . ( 13 ) از روى ستم و گردنكشى ، منكر آنها شدند ، امّا درونشان به آن يقين داشت ، بنگر كه پايان كار فسادگران چگونه بود ؟ ( 14 ) ما به داوود و سليمان ، دانش داديم و گفتند : سپاس خدايى را كه ما را بر بسيارى از بندگان مؤمن خويش ، برترى داد . ( 15 ) و سليمان وارث داوود شد و گفت : اى مردم !\r\n\r\n","description":"","footnote":"","page_name":" 608 ","page_number":612},
  {"content":"\r\n\r\nبه ما زبان پرندگان تعليم داده شده و همه چيزمان داده‌اند كه اين برترى آشكارى است . ( 16 ) و سپاهيان سليمان ، از جن و انس و پرنده فراهم آمده ( و براى رژه ) دسته دسته شدند . ( 17 ) چون به وادى مورچگان رسيدند مورچه‌اى گفت : اى مورچگان ! به لانه‌هاى خود برويد تا سليمان و سپاهيان او ناآگاهانه شما را پايمال نكنند . ( 18 ) سليمان لبخندى زد و از گفتار او خنديد و گفت : پروردگارا ! مرا وادار كن تا نعمتى را كه به من و پدر و مادرم مرحمت فرموده‌اى سپاس گويم و عملى شايسته كنم كه آن را بپسندى و مرا به رحمت خويش در صف بندگان شايسته‌ات درآور . ( 19 ) و جوياى مرغان شد و گفت : چرا هدهد را نمىبينم مگر او غايب است ؟ ( 20 ) وى را كيفرى شديد\r\n\r\n","description":"","footnote":"","page_name":" 609 ","page_number":613},
  {"content":"\r\n\r\nخواهم كرد و يا سرش را مىبرم مگر آنكه عذرى روشن بياورد . ( 21 ) كمى بعد هدهد آمد و گفت : چيزى ديده‌ام كه تو نديده‌اى و براى تو از ملكهء سبا خبرى درست آورده‌ام . ( 22 ) زنى ديدم كه بر آنان سلطنت مىكند و همه چيز دارد و براى او تخت سلطنتى بزرگى است . ( 23 ) وى را ديدم كه با قومش به جاى خدا آفتاب را سجده مىكنند و شيطان اعمالشان را برايشان زينت داده و از راه منحرفشان كرده و هدايت نيافته‌اند .\r\n( 24 ) تا خدايى را سجده كنند كه در آسمانها و زمين هر نهانى را آشكار مىكند و آنچه را نهان كنند و يا عيان سازند مىداند . ( 25 ) خداى يكتا كه خدايى جز او نيست و پروردگار عرش بزرگ است . ( 26 ) سليمان گفت : خواهيم ديد آيا راست مىگويى يا از دروغگويانى . ( 27 ) اين نامهء مرا ببر\r\n\r\n","description":"","footnote":"","page_name":" 610 ","page_number":614},
  {"content":"\r\n\r\nو نزد ايشان بيفكن ، سپس برگرد ببين چه مىگويند .\r\n( 28 ) ( ملكهء سبا ) گفت : اى بزرگان مملكت ! نامه‌اى گرامى نزدم افكنده‌اند . ( 29 ) از جانب سليمان است و به نام خدائى كه بر همه موجودات رحمتى فراگير و براى نيكان رحمتى ويژه دارد . ( 30 ) كه بر من برترى مجوييد و مطيعانه پيش من آييد .\r\n( 31 ) گفت : اى بزرگان ! در كارم نظر دهيد كه من بدون حضور شما هيچ كارى را انجام نداده‌ام . ( 32 ) گفتند : ما نيرومند و جنگ‌آورانى سخت‌كوش هستيم ولى كار ، به ارادهء تو بستگى دارد ببين چه فرمان مىدهى تا فرمان بريم .\r\n( 33 ) گفت : پادشاهان وقتى به شهر و كشورى وارد مىشوند تباهش مىكنند و عزيزانش را ذليل مىسازند كارشان همواره چنين بوده است . ( 34 ) من هديه‌اى به سوى آنها مىفرستم ببينم فرستادگان چه خبر مىآورند . ( 35 )\r\n\r\n","description":"","footnote":"","page_name":" 611 ","page_number":615},
  {"content":"\r\n\r\nو چون ( فرستاده ) نزد سليمان آمد ( سليمان ) گفت : آيا مرا به مال كمك مىدهيد ؟ آنچه خدا به من داده بهتر است از آنچه به شما داده است ، اين شماييد كه به هديه خود شادمانيد . ( 36 ) نزد ايشان بازگرد كه سپاهى به سوى شما فرستيم كه تحمّل آن را نداشته باشيد و با ذلّت و خوارى بيرونتان مىكنيم . ( 37 ) گفت : اى بزرگان ! كدامتان پيش از آنكه ملكهء سبا نزد من آيد ، تخت وى را برايم مىآورد ؟ ( 38 ) عفريتى از جن گفت : پيش از آن‌كه از مجلس خود برخيزى تخت را نزدت مىآورم كه براى اين كار توانا و امينم . ( 39 ) و آن كسى كه از كتاب اطّلاعى داشت ( عاصف بن برخيا ) گفت در يك چشم به‌هم زدن نزدت مىآورم و چون تخت را نزد خويش پابرجا ديد گفت :\r\nاين از كرم پروردگار من است تا مرا بيازمايد كه آيا سپاس مىدارم يا كفران مىكنم ، هركس سپاس گويد براى خويش مىكند و هركس كفران كند پروردگارم بىنياز و كريم است . ( 40 )\r\n\r\n","description":"","footnote":"","page_name":" 612 ","page_number":616},
  {"content":"\r\n\r\n( سليمان ) گفت : تختش را براى او وارونه كنيد ببينم آيا آن را مىشناسد يا نه . ( 41 ) و چون ( ملكه سبا ) بيامد به دو گفتند : آيا تخت تو چنين است ؟\r\nگفت : گويى همين است و پيش از اين ، ما آگاه شديم و تسليم فرمان شما گشتيم . ( 42 ) و خدايش از آنچه كه به جاى او مىپرستيد بازداشت كه وى از گروه كافران بود . ( 43 ) به دو گفتند : به حياط قصر داخل شود ، و چون آن را بديد پنداشت آبى عميق است و ساقهاى خويش را عريان كرد ؛ سليمان گفت : اين ( آب نيست بلكه ) قصرى است از بلور صاف ( ملكهء سبا ) گفت : من به خويش ستم كرده‌ام ، اينك با سليمان ، مطيع پروردگار جهانيان مىشوم . ( 44 ) و براى قوم ثمود ، برادرشان صالح را فرستاديم كه خداى يكتا را بپرستيد آن وقت دو گروه شدند كه با يكديگر دشمنى مىكردند .\r\n( 45 ) ( صالح ) گفت : اى قوم چرا شتاب داريد كه حادثهء بد ، پيش از حادثهء خوب ، فرا رسد ،\r\n\r\n","description":"","footnote":"","page_name":" 613 ","page_number":617},
  {"content":"\r\n\r\nچرا از خداى يكتا آمرزش نمىخواهيد ، شايد مورد لطف و رحمت خدا قرار گيريد . ( 46 ) گفتند :\r\nما به تو و پيروانت فال بد زده‌ايم ، گفت : فال بد ( و نيك ) شما نزد خداست ، بلكه شما گروهى هستيد كه مورد آزمايش قرار گرفته‌ايد . ( 47 ) در آن شهر ، نه نفر بودند كه در آن سرزمين فساد مىكردند و اصلاحگر نبودند . ( 48 ) گفتند : بياييد به خدا سوگند ياد كنيد كه شبانه او را با كسانش از ميان برداريم آنگاه به خونخواه او گوييم ، ما هنگام هلاكت كسان او ، حاضر نبوديم و ما از راست‌گويانيم . ( 49 ) آنها نيرنگى كردند و ما نيز در آن حال كه غافل بودند تدبيرى كرديم . ( 50 ) بنگر عاقبت نيرنگشان چه شد كه ما خود و قومشان را نابود كرديم . ( 51 ) اينك خانه‌هايشان بخاطر آن ستم‌ها كه مىكردند خالى مانده كه در اين كار ، براى گروهى كه بدانند عبرتى است . ( 52 ) و كسانى كه ايمان داشتند و پرهيزكار بودند نجات داديم . ( 53 )\r\n\r\n","description":"","footnote":"","page_name":" 614 ","page_number":618},
  {"content":"\r\n\r\nو لوط ( را به ياد آور ) هنگامى كه به قوم خود گفت : شما كه چشم داريد چرا اين كار زشت را مىكنيد .\r\n( 54 ) چرا شما از روى شهوت به جاى زنان به مردان رو مىكنيد ، راستى كه شما گروهى نادانيد . ( 55 ) جواب قومش جز اين نبود كه گفتند :\r\nخاندان لوط را از دهكدهء خويش بيرون كنيد كه آنان خود را به پاكيزگى زده‌اند .\r\n( 56 ) پس وى را با كسانش نجات داديم مگر زنش كه او را در رديف باقيماندگان به شمار مىرفتند .\r\n( 57 ) آنگاه بارانى ( از آتش ) بر آنها بارانديم و باران بيم داده‌شدگان چقدر بد بود . ( 58 ) بگو : ستايش ، مخصوص خداى يكتاست و درود بر بندگان برگزيده‌اش ، آيا خدا بهتر است يا آن چيزهايى كه شريك خدا قرار مىدهند . ( 59 ) ( آيا بت‌ها ) بهترند يا كسى كه آسمانها و زمين را آفريده ؟ و براى شما از آسمان آبى فرود آورده و با آن بوستان‌هاى خرم رويانيديم كه رويانيدن درخت آن ، كار شما نبود چگونه با اين خدا خدايى هست ؟ ( نه ) بلكه آنان گروهى هستند\r\n\r\n","description":"","footnote":"","page_name":" 615 ","page_number":619},
  {"content":"\r\n\r\nكه منحرف شده‌اند . ( 60 ) يا آنكه زمين را آرامگاه ساخت و در آن جوىها پديد آورد و براى زمين كوههاى ثابت و پابرجا ايجاد كرد و ميان دو دريا حايلى قرار داد ، چگونه با اين خدا خدايى است ؟ . ( 61 ) يا وقتى درمانده‌اى او را بخواند ، اجابتش مىكند و رنج را از او برمىدارد و شما را جانشينان اين سرزمين مىكند ، چگونه با اين خدا خدايى است ؟ چقدر كم است پندپذيرى شما . ( 62 ) يا آنكه در ظلمتهاى خشكى و دريا هدايتتان مىكند و آنكه بادها را پيشاپيش رحمت خود ، به نويد مىفرستد ، چگونه با اين خدا خدايى است ؟ خداى يكتا از آنچه با او شريك مىگيريد والاتر است . ( 63 ) يا آنكه خلق را آغاز مىكند و سپس آن را باز مىآورد و آنكه از آسمان و زمين روزيتان مىدهد ، چگونه با اين خدا خدايى است ؟ بگو اگر راست مىگوييد دليل خويش را بياوريد . ( 64 ) بگو در آسمانها و زمين ، جز خداى يكتا كسى غيب را نمىداند\r\n\r\n","description":"","footnote":"","page_name":" 616 ","page_number":620},
  {"content":"\r\n\r\nو ندانند كه چه‌وقت زنده مىشوند . ( 65 ) مگر علم ايشان دربارهء آخرت كامل است ؟ ( نه ) بلكه در مورد آن ، شك دارند بلكه دربارهء آخرت اصلا كورند . ( 66 ) كسانى كه كافرند مىگويند چگونه وقتى ما و پدرانمان خاك شديم دوباره از گور بيرون مىشويم ؟ ( 67 ) پيش از اين نيز ، به ما و به پدرانمان اين وعده‌ها را داده بودند ، اين جز همان افسانه‌هاى گذشتگان نيست . ( 68 ) بگو : در اين سرزمين بگرديد ، و سرانجام بزه‌كاران را ، بنگريد كه چگونه بود . ( 69 ) بر آنها غم مخور و از نيرنگهاى ايشان تنگدل مباش . ( 70 ) گويند اگر شما راست مىگوييد اين وعده چه‌وقت مىرسد ؟ ( 71 ) بگو شايد شمّه‌اى از آن عذاب ، كه به انجام آن شتاب مىكنيد هم‌اكنون در پى شماست . ( 72 ) پروردگارت نسبت به اين مردم ، بخشنده است ، ولى بيشترشان\r\n\r\n","description":"","footnote":"","page_name":" 617 ","page_number":621},
  {"content":"\r\n\r\nناسپاسند . ( 73 ) پروردگارت آنچه را در سينه‌هايشان نهان و آشكار است مىداند . ( 74 ) هيچ نهفته‌اى در آسمانها و زمين نيست ، مگر در نامه‌اى آشكار ( ضبط است ) . ( 75 ) اين قرآن براى بنى اسرائيل بيشتر چيزها را كه دربارهء آن اختلاف دارند حكايت مىكند . ( 76 ) و همين قرآن براى مؤمنان هدايت و رحمتى است . ( 77 ) پروردگارت به راءى خويش ، ميان ايشان داورى مىكند كه او نيرومند و داناست . ( 78 ) بر خدا توكّل كن كه تو پيرو حقّ آشكارى . ( 79 ) وقتى آنها رو را برمىگردانند و به تو پشت مىكنند در توان تو نيست كه سخنت را به گوش مردگان و كران برسانى . ( 80 ) تو نمىتوانى كوران ( مشركين گمراه ) را هدايت كنى ، تو فقط مىتوانى سخنت را به گوش آن كسانى كه به آيه‌هاى ما ايمان دارند و تسليم خداوندند ( مؤمنين ) ، برسانى . ( 81 ) و چون فرمان كيفر آنها ( مشركين ) برسد\r\n\r\n","description":"","footnote":"","page_name":" 618 ","page_number":622},
  {"content":"\r\n\r\nجنبنده‌اى را از زمين بيرون مىآوريم تا با آنها سخن گويد كه اين مردم آيه‌هاى ما را باور نمىكرده‌اند . ( 82 ) ( به خاطر بياور ) روزى را كه از هر امّتى دسته‌اى از آنها را كه آيه‌هاى ما را دروغ شمرده‌اند ، محشور كنيم تا به‌هم بپيوندند . ( 83 ) و چون ( كافران ) بيايند ( خداوند ) مىگويد چرا آيه‌هاى مرا كه دانش شما بدان نمىرسيد دروغ شمرديد ؟ شما چه اعمالى انجام مىداديد ؟ ( 84 ) و به سزاى آن ، ستم‌ها كه كرده‌اند عذاب بر آنان واجب شود و سخن نگويند . ( 85 ) مگر نمىبينند كه ما شب را پديد آورده‌ايم تا در آن ، آرام گيرند و روز را روشن كرده‌ايم ، كه در اين كار ، براى مردم باايمان عبرتى است .\r\n( 86 ) روزى كه در صور ، بدمند و هركس در آسمانها و زمين است وحشت كند جز آنكه ، خدا بخواهد و همگى با خوارى ، به پيشگاه وى رو كنند . ( 87 ) و تو اين كوهها را كه امروز جامد و بىحركت مىبينى در آن روز ( قيامت ) مىبينى چون ابر در حركتند\r\n\r\n","description":"","footnote":"","page_name":" 619 ","page_number":623},
  {"content":"\r\n\r\nصنع خداى يكتاست كه همه چيز را با كمال آفريده كه وى از كارهايى كه مىكنيد آگاه است . ( 88 ) هركس كار نيك انجام دهد پاداشى بهتر از آن دارد و آنان از وحشت آن روز ( قيامت ) ايمنند . ( 89 ) هركس كار بد انجام دهد آنها به رو در آتش سرنگون شوند آيا جز در مقابل كارهايى كه مىكرده‌ايد ، سزايتان مىدهند ؟ ( 90 ) حق اين است كه من فرمان يافته‌ام ، تنها پروردگار اين شهر را ، كه آن را محترم شمرده و همه چيز از اوست پرستش مىكنم ، فرمان يافته‌ام كه از مسلمانان باشم . ( 91 ) و اين قرآن را بخوانم پس هركس هدايت يافت براى خويش هدايت يافته و هركس گمراه گشت بگو من فقط بيم‌رسانم . ( 92 ) بگو ستايش خدايى را كه آيه‌هاى خويش را به شما نشان خواهد داد و آن را خواهيد شناخت و پروردگارت از كارهايى كه مىكنيد بىخبر نيست . ( 93 )\r\n\r\nسورة القصص\r\n\r\n","description":"","footnote":"","page_name":" 620 ","page_number":624},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد طا - سين - ميم . ( 1 ) اين آيات بلند مرتبه قرآن آشكار است . ( 2 ) ما از داستان موسى و فرعون آنچه حق است بر تو براى مردمى كه ايمان مىآورند مىخوانيم . 3 به‌درستى كه فرعون در زمين بلندپروازى كرد و مردمش را گروه‌گروه ساخت ، طايفه‌اى از ايشان را بيچاره و ناتوان كرد ، تا آنجا كه پسرانشان را مىكشت و زنانشان را زنده مىگذاشت ، راستى كه او از فسادگران بود . ( 4 ) ما در برابر او خواستيم بر آنان كه در زمين ناتوان شمرده شدند منّت نهاده ، ايشان را پيشوايان مردم كنيم و وارث ديگران قرار دهيم . ( 5 ) و در زمين مكنتشان داده و از همين مردم ناتوان ، به فرعون و هامان و لشكريان آن دو ، آن سرنوشتى را نشان دهيم كه از آن مىگريختند . ( 6 ) و به مادر موسى وحى كرديم كه او را شير ده\r\n\r\n","description":"","footnote":"","page_name":" 621 ","page_number":625},
  {"content":"\r\n\r\nو چون بر او بيمناك شدى او را در نيل رها كن و مترس كه ما او را به تو باز مىگردانيم و از پيامبرانش قرار مىدهيم . ( 7 ) پس خاندان فرعون او را از آب گرفتند تا سرانجام دشمن و مايهء اندوهشان شود ، آرى فرعون و هامان و لشكريانشان خطا كردند . ( 8 ) و همسر فرعون گفت : ( اين كودك ) نور چشم من و توست او را مكشيد ، شايد ما را سود بخشد ، و يا اصلا او را فرزند خود بگيريم .\r\nاين را مىگفتند ، و نمىدانستند . ( 9 ) درنتيجه قلب مادر موسى ( از محبت به موسى ) خالى نمىشد نزديك بود موسى را لو دهد ، اين ما بوديم كه قلبش را به جايى محكم بستيم تا از مؤمنين باشد . ( 10 ) وى به خواهر موسى گفت : از دور دنبال موسى باش ، تا از او خبرى بيابى ، خواهر موسى او را از دور ديد امّا به طورى كه درباريان ملتفت نشدند . ( 11 ) ما از پيش شير دايه‌ها را بر او حرام كرده بوديم ، پس خواهرش آمد و گفت : آيا مىخواهيد\r\n\r\n","description":"","footnote":"","page_name":" 622 ","page_number":626},
  {"content":"\r\n\r\nشما را به خاندانى راهنمايى كنم كه اين كودك را سرپرستى كنند و خيرخواه او باشند ؟ ( 12 ) با اين نقشه او را به مادرش برگردانديم تا چشمش روشن شود و غصّه نخورد و تا آنكه بداند وعدهء خدا حق است ، و ليكن بيشتر مردم نمىدانند . ( 13 ) و چون به حدّ رشد و بلوغ رسيد او را حكمت و علم داديم ، و اين‌چنين به نيكوكاران پاداش مىدهيم . ( 14 ) روزى هنگامى كه مردم سرگرم بودند ، از كاخ فرعون كه دور از شهر بود بيرون آمد و داخل شهر شد ، در شهر به دو نفر برخورد كرد كه يكديگر را مىزدند يكى از بنى اسرائيل بود و ديگرى از مصريان ، مرد بنى اسرائيل موسى را به كمك طلبيد ، موسى با كف دست مرد مصرى را بزد و دفع كرد ( از كلمه فوكزه نشان مىدهد كه قتل آن مرد عمدى نبود ) و او بمرد . موسى با خود گفت :\r\nاين از عمل شيطان بود كه او دشمنى گمراه‌كننده و آشكار است . ( 15 ) گفت : پروردگارا من به خود ستم كردم مرا ببخش پس خداوند از او درگذشت آرى خدا آمرزنده مهربان است .\r\n\r\n","description":"","footnote":"","page_name":" 623 ","page_number":627},
  {"content":"\r\n\r\n( 16 ) موسى گفت : پروردگارا به خاطر اين نعمت كه به من دادى هرگز از قانون‌شكنان پشتيبانى نخواهم كرد .\r\n( 17 ) فرداى آن روز ، در شهر نگران مىگشت كه ناگهان همان شخص ديروزى را ديد كه داشت او را به يارى مىطلبيد و از دور صدايش مىزد موسى به او گفت : تو به روشنى گمراهى . ( 18 ) همين‌كه خواست دست به سوى دشمن دراز كند مرد ( مصرى ) گفت : اى موسى مىخواهى مرا هم مانند مرد ديروزى بكشى .\r\nمعلوم مىشود تو جز اين بنا را ندارى كه در اين سرزمين زورگو باشى و نمىخواهى از صلح‌جويان باشى . ( 19 ) و از آخر شهر مردى دوان‌دوان بيامد و گفت : اى موسى درباريان مشورت مىكردند كه تو را بكشند بيرون شو كه من از خيرخواهان توام . ( 20 ) موسى نگران از شهر خارج شد و گفت :\r\nپروردگارا مرا از شرّ مردم ستمگر نجات بخش . ( 21 ) و چون موسى به جانب مدين حركت كرد\r\n\r\n","description":"","footnote":"","page_name":" 624 ","page_number":628},
  {"content":"\r\n\r\nگفت : اميدوارم كه پروردگارم مرا به راه راست هدايت كند . ( 22 ) و چون به چاهى در مدين رسيد مردمى را ديد كه از چاه آب مىكشند و در طرف ديگر ، دور از مردم دو نفر زن را ديد كه گوسفندان را مراقبت مىكنند و از ساير گوسفندان دور مىسازند ، موسى پرسيد چرا ايستاده‌ايد ؟\r\nگفتند : ما آب نمىكشيم تا آنكه چوپانها گوسفندان خود را ببرند ، و پدر ما پيرى سالخورده است . ( 23 ) موسى گوسفندان ايشان را آب داده سپس به طرف سايه بازگشت و گفت : پروردگارا من به آنچه از خير بر من نازل كنى محتاجم . ( 24 ) چيزى نگذشت كه يكى از آن دو زن كه با حالت شرمگين گام برمىداشت به سوى موسى آمد و گفت : پدرم تو را مىخواند تا پاداش آب دادنت را بدهد ، همين‌كه موسى نزد پيرمرد آمد و داستان خود را به او گفت ، پيرمرد گفت : ديگر مترس كه از مردم ستمگر نجات يافتى . ( 25 ) يكى از آن دو زن به پدر گفت : چه خوب است او را اجير كنى كه بهترين اجير آن كس است كه هم نيرومند باشد و هم امين . ( 26 )\r\n\r\n","description":"","footnote":"","page_name":" 625 ","page_number":629},
  {"content":"\r\n\r\nپيرمرد به موسى گفت : مىخواهم يكى از اين دو دخترم را به همسريت درآورم در برابر اينكه هشت سال اجيرم شوى ، البته اگر ده سال كار كنى آن دو سال جزء قرارداد ما نيست ، و من نمىخواهم بر تو سخت بگيرم و به زودى مرا از نيكوكاران خواهى يافت .\r\n( 27 ) موسى گفت : اين قرارداد بين تو و خود قبول دارم ، هريك از دو مدّت هشت سال و يا ده سال را كه خواستم انجام مىدهم و تو حقّ اعتراض نداشته باشى و خدا بر آنچه مىگوييم وكيل است . ( 28 ) پس چون موسى مدّت را بسر رسانيد ، همسر خود را برداشت و به راه افتاد ، در راه از سمت طور ، آتشى از دور ديد به خانواده‌اش گفت : من از دور آتشى احساس مىكنم شما در اينجا باشيد ، تا شايد از كنار آن آتش خبرى بدست آورم و يا شعله‌اى از آتش بياورم تا شايد خود را گرم كنيد . ( 29 ) ولى همين‌كه نزديك آتش رسيد صدايى از طرف راست از درختى كه در قطعهء زمينى مبارك واقع بود برخاست كه اى موسى به راستى من خداى\r\n\r\n","description":"","footnote":"","page_name":" 626 ","page_number":630},
  {"content":"\r\n\r\nجهانيانم . ( 30 ) حال عصايت را بينداز ، همين‌كه موسى عصا را ديد كه مانند مارى به حركت آمد و بگريخت به طورى كه ديگر به پشت سر خود را نگاه نمىكرد ، خطاب رسيد اى موسى بيا و مترس تو در امانى . ( 31 ) دست خود در گريبان ببر و بيرون آور درحالىكه سفيد و درخشنده است ( جهانى را نور مىداد ) بدون اين‌كه درخشندگىاش از بيمارى باشد و دست بر قلب خود نه از ترس آرام گيرد ، اين دو معجزه از پروردگار تو براى فرعون و مردم اوست ، كه آنان از ديرباز ، مردمى فاسد بودند . ( 32 ) موسى گفت : پروردگارا من از آنان كسى را كشته‌ام لذا مىترسم مرا بكشند . ( 33 ) و برادرم هارون از من زبان‌آورتر است او را هم با من و به كمك من بفرست تا مرا تصديق كند كه مىترسم مرا تكذيب كنند . ( 34 ) گفت :\r\nبه زودى بازويت را به وسيلهء برادرت قوى مىسازيم و به شما توان و قدرت مىدهيم و بخاطر معجزات من ، بر شما چيره و مسلط نخواهند شد . آرى ، شما و پيروانتان پيروزيد . ( 35 )\r\n\r\n","description":"","footnote":"","page_name":" 627 ","page_number":631},
  {"content":"\r\n\r\nپس چون موسى با معجزات روشن ما ، به سوى فرعونيان آمد گفتند : اين جز سحرى كه به خدا بسته است چيز ديگرى نيست ، و ما از نياكان خود چنين‌چيزى نشنيده‌ايم . ( 36 ) موسى گفت : پروردگار من به كسى كه به هدايت كردن از طرف او آمده داناتر است ، و بهتر مىداند كه خانهء آخرت براى چه كسى است چون ستمگران رستگار نمىشوند . ( 37 ) فرعون گفت : اى بزرگان قوم ! من غير از خودم معبودى براى شما نمىشناسم ، اى هامان برايم بر گل ، آتش افروز و آجر بساز و برجى درست كن شايد كه از خداى موسى اطّلاعى بيابم و من او را از دروغگويان مىدانم . ( 38 ) فرعون و لشكريانش در زمين به ناحق سركشى كردند و پنداشتند كه به سوى ما برنمىگردند . ( 39 ) پس ما او و لشكريانش را گرفتيم و در دريا ريختيم پس بنگر كه پايان كار ستمگران\r\n\r\n","description":"","footnote":"","page_name":" 628 ","page_number":632},
  {"content":"\r\n\r\nچگونه بود . ( 40 ) ما آنان را پيشوايانى قرار داديم كه مردم را به سوى آتش دعوت مىكردند و روز قيامت از آن مردم ياورى نخواهند يافت . ( 41 ) بعد از رفتنشان هم در دنيا لعنت و در قيامت زشت‌رويى نصيبشان كرديم . ( 42 ) و محقّقا ما بعد از هلاك كردن نسلهاى گذشته به موسى كتاب داديم ( كه داراى ) روشنگرى و رهنمود و رحمتى براى مردم بود شايد مردم متوجّه شوند . ( 43 ) و تو اى محمد در سمت غربى سينا نبودى آنجا كه تورات را به موسى وحى كرديم و تو از حاضران و شاهدان نبودى . ( 44 ) و ليكن ما نسلها پديد آورديم و عمرشان دراز شد و تو در ميان اهل مدين مقيم نبودى تا سرگذشت آنان را براى مردم خودت بگويى اين ماييم كه تو را مىفرستيم . ( 45 ) باز تو در طرف طور نبودى آنجا كه ما ندا داديم و ليكن از رحمت خود جريان را به تو خبر داديم\r\n\r\n","description":"","footnote":"","page_name":" 629 ","page_number":633},
  {"content":"\r\n\r\nتا مردمى را كه قبل از تو پيامبرى بيم‌رسان نداشتند بيم‌رسان باشى كه متوجّه شوند . ( 46 ) و اگر نمىفرستاديم و به كيفر گناهانى كه كردند هلاكشان مىكرديم مىگفتند پروردگارا چرا به سوى ما پيامبرى نفرستادى تا از آياتت پيروى كنيم و از مؤمنان باشيم ؟ . ( 47 ) ولى وقتى از ناحيهء ما حق به سويشان آمد گفتند چرا مثل آنچه به موسى دادند به اين پيامبر ندادند ، آيا در برابر آنچه كه از موسى ديدند كفر نورزيدند ، و نگفتند كه اين قرآن و تورات دو سحرند به يكديگر كمك مىكنند ؟ و آيا نگفتند كه ما به هريك كافريم ؟ . ( 48 ) تو به ايشان بگو : پس شما از ناحيهء خدا كتابى بياوريد كه از تورات و قرآن راهنماتر باشد تا من آن را پيروى كنم اگر راست مىگوييد . ( 49 ) و اگر اين پيشنهاد را از تو نپذيرفتند پس بدان كه اينان تنها از هواهاى خود پيروى مىكنند و كيست گمراه‌تر از آن‌كس كه بدون راهنمايى خدا از هوس خود پيروى كند ؟ براستى كه خدا\r\n\r\n","description":"","footnote":"","page_name":" 630 ","page_number":634},
  {"content":"\r\n\r\nمردم ستمگر را هدايت نمىكند . ( 50 ) و محقّقا كه ما قرآن را پيوسته فرستاديم شايد كه متوجّه شوند . ( 51 ) كسانى كه قبل از قرآن ، كتاب به ايشان داديم به قرآن ايمان مىآورند . ( 52 ) و چون قرآن برايشان خوانده مىشود ، مىگويند بدان ايمان آورديم و آن حق و از ناحيهء پروردگار ماست و ما قبلا اسلام آورده بوديم . ( 53 ) اين عده از اهل كتاب دو برابر ، اجر خواهند داشت چون هم شكيبايى كردند و هم بديها را با خوبيها از خود دور نمودند و از آنچه روزيشان كرديم انفاق مىكنند .\r\n( 54 ) و چون سخن بيهوده مىشنوند از آن رو گردانيده و مىگويند اعمال ما براى ما و اعمال شما براى شما ، سلام بر شما ، ما خواهان معاشرت با جاهلان نيستيم . ( 55 ) به درستى اى محمد ! تو هركه را دوست دارى هدايت نتوانى كرد بلكه خداست كه هركه را بخواهد هدايت مىكند و او داناتر به كسانى است كه قابل هدايتند . ( 56 ) بهانه آوردند كه اگر با تو از ( نور ) هدايت پيروى كنيم\r\n\r\n","description":"","footnote":"","page_name":" 631 ","page_number":635},
  {"content":"\r\n\r\nاز سرزمينمان ربوده مىشويم ، آيا ما آنان را در حرمى امن ( شهر مكّه ) سكنى نداديم كه ميوهء هر درختى به خاطر اينكه ما خواسته‌ايم اهل آن شهر را روزى دهيم ، بدانجا حمل مىشود ؟ اما بيشترشان نمىدانند . ( 57 ) چه بسيار شهرهاى آبادى كه مردمش بخاطر داشتن نعمت و خوشى سرمست گشته بودند هلاك كرديم و اينك خرابه‌هاى منزل آنها است كه ديگر بعد از ايشان مسكونى نشد مگر اندكى از آنها و ماييم وارث آنان . ( 58 ) پروردگار تو چنين نبوده كه مردم شهرها را هلاك كند مگر بعد از آنكه رسول به سويشان بفرستد تا آيات ما را بر آنان بخواند ، و ما هرگز ويران‌كنندهء شهرها نبوديم مگر آن شهرها كه مردمش ستمگر بودند . ( 59 ) علاوه بر اين ، آنچه كه داده شده‌ايد وسيلهء زندگى دنيا و زينت آن است و آنچه نزد خدا است بهتر و پايدارتر است آيا باز هم نمىانديشيد . ( 60 ) و آيا كسى كه به او وعدهء نيك داديم و او به آن وعده‌ها خواهد رسيد مثل كسى است كه تنها وسايل زندگى دنيا به او داديم ولى در روز قيامت از احضارشدگان است . ( 61 ) روزى كه خدا ندايشان مىكند\r\n\r\n","description":"","footnote":"","page_name":" 632 ","page_number":636},
  {"content":"\r\n\r\nو مىفرمايد : كجايند آن شركايى كه براى من معتقد بوديد . ( 62 ) كسانى كه عذاب ما بر آنها حتمى شده ؛ مىگويند پروردگارا اينهايند كسانى كه ما گمراهشان كرديم آنان را گمراه كرديم همان‌طور كه خود گمراه بوديم پروردگارا اينك به درگاه تو از اين‌كه ما را مىپرستيدند بيزارى مىجوييم . ( 63 ) به ايشان گفته مىشود شركاى خود را به كمك بخوانيد پس مىخوانند ولى آنها پاسخشان را نمىدهند عذاب را مىبينند ، مىگويند اى كاش ما هم راه را مىيافتيم . ( 64 ) و روزى كه خدا ندايشان مىكند و مىفرمايد : چگونه پيامبران را پاسخ گفتيد . ( 65 ) پس خبرها بر آنها پوشيده گردد و از شدّت عذاب نمىتوانند از يكديگر خبر بگيرند . ( 66 ) و امّا كسى كه توبه كرد و ايمان آورد و كار نيكو انجام داد اميد است كه از رستگاران باشد . ( 67 ) و پروردگار تو هرچه بخواهد مىآفريند و برمىگزيند ، ايشان اختيارى ندارند منزّه است خدا و برتر از چيزى است كه برايش شريك قرار مىدهند ( 68 ) و پروردگار تو از\r\n\r\n","description":"","footnote":"","page_name":" 633 ","page_number":637},
  {"content":"\r\n\r\nآنچه در سينه پنهان دارند و يا اظهار مىدارند آگاه است . ( 69 ) و او همان است كه معبودى جز او نيست و ستايش در دنيا و آخرت سزاوار او و فرمانروايى از اوست و به سوى او بازگردانده مىشويد ( 70 ) بگو چه مىپنداريد اگر خداوند شب را تا قيامت يكسره مىكرد جز خداوند چه معبودى براى شما روشنى مىآورد ؟ آيا نمىشنويد ؟ 71 بگو : چه مىپنداريد اگر خداوند روز را تا قيامت بر شما يك‌سره مىكرد جز از خداوند چه معبودى شب را برايتان مىآورد تا در آن آرامش گزينيد آيا نمىبينيد . ( 72 ) يكى از رحمتهاى او اين است كه براى شما شب و روز درست كرد تا در يكى آرامش گرفته و در ديگرى از فضل خدا در جستجوى روزى خود باشيد ، چنين كرد تا شايد شكرگزار باشيد . ( 73 ) و روزى كه او ندايشان مىكند كه آن شركايى كه براى من معتقد بوديد كجايند . ( 74 )\r\n\r\n","description":"","footnote":"","page_name":" 634 ","page_number":638},
  {"content":"\r\n\r\nو از هر امّتى گواهى بيرون مىكنيم و مىگوييم برهان خود را بياوريد آن روز مىفهمند كه حق از آن خداست و از ايشان آنچه كه افتراء مىبستند از دستشان مىرود . ( 75 ) به درستى كه قارون از قوم موسى بود پس بر آنان طغيان كرد ، ما به وى از گنجينه‌ها آن قدر داده بوديم كه تنها كليد آنها ، مردانى نيرومند را خسته مىكرد ، مردمش به او گفتند ، اين قدر شادى مكن كه خدا خوشحالان را دوست نمىدارد . ( 76 ) و در آنچه خدا به تو داده خانهء آخرتت را بجوى و بهره‌ات از دنيا را فراموش مكن و همان‌طور كه خدا به تو احسان كرده تو نيز احسان كن و در پى فسادانگيزى در زمين مباش كه خدا فسادكنندگان را دوست نمىدارد . ( 77 ) او در جواب مىگفت :\r\nآنچه برايم فراهم شده با علم خودم فراهم شده آيا نمىداند كه خدا قبل از او از قرنها كسانى را هلاك كرده كه از او نيرومندتر و ثروت‌اندوزتر بودند\r\n\r\n","description":"","footnote":"","page_name":" 635 ","page_number":639},
  {"content":"\r\n\r\nو مجرمان از جرمشان پرسش نمىشوند . ( 78 ) قارون غرق در زينتش به سوى قومش بيرون شد آنهايى كه هدفشان زندگى دنيا بود گفتند اى كاش ما نيز مىداشتيم مثل آنچه كه نزد قارون است كه او بهرهء بزرگى دارد . ( 79 ) و كسانى كه داراى دانش بودند به ايشان گفتند واى بر شما پاداش خدا بهتر است براى آن كس كه ايمان آورد و كار نيكو كند و اين سخن را فرانگيرند مگر خويشتن‌داران . ( 80 ) پس ما ، او و خانه‌اش را در زمين فروبرديم هيچ كسى نداشت كه او را يارى كند چون غير از خدا ياورى نيست و خود ( نيز ) نتوانست از خويش دفاع كند . ( 81 ) كسانى كه ديروز آرزو مىكردند كه بجاى او باشند امروز مىگفتند واى گويى خداست كه رزق را براى هركس از بندگانش كه بخواهد وسعت مىدهد و يا تنگ مىگيرد ، اگر خدا بر ما منّت ننهاده بود ما را هم در زمين فرو مىبرد واى گويى كه كافران رستگار نمىشوند . ( 82 ) ( آرى ) اين خانهء آخرت را\r\n\r\n","description":"","footnote":"","page_name":" 636 ","page_number":640},
  {"content":"\r\n\r\nبه كسانى اختصاص مىدهيم كه نمىخواهند در زمين برترى نمايند و فسادانگيزى كنند و سرانجام خوب ، از پرهيزكاران است . ( 83 ) هركه نيكويى كند جزايى بهتر از آن دارد و آنان كه بدى مىكنند جز خود آن عمل كيفرى ندارند . ( 84 ) آن كس كه قرآن را بر تو واجب كرد تو را به مكّه برمىگرداند بگو : پروردگار من بهتر مىداند كه چه كسى هدايت شده و چه كسى در گمراهى آشكار است . ( 85 ) تو هيچ اميد نداشتى كه اين كتاب به سويت نازل شود مگر مرحمتى از پروردگارت حال كه مشمول اين رحمت شدى هرگز پشتيبان كافران مباش .\r\n( 86 ) و كفّار ، تو را از آيات خدا بازندارند بعد از آنكه به سوى تو نازل شد و به سوى پروردگارت دعوت كن و از مشركين مباش . ( 87 ) و با خدا معبود ديگرى مخوان كه جز او معبودى نيست همه‌چيز\r\n\r\n","description":"","footnote":"","page_name":" 637 ","page_number":641},
  {"content":"\r\n\r\nهلاك‌پذير است مگر ذات پاك او ، داورى مخصوص اوست و به سوى او برمىگرديد . ( 88 )\r\n\r\nسورة العنكبوت\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - ميم . ( 1 ) آيا مردم گمان كرده‌اند به صرف اينكه بگويند ايمان آورده‌ايم رها مىشوند و آزمايش نمىگردند ؟ ! . ( 2 ) بااينكه ما كسانى را كه قبل از ايشان بودند بيازموديم ، بايد خداوند راستگويان را معلوم كند و بايد حتما دروغگويان را مشخّص سازد . ( 3 ) و يا آنها كه عمل زشت مىكنند پنداشته‌اند كه از ما پيشى مىگيرند چه بد داورى است كه ايشان مىكنند . ( 4 ) كسى كه اميد ديدار خدا را دارد بداند كه اجل خدا رسيدنى است و او شنوا و داناست . ( 5 ) و كسى كه جهاد كند به نفع خود جهاد كرده است كه خدا بىنياز از همهء عالميان است . ( 6 ) و كسانى كه\r\n\r\n","description":"","footnote":"","page_name":" 638 ","page_number":642},
  {"content":"\r\n\r\nايمان آوردند و كار نيكو كردند ما گناهانشان را از بين مىبريم و به يقين پاداش بهتر از آنچه مىكردند مىدهيم . ( 7 ) و ما به انسان دربارهء پدر و مادرش سفارش به نيكى كرده‌ايم و اگر به تو اصرار ورزيدند كه چيزى را كه بدان علم ندارى شريك من سازى اطاعتشان مكن ، برگشت شما فرزندان و پدر و مادرتان به سوى من است آن وقت به آنچه مىكرديد آگاهتان مىكنم . ( 8 ) و كسانى كه ايمان آورده و كار خوب مىكنند ما به يقين آنها را در زمرهء نيكوكاران قرار مىدهيم . ( 9 ) و بعضى از مردمند كه مىگويند به خدا ايمان آورديم ولى همين كه به خاطر خدا شكنجه مىشوند . آزمايش مردم را مانند كيفر خدا قرار مىدهند و چون از طرف پروردگارت پيروزى برسد حتما مىگويند ما هم با شما بوديم آيا خدا به آنچه كه در سينهء جهانيان پنهان است آگاهتر نيست ؟ . ( 10 ) بايد خدا كسانى را كه ايمان آورده‌اند معيّن كند و كسانى را كه نفاق ورزيدند مشخّص سازد . ( 11 ) و آنان كه كفر ورزيدند\r\n\r\n","description":"","footnote":"","page_name":" 639 ","page_number":643},
  {"content":"\r\n\r\nبه كسانى كه ايمان آوردند گفتند : بياييد راه ما را پيروى كنيد و اگر راه ما خطا بود خطاى شما را به گردن ما ، بااينكه هيچ يك از خطاهاى خود را نمىتوانند بر دوش كشند و به يقين دروغ مىگويند . ( 12 ) و بايد كه بارهاى گران خود و ديگران را بر دوش كشند و روز قيامت به يقين از تهمتها كه بسته‌اند بازخواست خواهند شد . ( 13 ) ما محقّقا نوح را به سوى قومش گسيل داشتيم ، پس مدّت هزار سال مگر پنجاه سال ، در ميان آنان درنگ كرد ، و سرانجام طوفان ، ايشان را كه ستمگر بودند بگرفت . ( 14 ) پس ما او و يارانش را كه در كشتى قرار گرفته بودند نجات داديم و آن كشتى را آيتى براى جهانيان كرديم . ( 15 ) و به ياد آر ابراهيم را كه به قوم خود گفت : خدا را بپرستيد و از او بترسيد كه اين براى شما اگر بدانيد بهتر است . ( 16 ) شما بجاى خدا بتهايى را مىپرستيد و دروغها مىسازيد بااينكه آنچه به جاى خدا مىپرستيد اختيار روزى شما را در دست ندارد ، پس روزى را از خدا بخواهيد\r\n\r\n","description":"","footnote":"","page_name":" 640 ","page_number":644},
  {"content":"\r\n\r\nو او را عبادت نموده و شكرش به جا آوريد كه به سويش باز مىگرديد . ( 17 ) و چنانچه مرا تكذيب كنيد بيقين امتهاى پيش از شما نيز انبياء را تكذيب كردند ، و بر پيامبر جز ابلاغ رسالت روشن وظيفه‌اى نيست . ( 18 ) آيا نمىبينند كه خدا آفرينش را چگونه آغاز كرده و سپس آن را برمىگرداند و اين براى خدا آسان است . ( 19 ) بگو : در زمين بگرديد و نيك نظر كنيد كه چگونه خدا مردم را آفريد ، خداوند همين‌جور نشاءهء ديگر پديد مىآورد كه خدا بر هرچيز توانا است . ( 20 ) ( خداوند ) هركس را بخواهد كيفر و هركه را بخواهد رحمت مىكند و همه به سوى او برگردانده مىشويد . ( 21 ) و شما نمىتوانيد خدا را نه در زمين و نه در آسمان به ستوه آوريد و به غير خدا سرپرست و ياورى نداريد . ( 22 ) و كسانى كه به آيات خدا و ديدار او كفر ورزيدند آنان از رحمت من ماءيوسند و آنان كيفرى دردناك دارند . ( 23 ) ولى از ناحيهء مردمش جز اين پاسخى نبود كه بگويند : او را بكشيد\r\n\r\n","description":"","footnote":"","page_name":" 641 ","page_number":645},
  {"content":"\r\n\r\nو يا بسوزانيد ، پس خدا ابراهيم را از آتش آنان نجات داد ، به درستى در همين سرگذشت ، آيت‌هايى است براى مردمى كه ايمان آوردند . ( 24 ) ابراهيم ( بار ديگر ) گفت : به خاطر دوستى با يكديگر در زندگى دنيا به جاى خدا بتها گرفتيد ، ولى در روز قيامت همين دوستىها به دشمنى تبديل شده و به يكديگر كفر مىورزيد و يكديگر را لعنت مىكنيد و سرمنزلتان آتش است و از ياوران كسى را نداريد . ( 25 ) لوط به ابراهيم ايمان آورد و اعلام داشت كه من به سوى پروردگارم از شما دورى مىجويم كه عزيز و حكيم تنها اوست . ( 26 ) ما به ابراهيم ، اسحق و يعقوب عطا كرديم و در ذريّه او نبوّت و كتاب قرار داديم و اجر او را در دنيا داديم و در آخرت هم از صالحان است . ( 27 ) و به يادآور لوط را كه به قوم خود گفت : به درستى شما عمل زشتى مىكنيد كه قبل از شما هيچكس آن را انجام نداده بود . ( 28 ) آيا شرم نمىكنيد كه با مردان درمىآميزيد و\r\n\r\n","description":"","footnote":"","page_name":" 642 ","page_number":646},
  {"content":"\r\n\r\nدر مجالس و انظار يكديگر عمل زشت مىكنيد ؟ امّا جز اين پاسخى از قومش نيامد كه اگر راست مىگويى برو عذاب خدا را بياور . ( 29 ) لوط گفت : پروردگارا مرا در برابر مردم فسادانگيز يارى كن .\r\n( 30 ) و چون فرشتگان ما نزد ابراهيم آمدند كه او را بشارت دهند گفتند :\r\nما اهل اين قريه را ( كه لوط در آن است ) هلاك خواهيم كرد و ماءمور اين كاريم چون اهل آن ستمگرند . ( 31 ) ابراهيم گفت :\r\nآخر لوط در آن قريه است ! گفتند ما از هركس به اهل آن داناتريم لوط و خانواده‌اش را حتما نجات مىدهيم به جز همسرش كه از باقىماندگان در قريه است . ( 32 ) و چون فرستادگان ما نزد لوط آمدند از آمدن آنان اندوهناك شد به حدّى كه خود را بيچاره ديد ، فرشتگان گفتند مترس و اندوه مخور كه ما نجات‌دهندهء تو و خانوادهء تو هستيم مگر همسرت كه بايد مانند سايرين در قريه بماند . ( 33 ) و ما به زودى بلايى از آسمان بر اهل اين قريه نازل مىكنيم\r\n\r\n","description":"","footnote":"","page_name":" 643 ","page_number":647},
  {"content":"\r\n\r\nبه خاطر آن فسقها كه مرتكب مىشدند . ( 34 ) چيزى نگذشت كه آن قريه را آيت و عبرت مردمى كرديم كه مىانديشند . ( 35 ) و به سوى مردم ( مدين ) برادرشان ( شعيب ) گسيل داشتيم . او به مردم گفت : اى مردم من ! خدا را عبادت كنيد و اميد به روز جزا داشته باشيد و در زمين فساد نكنيد . ( 36 ) ليكن او را تكذيب كردند پس زلزله ، ايشان را بگرفت و صبح همه در خانه‌هاى خود مرده بودند .\r\n( 37 ) عاد و ثمود را به ياد آر كه مسكنهاى آنان براى شما مردم مكّه هويدا و كشف شد ، و شيطان اعمال زشت خودشان را براى آنان جلوه داد ، و از اين راه آنان را از راه خدا بازداشت بااينكه مردمى بينا بودند . ( 38 ) و قارون و فرعون و هامان را به ياد آر كه موسى نزدشان آمد و معجزه‌ها بياورد پس در زمين تكبّر كردند ، و نتوانستند بر كيفر خدا پيروز شوند . ( 39 ) پس ما هريك از اين امّتها را به گناهشان بگرفتيم .\r\nبعضى از آنان را ، با سنگريزه و بعضى را با فرياد آسمانى ،\r\n\r\n","description":"","footnote":"","page_name":" 644 ","page_number":648},
  {"content":"\r\n\r\nبعضى ديگر را در زمين فرو برديم و بعضى را غرق كرديم و خداوند هرگز به ايشان ستم نمىكرد و ليكن خودشان به خويش ستم كردند .\r\n( 40 ) مثل كسانى كه به جاى خدا سرپرستانى ديگر انتخاب مىكنند مانند خانهء عنكبوت است و به درستى سست‌ترين خانه‌ها خانهء عنكبوت است اگر بدانند . ( 41 ) خدا مىداند كه به جاى او چه چيزها مىخوانند و او عزيز و حكيم است . ( 42 ) اين مثلها را براى همهء مردم مىزنيم اما در آنها جز دانايان انديشه نمىكنند ( 43 ) خداوند آنچه را كه در آسمانها و زمين است به حق آفريد كه در اين كار ، خود آيتى است براى مردم باايمان . ( 44 ) آنچه از كتاب به تو وحى شده بخوان و نماز را به پا دار كه نماز ، انسان را از فحشاء و منكرات نگه مىدارد و ياد خدا بزرگتر است\r\n\r\n","description":"","footnote":"","page_name":" 645 ","page_number":649},
  {"content":"\r\n\r\nو خدا مىداند كه چه مىسازيد . ( 45 ) و با اهل كتاب جز به شيوهء بهتر بحث مكنيد مگر افرادى از ايشان كه ستم كرده باشند ، به ايشان بگوييد ما به آنچه براى خودمان و آنچه براى شما نازل شده ايمان داريم ، معبود ما و شما يكى است و ما تسليم آن معبوديم . ( 46 ) و اين‌چنين كتاب را بر تو نازل كرديم پس پاره‌اى از اهل كتاب و بعضى از اين مشركين بدان ايمان مىآورند و آيات ما را انكار نمىكنند مگر كافران . ( 47 ) تو پيش از قرآن ، هيچ كتابى را نتوانستى بخوانى و نيز خودت آن را ننوشتى و گرنه باطل انديشان در نبوّت تو به شك مىافتادند . ( 48 ) بلكه آياتى است روشن در سينهء دانشمندان و آيات ما را انكار نمىكنند مگر ستمگران . ( 49 ) حرفهايى زدند از آن جمله گفتند چرا معجزه‌ها بر او نازل نشد بگو : آيات\r\n\r\n","description":"","footnote":"","page_name":" 646 ","page_number":650},
  {"content":"\r\n\r\nتنها نزد خداست و من تنها بيم‌رسانى روشنگرم . ( 50 ) آيا اين معجزه برايشان كافى نيست كه ما بر تو كتاب نازل كرديم و اينك بر آنان تلاوت مىشود ، به درستى كه در اين ، رحمت و تذكّرى است براى مردمى كه ايمان مىآورند . ( 51 ) بگو : خدا كافى است كه در ميان من و شما گواهى دهد او مىداند آنچه كه در آسمانها و زمين است و كسانى كه به باطل مىگروند و به خدا كفر مىورزند زيانكارند . ( 52 ) و از تو كيفر زودرس را مىخواهند و اگر نبود آن زمان معيّنى كيفر ناگهان كيفر ( الهى ) زودتر و بدون اطّلاع آنها را دربر مىگرفت . ( 53 ) از تو كيفر زودرس را مىخواهند ولى نمىدانند كه جهنّم از هر سو كافران را دربر گرفته است . ( 54 ) روزى كه عذاب ، از بالاى سر و پايين پاى آنها را دربر مىگيرد خدا به ايشان مىگويد بچشيد آنچه را كه مىكرديد . ( 55 ) اى بندگان من\r\n\r\n","description":"","footnote":"","page_name":" 647 ","page_number":651},
  {"content":"\r\n\r\nكه ايمان آورده‌ايد به درستى كه زمين من پهناور است پس تنها مرا ستايش كنيد . ( 56 ) هر نفسى مرگ را خواهد چشيد و سپس به سوى ما بازگشت مىكنيد . ( 57 ) و كسانى كه ايمان آورده و كار خوب انجام مىدهند ما در غرفه‌هاى بهشتى منزلشان مىدهيم غرفه‌هايى كه از پايين آن نهرها جارى است و ايشان هميشه در آن خواهند بود و چقدر خوب است پاداش عمل‌كنندگان . ( 58 ) آن كسانى كه شكيبايى كرده و بر پروردگار خود تكيه مىكنند . ( 59 ) و چه بسيار جنبنده‌اى كه نمىتواند رزق خود را تاءمين كند خداوند آنها و شما را روزى مىدهد و او شنواى دانا است . ( 60 ) و اگر از ايشان بپرسى چه كسى آسمانها و زمين را آفريد و چه كسى آفتاب و ماه را به فرمان خود درآورد قطعا مىگويند خدا پس چگونه از خداپرستى برگردانده مىشوند . ( 61 ) اين خدا است كه روزى را براى هريك از بندگانش كه بخواهد فراخ و براى هركس كه بخواهد تنگ مىكند كه خدا به هرچيزى داناست . ( 62 ) و اگر از ايشان بپرسى چه كسى از آسمان آبى فرستاد و زمين مرده را زنده كرد خواهند گفت خدا .\r\n\r\n","description":"","footnote":"","page_name":" 648 ","page_number":652},
  {"content":"\r\n\r\nبگو : ستايش از آن خداست ولى بيشتر آنها نمىانديشند . ( 63 ) و اين زندگى دنيا چيزى جز سرگرمى و بازى نيست و به درستى كه زندگى حقيقى ، آخرت است اگر مردمى دانا بودند اين را مىدانستند . ( 64 ) پس چون به كشتى سوار شوند خدا را مىخوانند و دين را براى او خالص مىدانند اما همين‌كه ايشان را نجات داده و به خشكى رسانديم باز هم شرك مىورزند . ( 65 ) تا نعمت‌هاى ما را كه به ايشان داده‌ايم انكار كنند بگذار هرچه مىخواهند بهره‌بردارى كنند كه به زودى خواهند فهميد كه چه مىكردند . ( 66 ) آيا نديدند كه ما براى آنها حرمى امن قرار داديم بااينكه اقوام ديگر كه پيرامون ايشانند همه روزه مورد دستبرد دشمنند ؟ آيا به باطل مىگروند و به نعمت خدا كفران مىورزند . ( 67 ) كيست ستمكارتر از كسى كه بر خدا دروغ بندد و يا حق را بعد از آمدنش تكذيب كند آيا در جهنّم جايى براى كافران نيست ؟ ( 68 ) و كسانى كه در راه ما\r\n\r\n","description":"","footnote":"","page_name":" 649 ","page_number":653},
  {"content":"\r\n\r\nتلاش كرده‌اند به زودى به سوى راههاى خود هدايتشان مىكنيم و خدا همواره با نيكوكاران است . ( 69 )\r\n\r\nسورة الروم\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - ميم . ( 1 ) روم شكست خورد . ( 2 ) در نزديك‌ترين محل به سرزمين عرب ، و هم ايشان بعد از شكست خوردن به زودى پيروز خواهند شد . ( 3 ) زمام امور چه قبل از شكست و چه بعد از غلبهء ايشان به دست خدا است ، و آن وقت كه روميان پيروز شوند اهل ايمان خرسند مىشويد . ( 4 ) آرى او هركه را بخواهد يارى مىكند و اوست شكست‌ناپذير مهربان . ( 5 ) بايد به وعدهء خدا دل بست چون خدا هرگز خلف وعده نمىكند و ليكن بيشتر مردم نمىدانند . ( 6 ) آنها تنها ظاهرى از زندگى دنيا مىدانند و از آخرت غافلند . ( 7 ) آيا در نفس خود ، نمىانديشند كه خدا آسمانها و\r\n\r\n","description":"","footnote":"","page_name":" 650 ","page_number":654},
  {"content":"\r\n\r\nزمين و آنچه بين آن دو است جز به حق نيافريده و جز براى مدّتى معيّن خلق نكرده ؟ ولى بسيارى از مردم به مسئلهء معاد و ديدار با پروردگار خود ، كافرند . ( 8 ) آيا در زمين سفر نمىكنند ببينند عاقبت كفّارى كه قبل از ايشان بودند چه شد با اينكه آنها از اينها نيرومندتر بودند و زمين را زيرورو كردند و آباد نمودند بيشتر از آن آباديها كه اينان كردند ، امّا همين‌كه رسولان خدا با معجزه‌ها به سويشان آمدند كفر ورزيدند و خدا نابودشان كرد و خدا به ايشان ظلم نكرد بلكه خودشان به خود ظلم كردند . ( 9 ) و سرانجام كسانى كه بديها را به بدترين وجه مرتكب مىشدند اين شد كه آيات خدا را تكذيب نموده و آن را مسخره مىكنند . ( 10 ) خدا است كه نخستين بار آفريد و سپس آن را تجديد مىكند آنگاه همه به سوى او بازگردانده مىشويد .\r\n( 11 ) و روزى كه قيامت برپا شود مجرمين ماءيوس مىگردند . ( 12 ) و از شركاء كه درست كرده بودند هيچ يك شفيع آنان نگشته و خودشان به شركايشان كفر مىورزند . ( 13 )\r\n\r\n","description":"","footnote":"","page_name":" 651 ","page_number":655},
  {"content":"\r\n\r\nو روزى كه قيامت برپا شود آن روز گروهها از يكديگر جدا مىشوند . ( 14 ) امّا آنان كه ايمان آوردند و كار خوب كردند در بهشت شاد و خرّمند . ( 15 ) و امّا آنهايى كه كفر ورزيده و آيات ما و روز ديدار آخرت را تكذيب كردند ايشان در عذاب حاضر خواهند شد . ( 16 ) پس منزّه است خدا ، هم در آخر روز و هم در حينى كه صبح مىكنيد . ( 17 ) و تنها او سزاوار ستايش در آسمانها و زمين است ، هم در آخر شب و هم در حينى كه ظهر مىكنيد . ( 18 ) زنده را از مرده و مرده را از زنده بيرون مىآورد و زمين را بعد از مردنش زنده مىكند و به همين نحو شما بيرون مىشويد ( مثل بهار و پاييز زمين ) . ( 19 ) و يكى از آياتش اين است كه : شما را از خاك آفريد و سپس ناگهان بشرى هستيد كه منتشر مىشويد .\r\n( 20 ) . و يكى از آيات او اين است كه براى شما از خود شما همسرانى خلق كرد تا به سوى آنان ميل كنيد و آرامش گيريد و بين شما دوستى و رحمت قرار داد . آرى ، به يقين براى\r\n\r\n","description":"","footnote":"","page_name":" 652 ","page_number":656},
  {"content":"\r\n\r\nمردمى كه مىانديشند نشانه‌ها است . ( 21 ) و يكى از آيات او خلقت آسمانها و زمين و اختلاف زبانهاى شما و رنگهايتان است كه در اينها آياتى است براى دانايان . ( 22 ) و يكى از آياتش خوابيدنتان در شب و طلب روزيتان در روز است كه براى مردمى كه مىشنوند نشانه‌هايى است . ( 23 ) و يكى از آيات او اين است كه برق را بيم‌آور و اميدبخش به شما نشان مىدهد و از آسمان آب فرو مىفرستد و با آن زمين مرده را زنده مىكند و در اين كار براى مردمى كه مىانديشند نشانه‌ها است . ( 24 ) و از جملهء نشانه‌هاى او اين است كه آسمان و زمين را به فرمان خود برپا داشته و چون شما را با يك فرياد مىخواند همه ( از قبرها ) خارج مىشويد .\r\n( 25 ) هركه در آسمانها و زمين است از آن اوست و همه او را ستايش مىكنند .\r\n( 26 ) و او كسى است كه آفرينش را آغاز كرد و باز آن را تجديد مىكند و تجديد برايش آسان‌تر است ،\r\n\r\n","description":"","footnote":"","page_name":" 653 ","page_number":657},
  {"content":"\r\n\r\nو براى او در آسمانها و زمين از هر نمونه فرد اعلايش هست و او تواناى حكيم است . ( 27 ) ( خداوند ) براى شما از خودتان مثلى زده ، آيا در آنچه كه ما به شما روزى داده‌ايم از بردگان خود شريكانى داريد كه در آن ، باهم مساوى باشيد ؟\r\nو همانطور كه شما از هم بيم داريد از آنها هم بيم داشته باشيد . ما آيات خود را براى انديشمندان به تفصيل بيان مىكنيم . ( 28 ) بلكه آنها كه ستم كردند از هواهاى خود بدون آگاهى پيروى كردند ، و وقتى خدا كسى را گمراه كند كيست كه او را هدايت نمايد ؟ و هيچ ياورى برايشان نيست .\r\n( 29 ) پس روى خود را به سوى آيين پاك كن كه هماهنگ با فطرتى است كه خدا بشر را بر آن فطرت آفريده و در آفرينش خدا دگرگونى نيست ، اين است دين مستقيم ولى بيشتر مردم نمىدانند . ( 30 ) رو به سوى دين خدا كنيد و از او بپرهيزيد و نماز را به پا داريد و از مشركين مباشيد .\r\n\r\n","description":"","footnote":"","page_name":" 654 ","page_number":658},
  {"content":"\r\n\r\n( 31 ) آنهايى كه دين خود را تكّه تكّه كرده و خود دسته دسته شدند و هر حزبى به دين خود دلخوش شدند . ( 32 ) و چون ضررى به مردم برسد به سوى خدا برگشته او را مىخوانند ولى همين‌كه رحمتى از خود به ايشان مىچشاند باز دسته‌اى از آنان شرك مىورزند . 33 تا نعمت‌ها كه ما به ايشان داده‌ايم كفران كنند ، پس بهره بگيريد كه به زودى خواهيد فهميد . ( 34 ) و يا دليلى برايشان نازل كرده‌ايم ، و آن دليل و رهنما شرك ورزيدن را به ايشان درس داده ؟ ! . ( 35 ) و چون به انسان رحمتى مىچشانيم شادى مىكند . و اگر مصيبتى به ايشان برسد ، با اينكه اثر كارهاى خود اوست ، ناگهان نااميد مىشود . ( 36 ) آيا نديدند كه خدا روزى را ، به هركه خواهد زياد و به هركه خواهد اندك مىدهد و در اين كار ، براى مردمى كه ايمان آورند ، خود نشانه‌اى است . ( 37 ) پس حقّ خويشان و فقير و در راه‌مانده را بده اين براى كسانى كه رضاى خدا را مىطلبند\r\n\r\n","description":"","footnote":"","page_name":" 655 ","page_number":659},
  {"content":"\r\n\r\nبهتر است و ايشان از رستگارانند . ( 38 ) و آنچه از ربا مىدهيد تا مال مردم زياد شود ، نزد خدا زياد نمىشود و آنچه از زكات كه براى رضاى خدا مىدهيد زياد مىشود و زكات دهندگان مال خود را زياد مىكنند . ( 39 ) خدا آن كسى است كه شما را آفريد و سپس روزى داد ، آنگاه اوست كه شما را مىميراند و سپس زنده مىكند آيا كسى از خدايان شما هست كه چنين كارهايى بكند ، منزّه است خدا از آنچه كه براى او شريك قرار مىدهند . ( 40 ) در دريا و خشكى بخاطر كارهاى مردم ، فساد آشكار شد تا خدا با اين وسيله بعضى از آثار كار بد را ، به ايشان بچشاند . ( 41 ) بگو : در زمين سفر كنيد و ببينيد پايان كار كسانى كه قبل از شما بودند چه و چگونه شد ، بيشتر آنان مشرك بودند . ( 42 ) پس رو به سوى دين مستقيم كن قبل از آنكه روزى برسد كه ديگر\r\n\r\n","description":"","footnote":"","page_name":" 656 ","page_number":660},
  {"content":"\r\n\r\nخدا اجازهء برگشت ندهد در آن روز مردم از هم جدا مىشوند . ( 43 ) آنهايى كه كافر شدند كفرشان به زيان خودشان است و آنها كه كار خوب كردند براى خود ذخيره نمودند . ( 44 ) تا خدا كسانى را كه ايمان آورده و كار خوب كردند از بخشش خود پاداش دهد كه او كافران را دوست نمىدارد .\r\n( 45 ) و يكى از آيات او اين است كه بادها را مىفرستد تا مژدهء باران دهند و تا شما را از رحمت خود بچشاند و تا كشتىها به فرمان او به حركت درآيند و تا شما در جستجوى بخشش او برخيزيد و تا شايد شكر او را بجا آوريد . ( 46 ) و به تحقيق قبل از تو رسولانى به سوى قومشان فرستاديم معجزه‌هاى روشن براى آنها آوردند و ما از كسانى كه جرم كردند انتقام گرفتيم ؛ و يارى مؤمنان بر ما لازم بود . ( 47 ) خدا آن كسى است كه بادها را مىفرستد تا ابرها را برانگيزد ، و هرطور بخواهد آن را در آسمان بگستراند ، و آن را قطعه‌هايى روى هم و متراكم كرده ، قطره‌هاى باران را مىبينى كه از لابلاى آن ابر ، بيرون مىآيد ،\r\n\r\n","description":"","footnote":"","page_name":" 657 ","page_number":661},
  {"content":"\r\n\r\nو چون آن را به هركس از بندگان خود برساند شادمانى كنند . ( 48 ) و اگرچه پيش از آنكه باران به ايشان نازل شود نااميد بودند . ( 49 ) پس نشانه‌هاى رحمت خدا را ببين ، كه چگونه زمين را پس از مرده شدنش زنده مىكند ، اين همان خدا است كه زنده‌كنندهء مردگان است ، و همانا او به همه چيز توانا است . ( 50 ) سوگند مىخورم ، كه اگر باد سردى بفرستيم كه زراعتهايشان را زرد كند همين‌كه آن را زرد ببينند ، يك‌باره به نعمتهاى خدا كفر مىورزند . ( 51 ) پس تو نمىتوانى مردگان و نيز كران را بشنوانى وقتى كه آنها پشت كنند . ( 52 ) و نيز تو نمىتوانى كوردلان را هدايت كنى . تو تنها كسانى را مىشنوانى كه به آيات ما ايمان دارند ، و تسليم ما هستند . ( 53 ) خدا آن كسى است كه شما را از ناتوانى آفريد ، و از پس ناتوانى نيرو داد ، و از پس نيرو دوباره ناتوانى و پيرى آورد ،\r\n\r\n","description":"","footnote":"","page_name":" 658 ","page_number":662},
  {"content":"\r\n\r\nهرچه بخواهد خلق مىكند ، و او داناى توانا است . ( 54 ) و روزى كه رستاخيز برپا شود ، بزهكاران سوگند ياد كنند كه جز ساعتى ( بيش ) درنگ نكرده‌اند ، ( در دنيا هم ) اين گونه به دروغ كشيده مىشدند . ( 55 ) و كسانى كه علم و ايمان داده شدند ، گويند همان‌طور كه خدا در كتابش خبر داده بود ، طول مدّت بين دنيا و آخرت را خوابيده‌ايد ، و اين همان آخرت و روز رستاخيز است ، ولى شما خودتان نمىدانستيد . ( 56 ) در آن روز كسانى كه ستم كردند پوزش ايشان سودشان ندهد ، و ايشان را به دفاع از خود دعوت نكنند . ( 57 ) براى مردم در اين قرآن همه‌جور مثل زده‌ايم ، و چون آيه‌اى براى ايشان بياورى ، كسانى كه كافرند گويند شما ( از نظر ما ) جز بر باطل نيستيد . ( 58 ) خدا اين‌چنين بر دل كسانى كه نمىدانند مهر مىنهد . ( 59 ) پس شكيبا باش كه وعدهء خدا حق است و زنهار تا كسانى كه يقين ندارند ، تو را به سبك‌سرى وادار نسازند . ( 60 )\r\n\r\n","description":"","footnote":"","page_name":" 659 ","page_number":663},
  {"content":"\r\n\r\n\r\nسورة لقمان\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - ميم . ( 1 ) اين است آيه‌هاى كتابى سراسر حكمت . ( 2 ) كتابى كه هدايت و رحمت براى نيكوكاران است . ( 3 ) آن كسانى كه نماز برپا مىدارند و زكات را مىدهند و به آخرت يقين دارند . ( 4 ) آنان مشمول هدايت پروردگار خويشند ، و از رستگارانند . ( 5 ) بعضى از مردم ، خريدار سخن بيهوده‌اند تا بدون علم ، مردم را از راه خدا گمراه كنند ، و راه خدا را به مسخره گيرند ، آنان عذابى خفّت‌آور دارند . ( 6 ) و چون آيه‌هاى ما را بر آنان بخوانند ، با تكبّر رو را برمىگردانند ، گويى آن را نشنيده‌اند ، تو گويى گوشهايشان كر است ، اين‌گونه افراد را به عذابى دردناك نويد ده . ( 7 ) ( در مقابل ) كسانى كه ايمان آورده ، و كارهاى شايسته كرده‌اند ، بهشتهاى پر از\r\n\r\n","description":"","footnote":"","page_name":" 660 ","page_number":664},
  {"content":"\r\n\r\nنعمت دارند . ( 8 ) كه جاودانه در آن خوشند ، و اين وعدهء درست خدا است ، و اوست شكست‌ناپذير سنجيده‌كار . ( 9 ) ( خداوند آسمانها را بدون ستون ديدنى آفريد ( شايد اشاره به نيروى جاذبه نامرئى باشد ) ، و در زمين كوههاى استوار قرار داد تا شما را نلرزاند و در آن از همه‌گونه جانوران پراكنده كرد ، و از آسمان آبى نازل كرديم ، و در آن همه‌گونه گياه خوب رويانديم . ( 10 ) اين خلقت خدا است ، پس شما به من نشان دهيد ، غير از خدا چه چيز آفريده‌اند بلكه علّت شرك اين ستمكاران اين است كه در گمراهى آشكار قرار دارند . ( 11 ) به راستى لقمان را حكمت داديم ، كه خدا را سپاسگو ، و هركس سپاس بدارد به نفع خود سپاس مىدارد ، و هركس كفران كند ، ( ضررش به خودش مىرسد ) همانا خداوند بىنياز ستوده‌صفات است . ( 12 ) و آن دم كه لقمان به پسر خويش كه پندش مىداد گفت :\r\nاى پسرك من ! به خدا شرك ميار ، كه بيقين شرك ، ستمى است بزرگ . ( 13 ) ما انسان را در مورد پدر و مادرش ، سفارش كرديم مادرش به او باردار شد و سستى بر روى سستى و از شير گرفتنش تا دو سال طول مىكشد\r\n\r\n","description":"","footnote":"","page_name":" 661 ","page_number":665},
  {"content":"\r\n\r\nو گفتيم : مرا ، و پدر و مادرت را سپاس بدار ، كه بازگشت همه بسوى من است . ( 14 ) و اگر وادارت كنند تا چيزى را كه در مورد آن علم ندارى با من شريك قرار دهى اطاعتشان مكن ، و در اين دنيا به نيكى ، همدمشان باش ، و راه كسى را كه به سوى من بازگشته است پيروى كن ، كه در سرانجام ، بازگشت شما به سوى من است ، و از كارهايى كه مىكرده‌ايد باخبر خواهم كرد . ( 15 ) اى پسرك من ! اگر عمل تو ، هم وزن دانهء خردلى ، آن هم پنهان در دل سنگى ، يا در آسمان يا در زمين باشد ، خدا آن را مىآورد ، همانا خدا دقيق و كاردان است . ( 16 ) اى پسرك من ! نماز را به پا دار ، و امر به معروف و نهى از منكر كن و بر ناراحتيهاى خود شكيبا باش كه اين از كارهاى پسنديده است . ( 17 ) اى پسرك من با كبر و غرور روى را از مردمى ( كه با تو سخن مىگويند ) برمگردان و در زمين چون مردم متكبر و فرحناك ، راه مرو ، خدا خودپسندان گردن‌فراز را دوست نمىدارد . ( 18 ) در راه رفتن خويش معتدل باش ، و صداى خود را ملايم كن ،\r\n\r\n","description":"","footnote":"","page_name":" 662 ","page_number":666},
  {"content":"\r\n\r\nكه نامطبوع‌ترين آوازها آواز خران است . ( 19 ) مگر نمىبينيد كه خدا هرچه را كه در آسمانها و زمين هست رام شما كرد ؟ و نعمتهاى خويش را آشكارا و نهان بر شما كامل نمود ؟ ( و باز ) بعضى از مردم بدون علم و هدايت و كتاب ، دربارهء خدا بحث مىكنند . ( 20 ) و چون به آنها گفته شود :\r\nچيزى را كه خدا نازل كرده پيروى كنيد ، مىگويند : ( نه ) ، تنها آيينى را كه پدران خود را بر آن يافته‌ايم پيروى مىكنيم ، حتّى اگر شيطان به سوى عذاب سوزان دعوتشان كند ، باز هم آنان را پيروى مىكنند ؟ . ( 21 ) هركس توجّه بىشائبهء خويش را به سوى خدا كند ، و نيكوكار باشد ، به دستاويز محكمى چنگ زده ، و پايان كارها به سوى خدا است . ( 22 ) و هركه انكار كند انكارش ترا محزون نكند ؛ چون بازگشتشان به سوى من است ، و ما از اعمالشان خبرشان مىدهيم ، كه خدا از درون سينه‌ها آگاه است . ( 23 ) اندكى برخوردارشان كنيم ، و سپس به سوى\r\n\r\n","description":"","footnote":"","page_name":" 663 ","page_number":667},
  {"content":"\r\n\r\nعذابى سختشان بكشيم . ( 24 ) اگر از آنان بپرسى آسمانها و زمين را چه كسى آفريد ؟ گويند : خدا ، بگو : پس ستايش هم مخصوص خداست ، ولى بيشترشان نمىدانند . ( 25 ) هرچه در آسمانها و زمين است از آن خدا است ، و او بىنياز و ستوده است . ( 26 ) اگر آنچه درخت در زمين است ، قلم شود ، و دريا ، به كمك آن ، هفت درياى ديگر مركّب ، كلمات خدا تمام نشود ، همانا خداوند نيرومند و حكيم است . ( 27 ) خلق كردن شما ، و از نو زنده كردنتان جز به مانند خلق كردن يك تن نيست ، چون خدا شنوا و بينا است . ( 28 ) مگر نمىبينى كه خدا شب را به روز مىبرد ، و روز را به شب ، و آفتاب و ماه را به خدمت گرفته ، كه هريك به مدّتى معيّن روان است ، و خدا از كارهايى كه مىكنيد آگاه است . ( 29 ) چنين است ، چون خدا حق است ، و آنچه غير او را مىخوانند باطل است ، و خدا والاى\r\n\r\n","description":"","footnote":"","page_name":" 664 ","page_number":668},
  {"content":"\r\n\r\nبزرگ است . ( 30 ) مگر نمىبينى كه به لطف خدا كشتى در دريا روان است ، تا آيه‌هاى خويش به شما بنماياند ؟ كه در اين كار براى همهء صبرپيشگان سپاسگزار ، عبرتهاست . ( 31 ) و چون موجى بمانند كوهها ، آنان را فراگيرد ، و دين را مخصوص او كنند ، و چون به خشكيشان برد ، تنها بعضى از آنان معتدلند ، و آيه‌هاى ما را جز پيمان‌شكنان كفران‌پيشه انكار نمىكنند . ( 32 ) اى مردم ! از پروردگارتان بترسيد ، و از روزى بيمناك باشيد كه نه پدر مىتواند براى فرزند خود كارى انجام دهد و نه فرزند براى پدر كه وعدهء خدا حق است ، زندگى اين دنيا فريبتان ندهد ، و شيطان فريبنده ، در كار خدا به فريبتان نكشد . ( 33 ) بدرستى علم رستاخيز پيش خدا است ، كه باران فرود آورد ، و آنچه را در رحمها است بداند ، كسى نمىداند كه فردا چه مىكند و كسى نمىداند كه در كدام سرزمين مىميرد ، اما خدا دانا و آگاه است . ( 34 )\r\n\r\n","description":"","footnote":"","page_name":" 665 ","page_number":669},
  {"content":"\r\n\r\n\r\nسورة السّجدة\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد الف - لام - ميم . ( 1 ) نازل شدن اين كتاب بدون ترديد از پروردگار جهانيان است .\r\n( 2 ) آيا مىگويند آن را تزوير كرده ؟ ( نه ) بلكه آن حق است ، و از پروردگار تو است ، تا گروهى را كه پيش از تو بيم‌رسان بسويشان نيامده ، بيم دهى ، شايد هدايت شوند . ( 3 ) خدا آن كسى است كه آسمانها و زمين را با هرچه ميان آنهاست به شش روز آفريد ، سپس به عرش پرداخت ، جز او سرپرست و شفيعى نداريد ، چرا پند نمىگيريد ؟ . ( 4 ) جهان را ، از آسمان گرفته تا زمين اداره مىكند ، آنگاه نتيجهء آنها در روزى كه اندازه‌اش هزار سال كه شما برمىشماريد ، به سوى او بالا مىرود . ( 5 ) اوست داناى نهانى و آشكار و\r\n\r\n","description":"","footnote":"","page_name":" 666 ","page_number":670},
  {"content":"\r\n\r\nعزيز و مهربان است . ( 6 ) همان كه خلقت همه چيز را نيكو كرده ، و خلقت انسان را از گل آغاز كرد . ( 7 ) و نژاد او را از مايه‌اى از آب پست قرار داد . ( 8 ) آنگاه وى را بپرداخت ، و از روح خويش در او بدميد ، و براى شما گوش و ديدگان و دلها آفريد ، امّا شما چقدر كم سپاس مىداريد ! ( 9 ) گويند : چگونه وقتى در درون زمين گم شديم ، دوباره در خلقتى تازه جلوه مىكنيم ؟ علت آن است كه آنها ملاقات پروردگار خود را منكرند . ( 10 ) بگو : فرشتهء مرگ كه بر شما گماشته‌اند جانتان را مىگيرد ، سپس به سوى پروردگارتان بازگشت خواهيد كرد . ( 11 ) اگر ببينى وقتى گنهكاران در پيشگاه پروردگارشان سرها به زير افكنده‌اند ؛ ( خواهى ديد كه مىگويند ) پروردگارا ديديم و شنيديم ، ما را بازگردان تا عمل شايسته كنيم ، كه ما ديگر به يقين رسيديم .\r\n( 12 ) اگر مىخواستيم همه كس را ، هدايت مىكرديم ، ولى\r\n\r\n","description":"","footnote":"","page_name":" 667 ","page_number":671},
  {"content":"\r\n\r\nاين سخن ، حتمى است كه جهنّم را از جنّيان و آدميان پر مىكنم . ( 13 ) به سزاى آنكه ديدار اين روزتان را ، فراموش كرديد ، عذاب بكشيد ، كه ما نيز به فراموشيتان سپرديم ، و به سزاى اعمالى كه مىكرديد عذاب جاويد را تحمّل كنيد . ( 14 ) به آيات ما فقط آن كسانى ايمان دارند كه چون بدان اندرزشان دهند سجده‌كنان بيفتند ، و به ستايش پروردگارشان تسبيح گويند ، بدون اينكه تكبّر بورزند ( آيه معرّف مؤمنين از نظر اوصاف است ) . ( 15 ) پهلوهايشان را از بسترشان دور مىكنند ، ( يعنى مومنين خواب را بخاطر عبادت خداوند ترك مىكنند ) پروردگارشان را با بيم و اميد مىخوانند و از آنچه روزيشان كرديم مىبخشند ( آيه معرّف مؤمنين از نظر اعمال است ) . ( 16 ) هيچ‌كس نداند به سزاى آن عملها كه مىكرده‌اند چه خوشيها براى ايشان پنهان كرده‌اند . ( 17 ) آنكه مؤمن است با آنكه سركش است چگونه يكسانند . ( 18 ) ( هرگز نيستند ) ، امّا كسانى كه ايمان آورده و كارهاى شايسته كرده‌اند ، به پاداش كارهاى خوب ، منزلگاه پرنعمت ابدى در بهشت دارند .\r\n\r\n","description":"","footnote":"","page_name":" 668 ","page_number":672},
  {"content":"\r\n\r\n( 19 ) امّا كسانى كه سركشى كرده‌اند ، جايشان جهنّم است ، و هروقت بخواهند از آن خارج شوند ، به آنجا بازشان گردانند و گويند : كيفر جهنّمى را كه دروغ مىپنداشتيد بچشيد . ( 20 ) ما عذاب نزديك را زودتر از عذاب بزرگ به آنها مىچشانيم ، شايد بازگردند ( 21 ) و كيست ستمگرتر از آن كس كه چون به آيه‌هاى پروردگارش پندش دهند ، از آن روى برمىگرداند ؟\r\nما به يقين از تبه‌كاران انتقام مىگيريم . ( 22 ) و براستى به موسى كتاب را داديم پس از ديدار او با خدا ترديد مكن و آن ( كتاب ) را براى بنى اسرائيل هدايتى قرار داديم . ( 23 ) و بعضى از آنان پيشوايانى قرار داديم كه چون شكيبا بودند و به آيه‌هاى ما يقين داشتند ، به فرمان ما راهنمايى مىكردند . ( 24 ) پروردگارت روز رستاخيز در مورد چيزهايى كه در آن اختلاف داشته‌اند ميانشان داورى مىكند . ( 25 ) آيا براى آنان\r\n\r\n","description":"","footnote":"","page_name":" 669 ","page_number":673},
  {"content":"\r\n\r\nروشن نشد كه پيش از آنان چه نسلهايى را هلاك كرده‌ايم ؟ كه اينان در جايگاه آنان قدم مىزنند ، و به درستى كه در هلاكت پيشينيان عبرتهاست ، چرا نمىشنوند ؟ . ( 26 ) آيا نمىبينند كه ما اين آب را به زمين باير مىرانيم و با آن روئيدنى پديد مىآوريم ، كه خود و حيواناتشان از آن مىخورند ، چرا نمىبينند ؟ . ( 27 ) مىگويند اگر راست مىگوييد پيروزى شما چه‌وقت است ؟ . ( 28 ) بگو روز پيروزى ، ايمان كافران را سودى نمىدهد ، و مهلتشان ندهند . ( 29 ) از آنان روى بگردان و منتظر باش كه آنها نيز منتظرند . ( 30 )\r\n\r\nسورة الأحزاب\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى پيامبر ! تقواى الهى داشته باش و از كافران و منافقين ( سران قريش كه خواستار بت‌پرستى هستند ) فرمان مبر\r\n\r\n","description":"","footnote":"","page_name":" 670 ","page_number":674},
  {"content":"\r\n\r\nكه خدا دانا و فرزانه است . ( 1 ) و آنچه از ناحيهء پروردگارت به تو وحى مىشود پيروى كن ، كه خدا به آنچه كه مىكنيد باخبر است . ( 2 ) و بر خدا تكيه كن ، كه خدا براى تكيه‌گاه كافى است . ( 3 ) خدا براى يك نفر دو قلب در درونش ننهاده ، و خدا همسرانى را كه ظهار مىكنيد ( و مىگوييد پشت تو پشت مادرم باد ) مادران شما قرار نداده ، و خدا پسرخوانده‌هايتان را پسرانتان قرار نداده ، اين سخنانى است كه شما از خود مىتراشيد ، ولى خدا حق مىگويد ، و به سوى راه راست ، هدايت مىكند ( 4 ) پسرخوانده‌ها را به نام پدرانشان صدا بزنيد ، كه اين نزد خدا به عدالت نزديك‌تر است و به فرضى كه پدر آنان را نمىشناسيد ، برادر دينى خطابشان كنيد ، و يا به عنوان دوست صدايشان بزنيد ، و خدا در آنچه كه تاكنون اشتباه كرده‌ايد از شما بازخواست نمىكند ؛ و ليكن از آنچه را كه عمدا مىكنيد بازخواست مىكند ، و خدا آمرزنده و مهربان است . ( 5 ) پيغمبر اسلام از خود مؤمنين نسبت به آنان سزاوارتر است ،\r\n\r\n","description":"","footnote":"","page_name":" 671 ","page_number":675},
  {"content":"\r\n\r\nو همسران وى مادران ايشانند ، و ارحام بعضى مقدّم بر بعضى ديگرند ، تا كسى از ارحامش وارثى دارد ، ارث او به مؤمنين و مهاجرين نمىرسد ، مگر آنكه بخواهيد با وصيت مقدارى از ارث خود را براى آنان در نظر بگيريد تا احسانى به آنان كرده باشيد ، اين حكم در لوح محفوظ هم نوشته شده است .\r\n( 6 ) و ( به ياد آور ) وقتى كه از پيامبران پيمان گرفتيم و نيز از تو و از نوح و ابراهيم و موسى و عيسى بن مريم ، و از همهء آنها پيمانى استوار بستانديم . ( 7 ) تا از راستگويان بخواهم كه راستى باطنى خود را بيان كنند ، و خدا براى كافران عذابى دردناك آماده كرده است . ( 8 ) اى كسانى كه ايمان آورده‌ايد نعمتى را كه خدا به شما ارزانى داشته به ياد آوريد و فراموش مكنيد روزى را كه لشكرها به سويتان آمدند ، ما ، بادى و لشكرى كه نمىديديد به كمك شما فرستاديم ، و خدا به آنچه شما مىكنيد بينا است . ( 9 ) هنگامى كه از نقطهء بالا و از پايين‌تر شما بيامدند ،\r\n\r\n","description":"","footnote":"","page_name":" 672 ","page_number":676},
  {"content":"\r\n\r\nآن روزى كه چشمها از ترس خيره ، و دلها به گلوگاه رسيد ، و دربارهء خدا به پندارها افتاديد .\r\n( 10 ) در آن هنگام بود كه مؤمنين آزمايش شدند ، و بشدّت دگرگون گشتند .\r\n( 11 ) همان روزى كه منافقان و بيماردلان گفتند :\r\nخدا و رسولش جز فريبى به ما وعده ندادند . ( 12 ) روزى كه طائفه‌اى از ايشان گفتند : اى اهل مدينه ! ديگر جاى درنگ برايتان نيست ، برگرديد ، و عدّه‌اى از ايشان از پيامبر اجازهء برگشتن گرفتند ، به اين بهانه كه گفتند خانه‌هاى ما ، در و پيكر محكمى ندارد ، درحالىكه چنين نبود ، و منظورى جز فرار نداشتند . ( 13 ) به شهادت اينكه اگر دشمن از هر سو بر آنان در خانه‌هايشان بتازند و بخواهند كه اينان دست از دين بردارند ، جز اندكى بدون درنگ از دين برمىگردند . ( 14 ) درحالىكه قبلا با خدا پيمان بستند كه پشت به خدا و دين نكنند ، و خدا از پيمان خود بازخواست خواهد كرد . ( 15 ) بگو : به فرضى هم\r\n\r\n","description":"","footnote":"","page_name":" 673 ","page_number":677},
  {"content":"\r\n\r\nكه از مرگ يا كشته شدن فرار كنيد ، تازه جز مقدار كمى زندگى نخواهيد كرد . ( 16 ) بگو : آن كيست كه شما را از خدا اگر بدى شما را بخواهد نگه بدارد ؟ و يا جلو رحمت او را اگر رحمت شما را بخواهد بگيرد ؟\r\nنه ، غير خدا براى خود سرپرست و ياورى نخواهند يافت . ( 17 ) و بدانند كه خدا مىشناسد كسانى از شما كه امروز و فردا مىكردند ، و كسانى كه به برادران خود گفتند : نزد ما بياييد ، و به جنگ نرويد ، اينها جز اندكى به جنگ حاضر نمىشوند . ( 18 ) آنان نسبت به جان خود بر شما بخل مىورزند ، به شهادت اينكه وقتى پاى ترس به ميان مىآيد ، ايشان را مىبينى كه وقتى به تو نگاه مىكنند مانند كسى كه به غشوه افتاده ، حدقه چشمهايشان مىچرخد ، ولى چون ترس تمام مىشود ، با زبانهايى تيز به شما طعن مىزنند ، و در خير رساندن بخيلند ، ايشان ايمان نياورده‌اند ، و خدا هم اعمال نيكشان را بىاجر كرده ، و اين براى خدا آسان است . ( 19 ) پنداشتند احزاب ( مشركين )\r\n\r\n","description":"","footnote":"","page_name":" 674 ","page_number":678},
  {"content":"\r\n\r\nهنوز نرفته‌اند ، و اگر هم برگردند ، دوست مىدارند اى كاش به بيابان رفته بودند و از آن‌جا جوياى اخبار شما مىشدند ، و به فرضى هم در ميان شما باشند ، جز اندكى جنگ نمىكنند . ( 20 ) درحالىكه شما مىتوانستيد به رسول خدا تاءسّى كنيد ، و اين وظيفهء هركسى است كه اميد به خدا و روز قيامت دارد ، و بسيار ياد خدا مىكند . ( 21 ) و چون مؤمنان ، گروه احزاب را ديدند ، گفتند : اين همان وعده‌اى است كه خدا و رسولش به ما داد ، و خدا و رسولش راست گفتند ، و از ديدن احزاب جز بيشتر شدن ايمان و تسليم ، بهره‌اى نگرفتند . ( 22 ) بعضى از مؤمنان مردانى هستند كه بر سر هرچه كه با خدا پيمان بستند وفا كردند ، پس بعضى از ايشان از دنيا رفتند ، و بعضى ديگر منتظرند و بهيچ‌وجه ( عقيدهء خود را ) تغيير ندادند . ( 23 ) تا خدا به راستگويان پاداش راستگوييشان را بدهد و اگر خواست منافقان را كيفر كند و يا ايشان را ببخشايد\r\n\r\n","description":"","footnote":"","page_name":" 675 ","page_number":679},
  {"content":"\r\n\r\nكه خدا آمرزندهء مهربان است . ( 24 ) و خدا آنان را كه كافر شدند ، به حسرتشان برگردانيد ، و به خيرى نرسيدند ، و خدا زحمت جنگ را از مؤمنان برداشت ، و همانا خداوند توانا و عزيز است . ( 25 ) و كسانى از اهل كتاب كه با ( مشركان ) همنشينى كرده بودند از قلعه‌ها و دژهاى خود بيرونشان آورد و در دلهايشان ترس انداخت .\r\nسرانجام گروهى از آنان را كشتيد و گروهى ديگر را اسير گرفتيد . ( 26 ) و سرزمين ايشان ، و خانه‌هايشان ، و اموالشان ، و زمينى را كه تا امروز در آن قدم ننهاده بوديد ، همه را به شما ارث داد ، و خدا همواره بر هرچيزى توانا است . ( 27 ) اى پيامبر ! به همسرانت بگو :\r\nاگر زندگى دنيا و زينت آن را مىخواهيد ، بياييد تا مهرتان از دنيا به شما بدهم ، و رهايتان كنم ، طلاقى نيكو و بىسروصدا . ( 28 ) و اگر خدا و رسول او و خانهء آخرت را مىخواهيد ، بدانيد كه خدا براى نيكوكاران\r\n\r\n","description":"","footnote":"","page_name":" 676 ","page_number":680},
  {"content":"\r\n\r\nاز شما اجرى بزرگ تهيّه ديده است . ( 29 ) اى زنان پيامبر ! هريك از شما كه كار زشتى آشكار انجام دهد ، كيفرش دوچندان خواهد بود ، و اين بر خدا آسان است . ( 30 ) و هريك از شما كه از خدا و رسول او فرمان برد و كار نيك انجام دهد ، اجر او نيز دوچندان داده مىشود ، و ما برايش رزقى آبرومند فراهم كرده‌ايم . ( 31 ) اى زنان پيامبر ! شما مثل هيچكس از ساير زنان نيستيد اگر از خدا پروا داشته باشيد پس به ناز سخن مگوييد تا كسى كه دلش بيمار است در شما به طمع بيفتد ، و سخن نيكو گوييد . ( 32 ) و در خانه‌هاى خود بنشينيد ، و چون زنان جاهليّت نخست خودنمايى نكنيد ، و نماز را به پا داريد ، و زكات را بدهيد و از خدا و رسولش فرمان بريد ، خدا جز اين نظرى ندارد كه پليدى را از شما اهل بيت دور سازد و آن‌طور كه خود مىداند پاكتان كند . ( 33 )\r\n\r\n","description":"","footnote":"","page_name":" 677 ","page_number":681},
  {"content":"\r\n\r\nو به ياد آوريد آنچه را كه در خانه‌هاى شما از آيات خدا و حكمت تلاوت مىشود كه خدا همواره دقيق و آگاه است . ( 34 ) بدرستى كه كليه مردان و زنان مسلمان و مردان و زنان باايمان و مردان و زنان عبادتكار و مردان و زنان راستگو و مردان و زنان شكيبا و مردان و زنان خداترس و فروتن و مردان و زنان مسكين‌نواز و صدقه‌دهنده و نيز مردان و زنان روزه‌دار و مردان و زنان خوددار از تمايلات جنسى ( به شكل حرام ) و مردان و زنانى كه خدا را بسيار ياد كنند خداوند براى همهء آنها آمرزش و پاداشى بزرگ فراهم ساخته است . ( 35 ) هيچ مرد و زن مؤمن سزاوار نيست كه وقتى خدا و رسولش فرمانى را صادر فرمودند باز هم در كارهاى خود ، اختيارى داشته باشند و هركس خدا و رسولش را نافرمانى كند دچار گمراهى\r\n\r\n","description":"","footnote":"","page_name":" 678 ","page_number":682},
  {"content":"\r\n\r\nآشكارى شده است . ( 36 ) به ياد آر كه به آن كس كه خدا به او نعمت داد ، و تو نيز به او احسان كردى گفتى : همسرت را بر خلاف ميلت نگه‌دار ، و از خدا بترس ، تو آنچه در دل داشتى ، و مىدانستى خدا بالاخره آشكارش خواهد كرد ، از ترس مردم پنهان كردى ، و خدا سزاوارتر است به اينكه از او بترسى ، پس همين كه « زيد » از آن زن كام گرفت ، و طلاقش داد ، ما او را به همسرى تو درآورديم ، تا ديگر مؤمنان نسبت به همسر پسر خوانده‌هاى خود وقتى طلاق داده مىشوند دچار زحمت نشوند ، و آن را حرام نپندارند ، و سرانجام فرمان خدا شدنى است . ( 37 ) بر پيامبر اسلام هيچ حرجى در خصوص عملى كه خدا بر شخص او واجب كرده نيست ، اين سنّتى است از خدا كه در امّتهاى قبل نيز جارى بوده ، و امر خدا اندازه‌دار و سنجيده است . ( 38 ) كسانى كه رسالتهاى خدا را ابلاغ مىكنند ، و از او مىترسند ، و از احدى به جز خدا نمىترسند ، و خدا براى حسابرسى كافى است . ( 39 ) محمد پدر احدى از مردان فعلى\r\n\r\n","description":"","footnote":"","page_name":" 679 ","page_number":683},
  {"content":"\r\n\r\nشما نيست ، بلكه فرستادهء خدا و خاتم پيامبران است ، و خدا به هرچيزى دانا است . ( 40 ) اى كسانى كه ايمان آورده‌ايد ! خدا را بسيار به ياد آوريد . ( 41 ) و صبح و شام تسبيحش بگوييد . ( 42 ) او كسى است كه با فرشتگان خود بر شما درود مىفرستد ، تا شما را از تاريكيها به سوى نور درآورد ، و خدا به مؤمنان مهربان است . ( 43 ) تحيّتشان در روزى كه او را ديدار كنند سلام است ، براى ايشان اجرى محترمانه فراهم كرده است . ( 44 ) اى پيامبر ، ما تو را شاهد بر امّت ، و نويدبخش و زنهار دهندهء آنان قرار داديم . ( 45 ) كه دعوت‌كنندهء به اذن خدا ، و چراغى نوربخش باشى . ( 46 ) و مؤمنان را مژده ده كه از ناحيهء خدا بخششى بس بزرگ دارند . ( 47 ) و از كافران و منافقان پيروى مكن و از آزارشان بگذر و بر خدا تكيه كن . همانا خداوند براى تكيه‌گاه كافى است . ( 48 )\r\n\r\n","description":"","footnote":"","page_name":" 680 ","page_number":684},
  {"content":"\r\n\r\nاى كسانى كه ايمان آورده‌ايد ، چون زنان مؤمن را نكاح كرديد و بعد طلاقشان داديد ، اگر قبل از نزديكى طلاق داده‌ايد ، لازم نيست عدّهء طلاق شما را نگه دارند ، پس مىتوانيد با آنان ازدواج كنيد ، و ( اگر بناى سازش نيست ) ، مىتوانيد به صورتى خوش ، طلاق دهيد . ( 49 ) اى پيامبر ! ما همسرانت را برايت حلال كرديم ، چه آنها كه حقّشان را داده‌اى ، و چه آنها كه كنيز تو هستند ، و خدا به عنوان غنيمت نصيبت كرده ، و نيز دختران عمو ، و نيز دختران عمّه ، و دختران دايى ، و دختران خاله‌هايت ، كه با تو مهاجرت كردند ، همه را برايت حلال كرديم ، و نيز زن مؤمنه اگر خودش را به پيامبر ببخشد ، و پيامبر هم بخواهد با او ازدواج كند ، تنها اين نكاح بدون مهر براى اوست ، نه همهء مؤمنين ، ما مىدانيم چه احكامى دربارهء همسران مؤمنين و كنيزهايشان واجب كرده‌ايم ، تا در اين باره حرجى بر تو نباشد ،\r\n\r\n","description":"","footnote":"","page_name":" 681 ","page_number":685},
  {"content":"\r\n\r\nو خدا همواره آمرزنده مهربان است . ( 50 ) از آنان هريك را بخواهى مىتوانى قبول پيشنهاد را به تاءخير اندازى ، و هريك را بخواهى مىتوانى پيشنهاد ازدواجش را بپذيرى ، و آن را هم كه قبلا طلاق گفته‌اى مىتوانى بگيرى ، اين به خشنودى آنان ، و اينكه اندوهناك نشوند ، و اينكه به همهء آنچه به آنان داده‌اى راضى شوند ، نزديكتر است ، و خدا آنچه در دلهاى شماست مىداند ، و خداى داناى شكيبا است . ( 51 ) بعد از آنچه برايت شمرديم ، ديگر هيچ زنى برايت حلال نيست ، و نيز حلال نيست كه بجاى آنان زنان ديگرى انتخاب كنى هرچند كه از زيبايى او خوشت آيد ، مگر كنيزان ، و خدا بر هرچيز مراقب بوده است . ( 52 ) اى كسانى كه ايمان آورديد ! به خانه‌هاى پيامبر وارد نشويد مگر آنكه شما را به صرف غذا دعوت كنند ، به شرطى كه به انتظار طعام زودتر نرويد ، بلكه وقتى شما را خواندند ، داخل شويد ، و چون طعام خورديد ، متفرّق گرديد ، و آن‌جا را محلّ انس و گفتگو مكنيد ،\r\n\r\n","description":"","footnote":"","page_name":" 682 ","page_number":686},
  {"content":"\r\n\r\nكه اين ، پيغمبر را ناراحت مىكند ، او از شما خجالت مىكشد ، ولى خدا از بيان حق خجالت نمىكشد ، و چون از همسران او چيزى مىپرسيد ، از پشت پرده بپرسيد ، اين براى طهارت دل شما و دل آنان بهتر است ، و شما حق نداريد رسول خدا را آزار دهيد و بعد از مرگش با همسران او ازدواج نماييد ، اين كار تا ابد ممنوع است ، چون نزد خدا كارى بزرگ است . ( 53 ) چه آنكه چيزى را اظهار كنيد ، و چه پنهان داريد ، خدا به هرچيزى دانا است . ( 54 ) بر زنان در مورد پدران ، فرزندان ، برادران و برادرزادگان ، پسران خواهران ، زنان ايشان و كنيزانى كه دارند گناهى نيست ( كه ديده شوند ) و بايد از خدا بترسند ، كه خدا همواره بر هرچيزى شاهد و گواه است . ( 55 )\r\n\r\n","description":"","footnote":"","page_name":" 683 ","page_number":687},
  {"content":"\r\n\r\nخدا و فرشتگان او بر پيامبر اسلام درود مىفرستند ، شما هم اى كسانى كه ايمان آورده‌ايد بر او درود بفرستيد ، و آن‌طور كه بايد تسليم شويد . ( 56 ) خدا آن كسانى را كه او و پيامبرش را آزار مىدهند در دنيا و آخرت لعنت كرده ، و عذابى خواركننده براى ايشان فراهم نموده است . ( 57 ) و كسانى كه مؤمنين و زنان مؤمن را بدون جرم اذيّت مىكنند ، مرتكب بهتان و گناهى بزرگ مىشوند . ( 58 ) هان اى پيامبر ! به همسرانت ، و دخترانت و زنان مؤمنين ، بگو : پوششهاى خود را بيشتر جلو بياورند تا شناخته شوند ( مسلمانند ) و مورد آزار قرار نگيرند اين كار به احتياط نزديكتر است و خدا همواره آمرزنده و مهربان است . ( 59 ) اگر منافقان و بيماردلان و شايعه‌پراكنان در مدينه دست از كارشان بر ندارند ، تو را عليه آنان ماءمور مىكنيم ، تا ديگر جز مدّتى كوتاه در كنارت\r\n\r\n","description":"","footnote":"","page_name":" 684 ","page_number":688},
  {"content":"\r\n\r\nنمانند . ( 60 ) درحالىكه رانده شده و از رحمت خدا دورند . در هر كجا ديده شوند كشته مىشوند . ( 61 ) سنّت خدا در اقوام گذشته و قبل از اين نيز همين بود ، و تو هرگز سنّت خدا را دگرگون نخواهى ديد . ( 62 ) مردم از تو از قيامت مىپرسند ، بگو : علم آن تنها نزد خدا است ، و تو چه مىدانى شايد قيامت نزديك باشد . ( 63 ) براستى خدا كافران را لعنت كرده ، و براى آنها كيفرى سوزان تهيّه ديده است . ( 64 ) درحالىكه جاودان در آن باشند ، و سرپرستى و ياورى نيابند . ( 65 ) روزى كه چهره‌هايشان در آتش زير و رو شود و بگويند : اى كاش خدا را فرمان برده بوديم و پيامبر را اطاعت كرده بوديم . ( 66 ) و گفتند : پروردگارا ! ما بزرگان و سالخوردگان خود را فرمان برديم و آنها ما را گمراه كردند . ( 67 ) پروردگارا ! پس عذابشان را دو برابر كن ، و به لعنتى بزرگ كيفرشان كن . ( 68 )\r\n\r\n","description":"","footnote":"","page_name":" 685 ","page_number":689},
  {"content":"\r\n\r\nاى كسانى كه ايمان آورده‌ايد ! همانند كسانى نباشيد كه موسى را آزار دادند و خدا موسى را از آنچه آنان گفتند تبرئه كرد ، و او نزد خدا آبرويى داشت . ( 69 ) هان اى كسانى كه ايمان آورده‌ايد ! از خدا بترسيد و سخن سنجيده بگوييد . ( 70 ) تا خدا اعمالتان را به سودتان اصلاح كند ، و گناهانتان را برايتان بيامرزد ، و هركس خدا و رسولش را اطاعت كند مسلّما به رستگارى بزرگى نايل شده است . ( 71 ) ما آن امانت را بر آسمانها و زمين و كوهها عرضه كرديم ، پس آنها از تحمّل آن خوددارى كردند و ترسيدند و انسان آن را حمل كرد ؛ چون انسان ستم‌پيشه و جاهل بود . ( 72 ) تا خدا منافقان و زنان منافق و مشركان و زنان مشرك را عذاب نموده و بر مؤمنين و زنان باايمان ببخشايد ، و خدا همواره آمرزنده مهربان است . ( 73 )\r\n\r\n","description":"","footnote":"","page_name":" 686 ","page_number":690},
  {"content":"\r\n\r\n\r\nسورة سباء\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سپاس خدايى را كه آنچه در آسمانها و زمين است و نيز آخرت از آن اوست و او حكيم و آگاه است . ( 1 ) آنچه كه در زمين دفن مىشود ، و آنچه كه از زمين بيرون مىآيد ، و آنچه كه از آسمان نازل مىگردد و آنچه كه به آسمان بالا مىرود ، همه را مىداند ، و او مهربان و آمرزنده است . ( 2 ) كسانى كه كفر ورزيدند گفتند :\r\nقيامتى نداريم بگو : به پروردگار سوگند كه به‌طور قطع به سراغتان خواهد آمد ، و او غيب را مىداند حتّى ذرّه‌اى در همهء آسمانها و زمين از او پوشيده نيست ، مگر آنكه در كتاب آشكار ( قرآن ) ثبت است . ( 3 ) تا آنان كه ايمان آورده و كارهاى نيكو مىكنند پاداش دهد ، اينان آمرزشى و رزقى آبرومندانه دارند . ( 4 ) و\r\n\r\n","description":"","footnote":"","page_name":" 687 ","page_number":691},
  {"content":"\r\n\r\nدر مقابل ، كسانى كه به منظور جلوگيرى از پيشرفت آيات ما ، تلاش مىكنند كيفرى دردناك دارند . ( 5 ) آنان كه علم داده شده‌اند ، و آنچه را كه از ناحيهء پروردگارت به تو نازل شده حق مىبينند ، كه به سوى راهى ستوده و ارزشمند راهنمايى مىكند . ( 6 ) و آنان كه كفر ورزيدند گفتند : آيا مىخواهيد شما را به مردى راهنمايى كنيم كه مىگويد : پس از مرگ با آفرينش جديدى خواهيد آمد .\r\n( 7 ) چنين دروغى به خدا افتراء بسته ، و يا آنكه دچار جنون شده است ، ليكن نه آن است ، و نه اين ، بلكه كسانى كه به آخرت ايمان ندارند در كيفر و گمراهى دور قرار گرفته‌اند . ( 8 ) مگر نمىبينيد آنچه را كه پيش روى ايشان و پشت سرشان از آسمان و زمين است ، كه اگر بخواهيم زمين را در زير پايشان مىشكافيم ، و يا پاره‌اى از آسمان بر سرشان فرومىريزيم در همين كار آيتى است براى هر بنده‌اى كه به سوى خدا برگشت دارد . ( 9 ) و محقّقا داوود\r\n\r\n","description":"","footnote":"","page_name":" 688 ","page_number":692},
  {"content":"\r\n\r\nرا از ناحيهء خود برترى داديم ، و گفتيم اى كوهها با او همصدا شويد ! و اى پرندگان ( همراهى كنيد ) و آهن را هم برايش نرم كرديم . ( 10 ) و گفتيم درهاى فراخ بساز و حلقه‌ها را درست اندازه‌گيرى كن و كارهاى نيكو انجام دهيد زيرا من به آنچه مىكنيد بينايم . ( 11 ) و براى سليمان باد را مسخّر كرديم ، كه صبح ، مسافت يك ماه را مىرفت ، و عصر هم همين مسافت را طى مىكرد ، و چشمهء مس را برايش جارى كرديم ، و از جن كسانى به دستور و به اذن خدا برايش كار مىكردند و هركدام كه از فرمان ما سرپيچى مىكرد كيفرى سوزان به او مىچشانديم . ( 12 ) براى او هرچه مىخواست از مسجدها و مجسّمه‌ها و كاسه‌هايى چون حوض ، و ديگهاى چسبيده به زمين درست مىكردند ، گفتيم : اى آل داوود ! شكر بگزاريد ، و بندگان شكرگزار من اندكند . ( 13 ) پس چون مرگ را برايش معيّن كرديم هيچكس جز موريانه كه عصاى او ( بتدريج مىخورد ) ( مردم را ) از مرگ او آگاه نكرد . همين‌كه او افتاد\r\n\r\n","description":"","footnote":"","page_name":" 689 ","page_number":693},
  {"content":"\r\n\r\nجنّيان فهميدند : كه اگر از مرگ او خبر مىداشتند ( در اين مدّت ) در عذابى خواركننده به سر نمىبردند . ( 14 ) براى قوم سباء در شهرشان آيتى بود ، و آن دو باغستان از راست و چپ محل بود ، كه گفتيم رزق پروردگارتان را بخوريد ، و شكر بر او بگزاريد شهرى پاكيزه ، و پروردگارى آمرزنده . ( 15 ) ولى روى بگرداندند ، پس سيل عرم را به سويشان سرازير كرديم ، و دو باغستانشان را مبدّل به دو زمين خشك كرديم ، كه جز خوراكى تلخ ، و گز شور و مختصرى سدر نمىرويانيد . ( 16 ) اين كيفر را بدان جهت به آنان داديم كه كفران كردند ، و آيا جز مردم ناسپاس كيفر مىكنيم ؟ . ( 17 ) و ما بين آنان و دهكده‌هاى پربركت ، قريه‌ها قرار داديم ، كه يكديگر را مىديدند ، و مسافت بين آنها را به اندازهء هم كرده بوديم ، گفتيم : در بين اين شهرها شبها و روزها سفر كنيد ، درحالىكه ايمن باشيد . ( 18 ) گفتند : پروردگارا بين سفرهاى ما فاصلهء زياد قرار داده ، و به خود ستم كردند ، پس آن‌چنان هلاكشان كرديم كه عبرتى براى آيندگان شدند ،\r\n\r\n","description":"","footnote":"","page_name":" 690 ","page_number":694},
  {"content":"\r\n\r\nو آنچنان پراكندهءشان كرديم كه بالاتر از آن تصوّر نمىشود و در اينها نشانه‌هايى است بر پرشكيبايان شكرگزار . ( 19 ) شيطان وعدهء خود را دربارهء آنان عملى كرد ، او را پيروى كردند ، مگر طايفه‌اى از مؤمنان . ( 20 ) بااينكه شيطان تسلّطى بر آنان نداشت ، بلكه ما مىخواستيم مؤمنين به آخرت را ، از كسانى كه دربارهء آن شك دارند جدا كنيم ، و پروردگار تو بر هرچيزى آگاه است . ( 21 ) بگو : آن خدايان را كه به جاى خدا معبود خود پنداشته‌ايد بخوانيد ، ( تا بدانيد كه ) مال حتّى يك ذرّه در همهء آسمانها و زمين نيستند ، و در هيچ‌چيز شريك خدا نبوده ، و احدى از آنها پشتيبان وى نيستند . ( 22 ) و نزد خدا شفاعت سودى ندارد ، مگر از كسى كه به وى اجازه آن داده شود ، تا آنكه هراس از دلهايشان بر طرف شود ، آن وقت مىپرسند : پروردگار شما چه گفت ؟ مىگويند :\r\nحق گفت ، و او بلندمرتبه و والاست . ( 23 ) بگو : چه كسى شما را از آسمانها و زمين روزى مىدهد ؟\r\n\r\n","description":"","footnote":"","page_name":" 691 ","page_number":695},
  {"content":"\r\n\r\nبگو : خدا و درحقيقت يا ما يا شما در راه هدايت و يا در گمراهى آشكاريم . ( 24 ) بگو : اگر ما مجرم باشيم شما مسئول جرم ما نيستيد ، و اگر شما مجرم باشيد ، ما از آنچه شما مىكنيد بازخواست نمىشويم . ( 25 ) بگو : پروردگار ما ، ما و شما را جمع خواهد كرد ، سپس به حق ، در بين ما داورى مىكند ، و او داورى است دانا . ( 26 ) بگو : به من نشان دهيد آن خدايان موهومى را كه شركاى او پنداشتيد ، ابدا ، نمىتوانيد نشان دهيد ، بلكه خداوند پيروزمندى است فرزانه . ( 27 ) ما تو را نفرستاديم مگر براى اينكه از خطا و گناه بازشان دارى ، و نيز نويدبخش و بيم‌رسان باشى ، و ليكن بيشتر مردم نمىدانند . ( 28 ) و مىگويند : اين وعده چه‌وقت است اگر راست مىگوييد ؟ . ( 29 ) بگو : وعده‌گاه شما روزى معيّن است ، كه نه مىتوانيد ساعتى آن را به تاءخير بيندازيد ، و نه جلو . ( 30 ) كسانى كه كافر شدند گفتند : هرگز به اين قرآن ، و به كتابهاى آسمانى كه فعلا هست ايمان نمىآوريم ، و اگر\r\n\r\n","description":"","footnote":"","page_name":" 692 ","page_number":696},
  {"content":"\r\n\r\nستمگران را در آن هنگام كه نزد پروردگارشان ايستاده باشند ببينى ، خواهى ديد كه با يكديگر كشمكش نموده ، جرم را به گردن يكديگر مىاندازند ، كسانى كه در دنيا ضعيف شمرده شدند ، به كسانى كه بزرگ‌منشى كردند ، مىگويند :\r\nاگر شما نبوديد ما از مؤمنان بوديم . ( 31 ) و كسانى كه بزرگ‌منشى كردند ، به آنان كه ضعيف شمرده شدند ، مىگويند :\r\nآيا ما شما را از هدايت بعد از آنكه در اختيارتان قرار گرفت جلوگيرى كرديم ؟\r\nنه ، بلكه خودتان مجرم بوديد . ( 32 ) و آنهايى كه ضعيف شمرده شدند ، به كسانى كه بزرگ‌منشى كردند ، گفتند : بلكه نيرنگ شبانه‌روزى شما ، ما را وادار به كفر نمود براى اينكه شما به ما دستور مىداديد به خدا كفر بورزيم ، و برايش شريك بگيريم ، پشيمانى خود را در وقت ديدن عذاب پنهان مىكنند ، و ما كنده و زنجير به گردن كفّار مىگذاريم ، آيا جز به آنچه كه مىكردند كيفر مىشوند ؟ . ( 33 ) ما به سوى هيچ قريه‌اى بيم‌رسان نفرستاديم ، مگر آنكه عيّاشهاى آن قريه گفتند : ما به آنچه شما به تبليغش ماءمور شده‌ايد كافريم . ( 34 ) و نيز\r\n\r\n","description":"","footnote":"","page_name":" 693 ","page_number":697},
  {"content":"\r\n\r\nگفتند : ما اموال و اولاد بيشترى داريم ، و هرگز عذاب نمىشويم . ( 35 ) بگو : اين پروردگار من است ، كه روزى را براى هركس كه بخواهد بسيار ، و براى هركس بخواهد اندك مىسازد ، و ليكن بيشتر مردم نمىدانند . ( 36 ) و اموال و اولاد شما چنان نيست كه شما را به ما نزديك سازد ، مگر كسى كه ايمان آورد ، و كار نيكو كند ، كه اين گونه افراد ، پاداشى دو برابر آنچه مىكردند دارند ، و در غرفه‌ها ايمنند . ( 37 ) و كسانى كه در جلوگيرى از آيات ما تلاش مىكنند ، و مىخواهند ما را ناتوان كنند ، در عذاب ، احضار خواهند شد . ( 38 ) ( باز هم بگو ) كه :\r\nاين پروردگار من است كه رزق را براى هركس بخواهد وسعت داده ، و براى هركس بخواهد تنگ مىگيرد ، و آنچه كه انفاق كنيد او جايش را پر مىكند ، و او بهترين روزىدهندگان است . ( 39 ) و روزى كه همگى را محشور مىكند ، و آن‌گاه به ملائكه مىگويد : آيا اينان\r\n\r\n","description":"","footnote":"","page_name":" 694 ","page_number":698},
  {"content":"\r\n\r\nشما را مىپرستيدند ؟ . ( 40 ) در جواب مىگويند : منزّهى تو اى خدا ! تويى سرپرست ما ، نه اينان ، بلكه اينان جن را مىپرستيدند ، بيشترشان به جن ايمان داشتند . ( 41 ) پس ( به‌هرحال ) امروز هيچ يك از شما براى ديگرى مالك نفع و ضررى نيست ، و ما به كسانى كه ستم كردند مىگوييم : بچشيد عذاب آتشى را كه تكذيبش مىكرديد . ( 42 ) و چون آيات ما بر آنان تلاوت مىشود ، بااينكه آياتى روشن است ، در عين حال مىگويند :\r\nاين مرد هيچ منظورى ندارد جز اينكه شما را از آنچه پدرانتان مىپرستيدند جلوگيرى كند ، و نيز مىگويند : اين آيات دروغى بيش نيست ، كه وى به خدا بسته است ، و كسانى كه كافر شدند وقتى حق برايشان روشن مىشود مىگويند : اين جز سحرى آشكار نيست . ( 43 ) بااينكه ما هيچ كتابى براى اين كفّار نفرستاده‌ايم تا درس آن را خوانده باشند ، و نيروى تشخيص سحر را به دست آورده باشند ، و قبل از تو هيچ بيم‌رسانى به سوى آنان نفرستاديم . ( 44 ) كسانى كه قبل از ايشان بودند ،\r\n\r\n","description":"","footnote":"","page_name":" 695 ","page_number":699},
  {"content":"\r\n\r\n( و قريش ) ده يك آن نيرو را كه ما به آنان داده بوديم نرسيده‌اند ( آرى ) فرستادگان مرا تكذيب كردند ، پس چگونه بود كيفر من ؟ . ( 45 ) بگو : من شما را به يك اندرز نصيحت مىكنم ، و آن اين است كه : دوبه‌دو و يا تك‌تك براى خدا به پا خيزيد سپس دربارهء من بينديشيد ، كه رفيق شما هيچگونه ديوانگى ندارد . او جز بيم‌رسانى بيش نيست ، كه شما را از عذابى شديد كه در انتظار شماست ، مىترساند . ( 46 ) بگو : من كه از شما اجرتى نخواسته‌ام ، و به فرض هرچه هم خواسته باشم مال خود شما ، چون پاداش من جز بر خدا نتواند بود ، و او بر هرچيز ناظر است . ( 47 ) بگو : پروردگار من حق را نازل مىكند ، و اوست داناى نهان . ( 48 ) بگو : حق آمد ، و ديگر باطل نمىتواند از نو چيزى را بياورد ، و رونق قبلى خود را بازگرداند . ( 49 ) بگو : به فرضى هم كه من گمراه شده باشم ، به ضرر خودم شده‌ام ، و اگر راه يافته باشم ، به وحى پروردگارم يافته‌ام ، كه او شنوايى نزديك است . ( 50 ) ايكاش مىديدى وقتى كفار وحشت‌زده‌اند ، پس در پيشگاه خدا فرارى نيست و چيزى از او فوت نمىشود ،\r\n\r\n","description":"","footnote":"","page_name":" 696 ","page_number":700},
  {"content":"\r\n\r\nبلكه از جايى نزديك دستگير مىشوند . ( 51 ) و نيز گفتند : ايمان آورديم به آن قرآن ، ولى چگونه از مكانى دور يعنى از قيامت به ايمان توانند رسيد . ( 52 ) بااينكه قبلا به آن كفر ورزيدند ، و از مكانى دور سخن ناديده را رها مىكردند . ( 53 ) ميان ايشان و آن آرزو كه دارند حايل افكند ، چنان‌كه با نظاير ايشان از پيش ، همين رفتار را كرد ، كه آنان در شكّى سخت بودند . ( 54 )\r\n\r\nسورة فاطر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد بنام خداوندى كه آفرينندهء آسمانها و زمين است و فرشتگان ( موجوداتى كه با نسيم عرش زنده‌اند ) را پيام‌رسانى دوباله و سه‌باله و چهارباله قرار داد و او هرچه بخواهد در آفرينش مىافزايد ( اطلاق بال در فرشتگان يعنى وسيله‌اى كه مانند بال در پرندگان توان بالا رفتن و پايين آمدن را دارند ) كه او بر هرچيزى تواناست . ( 1 ) در رحمتى را كه خدا به روى مردم بگشايد كسى نيست كه آن را ببندد و از آن رحمت جلوگيرى كند و در رحمتى را كه او به روى مردم ببندد\r\n\r\n","description":"","footnote":"","page_name":" 697 ","page_number":701},
  {"content":"\r\n\r\nكسى نيست كه بگشايد و اوست پروردگار عزيز و حكيم . ( 2 ) اى مردم ! نعمت‌هاى خدا را به ياد آوريد ، آيا هيچ خالقى غير از خدا هست كه شما را از آسمان و زمين روزى دهد ؟ ! خدائى جز او نيست پس چرا از راه منحرف مىشويد ؟ ! . ( 3 ) ( اى محمد ) اگر تو را تكذيب مىكنند امرى نوظهور نيست ، چون پيامبران قبل از تو را هم تكذيب كردند و كارهاى همه به سوى خدا بازگشت مىكند . ( 4 ) اى مردم ! بدانيد كه وعدهء خدا حق است پس ( هوشيار باشيد كه ) زندگى دنيا فريبتان ندهد و شيطان فريبنده دربارهء خدا شما را نفريبد . ( 5 ) همانا شيطان دشمن شماست پس شما هم او را دشمن خود بدانيد ؛ چون تنها كار او اين است كه حزب خود را دعوت كند به اينكه همه اهل آتش شوند . ( 6 ) كسانى كه كافر شدند عذابى سخت و كسانى كه ايمان آورده و كارهاى نيكو انجام دادند آمرزش و پاداشى بزرگ دارند . ( 7 ) پس آيا كسى كه عمل زشتش در نظرش زيبا جلوه داده شده\r\n\r\n","description":"","footnote":"","page_name":" 698 ","page_number":702},
  {"content":"\r\n\r\nو آن را كار نيكى مىبيند با شخص مؤمن يكسان است ؟ هرگز ، اين خدا است كه هركس را بخواهد گمراه و هركس را بخواهد هدايت مىكند پس تو اى محمد جان خود را در حسرت و اندوه آنان ( كه چرا گمراهند ) هلاك مكن كه خدا به آنچه مىكنند دانا است . ( 8 ) خداست آن‌كه بادها را مىفرستد تا ابرها را برانگيزد پس ما آن ابرها را به سوى سرزمين مرده مىفرستيم و به وسيلهء آن ، سرزمينى را بعد از آنكه مرده بود زنده مىكنيم ، قيامت شما هم همين‌طور است . ( 9 ) كسى كه در پى كسب عزّت درآيد بداند كه عزّت ، همه‌اش نزد خدا است ، و كلمهء پاكيزه به سوى او بالا مىرود و عمل صالح آن را در بالاتر رفتن كمك مىدهد و كسانى كه با گناهان ، خود با خدا نيرنگ مىكنند عذابى سخت دارند و مكر آنان بىنتيجه خواهد بود . ( 10 ) و خداست كه شما را از خاك و سپس از نطفه آفريد و آنگاه شما را نر و ماده كرد و هيچ ماده‌اى حامله نمىشود و وضع‌حمل نمىكند\r\n\r\n","description":"","footnote":"","page_name":" 699 ","page_number":703},
  {"content":"\r\n\r\nمگر به علم خدا و هيچ سالخورده‌اى عمر طولانى نمىكند و از عمرش كم نمىشود مگر آنكه همه در كتابى ثبت است و اين كار بر خدا آسان است . ( 11 ) اين دو دريا باهم يكسان نيستند يكى شيرين و گوارا و ديگرى شور و تلخ و شما از هر دوى آنها گوشت تازه گرفته مىخوريد و اشياى زينتى استخراج نموده و مىپوشيد و كشتىها را مىبينى كه در دريا ، آب را مىشكافند تا شما از بخشش خداوند چيزى را بدست آوريد تا شايد شكرگزار او باشيد . ( 12 ) خداست كه شب را در روز و روز را در شب فرو مىبرد و خورشيد و ماه را مسخّر كرده تا هريك براى مدّتى معيّن حركت كنند همين خداست پروردگار شما كه ملك عالم از آن اوست ، و خدايانى كه شما به جاى او مىخوانيد حتّى مالك پوست هستهء خرمايى نيستند . ( 13 ) علاوه بر اين ، اگر آنها را بخوانيد دعاهايتان را نمىشنوند و اگر هم بشنوند پاسختان را نمىدهند و روز قيامت به شرك شما ، كافر مىشوند\r\n\r\n","description":"","footnote":"","page_name":" 700 ","page_number":704},
  {"content":"\r\n\r\nو هيچ‌كس مانند خداى آگاه ، تو را خبر نمىكند . ( 14 ) اى مردم ! شما محتاج به خداييد و خدا تنها بىنياز و ستوده است . ( 15 ) اگر بخواهد شما را از بين مىبرد و آفرينش تازه‌اى مىآورد . ( 16 ) و اين براى خدا دشوار نيست . ( 17 ) هيچ باربردارى بار گناه ديگرى را برنمىدارد و اگر كسى كه بارش سنگين است براى برداشتن آن ، كسى را دعوت كند چيزى از آن را برنمىدارد اگرچه خويشاوند باشد ، تو فقط كسانى را كه ناديده از پروردگار خود مىترسند و نماز را برپا مىدارند بيم مىدهى ، هركس پاكيزگى بخواهد براى خود خواسته و سرانجام همه ، به سوى خدا است . ( 18 ) ( هرگز ) نابينا و بينا يكسان نيستند . ( 19 ) و ( نيز ) تاريكى و نور را . ( 20 ) و سايه و آفتاب را . ( 21 ) و زندگان و مردگان نيز يكسان نيستند ، همانا خداوند هركس را بخواهد شنوا مىكند و تو نمىتوانى\r\n\r\n","description":"","footnote":"","page_name":" 701 ","page_number":705},
  {"content":"\r\n\r\nچيزى را بشنوانى به كسانى كه در گورستان ( كفر و جهالت ) فرورفته‌اند . ( 22 ) تو جز بيم‌رسانى بيش نيستى . ( 23 ) ما ترا به حق بشارت‌دهنده و بيم‌رسان فرستاديم و هيچ امّتى نيست مگر بيم‌رسانى در آن بود . ( 24 ) اگر ترا تكذيب كنند ، كسانى كه پيش از ايشان بوده‌اند نيز پيامبرانشان را كه با معجزه‌ها و پيامها و كتاب روشن ، به سويشان آمده بودند ، تكذيب كردند . ( 25 ) آنگاه من هم از كسانى كه انكار ورزيدند بازخواست كردم سبب كيفر من چگونه بود ؟ ( 26 ) آيا نديدى كه خدا از آسمان ، آبى فرستاد پس با آن ميوه‌هايى از زمين بيرون آورد كه رنگهاى مختلف دارد ، و نيز از كوهها راههاى سفيد و سرخ با رنگهاى مختلف و سياه پررنگ آفريديم . ( 27 ) و همچنين آدميان و جانوران و چارپايان را به رنگهاى مختلف ( پديد آورديم ) از جملهء بندگان خدا تنها دانايان كه از بيم او مىترسند . همانا خداوند ارجمند و آمرزنده است . ( 28 )\r\n\r\n","description":"","footnote":"","page_name":" 702 ","page_number":706},
  {"content":"\r\n\r\nكسانى كه كتاب خدا را مىخوانند و نماز را به پا مىدارند و از آنچه روزيشان داده‌ايم نهان و آشكار انفاق مىكنند به تجارتى كه نابودى ندارد اميدوارند . ( 29 ) خدا پاداش ايشان را تمام مىدهد و از كرم خويش افزونشان مىكند كه آمرزندهء حق‌شناس است . ( 30 ) آنچه از اين قرآن به تو وحى كرديم حق و تصديق‌كنندهء كتابهاى پيش است ، همانا خداوند به كار بندگانش آگاه و بينا است . ( 31 ) آنگاه اين كتاب را به آن كسانى كه از بندگان خود كه انتخابشان كرده‌ايم به ميراث داديم ؛ پس بعضى از ايشان بر خود ستم مىكنند و بعضى ميانه‌رو هستند و بعضى از ايشان به اذن خدا به سوى نعمت‌ها مىشتابند و كرم بزرگ اين است . ( 32 ) بهشت‌هاى جاويد كه وارد آن شوند و در آنجا با دست‌بندهايى از طلا و مرواريد زيور كنند\r\n\r\n","description":"","footnote":"","page_name":" 703 ","page_number":707},
  {"content":"\r\n\r\nو لباسشان در آنجا حرير است . ( 33 ) و گويند ستايش خدايى را كه غم و اندوه را از ما ببرد كه پروردگارمان آمرزنده و حق‌شناس است . ( 34 ) همان خدايى كه از كرم خويش ، ما را به اين سراى دائم درآورد كه در اينجا رنج و ملالى به ما نرسد . ( 35 ) و كسانى كه كافرند براى آنان آتش جهنّم است نه مرگشان دهند تا بميرند و نه عذاب جهنّم را از آنها سبك كنند ، همهء كفرپيشگان را چنين سزا دهيم . ( 36 ) و آنها در جهنّم فرياد زنند پروردگارا بيرونمان كن تا كار شايسته‌اى جز آنچه مىكرده‌ايم بكنيم ( خطاب شود ) مگر آن‌قدر عمرتان نداديم كه هركه پندپذير است ، پند گيرد و بيم رسان نيز برايتان آمد ( اينك عذاب را ) بچشيد كه براى ستمگران ياورى نيست . ( 37 ) خداست كه داناى غيب آسمانها و زمين است و اوست آگاه به راز دلها . ( 38 ) او\r\n\r\n","description":"","footnote":"","page_name":" 704 ","page_number":708},
  {"content":"\r\n\r\nكسى است كه شما را در زمين جانشين قرار داد پس هركس كافر شود كفرش عليه خود اوست و كفر كافران نزد پروردگارشان جز خشم بيشتر ، اثر ندارد و كفر كافران ، جز خسارت و زيان نمىافزايد . ( 39 ) بگو اين شركايى كه به جاى خدا مىخوانيد به من بگوييد ببينم چه چيزى از زمين را آفريده‌اند و يا در آسمانها شركتى دارند و يا ما به ايشان كتابى نازل كرده و در آن از وجود چنين شريكى خبر داده‌ايم و اين مشركين دليلى بر شرك خود دارند ؟ نه هيچ يك از اينها نيست بلكه جز اين نبوده كه اين ستمكاران به يكديگر جز فريب وعده نمىدهند . ( 40 ) خدا است كه نمىگذارد زمين و آسمان فرو ريزند و اگر فرو ريزند احدى بعد از خدا نيست كه از ريختن آنها جلوگيرى كند و او بردبار و آمرزنده است . ( 41 ) و به خدا سوگند سخت خوردند كه اگر براى ما هم پيامبرى بيايد\r\n\r\n","description":"","footnote":"","page_name":" 705 ","page_number":709},
  {"content":"\r\n\r\nما نيز يكى از امّتهاى صاحب كتاب ، خواهيم شد و از همهء آنها هدايت يافته‌تر خواهيم بود ولى وقتى پيامبر به سويشان آمد اين آمدن ثمره‌اى جز دورى و نفرت بيشتر ، برايشان نداشت . ( 42 ) دورى آنان از راه بخاطر بلندپروازى در زمين و نيرنگ زشتشان بود و نيرنگ بد ، جز به صاحبش برنمىگردد ، پس آيا منتظر سنّتى هستند كه در امم گذشته جارى ساختيم ، در اين صورت براى سنّت خدا نه دگرگونى خواهند يافت و نه برگشتن از قومى به قومى ديگر . ( 43 ) آيا در زمين سير نكرده‌اند تا ببينند سرانجام آنهايى كه قبل از ايشان بودند چه شد با اينكه اينان نيرومندتر بودند ، آرى هيچ‌چيزى در آسمان و زمين خدا را ناتوان نمىكند كه او دانا و توانا است . ( 44 ) و اگر خداوند مردم را بخاطر كارهاى زشتشان مىگرفت هيچ جنبنده‌اى بر روى زمين نمىماند و ليكن عذاب آنان را تا مدّتى معيّن ، به تاءخير مىاندازد\r\n\r\n","description":"","footnote":"","page_name":" 706 ","page_number":710},
  {"content":"\r\n\r\nهمين كه اجلشان رسيد خداوند بر احوال بندگانش كاملا آگاهست . ( 45 )\r\n\r\nسورة يس\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد يا - سين ( 1 ) به قرآن سراسر حكمت سوگند . ( 2 ) كه تو به درستى و به يقين از پيامبرانى . ( 3 ) و به راه راست هستى . ( 4 ) كه خداى ارجمند و مهربان آن را نازل كرده .\r\n( 5 ) تا تو مردمى را بترسانى كه پدرانشان بيم داده نشده بودند و در غفلت قرار داشتند . ( 6 ) سوگند مىخورم كه فرمان عذاب بر بيشتر آنان صادر شده ، سرانجام ديگر ايمان نخواهند آورد . ( 7 ) ما به گردنشان غل‌هايى افكنده‌ايم كه تا چانه‌شان را گرفته به طورى كه ديگر نمىتوانند سر پايين آورده و خود را ببينند . ( 8 ) ما از پيش رو و عقب سر سدّى دورشان كشيده و ايشان را با آن پوشانده‌ايم ديگر جايى را نمىبينند . ( 9 )\r\n\r\n","description":"","footnote":"","page_name":" 707 ","page_number":711},
  {"content":"\r\n\r\nو ( بنابراين ) ديگر ترساندن و نترساندن به حال ايشان يكسان است چه بترسانى و چه نترسانى ايمان نمىآورند .\r\n( 10 ) ترساندن تو تنها براى كسى سودمند است كه قرآن را تصديق كرده و از خداى مهربان در نهان ، بترسد چنين كسى را به آمرزش و پاداشى پر ارزش بشارت ده . ( 11 ) ماييم كه مردگان را زنده مىكنيم و آنچه از پيش فرستاده‌اند و آنچه از آثارشان بعد از مردن ظاهر مىشود همه را مىنويسيم و ما هرچيزى را در كارنامه‌اى روشن برشمرده‌ايم . ( 12 ) مردم قريه را برايشان مثل بياور كه فرستادگان خدا به سوى آنان آمدند . ( 13 ) آن زمان كه ما دو نفر از رسولان را به سوى ايشان گسيل داشتيم و آن دو را تكذيب كردند پس به وسيلهء رسول سوّمى ، آن دو رسول را تقويت كرديم و همگى گفتند كه ما فرستاده به سوى شماييم . ( 14 ) گفتند شما جز بشرى مثل ما نيستيد و خداى مهربان هيچ پيامى را نازل نكرده و شما جز دروغ چيزى نمىگوئيد .\r\n( 15 ) گفتند : پروردگار ما مىداند كه ما فرستادگان به سوى شماييم . ( 16 ) و براى ما\r\n\r\n","description":"","footnote":"","page_name":" 708 ","page_number":712},
  {"content":"\r\n\r\nوظيفه‌اى جز رساندن پيام آشكار نيست . ( 17 ) گفتند : ما شما را بد قدم و نحس مىدانيم اگر دست از گفتهء خود برنداريد قطعا سنگسارتان مىكنيم و از ناحيهء ما عذابى دردناك به شما خواهد رسيد . ( 18 ) ( رسولان ) گفتند نحوست با خود شماست كه وقتى تذكّرتان مىدهند حق را نمىپذيريد بلكه شما مردمى هستيد كه گناه را از حد گذرانده‌ايد . ( 19 ) و از دورترين نقطهء شهر مردى شتابان آمد و گفت اى مردم ! از فرستادگان خدا پيروى كنيد . ( 20 ) كسانى را كه هم راه يافتگانند و هم به طمع مزد ، شما را به پيروى خود نمىخوانند . ( 21 ) و چرا من آفرينندهء خود را نپرستم در صورتى كه بازگشت شما به سوى اوست . ( 22 ) آيا به جاى او خدايانى ديگر بگيريم كه اگر خداى رحمان نخواهد زيانى به من برساند ، نه شفاعت آنها برايم سودمند است و نه مىتوانند مرا نجات دهند . ( 23 ) مسلّم است كه من در اين صورت ، در گمراهى آشكارم . ( 24 ) من به پروردگار شما ايمان آوردم و شما اقرار مرا بشنويد . ( 25 ) سرانجام به خاطر ايمان ، آن مرد كشته شد و همان دم به او گفته شد\r\n\r\n","description":"","footnote":"","page_name":" 709 ","page_number":713},
  {"content":"\r\n\r\nبه بهشت ( برزخ ) داخل شو و وقتى داخل شد گفت : اى كاش قوم من اين سعادت را مىدانستند . ( 26 ) كه چگونه پروردگارم مرا آمرزيد و مرا از عزيزان قرار داد . ( 27 ) و ما براى نابودى قوم او لشكرى از آسمان نفرستاديم و نبايد هم مىفرستاديم . ( 28 ) فقط يك فرياد بود و بس و چون برخاست همهء آنها در جاى خود خشكيدند ( پس سبب مرگ اهل قريه يك فرياد ناگهانى بود ) . ( 29 ) حسرت و افسوس بر اين بندگان كه هيچ فرستاده‌اى براى آنها نيامد مگر آنكه او را مسخره مىكردند ( چه حسرتى بالاتر از اين‌كه اينها بنده بودند كه دعوت مولى و سرپرست خود را رد كردند ) . ( 30 ) آيا نديدند كه چقدر از اقوام قبل از ايشان را هلاك كرديم و ديگر به سوى آنان برنمىگردند . ( 31 ) بدون استثنا همه آنها روز قيامت نزد ما حاضر خواهند شد . ( 32 ) زمين مرده براى ايشان آيتى است كه زنده‌اش كرديم و دانه از آن بيرون آورديم ( اين دانه‌ها كه از آثار زنده كردن زمين مرده است ) دانه‌هايى كه از آن مىخورند . ( 33 ) و ما در زمين باغها و نخلها و انگورها قرار داديم و آن را شكافتيم\r\n\r\n","description":"","footnote":"","page_name":" 710 ","page_number":714},
  {"content":"\r\n\r\nچشمه‌هايى روان ساختيم . ( 34 ) تا مردم از ميوه‌هاى آن‌كه دست خود آنها به وجودشان نياورده است بخورند آيا باز هم شكرگزارى نمىكنند ؟ ( 35 ) منزّه است آن كسى كه تمامى جفتها را بيافريد چه آن جفتهايى كه از زمين مىروياند و چه از خود انسانها و چه از آن جفت‌هايى كه انسانها از آن اطّلاعى ندارند . ( 36 ) و شب نيز براى آنان عبرتى است كه ما روز را از آن بيرون مىكشيم و آن‌وقت مردم در تاريكى قرار مىگيرند . ( 37 ) و خورشيد كه به قرارگاه خود روان است ، اين نظم خداى عزيز داناست . ( 38 ) و براى ماه منزلها معيّن كرديم ( نقاط 28 گانه‌اى كه ماه در مدت 28 شبانه روز طى مىكند ) تا دوباره به صورت هلال ، مانند چوب خوشهء خرما كه خميده و قوسى است درآيد .\r\nنه خورشيد را سزد كه به ماه برسد و نه شب از روز پيشى گيرد و هريك در مدارى معين حركت مىكنند و از خداوند فرمان مىبرند . ( 40 ) ( و از نشانه‌هاى ديگر خداوند اين است ) كه ذريه انسان را در كشتى حمل كرديم و كشتى از وجود آنان و كالاى ايشان پر نموديم . ( 41 )\r\n\r\n","description":"","footnote":"","page_name":" 711 ","page_number":715},
  {"content":"\r\n\r\nو همانند آن ( مركبهائى ) برايشان آفريديم ( چهارپايان ) كه سوار شوند . ( 42 ) و هر لحظه كه بخواهيم غرقشان مىكنيم كه در اين صورت ، فريادرسى ندارند و نجات داده نمىشوند . ( 43 ) باز مگر رحمتى از ما به فريادشان برسد كه تا مدّتى برخوردار شوند . ( 44 ) و چون به ايشان گفته مىشد از آنچه در پيش رو و پشت سر داريد بترسيد شايد مورد رحمت قرار گيريد . ( 45 ) ولى هيچ نشانه‌اى از نشانه‌هاى پروردگار برايشان نيامد مگر اينكه از آن روى گرداندند . ( 46 ) و چون ( به مشركين ) گفته مىشد از آنچه خدا روزيتان كرده ببخشيد آنان كه كافر شده‌اند به آنان كه ايمان آورده‌اند مىگفتند آيا به كسى غذا بدهيم كه اگر خدا مىخواست غذايش مىداد ؟ شما جز در گمراهى آشكار نيستيد . ( 47 ) و ( كفار ) مىگويند پس اين ، وعدهء قيامت كى مىرسد اگر راست مىگوييد . ( 48 ) آنها در انتظار جز يك صيحه نيستند صيحه‌اى كه ايشان را بگيرد درحالىكه سرگرم جدالند\r\n\r\n","description":"","footnote":"","page_name":" 712 ","page_number":716},
  {"content":"\r\n\r\nو راه گريزى ندارند . ( 49 ) صيحه‌اى كه وقتى رسيد ديگر اينان نه مىتوانند سفارشى كنند و نه به اهل خود برگردند . ( 50 ) بعد از آن صيحه ، بار ديگر در صور دميده مىشود ، ناگهان همه از قبرها به سوى پروردگارشان مىشتابند . ( 51 ) درحالىكه مىگويند : واى بر ما چه كسى ما را از اين خوابگاهمان برانگيخت ؟ اين همان وعده‌اى است كه خداى مهربان به ما مىداد و ( معلوم شد ) پيامبران او راست مىگفته‌اند .\r\n( 52 ) آن نفخه هم جز يك صيحه نيست كه ناگهان همگى نزد ما حاضر مىشوند . ( 53 ) امروز به هيچ‌كس ستم نمىشود و جزايى به شما داده نمىشود مگر خود آن كارهايى كه مىكرديد . ( 54 ) براستى كه اهل بهشت ، امروز در ناز و نعمت سرگرم‌اند و از هر انديشه‌اى آسوده خاطرند . ( 55 ) هم خود و هم همسرانشان در زير سايه بر كرسىها تكيه مىزنند . ( 56 ) و ميوه‌اى در آنجا در اختيار دارند و هرچه بخواهند در اختيارشان قرار مىگيرد . ( 57 ) در آن روز به عنوان پيام ، از پروردگار مهربان\r\n\r\n","description":"","footnote":"","page_name":" 713 ","page_number":717},
  {"content":"\r\n\r\nبه ايشان ابلاغ سلام مىشود . ( 58 ) در روز قيامت به مجرمين گوئيم امروز از بهشتيان جدا شويد . ( 59 ) مگر با شما پيمان نبستم و نگفتم اى فرزندان آدم شيطان را فرمان مبريد كه او براى شما دشمنى آشكار است . ( 60 ) و مگر نگفتم كه مرا بپرستيد كه راه راست تنها همين است . ( 61 ) و مگر اين شيطان نبود كه گروههاى بسيارى از شما را گمراه كرد آيا نمىانديشند ؟ ( 62 ) اين جهنّمى است كه همواره به شما وعده داده مىشد . ( 63 ) امروز سوزش آن را به كيفر كفرى كه مىورزيديد بچشيد . ( 64 ) امروز بر دهانشان مهر مىزنيم و دستهايشان با ما سخن مىگويند و پاهايشان به آنچه مىكردند شهادت مىدهند . ( 65 ) و اگر بخواهيم نور ديدگانشان را محو مىكنيم آن‌وقت به سوى راه مىشتابند و سبقت مىگيرند . ولى چگونه مىتوانند ببينند . ( 66 ) و اگر بخواهيم بر جايشان مسخشان مىكنيم به طورى كه ديگر نتوانند\r\n\r\n","description":"","footnote":"","page_name":" 714 ","page_number":718},
  {"content":"\r\n\r\nرفت و برگشت كنند . ( 67 ) و هركس را عمر طولانى دهيم نيرويش به ضعيف تبديل مىكنيم آيا هنوز هم نمىانديشند ؟ ( 68 ) و ما پيامبر را شعر نياموخته‌ايم و شعر گفتن شأن او و سزاوار او نيست آنچه به او آموختيم جز اندرز و قرآنى روشن نيست . ( 69 ) تا هركس كه زنده‌دل است بيم دهد و آنان هم كه كافر و مرده‌دلند گفتار خدا دربارهء آنان محقّق شود . ( 70 ) آيا نمىبينند كه براى انسان از آنچه دست قدرت ما درست كرده چهارپايانى آفريديم كه مالك آن شده‌اند . ( 71 ) و حيوانات را براى ايشان رام كرده‌ايم كه بعضى از آنها مركب آنهاست و از بعضى از آنها مىخورند . ( 72 ) و از آن سودها و نوشيدنىها دارند ، پس چرا باز هم سپاس نمىگويند . ( 73 ) غير از خدا خدايانى گرفتند تا شايد يارى شوند . ( 74 ) بت‌هائى كه مشركين براى خود خدا گرفته‌اند نمىتوانند آنها را يارى كنند و در قيامت اين بتها با خود آنها احضار مىشوند . ( 75 ) گفتارشان تو را اندوهگين نكند\r\n\r\n","description":"","footnote":"","page_name":" 715 ","page_number":719},
  {"content":"\r\n\r\nچرا كه ما آنچه را پنهان كنند و آنچه را آشكار سازند مىدانيم . ( 76 ) مگر انسان نمىداند كه ما او را از نطفه‌اى حقير و بىمقدار آفريديم باوجوداين ، ناگهان براى ما دشمنى سرسخت مىشود . ( 77 ) اين انسان خلقت خود را فراموش كرده و براى ما مثلى زده به اينكه چه كسى اين استخوانهاى پوسيده را زنده مىكند ؟ . ( 78 ) بگو همان خدايى كه بار اوّل آن را بدون الگو ايجاد كرد دوباره زنده‌اش مىكند و او به همهء مخلوقات داناست . ( 79 ) آن خدايى كه براى شما از درخت سبز ، آتش پديد آورد پس شما از آن آتش مىافروزيد . ( 80 ) آيا كسى كه آسمانها و زمين را آفريد نمىتواند مانند آن بيافريند ؟\r\nچرا ، و او آفريدگار داناست . ( 81 ) او وقتى ايجاد چيزى را اراده كند فقط به او مىگويد : باش ، پس بىدرنگ موجود مىشود . ( 82 ) منزّه است آنكه مالكيت هرچيزى را در دست اوست و به سوى او بازگردانده مىشويد ( چه مشرك باشيد و چه مؤمن ) . ( 83 )\r\n\r\n","description":"","footnote":"","page_name":" 716 ","page_number":720},
  {"content":"\r\n\r\n\r\nسورة الصّافات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به فرشتگانى كه در مسير وحى صف بسته‌اند . ( 1 ) و سوگند به فرشتگانى كه شيطان را از مداخله در وحى مىرانند . ( 2 ) و سوگند به فرشتگانى كه وحى را بر پيامبر مىخوانند . ( 3 ) كه خداى ما هر آينه يكتاست . ( 4 ) اوست پروردگار آسمانها و زمين و آنچه بين آن دو است و اوست پروردگار مشرقها ( افقهاى ستارگان ) ( 5 ) همانا ماييم كه آسمان دنيا را با زينت ستارگان آراستيم .\r\n( 6 ) تا هم زينت آن باشد و هم آسمان را از هر شيطان پليد و سركشى حفظ كند . ( 7 ) تا شيطانها نتوانند به آنچه در آسمان مىگذرد گوش فرا دهند و اگر خواستند گوش دهند از هر طرف رانده شوند . ( 8 ) و درنتيجه از آسمان دور شوند و براى ايشان كيفرى است ابدى . ( 9 ) مگر آنهايى كه كلام ملائكه را دزدكى بربايند كه آنها نيز بلافاصله هدف شهاب شكافنده قرار مىگيرند . ( 10 ) حال از مشركين بپرس آيا خلقت ايشان مهمتر و بزرگتر است\r\n\r\n","description":"","footnote":"","page_name":" 717 ","page_number":721},
  {"content":"\r\n\r\nيا خلقت موجودات ديگر ؟ ما انسانها را از گلى چسبنده آفريديم ( بيقين او نمىتواند ما را ناتوان سازد ) . ( 11 ) ( نه تنها ايمان نمىآورند ) بلكه وقتى تو از گمراهى آنان تعجّب مىكنى تو را مسخره مىكنند . ( 12 ) و چون تذكر داده مىشوند پند نمىگيرند . ( 13 ) و چون نشانه‌اى مىبينند مسخره مىكنند . ( 14 ) و مىگويند : اين نيست مگر سحرى آشكار . ( 15 ) آيا وقتى مرديم و خاك و استخوان شديم دوباره زنده مىشويم ؟ . ( 16 ) ( ما ) و حتّى پدران گذشتهء ما ؟ . ( 17 ) بگو : بله ، زنده مىشويد درحالىكه خوار و ذليل باشيد . ( 18 ) و اين زنده شدن انسانها با يك فرياد با خوارى صورت مىگيرد كه ناگهان با نگرانى مىنگرند . ( 19 ) و مىگويند : اى واى بر ما اين همان روز جزاست . ( 20 ) اين روز جدايى حق از باطل است كه تا در دنيا بوديد تكذيبش مىكرديد . ( 21 ) ( هان اى فرشتگان ) همهء آنها كه ستم كردند با همرديفان خود آنچه را كه مىپرستيدند يك جا جمع كنيد .\r\n( 22 ) آرى آنچه كه به جاى خدا پرستش مىكردند ، پس آنگاه به سوى دوزخ ببريد . ( 23 )\r\n\r\n","description":"","footnote":"","page_name":" 718 ","page_number":722},
  {"content":"\r\n\r\nآنجا نگهشان بداريد كه بايد بازخواست شوند . ( 24 ) چرا شما يكديگر را يارى نمىدهيد ؟ .\r\n( 25 ) بلكه امروز ايشان تسليم شده‌اند . ( 26 ) بعضى به بعضى رو مىكنند و از يكديگر پرسش مىكنند . ( 27 ) و مىگويند شما از طريق راست با ما مىآمديد ( و خود راه حق را نشان مىداديد ) .\r\n( 28 ) در پاسخشان گويند خود شما بنا نداشتيد ايمان بياوريد . ( 29 ) و ما بر شما مسلّط نبوديم ( و مجبورتان نمىكرديم ) بلكه خودتان مردمى سركش و تجاوزگر بوديد . ( 30 ) و درنتيجه فرمان خداوند دربارهء ما حتمى گشت و ما عذاب را خواهيم چشيد . ( 31 ) آرى ما شما را گمراه كرديم چون خودمان گمراه بوديم . ( 32 ) درنتيجه همهء آنان در عذاب شريكند . ( 33 ) ما با مجرمين اينچنين رفتار مىكنيم . ( 34 ) چون ايشان اين‌طور بودند كه وقتى كلمه توحيد برايشان گفته مىشد كبر مىورزيدند . ( 35 ) و مىگويند آيا به خاطر شاعرى ديوانه خدايان خود را رها كنيم . ( 36 ) بااينكه\r\n\r\n","description":"","footnote":"","page_name":" 719 ","page_number":723},
  {"content":"\r\n\r\nاو حق آورده و رسولان قبلى را تصديق مىكرد . ( 37 ) محقّقا شما عذاب دردناك را خواهيد چشيد . ( 38 ) و اين جزايتان نيست مگر به خاطر همان اعمالى كه مىكرديد .\r\n( 39 ) مگر بندگان مخلص خدا . ( 40 ) كه ايشان رزقى معلوم دارند . ( 41 ) انواع ميوه‌ها و ايشان گرامى هستند . ( 42 ) در باغهاى پرنعمت . ( 43 ) بر تختهايى روبه‌روى هم ( مىنشينند ) . ( 44 ) قدحها از شراب بهشتى از هر سو برايشان حاضر مىشود . ( 45 ) شرابى زلال و لذت‌بخش براى نوشندگان . ( 46 ) نه در آن ضرر و فسادى است و نه از آن مست مىشوند . ( 47 ) و پيش ايشان حوريان درشت چشم پركرشمه و نازند . ( 48 ) گويى از سفيدى ، مانند سفيدهء تخم‌مرغ دست‌نخورده است . ( 49 ) پس بعضى به بعضى ديگر روى آورده از يكديگر پرسش مىكنند . ( 50 ) يكى از آن بهشتيان مىگويد :\r\nمن در دنيا رفيقى داشتم كه از روى تعجب و انكار از من مىپرسيد براستى تو معتقد به قيامتى ؟\r\n\r\n","description":"","footnote":"","page_name":" 720 ","page_number":724},
  {"content":"\r\n\r\n( 52 ) آيا بعد از آنكه مرديم و خاك و استخوان شديم دوباره براى پاداش زنده مىشويم ؟ . ( 53 ) همان شخص مىگويد آيا شما از رفيق جهنمى من اطلاع داريد ؟ . ( 54 ) همان شخص به جهنم مىنگرد و رفيق خود را در وسط آتش مىبيند ( 55 ) به او مىگويد به خدا سوگند كه نزديك بود تو مرا هم مثل خودت هلاك كنى و به جهنم ببرى . ( 56 ) و اگر نعمت پروردگارم نبود حتما من نيز از حاضرشدگان در دوزخ مىبودم . ( 57 ) و از روى شادى مىگوئيد آيا براستى ديگر نمىميريم ؟ . ( 58 ) و به جز همان مرگ اوّلمان ، ديگر مرگى نداشته و عذاب هم نمىشويم ؟ . ( 59 ) محقّقا و به‌راستى كه اين چه پيروزى بزرگى است كه خدا به ما روزى كرد . ( 60 ) براى چنين چيزى بايد تلاشگران بكوشند . ( 61 ) آيا براى پذيرايى ، اين رزق كريم بهتر است و يا درخت زقوم . ( 62 ) ما آن را فتنه ستمگران كرديم . ( 63 ) درختى است كه از قعر جهنّم سر درمىآورد . ( 64 ) ميوه‌اش گويى سرهاى شياطين‌اند . ( 65 ) چون ايشان از آن خواهند خورد و شكمها را از آن پر خواهند كرد . ( 66 ) و سپس از روى آن خوراك ،\r\n\r\n","description":"","footnote":"","page_name":" 721 ","page_number":725},
  {"content":"\r\n\r\nآبى بىنهايت سوزنده مىنوشند . ( 67 ) و سپس بازگشت نهايى آنان به سوى جهنّم خواهد بود . ( 68 ) همين‌ها بودند كه در دنيا پدران خود را گمراه يافتند . ( 69 ) و با اين‌حال به دنبال آثار پدران خود بشتافتند . ( 70 ) قبل از ايشان هم ، بيشتر اقوام گذشته گمراه شدند . ( 71 ) و همانا ما در بين آنان ، بيم‌دهندگانى فرستاديم . ( 72 ) حال ببين سرانجام مردم بيم‌داده‌شده چگونه بود ؟ ( 73 ) ( همه هلاك گشتند ) مگر بندگان مخلص خدا . ( 74 ) از آن جمله نوح ما را صدا زد و چه پاسخگوى خوبى براى او بوديم . ( 75 ) او و اهلش را از اندوه بزرگ ، نجات داديم . ( 76 ) و تنها ذريّهء او را در روى زمين باقى گذاشتيم . ( 77 ) و ذكر خيرش را در امّتهاى بعد حفظ كرديم . ( 78 ) سلام بر نوح در ميان همه جهانيان . ( 79 ) آرى ما نيكوكاران را اين‌طور جزا مىدهيم .\r\n( 80 ) آخر او از بندگان مؤمن ما بود . ( 81 ) او را باقى گذاشته\r\n\r\n","description":"","footnote":"","page_name":" 722 ","page_number":726},
  {"content":"\r\n\r\nو ديگران را غرق كرديم . ( 82 ) به درستى كه ابراهيم يكى از پيروان نوح بود . ( 83 ) ابراهيمى كه با دلى سالم و بدور از شرك كه تعلقى به غير خدا ندارد . ( 84 ) آن زمان كه به پدر ( عمو ) و همهء بستگانش و مردم شهرش گفت :\r\nآخر اين چيست كه مىپرستيد ؟ . ( 85 ) آيا بدروغ خدائى ديگر بجاى خداوند مىخواهيد . ( 86 ) راستى شما دربارهء خداى جهانيان چه فكر مىكنيد ؟ . ( 87 ) در اين هنگام ستارگان را نگريست .\r\n( 88 ) و گفت : من بيمارم ( و نمىتوانم در جشن شما شركت كنم ) . ( 89 ) مردم شهر به او پشت كرده و از شهر بيرون رفتند .\r\n( 90 ) ابراهيم به سوى خدايان ايشان رفت و پرسيد : پس چرا نمىخوريد ؟ . ( 91 ) چرا حرف نمىزنيد ؟ ! . ( 92 ) پس با دست راست و باقدرت آنها را درهم كوبيد . ( 93 ) مردم دوان‌دوان به سوى او شتافتند . ( 94 ) ابراهيم پرسيد آنچه را مىتراشيد مىپرستيد ؟ . ( 95 ) بااينكه خدا شما و عمل آفرينندهء شما و كارتان است ؟ . ( 96 ) گفتند براى او جايگاهى بسازيد و او را بدرون آتش بيفكنيد . ( 97 ) آرى آنها نقشهء اين كار را مىكشيدند سپس ما ابراهيم را\r\n\r\n","description":"","footnote":"","page_name":" 723 ","page_number":727},
  {"content":"\r\n\r\nبر آنها پيروز گردانيديم . ( 98 ) ( و ابراهيم ) گفت : من به سوى پروردگارم مىروم و او به زودى مرا راهنمائى خواهد كرد ( 99 ) پروردگارا فرزندى نيكوكار و صالح به من ببخش . ( 100 ) ما هم او را به فرزندى بردبار ( اسماعيل ) بشارت داديم . ( 101 ) همين‌كه به حدّ كار كردن رسيد به دو گفت پسرم در خواب مىبينم كه تو را سر مىبرم نظرت در اين باره چيست ؟ گفت پدر جان به آنچه كه مأمور شده‌اى انجام ده كه به زودى انشاء الله مرا از نيكوكاران خواهى يافت . ( 102 ) همين‌كه هر دو تسليم شدند و ابراهيم صورت فرزند را به زمين نهاد . ( 103 ) ما او را ندا داديم كه اى ابراهيم ( 104 ) مأموريتت را به انجام رساندى ما اين‌چنين نيكوكاران را جزا مىدهيم .\r\n( 105 ) اين به‌راستى آزمايشى آشكار بود . ( 106 ) و آن ذبح را به ذبحى بزرگ تبديل كرديم ( چون هديه الهى بود و بجاى اسماعيل قربانى مىشد ) . ( 107 ) و نام نيكش را در آيندگان حفظ نموديم . ( 108 ) سلام بر ابراهيم . ( 109 ) ما اين‌چنين نيكوكاران را جزاء مىدهيم . ( 110 ) آرى راستى\r\n\r\n","description":"","footnote":"","page_name":" 724 ","page_number":728},
  {"content":"\r\n\r\nاو از بندگان مؤمن ما بود . ( 111 ) و ما او را به اسحاق بشارت داديم درحالىكه پيامبرى از نيكوكاران باشد . ( 112 ) و ما بركت و كثرت فرزند را در نسل او اسحاق قرار داديم كه بعضى از آنها نيكوكار و بعضى آشكارا به خود ستم كردند . ( 113 ) و همانا ما بر موسى و هارون منّت نهاديم . ( 114 ) و آن دو و قومشان را از اندوهى بزرگ ( از شر فرعون ) رهايى بخشيديم . ( 115 ) و ياريشان كرديم . سرانجام پيروز شدند . ( 116 ) و كتابى رازگشا ( روشن‌كننده مجهولات ) به آن دو داديم . ( 117 ) و آن دو را به راه راست راهنمايى نموديم . ( 118 ) و آثار و بركات و نام نيكشان را براى آيندگان حفظ كرديم .\r\n( 119 ) سلام بر موسى و هارون . ( 120 ) ما اين‌چنين نيكوكاران را جزا مىدهيم . ( 121 ) آرى آن دو ، از بندگان مؤمن ما بودند . ( 122 ) و به درستى كه الياس از پيامبران بود . ( 123 ) به يادشان آور آندم كه به قوم خود گفت آيا نمىخواهيد باتقوى باشيد . ( 124 )\r\n\r\n","description":"","footnote":"","page_name":" 725 ","page_number":729},
  {"content":"\r\n\r\nآيا بت « بعل » را مىخوانيد و بهترين آفريننده را وا مىگذاريد . ( 125 ) همان كه خداى شما و خداى پدران نخستين شماست . ( 126 ) ولى مردم او را تكذيب كردند و سرانجام آنها در جهنّم احضار خواهند شد . ( 127 ) آرى همهء آنها احضار خواهند شد مگر بندگان مخلص خدا . ( 128 ) ما نام نيك و آثار و بركات الياس را هم در آيندگان باقى گذاشتيم . ( 129 ) سلام بر آل ياسين . ( 130 ) آرى ما به نيكوكاران اين‌چنين جزا مىدهيم . ( 131 ) كه او از بندگان مؤمن ما بود .\r\n( 132 ) و همانا لوط از پيامبران بود . ( 133 ) به يادش باش كه ما او و اهل او همگى را نجات داديم . ( 134 ) مگر پيرزنى در باقىماندگان در عذاب بود . ( 135 ) و بقيه قوم را هلاك كرديم . ( 136 ) و شما ( مردم حجاز ) همه روزه از ويرانهء آنان مىگذريد . ( 137 ) و نيز در شبها آيا باز هم نمىانديشيد ؟ . ( 138 ) و همانا يونس هم از پيامبران بود .\r\n( 139 ) به ياد آور زمانى كه به طرف يك كشتى بگريخت . ( 140 ) پس قرعه انداختند\r\n\r\n","description":"","footnote":"","page_name":" 726 ","page_number":730},
  {"content":"\r\n\r\nو او از باختگان و مغلوبين شد . ( 141 ) پس ماهى او را ببلعيد درحالىكه خود را نكوهش مىكرد . ( 142 ) و اگر او از تسبيح‌گويان نمىبود . ( 143 ) حتما در شكم ماهى تا روزى كه مردم برانگيخته مىشوند باقى مىماند . ( 144 ) و چون بيمار بود ما او را به خشكى انداختيم . ( 145 ) و بر بالاى سرش بوته‌اى از كدو رويانديم . ( 146 ) و او را به سوى شهرى كه صد هزار نفر و يا بيشتر بودند فرستاديم . ( 147 ) پس ايمان آوردند ما هم به نعمت خود ، تا هنگامى معيّن بهره‌مندشان ساختيم . ( 148 ) از ايشان نظر بخواه آيا براى پروردگارت دختران و براى ايشان پسران است ؟ . ( 149 ) و آيا روزى كه ما ملائكه را ماده خلق مىكرديم ايشان شاهد و ناظر بودند . ( 150 ) آگاه باش كه اينان از بس در دروغ‌گويى بىپروا هستند كه خواهند گفت . ( 151 ) خدا بچّه آورده و حال آن‌كه دروغ مىگويند . ( 152 ) آيا خدا دختران را بر پسران برگزيده . ( 153 ) واى بر شما ! اين چه داورى است كه مىكنيد ؟ . ( 154 ) و چرا متوجّه نمىشويد .\r\n\r\n","description":"","footnote":"","page_name":" 727 ","page_number":731},
  {"content":"\r\n\r\n( 155 ) با آنكه راستى دليل روشنى داريد ؟ . ( 156 ) اگر كتابى در اين باره بر شما نازل شده پس آن كتابتان را بياوريد اگر راست مىگوييد . ( 157 ) ( از دروغهاى ديگرشان اين است كه ) بين خدا و جنّ خويشاوندى قايل شدند ، بااينكه جنّها هم ، مىدانند كه روزى براى حساب ، احضار مىشوند . ( 158 ) منزّه است خدا از توصيفاتى كه برايش مىكنند . ( 159 ) به استثناى بندگان پاك خداوند . ( 160 ) اين شما و اين خدايانتان هرچه مىخواهيد بكنيد . ( 161 ) شما هر كارى بكنيد نمىتوانيد عليه خدا فتنه برپا كنيد . ( 162 ) مگر كسى كه به دوزخ مىرود . ( 163 ) و هريك از ما ( فرشتگان ) مرتبه‌اى معيّن داريم . ( 164 ) همواره آماده به خدمت در صف ايستاده‌ايم . ( 165 ) دائما در حال تسبيح اوييم . ( 166 ) ( بعد از شنيدن اين دليل ) به‌طور مسلّم خواهند گفت . ( 167 ) اگر نزد ما هم كتابى از جنس كتب گذشتگان مىبود .\r\n( 168 ) ما نيز از بندگان مخلص خدا بوديم . ( 169 ) پس به قرآن كافر شدند و به زودى بدانند . ( 170 ) فرمان ما از سابق به نفع بندگان فرستادهء ما صادر خواهد شد .\r\n\r\n","description":"","footnote":"","page_name":" 728 ","page_number":732},
  {"content":"\r\n\r\n( 171 ) كه ايشان تنها يارى خواهند شد . ( 172 ) و لشكر ما به تنهايى پيروز خواهد گشت .\r\n( 173 ) پس تو تا مدّتى روى از ايشان برتاب . ( 174 ) ببين چه عكس‌العملهايى نشان مىدهند و به زودى ثمرهء رفتار خود را مىبينند . ( 175 ) آيا در كيفر ما شتاب مىكنند . ( 176 ) پس همين‌كه ( كيفر ما ) آنها را در بر گرفت آنوقت مىفهمند كه چه روزگار بدى دارند . ( 177 ) تو تا چندى روى از ايشان برتاب . ( 178 ) و رفتارشان را زير نظر داشته باش به زودى خودشان هم خواهند ديد . ( 179 ) منزّه است پروردگار تو شكوهمند است از آنچه درباره‌اش مىگويند . ( 180 ) و سلام بر فرستادگان . ( 181 ) و ستايش مخصوص خدا است كه پروردگار جهانيان است . ( 182 )\r\n\r\nسورة ص\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد صاد ، سوگند به قرآن كه يادآور ( توحيد و معارف ) است . ( 1 ) كه كافران در\r\n\r\n","description":"","footnote":"","page_name":" 729 ","page_number":733},
  {"content":"\r\n\r\nسركشى و ستيزند ( و از قبول آن خوددارى مىكنند ) . ( 2 ) پيش از آنان ، چه نسلها را كه هلاك كرديم ، وقتى ما را با فرياد خواندند كه كار از كار گذشته بود . ( 3 ) و تعجّب كردند كه بيم‌رسانى از خودشان به سوى آنها آمده و كافران گفتند اين ( پيامبر ) جادوگرى است بسيار دروغگو .\r\n( 4 ) آيا ( محمد ) خدايان را منحصر در خداى واحد كرده و اين چيز بسيار عجيبى است .\r\n( 5 ) ( وقتى پيامبر به تقاضاى اشراف آنها تن در نداد ) آنان به راه افتادند و به پيروان خود گفتند برويد و به حمايت از خدايان خود شكيبائى و پايدارى كنيد كه اين خود روشى است مطلوب . ( 6 ) چنين چيزى از ديگر ملّتها نشنيده‌ايم و اين به جز دروغ نمىتواند باشد . ( 7 ) چگونه از بين ما قرآن به او نازل شود ؟\r\nاينها همه بهانه است بلكه اينان از قرآن من دودلند چون هنوز عذاب را نچشيده‌اند . ( 8 ) مگر خزانه‌هاى رحمت پروردگار توانا و بخشنده نزد آنهاست ؟\r\n( 9 ) و يا ملك آسمانها و زمين و آنچه بينشان هست از ايشان است ( در نتيجه مىتوانند در آنها دخل و تصرف كنند )\r\n\r\n","description":"","footnote":"","page_name":" 730 ","page_number":734},
  {"content":"\r\n\r\nاگر چنين است به آسمانها بالا روند و با حيله‌هاى خود جلو نزول وحى را بگيرند . ( 10 ) اين كفار لشكرى بىمقدار و شكست خورده‌اند كه پيوسته بر ضد فرستادگان خدا حزب تشكيل مىدادند . ( 11 ) پيش از آنها نيز قوم نوح و عاد و فرعون صاحب قدرت ( پيامبران ما را ) تكذيب كردند . ( 12 ) و قوم ثمود و قوم لوط و اهل ايكه كه آنها چندين دسته بودند . ( 13 ) همگى پيامبران را تكذيب كردند و مجازات من بر آنها حتمى گشت . ( 14 ) اين تكذيب‌كنندگان جز يك صيحه كه هلاكشان كند انتظارى ندارند و آن عذاب استيصال است . ( 15 ) گفتند پروردگارا پيش از رسيدن روز رستاخيز ، سهم ما را بده . ( 16 ) بر آنچه مىگويند صبر كن و به ياد آور بندهء ما داوود را كه در تسبيح خداوند مردى نيرومند و بسيار بازگشت‌كننده به خداوند بود . ( 17 ) ما كوهها را مسخّر او كرديم كه صبح و شام ، در تسبيح با او دمساز باشند . ( 18 ) و نيز مرغان را مسخّر كرديم كه نزد او جمع شوند و همه به سوى او برمىگشتند . ( 19 ) و ما پايه‌هاى ملك او را محكم كرديم\r\n\r\n","description":"","footnote":"","page_name":" 731 ","page_number":735},
  {"content":"\r\n\r\nو او را حكمت و توان تجزيه و تحليل داديم . ( 20 ) آيا از داستان آن ، دادخواهان كه از نمازخانه او بالا رفتند خبر دارى . ( 21 ) وقتى كه بر داوود وارد شدند از ايشان بيمناك شد گفتند : مترس ما دو مدّعى هستيم كه يكى بر ديگرى ستم كرده تو بين ما به حق داورى كن و در حكم خود ستم مكن و ما را به سوى راه راست رهنمون شو . ( 22 ) اينك اين برادر من است كه نود و نه گوسفند دارد و من يك گوسفند دارم او مىگويد : اين يك گوسفندت را در تحت كفالت من قرار بده و در سخن بر من پيروز شده است . ( 23 ) داوود گفت : او در اين سخنش كه گوسفند تو را به گوسفندان خود ملحق سازد به تو ستم كرده و بسيارى از شريكها هستند كه به ديگرى ستم مىكنند مگر كسانى كه ايمان دارند و كار خوب مىكنند كه اين دسته بسيار كم‌اند .\r\nداوود فهميد كه ما با اين صحنه او را بيازموديم پس طلب آمرزش كرد و به ركوع درآمد و توبه كرد .\r\n\r\n","description":"","footnote":"","page_name":" 732 ","page_number":736},
  {"content":"\r\n\r\n( 24 ) ما هم اين خطاى او را بخشيديم و به راستى او نزد ما مقرّب و فرجامى خوب دارد . ( 25 ) اى داوود ما تو را جانشين خود در زمين كرديم پس بين مردم ، به حق داورى كن و به دنبال هواى نفس مرو كه از راه خدا به بيراهه مىروى و معلوم است كسانى كه از راه خدا به بيراهه مىروند عذابى سخت دارند به جرم اينكه روز حساب را از ياد بردند . ( 26 ) و پنداشتند كه ما آسمان و زمين و هرچه بين آنهاست به بازيچه و باطل نيافريديم ، و اين پندار كسانى است كه كفر ورزيدند پس واى بر كافران ، از آتش . ( 27 ) و يا پنداشتند كه ما با آنهايى كه ايمان آورده و كار خوب كردند و آنهايى كه در زمين فساد برانگيختند يكسان معامله مىكنيم و يا پرهيزكاران را مانند پليدكاران قرار مىدهيم ( چنين نيست ) . ( 28 ) اين كتابى است كه ما به سوى تو ، نازلش كرديم تا در آيات آن بينديشند و در نتيجه ، خردمندان متوجّه شوند .\r\n\r\n","description":"","footnote":"","page_name":" 733 ","page_number":737},
  {"content":"\r\n\r\n( 29 ) و ما به داوود ، سليمان را عطا كرديم كه چه بندهء خوبى بود و بسيار بازگشت‌كننده ( به ما ) بود . ( 30 ) به يادش آور كه وقتى اسبانى نيك بر او عرضه شد . ( 31 ) و گفت :\r\nمن علاقهء به اسبان را بر ياد خدا برتر قرار دادم تا خورشيد غروب كرد ( 32 ) آنها را به من برگردانيد و چون برگردانند سر و گردنهايشان را نشان كرد تا وقف راه خدا باشند . ( 33 ) ما سليمان را هم بيازموديم و جسد بىجان ( فرزندش ) را بر تختش افكنديم پس به سوى ما متوجّه شد . ( 34 ) و گفت : پروردگارا مرا بيامرز و به من سلطنتى بده كه سزاوار احدى بعد از من نباشد البته تو بخشنده‌اى . ( 35 ) پس ما به او سلطنتى داديم كه دامنه‌اش حتّى باد را هم گرفت و باد هرجا كه او مىخواست بوزد به نرمى مىوزيد . ( 36 ) و نيز شيطانها را كه يا بنّا و يا غوّاص بودند رام او كرديم . ( 37 ) و امّا بقيّهء آنها را در غل و زنجير كرديم .\r\n( 38 ) اين است بخشش ما به هركس خواهى ببخش و از هركه خواهى دريغ نما چون بخشش ما بىحساب است . ( 39 )\r\n\r\n","description":"","footnote":"","page_name":" 734 ","page_number":738},
  {"content":"\r\n\r\nو به راستى او در درگاه ما مقرّب و سرانجامى نيك دارد . ( 40 ) به ياد آور بندهء ما ايّوب را آن زمان كه پروردگار خود را ندا داد ( تا مشكل او را حل كند ) كه شيطان مرا دچار عذاب و گرفتارى كرد . ( 41 ) ( به دو گفتيم ) پاى خود به زمين بكش كه آب همين‌جا نزديك توست ، آبى خنك ، در آن ، آب‌تنى كن و از آن بنوش ( تا بهبودى يا بى ) . ( 42 ) و اهلش را با فرزندانى به همان تعداد و دو برابر فرزندانى كه داشت به او بداديم تا رحمتى از ما به او باشد و تذكّرى براى خردمندان . ( 43 ) و نيز به او گفتيم يك دسته تركه به دست بگير و همسرت را بزن تا سوگند خود نشكسته باشى ، ما ايّوب را بنده‌اى شكيبا يافتيم ، چه نيكو بنده‌اى به راستى او توبه كار بود . ( 44 ) و به ياد آور بندگان ما « ابراهيم » و « اسحق » و « يعقوب » را كه مردانى نيرومند و بينا بودند . ( 45 ) ما آن را به خصلتى خالص كه همان ياد آخرت باشد خالص و پاك كرديم . ( 46 ) و ايشان نزد ما از برگزيدگان نيكان‌اند .\r\n( 47 ) و به ياد آور « اسماعيل » و « يسع » و « ذو الكفل » را كه هريك از\r\n\r\n","description":"","footnote":"","page_name":" 735 ","page_number":739},
  {"content":"\r\n\r\nنيكان بودند . ( 48 ) اين داستانها كه يادى است از آنها و به يقين مردم باتقوى سرانجامى نيك دارند . ( 49 ) باغهاى دايمى با دربهاى گشوده براى آنهاست . ( 50 ) درحالىكه به باغها تكيه داده و ميوه‌هاى بسيار و نوشيدنى در اختيار دارند . ( 51 ) پرهيزكاران ، همسرانى پرناز و كرشمه دارند . ( 52 ) اين همان پاداشهايى است كه براى روز قيامت وعده داده شده‌ايد . ( 53 ) اين همان رزق ما است كه فناپذير نيست . ( 54 ) اين بود آنچه مربوط به پرهيزكاران است و براى تجاوزكاران بد فرجامى است . ( 55 ) جهنّمى كه حرارتش را خواهند چشيد و چه بد بسترى است جهنّم . ( 56 ) اين آبى است داغ و چركين و گنديده كه بايد بنوشند . ( 57 ) و از همينگونه كيفرهاى ديگر . ( 58 ) اين فوج انبوه كه با خود مىبينيد پيروان شما پيشوايانند .\r\nدر پاسخ مىگويند : مرحبا بر ايشان مباد ، چون بطور قطع داخل آتش خواهند شد . ( 59 ) پيروان در پاسخ گويند :\r\nبلكه مرحبا بر خودتان مباد ، چون شما اين آتش را از پيش ، براى ما درست كرديد كه چه بد قرارگاهى است . ( 60 ) گفتند :\r\n\r\n","description":"","footnote":"","page_name":" 736 ","page_number":740},
  {"content":"\r\n\r\nپروردگارا هركس اين عذاب را از پيش براى ما درست كرد عذابى دوچندان برايش در آتش بيفزاى . ( 61 ) و گفتند ما را چه مىشود كه نمىبينيم مردانى را كه همواره از اشرارشان مىپنداشتيم ؟ .\r\n( 62 ) آيا آنان را به خطا مسخره گرفته بوديم يا چشمهايمان به آنان نمىافتد ؟ . ( 63 ) اين است واقعا كشمكش اهل آتش . ( 64 ) بگو من تنها بيم‌رسانم و هيچ معبودى به جز خداى واحد قهّار نيست . ( 65 ) پروردگار آسمان‌ها و زمين و آنچه بين آن دو است خدايى كه عزيز و غفّار است . ( 66 ) بگو مساءلهء توحيد خبرى است بزرگ . ( 67 ) كه شما از آن روى برمىگردانيد . ( 68 ) من هرگز به گروه فرشتگانى كه در آن روز راجع به خلقت بشر كشمكش داشتند آگاه نبودم ( چون علم من از جانب خداوند است ) . ( 69 ) چيزى به من وحى نمىشود جز اينكه من هشدار دهنده‌اى آشكارم . ( 70 ) به ياد آور آن زمان را كه پروردگارت به ملائكه گفت من بشرى از گل خواهم آفريد . ( 71 ) متوجّه باشيد كه چون خلقتش تمام شد و از روح خود در او بدميدم\r\n\r\n","description":"","footnote":"","page_name":" 737 ","page_number":741},
  {"content":"\r\n\r\nهمگى برايش به سجده بيفتيد . ( 72 ) پس همهء ملائكه سجده كردند . ( 73 ) مگر شيطان كه سرپيچى كرد چون از پيش ، كافر بود . ( 74 ) خداى تعالى فرمود : اى شيطان چه چيز تو را از سجده كردن باز داشت آيا تكبّر كردى و يا واقعا بلند مرتبه بودى ؟ . ( 75 ) گفت :\r\nآخر من از او بهترم چون تو مرا از آتش و او را از گل آفريدى .\r\n( 76 ) گفت : پس از بهشت بيرون شو چون‌كه تو رانده شده‌اى . ( 77 ) و بدان كه لعنت من تا قيامت شامل حال تو است . ( 78 ) گفت : پروردگارا حال كه چنين است پس تا قيامت كه همه برانگيخته مىشوند مرا زنده بدار . 79 گفت : باشد تو از زندگانى . ( 80 ) تا روزى كه آن وقت معلوم ( قيامت ) برسد . ( 81 ) گفت پس به عزّتت سوگند كه همهء آنها را گمراه خواهم كرد . ( 82 ) مگر بندگان پاك و مخلصت را . ( 83 ) گفت پس حق اين است\r\n\r\n","description":"","footnote":"","page_name":" 738 ","page_number":742},
  {"content":"\r\n\r\nو من حق مىگويم . ( 84 ) كه جهنّم را از تو و پيروانت پر مىكنم . ( 85 ) بگو من از شما در مقابل رسالتم اجرى نمىخواهم و من از آنها نيستم كه چيزى را كه ندارند به خود مىبندند . ( 86 ) اين قرآن جز پندى براى جهانيان نيست . ( 87 ) و به زودى خبرش را بعد از مدّتى خواهيد دانست . ( 88 )\r\n\r\nسورة الزمر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اين كتابى است نازل شده ( بتدريج ) از طرف خداى عزيز و حكيم ( 1 ) ما قرآن را به حق ( بطور كامل ) بر تو نازل كرديم ( تنزيل نزول تدريجى و انزلنا نزول كامل است ) پس خدا را عبادت كن درحالىكه دين را خالص براى او بدانى . ( 2 ) آگاه باش كه دين خالص تنها براى خداست و كسانى هم كه به جاى خدا سرپرستانى مىگيرند منطقشان اين است كه ما آنها را به اين جهت مىپرستيم كه گامى ما را به خدا نزديك كنند به درستى كه خدا در بين آنان در خصوص آنچه مورد\r\n\r\n","description":"","footnote":"","page_name":" 739 ","page_number":743},
  {"content":"\r\n\r\nاختلافشان است داورى مىكند . به درستى خدا كسى را كه دروغگو و بسيار كفران پيشه است هدايت نمىكند . ( 3 ) اگر خدا بخواهد فرزند بگيرد از بين آنچه خلق كرده هرچه را بخواهد انتخاب مىكند امّا او منزّه است . او يگانه خداى قهّار است . ( 4 ) آسمانها و زمين را به حق آفريد و شب را در روز و روز را در شب داخل مىكند و آفتاب و ماه را آن‌چنان مسخّر كرده كه هريك براى مدّتى معيّن در جريانند .\r\nآگاه باش كه او عزيز و آمرزنده است . ( 5 ) شما را از يك انسان آفريد از يك تن ( آدم ) آفريد پس از آن جفت او ( حوا را از تتمه گل او ) خلق كرد و براى شما و آنگاه همسر او را از جنس خود او قرار داد و براى شما از چهارپايان هشت جفت نازل كرد شما و چارپايان را در شكم مادران مىآفريند آن هم در تاريكيهاى سه‌گانه ( مشيميه و رحم و شكم ) اين است پروردگار شما كه فرمانروايى ، از آن اوست .\r\nجز او هيچ معبودى نيست در اين صورت به كجا رو مىكنيد . ( 6 ) اگر كفر بورزيد\r\n\r\n","description":"","footnote":"","page_name":" 740 ","page_number":744},
  {"content":"\r\n\r\nخدا بىنياز از شماست و او كفر را براى بندگان خود نمىپسندد ( اين پاسخى است از اين سئوال كه اگر او بينياز است پس از كفر ما ضررى نمىبيند و از ايمان ما سودى نمىبرد ) . و اگر شكرگزار باشيد همان را برايتان مىپسندد و هيچ گناهكارى بار گناه ديگرى را به دوش نمىكشد و سرانجام به سوى پروردگارتان باز مىگرديد و او شما را به آنچه مىكرده‌ايد خبر مىدهد كه او داناى به اسرار سينه‌هاست . ( 7 ) و چون رنجى به انسان برسد پروردگار خود را مىخواند درحالىكه به سوى او برگشته باشد و چون نعمتى از خود ، به وى دهد باز همان دعا و زارى قبلى خود را فراموش مىكند و براى خدا شريكانى مىگيرد تا مردم را از راه خدا گمراه كند . به او بگو : سرگرم كفر خود باش و به اين بهرهء اندك دلخوش باش كه تو از اهل آتشى . ( 8 ) آيا كسى كه در اوقات شب در حال سجده و ايستاده به عبادت مشغول است و از آخرت مىترسد و اميدوار به رحمت پروردگار خويش است ، مانند از خدا بىخبران است ؟ بگو آيا آنها كه مىدانند و آنها كه نمىدانند يكسانند ؟ هرگز ولى تنها كسانى متوجّه مىشوند كه\r\n\r\n","description":"","footnote":"","page_name":" 741 ","page_number":745},
  {"content":"\r\n\r\nداراى خرد باشند . ( 9 ) بگو اى بندگان من ! كه ايمان آورده و از پروردگارتان مىترسيد آنهايى كه در اين دنيا نيكى مىكنند پاداشى نيك دارند و زمين خدا هم گشاده است كسانى كه خويشتن‌دار باشند اجرشان را بدون حساب و به‌طور كامل دريافت خواهند كرد . ( 10 ) بگو من ماءمور شده‌ام كه خدا را بپرستم و دين را خالص براى او بدانم . ( 11 ) و نيز ماءمورم كه اوّلين مسلمان باشم . ( 12 ) بگو : من از اين مىترسم كه بخاطر نافرمانى از خدا دچار كيفر روز بزرگ ( قيامت ) شوم . ( 13 ) بگو من تنها خدا را مىپرستم و دين خود را براى او خالص مىسازم . ( 14 ) شما هرچه مىخواهيد به جاى خدا بپرستيد بگو براستى زيانكاران واقعى آنهايند كه نفس خود و خويشان خود را در روز قيامت باخته باشند ، آگاه باشيد كه به‌راستى زيان آشكار همين است . ( 15 ) كه از بالاى سر و در زير پا ، طبقاتى از آتش دارند ( يعنى آتش از همه طرف آنها را دربر گرفته است ) اين خداست كه بندگان خود را با آن مىترساند كه اى بندگان من ! از خشم من بپرهيزيد . ( 16 )\r\n\r\n","description":"","footnote":"","page_name":" 742 ","page_number":746},
  {"content":"\r\n\r\nو كسانى كه از پرستش طاغوت مىپرهيزند و به سوى خدا بازمىگردند ايشان ( نزد خدا ) بشارت دارند .\r\nپس بندگان مرا بشارت ده . ( 17 ) ( بندگان خدا طالب حق و رشدند ) به هر سختى گوش مىدهند به اين اميد كه حقى در آن بيابند آنگاه بهترين آن را پيروى مىكنند ؛ آنان كه خدا هدايتشان كرده و صاحبان خردند . ( 18 ) آيا مىخواهى كسى كه كيفر حتمى برايش مقرّر شده و داخل آتش است نجات دهى ؟ . ( 19 ) ليكن كسانى كه از پروردگارشان مىترسند غرفه‌هايى دارند كه بالاى آن نيز ، غرفه‌هايى ديگر بنا شده كه از زير آنها نهرها جارى است اين وعدهء خداست و خدا خلاف وعده نمىكند .\r\n( 20 ) مگر نديده‌اى كه خدا از آسمان آبى را فرستاد و همان را در رگ و ريشه‌ها و منابع زيرزمينى جارى كرد و سپس به وسيلهء آن ، كشتزارى به رنگهاى مختلف بيرون آورد و سپس آن را مىخشكاند و پس از سبزى و خرمى زرد مىشود آنگاه آن را هيزم مىسازد كه در اين دگرگونى عبرتى است\r\n\r\n","description":"","footnote":"","page_name":" 743 ","page_number":747},
  {"content":"\r\n\r\nبراى خردمندان . ( 21 ) آيا كسى كه خدا سينه‌اش را پذيراى اسلام كرد و درنتيجه همواره با نور الهى قدم برمىدارد چون سنگدلان است ( هرگز ) . پس واى بر سنگدلانى كه ياد خدا دلهايشان را نرم نمىكند آنان در گمراهى آشكارند . ( 22 ) خدا بهترين سخن را نازل كرده كتابى كه كلماتش به هم مربوط و داراى وعده و وعيد است آنهايى كه از پروردگارشان مىترسند ، از شنيدنش پوست بدنشان جمع مىشود و در عين حال ، پوست و دلشان به ياد خدا نرم مىگردد اين هدايت خداست كه هركس را بخواهد به آن هدايت مىكند ( استعداد پذيرش هدايت را دارد ) و كسى كه خدا گمراهش كند ( غوطه‌ور در فساد و ظلم باشد ) ديگر راهنمايى نخواهد داشت . ( 23 ) آيا كسى كه روى خود را از كيفر روز قيامت حفظ مىكند مثل بىپروايان است . در آن روز ، به ستمكاران گفته مىشود بچشيد آنچه را كه خود كسب كرده‌ايد . ( 24 ) كسانى هم كه قبل از ايشان بودند آيات خدا را تكذيب كردند درنتيجه كيفر ، آنان را دربر گرفت درحالىكه احتمالش را هم نمىدادند . ( 25 ) پس خداى تعالى خوارى در زندگى دنيا را به آنان چشانيد و هرآينه عذاب آخرت بزرگتر است اگر بفهمند . ( 26 )\r\n\r\n","description":"","footnote":"","page_name":" 744 ","page_number":748},
  {"content":"\r\n\r\nدر اين قرآن براى مردم از هر نوع مثلى آورديم شايد متوجّه شوند . ( 27 ) قرآنى عربى و بدون انحراف شايد كه بپرهيزند .\r\n( 28 ) خداى تعالى مردى را مثل زده كه چند شريك ناسازگار بر سر او نزاع كنند و مردى را كه تنها مملوك يك نفر باشد آيا اين دو در مثل باهم يكسانند ؟ حمد همه‌اش از خداست و ليكن بيشترشان نمىدانند .\r\n( 29 ) تو خواهى مرد و ايشان هم خواهند مرد . ( 30 ) و سپس همهء شما در روز قيامت در حضور پروردگارتان به كشمكش خواهيد پرداخت . ( 31 ) پس كيست ستمكارتر از كسى كه بر خدا دروغ ببندد و سخن راستى را كه آمده تكذيب كند ؟ آيا پنداشته كه در دوزخ جايى براى كافران نيست . ( 32 ) و كسانى كه سخن راست دارند و سخن راست را تصديق هم مىكنند تنها ايشان پرهيزكارند . ( 33 ) كه نزد پروردگارشان هرچه بخواهند دارند و اين است جزاى نيكوكاران . ( 34 ) تا خدا بدترين گناهانشان را بريزد و اجرشان را برطبق\r\n\r\n","description":"","footnote":"","page_name":" 745 ","page_number":749},
  {"content":"\r\n\r\nبهترين عملشان بدهد . ( 35 ) آيا خدا كافى براى امور بندهء خود نيست ؟ و شما را از معبودهاى ديگر مىترساند و كسى كه خدا گمراهش كرده باشد ديگر راهنمايى برايش نخواهد بود ( چون او بر كفر خود اصرار دارد ) . ( 36 ) و كسى كه خدا هدايتش كرده باشد او هم ديگر گمراه كننده‌اى برايش نخواهد بود آيا خدا عزيز و انتقام‌گيرنده نيست ؟ ( 37 ) و اگر از ايشان بپرسى چه كسى آسمانها و زمين را آفريد حتما مىگويند خدا . بگو پس مرا از اين خدايان كه مىپرستيد خبر دهيد كه چكاره‌اند ؟\r\nاگر خدا بخواهد به من صدمه‌اى بزند آيا آنها مىتوانند آن را بر طرف سازند و يا اگر رحمتى برايم بخواهد آنها مىتوانند جلو آن را بگيرند ؟ ! بگو خدا مرا كافى است ؛ و اهل توكّل تنها به او تكيه مىكنند . ( 38 ) بگو : اى قوم ! به همين كفر خود ادامه دهيد من نيز به كار خود مىپردازم پس به زودى خواهيد فهميد . ( 39 ) كه چه كسى گرفتار كيفر مىشود ، و كيفر ، او را خوار مىكند و به كيفرى پايدار ، دچار مىشود . ( 40 )\r\n\r\n","description":"","footnote":"","page_name":" 746 ","page_number":750},
  {"content":"\r\n\r\nما اين كتاب را كه بر تو نازل كرديم براى مردم و به حق نازل كرديم ، پس هركس از هدايت آن بهره‌مند شود به سود اوست و هركس گمراه گردد به زيان اوست ( و خداوند نه از هدايت آنها سود مىبرد و نه از گمراهيشان ضرر مىبيند و تو وكيل و مسؤول آنها نيستى . ( 41 ) خداست كه جانها را در دم مرگ مىگيرد و آنها هم كه نمرده‌اند در خواب مىگيرد ؛ پس هريك از جانها كه مرگش رسيده باشد ، نگه مىدارد و براى مدّتى معيّن آن را به بدنش برمىگرداند ، براستى كه در اين جريان نشانه‌هايى است براى مردمى كه مىانديشند . ( 42 ) آيا غير خدا شفيعانى را براى خود گرفته‌اند از ايشان بپرس حتّى اگر مالك هيچ‌چيز نباشند و عقل نداشته باشند باز هم شفيعند ؟ ( يعنى بت‌ها نمىتوانند شفيع باشند ) . ( 43 ) بگو شفاعت همه‌اش از آن خداست فرمانروايى آسمانها و زمين از اوست و سپس به سوى او بازگردانده مىشويد . ( 44 ) و چون سخن از خداى يگانه مىشود دلهاى كسانى كه به آخرت ايمان ندارند متنفّر مىشود و چون سخن از خدايان ديگر مىشود\r\n\r\n","description":"","footnote":"","page_name":" 747 ","page_number":751},
  {"content":"\r\n\r\nخشنود مىگردند . ( 45 ) بگو بارالها اى آفريدگار آسمانها و زمين و اى داناى غيب و شهود تويى كه بين بندگانت در آنچه اختلاف مىكنند داورى مىكنى . ( 46 ) و اگر ستمگران ( كه منكر معادند ) دو برابر تمامى آنچه در زمين است مالك باشند همه را براى فرار از كيفر روز قيامت مىدادند آرى در آن روز ، چيزهايى برايشان هويدا مىشود كه هرگز خيالش نمىكردند . ( 47 ) و آثار كارهاى زشتى كه كرده‌اند برايشان آشكار مىكند و همان عذابها كه مسخره‌اش مىكردند بر سرشان مىآيد . ( 48 ) انسان چنين است كه وقتى گرفتار مىشود ما را مىخواند و همين‌كه نعمتى به او ارزانى مىداريم مىگويد اين از درك خودم مىباشد ليكن همين نعمت آزمايش اوست امّا بيشترشان نمىفهمند . ( 49 ) اقوام قبل از ايشان نيز همين سخن را مىگفتند اما آنچه مىكردند\r\n\r\n","description":"","footnote":"","page_name":" 748 ","page_number":752},
  {"content":"\r\n\r\nبه دردشان نخورد . ( 50 ) درنتيجه آثار زشت گناهان آنها را دربر گرفت و به زودى ستمكاران آثار رفتار زشت خود را خواهند ديد و به‌هيچ‌وجه نمىتوانند خدا را ناتوان كنند . ( 51 ) آيا ندانستند كه خدا روزى را براى هركسى كه بخواهد فراخ و يا تنگ مىسازد ، به راستى در همين جريان نشانه‌هايى است براى مردمى كه ايمان آورند . ( 52 ) بگو اى بندگانم ( كافران ) كه بر نفس خود ستم و اسراف كرديد ( و از حد تجاوز نموديد ) از رحمت خدا نااميد نشويد كه خدا تمامى گناهان را مىآمرزد ؛ ( زيرا همه گناهان قابل آمرزش و بخشش‌اند ) زيرا او آمرزنده و مهربان است . ( 53 ) و پيش از آنكه كيفرتان برسد و ديگر يارى نشويد به سوى پروردگار خود بازگرديد و تسليم او شويد . ( 54 ) و آنچه را كه از ناحيه پروردگارتان نازل شده كه نيكوترين چيز است پيروى كنيد قبل از آنكه عذاب ناگهانى ، شما را دربر گيرد . ( 55 ) بترسيد از روزى كه هركسى به خود مىگويد : دريغا بر من\r\n\r\n","description":"","footnote":"","page_name":" 749 ","page_number":753},
  {"content":"\r\n\r\nاز آن ستم‌ها كه به درگاه خدا روا داشتم ، اعتراف مىكنم كه به راستى از مسخره‌كنندگان بودم . ( 56 ) و يا مىگويد : اگر خدا هدايتم كرده بود از پرهيزكاران بودم . ( 57 ) و يا وقتى عذاب را مىبيند مىگويد : ايكاش مىتوانستم برگردم و از نيكوكاران مىشدم . ( 58 ) در پاسخش مىگويند آرى آيات من برايت بيامد و تو به آيات من تكذيب كردى و از پذيرفتن آن تكبّر نمودى و اصولا از كافران بودى . ( 59 ) و روز قيامت تكذيب‌كنندگان بر خدا را مىبينى كه رويشان سياه است آيا در دوزخ جايى براى متكبّران نيست . ( 60 ) خدا كسانى را كه براى رستگاريشان تقوا پيشه كردند نجات مىدهد و به چنين كسانى عذاب نمىرسد و اندوهناك نمىگردند . ( 61 ) خدا آفريدگار هرچيزى است و او بر هرچيزى وكيل است . ( 62 ) كليدهاى آسمانها و زمين از اوست و آنان كه به آيات خدا كفر ورزيدند تنها آنان\r\n\r\n","description":"","footnote":"","page_name":" 750 ","page_number":754},
  {"content":"\r\n\r\nزيانكارند . ( 63 ) بگو : اى مردم نادان ! آيا با اين حال باز هم به من دستور مىدهيد غير از خدا را بپرستم ؟ ( 64 ) و بااينكه به تو و به انبياى قبل از تو وحى شد كه اگر شرك بورزى عملت بدون اجر مىشود و به‌طور قطع از زيانكاران خواهى بود . ( 65 ) بلكه تنها خدا را بپرست و از شاكران باش . ( 66 ) و خدا را آن‌طور كه شايسته اوست نشناخته‌اند چون روز قيامت تمامى موجودات زمين و آسمانها در تحت قدرت اوست منزّه و برتر است از آنچه براى او شريك قرار مىدهند . ( 67 ) و در صور دميده مىشود كه ناگهان آنچه جنبنده‌اى در آسمانها و هركس كه در زمين است مىميرد مگر كسى كه خدا خواسته باشد . سپس نفخه‌اى ديگر در آن دميده مىشود كه ناگهان همه برپاى ايستاده و مىنگرند . ( 68 ) و زمين به نور پروردگارش روشن مىشود ( مراد نور قرآن است كه حقايق را روشن مىكند ) و كتاب را پيش رو مىگذارند و پيامبران و شهداء را مىآورند\r\n\r\n","description":"","footnote":"","page_name":" 751 ","page_number":755},
  {"content":"\r\n\r\nو بين مردم به حق داورى مىشود و به كسى ستم نمىشود . ( 69 ) و هركسى عمل خود را بطور كامل دريافت مىكند و چيزى از عمل كسى كم نمىگذارند و او داناتر است به آنچه مردم مىكردند . ( 70 ) و كسانى كه كافر شدند دسته‌دسته به سوى جهنّم رانده مىشوند تا آنجا كه به كنار جهنّم برسند درها به رويشان باز مىشود و مأموران دوزخ به ايشان مىگويند آيا رسولانى از جنس خودتان به سوى شما نيامدند كه آيات پروردگارتان را بر شما بخوانند و شما را از ملاقات امروز بترسانند ؟ مىگويند : بله ، آمدند و آيات الهى بر ما خواندند و ليكن زير بار نرفتيم و تكذيب كرديم سرانجام حكم ازلى خداوند و كيفر كفار به كرسى نشست . ( 71 ) آنگاه گفته مىشود : از هر در به دوزخ داخل شويد و در جاى سركشان براى هميشه بمانيد و چه بد جايگاهى است . ( 72 ) و كسانى كه از پروردگارشان مىترسند دسته‌دسته به سوى بهشت رانده مىشوند تا وقتى كه نزديك آن شوند درها به رويشان گشوده مىشود و مأموران به آنها مىگويند سلام بر شما كه پاك بوديد پس داخل بهشت شويد و براى هميشه بمانيد . ( 73 ) و گفتند : ستايش خدا را كه\r\n\r\n","description":"","footnote":"","page_name":" 752 ","page_number":756},
  {"content":"\r\n\r\nبه وعدهء خود وفا كرد و زمين را به ميراث در اختيار ما قرار داد تا در هر جاى بهشت كه بخواهيم منزل كنيم و چه خوب است پاداش عمل‌كنندگان . ( 74 ) و تو در آن روز ملائكه را مىبينى درحالىكه گرداگرد عرش‌اند و پيرامون آن طواف مىكنند تا اوامر صادره را اجرا كنند و نيز مىبينى كه سرگرم تسبيح خداى خويشند و بين ايشان به حق داورى مىشود و به آنها گفته مىشود : سپاس ويژهء خداوند جهانيان است . ( 75 )\r\n\r\nسورة المؤمن\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد حاء - ميم . ( 1 ) كتابى است نازل شده از ناحيهء خداى ارجمند دانا . ( 2 ) آمرزندهء گناه و پذيرندهء توبه و سخت‌كيفر و نيرومند است ، ( اينها از صفات فعليه خداوندند ) خدايى جز او نيست و بازگشت همه به سوى اوست . ( 3 ) در آيات خدا بحث نمىكنند مگر كسانى كه كافر شدند پس مبادا رفت‌وآمدنشان در شهرها تو را بفريبد . ( 4 ) قبل از ايشان هم قوم نوح و احزابى كه بعد از ايشان بودند\r\n\r\n","description":"","footnote":"","page_name":" 753 ","page_number":757},
  {"content":"\r\n\r\nآيات خدا را تكذيب كردند و هر امّتى قصد جان پيامبر خود را كرد تا او را بگيرند و با باطل جدال نموده تا حق را از بين ببرند و من ايشان را گرفتم ( سخت مجازات كردم ) و كيفر من چگونه بود ؟ . ( 5 ) و اينچنين كيفر پروردگارت بر آنان كه كافر شدند حتمى شد كه بايد اهل آتش باشند . ( 6 ) فرشتگان كه عرش ( مركز صدور احكام و دستورات و كانون تدبير جهان ) را حمل مىكنند و آنان كه پيرامون عرش‌اند ( ملائكه مقربين ) پروردگار خود را ستايش و تسبيح مىگويند و به او ايمان دارند و براى كسانى كه ايمان آورده‌اند استغفار مىكنند كه اى پروردگار ما ، رحمت و علم تو همه چيز را فرا گرفته پس كسانى را كه توبه كردند و راه تو را ، پيروى نمودند بيامرز و از كيفر دوزخ دورشان كن . ( 7 ) پروردگار ! ايشان را در باغهاى بهشت كه وعده‌شان داده‌اى داخل فرما هم ايشان را و هم پدران و همسران و ذرّيّات ايشان را كه صلاحيت دارند ، به راستى كه تنها تو عزيز و فرزانه‌اى . ( 8 ) و آنان را از كيفر بديها حفظشان كن كه هركس را تو حفظ فرمايى\r\n\r\n","description":"","footnote":"","page_name":" 754 ","page_number":758},
  {"content":"\r\n\r\nبراستى رحمتى بر او كرده‌اى و اين همان كاميابى بزرگ است . ( 9 ) به درستى آنان كه كافر شدند مورد خطاب قرار مىگيرند كه بيقين خشم خدا از خشم خود شما بسيار بزرگتر و سخت‌تر است چون وقتى دعوت به ايمان مىشديد آن را انكار مىكرديد . ( 10 ) مىگويند پروردگارا تو ما را دوبار ميراندى و دو نوبت زنده كردى اينك به گناهان خود اعتراف مىكنيم حال آيا راهى براى بيرون شدن از آتش هست ؟ ( 11 ) اين عذاب شما بدان جهت است كه وقتى خدا به تنهايى خوانده مىشد انكار مىكرديد و چون به وى شرك آورده مىشد باور مىكرديد پس داورى تنها از آن خداى بلندمرتبه است . ( 12 ) او همان خدايى است كه آيات خود را همواره به شما نشان مىدهد و براى شما از بالا رزقى مىفرستد اما جز كسانى كه توبه‌كارند پند نمىگيرند . ( 13 ) پس خدا را بخوانيد درحالىكه دين را خالص براى او بدانيد هرچند كه كافران بدشان مىآيد . ( 14 ) خدايى كه درجات انبياء را در بهشت بالا مىبرد و صاحب عرش است روح را ( فرشته ) به فرمان خود بر هركس از بندگانش كه بخواهد مىفرستد تا مردم را از روز رستاخيز بترساند . ( 15 )\r\n\r\n","description":"","footnote":"","page_name":" 755 ","page_number":759},
  {"content":"\r\n\r\nروزى كه همهء آنان آشكار مىشوند و چيزى از آنها بر خدا پوشيده نمىماند در آن روز ، گفته مىشود : امروز فرمانروايى از آن كيست ؟ از آن خداى واحد قهّار است . ( 16 ) امروز هركسى عين آنچه كرده است جزا داده مىشود امروز ديگر ستمى نيست چون‌كه خدا به سرعت به حسابها مىرسد . ( 17 ) ( اى پيامبر ) ايشان را از روز نزديك ( قيامت ) بترسان ، و آن وقتى است كه دلها از شدّت ترس كنده مىشود و به گلوگاه مىرسد و اندوه خود را فرومىبرند ، روزى كه براى ستمكاران هيچ خويشاوندى و شفيعى كه شفاعتش پذيرفته شود نيست . ( 18 ) او نگاه دزدانه را مىداند و از آنچه در سينه‌ها نهفته است خبر دارد . ( 19 ) و خدا به حق داورى مىكند و خدايانى كه به جاى خدا مىخوانند هيچ‌گونه داورى ندارد ، ( چون خود اينها مملوك خداوندند ) براستى خداوند شنواى بيناست . ( 20 ) چرا اين مردمى كه پيامبران را بسويشان فرستاديم به سير و سفر زمين نمىپردازند تا ببينند سرانجام كسانى كه قبل از ايشان بودند چه شد ؟ آنان از اينان نيرومندتر بودند و آثار بيشترى در زمين داشتند با اين حال خدا آنها را به كيفر گناهانشان بگرفت و از ناحيهء خدا\r\n\r\n","description":"","footnote":"","page_name":" 756 ","page_number":760},
  {"content":"\r\n\r\nهيچ نگهبانى نداشتند . ( 21 ) اين بدان جهت بود كه رسولانشان به سويشان مىآمدند و آياتى روشن مىآوردند ولى انكار مىكردند خدا هم ايشان را كيفر كرد . همانا خداوند تواناى سخت كيفر است . ( 22 ) و به يقين ما موسى را با نشانه‌هاى روشن خود فرستاديم . ( 23 ) به سوى فرعون ( حاكم ديكتاتور ) و هامان ( وزير او ) و قارون ( يكى از طاغوتيان بنى اسرائيل كه تمام فتنه ها مربوط به اين سه نفر بود ) پس گفتند : ( موسى ) ساحرى است دروغ‌پرداز . ( 24 ) و چون حق را از ناحيهء ما آورد گفتند فرزندان هركس كه طرفدار اوست به قتل برسانيد و زنانشان را زنده نگه داريد ولى كيد و نقشه‌هاى فرعون مكرى كور و نقش برآب بود . ( 25 ) و فرعون گفت : مانع من نشويد و بگذاريد تا موسى را بكشم و او بايد پروردگار خود را بخواند كه من مىترسم دين شما را دگرگون ساخته و يا در زمين فساد برانگيزد . ( 26 ) موسى گفت : من به پروردگار خود و پروردگار شما پناه مىبرم از هر خيره‌سرى كه به روز حساب ايمان ندارد . ( 27 ) و مردى\r\n\r\n","description":"","footnote":"","page_name":" 757 ","page_number":761},
  {"content":"\r\n\r\nاز آل فرعون كه ايمان خود را پنهان مىداشت گفت : آيا مردى را مىكشيد كه مىگويد پروردگار من ( الله ) است با اينكه از ناحيهء پروردگارتان آياتى روشن آورده ؟\r\nو اگر دروغگو باشد كيفر دروغش به عهدهء خود اوست . ولى اگر راست بگويد :\r\nبعضى از آن وعده‌هايى كه به شما داده به شما مىرسد . به درستى كه خدا كسى را كه اسرافگر و بسيار دروغگو باشد نمىآمرزد . ( 28 ) اى مردم ! امروز فرمانروايى در دست شماست و در زمين نيرومند هستيد ولى اگر فردا عذابى از ناحيهء خدا بيايد چه كسى ما را يارى مىكند ؟ فرعون گفت : هيچ رأيى جز آنچه راهنمائى كردم ندارم و شما را جز به راه راست رهبرى نمىكنم . ( 29 ) دوباره همان كسى كه ايمان آورده بود گفت : اى مردم ! به راستى از كيفرى مانند كيفر پيشينيان بر شما مىترسم . ( 30 ) مثل سرنوشت قوم نوح و عاد و ثمود و اقوامى كه بعد از ايشان آمدند و خداوند هرگز به بندگان خود ستم نمىكند . ( 31 ) و نيز اى قوم ! من بر شما از روز قيامت مىترسم ، روزى كه\r\n\r\n","description":"","footnote":"","page_name":" 758 ","page_number":762},
  {"content":"\r\n\r\nبانگ و فرياد مردم از هر سو بلند مىشود . ( 32 ) روزى كه از عذاب پا به فرار مىگذاريد ولى از ناحيهء خدا هيچ نگهبانى نداريد و كسى كه خدا گمراهش كند ديگر هيچ راهنمايى نخواهد داشت . ( 33 ) همين شما بوديد كه در گذشته يوسف به سويتان آمد و پيوسته نسبت به دينى كه برايتان آورده بود دودل بوديد تا آنكه از دنيا رفت گفتيد ديگر خدا هرگز بعد از او پيامبرى نمىفرستد اينطور خدا هر اسرافگر مشكوك را گمراه مىكند . ( 34 ) همان كسانى كه بدون دليل آسمانى ، در آيات خدا بحث مىكنند و اين بحث ابراز دشمنى بزرگى نسبت به خدا و به كسانى است كه ايمان آورده‌اند خداوند اين‌چنين بر هر قلب سركش زورگو ، مهر مىزند . ( 35 ) ( از آن جمله ) فرعون است كه به وزيرش هامان گفت براى من قصرى بلند بساز شايد به عللى و مسيرهايى دست يابم . ( 36 ) راههاى آسمان تا بر خداى موسى تسلّط يابم هرچند كه من او را دروغگو مىپندارم . و اين‌چنين كارهاى زشت فرعون ،\r\n\r\n","description":"","footnote":"","page_name":" 759 ","page_number":763},
  {"content":"\r\n\r\nدر نظرش زيبا جلوه كرده بود و از راه ، ( حق ) بازداشته شده بود و نقشهء فرعون جز به هلاكت خود نينجامد . ( 37 ) و باز مؤمن آل فرعون گفت : اى قوم ! مرا پيروى كنيد تا شما را به راه درست هدايت كنم . ( 38 ) اى قوم ! اين زندگى دنيا كالايى است زودگذر و جهان آخرت دائمى است . ( 39 ) كسى كه كار زشتى انجام دهد تنها كيفرى مثل آن خواهد داشت ولى كسى كه كارى نيكو انجام دهد چه مرد و چه زن به شرطى كه ايمان داشته باشند داخل بهشت مىشوند و به آنها روزى بىحساب ، داده خواهد شد . ( 40 ) و اى قوم من ! چه شده است كه شما را به سوى نجات مىخوانم ولى شما مرا به سوى آتش مىخوانيد . ( 41 ) مرا مىخوانيد تا خدا را انكار كنم و برايش شريك قايل شوم كه هيچ دليلى بر شرك او ندارم و من شما را به سوى خداى عزيز آمرزنده دعوت مىكنم . ( 42 ) بروشنى ثابت شد كه آنچه شما مرا بسويش مىخوانيد كه برايش شريك گيرم آنها دعوتى ندارند ولى خداى من داراى دعوت است و به يقين بازگشت ما به سوى خداست و محقّقا\r\n\r\n","description":"","footnote":"","page_name":" 760 ","page_number":764},
  {"content":"\r\n\r\nتنها اسرافگران اهل آتشند . ( 43 ) پس به زودى متوجّه آنچه به شما مىگويم خواهيد شد و من كار خود را به خدا واگذار مىكنم كه خدا به حال بندگان داناست . ( 44 ) خداى متعال هم او را از نقشه‌هاى زشتى كه برايش كشيده بودند نگهدارى فرموده و بدترين كيفر را متوجّه فرعونيان كرد . ( 45 ) آتشى كه هر صبح و شام بر آنها عرضه مىشد ( كلمه غدوا و عشيا مىرساند كه عذاب آنها دائمى و پشت سر هم است ) تا قيامت برپا شود و چون برپا شد گفته مىشود اى فرعونيان داخل سخت‌ترين كيفر شويد .\r\n( 46 ) همان روزى كه ( آل فرعون ) در آتش با يكديگر بگومگو مىكنند ، ناتوانان به گردنكشان مىگويند ما در دنيا پيرو شما بوديم ( امروز بايد كمكمان كنيد ) حال آيا امروز مىتوانيد مقدارى از اين آتش از ما برداريد ؟ ( 47 ) گردنكشان در پاسخ مىگويند : ما و شما هر دو دسته ، در آتش هستيم ( و امروز حال هر دوى ما يكى است ) بيقين خداوند بين بندگانش داورى خواهد كرد . ( 48 ) و همهء آنها كه در آتشند به خازنان دوزخ مىگويند پروردگارتان را بخوانيد يك روز هم كه شده عذاب را\r\n\r\n","description":"","footnote":"","page_name":" 761 ","page_number":765},
  {"content":"\r\n\r\nاز ما بردارد . ( 49 ) ( خازنان جهنم ) در پاسخ مىگويند : آيا همواره رسولانتان با معجزات و آيات روشن به سويتان نيامدند ؟\r\nمىگويند : بله آمدند . در پاسخ مىگويند : هرچه مىخواهيد خدا را بخوانيد ( ولى به جايى نمىرسيد ) زيرا دعاى كافران جز در گمراهى نيست . ( 50 ) به درستى كه ما رسولان خود و آنان را كه ايمان آوردند هم در دنيا و هم در روزى كه گواهان به پا خاسته مىشوند يارى كرده و مىكنيم . ( 51 ) در آن روز ، ستمكاران را پشيمانى و عذرخواهى سود ندهد و براى آنها خشم و لعن و منزلگاه بد ( جهنّم ) مهياست . ( 52 ) و ما بوديم كه به موسى هدايت و كتاب را به ميراث به بنى اسرائيل داديم . ( 53 ) كتابى كه هدايت و تذكّر براى خردمندان بود . ( 54 ) پس صبر كن كه وعدهء خدا حق است ، و از گناهت استغفار كن و هر صبحگاه و شبانگاه پروردگار خود را حمد و تسبيح گوى . ( 55 ) به راستى كسانى كه بدون هيچ دليلى در آيات خدا بحث مىكنند هيچ انگيزه‌اى جز خودخواهى ندارند بحثشان به جايى نخواهد رسيد ،\r\n\r\n","description":"","footnote":"","page_name":" 762 ","page_number":766},
  {"content":"\r\n\r\nپس تو به خدا پناه ببر كه شنواى بيناست . ( 56 ) بايد بدانند خلقت آسمانها و زمين بزرگتر از خلقت مردم است و ليكن بيشتر مردم نمىدانند . ( 57 ) نابينا و بينا ( صاحبان بصيرت و كوردلان ) يكسان نيستند و نه آنهايى كه ايمان آورده و كار نيكو كردند با بدكاران برابرند اما چه بسيار كم متوجّه مىشويد . ( 58 ) قيامت به‌طور قطع آمدنى است و هيچ شكّى در آن نيست و ليكن بيشتر مردم ايمان نمىآورند . ( 59 ) پروردگارتان دعوت كرد كه مرا ( از عمق دل ) بخوانيد تا به شما پاسخ دهم . بدرستى كسانى كه از عبادت من سرپيچى كنند به زودى با خوارى داخل جهنّم خواهند شد . ( 60 ) خدا همان كسى است كه برايتان شب را درست كرد تا در آن به استراحت بپردازيد و روز را روشن قرار داد تا روزيتان را بدست آوريد ؛ چون خدا داراى بخشش مخصوصى است نسبت به مردم ولى بيشتر مردم شكرگزار نيستند . ( 61 ) همين خدا پروردگار شماست كه آفرينندهء هر موجود است ، خدايى به جز او نيست ،\r\n\r\n","description":"","footnote":"","page_name":" 763 ","page_number":767},
  {"content":"\r\n\r\nپس چگونه به خود اجازه مىدهيد كه از عبادت او به عبادت غير او منحرف شويد . ( 62 ) آرى ، همهء آنهايى كه آيات خدا را تكذيب مىكنند اينچنين دچار انحراف مىشوند . ( 63 ) خداست كه زمين را براى شما قرارگاه ساخت و آسمان را برافراشت و شما را به بهترين شكلى صورتگرى كرد و از چيزهاى پاكيزه روزيتان نمود . همين خداست كه پروردگار شماست كه چه پربركت است خداى جهانيان . ( 64 ) او زنده است كه خدايى جز او نيست پس تنها او را بخوانيد و دين را براى او خالص سازيد سپاس براى خداى جهانيان است . ( 65 ) بگو مرا از پرستش خدايانى كه شما مىپرستيد نهى كرده‌اند چون بعد از آمدن دلايل روشن از ناحيهء پروردگارم ديگر جاى شرك نيست و نيز مأمور شده‌ام كه تنها تسليم خداى جهانيان باشم . ( 66 ) اوست خدائى كه ( پدر شما آدم ) را از خاك آفريد سپس شما را از نطفه بوجود آورد و آنگاه از علقه بيافريد و آن‌گاه به صورت طفل شما را بيرون آورد تا به حدّ بلوغ برسيد و بعد از آن ،\r\n\r\n","description":"","footnote":"","page_name":" 764 ","page_number":768},
  {"content":"\r\n\r\nپير و سالخورده گرديد ، ولى بعضى از شما ، قبل از رسيدن به پيرى ، مىميرد ( مرگ زودرس ) تا آنگاه به زمان معيّن خود برسيد به اين اميد كه بينديشيد . ( 67 ) او همان خدايى است كه زنده كردن و ميراندن از آن اوست پس همين‌كه چيزى بخواهد تنها مىگويد « باش » و آن چيز موجود مىشود .\r\n( 68 ) آيا تعجب نكردى از اين مردمى كه در آيات خدا مجادله مىكنند چگونه از حق بباطل و از هدايت بسوى گمراهى منحرف مىشوند ؟ . ( 69 ) كسانى كه كتاب و آنچه را كه به وسيلهء رسولان خود فرستاديم تكذيب مىكنند پس به زودى نتيجه كارشان خواهند فهميد . ( 70 ) آن هنگامى كه غل و زنجيرها به گردن‌هايشان افتاده باشد و كشيده شوند . ( 71 ) در آب داغ و سوزان و سپس در آتش افروخته افكنده شوند ؟ ( 72 ) آنگاه به ايشان گفته مىشود كجاست آن چيزهايى كه شريك خدا مىپنداشتيد ؟ ( 73 ) و به جاى خدا مىپرستيديد ؟ مىگويند هرچه مىنگريم آنها را نمىبينيم بلكه اصلا ما در دنيا چيزى نمىپرستيديم ، آرى خداوند اين‌طور كافران را گمراه مىكند . ( 74 ) اين قهر و عذاب بدان سبب است كه\r\n\r\n","description":"","footnote":"","page_name":" 765 ","page_number":769},
  {"content":"\r\n\r\nدر دنيا از پى تفريح ( و هوسرانى ) باطل بوديد و دائم به نشاط مفرط و بىبندوبارى سرگرم شديد . ( 75 ) حال به درون دوزخ درآييد درحالىكه بيرون شدن برايتان نيست پس چقدر بد است منزلگاه سركشان . ( 76 ) پس تو اى پيامبر ! صبر كن كه وعدهء خدا راست است پس پاره‌اى از عذابهايمان را كه وعده داده‌ايم به تو بنمايانيم و چه اينكه تو را از دنيا ببريم به هر صورت آنان به سوى ما بازگردانده مىشوند . ( 77 ) مگر نه اين بود كه قبل از تو رسولانى از جنس خود اين مردم به سويشان فرستاديم رسولانى كه داستانهاى بعضى از آنان را ، برايت حكايت كرديم و بعضى ديگر را ، حكايت نكرديم ؟\r\nهيچ رسولى چنين حقّى نداشته كه از پيش خود آيتى بياورد هر آيتى مىآوردند به اذن خدا بوده و چون امر خدا بكيفر صادر شود به حق داورى خواهد شد و در اين هنگام كافران ( در دنيا و آخرت ) زيان خواهند ديد . ( 78 ) خدا همان كسى است كه چارپايان را برايتان خلق كرد تا بر بعضى از آنها سوار شده و از بعضى ديگر آنها بخوريد .\r\n( 79 ) و در آنها منافع بسيار هست . و اين‌كه با سوار شدن و بار كردن بنه خود بر آنها ، به مقاصدى كه داريد برسيد و بر آنها و بر كشتىها سوار شويد . ( 80 ) و او همواره آيات خود را به شما نشان مىدهد ؛ كدام يك\r\n\r\n","description":"","footnote":"","page_name":" 766 ","page_number":770},
  {"content":"\r\n\r\nاز آيات او را مىتوانيد انكار كنيد . ( 81 ) آيا اين مردم در زمين هيچ سير نكردند تا ببينند سرانجام آنها كه قبل از ايشان بودند چه شد ؟ با اينكه عددشان بيش از اينها و نيرويشان قوىتر از اينها بود و آثار بيشترى در زمين داشتند و عملكردشان هيچ سودى به حالشان نكرد . ( 82 ) آنها نيز هروقت رسولانشان معجزات روشن مىآوردند گوششان بدهكار نبود خشنود و سرگرم دانش خود ، بودند و سرانجام نتيجهء مسخرهء آنها گريبانشان را گرفت . ( 83 ) پس همين‌كه عذاب ما را بديدند گفتند : ما تنها به خدا ايمان آورده و به آنچه شريك خدا مىپنداشتيم انكار مىكرديم . ( 84 ) ولى ايمانشان بعد از ديدن عذاب ما ، هرگز سودى به حالشان نداشت ( چون چنين ايمانى اختيارى نيست و ارزشى ندارد ) اين خود ، سنّتى است از خدا كه همواره در بندگانش جريان دارد ، در اينجاست كه كافران زيانكار مىشوند . ( 85 )\r\n\r\nسورة فصّلت\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 767 ","page_number":771},
  {"content":"\r\n\r\nحاء - ميم . ( 1 ) اين كتاب نازل شده از جانب خداوند رحمان و رحيم است . ( 2 ) كتابى است كه آياتش بتفصيل به زبان عربى براى مردمى كه معانى آن را مىدانند بيان شده است . ( 3 ) درحالىكه اين آيات بشارت‌دهنده و بيم‌رسان است و در عين حال ، بيشترشان از آن رويگردانند و آن را نمىشنوند . ( 4 ) مىگويند دلهاى ما از پذيرفتن آنچه ما را به سويش مىخوانيد ، در وضعى قرار گرفته كه نمىفهمد و در گوشهايمان سنگينى و كرى است و بين ما و تو حجابى است ، تو كار خود كن كه ما نيز كار خود خواهيم كرد . ( 5 ) بگو من تنها بشرى هستم مثل شما با اين فرق كه به من وحى مىشود كه خداى شما خدايى است يكتا پس همه يك صدا به سويش رو كنيد و از شركى كه به وى ورزيده‌ايد توبه كنيد و واى به حال آنان كه شرك مىورزند .\r\n( 6 ) همانهايى كه زكات را نمىدهند و آخرت را منكرند .\r\n( 7 ) در مقابل كسانى كه ايمان آورده و كارهاى خوب مىكنند اجر دائمى دارند كه هرگز قطع نمىشود .\r\n( 8 ) بگو : راستى شما به خدايى كفر مىورزيد كه زمين را در دو روز آفريد\r\n\r\n","description":"","footnote":"","page_name":" 768 ","page_number":772},
  {"content":"\r\n\r\nو براى او شريكانى قرار مىدهيد بااينكه او خداى جهانيان است ؟ ( 9 ) و در زمين كوههاى ريشه‌دار و ثابت قرار داد كه قسمت بيرونىاش سر به آسمان كشيده و در آن روزى فراوان در چهار فصل قرار داد كه كفاف همهء روزى خواران را بدهد . ( 10 ) سپس به آفرينش آسمان كه در آن هنگام دودى بود بپرداخت و آنگاه به هر دو فرمود :\r\nچه بخواهيد و چه نخواهيد تحت فرمان درآييد ( و شكل گيريد ) خواه از روى ميل يا بىميلى گفتند : فرمان پذيريم . ( 11 ) پس آنها را به صورت هفت آسمان در دو روز آفريد و كار هر آسمانى را با وحى انجام داد و ما آسمان دنيا را به چراغهايى زينت داديم ستارگانى كه هم زينت آسمانند و هم نگهبان آن ، اين است تقدير آن خدايى كه عزيز و داناست . ( 12 ) با اين حال اگر باز هم روگردانيدند پس بگو من شما را از صاعقه‌اى چون صاعقهء عاد و ثمود بيم مىدهم . ( 13 ) آن زمان كه رسولان به سويشان آمدند هم در عصر خودشان و هم بعد از ايشان و همه همين را گفتند كه\r\n\r\n","description":"","footnote":"","page_name":" 769 ","page_number":773},
  {"content":"\r\n\r\nبجز الله نپرستيد گفتند : اگر پروردگار ما مىخواست فرشته‌اى به عنوان رسول مىفرستاد به همين دليل ما به آنچه شما بدان فرستاده شده‌ايد منكريم . ( 14 ) اما عاد كه در زمين بدون حق استكبار ورزيدند و گفتند كيست كه نيرومندتر از ما باشد ؟ ( شگفتا ) مگر نديدند كه آن خدا كه ايشان را خلق كرد نيرومندتر از ايشان است ؟ كه ( اينچنين ) آيات ما را انكار مىكنند . ( 15 ) نتيجه اين انكارشان آن شد كه ما بادى سخت و مسموم بر آنان فرستاديم آن هم در ايّامى نحس ( روزهاى غبارآلود ) تا به ايشان كيفر ذلّت در دنيا را بچشاند درحالىكه عذاب آخرت خواركننده‌تر است و هيچ نجات‌دهنده‌اى بر ايشان نخواهد بود . ( 16 ) و امّا ثمود ؟ ما آنها را نيز هدايت كرديم امّا به اختيار خود گمراهى را بر هدايت ترجيح دادند نتيجه‌اش هم اين شد كه بخاطر آن كارها كيفر ذلّت آنها را بگرفت . ( 17 ) البتّه در بين آنان كسانى را كه ايمان آوردند و پرهيزكار بودند نجات داديم . ( 18 ) و روزى كه دشمنان خدا به سوى آتش كشيده\r\n\r\n","description":"","footnote":"","page_name":" 770 ","page_number":774},
  {"content":"\r\n\r\nو گردآورى مىشوند تا بعدىها به آنها ملحق شوند . ( 19 ) و همه نزديك آتش آيند آنجا گوش و چشم و پوست بدنشان به آنچه كرده‌اند گواهى مىدهند . ( 20 ) به پوست بدن خود مىگويند چرا عليه ما شهادت داديد ( زيرا شهادت چشم و گوش چندان تعجب‌آور نيست ولى پوست چرا ) مىگويند خدايى كه تمامى موجودات را به سخن مىآورد ما را به زبان آورد و اوست كه شما را در اوّلين‌بار در دنيا آفريد و به سوى او بازگشت مىكنيد . ( 21 ) و شما كه گناه خود را پنهان مىكرديد از اين جهت نبود كه از شهادت گوش و چشم و پوست خود پروا داشتيد بلكه خيال مىكرديد كه خدا از بسيارى از كارهايتان بىخبر است . ( 22 ) و همين پندار كه نسبت به پروردگار خود داشتيد شما را هلاك كرد و از زيانكاران ساخت . ( 23 ) حال اگر مرد آن هستند كه تحمّل عذاب كنند جايشان آتش است و بسازند و تحمل كنند و اگر خواستار خوشنودى خدا باشند هرگز از ايشان راضى نخواهد شد . ( 24 ) ما براى آنها همنشينانى ( زشت سيرت ) قرار داديم تا زشتيها را از جلو و پشت سر\r\n\r\n","description":"","footnote":"","page_name":" 771 ","page_number":775},
  {"content":"\r\n\r\nبرايشان جلوه دادند و فرمان كيفر خدا بر آنان حتمى شد آنچنان كه در امّتهاى گذشته از جن و انس حتمى شد چون‌كه اين گونه امّتها زيانكار بودند ( با اينكه كفار استعداد ايمان يافتن را داشتند ولى كفر ورزيدند و مرتكب گناه شدند ) . ( 25 ) و آنان كه كفر ورزيدند به يكديگر سفارش مىكردند كه گوش به قرآن مدهيد و سروصدا كنيد تا قرآن را نشنويد شايد پيروز شويد . ( 26 ) ما هم به‌طور يقين به كسانى كه كفر ورزيدند عذاب سختى مىچشانيم و به بدتر از آنچه مىكردند كيفر مىدهيم . ( 27 ) اين‌چنين است كه كيفر دشمنان خدا آتش است ، در شكم ، آتش خانه‌اى جاودانه دارند ، به كيفر اينكه همواره آيات ما را انكار مىكردند . ( 28 ) ( كفار درحالىكه داخل آتش‌اند ) مىگويند : پروردگارا گمراه‌كنندگان جنّى و انسى را به ما نشان ده تا آنان را زير پا گذاريم تا خوارتر از خود ما شوند . ( 29 ) امّا آن مؤمنانى كه گفتند : پروردگار ما خداست و بر گفتهء خود پافشارى كردند فرشتگان بر آنان نازل گشته و مىگويند نترسيد\r\n\r\n","description":"","footnote":"","page_name":" 772 ","page_number":776},
  {"content":"\r\n\r\nو غم مخوريد و به بهشتى كه در دنيا همواره وعده‌اش را به شما مىدادند خوش باشيد . ( 30 ) آرى ، ماييم سرپرستان شما در دنيا و آخرت و شما در بهشت هرچه دلتان بخواهد و هرچه بخواهيد در اختيار خواهيد داشت . ( 31 ) اينها همه مراسمى است كه قبلا براى پذيرايى شما از ناحيه خداى آمرزنده مهربان فراهم شده . ( 32 ) و كيست خوش‌گفتارتر از آنكس كه بشر را به سوى خدا دعوت مىكند و كار نيكو انجام مىدهد و مىگويد : من از تسليم‌شدگانم ؟ ( 33 ) و چون معلوم است كه خوبى و بدى يكسان نيست لاجرم تو بديهاى مردم را به آنچه كه بهتر است دفع كن ناگهان خواهى ديد همان دشمنت آنچنان دوست مىشود كه گويى دوستى مهربان است . ( 34 ) امّا اين نصيحت را نمىپذيرند مگر كسانى كه خويشتن‌دارند و نيز نمىپذيرد مگر آنكه بهره بزرگى از سعادت داشته باشد . ( 35 ) و اگر از ناحيهء شيطان به نحوى تحريك شدى پناه به خدا ببر كه او شنواى داناست . ( 36 ) و يكى از آيات او شب و روز و خورشيد و ماه است ،\r\n\r\n","description":"","footnote":"","page_name":" 773 ","page_number":777},
  {"content":"\r\n\r\nپس ديگر معنا ندارد كه براى خورشيد و ماه سجده كنيد بلكه بايد براى خدايى سجده كنيد كه آنها را آفريده اگر به راستى مىخواهيد نيايش كنيد . ( 37 ) و اگر ديدى كه باز كافران تكبّر مىكنند غمگين مباش كه آنان كه نزد پروردگار تواند شب و روز او را نيايش مىكنند و خسته نمىشوند . ( 38 ) و يكى از نشانه‌هايش اين است كه زمين را افسرده مىبينى و چون باران را بر آن نازل كنيم به جنب‌وجوش مىافتد و گياهان سر درمىآورند ، آرى ، همان كسى كه آن را زندگى بخشيد مردگان را زنده مىكند كه او بر هرچيزى تواناست . ( 39 ) به يقين مشركانى كه نشانه‌هاى ما را منكرند كارشان بر ما پوشيده نيست آيا كسى كه به آتشش مىافكنند بهتر است و يا كسى كه روز قيامت آسوده‌خاطر است ، هرچه مىخواهيد بكنيد كه او به هرچيزى بيناست .\r\n( 40 ) مشركينى كه به قرآنى كه بر آنها نازل شد منكر شدند در آتشند براى اينكه به كتابى ارجمند كفر ورزيدند . ( 41 ) كتابى كه نه در عصر نزولش باطلى در آن رخنه مىكند و نه تا قيامت كتابى كه از ناحيه خداى\r\n\r\n","description":"","footnote":"","page_name":" 774 ","page_number":778},
  {"content":"\r\n\r\nحكيم ستوده نازل شده . ( 42 ) اين سخنان وهن‌آورى كه به تو مىگويند همان سخنانى است كه به رسولان قبل از تو نيز مىگفتند كه پروردگار تو داراى آمرزش و هم داراى كيفرى است دردناك . ( 43 ) و اگر ما قرآن را عجمى نازل مىكرديم آن‌وقت مىگفتند : چرا آياتش به زبان غير عربى است و روشن بيان نشده آيا كتابى عجمى و گنگ بر مردم عربى نازل مىشود ؟ بگو : اين قرآن براى كسانى كه ايمان بياورند هدايت و شفاست و كسانى كه ايمان نمىآورند گوششان دچار سنگينى و كرى شده و قرآن برايشان نامفهوم است گويا آنها را از فاصله دور صدا مىزنند . ( 44 ) همچنان كه ما به موسى كتاب داديم و قومش در آن اختلاف كردند و لجبازى نمودند و اگر فرمانى از طرف خدايت نيامده بود همهء آنها نابود شده بودند . آرى ، ايشان نيز درباره تورات در شكّى حيرت‌آور قرار داشتند . ( 45 ) هركس كار خوبى كند به نفع خود كرده و هركس كار بدى كند به زيان خود كرده و پروردگار تو بر بندگانش ستمكار نيست . ( 46 ) تنها خدا است كه مىداند قيامت چه موقع است و ميوه‌ها از غلافشان بيرون نمىآيند\r\n\r\n","description":"","footnote":"","page_name":" 775 ","page_number":779},
  {"content":"\r\n\r\nو هيچ ماده‌اى باردار نمىشود و بارش را به زمين نمىگذارد مگر آنكه خداوند به او آگاه است و روزى كه از راه دور از ايشان مىپرسد كجايند شريكان من ، با صداى رسا مىگويند : كه هيچ گواهى ميان ما نيست . ( 47 ) در آن روز خدايانى را كه در دنيا مىپرستيدند نمىيابند و يقين مىكنند كه ديگر راه فرارى ندارند . ( 48 ) آرى ، انسان از دعاى خير خسته نمىشود و همين‌كه دچار زشتى مىشود خيلى زود نااميد و مأيوس مىگردد . ( 49 ) اگر رحمتى از خود به او بچشانيم مخصوصا بعد از بلايى كه به او رسيده باشد حتما مىگويند اين از كاردانى خودم بود و من اصلا گمان نمىكنم قيامتى برپا شود و به فرض هم كه برپا شود در آن روز نيز محترم و داراى امتياز خواهيم بود به زودى كفّار را به نتيجه آنچه مىكردند خبر خواهيم داد و به آنها كيفرى سخت خواهيم چشاند . ( 50 ) و چون به انسان نعمتى بدهيم روى را برمىگرداند و دورى مىكند و چون به شرّى مبتلا مىشود دعاهايى طولانى دارد . ( 51 )\r\n\r\n","description":"","footnote":"","page_name":" 776 ","page_number":780},
  {"content":"\r\n\r\nبگو : به من خبر دهيد كه اگر فرضا اين قرآن از ناحيهء خدا باشد و شما به آن كفر ورزيده باشيد در اين صورت گمراه‌تر از خود ، سراغ داريد كه در خلافى ريشه‌دار قرار گرفته‌ايد ؟ . ( 52 ) به زودى آيات خود را هم در افقهاى گوناگون و خارج از وجود آنان و هم در داخل وجودشان نشان خواهيم داد ، تا روشن گردد كه خدا حق است آيا اين شهادت براى پروردگار تو بس نيست كه او ناظر و گواه بر هرچيزى است . ( 53 ) ولى تو بدان كه منشاء همهء اين بهانه‌جوييها اين است كه در مسئلهء معاد در شكّند و بدان كه خدا به هرچيزى احاطه دارد . ( 54 )\r\n\r\nسورة الشّورى\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد حاء - ميم ( 1 ) عين - سين - قاف ( 2 ) اين‌چنين خداى عزيز حكيم به سوى تو و به سوى انبياى قبل از تو وحى مىفرستد . ( 3 ) خدايى كه آنچه در آسمانها و در زمين است ملك اوست و او بلندمرتبه و بزرگ است . ( 4 ) ( بخاطر نسبتهاى زشت مشركان ) آسمانها ، نزديك است\r\n\r\n","description":"","footnote":"","page_name":" 777 ","page_number":781},
  {"content":"\r\n\r\nاز بالا شكافته شوند و فرشتگان خدا را حمد و ستايش گويند و بخاطر ساكنان زمين ، طلب آمرزش مىكنند بدانيد خدا آمرزگار مهربان است .\r\n( 5 ) و كسانى كه غير از خدا سرپرستانى مىگيرند باز ، خدا نگهبان آنهاست و تو بر آن وكالت ندارى . ( 6 ) و اين‌چنين به سويت قرآنى عربى را وحى كرديم تا مردم مكّه و پيرامون آن را بيم دهى و از روز ( قيامت ) كه شكّى در آن نيست بترسانى ، روزى كه دسته‌اى در بهشت و دسته‌اى در جهنّم خواهند بود . ( 7 ) اگر خدا مىخواست مىتوانست همه را يكجور خلق كند ( تا گروهى بهشتى و گروهى جهنمى نباشند اما اين را نخواست تا هركس راه خود را انتخاب كند ) امّا هركس را بخواهد در رحمتش داخل سازد ، و ستمگران هيچ سرپرست و ياورى ندارند . ( 8 ) آيا به راستى غير از خدا سرپرستانى را گرفته‌اند ؟ درحالىكه ولايت منحصر به اوست و تنها او مردگان را زنده مىكند ،\r\n\r\n","description":"","footnote":"","page_name":" 778 ","page_number":782},
  {"content":"\r\n\r\nو تنها او بر هرچيزى تواناست . ( 9 ) و در هرچيز كه اختلاف كنيد داورى در آن ، به عهدهء خداست ، متوجّه باشيد كه اين خداست كه پروردگار من است ، و من تنها بر او تكيه مىكنم ؛ و به سوى او باز مىگردم . ( 10 ) كه او پديدآورنده آسمانها و زمين است ، و از جنس خود شما ، برايتان همسرانى آفريد ، و نيز براى چارپايان جفت خلق كرد ، و به اين وسيله نسل شما و چارپايان را زياد كرد . هيچ‌چيزى مثل او نيست ، و او شنوا و بيناست . ( 11 ) كليدهاى رحمت آسمانها و زمين از آن او است ، براى هركس كه بخواهد روزيش را گسترده مىكند و براى هركس كه بخواهد تنگ مىگيرد ، آرى او به هرچيزى داناست . ( 12 ) برايتان از دين همان را تشريع كرد كه نوح را بدان سفارش فرمود ، و آنچه ما به تو وحى كرديم و به ابراهيم و موسى و عيسى سفارش نموديم اين بود كه دين را به پا داريد و در آن جدايى نيندازيد .\r\nآنچه كه شما مشركين را به سويش دعوت مىكنيد بر آنان گران مىآيد ، و اين خداست كه هركس را بخواهد براى خود\r\n\r\n","description":"","footnote":"","page_name":" 779 ","page_number":783},
  {"content":"\r\n\r\nبرمىگزيند ، و هركس كه توبه كند به سوى خود هدايت مىنمايد . ( 13 ) و تنها پس از آنكه علم به حق يافتند تفرقه دينى بينشان بالا گرفت ولى حسد و ستمى كه بين آنها رواج داشت نگذاشت به علم خود عمل كنند و اگر حكم ازلى خدا بر اين قرار نگرفته بود كه تا مدّتى معيّن زنده بمانند ، كارشان را يكسره مىكرديم ، چون كار آنها سبب شد كه نسلهاى بعدى هم پيرامون دين ، در شكّى عميق قرار گيرند . ( 14 ) و به همين جهت تو دعوت كن ، و همان‌طور كه مأمور شده‌اى استقامت بورز ، و دنبال هواهاى آنان مرو ، و بگو من به آنچه كه خود از كتاب نازل كرده ايمان دارم ، و مأمور شده‌ام بين شما عدالت برقرار كنم ، پروردگار ما و شما همان ( الله ) است ، نتيجهء كارهاى ما به خود ما برمىگردد و از شما هم به خودتان مىرسد هيچ حجّتى بين ما و شما نيست ، خدا بين ما جمع مىكند ، و بازگشت همه به سوى اوست . ( 15 ) و كسانى كه عليه ربوبيت خدا احتجاج مىكنند بعد از آنكه مردم آن را پذيرفتند ، حجّتشان نزد پروردگارشان باطل و خشم الهى ، شامل حال آنان و كيفرى سخت\r\n\r\n","description":"","footnote":"","page_name":" 780 ","page_number":784},
  {"content":"\r\n\r\nدر پيش دارند . ( 16 ) خدا همان است كه كتاب را به حق و نيز ميزان را نازل كرد ، و تو چه مىدانى شايد رستاخيز نزديك باشد . ( 17 ) آنهايى كه به قيامت ايمان ندارند با مسخره در آمدنش شتاب مىكنند ، و كسانى كه ايمان دارند از آمدنش بيمناكند ، و مىدانند كه حق است . تو آگاه باش آنهايى كه در انكار قيامت لجبازى و اصرار مىورزند در گمراهى بسيار دور قرار دارند . ( 18 ) خدا به بندگانش لطف دارد ، هركس را بخواهد و مصلحت بداند روزى مىدهد ، و او قوى و عزيز است . ( 19 ) كسى كه تنها بهره‌ى آخرت را مىخواهد به بهره‌اش مىافزاييم ، و كسى كه تنها بهرهء دنيا را مىخواهد تنها از دنيا به او مىدهيم ، و ديگر در آخرت بهره‌اى ندارد . ( 20 ) آيا براى آنها شريكانى است كه خدا به آن اجازه نداده ؟ اگر فرمان حتمى نبود كار هلاكتشان يكسره مىشد ، و ستمكارانى كه دين خدا را ترك كرده‌اند كيفرى دردناك دارند . ( 21 ) ستمگران را مىبينى\r\n\r\n","description":"","footnote":"","page_name":" 781 ","page_number":785},
  {"content":"\r\n\r\nكه از آنچه كرده‌اند ( انكار خداوند ) بيمناكند ولى در قيامت بلاى همان كرده‌ها بر سرشان خواهد آمد ، و كسانى كه ايمان آورده كارهاى نيكو كردند در باغهاى بهشت قرار گرفته ، و نزد پروردگار خود هرچه بخواهند دارند ، و بخشش بزرگ همين است . ( 22 ) اين است همان كه خدا بندگان خود را بدان بشارت مىدهد ، بندگانى كه ايمان آورده و كارهاى نيكو كردند . بگو من از شما در برابر رسالتم مزدى نمىخواهم جز دوستى با خويشان من ( اهل بيت ) و كسى كه كار خوبى انجام دهد ما بر آن نيكى مىافزاييم . همانا خداوند آمرزنده و قدرشناس است . ( 23 ) و يا ( دربارهء همين دوست ) مىگويند به خدا دروغ بسته ، ( بگو ) اگر من به خدا دروغ ببندم خدا اگر بخواهد بر دلت مهر مىزند ، و خدا بالأخره باطل را از بين برده و حق را به وسيلهء كلماتش تثبيت مىكند كه او به نهفته‌هاى دل آگاه است . ( 24 ) و هم اوست خدايى كه توبه را از بندگانش مىپذيرد ، و گناهان را مىبخشد و\r\n\r\n","description":"","footnote":"","page_name":" 782 ","page_number":786},
  {"content":"\r\n\r\nبه آنچه مىكنيد داناست . ( 25 ) و دعاى كسانى را كه ايمان آورده و كارهاى خوب كرده‌اند مىپذيرد و از كرم خود ، بيش از آنچه خواسته‌اند مىدهد : ولى براى كافران كيفرى سخت خواهد بود . ( 26 ) و اگر خدا رزق را براى همهء بندگانش گسترده مىكرد ( طبيعتا ) در زمين سركشى مىكردند ، و ليكن هرچه را بخواهد به اندازه نازل مىكند ، ( و اين خود سنت الهى است ) چون او از وضع بندگانش باخبر و بيناست . ( 27 ) و او كسى است كه بعد از نااميدى مردم برايشان باران مىفرستد ، و رحمت خود را گسترش مىدهد ، و تنها او سرپرستى ستوده است . ( 28 ) و يكى از نشانه‌هاى او خلقت آسمانها و زمين و جنبندگانى است كه بين آن دو پراكنده‌اند و او هروقت بخواهد مىتواند آنها را جمع‌آورى كند . ( 29 ) و هرگونه ناراحتى كه به شما مىرسد به خاطر كارهايى است كه به دست خود كرده‌ايد ، ( واكنش اعمال شماست ) و خدا از بسيارى از گناهان مىگذرد . ( 30 ) و شما در زمين نمىتوانيد خدا را به ستوه آوريد ، و غير خدا سرپرست\r\n\r\n","description":"","footnote":"","page_name":" 783 ","page_number":787},
  {"content":"\r\n\r\nو ياورى نداريد . ( 31 ) و يكى ديگر از نشانه‌هاى او كشتىهاى غول‌پيكر درياست .\r\n( 32 ) اگر بخواهد باد را از حركت نگه مىدارد ، آن‌وقت در وسط دريا بىحركت مىمانند ، به درستى در اين كشتىها نشانه‌هايى است براى هر خويشتن‌دار قدردان . ( 33 ) و يا به جرم آنچه كرده‌اند كيفرشان مىكند ، و او از بسيارى از گناهان چشم‌پوشى مىنمايد . ( 34 ) و آنهايى كه در آيات ما بحث مىكنند خود مىدانند كه فرارگاهى ندارند . ( 35 ) پس آنچه در دست داريد از مادّيات زندگى متاع دنياست ، و آنچه نزد خداست براى مردم باايمان كه بر پروردگار خود توكّل مىكنند بهتر و پاينده‌تر است . ( 36 ) و نيز براى كسانى كه از گناهان بزرگ و زشتىها مىپرهيزند و چون خشم مىگيرند ، جرم طرف را مىبخشند . ( 37 ) و كسانى كه دعوت پروردگار خود را مىپذيرند و نماز را برپا مىدارند و بين خود كارها را به مشورت مىسپارند و از آنچه روزيشان كرده‌ايم مىبخشند . ( 38 ) و كسانى كه چون مورد ستم قرار مىگيرند از يكديگر يارى مىخواهند .\r\n\r\n","description":"","footnote":"","page_name":" 784 ","page_number":788},
  {"content":"\r\n\r\n( 39 ) و كيفر بدى ، بدى ديگرى است مثل آن ، و كسى كه از كيفر دادن صرفنظر كند و به اين وسيله طرف را اصلاح نمايد ، پاداشش به عهدهء خداست همانا او ستمگران را دوست نمىدارد . ( 40 ) و كسى كه پس از ستم كشيدن انتقام مىگيرد بر او هيچ گونه بازخواست و سرزنشى نيست ( چون در شرع هيچ مجوزى نيست كه حق آنها را باطل كند ) . ( 41 ) گناه بر كسانى است كه به مردم ستم مىكنند ، و بدون داشتن بهانه‌اى و حقّى مىخواهند در زمين فساد و ستم كنند ، آنان كيفرى دردناك دارند . ( 42 ) البتّه اگر كسى شكيبا باشد و ببخشايد ، اين دو صفت از صفات بس بزرگ است . ( 43 ) و كسى كه خدا گمراهش كند ( چون ولايت خدا را انكار كرده ) بعد از خدا ديگر ولى و سرپرستى نخواهد داشت ، و تو ( اى پيامبر ) ستمگران را ( منكرين خدا ) خواهى ديد كه چون كيفر را مىبينند مىگويند : آيا راه برگشتى هست ؟ . ( 44 ) و مىبينى ايشان را كه بر آتش عرضه مىشوند ، درحالىكه از شدّت ذلّت حالت تسليم دارند كه با گوشهء چشم و پنهانى به آن مىنگرند ، و آنهايى كه ايمان آوردند مىگويند : زيانكاران كسانى هستند كه\r\n\r\n","description":"","footnote":"","page_name":" 785 ","page_number":789},
  {"content":"\r\n\r\nدر قيامت هم خود و هم خانوادهء خود را دچار زيان كرده‌اند . آرى ، آنها بدانند كه ستمگران ( مشركين ) در كيفرى ابدى خواهند بود . ( 45 ) و از اولياء غير از خدا هيچ وليى كه ياريشان دهد نخواهند داشت ، و كسى كه خدا ( بجرم كفرش ) گمراهش كرده باشد ديگر هيچ راهى براى نجات از كيفر ندارد . ( 46 ) دعوت پروردگارتان را بپذيريد ، قبل از آنكه روزى بيايد كه از ناحيهء خدا برگشت برايش نيست ، در آن روز ديگر هيچ پناهگاهى نداريد ، و نمىتوانيد گناهان خود را انكار كنيد .\r\n( 47 ) حال اگر بازهم رو را برگرداندند و اين دعوت را نپذيرفتند ، ناراحت مشو كه ما تو را به نگهبانى آنان نفرستاديم ، و تو جز رساندن پيام ، وظيفه ديگرى را ندارى . هروقت رحمتى را از خود به انسان مىچشانيم به آن خوشحالى مىكند ، و همين‌كه آثار زشت گناهانش گريبانش را گرفت كفران را از سر مىگيرد ، چون انسان كفران پيشه است . ( 48 ) فرمانروايى آسمانها و زمين از آن خداست ، هرچه مىخواهد مىآفريند ، و به هركس كه بخواهد دختر و به هركس كه بخواهد پسر مىدهد . ( 49 )\r\n\r\n","description":"","footnote":"","page_name":" 786 ","page_number":790},
  {"content":"\r\n\r\nو يا هم پسرانى را مىدهد و هم دخترانى را ، و هركس را بخواهد نازا مىكند كه او دانايى تواناست . ( 50 ) و هيچ بشرى را نشايد كه خدا با او سخن گويد ، مگر از راه وحى ، و يا از وراء حجاب ، و يا آنكه رسولى بفرستد پس به اذن خود هرچه مىخواهد به او وحى مىكند كه خدا بلندمرتبهء فرزانه است . ( 51 ) و ما نيز به فرمان خود ، قرآن را به سويت وحى كرديم ، و گرنه تو خودت درايت و فهم قرآن را و نيز ايمان تفصيلى و آگاهى به اعمال صالح نداشتى و ليكن ما قرآن را نورى قرار داديم تا به وسيله آن ، هركس از بندگانمان را خواستيم هدايت كنيم ، و تو به يقين به سوى راه راست هدايت مىكنى . ( 52 ) راه همان خدايى كه آنچه در آسمانها و آنچه در زمين است تحت فرمان اوست ، آگاه باش كه بازگشت همهء كارها به سوى خداست . ( 53 )\r\n\r\nسورة الزّخرف\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 787 ","page_number":791},
  {"content":"\r\n\r\nحاء - ميم . ( 1 ) سوگند به كتاب روشنگر . ( 2 ) كه ما آن را قرآن عربى قرار داديم شايد حقايقش را بفهميد . ( 3 ) و سوگند كه اين خواندنى قبلا در لوح محفوظ نزد ما بود ، كه داراى دو صفت يكى علو مقام و ديگرى سرشار از حكمت بود . ( 4 ) آيا به جرم اينكه شما مردمى اسراف‌گريد از فرستادن قرآن به سوى شما صرفنظر مىكنيم ؟ ( 5 ) و چه بسا پيامبرانى كه براى گذشتگان فرستاديم . ( 6 ) مردمى كه هيچ پيامبرى به سويشان نيامد مگر آنكه مسخره‌اش مىكردند . ( 7 ) و ما نيرومندتر از آنها را هلاك كرديم كه داستان آنها قبلا گذشت . ( 8 ) و اگر از اين بت‌پرستان بپرسى چه كسى آسمانها و زمين را آفريده به يقين خواهند گفت :\r\nخداوند ارجمند دانا . ( 9 ) خدايى كه زمين را براى شما گهواره قرار داد و در آن برايتان راهها معيّن كرد تا شايد به وسيله آنها به مقاصد خود برسيد ( 10 ) و همان خدايى كه آب را به اندازه از آسمان نازل كرد ، پس به وسيله آن آب ، سرزمينى مرده را ، زنده كرديم ،\r\n\r\n","description":"","footnote":"","page_name":" 788 ","page_number":792},
  {"content":"\r\n\r\nشما هم همينطور از قبرتان خارج مىشويد . ( 11 ) و آن خدايى كه همهء جفت‌ها را او آفريد ، و برايتان از كشتىها و چارپايان وسيلهء سوارى درست كرد .\r\n( 12 ) بر پشت آنها قرار گيريد و آنگاه به ياد نعمت پروردگارتان باشيد و بگوييد : منزّه است آن خدايى كه اين مركب را براى ما مسخّر كرد ، و در اختيارمان گذاشت و گرنه ما نمىتوانستيم آن را رام كنيم . ( 13 ) و به يقين ما به سوى پروردگارمان برمىگرديم . ( 14 ) و براى او از بندگانش شريك قرار دادند ، كه راستى انسان بس ناسپاس آشكار است . ( 15 ) آيا خدا از آنچه خودش آفريده دخترانى را براى خود فرزند گرفته ، و پسران را براى شما ؟ ( چون شما از دختر ناراحت مىشويد ) ( 16 ) وقتى به يكى از ايشان مژده داده مىشد كه همسرت فرزند دختر زاييده رويش از شدّت خشم و ناراحتى سياه مىشد ( ولى براى خدا مىپسنديد ) . ( 17 ) آيا دختران را فرزند خدا مىخوانند كه در زر و زيور پرورش يافته است با اينكه در اثبات ادعاى خود ناتوانند . ( 18 ) آرى مشركين\r\n\r\n","description":"","footnote":"","page_name":" 789 ","page_number":793},
  {"content":"\r\n\r\nفرشتگان را دختر خدا مىخواندند مگر در هنگام آفريدن آنان حاضر بودند ؟ به زودى اين شهادتشان در نامه عملشان نوشته مىشود و در قيامت از آن بازخواست خواهند شد . ( 19 ) و گفتند : اگر خداى مهربان مىخواست كه ما بت نپرستيم ، نمىپرستيديم ، آنها به اين سخن خود ، آگاهى ندارند ، و آنچه مىگويند پندارى بيش نيست . ( 20 ) و آيا براستى ما قبلا كتابى در اين باره به ايشان داده بوديم كه به آن تمسّك جويند ؟ ( 21 ) نه ، هيچ دليلى از ناحيهء ما ندارند ، تنها دليلشان اين است كه ما پدران خود را بر دينى يافتيم ، و ما اگر دنبال راه آنان برويم از هدايت يافتگانيم . ( 22 ) و به همين منوال هيچ رسولى قبل از تو به سوى اهل قريه‌اى گسيل نداشتيم ، مگر آنكه خوشگذرانان آن قريه گفتند : ما پدران خود را بر كيشى يافتيم ، و ما بر آثار ايشان اقتداء مىكنيم . ( 23 ) پيامبرشان پرسيد : حتّى در صورتى هم كه آنچه من آورده‌ام بهتر باشد ، از آنچه پدران خود را بر آن يافته‌ايد ؟ گفتند : ما به آنچه كه شما ماءمور ابلاغ آن شده‌ايد كافريم . ( 24 ) پس از ايشان انتقام گرفتيم ؛ در اين صورت سرانجام\r\n\r\n","description":"","footnote":"","page_name":" 790 ","page_number":794},
  {"content":"\r\n\r\nدروغگويان را بنگر كه بكجا انجاميد ( 25 ) و به ياد آر آن زمان را كه ابراهيم به پدر ( عمو ) و قوم خود گفت :\r\nمن از آنچه مىپرستيد بيزارم . ( 26 ) به جز آن معبودى كه مرا آفريده كه به زودى ( به سوى حق ) هدايتم خواهد كرد .\r\n( 27 ) خداى تعالى اين يكتاپرستى را در نسل او باقى گذاشت ، شايد ( از عبادت بتها ) بسوى خداوند برگردند . ( 28 ) بلكه من اين كفّار و پدران ايشان را چند صباحى از زندگى مادى بهره‌مند ساختيم تا آنكه حق و رسولى روشنگر به سويشان آمد . ( 29 ) و همين‌كه با حق روبرو شدند ، گفتند :\r\nاين نوعى سحر است ، و ما بدان كافريم . ( 30 ) ( كفار قريش هم ) گفتند :\r\nچرا اين قرآن به يكى از مردان بزرگ ( مكّه و طائف ) نازل نشد . ( 31 ) آيا اينانند كه رحمت پروردگارت را تقسيم مىكنند ؟ اين ماييم كه روزى انسانها را در زندگى دنيا تقسيم مىكنيم ، و بعضى را به درجاتى بالاتر از بعض ديگر قرار مىدهيم ، تا بعضى ، بعض ديگر را رام و مسخّر خود كنند ، و رحمت پروردگار تو از آنچه جمع مىكنند بهتر است\r\n\r\n","description":"","footnote":"","page_name":" 791 ","page_number":795},
  {"content":"\r\n\r\n( 32 ) و اگر نه اين بود كه خواستيم مردم در تحت يك نظام قرار گيرند ، براى هركس كه به خدا كفر بورزد خانه‌هايى داراى سقفى از نقره قرار مىداديم ، و پلّه‌هايى كه با آن بالا روند ، و خودنمايى كنند . ( 33 ) و براى خانه‌هايشان درهايى و تخت‌هايى كه بر آن تكيه دهند . ( 34 ) و نيز طلا آلات قرار مىداديم ، چون همه اينها تنها بهره‌هاى زندگى دنياست ، و آخرت در نزد پروردگارت مخصوص مردم باتقوى است . ( 35 ) و كسى كه از ياد خدا ، خود را به كورى بزند شيطانى برايش قرار مىدهيم تا هميشه همنشينش باشد . ( 36 ) و همين طايفه‌اند كه همواره از راه حق جلوگيرى مىكنند ، و خيال مىكنند كه به سوى حق راه يافته‌اند . ( 37 ) تا آنكه يكى از اينان بميرد و به همراه قرينش نزد ما بيايد آنوقت مىگويد : اى كاش بين من و تو فاصله‌اى به اندازهء ميان مشرق و مغرب بود چه بد همنشينى هستى . ( 38 ) ولى آن روز ( قيامت ) ديگر اين حرفها سودى به حالتان ندارد ، چون ستم كرديد ، ( مشرك شديد ) و همهء شما در كيفر شريكيد . ( 39 ) ( اى پيامبر ) آيا تو مىتوانى\r\n\r\n","description":"","footnote":"","page_name":" 792 ","page_number":796},
  {"content":"\r\n\r\nكران را بشنوانى ، و يا كوران را هدايت كنى ؟ كسانى كه در گمراهى آشكارند ( و خود را بكورى و كرى زده‌اند ) هدايت كنى . ( 40 ) ( اى پيامبر ) ما از ايشان انتقام خواهيم گرفت چه در دنيا باشى و ببينى يا نباشى . ( 41 ) ما آن عذابها را كه به ايشان وعده داديم به تو نشان مىدهيم . به يقين ما تواناييم .\r\n( 42 ) پس به آنچه به تو وحى شده چنگ بزن بيقين تو در راه راست قرار دارى . ( 43 ) و به درستى كه قرآن براى تو و بر آنان تذكّرى است و به زودى ( در قيامت ) بازخواست مىشويد . ( 44 ) از ( امتهائى ) رسولانى كه قبل از تو فرستاديم ( مثل علماى يهود و نصارى ) بپرس آيا غير از خدا ، خدايانى معيّن كرده بوديم كه پرستش شوند . ( 45 ) همانا ما موسى را با آيات و معجزات خود ، به سوى فرعون و درباريانش فرستاديم ، گفت : من فرستاده خداى جهانيانم . ( 46 ) پس چون آيات و معجزات ما را ، به ايشان ارائه كرد به آنها لبخند زدند . ( 47 ) و ما هيچ آيت و معجزه‌اى به ايشان ننمايانديم ، مگر آنكه از مشابه آن ، بزرگتر بود ،\r\n\r\n","description":"","footnote":"","page_name":" 793 ","page_number":797},
  {"content":"\r\n\r\nو ايشان را به عذاب دنيوى گرفتار نموديم شايد به سوى حق بازگردند . ( 48 ) و گفتند : اى جادوگر ! پروردگار خود را برايمان بخوان ، به خاطر آن پيمانى كه به تو داده ( كه اگر ايمان آوريم ) عذاب را از ما بردارد كه ما حتما هدايت خواهيم شد . ( 49 ) ولى همين‌كه عذاب را از آنان برداشتيم دوباره پيمان را شكستند . ( 50 ) و فرعون در ميان قوم خود ندا كرد ، و گفت : اى مردم ! آيا فرمانروايى مصر از من نيست و اين نهرها از دامنهء قصرم نمىگذرد ؟ پس چرا نمىبينيد ؟ .\r\n( 51 ) بااين‌حال آيا من بهترم يا اين مرد خوار و ضعيف كه هرگز نمىتواند مقصود خود را بفهماند . ( 52 ) اگر موسى رسول و سرور بود چرا از آسمان دستبندى از طلا برايش انداخته نشد ( تا نشانه سروريش باشد ) و يا فرشتگانى به همراهش نيامدند كه ياريش كنند ؟ . ( 53 ) پس به اين وسيله قوم خود را به سبكسرى دعوت كرد تا مطيعش باشند چون آنها مردمى فاسد بودند . ( 54 ) همين كه ( با فسق خود ) ما را به خشم آوردند از ايشان انتقام گرفتيم و همه را غرق كرديم . ( 55 ) پس سرگذشت آنها را پيشينه‌اى\r\n\r\n","description":"","footnote":"","page_name":" 794 ","page_number":798},
  {"content":"\r\n\r\nبد و عبرتى براى آيندگان قرار داديم . ( 56 ) و چون براى عيسى بن مريم مثالى آورده شد ( مطالب سوره مريم ) ناگهان قوم تو ( قريش ) آن را مسخره كردند و رويگردان شدند . ( 57 ) و گفتند : آيا خدايان ما بهتر است يا پسر مريم عيسى ، اين مثل را نزدند مگر به اين منظور كه با تو بحث كنند ، بلكه اينان در دشمنى اصرار مىورزند . ( 58 ) او نبود مگر بنده‌اى كه ما بر او منّت نهاديم و او را براى بنى اسرائيل سرمشق قرار داديم ( نه آنكه خداى نصارى باشد ) .\r\n( 59 ) و اگر بخواهيم مىتوانيم به جاى شما فرشتگانى را در زمين قرار دهيم .\r\n( 60 ) و به درستى كه سرگذشت عيسى قيامت را معلوم مىكند ( چون خود بدون پدر بوده و مردگان را زنده مىساخته ) پس زنهار كه در كار قيامت شك نكنى ، و مرا پيروى كن كه اين است راه راست . ( 61 ) و زنهار كه شيطان شما را از اين راه گمراه نسازد كه او براى شما دشمن آشكار است . ( 62 ) و چون عيسى آن معجزات معروف را آورد ، ( مرده را زنده كردن و بيماران را شفا دادن ) گفت : من براى شما حكمت و معارف الهى آورده‌ام ، و آمده‌ام حوادث و كارهائى كه در حكمش اختلاف داريد بيان كنم ، ( كه كدام حق و كدام باطل است ) پس از خدا پروا كنيد و مرا اطاعت نماييد . ( 63 ) به درستى الله\r\n\r\n","description":"","footnote":"","page_name":" 795 ","page_number":799},
  {"content":"\r\n\r\nبه تنهائى ، خداى من و خداى شماست ، پس تنها او را بپرستيد ، كه اين راه راست است . ( 64 ) پس گروهها و قبيله‌ها در بين خود اختلاف كردند ، پس واى بر ستمكاران ( مشرك ) از كيفر دردناك قيامت . ( 65 ) آيا اين كفار با كفر و تكذيبشان به آيات خداوند چنين انتظار دارند كه قيامت ناگهان فرا رسد درحالىكه آنها مشغول كارهاى خود هستند و از آن بىخبرند ؟ ( 66 ) آن روز ، دوستان دنيائى ، دشمن يكديگرند مگر پرهيزكاران . ( 67 ) اى بندگان من ! نه هيچ ترسى امروز بر شما هست ، و نه اندوهناك خواهيد شد . ( 68 ) كسانى كه به آيات ما ايمان آوردند و تسليم اراده ما شدند . ( 69 ) داخل بهشت شويد هم خود و هم همسرانتان و به خوشحالى بپردازيد . ( 70 ) در بهشت ، قدحهائى از طلا و تنگها برايشان در گردش است ، و در آن هرچه كه نفس ، اشتهايش كند و چشم لذّت ببرد وجود دارد ، و شما در آن براى هميشه مىمانيد . ( 71 ) اين است آن بهشتى را كه به پاداش رفتارتان\r\n\r\n","description":"","footnote":"","page_name":" 796 ","page_number":800},
  {"content":"\r\n\r\nبه ارث يافتيد . ( 72 ) براى شما در بهشت ، ميوه‌هاى بسيارى است ، و از آن مىخوريد . ( 73 ) به درستى گنهكاران در عذاب جهنّم ماندگارند . ( 74 ) و هيچ تخفيفى برايشان نيست ، و براى هميشه از نجات مأيوس‌اند . ( 75 ) و ما به ايشان ستم نكرديم ليكن خودشان ستمگر بودند . ( 76 ) و فرياد زنند كه اى مالك دوزخ ! پروردگار خود را بخوان تا مرگ ما را برساند ، مىگويد : نه ، شما براى هميشه ماندگاريد . ( 77 ) آن روز كه حق را برايتان آورديم و ليكن بيشترتان آن را خوش نداشتيد . ( 78 ) يا در كارى كه ابرام ورزيده‌اند ما هم ابرام مىورزيم . ( 79 ) آيا چنين مىپندارند كه ما سرّ و نجوايشان را نمىشنويم ، بله مىشنويم ، و فرستادگان ما نزد ايشان هستند ، و مىنويسند . ( 80 ) بگو : اگر براى خدا فرزندى باشد قبل از هركس من او را مىپرستيدم . ( 81 ) ولى منزّه است پروردگار آسمانها و زمين ، و مدبّر عرش ، از آنچه اينان در توصيفش مىگويند . ( 82 ) پس رهايشان كن تا در ياوه‌سرايى خود فروروند ، و سرگرم باشند ،\r\n\r\n","description":"","footnote":"","page_name":" 797 ","page_number":801},
  {"content":"\r\n\r\nتا روزى را كه وعده داده شده‌اند ( قيامت ) ديدار كنند . ( 83 ) و او كسى است كه هم در آسمان معبود است و هم در زمين ، و او حكيم و داناست . ( 84 ) و كسى كه فرمانروايى آسمانها و زمين و آنچه بين آنهاست از آن اوست و علم قيامت نزد او و بازگشت شما همه به سوى اوست . ( 85 ) و معبودهايى كه به جاى خدا عبادت مىكنند ، مالك شفاعت ايشان نيستند ، تنها كسانى مىتوانند شفاعت كنند كه به دين حق شهادت داده و آگاه به رفتارهاى مردم باشند . ( 86 ) و اگر از مشركين بپرسى چه كسى ايشان را خلق كرده به يقين خواهند گفت خدا ، پس چگونه بازگردانيده مىشوند ؟ . ( 87 ) و گويد : پروردگارا اينان مردمى هستند كه ايمان نمىآورند .\r\n( 88 ) پس از ايشان روى برتاب و بگو : به سلامت باد و به زودى خواهند فهميد . ( 89 )\r\n\r\nسورة الدّخان\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 798 ","page_number":802},
  {"content":"\r\n\r\nحاء - ميم . ( 1 ) سوگند به كتاب روشنگر . ( 2 ) كه ما آن را در شبى مبارك ( شب قدر ) نازل كرديم ، همواره سنّت ما بر بيم مردم جريان داشته است . ( 3 ) در آن شب هر كارى با حكمت و تدبير معيّن مىشود . ( 4 ) البتّه انجام اين كار ، از طرف ما كه فرستندهء پيامبريم خواهد بود . ( 5 ) و انجام اين كار ، رحمتى از ناحيه پروردگارت مىباشد كه او شنوا و داناست . ( 6 ) همان پروردگارى كه مالك آسمانها و زمين و موجودات بين آن دو است ، اگر يقين داريد . ( 7 ) خدايى جز او نيست ، اوست كه زنده مىكند و مىميراند ، او پروردگار شما و پدران پيشين شماست . ( 8 ) ولى نه ، آنها با شكّ خود ، به بازيچهء دنيا دلخوشند . ( 9 ) پس منتظر روزى باش كه آسمان ، دودى آشكار بياورد ( از علائم قيامت ) . ( 10 ) دودى كه مردم را دربر گيرد و اين عذابى است دردناك . ( 11 ) ( آن وقت است كه مىگويند ) پروردگارا اين عذاب را از ما بردار كه ايمان خواهيم آورد . ( 12 ) اما كجا مىتوانند متوجّه شوند بااينكه رسولى بيانگر برايشان آمد\r\n\r\n","description":"","footnote":"","page_name":" 799 ","page_number":803},
  {"content":"\r\n\r\nو متوجّه نشدند . ( 13 ) بلكه از او رو را برگرداندند و گفتند : ديوانه‌اى است كه ديگران تعليمش داده‌اند . ( 14 ) ما عذاب را براى مدتى از شما برمىداريم ولى شما ايمان نخواهيد آورد و دوباره به كفر برمىگرديد و تكذيب را از سر مىگيريد .\r\n( 15 ) روزى كه ( ما كفار را ) با گرفتنى سخت و بزرگ مىگيريم كه ما انتقام‌گيرنده هستيم . ( 16 ) ما قبل از اين قوم ، فرعونيان را بيازموديم و پيامبرى بزرگوار برايشان آمد . ( 17 ) كه اين بندگان خدا ( يعنى بنى اسرائيل ) را به من بسپاريد كه من رسولى امين هستم . ( 18 ) و اينكه بر خدا تكبّر نورزيد كه من با دليلى روشن نزد شما آمده‌ام . ( 19 ) و من به پروردگار خود و پروردگار شما پناه مىبرم از اينكه مرا سنگسار كنيد يعنى توان اين را نداريد . ( 20 ) و اگر به من ايمان نياوريد پس حدّاقل از من كناره‌گيرى كنيد . ( 21 ) پس به خداى خود گفت :\r\nاين قوم مجرمند . ( 22 ) ( خدايش پيام داد ) پس بندگان مرا شبانه از شهر خارج كن تا فرعونيان شما را تعقيب كنند . 23 و دريا را به هنگام آرامش پشت سر بگذار\r\n\r\n","description":"","footnote":"","page_name":" 800 ","page_number":804},
  {"content":"\r\n\r\nو فرعونيان را واگذار كه ايشان بايد غرق شوند . ( 24 ) چه بسيار از باغها و چشمه‌ها كه از خود ، به جاى گذاشتند . ( 25 ) و چه زراعتها و جايگاه‌هاى نيكو . ( 26 ) و نعمتها كه از آن برخوردار بودند .\r\n( 27 ) ما اين‌چنين قومى ديگر را ، وارث اموال آنها كرديم . ( 28 ) درحالىكه نه آسمان به حال آنان گريست و نه زمين و نه مهلتى به آنان داده شد . ( 29 ) و براستى بنى اسرائيل را از عذابى خواركننده نجات داديم . ( 30 ) از فرعون كه مردى بلندپرواز و از اسرافگران بود . ( 31 ) و ما بنى اسرائيل را با آگاهى خود بر مردم آن روز برگزيديم ( چون پيامبران بيشترى داشتند و سالها در بيابان سرگردان بودند ) . ( 32 ) و از آيات خود ، معجزاتى به آنان داديم كه در آن آزمايشى روشن بود . ( 33 ) اين مشركين خواهند گفت .\r\n( 34 ) مرگى به جز همين مرگ نخست نداريم و ما زنده‌شدنى نيستيم . ( 35 ) اگر راست مىگوييد پدران گذشته ما را زنده كنيد . ( 36 ) آيا آنها بهتر بودند يا قوم « تبعّ »\r\n\r\n","description":"","footnote":"","page_name":" 801 ","page_number":805},
  {"content":"\r\n\r\n( پادشاه يمن ) و كسانى كه قبل آنان بودند . ما همه را هلاك كرديم چون مردمى مجرم بودند . ( 37 ) آرى ما آسمانها و زمين و ما بين آن دو را به بازيچه نيافريديم . ( 38 ) نيافريديمشان مگر به حق و ليكن بيشتر مردم نمىدانند . ( 39 ) به يقين كه روز فصل ، ميعادگاه همه آنهاست . ( 40 ) روزى كه هيچ دوستى هيچ بارى از دوست خود نمىكشد و به هيچ‌وجه يارى نمىشوند . ( 41 ) مگر كسى كه خدايش رحم كند كه او عزيز و مهربان است . ( 42 ) به يقين درخت زقوم . ( 43 ) خوراك گنه‌پيشه است . ( 44 ) مانند سرب آب شده كه در شكم مىجوشد . ( 45 ) آن هم جوششى چون آب جوش . ( 46 ) ( ما به فرشتگان عذاب مىگوئيم ) او را بگيريد و به زور به ميان دوزخ بكشيد تا آتش از همه طرف او را دربر گيرد . ( 47 ) و سپس آب جوشان عذاب بر سرش بريزيد . ( 48 ) ( و به وى بگوييد ) بچش كه تو همان نازپروردهء گردن‌كش هستى . ( 49 )\r\n\r\n","description":"","footnote":"","page_name":" 802 ","page_number":806},
  {"content":"\r\n\r\nبراستى اين همان چيزى است كه عمرى دربارهء آن در شك بوديد . ( 50 ) براستى مردم باتقوى در محلّ امنى هستند . ( 51 ) در بهشت‌ها و چشمه‌سارها . ( 52 ) جامه‌هاى نازك و كلفت از ابريشم به تن كرده و روبروى هم نشسته‌اند . ( 53 ) آرى اين‌چنين حوريان بهشتى را همنشين ايشان قرار مىدهيم . ( 54 ) هر ميوه‌اى كه بخواهند با آسودگى خاطر مىطلبند و مىخورند و از ضرر آنها ايمن‌اند . ( 55 ) غير از مرگ اول ديگر مرگى را نمىچشند و خداوند آنها را از عذاب دوزخ حفظ مىكند . 56 اين بخششى است از ناحيه پروردگارت و رستگارى بزرگ هم همين است . ( 57 ) ما فهم قرآن را به زبان تو كه زبان عربى است آسان كرديم شايد قوم تو متوجّه شوند . ( 58 ) ولى متوجه نشوند و همچنان در شك و ترديد خود سرگرم‌اند و منتظر كيفر خويشند . ( 59 )\r\n\r\nسورة الجاثية\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 803 ","page_number":807},
  {"content":"\r\n\r\nحاء - ميم . ( 1 ) اين كتابى است نازل‌شده از ناحيهء خداى عزيز و حكيم . ( 2 ) به درستى در آسمانها و زمين نشانه‌هايى است براى مردم باايمان . ( 3 ) و در وجود خودتان و نيز در جنبندگان كه خداوند خلقشان كرده و در زمين پراكنده ساخته آيات و نشانه‌هائى است براى مردمى كه راه يقين را طى مىكنند . ( 4 ) و نيز در اختلاف شب و روز و رزقى كه خدا از آسمان نازل مىكند و به وسيلهء آن زمين را بعد از مردنش زنده مىكند و همچنين در گرداندن بادها از اين سو به آن سو نشانه‌هاست براى مردمى كه مىانديشند و بين حق و باطل به خوبى تميز مىدهند . ( 5 ) اينها همه آيات خداست كه به حق بر تو مىخوانيم بااين‌حال ، بعد از سخن خدا و آيات او ، ديگر به چه سخنى ايمان مىآورند . ( 6 ) واى بر آن كس كه بىپروا دروغ مىگويد و از گناه لذّت مىبرد . ( 7 ) آيات خدا را مىشنود كه بر او تلاوت مىشود بااين‌حال ، از روى تكبّر بر انكار خود اصرار مىورزد . پس او را به عذابى دردناك بشارت ده . ( 8 ) و چون به چيزى از آيات ما آگاهى مىيابد آن را مسخره مىكند اين‌گونه اشخاص\r\n\r\n","description":"","footnote":"","page_name":" 804 ","page_number":808},
  {"content":"\r\n\r\nعذابى خواركننده دارند . ( 9 ) ( بخاطر اعراض از حق ) جهنم بدنبال آنهاست و آنچه از دنيا به دست آورده‌اند پشيزى به دردشان نمىخورد و همچنين هيچ يك از خدايانى كه به جاى « الله » سرپرست خود گرفته‌اند و براى آنها كيفرى بزرگ است . ( 10 ) اين قرآن هدايت است ( مبالغه در هدايت ) و كسانى كه به آيات پروردگارشان كفر ورزيدند براى آنها سخت‌ترين شكنجه‌هاى دردناك است . ( 11 ) اين خداست كه دريا را مسخر شما كرد تا با سفرهاى دريائى رزق خود را بدست آوريد و از فضل خدا روزى طلبيد شايد شما شكرگزار باشيد . ( 12 ) و آنچه در آسمانها و زمين است همه را براى شما مسخّر كرد و همه‌اش از اوست و در اين كار نشانه‌هايى است براى مردمى كه مىانديشند . ( 13 ) ( اى پيامبر ) به مومنين بگو :\r\nاز بديهاى كفارى كه اميد به خدا ندارند چشم‌پوشى كنند ، تا خدا هر قومى را به آنچه عمل كرده‌اند كيفر دهد . ( 14 ) هركس كار نيكو كند به نفع خود كرده و هركس بدى كند به زيان خود كرده\r\n\r\n","description":"","footnote":"","page_name":" 805 ","page_number":809},
  {"content":"\r\n\r\nو سپس همگى به سوى پروردگارتان برمىگرديد . ( 15 ) و به يقين ما به بنى اسرائيل كتاب ( تورات ) و شريعت و نبوّت داديم و از غذاهاى پاكيزه روزيشان كرديم و بر مردم زمان خود ، برتريشان داديم . ( 16 ) و به ايشان دلايلى روشن در امر دين داديم ولى علماى ايشان بخاطر حسادت با آگاهى اختلاف برانگيختند و بيقين خداوند در روز قيامت بين آنها داورى خواهد كرد و جزايشان خواهد داد . ( 17 ) سپس ( اى پيامبر ) نوبت به تو رسيد و ما ترا هم ، به دستورات دين ، آگاه ساختيم پس همان را پيروى كن ، نه هواهاى كسانى را كه آگاهى ندارند . ( 18 ) چون آنان به هيچوجه نمىتوانند حوائج ضرورى تو را برآورده كنند و تو را از خدا بىنياز سازند و ستمكاران در ظلم و ستم دوستدار و مددكار يكديگرند و خدا دوستدار پرهيزكاران است . ( 19 ) اين قرآن ( كه مشتمل بر شريعت است ) بينشى است براى مردم و هدايت و رحمتى است براى گروهى كه يقين دارند . ( 20 ) آيا بدكاران پنداشته‌اند كه\r\n\r\n","description":"","footnote":"","page_name":" 806 ","page_number":810},
  {"content":"\r\n\r\nما با آنان همان‌گونه رفتار مىكنيم كه با اشخاص باايمان كه كارهاى شايسته انجام داده‌اند خواهيم كرد ؟ و خيال كرده‌اند كه زندگى و مرگشان با آن افراد يكسان است ؟ چه بد پندارى است كه دارند . ( 21 ) و خدا آسمانها و زمين را ( با خيال نيافريد ) بلكه به حق آفريد .\r\nآرى آفريد تا هركسى را به آنچه مىكند جزاء دهد و در اين كار ، به كسى ستم نخواهد شد . ( 22 ) آيا جاى شگفتى نيست كه كسى هواى نفس خود را خداى خود قرار داد و خدا او را با داشتن علم ، گمراه كرد و بر گوش و قلبش مهر نهاد و بر چشمش پرده انداخت ؛ ديگر بعد از خدا ، چه كسى او را هدايت مىكند آيا بازهم متوجّه نمىشويد ؟ .\r\n( 23 ) و گفتند : ما هيچ حياتى نداريم جز همين حيات دنيا دسته‌اى مىميرند و دسته‌اى به دنيا مىآيند و ما را جز روزگار ، هلاك نمىكند اينان هيچ آگاهى به سخنان خود ندارند و جز گمان و پندار دليلى برايشان نيست . ( 24 ) و چون آيات ما بر آنان خوانده شود\r\n\r\n","description":"","footnote":"","page_name":" 807 ","page_number":811},
  {"content":"\r\n\r\nهيچ حرف حسابى و حجّتى ندارند جز اينكه بگويند اگر راست مىگوييد پدران ما را زنده كنيد . ( 25 ) ( اى پيامبر ) بگو خداست كه شما را زنده مىكند و مىميراند و سپس روز قيامت يك جا جمعتان مىكند روزى كه در آن هيچ شكّى نيست ليكن بيشتر مردم نمىدانند . ( 26 ) و فرمانروايى آسمانها و زمين تنها از آن خداست . در روزى كه قيامت برپا مىشود و باطل انديشان زيانكارند .\r\n( 27 ) و مىبينى هر امتى كه از شدت ترس بر زانو نشسته‌اند هر امّتى را صدا مىزنند تا نامهء عمل خود را ببينند و آنگاه مىگويند : امروز جزايتان ، عين همان كارهايى است كه مىكرديد . ( 28 ) ( آن روز به ايشان گفته مىشود ) اين كتاب ماست كه به حق ، عليه شما سخن مىگويد ما همواره از آنچه را كه شما مىكرديد نسخه برمىداشتيم . ( 29 ) پس آنهايى كه ايمان آورده و كارهاى نيكو كرده‌اند پروردگارشان آنها را داخل در رحمت خود مىكند ، و اين همان پيروزى و سعادت آشكار است . ( 30 ) و اما كسانى كه كافر شدند\r\n\r\n","description":"","footnote":"","page_name":" 808 ","page_number":812},
  {"content":"\r\n\r\n( به ايشان گفته مىشود ) آيا چنين نبود كه وقتى آيات من ، بر شما تلاوت مىشد انكار مىكرديد و مردمى بدكار بوديد ؟ . ( 31 ) و چون گفته مىشد وعدهء خدا حق است و در قيامت شكّى نيست مىگفتيد : ما نمىفهميم قيامت چيست دربارهء آن احتمال مىدهيم و ما هرگز به آن يقين نداريم . ( 32 ) پس چون زشتى عملشان در قيامت آشكار شد عذابى كه آن را به مسخره مىگرفتند بر سرشان خواهد آمد . ( 33 ) و به آنها گفته مىشود امروز ما شما را فراموش مىكنيم همانطور كه شما ديدار امروزتان را فراموش كرديد و منزلگاهتان آتش است و هيچ ياورى نداريد . ( 34 ) اين سرنوشتتان به خاطر آن بود كه آيات خدا را مسخره كرديد و زندگى دنيا مغرورتان كرد . در نتيجهء امروز ، از آتش بيرون نشده و عذرشان پذيرفته نمىشود . ( 35 ) پس ستايش خدايى را كه پروردگار آسمانها و زمين و جهانيان است . ( 36 ) و در آسمانها و زمين بزرگى ، مخصوص اوست . همانا او عزيز و حكيم است . ( 37 )\r\n\r\n","description":"","footnote":"","page_name":" 809 ","page_number":813},
  {"content":"\r\n\r\n\r\nسورة الاحقاف\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد حاء - ميم . ( 1 ) اين كتاب ( قرآنى ) است كه از ناحيه خداى عزيز حكيم ، نازل شده است ( 2 ) ما آسمانها و زمين را جز به حق و براى مدّتى معيّن نيافريديم و كسانى كه كافر شدند از هرچه بيم داده مىشدند روى را برمىگردانند . ( 3 ) بگو به من خبر دهيد و نشان دهيد اين خدايانى را كه بجاى خدا مىپرستيد از زمين چه چيزى را آفريده‌اند و يا در آسمانها چه شركتى دارند ؟\r\nمدركى از كتب آسمانى قبل از قرآن و يا دليلى علمى بياوريد اگر راست مىگوييد . ( 4 ) كيست گمراه‌تر از آن كس كه غير خدا را مىخواند كه تا روز قيامت هم او پاسخ را نمىدهد و آنها از دعايشان\r\n\r\n","description":"","footnote":"","page_name":" 810 ","page_number":814},
  {"content":"\r\n\r\nغافل و بىخبرند . ( 5 ) و چون مردم ( از قبرهاى خود ) برانگيخته شوند همان خدايان ( آله ) دشمن ايشان خواهند بود و عبادتشان را انكار خواهند كرد . ( 6 ) و چون آيات ما ( قرآن ) برايشان تلاوت مىشد آنها كه كافر شدند با اينكه حق به سويشان آمد منكر شدند و گفتند :\r\nاين سحرى است آشكار . ( 7 ) يا مىگويند به دروغ آن را به خدا نسبت مىدهد بگو اگر آن را افتراء بسته باشم شما از ناحيهء خدا هيچكارى دربارهء من نمىتوانيد بكنيد او به غوطه‌ور شدن شما در باطل ، از هركس ديگر داناتر است و شهادت او بين من و شما ، مرا كافى است و او آمرزگار مهربان است . ( 8 ) بگو من از ميان پيامبران ، پيامبرى نوظهور و استثنائى نيستم و خبر ندارم كه با من و شما چه معامله‌اى مىكنند و تنها آنچه كه به من وحى مىشود پيروى مىكنم و من جز هشدار دهنده‌اى آشكار نيستم . ( 9 ) شما به من خبر دهيد آيا اگر اين قرآن از ناحيه خدا باشد و شما به ناحق بدان كفر ورزيده باشيد با اينكه شاهدى از يهود بر حقّانيّت مثل آن شهادت داده\r\n\r\n","description":"","footnote":"","page_name":" 811 ","page_number":815},
  {"content":"\r\n\r\nو ايمان آورده باشد و شما تكبّر كرده باشيد بازهم اميد هدايتى در شما هست ؟ نه ، خدا ستمگران را هدايت نمىكند . ( 10 ) و آنان كه كافر شدند پيرامون ايمان مؤمنين به قرآن گفتند : اگر ايمان به قرآن خوب بود مؤمنين در ايمان آوردن به آن بر ما پيشى نمىگرفتند و چون كفّار ( بخاطر استكبارشان از ايمان به قرآن ) از هدايت آن بهره‌مند نشدند به زودى خواهند گفت :\r\nاين قرآن افترائى است قديمى . ( 11 ) با اينكه قبل از قرآن ، كتاب موسى ، ( تورات ) راهبر و رحمت بود و اين قرآن هم آن را به زبان عربى تصديق نموده تا براى ستمكاران بيم‌رسان و براى نيكوكاران بشارتى باشد چگونه ممكن است دروغ باشد . ( 12 ) به راستى آنان كه گفتند : پروردگار ما « الله » است و در پاى اين گفته خود استقامت ورزيدند نه ترسى دارند و نه اندوهگين مىشوند . ( 13 ) آنان اهل بهشتند كه در آن بخاطر آن كارهاى خوبى كه كرده‌اند جاودانه زندگى مىكنند . ( 14 ) ما به انسان سفارش نيكى به پدر و مادرش را كرديم مادرش او را با ناراحتى باردار شد و با ناراحتى او را بزاييد و حمل او تا روزى كه از شيرش مىگيرد سى ماه است\r\n\r\n","description":"","footnote":"","page_name":" 812 ","page_number":816},
  {"content":"\r\n\r\nو تا هنگامى كه به حدّ بلوغ و رشد عقلى برسد همچنان پدر و مادر مراقبش هستند تا به سن چهل سالگى برسد . آن‌وقت مىگويد : پروردگارا سپاس شكر آن نعمت‌هايى را كه به من و پدر و مادرم دادى به من مرحمت فرما تا كارهايى كه مايهء خشنودى تو باشد انجام دهم . پروردگارا فرزندانم برايم شايسته گردان . پروردگارا من امروز به درگاهت توبه مىكنم و از تسليم‌شدگانم . ( 15 ) اين‌گونه انسانهايند كه ما بهترين اعمالشان را ( از واجبات و مستحبات ) قبول مىكنيم و از گناهان ايشان مىگذريم آنچنان كه از گناهان اهل بهشت درمىگذريم ، و اين وعدهء راستى است كه از آغاز خلقت تا به امروز گوشزد انسانها شده است . ( 16 ) و آن كس كه به پدر و مادرش مىگفت : اف بر شما تا كى مرا مىترسانيد از اينكه دوباره زنده شوم اين همه مردم كه قبل از من مردند كدامشان برگشتند . تا كى مرا مىترسانيد ( از اينكه دوباره زنده شوم ) پدر و مادرش به خدا پناه مىبرند تا شايد فرزندشان را هدايت كند و به فرزند مىگويند : واى بر تو به روز رستاخيز ايمان آور كه وعدهء خدا حق است ، و او همچنان مىگويد : اينها خرافات زمان قديم است . ( 17 ) چنين كسانى\r\n\r\n","description":"","footnote":"","page_name":" 813 ","page_number":817},
  {"content":"\r\n\r\nعذاب خدا بر آنان حتمى شده است و در زمره امّتهاى گذشته از جن و انسند كه زيانكار شده‌اند . ( 18 ) و براى هريك از نامبردگان ( مؤمنين نيكوكار و كافران بدكار ) درجاتى از پاداش و كيفر اعمالشان قرار داده و بخاطر آنكه ظلمى به ايشان نشود خداوند عين اعمالشان را به ايشان برمىگرداند . ( 19 ) در روزى كه كفّار در آتش عذاب شوند به ايشان گفته مىشود : هر سرمايهء خيرى كه داشتيد در زندگى دنيا از دست داديد و با آن خوشگذرانى كرديد . سرانجام امروز به سزاى سركشى از حق كه در زمين مىكرديد و بخاطر فسقى كه انجام مىداديد به عذاب خوارى گرفتار مىشويد . ( 20 ) به ياد آر برادر عاد ( هود پيامبر ) را كه در سرزمينى به نام احقاف ، قوم خود را بيم مىداد درحالىكه پيامبران زيادى قبل از او در گذشته‌هاى دور و نزديك آمده بودند و گفتند : كه غير خدا را نپرستيد كه من بر شما از كيفر روزى بزرگ مىترسم . ( 21 ) گفتند : آيا به سراغ ما آمده‌اى تا با دروغهايت ما را از خدايانمان برگردانى ؟ اگر راست مىگويى\r\n\r\n","description":"","footnote":"","page_name":" 814 ","page_number":818},
  {"content":"\r\n\r\nآن عذابى كه ما را از آن مىترسانى بياور . ( 22 ) هود گفت : علم آنها تنها نزد خداست و آنچه مىگويم تنها مأموريتى است كه به شما ابلاغ مىكنم بدانيد كه من شما را مردمى جاهل مىدانم . ( 23 ) پس چون كيفر را به صورت ابرى مشاهده كردند گفتند : اين ابرى است كه مىخواهد بر ما ببارد . هود گفت : و ليكن اين همان عذابى است كه در آمدنش شتاب مىكرديد و آن بادى است كه عذابى دردناك همراه دارد . ( 24 ) به فرمان پروردگارش هرچه بر سر راه خود ويران مىكند ، يك روز صبح جز خانه‌هايشان به چشم نمىخورد و همه هلاك شده بودند و ما اين‌طور مردم مجرم را كيفر مىدهيم . ( 25 ) با اينكه به آنان توانايىهايى داده بوديم كه به شما ( كفار مكه ) نداديم ( مانند نيروى جسمى و قدرت جنگى ) به آنها نيز گوش و چشم و فهم داده بوديم امّا نه گوششان به دردشان خورد و نه از چشم و دل خود ، كمترين بهره‌اى بردند ، ( ابزار درك و تشخيص به درد آنها نخورد ) چون آيات خدا را انكار مىكردند و همان عذابى كه مسخره‌اش مىكردند بر سرشان آمد . ( 26 ) اين آثار كه\r\n\r\n","description":"","footnote":"","page_name":" 815 ","page_number":819},
  {"content":"\r\n\r\nپيرامون سرزمين خود مىبينيد همه اقوامى بودند كه ما آيات خود را نشانشان داديم بلكه برگردند ولى برنگشتند و ما هلاكشان كرديم . ( 27 ) كسى نيست كه از آنان بپرسد چرا پس آن خدايانى كه به جاى خداى تعالى معبود خود گرفته بودند تا به خداى تعالى نزديكشان سازند ياريشان نمىكردند بلكه در روز گرفتارى غيبشان زد و اين بود نتيجه اعراض و افتراءهايشان . ( 28 ) و چون عدّه‌اى از جنّيان به سوى تو فرستاديم تا صداى تلاوت قرآن را بشنوند همين‌كه حاضر شدند ( به يكديگر ) گفتند : گوش فرا دهيد و چون تمام شد بيم دهنده به سوى قوم خود بازگشتند . ( 29 ) آنها گفتند : اى قوم شنيديم ! كه بعد از حضرت موسى كتابى نازل شده ( قرآن ) و كتب آسمانى قبل را تصديق مىنمايد و به سوى حق و راه راست هدايت مىكند .\r\n( 30 ) اى قوم ! دعوت‌كنندهء به سوى خدا را ( پيامبر اسلام ) پاسخ گوييد و به او ايمان بياوريد تا خداوند بعضى از گناهانتان را بيامرزد و از عذابى دردناك پناهتان دهد . ( 31 ) و بدانيد كه اگر كسى\r\n\r\n","description":"","footnote":"","page_name":" 816 ","page_number":820},
  {"content":"\r\n\r\nدعوت‌كنندهء خدا را پاسخ مثبت ندهد نمىتواند خداى را در زمين ناتوان كند و به جز خدا هيچ سرپرستى ندارد و چنين كسانى در گمراهى آشكارند . ( 32 ) آيا هنوز نفهميده‌اند كه آن خدائى كه آسمانها و زمين را بيافريد و در خلقت آنها ناتوان و خسته نشد مىتواند مردگان را زنده كند ؟\r\nبلكه مىتواند ، چون او به هرچيزى توانا است .\r\n( 33 ) و روزى كه كفّار بر آتش عرضه مىشوند ( به ايشان گفته مىشود ) آيا اين‌كه مىبينيد وعده‌اش حق نبود ؟\r\nمىگويند به پروردگارمان سوگند آرى . خطاب مىرسد پس اينكه به كيفر كفرى كه مىورزيديد كيفر عذاب را بچشيد .\r\n( 34 ) پس تو ( اى پيامبر ) همانند پيامبران پيشين در برابر ( انكار اين كفار ) صبر كن و در نفرين آنان شتاب مكن براى اينكه وعدهء خدا نزديك است كه وقتى برسد به نظرشان مىآيد كه بيش از يك ساعت از روز ، در دنيا نبوده‌اند و اين قرآن ابلاغى است ، و آيا به جز مردم تبهكار ، كسى هلاك خواهد شد ؟ . ( 35 )\r\n\r\nسورة محمّد\r\n\r\n","description":"","footnote":"","page_name":" 817 ","page_number":821},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد كسانى كه كفر ورزيدند و از راه خدا جلوگيرى كردند اعمالشان را تباه خواهد كرد .\r\n( 1 ) و كسانى كه ايمان آورده ، و كارهاى نيكو انجام مىدهند و به آنچه بر محمد نازل شده كه حق است و به راستى از ناحيه پروردگارشان است ايمان مىآورند ، خداوند گناهانشان را با آمرزش خود محو ، مىكند و دلهايشان را اصلاح مىفرمايد . ( 2 ) و اين بدان جهت است كه آنها كه كافر شدند و باطل را پيروى كردند و آنان كه ايمان آوردند حق را كه از ناحيه پروردگارشان است پيروى نمودند . خداوند اوصافشان را براى مردم همانطور كه هستند بيان مىكند . ( 3 ) وقتى با كفار در جنگ برخورد نموديد گردنشان را بزنيد تا كشته‌هاى آنها زياد شود آنگاه از آنها اسير گيريد و محكم آنها را به بند كشيد سپس يا بر آنها منت مىنهيد و آزادشان مىكنيد يا با فديه آزادشان مىسازيد و به اين وضع تا تمام شدن جنگ ادامه مىدهيد و اگر خدا بخواهد از كفار انتقام مىگيرد\r\n\r\n","description":"","footnote":"","page_name":" 818 ","page_number":822},
  {"content":"\r\n\r\nو هلاكشان مىكند ولى دستور كارزار داد تا بعضى از شما را توسط بعضى ديگر امتحان كند و كسانى كه در راه خدا كشته شدند خداوند هرگز اعمالشان را نابود نمىكند . ( 4 ) بلكه به زودى هدايتشان نموده دلهايشان را اصلاح مىفرمايد . ( 5 ) و به بهشتى داخلشان مىسازد كه برايشان تعريف كرده . ( 6 ) اى كسانى كه ايمان آورده‌ايد اگر دين خدا را ( با جهاد ) يارى كنيد خداوند شما را يارى كرده ، ( و بر دشمن پيروزتان مىسازد ) و ثبات قدم و پايدارى به شما خواهد داد . ( 7 ) و كسانى كه كفر ورزيدند با او سقوط مىكنند و اعمال خود را نابود مىسازند . ( 8 ) و اين بدان جهت است كه ايشان از آنچه خدا نازل كرده ناراحت‌اند خدا هم اعمالشان را بىثمر خواهد كرد . ( 9 ) آيا نمىشد سيرى در زمين كنند و ببينند عاقبت آنهايى كه قبل از ايشان بودند چگونه بود ، خداى تعالى آنچه داشتند بر سرشان خراب كرد و كافران در طول تاريخ همين سرنوشت را دارند . ( 10 ) و اين بدان جهت است كه خدا تنها سرپرست مردم باايمان است و كافران هيچ سرپرستى ندارند . ( 11 )\r\n\r\n","description":"","footnote":"","page_name":" 819 ","page_number":823},
  {"content":"\r\n\r\nخدا كسانى را كه ايمان آورده و كارهاى نيكو كرده‌اند به بهشتهايى داخلشان مىسازد كه از زير آن نهرها روان است و امّا كسانى كه كافر شدند سرگرم عيش‌ونوش دنيايند و مىخورند آن‌طور كه چارپايان مىخورند و در آخرت جايگاهشان آتش است . ( 12 ) و چه بسيار از اهالى قريه‌ها كه از مردم قريهء تو ، كه پيرويت نكردند نيرومندتر بودند ولى در هنگام رسيدن عذاب ياورى نداشتند . ( 13 ) آيا كسى كه از جانب خداوند حجتى دارد ( مؤمنين ) مانند كسى است ( كفار ) كه دلداده اعمال زشت خود شدند و از هواى نفس خود و شيطان پيروى كردند ؟ ( 14 ) مثل آن بهشتى كه به مردم باتقوى وعده داده شده همچون باغى است كه در آن نهرهايى از آب تازه و از شيرى كه طعمش تغيير نمىكند . و نهرهايى از شراب كه براى نوشندگان لذّت‌بخش است و نهرهايى از عسل خالص است و برايشان در بهشت از هرگونه ميوه فراهم است ( و از همه بهتر ) آمرزشى است از طرف پروردگارشان . آيا چنين كسانى مثل آن كس است كه\r\n\r\n","description":"","footnote":"","page_name":" 820 ","page_number":824},
  {"content":"\r\n\r\nجاودانه در آتش قرار داشته و آبى جوشيده مىنوشند كه اندرونشان را پاره‌پاره مىكند ؟ . ( 15 ) و بعضى از آن كفّار به تلاوت قرآنت گوش مىدهند ولى همين‌كه بيرون مىشوند از آنان كه خداوند آگاهيشان داده مىپرسند همين چند لحظهء قبل چه گفت ؟ اينان كسانى هستند كه خدا بر دلهايشان مهر نهاده و از هواهاى نفسانى خود پيروى مىكنند . ( 16 ) و كسانى كه راه يافته‌اند هدايتشان را بيشتر مىكند و از مراحل تقوى آنچه را كه اهليت آن را دارند به ايشان مىدهد . ( 17 ) ايا اين كفّار منتظر آنند كه قيامت ناگهانى بيايد آن‌وقت ايمان آورند اينك علامت‌هاى آن آمده ، ايمان بياورند و امّا خود قيامت اگر بيايد ديگر كجا مىتوانند به خود آيند و از تذكّر خود بهره‌مند شوند . ( 18 ) پس بدان كه هيچ معبودى جز او نيست و براى گناه خود و مؤمنين و مؤمنات استغفار كن خداوند دگرگونى و ثبات شما را مىداند و از آن آگاه است . ( 19 ) و آنهايى كه ايمان آوردند مىگويند چرا سوره‌اى جديد نازل نمىشود ولى همين‌كه سوره‌اى محكم نازل شد\r\n\r\n","description":"","footnote":"","page_name":" 821 ","page_number":825},
  {"content":"\r\n\r\nو در آن دستور جنگ آمد ، آنهايى كه بيمارى دل دارند آنچنان به تو نگاه مىكنند و خيره مىشوند مانند كسى كه در حال مرگ به اطرافيان خود خيره مىشود و بايد هم‌چنين نظر كنند . ( 20 ) ولى فرمانبرى و سخنى شايسته براى ايشان بهتر است . و چون كار به تصميم كشد خير آنان در اين است كه با خدا راست باشند . ( 21 ) بايد به ايشان گفت :\r\nاگر تصديق نكنيد انتظار جز اين از شما نمىرود كه در زمين فساد راه انداخته و رحم خود را قطع كنيد . ( 22 ) اينان كسانى هستند كه خدا لعنتشان كرده و كر و كورشان ساخته است ( تا حقايق را نبينند و نشنوند ) . ( 23 ) چرا در قرآن نمىانديشند ، آيا بر دلهايشان قفل زده شده است ؟ . ( 24 ) كسانى كه بعد از روشن شدن راه هدايت ، به كفر قبلى خود برمىگردند شيطان اين عمل زشت را در نظرشان زينت داده و به آرزوى دور و درازى وادارشان كرده است . ( 25 ) و اين را بدان جهت گفتيم كه اين بيماردلان به كفّارى كه از آيات خدا كراهت دارند گفتند :\r\n\r\n","description":"","footnote":"","page_name":" 822 ","page_number":826},
  {"content":"\r\n\r\nما در پاره‌اى امور شما را اطاعت خواهيم كرد و خدا بر اسرار نهانشان آگاه است . ( 26 ) چطور است حالشان وقتى كه ملائكه جانشان را مىگيرند و به صورت و پشتشان مىكوبند . ( 27 ) و براى اين مىكوبند كه همواره دنبال چيزى هستند كه خدا را به خشم مىآورد و از هرچه مايهء خشنودى خداست كراهت دارند ، خدا هم اعمالشان را بىثمر كرد ( 28 ) بلكه اين بيماردلان پنداشته‌اند كه خدا كينه‌هاى درونىشان را بيرون نمىكند . ( 29 ) و ما اگر بخواهيم تك‌تك آنان را به تو نشان مىدهيم ولى تو خودت ايشان را هم به علامت‌هايشان خواهى شناخت و هم به لحن سخنانشان مىشناسى و خدا از اعمال شما اطلاع دارد . ( 30 ) و ما به‌طور قطع همه شما را مىآزماييم تا معلوم كنيم مجاهدين و خويشتن‌داران شما چه كسانى هستند و اعمالتان خبر دهد كه در باطن چه داريد . ( 31 ) به درستى كسانى كه كافر شدند و از راه خدا جلوگيرى نموده و با پيامبر دشمنى ورزيدند بااينكه\r\n\r\n","description":"","footnote":"","page_name":" 823 ","page_number":827},
  {"content":"\r\n\r\nهدايت برايشان روشن گرديد ، هرگز زيانى به خدا نمىزنند و به زودى اعمالشان بىنتيجه و بىاجر مىشود . ( 32 ) اى كسانى كه ايمان آورده‌ايد ! خدا و رسول را فرمان بريد و كارهاى خود را تباه مسازيد . ( 33 ) به يقين آنان كه كفر ورزيدند و از راه خدا جلوگيرى كرده و در حال كفر مردند ، هرگز خدا ايشان را نمىآمرزد . ( 34 ) پس شما مسلمانان سست نشويد ، و مشركين را به آشتى دعوت مكنيد درحالىكه شما برتريد و خدا با شماست و هرگز از ارزش كارهاى شما نخواهد كاست . ( 35 ) زندگى دنيا چيزى به جز بازيچه و بيهوده نيست و اگر ايمان بياوريد و تقوى پيشه كنيد خداوند پاداشهايتان را مىدهد و ( بجاى آن ) اموالتان را نمىخواهد . ( 36 ) و چون با اصرار اموال شما را بخواهد كه در اختيار او قرار دهيد بخل مىورزيد و كينه‌هاى شما را آشكار مىسازد . ( 37 ) شما همان مردمى هستيد كه وقتى دعوت مىشويد كه در راه خدا انفاق كنيد بعضى از شما بخل مىورزد و هركس بخل بورزد از سود خود بخل ورزيده\r\n\r\n","description":"","footnote":"","page_name":" 824 ","page_number":828},
  {"content":"\r\n\r\nو خدا احتياجى به شما ندارد ، اين شماييد كه محتاجيد و اگر از دعوت اسلام سربرتابيد ، خداوند به جاى شما قومى ديگر قرار مىدهد كه مانند شما نباشند . ( 38 )\r\n\r\nسورة الفتح\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد به راستى كه ( در صلح حديبيه ) پيروزى درخشانى به تو بخشيديم . ( 1 ) تا خداوند از گناهان گذشته و آينده تو درگذرد ( در آيه كلمه ذنب و مغفره به معناى گناه و آمرزش آن نيست بلكه كلمه ذنب بمعنى عملى است كه آثار شوم دارد و مغفرت بمعنى پوشاندن آن است ) و نعمت خود را بر تو تمام گرداند و تو را به راه راست هدايت فرمايد . ( 2 ) و به نصرتى شكست‌ناپذير ياريت كند .\r\n( 3 ) او همان خدايى است كه آرامش و قوّت قلب را بر دلهاى مؤمنين نازل كرد تا بر ايمان خود بيفزايند ، براى خدا در آسمانها و زمين لشكريانى است و او توانايى شكست‌ناپذير و حكيمى فرزانه است . ( 4 ) تا مردان و زنان مؤمن را به بهشتى وارد كند\r\n\r\n","description":"","footnote":"","page_name":" 825 ","page_number":829},
  {"content":"\r\n\r\nكه از زير آن نهرها جارى است بهشتى كه در آن جاودانه‌اند و گناهانشان را جبران كند كه اين در آخرت ( نزد خدا ) پيروزى بزرگى است .\r\n( 5 ) و مردان و زنان منافق و مردان و زنان مشرك را كه به خدا گمان بد مىبردند عذاب نموده گردونهء عذاب بر سرشان گرداند ، و خدا بر آنان خشم و لعنت كرد و جهنّم را كه بازگشتگاه بدى است برايشان آماده نمود . ( 6 ) و براى خدا لشكريانى در آسمانها و زمين است و خدا ، توانايى است شكست‌ناپذير و حكيمى است فرزانه . ( 7 ) ما تو را فرستاديم تا شاهد بر اعمال امّت باشى و امّت را به آثار كار خوب بشارت دهى و از آثار كار بد بترسانى . ( 8 ) تا شما امّت به خدا و رسول ايمان آورده او را يارى و احترام كنيد و صبح و شام خدا را تسبيح گوئيد . ( 9 ) براستى آنهايى كه با تو بيعت مىكنند جز اين نيست كه با خدا بيعت مىكنند چون دست خدا بالاى دستشان است\r\n\r\n","description":"","footnote":"","page_name":" 826 ","page_number":830},
  {"content":"\r\n\r\nبنابراين هركس بيعت خود را بشكند تنها به زيان خود پيمان را شكسته و هركس نسبت به پيمان خود ، با خدا وفادار بماند به زودى خداوند پاداش بزرگى به او خواهد داد . ( 10 ) از اعراب ، آنهايى كه از همراهى با تو ( در جهاد ) تخلّف كردند به زودى از در عذرخواهى خواهند گفت : بىسرپرستى اموال و خانواده ، ما را از شركت در جهاد بازداشت از خدا برايمان آمرزش بخواه ولى اين سخنى است كه به زبان خود مىگويند و دلهايشان چيز ديگرى مىگويد . به ايشان بگو : اگر خدا بخواهد گرفتارتان كند و يا سودى برايتان بخواهد كيست كه چنين اختيار و قدرتى را داشته باشد كه جلو آن را بگيرد ، بلكه خدا به آنچه مىكنيد همواره دانا و آگاه است . ( 11 ) بلكه شما پنداشتيد رسول و مؤمنين از اين جنگ هرگز به سوى خانواده خود بازنمىگردند و همين پندار در دلتان موجّه جلوه كرد و گمان بد كرديد و شما مردمى درخور هلاكت بوديد . ( 12 ) و كسى كه به خدا و رسولش ايمان نياورده بداند كه ما براى كافران آتش سوزان تهيّه كرده‌ايم . ( 13 ) فرمانروايى\r\n\r\n","description":"","footnote":"","page_name":" 827 ","page_number":831},
  {"content":"\r\n\r\nآسمانها و زمين از آن خدا است او هركه را بخواهد مىآمرزد و هركه را بخواهد عذاب مىكند و خدا همواره آمرزگار مهربان است . ( 14 ) به زودى آنهايى كه از شركت در جهاد ، خوددارى كردند وقتى كه مىرويد كه غنيمتهاى جنگى را بگيريد خواهند گفت : بگذاريد ما هم با شما بياييم . اينان مىخواهند كلام خداى را مبدّل نمايند . بگو : نه ، شما هرگز از پى ما نخواهيد آمد و از پيش خدا به من خبر داده . وقتى اين را بشنوند خواهند گفت : شما به ما حسد مىورزيد ولى بايد بدانند كه جز اندكى درك ندارند . ( 15 ) به اعرابى كه تخلّف كردند بگو :\r\nاگر راست مىگوييد به زودى به جنگى ديگر دعوت خواهيد شد جنگ با مردمى دلاور كه بايد يا مسلمان شوند و يا با ايشان بجنگيد اگر اطاعت كرديد خداوند اجرى نيك به شما خواهد داد و اگر مثل جنگ قبلى تخلّف ورزيديد خداوند به عذابى دردناك كيفرتان خواهد كرد . ( 16 ) در مسئلهء جهاد بر افراد نابينا\r\n\r\n","description":"","footnote":"","page_name":" 828 ","page_number":832},
  {"content":"\r\n\r\nو لنگ و بيمار گناهى نيست كه در جنگ شركت نكنند و كسى كه از خدا و رسولش فرمان برد خداوند او را در بهشتهايى داخل مىكند كه از دامنهء آن نهرها روانست و كسى كه از خداوند رو را برگرداند به عذابى دردناك كيفرش مىكند . ( 17 ) در آن روز كه مؤمنين در زير آن درخت ، با تو بيعت كردند خدا از ايشان راضى شد چون از نيّات درونيشان آگاه بود و به همين جهت آرامشى بر آنان نازل كرد و به عنوان پاداش ، پيروزى نزديك ، روزيشان كرد . ( 18 ) و نيز غنيمت‌هاى بسيار ، خواهند گرفت و خدا همواره تواناى شكست‌ناپذير است . ( 19 ) خدا به شما وعدهء غنيمت‌هاى بسيارى داد كه به دست آوريد اين يك غنيمت را ، زودرس كرد و دست شرارت مردم را از سر شما كوتاه كرد و براى اينكه آيتى باشد براى مؤمنين و همه شما را به راه راست هدايت كند . ( 20 ) و غنيمت ديگرى كه هنوز بدان دست نيافته‌ايد خداوند به آن احاطه دارد و خدا بر هرچيزى تواناست . ( 21 ) و اگر كفّار با شما جنگ كنند ،\r\n\r\n","description":"","footnote":"","page_name":" 829 ","page_number":833},
  {"content":"\r\n\r\nپا به فرار خواهند گذاشت و ديگر سرپرست و ياورى نخواهند يافت . ( 22 ) اين سنّت خدا است كه تا امروز همواره جريان داشته و تو هرگز براى سنّت خدا دگرگونى نخواهى يافت . ( 23 ) و او همان كسى است كه در درون مكّه در زير پنجهء دشمن ، دست كفّار را از شما و دست شما را از ايشان كوتاه كرد بعد از آنكه در جنگهاى قبلى شما را بر آنان پيروزى داد و خدا بدانچه مىكنيد بيناست . ( 24 ) و آنها همانهاييند كه كفر ورزيدند و از ورود شما به مسجد الحرام جلوگيرى نمودند و نگذاشتند كه قربانيهاى شما به قربانگاه برسد و اگر زنان و مردان باايمانى نبودند ( در صورت حمله به مكّه ) ممكن بود بدون اينكه آنها را بشناسيد ، از بين ببريد و سرانجام به آثار بد آن گرفتار شويد تا خدا هركس را بخواهد داخل رحمت خود كند و اگر مؤمنين و كفّار ، از هم جدا و مشخّص بودند ما كافران را به كيفرى دردناك ، گرفتار مىكرديم . ( 25 ) براى اينكه آنها كه كافر شدند در دل خود\r\n\r\n","description":"","footnote":"","page_name":" 830 ","page_number":834},
  {"content":"\r\n\r\nتعصّب جاهليت را پروريدند پس خدا آرامش خود را بر پيامبر و مؤمنين نازل كرد و تقوا را با ايشان همراه ساخت و ايشان شايسته‌ترين و سزاوارترين افراد به اين عنوان بودند . همانا خداوند به هرچيزى داناست . ( 26 ) و خداوند براساس آن رؤيا را كه در خواب به تو نشان داد به خواست خدا به زودى داخل مسجد الحرام خواهيد شد درحالىكه از شرّ كفّار ايمن باشيد و سر را بتراشيد و بدون هيچ ترسى ، تقصير كنيد .\r\nاو چيزهايى مىدانست كه شما نمىدانستيد و به همين جهت ، قبل از فتح مكّه پيروزى نزديك قرار داد . ( 27 ) او كسى است كه رسول خود را به هدايت آيين درست ، فرستاد تا دين حق را بر همهء اديان پيروز گرداند و اين گواهى خدا كافىترين گواهى است . ( 28 ) محمد رسول خدا است و كسانى كه با او هستند با كافران سختگير و با يكديگر مهربانند . ايشان را مىبينى كه همواره در ركوع و سجودند و در جستجوى بخشش و خشنودى خدايند . در رخسارشان اثر سجده نمايان است ،\r\n\r\n","description":"","footnote":"","page_name":" 831 ","page_number":835},
  {"content":"\r\n\r\nاين صفت ايشان در تورات و انجيل است . آنها همانند زراعتى هستند كه از شدّت بركت پيرامونش جوانه‌هايى مىزند و آن جوانه‌ها هم كلفت مىشود و راست بر پاى خود مىايستد بطورى كه برزگران را به شگفت مىآورد ( مؤمنين نيز اينطورند ) اين براى آن است كه كفّار را به خشم آورد و خداوند به كسانى از آنان كه ايمان آورده و كارهاى شايسته كرده‌اند آمرزش و پاداش بزرگى وعده داده است . ( 29 )\r\n\r\nسورة الحجرات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى كسانى كه ايمان آورده‌ايد در جائى كه خدا و رسول حكمى دارند شما حكم نكنيد و بر آنها پيشى مگيريد و گوش بفرمان آنها باشيد و از خدا پروا كنيد كه خدا شنواى داناست . ( 1 ) اى كسانى كه ايمان آورده‌ايد ( به هنگام صحبت با پيامبر ) صداى خود را بلندتر از صداى رسول خدا مسازيد همانطور كه با يكديگر بلند سخن مىگوئيد ( زيرا اين بىادبى و اهانت به آنحضرت است )\r\n\r\n","description":"","footnote":"","page_name":" 832 ","page_number":836},
  {"content":"\r\n\r\nو ندانسته اعمال خود را تباه مىسازيد . ( 2 ) به درستى آنان كه صداى خود را در برابر رسول خدا آهسته مىسازند و اين روش محترمانه را ادامه مىدهند كسانيند كه خدا دلهايشان را براى تقوى بيازموده ، و براى ايشان آمرزش و پاداشى بزرگ است . ( 3 ) به درستى آنان كه تو را از پشت ديوار ( بىادبانه ) با فرياد مىخوانند بيشترشان مردم بىانديشه و بىدرك‌اند . ( 4 ) و اگر صبر كنند ( و تو را صدا نزنند ) تا خود براى ديدنشان از خانه بدر آيى برايشان بهتر است و خدا آمرزگار مهربان است . ( 5 ) اى كسانى كه ايمان آورده‌ايد اگر فاسقى خبرى مهم برايتان آورد تحقيق كنيد تا مبادا ندانسته به قومى بىگناه حمله كنيد و بعدا كه اطّلاع يافتيد از كرده خود پشيمان شويد .\r\n( 6 ) و بدانيد كه رسول خدا در بين شماست و بايد كه از او فرمان بريد و اگر او در بسيارى از كارها از شما پيروى كند به يقين شما به تنگ مىآييد و ليكن خداوند ايمان را براى شما دوست داشتنى قرار داد و دلهاى شما را به آن زينت داد و كفر و پليدى و سركشى را در نظر شما ناخوش‌آيند ساخت .\r\n\r\n","description":"","footnote":"","page_name":" 833 ","page_number":837},
  {"content":"\r\n\r\nهمانا اينان هدايت‌شدگان و ره‌يافتگانند . ( 7 ) و ( اينكه خداوند ايمان را محبوب دلشان و كفر و فسق مورد نفرتشان قرار داد ) بخششى از خدا و نعمتى از اوست و خدا داناى فرزانه است . ( 8 ) اگر دو طائفه از مؤمنين به جان هم افتادند بينشان اصلاح كنيد پس اگر معلوم شد يكى از آن دو طائفه بر ديگرى ستم مىكند با آن طائفه كارزار كنيد تا به ناچار تسليم فرمان خدا شود پس اگر طائفه تجاوزكار سر جاى خود نشست و به فرمان خدا گردن نهاد بين آنها به عدالت سازش دهيد . ( و خسارت طرف مقابل را بگيريد ) همانا خداوند دادگستران را دوست مىدارد . ( 9 ) تنها مؤمنين برادر يكديگرند پس بين برادران خود اصلاح كنيد و از خدا پروا كنيد ، شايد مورد رحمش قرار گيريد . ( 10 ) اى كسانى كه ايمان آورده‌ايد هيچ قومى حق ندارد قومى ديگر را مسخره كند چه بسا كه آنان نزد خداوند از ايشان بهتر باشند ؛ هيچ‌يك از زنان حق ندارند زنانى ديگر را مسخره كنند چون ممكن است آنان نزد خداوند از ايشان بهتر باشند .\r\nو هرگز عيبهاى خود را آشكار مكنيد و القاب زشت به يكديگر مدهيد و چقدر ناپسند است نام يكديگر را بزشتى بردن\r\n\r\n","description":"","footnote":"","page_name":" 834 ","page_number":838},
  {"content":"\r\n\r\nپس از ايمان آوردن و هركس توبه نكند از ستمكاران به حساب مىآيد ( 11 ) اى كسانى كه ايمان آورده‌ايد ! از گمانهاى بد بپرهيزيد زيرا بعضى از گمانها گناه است ( نهى خداوند از خود ظن نيست زيرا اختيارى نيست بلكه نهى از تأثير اوست كه شما را بدگمان مىكند ) و نسبت بهم جاسوسى و غيبت مكنيد ( زيرا هر دو در عيبجوئى و برملا كردنش مشتركند ) آيا يكى از شما دوست دارد گوشت برادر مردهء خود را بخوريد ؟\r\nقطعا از چنين كارى بيزاريد پس از خدا پروا كنيد كه خدا توبه‌پذير مهربان است . ( 12 ) اى مردم ما شما را از يك مرد و يك زن آفريديم و شما را تيره‌هايى بزرگ و تيره‌هايى كوچك قرار داديم تا يكديگر را بشناسيد نه اينكه به يكديگر فخر كنيد و بزرگى بفروشيد بدانيد كه ارجمندترين شما نزد خدا پرهيزكارترين شماست به يقين خداوند داناى آگاه است . ( 13 ) برخى از اعراب باديه‌نشين به تو گفتند ايمان آورديم .\r\nبگو : نه ، هنوز ايمان نياورده‌ايد ( زيرا ايمان كار دل است ) و بايد بگوييد اسلام آورديم چون هنوز ايمان در دلهاى شما داخل نشده و اگر خدا و رسول را فرمان بريد خدا از پاداش اعمالتان چيزى كم نمىكند\r\n\r\n","description":"","footnote":"","page_name":" 835 ","page_number":839},
  {"content":"\r\n\r\nهمانا خداوند آمرزگار مهربان است . ( 14 ) مؤمنين تنها آنهايى هستند كه به خدا و رسولش ايمان آورده و ديگر شك به خود راه نمىدهند و با اموال و جانهاى خود با تمام نيرو در راه خدا جهاد نمودند اينان از راستگويانند . ( 15 ) بگو آيا خدا را از ايمان خود باخبر . مىسازيد و حال آنكه خدا مىداند آنچه كه در آسمانها و زمين است ، و او به هرچيزى داناست . ( 16 ) بر تو منّت مىنهند كه اسلام آوردند بگو با اسلام خود ، بر من منّت ننهيد بلكه اين خدا است كه بر شما منّت دارد ( زيرا او از دينش بهره‌مند نمىشود تا شما بر او منت بنهيد ) كه به ايمان هدايتتان كرد اگر به راستى ، ايمان داشته باشيد . ( 17 ) آرى ، تنها خداست كه غيب آسمانها و زمين را مىداند و خدا به آنچه مىكنيد بيناست . ( 18 )\r\n\r\nسورة ق\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 836 ","page_number":840},
  {"content":"\r\n\r\nقاف - سوگند به قرآن مجيد . ( 1 ) كه ما تو را به عنوان بيم‌رسان فرستاديم ولى كفار به تو ايمان نياوردند و از اينكه تو از جنس خود آنانى تعجب كردند از اين‌رو با خود گفتند : اين چيز عجيبى است . ( 2 ) آيا وقتى مرديم و خاك شديم ( زنده مىشويم ؟ ) و اين بازگشت دورى است ( 3 ) با اينكه ما مىدانيم كه زمين از ايشان چه مقدار مىكاهد و مىخورد و نزد ما كتاب و لوح محفوظى است كه همه چيز را در خود دارد . ( 4 ) بلكه اينان با حق دشمنى دارند و آن هرچه باشد تكذيب مىكنند پس ايشان در كارى سردرگمند . ( 5 ) مگر تاكنون سر بلند نكرده و به آسمان بالاى سر خود نگاهى نينداخته‌اند كه چگونه آن را بنا كرديم و آن را با ستارگان زينت داديم . ( 6 ) و مگر زمين زير پاى خود را نديدند كه گسترده‌اش كرديم و كوههاى سر به فلك كشيده در آن جايگزين كرديم و در آن از هر صنف گياه جفت دل‌انگيز ، رويانديم . ( 7 ) تا مايهء بينايى و توجّه هر بندهء توبه‌كارى باشد كه دائما به سوى ما روى مىآورد . ( 8 ) و از آسمان ، آبى پربركت نازل كرديم و به دنبالش باغها و دانه‌هاى درو كردنى رويانديم . ( 9 ) درختان خرماى بلند با ميوه‌هاى روى هم\r\n\r\n","description":"","footnote":"","page_name":" 837 ","page_number":841},
  {"content":"\r\n\r\nچيده . ( 10 ) تا روزى بندگانم باشد ، همچنان كه با آن ، آب پربركت ، شهرى مرده را زنده كرديم زنده كردن انسانها نيز چنين است ( درست مانند زنده كردن گياهان در زمين است ) . ( 11 ) قبل از اين كفّار ، قوم نوح و اصحاب رسّ و ثمود تكذيب كردند . ( 12 ) و همچنين عاد و فرعون و مردم لوط . ( 13 ) و اصحاب ايكه و قوم تبّع كه همهء آنان رسولان را تكذيب كردند و تهديد خدا درباره‌شان محقّق گشت . ( 14 ) مگر ما از آفريدن بار نخست عالم ، خسته شديم ؟ نه ، همهء اين حرفها را مىدانند ولى نسبت به خلقت جديد ، در قيامت شك دارند . ( 15 ) با اينكه ما انسان را آفريديم و مىدانيم چه چيزهايى را دلش وسوسه مىكند و ما از رگ گردن به او نزديكتريم .\r\n( 16 ) آنگاه دو مأمور ما در طرف راست و چپ او نشسته اعمال او را مىگيرند . ( 17 ) هيچ سخنى در فضاى دهان نمىآورد مگر آنكه در همانجا مراقبى آماده است . ( 18 ) و سكرات مرگ وقتى مىرسد به انسان گفته مىشود : اين همان است كه از آن مىگريختى .\r\n\r\n","description":"","footnote":"","page_name":" 838 ","page_number":842},
  {"content":"\r\n\r\n( 19 ) و چون در صور دميده مىشود به او گويند : اين است روز تهديد . ( 20 ) و هر فرد كه به عرصه قيامت مىآيد يك نفر از پشت سر ، او را مىراند و يك نفر هم گواه با اوست . ( 21 ) به او گفته مىشود اين وضع كه مىبينى در دنيا هم بود اما تو از آن غافل بودى ما امروز پرده غفلتت را كنار زديم اينك ديدگانت امروز تيزبين شده است . ( 22 ) فرشته موكّل بر او مىگويد اينك نامهء عمل او نزد من حاضر است . ( 23 ) ( به آن دو ماءمور خطاب مىرسد ) هر كافر سرسختى را به دوزخ اندازيد . ( 24 ) و نيز هر بازدارندهء خيرى و هر متجاوز شكّاكى . ( 25 ) همانى كه با خدا ، خدايى ديگر گرفته ، و براى او شريك قرار داده پس او را در عذاب سخت بيفكنيد . ( 26 ) همنشين او ( شيطان ) مىگويد پروردگارا من او را به سركشى وادار نكردم ولى خودش در گمراهى آشكارى بود ( و آماده پذيرش دعوتهاى من بود ) ( 27 ) ( خطاب مىرسد ) نزد من به جنگ برنخيزيد و من از پيش به شما هشدار داده بودم . ( 28 ) نزد من هيچ سخنى تبديل نمىپذيرند و من نسبت به بندگان ، ستمكار نيستم ( زيرا اين خودشان بودند كه خود را مستحق عذاب نمودند ) . ( 29 ) روزى كه به دوزخ مىگوييم\r\n\r\n","description":"","footnote":"","page_name":" 839 ","page_number":843},
  {"content":"\r\n\r\nآيا پر شدى و مىگويد آيا باز هم هست . ( 30 ) روزى كه بهشت را به نزديك پرهيزكاران مىآورند به فاصله‌اى كه دور نباشد . ( 31 ) اين است آنچه وعده‌اش را به شما و به هر توبه‌كارى كه نگهبان احكام او باشد داده است . ( 32 ) به هركسى كه در نهان از خداى مهربان بترسد و با قلبى توبه‌كار باز گردد . 33 او را به سلامت داخل بهشت كنيد امروز روز جاودانه است . ( 34 ) هرچه بخواهند در اختيار دارند و نزد ما نيز بيشتر هم هست . ( 35 ) و چه بسيار از امّتها كه قبل از اينان هلاك كرديم با اينكه از اينان نيرومندتر بودند و به شهرهاى ديگر مىگريختند مگر گريزگاهى بود ؟ ( 36 ) به درستى كه در اين كار ، عبرتى است براى هركس كه فهم داشته و گوش فرا دهد و حاضر باشد . ( 37 ) و چگونه عبرت نباشد با اينكه ما آسمانها و زمين و آنچه را بين آن دو قرار دارد در شش روز بيافريديم و دچار خستگى هم نشديم . ( 38 ) پس در برابر آنچه مىگويند خويشتن‌دارى كن\r\n\r\n","description":"","footnote":"","page_name":" 840 ","page_number":844},
  {"content":"\r\n\r\nو به حمد پروردگار خود ، تسبيح گوى ، قبل از طلوع و غروب خورشيد .\r\n( 39 ) و پاره‌اى از شب را ، و به دنبال سجده‌ات او را تسبيح گوى . ( 40 ) و به گوش باش روزى كه منادى از مكانى نزديك صدا مىزند . ( 41 ) روزى كه فرياد رستاخيز را كه مىشنوند كه روز بيرون شدن از قبرهاست . ( 42 ) به درستى اين ماييم كه زنده مىكنيم و مىميرانيم و بازگشت همه به سوى ماست . ( 43 ) روزى كه زمين به سرعت شكافته مىشود و ايشان بسرعت خارج مىشوند و آن رستاخيزى است كه براى ما آسان است . ( 44 ) ( تو بر آنچه مىگوئيد شكيبا باش ) ما به آنچه مىگويند داناييم و تو نمىتوانى مردم را به آنچه مىخواهى مجبور كنى پس تنها با قرآن كسانى را تذكر بده كه از تهديد خدا بيمناكند . ( 45 )\r\n\r\nسورة الذّاريات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به بادهاى ذرّه افشان . ( 1 ) و سوگند به ابرهاى سنگين‌بار . ( 2 ) و به كشتىهايى كه\r\n\r\n","description":"","footnote":"","page_name":" 841 ","page_number":845},
  {"content":"\r\n\r\nدر حركتند . ( 3 ) و سوگند به تقسيم‌كنندگان كار . ( 4 ) كه آنچه وعده داده شده‌ايد راست است .\r\n( 5 ) بيقين قيامت آمدنى است . ( 6 ) به آسمان آراسته سوگند . ( 7 ) كه شما ( دربارهء قرآن ) سخن گوناگون داريد . ( 8 ) از قرآن منحرف مىشود هركس كه منحرف شده . ( 9 ) مرگ بر دروغ پردازان . ( 10 ) آنهايى كه در جهلى عميق غرقند .\r\n( 11 ) و در چنين ظلمت و غفلتى مىپرسند روز قيامت چه وقت است ؟ ( 12 ) روزى كه آنها در آتش گداخته آزموده مىشوند . ( 13 ) و به ايشان گفته مىشود بچشيد آن عذابى را كه مىخواستيد و در آمدنش شتاب مىكرديد . ( 14 ) محقّقا مردم باتقوى در بهشت‌ها و چشمه‌سارهايى وصف ناپذيرند . ( 15 ) درحالىكه به آنچه پروردگارشان به ايشان مىدهد راضىاند ، چون در دنيا از نيكوكاران بودند . ( 16 ) آرى ، اندكى از شب‌ها را مىخوابيدند . ( 17 ) و در سحرها آمرزش را مىخواستند . ( 18 ) و در اموال خود\r\n\r\n","description":"","footnote":"","page_name":" 842 ","page_number":846},
  {"content":"\r\n\r\nبراى سائل و محروم حقّى قائل‌اند ( به محرومين كمك مالى مىكنند ) . ( 19 ) و روى زمين براى اهل يقين نشانه‌هايى است .\r\n( 20 ) و در وجود خود نيز نشانه‌هاى روشنى از خداوند است چرا نمىبينيد ؟ ( 21 ) و در آسمان ، هم روزى شماست و هم آنچه كه وعده داده شده‌ايد . ( 22 ) پس به خداى آسمانها و زمين سوگند كه آنچه وعده داده شده‌ايد حق است درست مثل آنچه كه شما سخن مىگوئيد . ( 23 ) آيا هيچ داستان ميهمانان ارجمند ابراهيم را به تو رسيده است ؟ ( 24 ) آنگاه كه بر او وارد شده و سلام كردند و او هم سلام گفت : درحالىكه زير لب مىگفت : ناشناسند . ( 25 ) و سپس محرمانه نزد اهل خود شده گوساله‌اى چاق و بريان حاضر كردند . ( 26 ) آن را نزديكشان برد و گفت : چرا نمىخوريد ؟\r\n( 27 ) در اينجا بود كه ( ابراهيم از كار آنها بدش آمد ) و در باطن احساس نوعى ترس كرد آنها گفتند : مترس ، و او را به فرزندى دانا بشارت دادند ( و آرامش ساختند ) . ( 28 ) همسرش درحالىكه جمعى با او بودند نزديك آمد و به صورت خود زد و گفت : آيا من بچّه‌دار مىشوم درحالىكه پيرزنى نازا هستم . ( 29 ) گفتند : آرى ، پروردگارت اين‌چنين خواسته\r\n\r\n","description":"","footnote":"","page_name":" 843 ","page_number":847},
  {"content":"\r\n\r\nو او حكيم و داناست . ( 30 ) ابراهيم پرسيد : اى فرستاده شدگان براى چه كار مهمّى آمده‌ايد ؟ ( 31 ) گفتند : ما به سوى قومى گنهكار فرستاده شده‌ايم . ( 32 ) تا سنگى از گل سخت بر سر آنان رها كنيم ( سنگى كه خداوند آن را سجيل خوانده ) . ( 33 ) سنگهاى نشاندارى كه خداوند براى اين مردم اسرافگر نشانه‌گذارى كرده است . ( 34 ) پس ما از مؤمنين هركس كه در آن قريه بود خارج ساختيم . ( 35 ) و به غير از يك خانوار مسلمان ، ( كه خانواده لوط بودند ) كسى را در آنجا نيافتيم .\r\n( 36 ) و از آن قريه چيزى باقى نگذاشتيم مگر نشانه‌اى ، تا آنها كه از كيفر دردناك مىترسند از آن عبرت گيرند .\r\n( 37 ) و در موسى هم آيتى است آن‌وقت كه با دليلى محكم او را به سوى فرعون فرستاديم . ( 38 ) فرعون كه همه اعتمادش به لشكرش بود گفت : وى يا ساحر است يا جن‌زده .\r\n( 39 ) پس او و لشكريانش را گرفتيم و در دريا غرق كرديم درحالىكه خود را ملامت مىكرد .\r\n( 40 ) و بسوى قوم عاد بادى بىسود و خشك ولى مرگ‌زا فرستاديم . ( 41 ) هيچ‌چيز\r\n\r\n","description":"","footnote":"","page_name":" 844 ","page_number":848},
  {"content":"\r\n\r\nسر راه خود نيافت مگر آنكه چون جسمى پوسيده به صورت پودر درآورد .\r\n( 42 ) و در ثمود هم عبرتى است وقتى به آنها گفته شد تنها چند روز مهلت داريد . ( 43 ) تا آنكه از فرمان خداى خود سرپيچى كردند درحالىكه آنها مىنگريستند صاعقه‌يى ايشان را در بر گرفت .\r\n( 44 ) حتى نتوانستند از آنجا كه نشسته بودند برخيزند و كسى را هم نيافتند كه به يارى خويش بخوانند .\r\n( 45 ) و در قوم نوح هم كه قبل از همه نامبردگان بودند عبرتى است و آنان مردمى فاسق بودند .\r\n( 46 ) در آسمان هم آيتى است كه ما با قدرت خود بنايش كرديم و روزبروز بر وسعتش مىافزائيم . ( 47 ) و در زمين آيتى است كه آن را گسترده و مسطح و قابل زيست كرديم . ( 48 ) و از هرچيزى جفت آفريديم شايد كه شما متوجّه شويد ( و بفهميد كه خداوند جفت و شريك ندارد ) . ( 49 ) پس به سوى خدا بگريزيد كه من شما را بيم‌رسانى روشنگرم .\r\n( 50 ) و با او هيچ خداى ديگرى مگيريد كه من براى شما بيم‌دهنده‌اى\r\n\r\n","description":"","footnote":"","page_name":" 845 ","page_number":849},
  {"content":"\r\n\r\nآشكارم . ( 51 ) اين‌چنين بود كه هيچ رسولى به سراغ كفّار قبل از ايشان نيامد مگر اينكه گفتند : يا ساحر است و يا جن‌زده . ( 52 ) آيا يكديگر را به آن سفارش مىكردند ، نه ، آنها مردمى سركش بودند . ( 53 ) پس تو هم از آنان روى را بگردان كه هيچ سرزنشى بر تو نيست .\r\n( 54 ) ( و تو دست از تذكر و يادآورى خويش برمدار ) و تذكّر بده كه يادآورى به حال مؤمنين سودمند است . ( 55 ) و من جن و انس را نيافريدم مگر براى اينكه عبادتم كنند ( غرض از آفرينش شناخت خداوند و فرمانبرى از اوست ) . ( 56 ) و من از آنان نه روزى مىخواهم و نه مىخواهم چيزى به من بچشانند . ( 57 ) اين خداست كه بسيار روزى دهنده نيرومند و استوار است ( 58 ) پس آنهايى كه ستم كردند بهره‌اى را دارند كه هم‌مسلكانشان ، در امّتهاى گذشته داشتند پس در كيفر خود ، از من سرعت عذاب را نخواهند . ( 59 ) پس واى بر كسانى كه كفر ورزيدند از آن روزى كه وعده‌اش به ايشان داده شده است . ( 60 )\r\n\r\nسورة الطّور\r\n\r\n","description":"","footnote":"","page_name":" 846 ","page_number":850},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به كوه طور . ( 1 ) و كتاب تورات كه در سابق در ورق‌هاى پوستى نوشته مىشد . ( 2 ) كتابى در ورقى گسترده .\r\n( 3 ) و سوگند به خانه‌اى ( كه همواره ) آباد است ( كعبه ) . ( 4 ) و سوگند به آسمان برافراشته . ( 5 ) و سوگند به درياى برافروخته ( در قيامت بخاطر آزاد شدن اكسيژن و هيدروژن ) . ( 6 ) كه بيقين عذاب پروردگارت واقع خواهد شد . ( 7 ) و هيچ‌چيز جلوگيرش نيست ( 8 ) ( و اين عذاب در ) روزى واقع مىشود كه آسمان ( چون دود ) به حركت درمىآيد . ( 9 ) و كوهها در اثر زلزله‌هاى شديد به راه خواهند افتاد . ( 10 ) پس در آن روز واى به حال تكذيب‌كنندگان ( قيامت ) . ( 11 ) كسانى كه به ياوه‌سرايى و سخنان باطل سرگرمند . ( 12 ) روزى كه آنان به شدّتى وصف‌ناپذير ، به سوى جهنّم رانده مىشوند . ( 13 ) و به ايشان گفته مىشود اين همان آتشى است كه در دنيا همواره آن را تكذيب مىكرديد . ( 14 ) حال آيا باز هم اين آتش سحر است ؟ يا امرى است ديدنى ولى شما بينايى نداريد ؟ . ( 15 ) بچشيد سوزش آن را چه صبر بكنيد و چه نكنيد برايتان يكسان است ؛ چون جزايى كه به شما داده مىشود همان اعمالى است كه\r\n\r\n","description":"","footnote":"","page_name":" 847 ","page_number":851},
  {"content":"\r\n\r\nمىكرديد . ( 16 ) به درستى كه مردم باتقوا در باغها در ناز و نعمت‌اند . ( 17 ) به آنچه پروردگارشان به آنان داده لذّت مىبرند ، و پروردگارشان آنها را از عذاب دوزخ حفظ كرد . ( 18 ) و به ايشان گفته مىشود به خاطر آن اعمال خيرى كه مىكرديد بخوريد و بنوشيد ، و گوارايتان باد . ( 19 ) بهشتيان درحالىكه روى مبلهاى رديف هم تكيه داده‌اند و حوران بهشتى درشت چشم همسر آنان ساخته‌ايم . ( 20 ) و كسانى كه ايمان آوردند و ذرّيّه ايشان هم با ايمان خود ، هرچند ضعيف‌تر از ايمان پدرانشان باشد ، ملحق به ايشان شدند ، ما نيز ذرّيّه ايشان را به آنها ملحق نموده ، چيزى از پاداش آنان كم نمىكنيم ؛ براى اينكه هركس در گرو عملى است كه كرده است . ( 21 ) در بهشت آنچه از ميوه و گوشت كه هوس كنند پىدرپى در اختيارشان قرار مىدهيم .\r\n( 22 ) قدح شراب در بينشان دست‌به‌دست مىگردد ؛ كه در آن نه ياوه‌گويى است و نه گناه . ( 23 ) و غلامان بهشتى كه در حسن و صفا چون لؤلؤ دست‌نخورده‌اند خدمتگزار ايشانند . ( 24 ) و بهشتيان به يكديگر روى كرده و احوال هم مىپرسند . ( 25 ) مىگويند : ما\r\n\r\n","description":"","footnote":"","page_name":" 848 ","page_number":852},
  {"content":"\r\n\r\nبيشتر در ميان خويشان خود ، آنها را ، بيم مىداديم . ( 26 ) خداى بر ما منّت نهاد ، و از عذاب سوزناك جهنّم ، حفظمان كرد . ( 27 ) ما همواره او را مىخوانديم ؛ چون او نيكوكار مهربان است . ( 28 ) پس تو اندرز خودت را بده زيرا به لطف خداوند تو نه كاهنى و نه ديوانه . ( 29 ) و يا مىگويند شاعرى است كه اميدواريم و منتظريم مرگش برسد ، و از مزاحمتش آسوده گرديم . ( 30 ) بگو : منتظر باشيد ، كه من هم مانند شما از منتظران كيفرش هستم . ( 31 ) آيا عقلشان اينطور داورى مىكند ؟ يا اينها مردمى سركش و طغيانگرند . ( 32 ) و يا مىگويند ، اين قرآن را به دروغ به خدايش نسبت مىدهد اينان ايمان ندارند . 33 اگر به اين قرآن ايمان نمىآورند سخنى نظير آن را بياورند . ( 34 ) آيا اين تكذيب‌كنندگان از هيچ خلق شده‌اند ؟ يا آنكه خودشان خالق خويشند ؟ ( 35 ) آيا بفرض اينكه خود خالق خويشند آيا آسمانها و زمين را هم ايشان آفريده‌اند ؟ نه ، بلكه يقين ندارند . ( 36 ) آيا خزانه‌هاى رحمت پروردگارت\r\n\r\n","description":"","footnote":"","page_name":" 849 ","page_number":853},
  {"content":"\r\n\r\nنزد ايشان است ؟ يا ايشان تسلّط تام دارند ؟ 37 نكند كه نزد آنها نردبانى است كه به آسمان بالا مىروند و وحى آسمان را مىشنوند ؟ اگر چنين است پس آن شخص كه مدعى شنيدن وحى است بايد دليلى روشن بياورد . ( 38 ) آيا براى خدا دخترانى است و براى شما پسران ؟ ( 39 ) آيا از ايشان مزدى خواسته‌اى ، و سنگينى پرداخت آن ، وادار به تكذيبشان كرده ؟ . ( 40 ) آيا لوح محفوظ نزد ايشان است و از روى آن مىنويسند ؟ . ( 41 ) و يا نقشه‌اى دارند ؟ اگر اين است كفّار بدانند كه نقشه‌هايشان به ضرر خودشان نتيجه خواهد داد . ( 42 ) آيا براى ايشان جز خدا معبودى است خدا منزّه از شركى است كه مىورزند . ( 43 ) خوى تكذيبشان آن قدر قوى است كه حتّى اگر قطعه‌اى از آسمان را ببينند كه دارد بر سرشان فرود مىآيد مىگويند اين آسمان نيست بلكه قطعه ابرى غليظ و متراكم است . ( 44 ) پس رهايشان كن ، تا روزى كه در آن هلاك مىشوند ديدار كنند . ( 45 ) روزى كه مكرشان دردى از ايشان دوا نخواهد كرد و يارى نخواهند شد . ( 46 ) و به درستى براى كسانى كه ظلم كردند عذابى جلوتر از\r\n\r\n","description":"","footnote":"","page_name":" 850 ","page_number":854},
  {"content":"\r\n\r\nعذاب قيامت است و ليكن بيشترشان نمىدانند . ( 47 ) و تو در برابر حكم پروردگارت صبر كن ، كه تو در تحت نظر مايى و هنگامى كه از خواب برمىخيزى خداى خود را بهمراه حمد خدايت تسبيح گوى . ( 48 ) و ( همچنين ) پاره‌اى از شب و هنگام صبح كه ستارگان پنهان مىشوند . ( 49 )\r\n\r\nسورة النّجم\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به اختر هنگامى كه غروب مىكند . ( 1 ) كه هرگز همنشين شما ( پيامبر ) نه گمراه بود و نه نادان . ( 2 ) او هرگز از روى هوىوهوس سخن نمىگويد . ( 3 ) اين سخن جز وحيى كه به وى مىشود نيست . ( 4 ) اسرارى كه فرشته شديد القوى ( جبرئيل ) به وى آموخت . ( 5 ) كسى كه به خاطر رأى و عقل كاملش بر چنين مقامى رسيده . ( 6 ) و در بلندترين افق جاى گرفته . ( 7 ) سپس به خدا نزديك و نزديك‌تر شد . ( 8 ) او را آنقدر بالا برد كه بيش از دو كمان و يا كمتر فاصله نماند . ( 9 ) آنگاه به بنده خود وحى كرد آنچه را كه بايد وحى مىكرد . ( 10 ) قلب پيامبر آنچه را كه ديده بود\r\n\r\n","description":"","footnote":"","page_name":" 851 ","page_number":855},
  {"content":"\r\n\r\nانكارش نكرد . ( 11 ) آيا شما مشركين مىخواهيد با اصرار خويش آنچه را كه او ديده است به شك اندازيد ؟ ( 12 ) بااينكه يك بار ديگر نزول را ديده بود . ( 13 ) نزد سدره المنتهى . ( 14 ) همانجا كه جنّة المأوى ( جايگاه پرهيزگاران ) است . ( 15 ) آن زمان كه ( نور حق ) درخت سدره را پوشانده بود و بر آن احاطه داشت . ( 16 ) چشم او نه به كجى گراييده ، و نه در ديدن طغيان كرده بود . ( 17 ) و به راستى برخى از آيات بزرگ پروردگارش را بديد . ( 18 ) و به من خبر دهيد كه آيا هنوز هم معتقد به لات و عزّى هستيد . ( 19 ) و سوّمى يعنى منات ( به گمان شما دختران خدايند ) . ( 20 ) آيا پسران مال شما و براى خدا دختران است ؟ . ( 21 ) چه تقسيم ظالمانه و غير عادلانه‌اى . ( 22 ) اين بتها هيچ حقيقتى به جز اين ندارند كه نام‌هايى از طرف شما و پدرانتان بر آنها نهاده شده . و خداى تعالى هيچ مدركى بر خدايى آنها نازل نكرده ، اى پيامبر اينان به جز خيال و پندارى دلخواه را پيروى نمىكنند . بااينكه از ناحيهء پروردگارشان هدايت برايشان آمده . ( 23 ) راستى انسانها چنين قدرتى دارند كه هرچه را آرزو كنند مالك شوند ؟ . ( 24 ) پس دين و آخرت\r\n\r\n","description":"","footnote":"","page_name":" 852 ","page_number":856},
  {"content":"\r\n\r\nتنها ملك خدا است . ( 25 ) و چه بسيار فرشتگانى در آسمانهايند كه شفاعتشان هيچ دردى را دوا نمىكند ، مگر بعد از آنكه خدا اذن دهد ، و براى هركس كه بخواهد و بپسندد اجازه دهد . ( 26 ) كسانى كه به آخرت ايمان نمىآورند براى فرشتگان نامهاى زنان مىگذارند و آنان را زن مىپندارند . ( 27 ) بااينكه هيچ دليلى علمى بر گفتهء خود ندارند ، و جز خيال و گمان دنبال نمىكنند ، درحالىكه خيال و گمان براى رسيدن به حقيقت هيچ سودى را نمىدهد .\r\n( 28 ) پس تو اى پيامبر از هركسى كه از ياد ما روگردان است و جز زندگى دنيا نمىخواهد روى را بگردان . ( 29 ) عملشان تا همينجا كارگر است ، محقّقا پروردگار تو بهتر مىداند كه چه كسى از راه او گمراه و چه كسى راه يافته است . ( 30 ) و براى خداست آنچه كه در آسمانها و زمين است تا خدا آنهايى را كه با اعمال خود بدى كرده‌اند ، و آنهايى كه با اعمال نيك خود\r\n\r\n","description":"","footnote":"","page_name":" 853 ","page_number":857},
  {"content":"\r\n\r\nنيكى نموده‌اند جزا دهد . ( 31 ) و امّا كسانى كه از گناهان كبيره و زشت پروا كرده‌اند ، و گناهانى كه بدون عادت و گهگاه مرتكب شده‌اند ، پروردگار تو آمرزشى وسيع دارد ، او به وضع شما آگاه‌ترست ، چه آن زمانى كه شما را از زمين پديد آورد ، و چه آن زمان كه در شكم مادرانتان چنين بوديد ؛ پس بيهوده خويشتن را نستاييد كه او بهتر مىداند چه كسى باتقوا است . ( 32 ) آيا آنكس را ( عثمان ) كه از انفاق ( شركت در جنگ احد ) روىگردان شد مشاهده كردى ؟ ( 33 ) مختصرى انفاق كرد ( شترش را به عبد الله داد ) سپس انفاق را ترك نمود ( 34 ) او علم غيب دارد و مىداند خطاكار نيست ؟ ( 35 ) يا از آنچه كه در تورات دربارهء دادن حق آمده باخبر نشده ؟ ( 36 ) و در صحف ابراهيمى كه حق را به حدّ كامل وفا كرد . ( 37 ) هيچ گنهكارى گناه ديگرى را بدوش نمىكشد . ( 38 ) و اينكه انسان به جز كار و تلاشش سرمايه‌اى ندارد ؟ . ( 39 ) و اينكه نزد وى سعى خود را خواهد ديد ؟ . ( 40 ) و سپس پاداش آن را به كاملترين صورت داده مىشود . ( 41 ) و اينكه انتهاى سيرشان به سوى پروردگار توست . ( 42 ) و اوست كه اسباب خنديدن و گريستن را فراهم كرده . ( 43 ) و اوست كه\r\n\r\n","description":"","footnote":"","page_name":" 854 ","page_number":858},
  {"content":"\r\n\r\nمىميراند و زنده مىكند . ( 44 ) و اوست كه جفت نر و ماده را آفريده .\r\n( 45 ) از نطفه‌اى كه در رحم ريخته مىشود . ( 46 ) و هم بر خداست كه نشاءه آخرت را پديد آورد . ( 47 ) و هم اوست ( كه شما را ) بىنياز كرد و سرمايه داد . ( 48 ) و هم او خداى ستاره ( شعرى ) است كه بعضى آن را پروردگار خود مىپندارند . ( 49 ) و هم اوست كه نسل عاديان قديم را هلاك كرد . ( 50 ) و ثمود را كه حتّى يك نفر از ايشان باقى نگذاشت . ( 51 ) و قوم نوح را كه قبل از آنان ، و ستمگارتر و ياغىتر از آنان بودند . ( 52 ) و شهرهاى قوم لوط را كه زيرورو كرد . ( 53 ) و عذاب از هر سو احاطه‌شان كرد . ( 54 ) پس به كداميك از نعمتهاى پروردگارت ترديد دارى ؟ ( 55 ) اين پيامبر نيز ، بيم‌رسانى از جنس بيم‌رسانان گذشته است .\r\n( 56 ) قيامت نزديك شد . ( 57 ) و براى آن ، به غير از خدا پرده‌بردارى نيست . ( 58 ) آيا از اين مطالب تعجّب مىكنيد ؟ . ( 59 ) و مىخنديد و گريه نمىكنيد ؟ .\r\n( 60 ) و همچنان سرگرم بازى خود هستيد ؟ . ( 61 ) پس براى خدا سجده كنيد و به عبادت او بپردازيد . ( 62 )\r\n\r\n","description":"","footnote":"","page_name":" 855 ","page_number":859},
  {"content":"\r\n\r\n\r\nسورة القمر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد قيامت بسيار نزديك شد ، و قرص ماه ( براى مشركين ) دو نيم گشت . ( 1 ) و اگر هر معجزه‌اى كه مشركين ببينند روى را برمىگردانند و مىگويند سحرى است پشت سر هم . ( 2 ) آنها پيامبر را تكذيب كردند و از هوسهاى خود پيروى نمودند ، ولى هر كارى جايگاهى دارد . ( 3 ) و محققا اخبار امتهاى گذشته كه عبرت‌انگيز و پنددهنده بود برايشان آمد . ( 4 ) اين آيات حكمت‌هاى بالغه الهى است امّا اين هشدارها مؤثّر نيفتاد . ( 5 ) پس روى را از ايشان بگردان ، روزى كه داعى حق مردم را بسوى كارى وحشتناك دعوت مىكند . ( 6 ) درحالىكه ، ديدگان خود را پايين انداخته ، و همچون ملخ‌هاى پراكنده از گورهاى خود خارج مىشوند . ( 7 ) درحالىكه به سوى دعوت‌كننده به سرعت مىدوند ، آن روز كافران مىگويند : اين روز چه روز سخت و دشوارى است . ( 8 ) قبل از ايشان قوم نوح به تكذيب پرداخته ، بندهء ما نوح را تكذيب كرده و گفتند :\r\n\r\n","description":"","footnote":"","page_name":" 856 ","page_number":860},
  {"content":"\r\n\r\nجن‌زده است كه اثرى از آن در اوست . ( 9 ) نوح پروردگار خود را صدا زد و گفت من شكست خورده‌ام پس مرا يارى فرما . ( 10 ) ما نيز درهاى آسمان را به آبى روان بگشاديم . ( 11 ) ما زمين را چشمه‌هاى شكافته شده كرديم كه از هر طرف آب جوشيد و آب آسمان و زمين بهم آميخت براى عذابى كه مقدر شده بود . ( 12 ) و ما نوح را بر مركبى تخته‌اى ( كشتى ) سوار كرديم . ( 13 ) و اين كشتى زير نظر ما به حركت درآمد ، و بقيّه غرق و مجازات شدند . ( 14 ) ما آن كشتى را حفظ كرديم تا مايه عبرت باشد آيا عبرت‌گيرنده‌اى هست ؟ . ( 15 ) ( اكنون بنگريد ) عذاب و انذار من چگونه است . ( 16 ) و بااينكه ما قرآن را براى درك ، آسان كرده‌ايم آيا كسى هست متوجه شود ؟ . ( 17 ) قوم عاد هم ( پيامبر خود را ) تكذيب كردند ( اكنون بنگريد ) كه عذاب و انذار من ( درباره آنان ) چگونه بود ؟ . ( 18 ) ما تندبادى توفنده و پيوسته در روزى شوم بر آنان فرستاديم . ( 19 ) بادى كه مردم را مانند نخلى كه از ريشه درآيد از زمين مىكند . ( 20 ) ببين كه عذاب و انذار من\r\n\r\n","description":"","footnote":"","page_name":" 857 ","page_number":861},
  {"content":"\r\n\r\nچگونه بود ؟ . ( 21 ) و ما قرآن را براى پندآموزى آسان كرده‌ايم آيا پند گيرنده‌اى هست ؟ ( 22 ) طايفهء ثمود هم پيامبران را تكذيب كردند . ( 23 ) گفتند آيا از يك بشر كه از خود ماست پيروى كنيم ؟\r\nدر اين صورت در گمراهى عجيب و جنونى شگفت‌انگيز گرفتار شديم . ( 24 ) چطور شده كه از ميان همهء ما ، قرآن بر او نازل شده ؟ نه ، بلكه او دروغپرداز بىباكى . ( 25 ) فردا به زودى خواهند فهميد كه دروغ‌پرداز بىباك و گستاخ كيست . ( 26 ) ما ماده شتر را براى آزمايش آنان خواهيم فرستاد ، ايشان را منتظر بگذار و بر آزار آنها صبر كن . ( 27 ) و به ايشان خبر بده كه آب محل ، بين آنان و شتر تقسيم شده است و براى هركدام آب به نوبت خواهد بود . ( 28 ) مردم ، داوطلب كشتن شتر را صدا زدند ، و او شتر را كشت .\r\n( 29 ) پس ببين كه كيفر من دربارهء آنان چگونه بود ؟ . ( 30 ) ما فقط يك فرياد مرگبار بر آنان فرستاديم ، همگى چون هيزمى كه باغبان جمع مىكند رويهم انباشته شدند . ( 31 ) بااينكه ما قرآن را براى پندآموزى آسان كرديم ، آيا كسى هست متوجّه شود ؟ ( 32 ) قوم لوط هم هشداردهندگان را\r\n\r\n","description":"","footnote":"","page_name":" 858 ","page_number":862},
  {"content":"\r\n\r\nتكذيب كردند . ( 33 ) و ما بادى سنگ‌آور بر آنان فرستاديم ، و به جز خاندان لوط كه در سحرگاهان نجات داديم همه را هلاك كرديم . ( 34 ) و نجات ايشان نعمتى بود از جانب ما تا همه بدانند بندگان شكرگزار را اينچنين پاداش مىدهيم . ( 35 ) بااينكه لوط ايشان را از عذاب ما ترسانده بود ، ولى همچنان در تهديدهاى ما به بحث پرداختند .\r\n( 36 ) و از ميهمانان او كام دل خواستند ، ما چشمهايشان را كور كرديم ، و گفتيم كيفر و هشدارهاى مرا بچشيد . ( 37 ) سرانجام صبحگاهان عذاب پيوسته به ايشان رسيد . ( 38 ) و گفتيم عذاب و هشدار مرا بچشيد . ( 39 ) و بااينكه ما قرآن را براى پندآموزى آسان كرده‌ايم آيا كسى هست متوجّه شود ؟ . ( 40 ) ما براى فرعونيان هم بيم‌رسان فرستاديم . ( 41 ) اما همهء آيات ما را تكذيب كردند ، و ما همچون قدرتمندى ، آنها را نابود و مجازات كرديم . ( 42 ) ( اى پيامبر ) آيا فكر مىكنيد كفّار شما ، بهتر از آن كفّار گذشته‌اند و يا راستى در كتب آسمانى براتى براى شما آمده ؟ . ( 43 ) و يا مىگويند : ما همگى انتقام‌گيرنده و ياور يكديگر و شكست‌ناپذيريم .\r\n\r\n","description":"","footnote":"","page_name":" 859 ","page_number":863},
  {"content":"\r\n\r\n( 44 ) ( ولى بدانيد كه ) اين گروه پيوسته به زودى در جنگى ( بدر ) شكست مىخورند و فرار مىنمايند . ( 45 ) بلكه وعده‌گاهشان قيامت است و قيامت بلايى بس بزرگتر و تلخ‌تر است . ( 46 ) بيقين گنهكاران در گمراهى جنون‌آميزند . ( 47 ) در روزى كه به سوى آتش با رخساره‌ها كشيده مىشوند ، ( و به آنها گفته مىشود ) بچشيد حرارت دوزخ را . ( 48 ) كه ما هرچيزى را با اندازه‌گيرى قبلى آفريديم . ( 49 ) و فرمان ما تنها يكى ، آن هم به سرعت چشم گرداندن است . ( 50 ) و بااينكه ما امثال شما را هلاك كرديم پس آيا پند گيرنده‌اى هست ؟ ( 51 ) بدانند كه آنچه كرده‌اند در نامه‌ها ضبط و محفوظ است . ( 52 ) و هر كوچك و بزرگى در آن نوشته شده . ( 53 ) به درستى مردم باتقوا در بهشت‌هاى وصف‌ناپذير و نهرى اين‌چنين قرار دارند . ( 54 ) در جايگاهى راست ، و مناسب ( بهشت ) نزد قدرتمندى ( خداوند ) توانا . ( 55 )\r\n\r\nسورة الرّحمن\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 860 ","page_number":864},
  {"content":"\r\n\r\nخداى رحمان ( 1 ) كه قرآن را تعليم كرد . ( 2 ) انسان را بيافريد . ( 3 ) و بيانش بياموخت . ( 4 ) خورشيد و ماه را با نظم و حسابى كه او مقرّر كرده در حركتند . ( 5 ) گياه و درخت بر او سجده مىكنند . ( 6 ) آسمان را برافراشته و قانون در او قرار داده . ( 7 ) مبادا از حساب روىگردان باشيد . ( 8 ) و بايد كه وزن را با رعايت عدالت برقرار نموده و كم و زياد نكنيد . ( 9 ) و زمين را براى مردم گسترده كرد . ( 10 ) زمينى كه در آن ميوه‌ها و نخلها با خوشه‌هائى در غلاف قرار دارند .\r\n( 11 ) و دانه‌هاى پوست‌دار و گياهان خوشبواند . ( 12 ) پس كداميك از نعمت‌هاى پروردگارتان را منكريد ؟ ( 13 ) انسان را از گل خشكيده‌اى چون سفال آفريد . ( 14 ) و جن را از شعله‌اى از آتش خلق كرد . ( 15 ) پس كداميك از نعمت‌هاى پروردگارتان را منكريد ؟ ( 16 ) خدايى كه پروردگار دو مشرق و\r\n\r\n","description":"","footnote":"","page_name":" 861 ","page_number":865},
  {"content":"\r\n\r\nدو مغرب است . ( 17 ) پس كداميك از نعمت‌هاى پروردگارتان را منكريد ؟ ( 18 ) دو دريا ( شور و شيرين ) را به‌هم متّصل كرد . ( 19 ) و بين آن دو فاصله‌اى قرار داد تا به يكديگر تجاوز نكنند . ( 20 ) پس كداميك از نعمت‌هاى پروردگارتان را منكريد ؟ ( 21 ) و از آن دو ، لؤلؤ و مرجان بيرون مىآيد . ( 22 ) پس كداميك از نعمت‌هاى پروردگارتان را منكريد ؟ ( 23 ) و براى اوست كشتىهايى كه در دريا چون كوه در حركتند . ( 24 ) پس كداميك از نعمت‌هاى پروردگارتان را منكريد ؟ ( 25 ) هرچه بر روى زمين است نابود مىشود . ( 26 ) تنها ذات پروردگارت كه باشكوه و گرامى باقى مىماند . ( 27 ) پس كداميك از نعمت‌هاى پروردگارتان را منكريد ؟ ( 28 ) همه كسانى كه در آسمانها و زمينند و از او درخواست مىكنند ، و او همه روزه مشغول كارى نو است . ( 29 ) پس كداميك از نعمت‌هاى پروردگارتان را منكريد ؟ ( 30 ) به زودى اى جن و انس به حسابتان خواهيم رسيد . ( 31 )\r\n\r\n","description":"","footnote":"","page_name":" 862 ","page_number":866},
  {"content":"\r\n\r\nپس كداميك از نعمت‌هاى پروردگارتان را منكريد ؟ ( 32 ) اى گروه جن و انس اگر مىتوانيد از كرانه‌هاى آسمان و زمين به بيرون رخنه كنيد اين كار را بكنيد ، ليكن از حساب و عذاب ما گريزى نداريد ، مگر با سلطه‌اى كه فاقد آن هستيد . ( 33 ) پس كداميك از نعمت‌هاى پروردگار خود را منكريد ؟ ( 34 ) آتشى سبز رنگ و بىدود و با دود بر شما مسلّط مىكند ، و ديگر نمىتوانيد يكديگر را يارى كنيد . ( 35 ) پس كداميك از نعمت‌هاى پروردگارتان را منكريد ؟ ( 36 ) پس روزى كه آسمان شكافته شود ، آن وقت مانند روغن مذاب سرخ مىگردد . ( 37 ) ديگر كداميك از نعمتهاى پروردگارتان را منكريد ؟ ( 38 ) در آن روز حسابرسى آنقدر سريع است كه هرگز از جن و انس سئوال نمىشود چه گناهى كرده‌ايد ؟ ( 39 ) پس كداميك از نعمتهاى پروردگارتان را منكريد ؟\r\n( 40 ) گنهكاران از چهره‌هايشان شناخته مىشوند ، و موى سر و پاهايشان را مىگيرند و آنها را در آتش مىافكنند . ( 41 ) پس كداميك از نعمتهاى پروردگارتان را منكريد ؟ ( 42 ) اين همان\r\n\r\n","description":"","footnote":"","page_name":" 863 ","page_number":867},
  {"content":"\r\n\r\nجهنّمى است كه گنهكاران تكذيبش مىكردند . ( 43 ) بين آن و بين آبى در نهايت جوشش ، آمدوشد دارند . ( 44 ) پس كداميك از نعمتهاى پروردگارتان را منكريد ؟\r\n( 45 ) و آن كسى كه از مقام پروردگارش بيمناك است دو بهشت دارد ( تا لذتش به حد كمال برسد ) . ( 46 ) پس كداميك از نعمت‌هاى پروردگارتان را منكريد ؟ ( 47 ) بهشت‌هايى كه انواع ميوه‌ها را دارند . ( 48 ) پس كداميك از نعمتهاى پروردگارتان را منكريد ؟ ( 49 ) در آن دو بهشت دو چشمه جارى است . ( 50 ) پس كداميك از نعمتهاى پروردگارتان را منكريد ؟ ( 51 ) در آن دو بهشت از ميوه‌هاى شناخته و ناشناخته هست .\r\n( 52 ) پس كداميك از نعمتهاى پروردگارتان را منكريد ؟ ( 53 ) درحالىكه بر فرشهايى تكيه كرده‌اند كه آسترش از ابريشم است و ميوه‌هاى رسيده آن دو باغ در دسترس است . ( 54 ) پس كداميك از نعمتهاى پروردگارتان را منكريد ؟ ( 55 ) در آنجا همسرانى هست كه چشم به غير از شوهران نيفكنده نه قبلا با انسانى در تماس بوده و نه با جنّى . ( 56 ) پس كداميك از نعمتهاى پروردگارتان را\r\n\r\n","description":"","footnote":"","page_name":" 864 ","page_number":868},
  {"content":"\r\n\r\nمنكريد ؟ ( 57 ) آنها همچون ياقوت و مرجانند . ( 58 ) پس كداميك از نعمتهاى پروردگارتان را منكريد ؟ . ( 59 ) آرى مگر پاداش خوبى جز خوبى مىتواند باشد ؟ . ( 60 ) پس كداميك از نعمتهاى پروردگارتان را منكريد ؟ ( 61 ) قبل از آن دو بهشت ، دو بهشت ديگر دارند . ( 62 ) پس كداميك از نعمتهاى پروردگارتان را منكريد ؟ ( 63 ) بهشت‌ها كه از شدّت سبزى ميل به سياهى دارند . ( 64 ) پس كداميك از نعمتهاى پروردگارتان را منكريد ؟ ( 65 ) در آن دو بهشت نيز دو چشمه چون فوّاره هست . ( 66 ) پس كداميك از نعمتهاى پروردگارتان را منكريد ؟ ( 67 ) در آن دو بهشت ، ميوه و نخل و انار است . ( 68 ) پس كداميك از نعمتهاى پروردگارتان را منكريد ؟ ( 69 ) در آنجا زنانى نيكورو و نيكو سيرت‌اند . ( 70 ) پس كداميك از نعمتهاى پروردگارتان را منكريد ؟ ( 71 ) سياه‌چشمانى كه هرگز از خيمه‌ها بيرون نمىشوند . ( 72 ) پس كداميك از نعمتهاى پروردگارتان را\r\n\r\n","description":"","footnote":"","page_name":" 865 ","page_number":869},
  {"content":"\r\n\r\nمنكريد ؟ ( 73 ) زنانى كه قبلا نه انسانى با آنها تماس گرفته و نه جنّى . ( 74 ) پس كداميك از نعمتهاى پروردگارتان را منكريد ؟ ( 75 ) درحالىكه بر بالش‌هاى سبز رنگ ابريشمين تكيه زده‌اند كه بهترين بافت را دارد و بسيار زيباست . ( 76 ) پس كداميك از نعمتهاى پروردگارتان را منكريد ؟ ( 77 ) چه پربركت است نام پروردگارت كه شكوهمند و پربركت است . ( 78 )\r\n\r\nسورة الواقعه\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد وقتى قيامت واقع شود . ( 1 ) وقوع قيامت دروغ نيست . ( 2 ) اين زلزله پائين و بالا برنده است ( يعنى نظام عالم را زيرورو مىكند ) . ( 3 ) وقتى زمين با تكان شديد لرزانده مىشود . ( 4 ) به طورى كه كوهها چون آرد خرد شوند . ( 5 ) و سپس به صورت غبارى در فضا پراكنده گردند . ( 6 ) و شما در آن روز ، اصنافى سه‌گانه خواهيد بود . ( 7 ) اوّل ياران دست راست ( سعادتمندان ) و كدامند\r\n\r\n","description":"","footnote":"","page_name":" 866 ","page_number":870},
  {"content":"\r\n\r\nياران دست راست ؟ چه مقام بزرگى دارند ؟ ( 8 ) دوّم ياران چپ ( شقاوتمندان ) و كدامند ياران چپ ؟ چه شقاوت بزرگى دارند ؟ ( 9 ) سوّم و سبقت‌گيرندگان ( به خيرات ) و پيش‌كسوتان مقدمند . ( 10 ) آنان همان نزديكان درگاه خدايند . ( 11 ) در باغهاى پرنعمت بهشت جاى دارند . ( 12 ) مقربين امتهاى گذشته بسيار بودند . ( 13 ) و از اين امت اسلامى جمعيت كمترى . ( 14 ) اينان بر تختهاى جواهرنشان قرار دارند . ( 15 ) روبه‌روى هم تكيه مىزنند . ( 16 ) و غلامانى بهشتى پروانه‌وار به خدمتشان مىپردازند .\r\n( 17 ) با ظرفهايى چون تنگ و آبريز و پياله‌هائى از شراب ناب روان .\r\n( 18 ) شرابى كه نه سردرد مىآورد و نه عقلشان را از بين مىبرد . ( 19 ) و از ميوه‌ها هرچه اختيار كنند . ( 20 ) و از گوشت مرغ از هر نوع كه اشتها دارند . ( 21 ) و حوريان و زنان بهشتى با چشمانى درشت و موزون . ( 22 ) كه از شدّت صفا چون لؤلؤ دست نخورده در صدف‌اند . ( 23 ) همهء اينها پاداش كارهايى است كه همواره انجام مىدادند . ( 24 ) در بهشت نه سخن بيهوده مىشنوند ،\r\n\r\n","description":"","footnote":"","page_name":" 867 ","page_number":871},
  {"content":"\r\n\r\nو نه تهمت و گناه . ( 25 ) هرچه هست سلام است و سخن سالم . ( 26 ) امّا ياران راست نامه اعمالشان را به دست راستشان داده مىشود و وصفى ناگفتنى دارند . ( 27 ) در سايهء سدرى بىخار . ( 28 ) و موزى كه ميوه‌هايش رويهم چيده شده . ( 29 ) و سايه‌اى گسترده و هميشگى . ( 30 ) و آبشارى مداوم ( 31 ) و ميوه‌هايى بسيار . ( 32 ) كه در هيچ فصلى قطع و در هيچ حالى ممنوع نمىشود . ( 33 ) و در جايگاهى بلند قرار دارند . ( 34 ) ما آنان را به وصفى ناگفتنى ايجاد كرديم . ( 35 ) و هميشه بكر قرارشان داديم . ( 36 ) شوهر دوست و عاشق و هم‌سن . ( 37 ) براى ياران راست .\r\n( 38 ) كه هم در گذشتگان بسيارند . ( 39 ) و هم در آيندگان . ( 40 ) و امّا ياران چپ چه ياران چپى ؟ ( 41 ) كه در آتشى نافذ و آبى جوشان . ( 42 ) و در سايه‌اى از دود سياه قرار دارند . ( 43 ) كه نه خنكى دارد ، و نه سودى مىبخشد .\r\n( 44 ) چون ايشان قبل از اين ، در دنيا خوشگذران و سركش بودند . ( 45 ) و\r\n\r\n","description":"","footnote":"","page_name":" 868 ","page_number":872},
  {"content":"\r\n\r\nبر شكستن سوگند محكم ، اصرار داشتند . ( 46 ) و بارها مىگفتند آيا اگر بميريم و خاك و استخوان شويم دوباره زنده مىشويم ؟ . ( 47 ) آيا پدران گذشتهء ما نيز برانگيخته مىشوند . ( 48 ) بگو انسانهاى اوّلين و آخرين . ( 49 ) به‌طور قطع در روزى معلوم ، جمع خواهند شد . ( 50 ) آنگاه شما اى گمراهان دروغ‌پرداز . ( 51 ) از درختى از زقّوم خواهيد خورد . ( 52 ) و شكم‌ها را از آن پر خواهيد ساخت . ( 53 ) و آنگاه از آب جوشان گنديده روى آن خواهيد نوشيد ( 54 ) پس از آن ، باز هم خواهيد نوشيد ، مانند شتران تشنه . ( 55 ) تازه همه اينها پذيرايى ابتدايى ورودشان به قيامت است . ( 56 ) ما شما را آفريده‌ايم ، پس چرا تصديق نمىكنيد . ( 57 ) به من خبر دهيد آيا نطفه‌اى كه در رحمها مىريزيد . ( 58 ) آيا شما آن را مىآفرينيد و يا ما خالق آنيم ؟ . ( 59 ) اين ماييم كه مرگ را بين شما مقدّر كرده‌ايم ،\r\n\r\n","description":"","footnote":"","page_name":" 869 ","page_number":873},
  {"content":"\r\n\r\nو كسى نيست كه بر ما سبقت گيرد . ( 60 ) ما بر اين اساس مقدّر كرده‌ايم كه جماعتى مثل شما جايگزين شما شوند ، و شما را به خلقتى ديگر ، كه از آن خبر نداريد ايجاد كنيم . ( 61 ) و شما بااينكه خلقت نخستين را دانستيد ، چرا متوجّه نمىشويد ؟ ! . ( 62 ) آيا هيچ دربارهء آنچه كشت مىكنيد انديشيده‌ايد ؟ .\r\n( 63 ) آيا شما آن را مىرويانيد ، و يا روياننده‌اش ماييم ؟ . ( 64 ) و اگر بخواهيم مىتوانيم آن را بوتهء خشكى كنيم ، و شما از شدّت حادثه تعجّب كنيد . ( 65 ) ( و مىگوئيم ) ما خسارت زده‌ايم .\r\n( 66 ) بلكه به كلّى از رزق محروم شديم . ( 67 ) آيا دربارهء اين آب كه مىنوشيد انديشيده‌ايد ؟ . ( 68 ) آيا شما آن را از تصفيه‌خانهء ابر نازل كرديد ، و يا ما نازل كرديم ؟ .\r\n( 69 ) و اگر مىخواستيم تلخ و شورش مىكرديم ، پس چرا هنوز هم شكر نمىكنيد . ( 70 ) آيا دربارهء آتشى كه مىافروزيد فكر كرده‌ايد ؟ . ( 71 ) آيا شما چوب آن درخت را پديد آورده‌ايد يا ما بوديم ؟ . ( 72 ) ما آن را مايهء تذكّر و وسيلهء زندگى شما مردم\r\n\r\n","description":"","footnote":"","page_name":" 870 ","page_number":874},
  {"content":"\r\n\r\nتهيدست قرار داديم . ( 73 ) پس به نام پروردگار بزرگ ، تسبيح گوى . ( 74 ) ( نه چنين است كه مىپنداريد ) سوگند به جايگاههاى ستارگان . ( 75 ) اگر بدانيد كه آن سوگند بسيار بزرگ است . ( 76 ) كه اين قرآنى است ارجمند . ( 77 ) ( كه قبلا ) در كتابى پنهان از بشر بود . ( 78 ) كه جز پاكان كسى از آن آگاه نيست . ( 79 ) تنزيلى از ناحيهء خداى جهانيان است .\r\n( 80 ) آيا هنوز هم به اين كار مهم بىاعتنايى و سهل‌انگارى مىكنيد ؟ . ( 81 ) و بهرهء خود را در تكذيب آن قرار مىدهيد . ( 82 ) پس چرا وقتى كه جان به گلوگاه مىرسد .\r\n( 83 ) و در آن هنگام همه تماشاگريد او دارد از دستتان مىرود ( و كارى از شما ساخته نيست ) . ( 84 ) درحالىكه ما از شما به او نزديك‌تريم ، ولى شما نمىبينيد . ( 85 ) پس چرا اگر روز رستاخيزى نداريد . ( 86 ) جان او را برنمىگردانيد اگر راست مىگوييد ؟ .\r\n( 87 ) و اما اگر ( او ) از مقربان باشد . ( 88 ) راحتى و روزى\r\n\r\n","description":"","footnote":"","page_name":" 871 ","page_number":875},
  {"content":"\r\n\r\nو بهشت پرنعمت دارد . ( 89 ) و امّا اگر از ياران راست باشد . ( 90 ) اى پيامبر ! در آن روز به تو سلام خواهد كرد . ( 91 ) و امّا اگر از تكذيب‌گران و گمراهان باشد . ( 92 ) پذيرائى وى از آب جوشان . ( 93 ) و حرارت آتش خواهد بود .\r\n( 94 ) به درستى كه اين همان حقيقت و يقين است . ( 95 ) پس به نام پروردگار بزرگ خود تسبيح گوى . ( 96 )\r\n\r\nسورة الحديد\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آنچه در آسمانها و زمين است خدا را تسبيح مىگويند و او را از هر نقصى منزه مىدارند چون او ارجمند و حكيم است .\r\n( 1 ) ملك آسمانها و زمين از آن اوست ، او زنده مىكند و مىميراند و او بر هرچيزى تواناست . ( 2 ) او اول و آخر و ظاهر و باطن است ، ( اما نه زمانى و مكانى ) و او به هرچيزى داناست . ( 3 ) او كسى است كه\r\n\r\n","description":"","footnote":"","page_name":" 872 ","page_number":876},
  {"content":"\r\n\r\nآسمانها و زمين را در شش روز ( شش مرحله ) بيافريد ، و سپس بر عرش مسلّط شد و به ادارهء جهان پرداخت او مىداند آنچه در زمين فرو مىرود و آنچه كه از زمين سر برمىآورد و از آنچه به زمين نازل مىشود و از آنچه از زمين به طرف بالا مىرود و هرجا كه باشيد او با شماست و خدا به آنچه مىكنيد بيناست . ( 4 ) ملك آسمانها و زمين از آن اوست ، و بازگشت همه كارها به سوى خداست . ( 5 ) اوست كه شب را در روز فرو مىبرد ، و روز را داخل در شب مىكند ، و او بدانچه در خاطره‌ها و دلهاست آگاه است . ( 6 ) به خدا و رسولش ايمان آوريد ، و از آنچه ما از دست ديگران گرفته و به شما داديم انفاق كنيد ، پس كسانى كه از شما ايمان بياورند و انفاق كنند اجرى بزرگ خواهند داشت . ( 7 ) و چرا به خدا و رسول ايمان نياوريد ، بااينكه رسول او شما را مىخواند كه به پروردگارتان ايمان بياوريد ، بااينكه او از شما پيمان گرفته بود ، اگر به پيمان خود ايمان داريد . ( 8 ) او كسى است\r\n\r\n","description":"","footnote":"","page_name":" 873 ","page_number":877},
  {"content":"\r\n\r\nكه آياتى روشن بر بندهء خود نازل كرد ، تا شما را از تاريكيها به سوى نور ببرد و به درستى خدا نسبت به شما مهربان است . ( 9 ) و چرا بايد در راه خدا انفاق نكنيد ؟ ! بااينكه ميراث آسمانها و زمين از آن خداست ، و از شما آنان كه قبل از فتح ، انفاق كردند و كارزار نمودند با ديگران برابر نيستند ، آنان درجه‌اى بزرگتر دارند ، نسبت به كسانى كه بعد از فتح انفاق نمودند و كارزار كردند ، البتّه خدا به هر دو طايفه وعدهء احسان داده ، و خدا به آنچه مىكنيد آگاه است . ( 10 ) آن كيست كه قرض خوبى به خدا دهد ، و خدا آن را برايش چند برابر كند ، و خدا اجرى ارجمند دارد . ( 11 ) و آن در روزى است كه مردان و زنان مؤمن را مىبينى كه نورشان از پيش رو و از دست راستشان در حركت است ، بشارت باد شما را در امروز به باغهايى كه نهرها از دامنه‌اش روان است ،\r\n\r\n","description":"","footnote":"","page_name":" 874 ","page_number":878},
  {"content":"\r\n\r\nو شما در آن جاودانيد ، و اين خود رستگارى بزرگ است . ( 12 ) و در روزى است كه مردان و زنان منافق ، به مردم باايمان مىگويند : كمى مهلت دهيد تا برسيم ، و از نور شما استفاده كنيم .\r\nبه ايشان گفته مىشود به عقب ، به زندگى دنيايتان برگرديد ، و از آنجا نور بياوريد ، در همين هنگام است كه ديوارى ميان اين دو طايفه زده مىشود كه در باطنش رحمت و در ظاهرش عذاب است . ( 13 ) منافقين به مؤمنين مىگويند كه مگر ما با شما نبوديم ؟ جواب مىدهند : چرا بوديد و ليكن شما خود را در بلا افكنديد و امروز و فردا كرديد و مردد شديد و آرزوها شما را مغرور كرد تا آنكه فرمان خدا آمد و شيطان شما را دربارهء خدا فريب داد . ( 14 ) درنتيجه ديگر امروز از شما و از كفّار فديه و عوضى پذيرفته نمىشود ، منزلگاهتان آتش است كه تنها او ياور شماست و به بد منزلى بازگشت مىكنيد . ( 15 ) آيا وقت آن نرسيده كه ايمان‌آورندگان به خدا دلهايشان با نام خدا بلرزد\r\n\r\n","description":"","footnote":"","page_name":" 875 ","page_number":879},
  {"content":"\r\n\r\nو نيز نسبت به قرآنى كه از طرف خداوند نازل شده است و مانند اهل كتاب كه پيش از اين مىزيستند نباشند ، ايشان در اثر مهلت زياد ، دچار قساوت قلب شده و بيشترشان فاسقند . ( 16 ) بدانيد كه خداست كه زمين را بعد از مردنش زنده مىكند ، ما آيات را برايتان بيان كرديم تا شايد بينديشيد . ( 17 ) به درستى مردان و زنانى كه صدقه مىدهند و به خدا قرضى نيكو مىدهند پاداششان چند برابر خواهد شد ، و اجرى ارجمند دارد . ( 18 ) و كسانى كه به خدا و رسولان او ايمان آوردند ايشان نزد پروردگارشان همان راستگويان و شهدا هستند ، و اجر و نور آنان را دارند ، و كسانى كه كافر شده آيات ما را تكذيب كردند ، ايشان اصحاب دوزخند . ( 19 ) بدانيد كه زندگى دنيا بازيچه و سرگرمى و تجمّل‌پرستى و فخرفروشى و مباهات به نسب و اينكه شخصى به ديگرى فخر بفروشد كه من مال و فرزند بيشترى دارم ( اين پنج خصلت يادشده در آيه به مقتضاى مراحل سن آدمى است )\r\n\r\n","description":"","footnote":"","page_name":" 876 ","page_number":880},
  {"content":"\r\n\r\nاين همانند بارانى است كه بموقع ببارد و محصول طورى به بار نشيند كه كشاورزان كافر را دچار شگفتى سازد سپس رو به زردى گذارد و به هيزم خشكيده تبديل شود ، دنياى كفّار نيز چنين است ، البتّه در آخرت براى آنها عذاب شديدى است ، آمرزش و خشنودى از ناحيهء خداست ، و زندگى دنيا جز متاعى فريبنده نمىباشد . ( 20 ) بشتابيد به سوى آمرزش پروردگارتان و بهشتى كه عرض آن چون عرض آسمان و زمين است كه براى كسانى آماده شده كه به خدا و رسولان او ايمان آوردند ، و اين لطفى است از طرف خداوند كه به هركس بخواهد ( و شايسته بداند ) مىدهد ، و خدا داراى بخششى بزرگ است . ( 21 ) هيچ مصيبتى در زمين و نه در نفس خود شما ، به شما نمىرسد مگر آنكه قبل از اينكه آن را حتمى و عملى كنيم در لوح محفوظ نوشته شده باشد و اين كار بر خدا آسان است . ( 22 ) تا به آنچه كه از دست شما رفته غمگين نشويد ، و به آنچه به شما داده خوشحال مباشيد ، همانا خداوند شخص خرسند و فخرفروش را دوست نمىدارد . ( 23 ) همانهايى كه بخل مىورزند ،\r\n\r\n","description":"","footnote":"","page_name":" 877 ","page_number":881},
  {"content":"\r\n\r\nو مردم را هم به بخل وامىدارند ، و كسى كه از انفاق رو را برمىگرداند بايد بداند كه خدا بىنيازى است كه تمامى اعمالش ستوده است . ( 24 ) بااينكه ما رسولان خود را همراه با معجزات روشن گسيل داشتيم ، و با ايشان كتاب و ميزان نازل كرديم تا مردم را به عدالت وادارند و آهن را كه در آن خطرى سخت و سود فراوانى براى مردم دارد نازل كرديم ، تا با سلاحهاى آهنين از عدالت دفاع كنند ، و تا خدا معلوم كند چه كسى خدا و فرستادگان او را نديده ، يارى مىكند ، همانا خداوند نيرومند و عزيز است . ( 25 ) و بااينكه نوح و ابراهيم را فرستاديم ، و نبوّت و كتاب را در ذرّيّهء او قرار داديم ، در عين حال ، بعضى از آنان هدايت شده و بسيارى از ايشان فاسق شدند . ( 26 ) به دنبال آن ، رسولان خود را گسيل داشتيم ، و عيسى بن مريم را فرستاديم ، و به او انجيل داديم ، و در دل پيروانش رأفت و رحمت و رهبانيتى قرار داديم كه خود آنان بدعتش را نهاده بودند ، و مهربانى و رهبانيت ( ترك دنيا ) را از پيش خود بدعت مىساختند ما بر آنها\r\n\r\n","description":"","footnote":"","page_name":" 878 ","page_number":882},
  {"content":"\r\n\r\nو بر آنان واجب نكرده بوديم ، امّا منظور آنان هم جز رضاى خدا نبود ، امّا آنطور كه بايد رعايت آن رهبانيت را نكردند ، و در نتيجه به كسانى كه از ايشان ايمان آورده بودند ، اجرشان را داديم همانا بسيارى از ايشان فاسق شدند . ( 27 ) اى كسانى كه ايمان آورديد ، به اين پايهء از ايمان اكتفا نكنيد ، تقوا پيشه كنيد ، و به رسول او ايمان بياوريد ، تا خداوند از رحمت خود دو بهره شامل حالتان سازد ، و برايتان نورى قرار دهد كه با آن زندگى كنيد ، و شما را بيامرزد همانا خداوند آمرزگار و مهربان است . ( 28 ) اين بدان جهت بود كه اهل كتاب نپندارند كه مؤمنين به اسلام ، راهى به بخشش خدا ندارند ، و اينكه بدانند كه فضل و بخشش به دست خداست ، كه به هركس بخواهد ( و شايسته بداند ) مىدهد ، و خدا صاحب كرم بزرگى است . ( 29 )\r\n\r\nسورة المجادلة\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد خداى تعالى سخن آن كس را كه با تو در مورد همسرش مجادله مىكرد\r\n\r\n","description":"","footnote":"","page_name":" 879 ","page_number":883},
  {"content":"\r\n\r\nو به خدا شكايت مىبرد شنيد و خداى گفتگوى شما را مىشنود كه همانا خدا شنواى داناست .\r\n( 1 ) كسانى از شما كه زنان خود را ظهار مىكنند ( و به ايشان مىگويند : تو به منزله مادر منى ) به صرف اين گفتار همسرانشان ، مادر ايشان نمىشوند ، مادران تنها همانهايند كه ايشان را زاييده‌اند و اين مردان سخنى ناپسند و خلاف واقع مىگويند همانا خداوند بسيار بخشاينده و آمرزنده است . ( 2 ) و كسانى كه زنان خود را ظهار مىكنند و سپس از آنچه گفته‌اند پشيمان مىشوند كفّاره عملشان آزاد كردن يك بنده پيش از تماس و همخوابگى با زنان است . اين اندرزى است كه با آن نصيحت مىشويد و خدا بدانچه مىكنيد باخبر است . ( 3 ) اگر كسى نتوانست برده را آزاد كند كفّاره‌اش دو ماه روزهء پىدرپى و قبل از تماسّ با آن همسر است . و اگر توانايى اين را هم نداشت كفّاره‌اش غذا دادن شصت فقير است و اين بدان جهت است كه به خدا و رسولش ايمان آوريد . و آنچه گفته شد مقررات الهى است و براى كافران عذابى است دردناك . ( 4 ) به‌طور يقين\r\n\r\n","description":"","footnote":"","page_name":" 880 ","page_number":884},
  {"content":"\r\n\r\nكسانى كه با خدا و رسولش مخالفت مىكنند ، خوار و ذليل مىشوند همچنان كه پيشينيان آنان ، ذليل شدند چون بااينكه ما آياتى روشن نازل كرديم هيچ بهانه‌اى براى مخالفت ندارند و براى كافران ، عذابى است خواركننده . ( 5 ) و اين عذاب ، در روزى است ( قيامت ) كه خدا همه آنان را برمىانگيزد و بدانچه كرده‌اند خبر مىدهد ، چون خدا رفتار آنان را برشمرده و خود آنان فراموش كرده‌اند و خداوند گواه بر هرچيزى است . ( 6 ) مگر نمىدانى كه خدا آنچه را كه در آسمانها و زمين است مىداند . هيچ نجواى سه نفرى نيست مگر آنكه او چهارميشان است و هيچ پنج نفرى نيست مگر اينكه او ششمى آنهاست و هيچ كمتر و بيشترى نيست مگر اينكه او در هرجا با ايشان است .\r\nآنگاه در روز قيامت به ايشان خبر مىدهد كه چه كردند ؛ چون خدا به هرچيزى دانا و آگاه است . ( 7 ) آيا متوجه نشدى منافقينى را كه از درگوشى سخن گفتن نهى شدند و باز كار خود را تكرار كردند و به گناه و دشمنى و نافرمانى رسول خدا در گوش هم سخن مىگفتند و چون نزدت مىآيند\r\n\r\n","description":"","footnote":"","page_name":" 881 ","page_number":885},
  {"content":"\r\n\r\nبر تو درودى مىفرستند كه خداوند چنين درودى بر تو نفرستاده ( بجاى سلام مىگفتند : سام عليك كه بمعنى مرگ بر توست ) و در دل خود مىگفتند : چرا بخاطر گفتار خود ، خداوند ما را عذاب نمىكند ؟\r\n« جهنّم براى ايشان كافى است و در آن خواهند افتاد » و چه محل بازگشت بدى است . ( 8 ) اى كسانى كه ايمان آورده‌ايد وقتى با يكديگر درگوشى سخن مىگوييد به گناه و دشمنى و نافرمانى رسول ، محرمانه سخن مگوييد بلكه به احسان و تقوا نجوى كنيد و از خدايى كه به سويش محشور مىشويد بترسيد . ( 9 ) نجوى تنها از ناحيهء شيطان است تا مومنين را اندوهگين سازند ولى اين توطئه نمىتواند به شما مؤمنين آسيب برساند مگر به اذن خدا و مؤمنين بايد بر خدا توكّل كنند . ( 10 ) ( اين آيه بيان آداب معاشرت است ) اى كسانى كه ايمان آورده‌ايد وقتى به شما گفته مىشود در مجالس به يكديگر جا بدهيد تا خدا هم جاى شما را در بهشت وسعت دهد ، و وقتى هم به شما گفته مىشود از جاى خود برخيزيد تا باكمالتر از شما بنشينيد بپذيريد و همانا خداوند مؤمنين شما را\r\n\r\n","description":"","footnote":"","page_name":" 882 ","page_number":886},
  {"content":"\r\n\r\nبه يك درجه ، و دانشمندان را به چند درجه برترى داده و خدا بدانچه مىكنيد باخبر است . ( 11 ) اى كسانى ( توانگران ) كه ايمان آورده‌ايد وقتى با رسول خدا نجوى مىكنيد قبلا به فقراء صدقه دهيد ( تا از نجواى شما دل شكسته نشوند ) اين براى شما بهتر و به پاكى نزديكتر است ، حال اگر نداشتيد ( باكى بر شما نيست ) همانا خداوند آمرزگار مهربان است . ( 12 ) ( اين آيه ناسخ آيه قبل است كه دستور به صدقه مىداد ) آيا ترسيديد صدقه دهيد كه نجوا را كنار گذاشتيد ؟ حال كه صدقه نمىدهيد و خدا هم از نافرمانيتان گذشت پس به نماز و زكات و فرمانبرى از خدا و رسول تلاش كنيد و بدانيد كه خداوند از آنچه مىكنيد آگاه و باخبر است . ( 13 ) آيا نديدى مردمى را كه روى از حق گرداندند و خدا بر آنان خشم گرفت ؟ آنان نه از شمايند و نه از ايشان . سوگند به دروغ مىخورند بااينكه مىدانند .\r\n( 14 ) خداى تعالى براى آنان عذابى سخت آماده كرده چون اعمالى را كه انجام مىدهند\r\n\r\n","description":"","footnote":"","page_name":" 883 ","page_number":887},
  {"content":"\r\n\r\nبد است . ( 15 ) سوگندهاى خود را سپر قرار داده از راه خدا جلوگيرى مىكردند به همين جهت عذابى خواركننده دارند . ( 16 ) مالها و فرزندان از خدا بىنيازشان نمىكند ايشان ياران دوزخ‌اند و در آن زندگى ابدى دارند . ( 17 ) روزى كه خدا همهء آنها را برمىانگيزد براى او سوگند مىخورند همانطور كه براى شما سوگند مىخورند و گمان مىكنند كه تكيه‌گاهى محكم دارند آگاه باشيد كه آنان از دروغگويانند . ( 18 ) شيطان بر آنان مسلّط شده و ياد خدا را از دلهايشان برده ، است اينان حزب شيطانند آگاه باشيد كه حزب شيطان زيانكارند . ( 19 ) به‌طور قطع كسانى كه با خدا و رسولش مخالفت و دشمنى مىكنند در زمرهء خوارترينند . ( 20 ) خداى تعالى چنين تقدير كرده كه من و رسولانم سرانجام پيروزيم ، آرى خداوند توانمند و باارزش است . ( 21 ) هيچ قومى نخواهى يافت\r\n\r\n","description":"","footnote":"","page_name":" 884 ","page_number":888},
  {"content":"\r\n\r\nكه ايمان به خدا و روز قيامت داشته باشد و در عين حال با كسانى كه با خدا و رسولش دشمنى مىكنند دوستى كند هرچند دشمن خدا و رسول پدران و يا فرزندان و يا برادرانشان و يا قوم و قبيله‌شان باشد ؛ براى اينكه خداوند در دلهايشان ايمان را نوشته و به روحى از خودش تأييدشان كرده و در باغهايى كه نهرها از زير درختانش جارى است داخلشان مىسازد تا جاودانه در آن باشند خدا از ايشان راضى و ايشان از خدا راضىاند اينان حزب خدايند ، بدان كه تنها حزب خدا از پيروزمندانند . ( 22 )\r\n\r\nسورة الحشر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آنچه در آسمانها و زمين است براى خدا تسبيح مىگويد و از هر نقصى دورش مىسازند همانا او گرانقدر و كارش باحكمت است . ( 1 ) او كسى است كه براى اوّلين‌بار ، كافرانى از اهل\r\n\r\n","description":"","footnote":"","page_name":" 885 ","page_number":889},
  {"content":"\r\n\r\nكتاب را از ديارشان بيرون كرد بااينكه شما احتمالش را هم نمىداديد و مىپنداشتيد دژهاى محكمى كه دارند جلوگير هر دشمن و مانع آن مىشود كه خدا به ايشان دست يابد ولى كيفر خدا از راهى كه به فكرشان نمىرسيد به سراغشان رفت و خدا ترس و وحشت را بر دلهايشان افكند چنان كه خانه‌هاى خود را به دست خود و به دست مؤمنين خراب كردند ، پس اى صاحبان بصيرت و آگاهى عبرت گيريد . ( 2 ) و اگر خدا ترك وطن را براى آنان مقدّر نكرده بود هر آينه در دنيا عذابشان مىكرد و به‌هرحال در آخرت عذاب آتش دارند . ( 3 ) اين بدان جهت است كه ايشان با خدا و رسولش دشمنى كردند و هركس با خدا دشمنى كند ( همين سرنوشت را دارد ) چون خدا سخت كيفر است . ( 4 ) شما مسلمانان هيچ نخل خرم و پربارى را ( از يهوديان بنى نضير ) قطع نمىكنيد و هيچ يك را سرپا نمىگذاريد مگر به اذن خدا تا خداوند نافرمايان را ( با خسارت و ضرر ) خوار كند . ( 5 ) آنچه خداوند از اموال بنى نضير به رسول خدا برگردانيد و ملك او قرار داد و شما را سهيم نكرد براى آن بود كه شما\r\n\r\n","description":"","footnote":"","page_name":" 886 ","page_number":890},
  {"content":"\r\n\r\nبراى تصرف قلعه آنان با اسب و شتر بر آن نتاختيد اين خداست كه رسولان خود را بر هركس كه خواهد چيره مىگرداند ( همانطور كه پيامبرش را بر اموال بنى نضير چيره ساخت ) چون او بر هر كارى تواناست . ( 6 ) آنچه خدا از دارايى مردم آن قريه به رسول خود برگردانيد ، از آن خدا و رسول او و از آن خويشان رسول و فقيران و مسكينان و درماندگان در راه است ( اين آيه بيان تقسيم فئ و غنيمت است ) تا اموال بين توانگران دست‌به‌دست نچرخد ، و هر دستورى كه پيامبر به شما داد بگيريد و از هر گناهى نهيتان كرد آن را ترك كنيد و از خدا بترسيد كه خدا سخت كيفر است . ( 7 ) از غنائم سهمى براى فقراى مهاجرين است ، آنان كه به دست دشمن از اموال و خانه‌هاى خود بيرون شدند ، و به اميد رسيدن به لطف و بخشش خدا ترك وطن كردند و همواره خدا و رسولش را يارى مىدهند اينان همان راستگويانند . ( 8 ) و نيز كسانى كه قبل از مهاجرين ، ( مردم مدينه ) ايمان آورده بودند و هر مؤمنى را كه از ديار شرك ، به سويشان هجرت كند ،\r\n\r\n","description":"","footnote":"","page_name":" 887 ","page_number":891},
  {"content":"\r\n\r\nدوست مىدارند و وقتى اسلام به آنان چيزى مىدهد ، در دل خود نيازى به آنچه به مهاجران داده شده ، احساس نمىكنند و مهاجرين را بر خود ، مقدّم مىدارند ، هرچند كه خود ، نيز محتاج باشند . و كسانى كه از بخل درونى خود ، به توفيق خداوند ، محفوظ مىمانند ، از رستگارانند . ( 9 ) و سهمى ( از غنيمت ) از آن كسانى است كه بعدها به اسلام مىگروند و مىگويند : پروردگارا بر ما و برادران دينيمان كه در ايمان از ما پيشى گرفتند ، بيامرز و كينه كسانى را كه ايمان آوردند در دلهاى ما ميفكن كه تو مهربانى . ( 10 ) آيا به وضع كسانى كه نفاق ورزيدند نينديشيدى كه به برادران خود ، يعنى به آنهايى كه از اهل كتاب كافر شدند ، مىگويند : اگر مسلمانان شما را از ديارتان بيرون كنند ما نيز مطمئنّا با شما بيرون خواهيم شد و دربارهء شما از هيچ‌كس فرمان نخواهيم برد و اگر با شما جنگ كنند به يقين ياريتان خواهيم نمود و خدا شهادت مىدهد كه ايشان از دروغگويانند . ( 11 ) و مسلّما اگر ( يهوديان ) از ديارشان بيرون شوند اين منافقين با آنان بيرون نخواهند رفت و اگر ( كسانى ) با ايشان بجنگند ياريشان نخواهند نمود\r\n\r\n","description":"","footnote":"","page_name":" 888 ","page_number":892},
  {"content":"\r\n\r\nو برفرض هم كه ياريشان كنند و در وسط كارزار ، فرار خواهند كرد و آن وقت خودشان هم يارى نخواهند شد . ( 12 ) شما مسلمانان در نظر آنان از خدا ترسناك‌تريد و اين بدان جهت است كه ايشان مردمى نادانند .\r\n( 13 ) اينها دسته‌جمعى با شما نمىجنگند ، مگر در داخل قريه‌هاى محكم و يا از پس ديوارها . شجاعتشان بين خودشان شديد است تو آنان را متّحد مىبينى ولى دلهايشان پراكنده است و اين بدان جهت است كه آنها مردمى هستند كه نمىانديشند . ( 14 ) وضع آنان درست ، مثل كسانى است كه قبل از ايشان در همين سالهاى نزديك كيفر كار خود را چشيدند و كيفرى دردناك هم در پى دارند . ( 15 ) درست مثل شيطان كه به انسان گفت : كافر شو و چون كافر شد گفت : من از تو بيزارم من از خداى جهانيان مىترسم . ( 16 ) پس سرانجام آن شيطان و آن انسان كافر اين شد ، كه هر دو براى هميشه در آتشند و همين است كيفر ستمكاران . ( 17 ) اى\r\n\r\n","description":"","footnote":"","page_name":" 889 ","page_number":893},
  {"content":"\r\n\r\nكسانى كه ايمان آورده‌ايد ! از خدا بترسيد ، و هر انسانى منتظر رسيدن به اعمالى است كه از پيش فرستاده باشد .\r\nو از خدا بترسيد چون خداوند از آنچه مىكنيد باخبر است . ( 18 ) و مانند آن كسانى مباشيد كه خدا را فراموش كردند و خدا هم آنان را فراموش كرد و ايشان همان فاسقانند . ( 19 ) دوزخيان و بهشتيان يكسان نيستند و معلوم است كه بهشتيان پيروزند . ( 20 ) اگر ، اين قرآن را بر كوهى نازل كرده بوديم مسلّما او را از ترس خدا ، متلاشى مىديدى . اين مثلهايى است كه براى مردم مىزنيم شايد به فكر بيفتند . ( 21 ) او خدائى است كه هيچ معبودى جز او نيست ، آگاه به مسايل پنهان و آشكار است او بخشنده‌اى است مهربان . ( 22 ) اوست كه هيچ معبودى جز او نيست همان فرمانرواى پاك و سلامت‌بخش و مؤمن نگهبانى است عزيز و جبّار و متكبّر ، و از آن شركها كه به او نسبت مىدهند پاك و مبراست . ( 23 )\r\n\r\n","description":"","footnote":"","page_name":" 890 ","page_number":894},
  {"content":"\r\n\r\nاو خدايى است كه آفريننده و پديد آورنده و صورتگر است او داراى نامها و صفات نيكوست آنچه در آسمانها و زمين است تسبيح‌گوى اويند و او عزيزى است حكيم . ( 24 )\r\n\r\nسورة الممتحنة\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى مؤمنين ( مهاجر ) مشركين ( مكه ) را ( بخاطر حمايت آنها از نزديكان و فرزندان خود ) دوست مگيريد و به آنها ابراز دوستى نكنيد با توجه به اينكه به شريعتى كه براى شما آمده و حق است ، كفر مىورزند و پيامبر و شما را به جرم ايمان به خداى خود ، بيرون مىكنند ؟ ! اگر براى جهاد در راه من مهاجرت كرده‌ايد نبايد آنان را دوست خود بگيريد و پنهانى با ايشان دوستى كنيد چون من بهتر از هر دانايى مىدانم چه چيزهايى را پنهان و چه چيزهايى را اظهار مىكنيد و هركس از شما چنين كند راه راست مستقيم را گم كرده است . ( 1 )\r\n\r\n","description":"","footnote":"","page_name":" 891 ","page_number":895},
  {"content":"\r\n\r\nاگر كفّار به شما دست پيدا كنند دشمنان شما خواهند بود و با دست و زبان خود ، به آزار شما خواهند پرداخت و در آرزوى آنند كه شما هم كافر شويد . ( 2 ) خويشاوند و اولاد شما ، در روز قيامت ، به درد شما نمىخورند ، روز قيامت همهء اين روابط قطع مىشود ، شما هستيد و رفتارتان ، و خدا بدانچه مىكنيد بيناست . ( 3 ) شما الگوى خوبى در ابراهيم و پيروان او داريد ، به ياد آوريد زمانى را كه به قوم خود گفتند :\r\nما از شما و از آنچه به جاى خدا مىپرستيد بيزاريم ، به شما كافريم و از امروز ، براى هميشه خويشاوندى خود را با شما قطع مىكنيم و بين ما و شما دشمنى و كينه است تا روزى كه به خداى يگانه ايمان آوريد . جز سخن ابراهيم كه به پدرش ( عمويش ) گفت :\r\nتنها مىتوانم از خدا برايت آمرزش بخواهم و هيچ كار ديگرى را نمىتوانم انجام دهم و همگى گفتند : پروردگارا بر تو تكيه كرديم و زارى نموديم . همانا بازگشت ما به سوى توست . ( 4 ) پروردگارا ما را\r\n\r\n","description":"","footnote":"","page_name":" 892 ","page_number":896},
  {"content":"\r\n\r\nوسيلهء آزمايش كسانى كه كافر شدند قرار مده و ما را بيامرز كه تنها تو عزيز و حكيمى . ( 5 ) از ميان شما آنهايى كه اميدوار به خدا و روز جزايند همواره در ابراهيم و يارانش الگو داشته‌اند و هركس از اين دستور ، سر برتابد بداند كه خدا همان بىنياز ستوده‌صفات است . ( 6 ) اميد است كه خدا بين شما و همان كفّار ، دوستى برقرار سازد و خدا تواناست و خدا آمرزگار مهربان است . ( 7 ) و امّا آنهايى كه چنين نكردند خدا شما را از احسان به آنان و رفتار عادلانه با ايشان نهى نكرده زيرا خدا عدالت‌پيشگان را دوست مىدارد . ( 8 ) خدا تنها از دوستى كسانى نهى كرده كه با شما سر جنگ دارند و تنها بر سر مسألهء دين با شما جنگيدند و شما را از ديارتان بيرون كردند و در بيرون كردنتان يارى هم نمودند خدا شما را از اينكه آنان را دوست بداريد نهى فرموده و هركس دوستشان بدارد\r\n\r\n","description":"","footnote":"","page_name":" 893 ","page_number":897},
  {"content":"\r\n\r\nاز ستمكاران است . ( 9 ) ( اين آيه بعد از صلح حديبيه نازل شده و دستور به بازنگرداندن زن يكى از مشركين مكه است كه مسلمان شده است ) اى كسانى كه ايمان آورده‌ايد زنانى را كه به عنوان اسلام و ايمان ( از ديار خود ) هجرت كرده و به سوى شما آمدند خدا به ايمانشان داناتر است شما از آنها تحقيق كرده و امتحانشان كنيد اگر با ايمانشان شناختيد آنها را ( بپذيريد ) و ديگر به شوهران كافرشان برمگردانيد كه هرگز اين زنان مؤمن ، بر آن شوهران كافر ، حلال نيستند ، ولى مهر و نفقه‌اى را كه شوهران مخارج آن زنان كرده‌اند ، به آنها بپردازيد و باكى نيست كه شما با آنان ازدواج كنيد در صورتى كه اجر و مهرشان را بدهيد و هرگز به پيوندهاى قبلى آنها توجّه مكنيد ( و اگر زنانتان از اسلام به كفر برگشتند و همسر كافران شدند ) از آنها مهر و نفقه بخواهيد آنها هم ( اگر زنانشان ايمان آوردند و با شما ازدواج كردند ) و مهر و نفقه را از شما درخواست كردند ( بايد بدهيد ) اين داورى خداوند ميان شماست همانا خداوند به حقايق امور دانا و به مصالح مردم آگاه است . ( 10 ) و اگر از زنان شما كسانى ( مرتد شده ) به سوى كافران رفتند شما در مقام انتقام برآييد و به قدر همان مهر و نفقه‌اى كه خرج كرده‌ايد به مردانى كه زنانشان رفته‌اند بدهيد\r\n\r\n","description":"","footnote":"","page_name":" 894 ","page_number":898},
  {"content":"\r\n\r\nو از خدايى كه به او ايمان آورده‌ايد بترسيد و پرهيزكار شويد . ( 11 ) اى پيامبر ! چون زنان مؤمن بيايند كه با تو بر ايمان بيعت كنند كه ديگر هرگز شرك به خدا نياورند و سرقت و زنا نكنند و اولاد خود را نكشند و بچّه‌هاى نامشروع كه ميان دست و پاى خود پرورده‌اند با تهمت و دروغ به شوهر خود نبندند و با تو در هيچ امر به معروفى ( كه به آنها كنى ) مخالفت نكنند بدين شرايط با آنها بيعت كن و براى آنان از خدا آمرزش بخواه كه خدا بسيار آمرزنده و مهربانست . ( 12 ) اى اهل ايمان ! هرگز قومى را كه خدا بر آنان خشم گرفته ( يهوديان ) يار و دوستدار خود مگيريد كه آنها از عالم آخرت ، به كلّى مأيوسند چنان‌كه كافران اهل قبور ، نااميدند . ( 13 )\r\n\r\nسورة الصّفّ\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 895 ","page_number":899},
  {"content":"\r\n\r\nآنچه در آسمانها و زمين است براى خدا تسبيح مىگويد و او خدايى عزيز و حكيم است . ( 1 ) اى كسانى كه ايمان آورده‌ايد چرا چيزهايى را كه خود عمل نمىكنيد به مردم مىگوييد . ( 2 ) اگر چيزى را بگوييد كه به آن عمل نمىكنيد نزد خداوند بسيار ناپسند است . ( 3 ) محقّقا خدا دوست مىدارد كسانى را كه در راه او به صف كارزار مىايستند تو گويى بنيانى ساخته شده از سرب‌اند . ( 4 ) و چون موسى به قوم خود گفت :\r\nاى قوم : چرا مرا آزار مىدهيد بااينكه مىدانيد كه من فرستادهء خدا به سوى شمايم پس وقتى مردم از راه حق منحرف شدند ، خدا دلهايشان را منحرف كرد و خدا مردم فاسق را هدايت نمىكند . ( 5 ) و چون عيسى بن مريم به بنى اسرائيل گفت : من فرستادهء خدا به سوى شمايم درحالى كه كتاب آسمانى قبل از خود ، يعنى تورات را تصديق دارم و به آمدن رسولى\r\n\r\n","description":"","footnote":"","page_name":" 896 ","page_number":900},
  {"content":"\r\n\r\nبعد از خودم كه نامش احمد است بشارت مىدهم ولى همين‌كه آيات روشن برايشان آورد گفتند اين سحرى است آشكار . ( 6 ) و چه كسى ستمكارتر است از آنكس كه با اين‌كه به سوى اسلام دعوت مىشود بر خدا دروغ مىبندد همانا خداوند مردم ستمكار را هدايت نمىكند . ( 7 ) مىخواهند نور خدا را با دهانهايشان خاموش كنند و خدا تمام‌كنندهء نور خويش است هرچند كه كافران خوش ندارند . ( 8 ) او كسى است كه رسول خدا را به هدايت و دين حق فرستاد تا آن را بر همه اديان پيروز گرداند ، هرچند كه مشركين خوش نداشته باشند . ( 9 ) اى كسانى كه ايمان آورده‌ايد ! آيا مىخواهيد شما را به تجارتى راهنمايى كنم كه شما را از عذابى دردناك نجات مىدهد ؟ ( 10 ) آن تجارت اين است كه به خدا و رسولش ايمان آوريد و در راه خدا با اموال و جانهايتان جهاد كنيد اين براى شما خوب است اگر بدانيد . ( 11 ) ( اگر چنين كنيد ) خداى تعالى\r\n\r\n","description":"","footnote":"","page_name":" 897 ","page_number":901},
  {"content":"\r\n\r\nگناهانتان را مىآمرزد و به باغهايى واردتان مىكند كه از زير درختانش جويها روان است و در جايگاههاى پاكيزه و بهشتهاى هميشگى داخلتان گرداند و اين خود ، پيروزى بزرگى است . ( 12 ) و سود ديگر اين تجارت كه مورد علاقهء شماست ، يارى نزديكى است از جانب خدا و تو اى پيامبر ! مؤمنين را بشارت ده . ( 13 ) اى كسانى كه ايمان آورده‌ايد ! ياران خدا باشيد همان‌طور كه عيسى بن مريم هم به حواريّين گفت : از شما چه كسى مرا در راه خدا يارى مىكند ، حواريّين گفتند : ياران خداييم پس طائفه‌اى از بنى اسرائيل ايمان آوردند و طايفه‌اى كافر شدند و ما آنانى را كه ايمان آوردند عليه دشمنانشان يارى كرديم و نيرومند و پيروز شدند . ( 14 )\r\n\r\nسورة الجمعة\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 898 ","page_number":902},
  {"content":"\r\n\r\nهرچه در زمين و آسمانهاست همه به تسبيح و ستايش خدا كه پادشاهى منزّه و پاك و توانا و داناست مشغولند . ( 1 ) اوست خدايى كه از ميان بىسوادان ، پيامبرى را از خودشان برانگيخت تا آيات خدا را ، بر آنها بخواند و پاكشان سازد و به آنها كتاب و حكمت بياموزد با آنكه قبلا در گمراهى آشكار بودند . ( 2 ) و نيز قوم ديگرى را ( پارسيها ) چون به عرب ( در اسلام ) ملحق شوند هدايت فرمايد كه او خداى توانا و حكيم است . ( 3 ) اين فضل و كرامت خداست كه آن لطف را در حق هركس كه بخواهد مىكند همانا خداوند صاحب فضل بزرگى است . ( 4 ) مثل كسانى كه موظف به عمل تورات شدند و بر خلاف آن عمل نمودند بمانند الاغى مىماند كه كتابها را بر پشت خود دارد و از آن هيچ نمىفهمد و خبر ندارد چه زشت است مردمى كه حالشان اين است كه آيات خدا را تكذيب كردند آنها مردم بسيار بدى هستند و خدا هرگز ستمكاران را هدايت نخواهد كرد . ( 5 ) اى پيامبر ! به يهوديان بگو : اگر چنين مىپنداريد كه شما واقعا دوستداران خدائيد\r\n\r\n","description":"","footnote":"","page_name":" 899 ","page_number":903},
  {"content":"\r\n\r\nنه كس ديگر و واقعا چنين باورى را داريد پس آرزوى مرگ كنيد و خريدار آن باشيد ( زيرا دوست خدا بايد دوستدار لقاى او باشد ) . ( 6 ) و حال آنكه در اثر آن كردار بدى كه به دست خود از پيش فرستاده‌اند ابدا آرزوى مرگ نمىكنند ( بلكه از آن ترسانند ) و خدا از كردار ستمكاران آگاهست . ( 7 ) اى پيامبر ! ( به يهوديان ) بگو : سرانجام ، مرگى كه از آن مىگريزيد شما را دربر خواهد گرفت و پس ( از مرگ ) به سوى خدايى كه داناى پيدا و پنهان است بازمىگرديد و او شما را به آنچه ( از نيك و بد ) كرده‌ايد آگاه مىسازد . ( 8 ) اى كسانى كه ايمان آورده‌ايد هنگامى كه در روز جمعه براى نماز اذان گفته مىشود به سوى ذكر خدا بشتابيد و دادوستد را رها كنيد ، ( وجوب اطاعت امر در زمان حضور امام معصوم است ) اگر اين را بفهميد براى شما بهتر است . ( 9 ) و چون نماز به پايان رسيد در زمين پراكنده شويد و در طلب بخشش خدا باشيد و خدا را بسيار ياد كنيد تا شايد پيروز گرديد . ( 10 ) و چون دادوستد يا سرگرمى ببينند تو را درحالىكه ايستاده‌اى ترك مىكنند بگو آنچه نزد خدا است\r\n\r\n","description":"","footnote":"","page_name":" 900 ","page_number":904},
  {"content":"\r\n\r\nاز سرگرمى و تجارت بهتر است و خدا بهترين روزىدهندگان است . ( 11 )\r\n\r\nسورة المنافقون\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد ( اى رسول ما ) چون منافقان ( اظهار ايمان با كفر باطنى پنهان ) نزد تو آمده و گفتند كه ما به يقين گواهى مىدهيم كه تو رسول خدايى ( فريب مخور ) خدا مىداند كه تو رسول اويى . و خدا گواهى مىدهد كه منافقان دروغ مىگويند . ( 1 ) قسم‌هاى ( دروغ ) خود را سپر بلاى خويش قرار داده‌اند تا بدينوسيله راه خدا را ( به روى مردم ) ببندند و چه بسيار بد عمل مىكنند . ( 2 ) اين بدان علت است كه ايشان ايمان آورده و بعد انكار نمودند پس بر دلهايشان مهر زده شده و ديگر نمىفهمند . ( 3 ) ( اى پيامبر ) چون ظاهر آن منافقان را مشاهده كنى تو را به شگفت آورند و اگر سخن گويند به سخنهايشان گوش فرا خواهى داد ( ولى از درون ) گويى كه چوبى خشك بر ديوارند هر صدائى بشنوند به زيان خويش مىپندارند ( بدانكه )\r\n\r\n","description":"","footnote":"","page_name":" 901 ","page_number":905},
  {"content":"\r\n\r\nدشمنان واقعى اينان هستند ، از ايشان بپرهيز خدا ايشان را بكشد چقدر ( با مكر و دروغ ) از حق بازمىگردند .\r\n( 4 ) و هرگاه به آنها گفته شود بياييد تا رسول خدا براى شما از خدا طلب آمرزش كند از روى كبر و غرور سر را برمىگردانند و بىاعتنائى مىكنند . ( 5 ) ( اى پيامبر ! ) تو از خدا براى آنان ، چه آمرزش بخواهى يا نخواهى به حالشان يكسان است ، خدا هرگز آنها را نمىبخشد كه همانا قوم نابكار فاسق را ، خدا هيچ‌وقت ( به راه سعادت ) هدايت نخواهد كرد .\r\n( 6 ) اينها همان مردم بدخواهند كه مىگويند مال خود را به ياران رسول خدا مدهيد تا از اطرافش پراكنده شوند در صورتى كه براى خدا گنجهاى زمين و آسمانهاست لكن منافقان آن را درك نمىكنند . ( 7 ) آنها ( پنهانى ) مىگويند اگر به مدينه بازگشتيم بايد ( يهوديان ) كه صاحبان عزّت و ثروت‌اند مسلمانان زبون را از شهر بيرون كنند و حال آنكه عزّت مخصوص خدا و رسول و اهل ايمان است و ليكن منافقان اين را نمىفهمند . ( 8 )\r\n\r\n","description":"","footnote":"","page_name":" 902 ","page_number":906},
  {"content":"\r\n\r\nاى كسانى كه ايمان آورديد اموال و اولادتان شما را از ياد خدا باز ندارد و هركس چنين كند زيانكار است چون زيانكاران افرادى اينچنينند .\r\n( 9 ) و از آنچه ما روزيتان كرده‌ايم انفاق كنيد و تا مرگ شما نرسيده فرصت را از دست مدهيد و گرنه بعد از رسيدن مرگ خواهيد گفت پروردگارا چه مىشد تا اندك‌زمانى مهلتم مىدادى تا صدقه دهم و از نيكوكاران باشم . ( 10 ) و ليكن خداى تعالى هرگز به كسى كه اجلش رسيده مهلت نخواهد داد و خدا از آنچه مىكنيد باخبر است . ( 11 )\r\n\r\nسورة التّغابن\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد هرچه در آسمانها و زمين است تسبيح خداوند مىگويند مالكيّت و حكومت و ستايش از آن اوست و او بر هرچيز تواناست . ( 1 ) او كسى است كه شما را آفريد ،\r\n\r\n","description":"","footnote":"","page_name":" 903 ","page_number":907},
  {"content":"\r\n\r\nگروهى از شما كافر و گروهى ديگر مؤمنيد و خدا به آنچه مىكنيد بيناست . ( 2 ) آسمانها و زمين را به حق آفريد و شما را صورتگرى كرد و صورتهايتان را زيبا نمود همانا بازگشت به سوى اوست . ( 3 ) او آنچه را كه در آسمانها و زمين است مىداند و نيز آنچه را كه شما پنهان مىكنيد و آنچه را آشكار مىسازيد و خدا به درون دلها آگاه است . ( 4 ) مگر خبر كسانى را كه قبل از اين كافر شدند به شما نرسيده كه چگونه در دنيا كيفر كفر خود را چشيدند و براى آنها در آخرت كيفرى دردناك است . ( 5 ) و اين نزول عذاب براى آن بود كه همواره پيامبرانشان با آيات و معجزات روشن ، مىآمدند ولى آنها مىگفتند : آيا يك فرد انسان ، ما را هدايت كند ؟ پس ، كافر شدند و از حق روىگردان گشتند و خدا هم از آنان اعلام بىنيازى كرد همانا خداوند بىنيازى ستوده است . ( 6 ) كسانى كه كافر شدند پنداشتند كه برانگيخته نمىشوند ؛ بگو چرا ، به پروردگارم سوگند كه به يقين برانگيخته مىشويد و بدانچه كرده‌ايد خبرتان خواهند داد و اين براى خدا آسان است . ( 7 ) پس به خدا و رسول او و نورى كه\r\n\r\n","description":"","footnote":"","page_name":" 904 ","page_number":908},
  {"content":"\r\n\r\nما نازل كرده‌ايم ايمان بياوريد و خدا بدانچه مىكنيد آگاه است . ( 8 ) روزى كه شما را در روز اجتماع ( قيامت ) جمع مىكند كه آن روز روز تغابن است ( روز كشف غبن در معامله و پشيمانى ) و كسى كه به خدا ايمان آورده و كارهاى خوب انجام داده باشد خداوند گناهانش را مىآمرزد و به بهشتى داخلش مىكند كه از زير درختانش جويها روان است و در آن ، براى هميشه جاودانه خواهد بود و اين خود ، رستگارى بزرگى است .\r\n( 9 ) و كسانى كه كافر شدند و آيات ما را تكذيب كردند آنان اهل آتش و در آن جاودانه‌اند و چه بد سرانجامى است . ( 10 ) هيچ مصيبتى نمىرسد بجز به اذن خدا و كسى كه به خدا ايمان آورد خدا دلش را هدايت مىكند و خدا به هرچيزى داناست . ( 11 ) و خدا و رسول را فرمان بريد و اگر روى را بگردانيد پيامبر ما نمىتواند شما را ناگزير به اطاعت كند زيرا وظيفه او تنها رساندن پيام است .\r\n( 12 ) خداست كه معبودى جز او نيست و مؤمنان بايد تنها بر خدا توكّل كنند .\r\n\r\n","description":"","footnote":"","page_name":" 905 ","page_number":909},
  {"content":"\r\n\r\n( 13 ) اى كسانى كه ايمان آورديد ! بعضى از همسران و فرزندان شما دشمن شمايند از آنان پرهيز كنيد و اگر ببخشيد و از لغزشهايشان بگذريد و بديهايشان را نديده بگيريد كارى خداپسندانه كرده‌ايد براستى خداوند آمرزندهء مهربان است . ( 14 ) جز اين نيست كه اموال و اولاد شما فتنه و وسيله آزمايش شمايند ( زيرا هر دو نعمتهاى جذاب دنيايند ) و نزد خدا اجر بزرگى است . ( 15 ) پس تا آنجا كه مىتوانيد از خدا بترسيد و بشنويد و فرمان بريد و اگر ببخشيد ، براى خودتان بهتر است و كسانى كه از بخل و حرص خود ، محفوظ بمانند از پيروزمندانند . ( 16 ) اگر به خدا قرضى نيكو دهيد ( در راه او انفاق كنيد ) خداوند به انفاق‌گران در دنيا و آخرت چند برابر پاداش مىدهد و شما را مىآمرزد همانا خداوند شكرگزار و بردبار است . ( 17 ) داناى نهان و آشكار و او عزيز و حكيم است . ( 18 )\r\n\r\nسورة الطّلاق\r\n\r\n","description":"","footnote":"","page_name":" 906 ","page_number":910},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد ( اى پيامبر ! ) هر زمان كه مىخواهيد زنان را طلاق گوييد در ( زمان‌بندى ) عدّهء آنان ، طلاقشان دهيد و حساب عدّه را نگه داريد و از خدا ، پروردگارتان بترسيد ، آنان را از خانه‌هايشان بيرون مكنيد و بيرون نروند مگر اينكه گناهى آشكار مرتكب شوند ( زنا دهند ) كه در اين صورت مىتوانيد بيرونشان كنيد . و اينهاست ، احكام خداوند و كسى كه از دستورات خدا تجاوز كند به نفس خود ، ستم كرده و تو چه مىدانى شايد خدا بعد از طلاق و قبل از سرآمدن عده ، حادثه‌اى پديد آورد و شوهر به همسرش برگردد . ( 1 ) پس وقتى به پايان عده نزديك شدند يا آنكه آنها را به شايستگى نگه بداريد ( و رجوع كنيد ) و يا به شايستگى از آنها جدا شويد ( و مهريه‌شان و حقوقشان را بدهيد ) و از ميان خود دو مرد عادل را شاهد بر طلاق گيريد و گواهى را بخاطر خدا برپا داريد ، اينها اندرزهايى است كه به فردى كه به خدا و روز رستاخيز ايمان دارد داده مىشود و كسى كه از خدا بترسد خدا برايش راه نجاتى از گرفتاريها قرار مىدهد . ( 2 )\r\n\r\n","description":"","footnote":"","page_name":" 907 ","page_number":911},
  {"content":"\r\n\r\nو از مسيرى كه خود او هم احتمالش را نمىدهد روزيش مىرسد و كسى كه بر خدا توكّل كند براى او كافى است ، خدا دستور خود را به انجام مىرساند براستى خدا براى هرچيزى اندازه‌اى قرار داده است . ( 3 ) و از زنان شما آنانى كه حيض را نمىبينند اگر به شك افتاديد كه از پيرى است و يا به خاطر عارضه‌اى است عدّهء طلاقشان سه ماه است . و همچنين زنانى كه از اول حيض را نديده‌اند .\r\nو امّا زنان آبستن عدّهء طلاقشان اين است كه فرزند خود را بزايند . و هركس از خدا بترسد خدا امور دنيا و آخرتش را آسان مىسازد . ( 4 ) اين فرمان خداست كه به سوى شما نازل فرموده است و كسى كه از خدا بترسد بديهايش را از او پاك سازد و پاداش او را بزرگ گرداند . ( 5 ) زنان طلاق داده شدهء خود را در همان منزلى كه برحسب توانايى خود مىنشينيد جاى دهيد و به ايشان به منظور در تنگنا قرار دادن زيان نرسانيد و اگر باردارند و حامله هستند نفقه‌شان را بدهيد\r\n\r\n","description":"","footnote":"","page_name":" 908 ","page_number":912},
  {"content":"\r\n\r\nتا فرزند خود را بزايند حال اگر بچّهء شما را شير دادند اجرتشان را بدهيد و با يكديگر به خوبى و خوشى مشورت كنيد و اگر دربارهء اجرت ، سخت‌گيرى كرديد زنى ديگر ، آن كودك را شير دهد .\r\n( 6 ) و بايد مرد توانگر به قدر توانگريش و مرد فقير به قدر توانائيش انفاق كند و نيز هركس از آنچه خدايش روزيش قرار داده انفاق نمايد كه خدا هيچ‌كس را تكليف نمىكند مگر به اندازه توانائى و خدا بعد از هر سختى گشايشى قرار مىدهد . ( 7 ) و چه بسيار شهرها كه مردمش از دستورات پروردگارشان سرپيچى كردند و به فرمان پيامبران گردن ننهادند سرانجام ما به حساب آنها بشدّت رسيدگى كرديم و به كيفر ذلّت گرفتارشان نموديم . ( 8 ) آن مردم ، كيفر كار زشت خود را چشيدند و پايان كارشان زيانبار بود . 9 اين كيفر دنيوى آنها بود و خداوند براى آخرت آنان ، عذابى سخت فراهم نموده است ، پس اى مؤمنين خردمند ! از خدا بترسيد ، چون خداوند چيزى كه مايهء توجّه شماست بر شما نازل كرده . ( 10 ) پيامبرى را\r\n\r\n","description":"","footnote":"","page_name":" 909 ","page_number":913},
  {"content":"\r\n\r\nفرستاده تا آيات خدا را براى شما بخواند ، آياتى كه روشن است ، تا خدا آنهايى را كه ايمان آورده و كارهاى نيكو مىكنند از تاريكيها به سوى نور بيرون برد . و كسى كه به خدا ايمان مىآورد و كار نيكو مىكند خدا او را به باغهايى داخل مىكند كه نهرها از زير درختانش جارى است بهشت‌هاى جاودانه كه براى هميشه در آن خواهند بود و خداوند روزى چنين كسانى را چه نيكو داده است . ( 11 ) خدايى كه هفت آسمان و از زمين هم مثل آن را بيافريد ( هفت كره آسمان و هفت طبقه زمين يا هفت اقليم ) و فرمان او در بين آنها پيوسته نازل مىشود تا معلوم گردد كه خدا بر هرچيزى تواناست و همانا دانش خداوند هرچيزى را دربر گرفته است . ( 12 )\r\n\r\nسورة التّحريم\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى پيامبر ! چرا بخاطر خشنود ساختن همسرانت آنچه را كه خدا برايت حلال كرده بر خود حرام مىسازى ؟\r\n\r\n","description":"","footnote":"","page_name":" 910 ","page_number":914},
  {"content":"\r\n\r\nهمانا خداوند آمرزنده و مهربان است . ( 1 ) خداوند راه چارهء شكستن سوگند را براى شما بيان كرد ( با دادن كفاره ) و خداوند سرپرست شما و داناى حكيم است ( كه تدبير امور بدست اوست ) .\r\n( 2 ) و چون پيامبر مطلبى را به راز به بعضى از همسران خود ( حفصه ) گفت و او خيانت كرد و ديگرى را ( عايشه ) از اين راز آگاه ساخت خداوند پيامبرش را از جريان آگاه كرد و او بعنوان اعتراض به همسرش برخى از آن را به او گفت و از برخى ديگر پرده‌پوشى كرد و اظهار نكرد آن زن پرسيد چه كسى از كار من به تو خبر داد ؟ فرمود :\r\nخداى آگاه و دانا . ( 3 ) و شما دو زن اگر در برابر خداوند توبه كنيد بهتر است ؛ چون دلهاى شما منحرف گشته و اگر همچنان عليه پيامبر دست‌به‌دست هم بدهيد بدانيد كه خداوند سرپرست او و جبرئيل و مؤمن نيكوكار و ملائكه هم بعد از خدا پشتيبان اويند . ( 4 ) اميد است اگر پيامبر ، شما را طلاق دهد خداوند همسرانى بهتر از شما روزيش كند همسرانى مسلمان ، مؤمن ، فرمانبردار ، توبه‌كننده ، و عبادتكار\r\n\r\n","description":"","footnote":"","page_name":" 911 ","page_number":915},
  {"content":"\r\n\r\nروزه‌دار بيوه يا دختر به او دهد . ( 5 ) اى كسانى كه ايمان آورده‌ايد ! خود و اهل خود را از آتشى كه سوخت آن مردم كافر و فاسد و سنگ خاراست حفظ كنيد ، بر آن آتش فرشتگانى خشن و سختگير گمارده شده‌اند هرگز خدا را در آنچه دستورشان مىدهد نافرمانى ننموده بلكه هرچه برايشان دستور صادر مىشود عمل مىكنند . ( 6 ) اى كسانى كه كفر ورزيديد ! امروز ديگر ، معذرت نخواهيد براى اينكه كيفر شما جز آنچه مىكرديد چيز ديگرى نيست . ( 7 ) اى كسانى كه ايمان آورديد به سوى خدا توبه‌اى نصوح كنيد ( يعنى توبه‌اى كه ديگر به گناه بازنگرديد ) شايد پروردگارتان گناهانتان را از شما بپوشاند و شما را به باغهايى داخلتان كند كه نهرهائى از زير درختانش روان است در روزى كه خدا پيامبر خود و كسانى كه به او ايمان آورده‌اند خوار نمىسازد نورشان از پيشاپيش آنان ، در سمت راستشان در حركت است . مىگويند : پروردگارا نور ما را كامل گردان\r\n\r\n","description":"","footnote":"","page_name":" 912 ","page_number":916},
  {"content":"\r\n\r\nو ما را بيامرز كه تو بر هرچيز توانايى . ( 8 ) اى پيامبر ! با كفّار و منافقين جهاد كن و بر آنان سخت بگير و خشونت به خرج ده و ( بايد بدانند ) جايگاه ايشان در جهنّم است كه چه بد سرانجامى است . ( 9 ) خداى تعالى براى كسانى كه كافر شدند مثلى زده و آن همسر نوح و همسر لوط است كه در تحت فرمان دو نفر از بندگان نيكوكار ما بودند ، و اين دو زن به آن دو بندهء نيكوكار ، خيانت كردند و همسريشان با پيامبران هيچ سودى برايشان نكرد و از عذاب خدا جلوگيرى نشد و به ايشان گفته شد همراه كسانى كه داخل آتش مىشوند داخل شويد . ( 10 ) و نيز خداى تعالى براى كسانى كه ايمان آوردند مثلى مىزند و آن داستان همسر فرعون است كه گفت : پروردگارا نزد خودت برايم خانه‌اى در بهشت بنا كن و مرا از فرعون و كار او نجات ده و از مردم ستمكار برهان . ( 11 ) و داستان مريم دختر عمران است كه بانويى پاك بود ، و ما از روح خود در او دميديم و او\r\n\r\n","description":"","footnote":"","page_name":" 913 ","page_number":917},
  {"content":"\r\n\r\nكلمات پروردگار خود و كتب او را تصديق كرد و از افتاده‌دلان بود . ( 12 )\r\n\r\nسورة الملك\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد چه پربركت و زوال‌ناپذير است كسى ( خداوند ) كه فرمانروايى جهان هستى در دست اوست و او بر هرچيزى تواناست ( 1 ) كسى كه مرگ و زندگى را بيافريد تا شما را بيازمايد و كداميك از شما نيكوكارتريد و اوست آمرزنده ارجمند . ( 2 ) آن خدايى كه هفت طبقه آسمان را آفريد ( هفت كره ) تو در خلقت خداوند هيچ تفاوتى نمىبينى به دقت بنگر ، آيا كمبود و نقصانى مىبينى ؟ ( 3 ) نه ، باز دوباره بنگر تا ديدگانت با زبونى و درماندگى بسويت بازگردد . ( 4 ) ما آسمان دنيا را با چراغهايى زينت داديم و آنها را تيرهايى براى راندن\r\n\r\n","description":"","footnote":"","page_name":" 914 ","page_number":918},
  {"content":"\r\n\r\nشيطانها قرار داديم و براى آنها آتش فروزان آماده كرديم . ( 5 ) و كسانى كه به پروردگار خود كافر شدند عذاب جهنّم دارند و چه بد فرجامى است . ( 6 ) وقتى كه در آتش افكنده مىشوند از آتش فريادى مىشنوند درحالىكه مىجوشد . ( 7 ) گويى ( دوزخ ) مىخواهد متلاشى شود هر فوجى كه در آن افتاده شد مأموران جهنّم مىپرسند مگر پيامبرى بيم‌رسان برايتان نيامد ؟ . ( 8 ) مىگويند چرا آمد ولى ما تكذيب كرديم و گفتيم خدا هيچ پيامى نازل نكرده و شما با سايرين هيچ فرقى نداريد جز اينكه در گمراهى بزرگ هستيد . ( 9 ) و نيز مىگويند ( واى بر ما ) اگر گوش داده بوديم و مىانديشيديم از دوزخيان نبوديم . ( 10 ) و در آخر به گناه خود اعتراف مىكنند ؛ پس مرگ بر اهل دوزخ باد . ( 11 ) محقّقا كسانى كه از پروردگار خود مىترسند براى آنان آمرزش و اجرى بزرگ خواهد بود . ( 12 ) و شما سخن خود را چه فاش بگوييد و چه پنهان بداريد ،\r\n\r\n","description":"","footnote":"","page_name":" 915 ","page_number":919},
  {"content":"\r\n\r\nاو به رازهاى نهفته در سينه‌ها آگاه است . ( 13 ) آيا كسى كه موجودات را آفريده از حال آنها آگاه نيست ؟ درحالىكه او از اسرار دقيق باخبر و آگاه است . ( 14 ) او آن كسى است كه زمين را براى شما رام كرده پس بر روى آن رفت‌وآمد كنيد و از روزى آن بخوريد و بدانيد كه رستاخيز به سوى اوست . ( 15 ) چگونه از كسى كه در آسمان است ايمنيد و به زودى زمين به اضطراب بيفتد ؟ ( 16 ) و آيا ايمن هستيد از اينكه آنان در آسمانند سنگ‌پاره‌ها را بر سرتان ببارند ؟ اگر اينطور است پس به زودى خواهيد فهميد كه تهديد چيست ؟ ( 17 ) كسانى هم كه قبل از ايشان بودند به تكذيب پيامبران پرداختند و نمىدانند كه به چه كيفرى گرفتار شدند ؟ ( 18 ) مگر پرواز مرغان بر بالاى سر خود را نديدند كه چگونه پروبال خود را باز و بسته مىكنند و جز خدا كسى آنها را در فضا نگه نمىدارد . آرى او به هرچيز بيناست . ( 19 ) آيا اين كسى كه لشكر شماست توانايى دارد كه شما را در برابر خداوند يارى دهد ؟ ولى كافران\r\n\r\n","description":"","footnote":"","page_name":" 916 ","page_number":920},
  {"content":"\r\n\r\nجز گرفتار فريب نيستند ( 20 ) اگر خدا روزى خود را از شما بازدارد كيست كه به شما روزى دهد ولى آنها در سركشى و لجاجت پافشارى مىكنند . ( 21 ) آيا كسى كه با صورت روى زمين مىخزد هدايت يافته‌تر است و يا آن كس كه استوار و راست‌قامت در راه راست گام برمىدارد ؟ .\r\n( 22 ) بگو او همان كسى است كه به شما هستى داد و برايتان گوش و چشم و دل قرار داد ولى شكر شما اندك است . ( 23 ) بگو او همان كسى است كه شما خاكيان را در زمين آفريد و به سوى او محشور مىشويد . ( 24 ) آنها مىگويند : اگر راست مىگوييد اين وعدهء قيامت چه وقت انجام خواهد شد ؟ ( 25 ) بگو علم آن ، تنها نزد خداست و امّا من تنها بيم‌رسانى روشنگرم . ( 26 ) همين كه آن وعده را نزديك ببينند اثر نوميدى و زيان در چهرهء كفّار نمايان مىشود و به ايشان گفته مىشود اين است آنچه قبلا وعده‌اش را به شما دادند . ( 27 ) بگو به من خبر دهيد\r\n\r\n","description":"","footnote":"","page_name":" 917 ","page_number":921},
  {"content":"\r\n\r\nاگر خدا ، من و پيروانم را هلاك كند و يا بر ما رحم كند چه كسى كافران را از عذاب دردناك پناه مىدهد ؟ ( 28 ) بگو آن كس همان خداست كه ما به وى ايمان آورديم و بر او تكيه كرديم پس به زودى خواهيد دانست چه كسى در گمراهى آشكار است . ( 29 ) بگو اگر آبى كه شما به وسيله آن زنده‌ايد در طبقات زمين فرو برود چه كسى است كه آبى گوارا برايتان بياورد ؟ . ( 30 )\r\n\r\nسورة القمر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد نون - سوگند به قلم و آنچه مىنويسند . ( 1 ) كه تو به لطف پروردگارت ديوانه نيستى . ( 2 ) و بخاطر تحمل بار رسالت اجرت نزد خداوند قطع‌شدنى نيست . ( 3 ) و اينكه تو اخلاقى بس بزرگ دارى كه بر آن مسلّطى . ( 4 ) پس به زودى اثر دعوتت روشن خواهد شد و براى تكذيب‌گران هم روشن خواهد شد . ( 5 ) كه ديوانه كيست ؟ ( 6 ) محقّقا پروردگارت داناتر است به اينكه چه كسى گمراه\r\n\r\n","description":"","footnote":"","page_name":" 918 ","page_number":922},
  {"content":"\r\n\r\nاست درحالىكه او به ره‌يافتگان آگاهتر است . ( 7 ) پس از دروغ‌پردازان پيروى مكن .\r\n( 8 ) دوست دارند كه تو نرمى كنى و آنها هم با تو نرمى كنند . ( 9 ) و از هر قسم‌خورنده فرومايه فرمان مبر . ( 10 ) و نيز از كسى كه سخن‌چين و عيبجوست . ( 11 ) مانع خير ، تجاوزگر و گناهكار است . ( 12 ) گستاخ و علاوه زنازاده است . ( 13 ) و اينكه مالدار و پسردار است . ( 14 ) هنگامى كه آيات ما بر او خوانده مىشود مىگويد افسانه‌هاى قديمى است . ( 15 ) به زودى ذلتى نشاندار به او مىدهيم كه همه او را بشناسند . ( 16 ) آرى ما ايشان را مىآزماييم همچنان كه صاحبان آن باغ را آزموديم كه قسم خوردند و به هم قول دادند فردا ميوه باغ را بچينند . ( 17 ) و ان شاء الله نگفتند . ( 18 ) در نتيجه بلايى فراگير از ناحيهء پروردگارت باغ را دور زد درحالىكه ايشان در خواب بودند .\r\n( 19 ) و در نتيجه باغ سوخت و چون شب سياه شد . ( 20 ) صبح زود يكديگر را صدا زدند . ( 21 ) باينكه صبح شد و بسوى باغ خود روان شويد اگر تصميم چيدن ميوه را داريد . ( 22 ) پس آهسته باهم\r\n\r\n","description":"","footnote":"","page_name":" 919 ","page_number":923},
  {"content":"\r\n\r\nروان شدند و باهم مشورت مىكردند و مىگفتند رفتن بباغ مخفى بماند . ( 23 ) تا فقرا و مساكين باخبر نشوند و داخل باغ نگردند . ( 24 ) و صبح زود به طرف باغ روان شدند و در دلهاى خود چنين تصميم داشتند كه ميوه را حتى يك دانه به فقرا ندهند . ( 25 ) پس آنگاه كه بباغ رسيدند گفتند : ما چه گمراه بوديم كه چنين مىانديشيديم . ( 26 ) نه‌تنها گمراهيم بلكه محروم هم شده‌ايم . ( 27 ) آنكه ميانه‌روتر از همه بود گفت مگر به شما نگفتم چرا خدا را به پاكى نمىستاييد ؟ ( 28 ) گفتند منزّه است پروردگار ما كه به راستى ما از ستمكاران بوديم . ( 29 ) آنگاه رو به يكديگر كرده گناه را به گردن يكديگر نهادند . ( 30 ) گفتند : واى بر ما كه به راستى مردمى طغيانگر بوديم . ( 31 ) اميد است پروردگارمان باغى بهتر از آن به ما بدهد ، كه ما دل به سوى پروردگارمان نهاديم .\r\n( 32 ) آرى عذاب چنين است و البتّه عذاب آخرت بزرگتر است اگر مردم بفهمند . ( 33 ) محقّقا براى مردم پرهيزكار در نزد پروردگارشان بهشت‌ها و باغهاى پرنعمت است . ( 34 ) آيا ما با مسلمانان چون مجرمان رفتار مىكنيم ؟ . ( 35 )\r\n\r\n","description":"","footnote":"","page_name":" 920 ","page_number":924},
  {"content":"\r\n\r\nشما را چه شده كه اينچنين داورى مىكنيد ؟ ( 36 ) آيا براى شما كتاب آسمانى است كه آن را مىخوانيد ؟\r\n( 37 ) كه آنچه انتخاب مىكنيد از آن شماست ؟ ( 38 ) بااينكه شما تا روز قيامت از ما پيمان گرفته‌ايد كه هرچه بخواهيد حكم كنيد ؟ ( 39 ) اى پيامبر از ايشان بپرس كه كدامشان مسئول اين تسويه شده ؟ ( 40 ) يا در قيامت شريكانى براى شفاعت دارند اگر راست مىگويند آنها را بياورند . ( 41 ) روزى كه شدّت به نهايت خود مىرسد و مردم به سجده دعوت مىشوند ولى نمىتوانند سجده كنند . ( 42 ) درحالىكه چشمهاى آنها از شرمسارى به زير افتاده و ذلّت و خوارى وجودشان را دربر گرفته است و اين بدان جهت است كه در دنيا دعوت به سجده مىشدند ولى نمىپذيرفتند . ( 43 ) پس كيفر كسانى كه قرآن را تكذيب مىكنند به من واگذار ، ما به زودى از راهى كه خودشان ندانند بتدريج آنها را به جهنم مىبريم . ( 44 ) و من به ايشان مهلت مىدهم كه كيد من سخت ماهرانه است . ( 45 ) نكند تو از ايشان مزدى خواسته‌اى\r\n\r\n","description":"","footnote":"","page_name":" 921 ","page_number":925},
  {"content":"\r\n\r\nو ايشان در اين بدهكارى گرانبار شده‌اند ؟ . ( 46 ) و يا از عالم غيب اختياردار و نويسندهء قضا و قدر شده‌اند ؟ . ( 47 ) پس تو در برابر حكم پروردگارت شكيبا باش و چون يونس صاحب داستان ماهى مباش كه دلگير و خشمگين ندا كرد . ( 48 ) و اگر نعمتى از ناحيهء پروردگارش به سراغش نمىآمد هر آينه با حالتى نكوهيده در بيابان بىسقف مىافتاد . ( 49 ) ولى پروردگارش او را برگزيد و از نيكوكاران قرارش داد . ( 50 ) و محقّقا نزديك است كسانى كه كافر شده‌اند بعد از شنيدن قرآن تو را با چشم‌زخم خود سرنگون كنند و مىگويند او واقعا ديوانه است . ( 51 ) درحالىكه قرآن جز پند و حكمت فريادآورى براى جهانيان نيست . ( 52 )\r\n\r\nسورة الحّاقة\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آن روزى كه مسلّما واقع مىشود . ( 1 ) چه روز واقع‌شدنى است ؟ . ( 2 ) تو چه دانى كه رخ‌دهنده چيست ؟ ( 3 )\r\n\r\n","description":"","footnote":"","page_name":" 922 ","page_number":926},
  {"content":"\r\n\r\nقوم ثمود و عاد قيامت كبرى و عذاب كوبنده را تكذيب كردند . ( 4 ) امّا قوم ثمود با عذابى سركش هلاك شدند . ( 5 ) و امّا قوم عاد با تندبادى طغيان‌گر و ويران‌ساز به هلاكت رسيدند .\r\n( 6 ) خداوند باد صرصر را هفت شب و هشت روز بر آنان مسلّط كرد تو ( اگر آنجا بودى ) آن مردم را مىديدى كه مانند تنه‌هاى درخت خرماى ميان‌تهى سرنگون شده‌اند . ( 7 ) آن وقت مىپرسيدى آيا احدى از اين قوم باقى ماند ؟ . ( 8 ) فرعون و ياغيان قبل از او و قوم لوط گناهان بزرگى مرتكب شدند . ( 9 ) در نتيجه فرستادهء پروردگارشان را نافرمانى نمودند پس خداى تعالى ايشان را به كيفرى بس شديد بگرفت . ( 10 ) در هنگامى كه آب طغيان كرد ، ما ( نوح و قومش را ) بر كشتى نشانديم . ( 11 ) تا آن را براى شما يادآورى و براى آيندگان ، عبرت‌انگيز قرار دهيم .\r\n( 12 ) وقتى يك بار ، در صور دميده شود . ( 13 ) و زمين و كوهها ، از جاى خود كنده و متلاشى شوند . ( 14 ) آن وقت است كه\r\n\r\n","description":"","footnote":"","page_name":" 923 ","page_number":927},
  {"content":"\r\n\r\nواقعهء قيامت رخ مىدهد ! . ( 15 ) و آسمان مىشكافد كه در چنين روزى از هم گسسته است .\r\n( 16 ) و فرشتگان در اطراف آن ايستاده و عرش پروردگارت را ، هشت فرشته بر سر خود حمل مىكنند . ( 17 ) آن روز همگى شما بر خدا عرضه مىشويد و از شما هيچ رازى بر خدا پنهان نمىماند . ( 18 ) امّا كسى كه نامهء عملش را به دست راستش داده باشند از خوشحالى فرياد مىزند بياييد كتابم را بخوانيد . ( 19 ) من در دنيا يقين داشتم كه روزى حسابم را مىبينم . ( 20 ) پس او در يك زندگى لذّت‌بخش است . ( 21 ) در بهشتى بلندمرتبه . ( 22 ) ميوه‌هاى رسيده‌اش نزديك . ( 23 ) بخوريد و بنوشيد كه گوارايتان باد ، به خاطر آن كارهاى خوبى كه در گذشته كرديد . ( 24 ) و امّا كسى كه نامهء عملش را به دست چپش داده باشند مىگويد اى كاش نامه‌ام را به من نداده بودند . ( 25 ) و حسابم را نمىديدم كه چيست .\r\n( 26 ) اى كاش همان مرگ اوّلى ، نابودم كرده بود . ( 27 ) مالم برايم سودى ندارد .\r\n\r\n","description":"","footnote":"","page_name":" 924 ","page_number":928},
  {"content":"\r\n\r\n( 28 ) و توانم از بين رفته . ( 29 ) ( پس خطاب مىرسد ) او را بگيريد و دست و پايش را ببنديد . ( 30 ) سپس او را در آتش جهنم بيفكنيد . ( 31 ) و آنگاه او را به زنجيرى كه طولش هفتاد ذراع است ببنديد . ( 32 ) كه او در دنيا به خداى بزرگ ايمان نمىآورد . ( 33 ) و بر اطعام مسكين تشويق نمىكرد . ( 34 ) در نتيجه امروز برايش هيچ حمايت‌كننده‌يى نيست . ( 35 ) به جز چرك و خون دوزخيان ، هيچ غذايى را ندارد . ( 36 ) چرك و خونى كه خوراك خطاكاران است و بس . ( 37 ) سوگند به آنچه كه مىبينيد . ( 38 ) و آنچه نمىبينيد . ( 39 ) كه قرآن سخن رسول بزرگوارى است . ( 40 ) و هرگز سخن يك شاعر نيست كه كمتر به او ايمان داريد . ( 41 ) سخن كاهن هم نيست كه كمتر از آن پند مىگيريد . ( 42 ) بلكه پيام نازل شدهء است از ناحيهء پروردگار جهانيان . ( 43 ) و اگر پيامبر حتّى يك كلمه از پيش خود جعل كند و به ما نسبت دهد . ( 44 ) با دست تواناى خود او را مىگيريم .\r\n\r\n","description":"","footnote":"","page_name":" 925 ","page_number":929},
  {"content":"\r\n\r\n( 45 ) و سپس رگ گردنش را قطع مىكنيم و او را هلاك مىسازيم . ( 46 ) آن وقت كسى از شما نمىتواند جلو ما را بگيرد . ( 47 ) و باز سوگند مىخورم كه قرآن مايهء تذكّر مردم باتقوى است . ( 48 ) و ما مىدانيم كه بعضى از شما تكذيب‌كننده‌ايد . ( 49 ) و همين قرآن مايهء حسرت كافران است . ( 50 ) و براستى حقيقتى است يقينى . ( 51 ) پس به نام پروردگار بزرگت تسبيح گوى . ( 52 )\r\n\r\nسورة المعارج\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سائلى از كفّار درخواست عذابى مىكرد كه واقع‌شدنى بود . ( 1 ) و كافران نيروى بازدارنده‌اى براى آن نداشتند . ( 2 ) عذابى از ناحيهء خدايى كه در درگاهش براى فرشتگان درجاتى است . ( 3 ) ملائكه و روح در روزى كه مقدار آن پنجاه هزار سال است ( يعنى در روز قيامت ) به سوى او بالا مىروند . ( 4 ) پس تو كه مورد چنين درخواستى از آنان قرار گرفته‌اى شكيبا باش . ( 5 ) كفّار ، آن روز را ، دور مىپندارند .\r\n\r\n","description":"","footnote":"","page_name":" 926 ","page_number":930},
  {"content":"\r\n\r\n( 6 ) ولى ما نزديكش مىبينيم . ( 7 ) روزى است كه آسمان چون مس گداخته مىشود . ( 8 ) و كوهها چون پشم حلّاجى شده . ( 9 ) و هيچ خويشاوند نزديكى سراغ خويشاوند خود را نمىگيرد . ( 10 ) بااينكه دوستان را به دوستان نشان مىدهند ، گنهكار آرزو مىكند اى كاش مىشد فرزندان را در برابر آن عذاب ، فدا مىكرد . ( 11 ) و دوستان و برادران را . ( 12 ) و خويشاوندانى كه او را از خود مىدانستند . ( 13 ) و بلكه همهء مردم روى زمين را ، تا خودش از عذاب نجات پيدا كند .\r\n( 14 ) نه ، چنين است آتش دوزخ شعله‌ور است . ( 15 ) اعضاء و جوارح دوزخيان را مىسوزاند . ( 16 ) اين آتش ، كسانى را مىطلبد كه به دعوت الهى پشت كردند . ( 17 ) و بجاى آن اموال را جمع مىكردند و ذخيره مىنمودند و به محروم نمىدادند . ( 18 ) آرى براستى انسان سخت آزمند آفريده شده . ( 19 ) وقتى زيانى به او رسد بىتابى مىكند . ( 20 ) و از رساندن خير به ديگران دريغ مىورزد . ( 21 ) مگر نمازگزاران . ( 22 ) كه بر اين كار پايدارى مىكنند . ( 23 ) و كسانى كه\r\n\r\n","description":"","footnote":"","page_name":" 927 ","page_number":931},
  {"content":"\r\n\r\nدر اموالشان حقّى معلوم است ( مقدار مالى كه به فقراء انفاق مىكنند ) . ( 24 ) براى سائل و محروم ( يعنى كسى كه عفت دارد و سئوال نمىكند ) . ( 25 ) و آنهائى كه روز قيامت را بطور استمرار تصديق دارند . ( 26 ) و كسانى كه از عذاب پروردگارشان ترسانند . ( 27 ) چون هيچ‌كس از عذاب پروردگارش ايمن نيست . ( 28 ) و كسانى كه شهوت خود را حفظ مىكنند . ( 29 ) مگر در مورد همسران و كنيزان خود كه سرزنش نمىشوند . ( 30 ) و اگر كسانى پا را از اين فراتر نهند تجاوزگرند . ( 31 ) و كسانى كه امانت‌ها و پيمان خود را محترم مىشمارند .\r\n( 32 ) و كسانى كه در شهادتهاى خود پايدارند . ( 33 ) و كسانى كه بر نماز خود مراقبند . ( 34 ) چنين كسانند كه در باغهاى بهشت مورد احترامند .\r\n( 35 ) چرا اين كافران به سرعت بسوى تو مىآيند و چشم از تو برنمىدارند ؟ . ( 36 ) به ظاهر نزد\r\n\r\n","description":"","footnote":"","page_name":" 928 ","page_number":932},
  {"content":"\r\n\r\nتو جمع‌اند ولى از چپ و راست تو متفرق مىشوند . ( 37 ) آيا هريك از آنها ( با كارهاى زشت خود ) در آرزوى بهشت‌اند ؟ ( 38 ) نه ، چنين است ما آنان را از آنچه كه مىدانند آفريديم . ( 39 ) سوگند به پروردگار مشرقها و مغربها ( مشرقها و مغربهاى ستارگان و كواكب ) كه ما تواناييم . ( 40 ) جاى آنها را به كسانى دهيم كه از آنها بهترند و هرگز بر ما پيشى نخواهند گرفت . ( 41 ) بنابراين تو هم اى پيامبر رهايشان كن تا در لجن فرو روند و سرگرم بازى باشند تا روزى به آنچه كه وعده داده شده‌اند برسند . ( 42 ) روزى كه به سرعت از قبرها خارج شوند و همه به سوى بتها روان گردند . ( 43 ) درحالىكه چشمهايشان از خوارى به زير افتاده و ذلّت آنها را دربر گرفته است و به آنها گفته شود اين است همان روزى كه وعده‌اش را مىدادند . ( 44 )\r\n\r\nسورة نوح\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 929 ","page_number":933},
  {"content":"\r\n\r\nما نوح را به سوى قومش فرستاديم و گفتيم كه قوم خود را قبل از كيفر دردناك بيم ده . ( 1 ) او به قوم خود گفت : اى مردم من براى شما بيم‌رسانى روشنگرم .\r\n( 2 ) خدا را بپرستيد و از او پروا داشته باشيد و مرا فرمان بريد . ( 3 ) تا گناهانى را از شما بيامرزد و تا زمان معيّن به شما مهلت دهد چون وقتى اجل خداوند برسد اگر بدانيد ديگر تاءخير نمىپذيرد . ( 4 ) ( نوح ) گفت : پروردگارا ! من قوم خود را شب و روز دعوت كردم . ( 5 ) ولى دعوتم جز بر فرار آنها نيفزود . ( 6 ) و من هرچه دعوتشان كردم تا تو ايشان را بيامرزى انگشت‌ها را در گوشهاى خود فرو بردند و جامه را به سر كشيدند و بر مخالفت خود اصرار ورزيدند و به خودخواهى خود افزودند . ( 7 ) اين‌بار ، با بانگ بلند دعوتشان كردم . ( 8 ) من آنان را ، هم پنهانى و هم علنى دعوت كردم . ( 9 ) به آنها گفتم : از خداى خود آمرزش را بخواهيد كه او بسيار آمرزنده است .\r\n\r\n","description":"","footnote":"","page_name":" 930 ","page_number":934},
  {"content":"\r\n\r\n( 10 ) ( اگر از خدا طلب آمرزش كنيد ) باران بسيار بارنده بسوى شما مىفرستد . ( 11 ) و به وسيلهء اموال و فرزندان ياريتان مىكند و برايتان باغها رويانيده و نهرها جارى مىسازد . ( 12 ) راستى چرا شما براى خداوند عظمت قائل نيستيد ؟ ( 13 ) بااينكه اوست كه شما را به شكلهاى گوناگونى بيافريد . ( 14 ) آيا متوجه نيستيد كه چگونه خدا هفت طبقه آسمان ( هفت كره ) را بيافريد ؟\r\n( 15 ) و ماه را در آنها نور و خورشيد را چراغ فروزنده قرار داد .\r\n( 16 ) و خداست كه شما را چون گياه از زمين رويانيد ( آيه در مقام بيان يك حقيقت است نه تشبيه ) . ( 17 ) و سپس اوست كه شما را به زمين برگردانيده و باز از زمين خارج مىكند . ( 18 ) و خداست كه زمين را برايتان گسترد . ( 19 ) تا از آن راههاى فراخ و درّه‌ها بگذريد . ( 20 ) نوح سپس اضافه كرد پروردگارا ! ايشان نافرمانيم كردند و از كسى فرمان بردند كه ثروت و فرزند جز به زيان او نيفزود . ( 21 ) و دست به نيرنگى بزرگ زدند . ( 22 ) و به مردم گفتند\r\n\r\n","description":"","footnote":"","page_name":" 931 ","page_number":935},
  {"content":"\r\n\r\nدست از خدايان خود برنداريد بويژه بت ودّ و سواع و يغوث و يعوق و نسر را . ( 23 ) و آنها گروه بسيارى را گمراه كردند ، خداوندا ! جز بر گمراهى ستمگران ميفزا . ( 24 ) و آن قوم بخاطر گناهان غرق شدند و در آتش دوزخ افتادند و جز خدا براى خود هيچ يار و ياورى نيافتند . ( 25 ) و نوح عرض كرد پروردگارا ( اينك كه كافران دست از كفر نمىكشند ) تو هم اين كافران را هلاك كن و از آنها هيچ فردى بر روى زمين باقى مگذار . ( 26 ) كه اگر از آنها باقى گذارى بندگان پاك و باايمانت را گمراه مىكنند و فرزندى هم جز بدكار و كافر نمىزايند .\r\n( 27 ) ( آنگاه به درگاه خدا دعا كرد كه ) بارالها ! بر من پدر و مادرم و هركس با ايمان به خانه من داخل شود و همهء مردان و زنان باايمان عالم را ، ببخش و بيامرز و جز بر نابودى ستمكاران ميفزاى . ( 28 )\r\n\r\nسورة الجّن\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 932 ","page_number":936},
  {"content":"\r\n\r\nبگو : به من وحى رسيده كه چند نفر از جن ، قرآن را شنيده و بقيّه گفته‌اند : ما قرآنى شگفت‌آور شنيديم . ( 1 ) قرآنى كه به سوى رشد ، هدايت مىكند و به همين جهت ، بدان ايمان آورديم و هرگز احدى را ، شريك پروردگار خود نخواهيم گرفت . ( 2 ) و اينكه بلندمقام است پروردگار ، او هرگز براى خود ، نه همسرى گرفته و نه فرزندى . ( 3 ) و با شگفتى كم‌خرد ما ( شيطان ) دربارهء خدا ياوه‌سرائى مىكرد . ( 4 ) ما جنيان گمان مىكرديم كه انس و جن هرگز بر خدا دروغ نمىبندند . ( 5 ) و اينكه مردمى از انس به مردمى از جن پناه مىبردند و همانها باعث بيشتر شدن بدبختى انسان مىشدند . ( 6 ) آنها هم مثل شما پنداشتند كه خدا احدى را زنده نمىكند . 7 و ما با آسمان دست يافتيم و آن را پر از نگهبانان نيرومند و تيرهاى شهاب يافتيم . ( 8 ) بااينكه ما قبلا به راحتى در آسمان به گوش مىنشستيم ولى امروز هركس بخواهد چيزى بشنود\r\n\r\n","description":"","footnote":"","page_name":" 933 ","page_number":937},
  {"content":"\r\n\r\nشهابها را در كمين مىبيند . ( 9 ) و ديگر نمىفهميم كه پروردگار زمينيان بدى آنان و يا هدايت ايشان را خواسته است . ( 10 ) و در ميان ما افرادى نيكوكار و بدكارند و ما گروههاى متفاوتى هستيم . ( 11 ) و اينكه ما يقين كرديم كه هيچ‌كس از ما نمىتواند خدا را در زمين ناتوان كند و يا از زمين بگريزد به طورى كه خدا ناتوان شود . ( 12 ) و اينكه وقتى ما اين هدايت را شنيديم بدان ايمان آورديم ، اينك به همه شما جنّيان مىگوييم هركس به پروردگار خود ايمان بياورد نه از كمبود مىترسد و نه از ستم . ( 13 ) و اينكه ما نيز دو طايفه‌ايم بعضى از ما مسلمانند و بعضى منحرف پس هركس تسليم خدا گردد راه رشد را پيش گرفته است . ( 14 ) و امّا منحرفين هيزم دوزخ خواهند بود . ( 15 ) و اگر مردم در راه صحيح پايدارى ورزند به ايشان آبى گوارا مىچشانيم . ( 16 ) تا در آن آزمايششان كنيم و كسى كه از ياد پروردگارش روى را بگرداند خدا او را به كيفرى فزاينده گرفتار خواهد كرد . ( 17 ) و اينكه مساجد\r\n\r\n","description":"","footnote":"","page_name":" 934 ","page_number":938},
  {"content":"\r\n\r\nاز آن خداست پس با خدا احدى را مخوانيد . ( 18 ) و اينكه وقتى بندهء خدا ( محمد ) برخاست تا او را عبادت كند جمعيت بسيارى دورش جمع شدند . ( 19 ) ( اى محمد ) بگو من تنها پروردگارم را مىخوانم و احدى را در عبادتم شريك او نمىسازم . ( 20 ) بگو من مالك زيان و سود شما نيستم . ( 21 ) بگو هيچكس نيست كه مرا از عذاب خدا پناه دهد و من به جز او هيچ پناهگاهى ندارم . ( 22 ) تنها وظيفهء من رساندن رسالتهاى او به مردم است و كسى كه خدا و رسولش را نافرمانى كند آتش جهنّم بهرهء دائمى او خواهد بود . ( 23 ) ( باش ) تا روزى كه ببينند آنچه را كه وعده داده مىشوند ، پس به زودى مىدانند چه كسى ياورش ناتوان‌تر و كمتر است . ( 24 ) بگو : نمىدانم كه آن عذابى كه وعده‌اش را به شما داده‌اند نزديك است و يا پروردگارم زمانى براى آنان معين فرموده است . ( 25 ) داناى غيب اوست و هيچكس را بر اسرار غيب خود آگاه نمىسازد . ( 26 ) مگر رسولان را\r\n\r\n","description":"","footnote":"","page_name":" 935 ","page_number":939},
  {"content":"\r\n\r\nكه برگزيده و از پيش رو و پشت سر مراقبينى براى آنها قرار داده . ( 27 ) تا بداند كه پيامبران رسالتهاى خداى خويش را ابلاغ و او به آنچه كرده‌اند در نفس رسولان است مسلّط است و هرچيزى را شمرده است . ( 28 )\r\n\r\nسورة المزّمل\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى جامه به خود پيچيده ! ( 1 ) پاره‌اى از شب ، به جز اندكى از آن ، برخيز و زنده بدار . ( 2 ) نصف آن را و يا كمتر از آن . ( 3 ) و يا اندكى اضافه بر نصف و قرآن را شمرده شمرده بخوان .\r\n( 4 ) آماده باش كه به زودى كلامى سنگين بر تو نازل مىكنيم ( زيرا قرآن در درك مفاهيم و معانى او سنگين است ) . ( 5 ) بيقين نماز و عبادت شبانه استوارتر و بااستقامت‌تر است . ( 6 ) چون تو در روز آمدوشد بسيار دارى . ( 7 ) و ذكر خدا را بگو و دست حاجت\r\n\r\n","description":"","footnote":"","page_name":" 936 ","page_number":940},
  {"content":"\r\n\r\nبه سويش دراز كن . ( 8 ) همان پروردگار مشرق و مغرب عالم ، كه بجز او معبودى نيست پس او را وكيل خود بگير . ( 9 ) و در برابر زخم‌زبانهاى مشركين شكيبا باش و اگر هم قهر مىكنى قهرى ملايم و خوشايند و سازنده كن . ( 10 ) و كار تكذيب‌كنندگان توانگر را به خود من واگذار و اندكى مهلتشان ده . ( 11 ) كه نزد ما غل و زنجير و كيفر دوزخ است . ( 12 ) و طعامى گلوگير و عذابى دردناك است . ( 13 ) در روزى كه زمين و كوهها به لرزه درآيند و كوهها چون تلّى از ماسه شوند . ( 14 ) اى انسانها ! ما رسولى به سوى شما گسيل داشتيم كه شاهد بر شما نيز هست همانطور كه رسولى به سوى فرعون فرستاديم . ( 15 ) ولى فرعون از فرمانش سر برتافت پس او را به كيفرى سخت بگرفتيم . ( 16 ) شما اگر كفر بورزيد چگونه مىتوانيد از عذاب قيامت ، خود را كنار بكشيد ؟ روزى كه كودكان را پير مىكند . ( 17 ) و آسمان به وسيلهء تحوّل آن روز ، شكافته مىشود\r\n\r\n","description":"","footnote":"","page_name":" 937 ","page_number":941},
  {"content":"\r\n\r\nو وعدهء خدا شدنى است . ( 18 ) و اين محقّقا يادآورى است . پس اگر كسى خواست مىتواند راهى به‌سوى پروردگارش انتخاب كند . ( 19 ) پروردگار تو مىداند كه تو و گروهى از مؤمنين كه با تو هستند نزديك از دو ثلث شب و گاهى نصف آن و گاهى ثلث آن را زنده مىداريد و خدا كه تقديركننده شب و روز است مىداند كه تشخيص دو ثلث و نصف و ثلث در فصول مختلف براى شما ممكن نيست به همين جهت بر شما بخشيد از اين پس ، هر مقدار كه برايتان ميسّر است از قرآن بخوانيد و نيز مىداند كه براى شما بيمارى پيش مىآيد عده‌اى به سفر مىروند ، تا رزق خدا را بدست آورند ، جمعى ديگر در راه خدا مىجنگند . در چنين احوال نيز ، هر مقدار كه مىتوانيد از قرآن بخوانيد و نماز را به پا داريد و زكات را بدهيد و به خدا وام نيكو دهيد . ( انفاق كنيد ) و بدانيد آنچه از كارهاى خير كه مىكنيد و از پيش مىفرستيد ، نزد خداى خود بهتر از آنچه كه كرده‌ايد ، مىيابيد با اجرى عظيم‌تر\r\n\r\n","description":"","footnote":"","page_name":" 938 ","page_number":942},
  {"content":"\r\n\r\nو از خدا طلب آمرزش كنيد كه خدا آمرزنده و مهربان است . ( 20 )\r\n\r\nسورة المدّثر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد اى گليم به خود پيچيده . ( 1 ) برخيز و بيم ده . ( 2 ) و پروردگارت را تكبير گوى . ( 3 ) و جامه‌ات را از هر آلودگى پاك بدار . ( 4 ) و از پليديها دورى نما . ( 5 ) و در برابر خدمت ، نه منّت بگذار و نه آن را بسيار بزرگ جلوه ده . ( 6 ) و به خاطر پروردگارت شكيبا باش . ( 7 ) وقتى كه در صور دميده مىشود . ( 8 ) آن روز ، روز سختى است . ( 9 ) و بر كافران آسان نيست . ( 10 ) مرا با كسى كه خود آفريدم تنها گذار . ( 11 ) همان كسى كه براى او اموال زيادى قرار دادم . ( 12 ) و فرزندانى كه برايش مانده‌اند . ( 13 ) و همهء وسائل را برايش فراهم كردم . ( 14 ) باز هم طمع دارد كه بيشترش دهم . ( 15 ) هرگز چنين نخواهد شد\r\n\r\n","description":"","footnote":"","page_name":" 939 ","page_number":943},
  {"content":"\r\n\r\nچون با نشانه‌هاى ما دشمنى مىورزد . ( 16 ) به زودى او را مجبور مىكنم كه از قلّهء زندگى بالا رود . ( 17 ) ( آن دشمن خدا ) انديشيد و سنجيد ( 18 ) مرگ بر او باد ، چگونه سنجيد . ( 19 ) و باز هم مرگ بر او باد با آن اندازه‌گيريش . ( 20 ) آنگاه نظرى كرد . ( 21 ) و سپس چهره درهم كشيد و روى ترش نمود . ( 22 ) پس پشت كرد و تكبّر ورزيد .\r\n( 23 ) و در آخر گفت اين قران نمىتواند چيزى به‌جز سحرهاى قديمى باشد . ( 24 ) اين نيست مگر سخن بشر . ( 25 ) و من به زودى او را به دوزخ مىآورم . ( 26 ) و تو چه دانى كه دوزخ چيست . ( 27 ) نه چيزى باقى مىگذارد و نه فردى را از قلم مىاندازد . ( 28 ) سياه‌كنندهء پوست است . ( 29 ) و نوزده فرشته بر آن ( دوزخ ) موكّل است . ( 30 ) و خازنان آتش را ، جز ملائكه قرار نداده و عدد آنها را ، جز به منظور آزمايش كفّار ، نياورديم تا كسانى كه اهل كتابند ، يقين كنند و آنها كه ايمان دارند ، با ايمان آوردن اهل كتاب ، ايمانشان بيشتر شود و اهل كتاب و\r\n\r\n","description":"","footnote":"","page_name":" 940 ","page_number":944},
  {"content":"\r\n\r\nمؤمنين شكّى برايشان باقى نماند ، و كفّار و بيماردلان بگويند منظور خدا از توصيف ( عدد نوزده ) چيست ؟ بله خدا هركه را بخواهد ( سزاوار بداند ) گمراه مىكند و هركه را بخواهد ( شايسته بداند ) هدايت مىكند و عدد لشكريان تو ، جز خود او نمىداند و اين ، جز براى توجّه بشر نيست . ( 31 ) چنين نيست سوگند به ماه ( تابان ) . ( 32 ) و سوگند به شب تار چون باز گردد . ( 33 ) و سوگند به صبح ، چون جهان را روشن سازد . ( 34 ) كه اين قرآن يكى از بزرگترين پديده‌ها است . ( 35 ) پند و اندرز آدميانست . ( 36 ) براى كسانى كه مىخواهند پيش افتند يا عقب بمانند . ( 37 ) هركسى در گرو عملى است كه انجام داده است .\r\n( 38 ) مگر اصحاب يمين . ( 39 ) آنها در باغهاى بهشت‌اند و سؤال مىكنند . ( 40 ) از مجرمان . ( 41 ) چه چيزى شما را به دوزخ افكند ؟ . ( 42 ) مىگويند : ما از نمازگزاران نبوديم . ( 43 ) و به مستمند غذا نمىداديم . ( 44 )\r\n\r\n","description":"","footnote":"","page_name":" 941 ","page_number":945},
  {"content":"\r\n\r\nو پيوسته با اهل باطل همنشين و همصدا بوديم . ( 45 ) و پيوسته روز قيامت را تكذيب مىكرديم . ( 46 ) تا آنكه ( با مرگ ) يقين به قيامت نموديم . ( 47 ) پس در آن روز ، شفاعت شفيعان ( از انبيا و اوليا ) در حقّ آنان هيچ پذيرفته نشود . ( 48 ) اينك چرا از ياد آن روز سخت خود ، رويگردانيد ؟ ( 49 ) گويى گورخران رميده‌اند . ( 50 ) كه از شير درنده مىگريزند . ( 51 ) بلكه هريك از آنها مىخواهد كه برايش نامهء جداگانه‌اى فرستاده شود . ( 52 ) هرگز اين نخواهد شد چنين نيست كه پنداشتند بلكه از عذاب آخرت نمىترسند . ( 53 ) چنين نيست كه آنها پنداشتند ، قرآن محقّقا همه پند و اندرز است . ( 54 ) تا هركس بخواهد از آن پند گيرد . ( 55 ) و هيچ‌كس پند نمىگيرد جز آنكه خدا بخواهد او اهل تقوى و آمرزش و مغفرت است . ( 56 )\r\n\r\nسورة القيمة\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 942 ","page_number":946},
  {"content":"\r\n\r\nسوگند به قيامت . ( 1 ) و سوگند به نفس بسيار ملامت‌كننده .\r\n( 2 ) آيا انسان مىپندارد كه ما هرگز استخوانهاى ( پوسيده ) او را جمع نمىكنيم ؟ . ( 3 ) بلى ما قادريم كه ( حتّى خطوط سر ) انگشتان او را مرتّب كنيم . ( 4 ) بلكه انسان مىخواهد هميشه گناه كند . ( 5 ) ( از اين‌رو ) مىپرسد كى روز قيامت ( و حساب ) خواهد بود ؟ . ( 6 ) ( بگو ) روزى كه چشمها از وحشت خيره بماند . ( 7 ) و ماه تاريك شود . ( 8 ) و ميان خورشيد و ماه باهم جمع شوند . ( 9 ) و در آن روز ، انسان مىگويد : راه فرار كجاست ؟ ( 10 ) هرگز راه فرارى نيست . ( 11 ) آن روز جز درگاه خدا هيچ آرامگاهى نيست . ( 12 ) آن روز آدمى به هر نيك و بدى كه از قبل و بعد انجام داده آگاه مىكنند . ( 13 ) بلكه انسان خود ، بر نيك و بد خويش ، به خوبى آگاهست . ( 14 ) هرچند ( در ظاهر ) براى خود ، بهانه‌هايى بياورد . ( 15 ) ( زبانت را با عجله ) باشتاب و بخاطر خواندن ( قرآن ) مگشاى . ( 16 ) كه جمع كردن و خواندن آن وظيفه ماست . ( 17 ) و آنگاه كه\r\n\r\n","description":"","footnote":"","page_name":" 943 ","page_number":947},
  {"content":"\r\n\r\nآن را خوانديم تو از آن پيروى كن . ( 18 ) سپس بيان و توضيح آن هم با ما است . ( 19 ) هرگز چنين نيست كه شما مىپنداريد بلكه شما دنياى زودگذر را دوست داريد . ( 20 ) و به كلّى كار آخرت و نشانهء قيامت را رها مىكنيد . ( 21 ) آن روز رخسار طايفه‌اى شادمان است . ( 22 ) و با چشم قلب ، خدايش را مىنگرد . ( 23 ) و رخسار گروهى ديگر ، گرفته و غمگين است . ( 24 ) زيرا مىدانند حادثه ناگوارى در پيش است كه پشت آنها را مىشكند . ( 25 ) چنين نيست كه منكران قيامت پنداشتند ، باش تا جانشان به گلو رسد . ( 26 ) و گفته شود كيست اين بيمار را از مرگ نجات دهد ؟ ( 27 ) و به جدايى از اين دنيا يقين پيدا كند . ( 28 ) و ساقهاى پاى محتضر به‌هم پيچد ( چون تعادل بدن به‌هم مىخورد ) . ( 29 ) مسير همه به سوى ( دادگاه ) پروردگارت خواهد بود . ( 30 ) ( در آن روز گفته مىشود : ) او هرگز نماز نخواند و ايمان نياورد . ( 31 ) بلكه خدا را تكذيب كرد و از حكمش روى را بگردانيد . ( 32 ) و آنگاه با تكبّر و غرور به سوى اهل خويش روى آورد . ( 33 ) پس كيفر الهى براى تو شايسته‌تر و شايسته‌تر است . ( 34 ) باز بر تو شايسته‌تر است و شايسته‌تر . ( 35 ) آيا آدمى گمان مىبرد بىهدف رها مىشود . ( 36 ) آيا در اوّل ، نطفهء ريخته شدهء در رحم ، نبود ؟\r\n\r\n","description":"","footnote":"","page_name":" 944 ","page_number":948},
  {"content":"\r\n\r\n( 37 ) و پس از آن ، خون بسته و آنگاه خداوند او را آفريد و موزونش كرد . ( 38 ) پس آنگاه از او دو زوج نر و ماده پديد آورد . ( 39 ) آيا چنين خدايى توانايى اين را ندارد كه مردگان را زنده كند ؟ ( 40 )\r\n\r\nسورة الدّهر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آيا بر انسان زمانى طولانى گذشت كه چيز قابل ذكرى نبود ؟ . ( 1 ) ما او را از آب نطفهء مختلطى بيافريديم و او را مىآزماييم ( بدين جهت كه ) او را شنوا و بينا قرار داديم . ( 2 ) ما راه ( حق و باطل را ) به او نشان داديم ، خواه شاكر باشد ( و بپذيرد ) خواه ناسپاس ( 3 ) ما براى كيفر كافران غل و زنجيرها و آتش سوزان مهيّا ساخته‌ايم . ( 4 ) و نيكوكاران عالم در بهشت ، از شرابى مىنوشند كه با عطر خوش آميخته است . ( 5 ) از چشمه گوارايى كه بندگان خاص خدا مىنوشند\r\n\r\n","description":"","footnote":"","page_name":" 945 ","page_number":949},
  {"content":"\r\n\r\nكه با اختيار خود هركجا خواهند جارى مىسازند . ( 6 ) كه آن بندگان ، نيكو به عهد و نذر خود وفا مىكنند و از قهر خدا در روزى كه شر و عذابش همهء اهل محشر را فراگيرد مىترسند . ( 7 ) و بخاطر دوستى با خدا به « فقير » و « اسير » و « يتيم » غذا مىدهند . ( 8 ) و ( گويند ) ما فقط براى رضاى خدا به شما غذا مىدهيم و از شما هيچ پاداش و سپاسى را نمىطلبيم . ( 9 ) ما از قهر پروردگار خود در روزى كه از رنج و سختى آن ، رخسار مردم درهم و غمگين است مىترسيم . ( 10 ) خدا هم از شرّ و فتنهء آن روز ، آنان را حفظ كرد و به آنها روى خندان و دل شادمان بخشيد . ( 11 ) و خداوند بخاطر شكيباييشان ، بهشت و لباس حرير بهشتى داد . ( 12 ) كه در آن بهشت بر تختهاى زيبا تكيه زنند و در آنجا نه آفتابى ببينند و نه سرمايى . ( 13 ) و سايهء درختان بهشتى بر سر آنها و ميوه‌هايش در دسترس آنهاست . ( 14 ) و ( ساقيان زيبا روى ) با جامهاى سيمين و كوزه‌هاى بلورين بر آنها دور مىزنند . ( 15 ) كه آن كوزه‌هاى بلورين نقره‌اى\r\n\r\n","description":"","footnote":"","page_name":" 946 ","page_number":950},
  {"content":"\r\n\r\nبه اندازه و تناسب ( اهلش ) اندازه‌گيرى شده‌اند . ( 16 ) و آنجا شرابى كه طبعش مانند زنجبيل گرم و عطرآگين است به آنها بنوشانند . ( 17 ) در آنجا چشمه‌اى است كه سلسبيلش نامند .\r\n( 18 ) و دور آن بهشتيان ، پسرانى زيبا كه هميشه نوجوانند و خوش‌سيما ، در خدمت‌اند كه وقتى در آنها بنگرى گمان برى كه لؤلؤ پراكنده‌اند . ( 19 ) و چون آن جايگاه نيكو را مشاهده كنى عالمى پرنعمت و كشورى بىنهايت بزرگ خواهى ديد . ( 20 ) بر اندام بهشتيان لباسهايى است از حرير نازك سبز رنگ و از ديباى ضخيم ، و با دستبندهايى از نقره تزيين شده ؛ و پروردگارشان شراب پاكيزه به آنها مىنوشاند . ( 21 ) اين بهشت پاداش اعمال شماست و تلاشتان ( در فرمانبردارى از خداى ) مورد قبول و تشويق است . ( 22 ) ( اى پيامبر ) محقّقا ما اين قرآن را بر تو نازل كرديم . ( 23 ) به شكرانه آن ، بر فرمانبردارى از پروردگار ، شكيبا باش و از مردم بدكار و كفر پيشه ، فرمان مبر ، ( 24 ) و نام خدا را صبح و شام ( به بزرگى ) ياد كن . ( 25 ) و در\r\n\r\n","description":"","footnote":"","page_name":" 947 ","page_number":951},
  {"content":"\r\n\r\nشبانگاه به سجدهء خدا بپرداز و مقدارى طولانى از شب را ، به تسبيح و ستايش او سپرى كن . ( 26 ) اين مردم ( كافر ) زندگى زودگذر دنيا را دوست مىدارند و آن روز ( قيامت ) سخت را از ياد مىبرند . ( 27 ) ما آنها را آفريديم و پيوندهاى وجودشان را محكم ساختيم و هرگاه بخواهيم بجاى آنها مردمى ديگر مىآفرينيم . ( 28 ) اين آيات ، پند و تذكّرى است تا هركه بخواهد راهى به سوى خداى خود پيش گيرد . ( 29 ) و شما ( دوستان خدا ) چيزى جز آنچه خدا بخواهد نمىخواهيد همانا خداوند داناى حكيم است . 30 خدا هر كه را بخواهد در رحمت خود داخل مىكند ، و براى ستمكاران كيفرى دردناك آماده ساخته است . ( 31 )\r\n\r\nسورة المرسلات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به رسولانى كه از پى هم فرستاده شدند . ( 1 ) كه سخت توفنده‌اند . ( 2 ) سوگند\r\n\r\n","description":"","footnote":"","page_name":" 948 ","page_number":952},
  {"content":"\r\n\r\nسوگند به منتشركنندگان وحى . ( 3 ) كه ( بين حق و باطل ) جداگرند . ( 4 ) و به آنان كه كلام ( خدا ) را به انبيا وحى مىكنند . ( 5 ) با عذر يا هشدار . ( 6 ) كه آنچه وعده داده شده‌ايد واقع خواهد شد .\r\n( 7 ) وقتى كه ستارگان همه بىنور و محو شوند . ( 8 ) آسمان شكافته شود . ( 9 ) و كوهها پراكنده شوند . ( 10 ) و در آن هنگام كه پيامبران به ميقات آيند . ( 11 ) براى چه‌وقت معيّن مىشود ؟ . ( 12 ) براى روز جدايى ( حق از باطل ) . ( 13 ) و تو چه مىدانى كه روز داورى چيست ؟ ( 14 ) در آن روز واى به حال تكذيب‌كنندگان . ( 15 ) مگر ما پيشينيان را هلاك نكرديم ؟ ( 16 ) و از پى آنان قومى ديگر را نيز هلاك مىكنيم . ( 17 ) ما بدكاران عالم را همين‌گونه هلاك مىسازيم . ( 18 ) در آن روز ، واى به حال آنان كه آيات خدا را تكذيب كردند ! ( 19 ) آيا ما شما آدميان را از آبى بىمقدار نيافريديم ؟ ( 20 ) سپس آن را ( از پشت پدر ) به قرارگاه رحم منتقل ساختيم . ( 21 ) تا زمانى معيّن و معلوم . ( 22 ) و ما تواناييم و چه نيك\r\n\r\n","description":"","footnote":"","page_name":" 949 ","page_number":953},
  {"content":"\r\n\r\nتوانمنديم . ( 23 ) در آن روز واى به حال آنان كه آيات خدا را تكذيب كردند . ( 24 ) آيا ما زمين را محلّ اجتماع بشر قرار نداديم ؟ . ( 25 ) هم براى زندگان و هم براى مردگان . ( 26 ) و در زمين كوههاى بلند برافراشتيم و از ابر و باران به شما آب زلال گوارا نوشانديم . ( 27 ) واى در آن روز به حال آنان كه نشانه‌هاى خدا را منكر شدند . ( 28 ) خطاب مىرسد ! امروز به سوى آن دوزخى كه تكذيب كرديد برويد . ( 29 ) برويد زير سايهء دودهاى آتش دوزخ كه بخاطر تراكم آنها شاخه‌هاى مختلف دارند .\r\n( 30 ) نه آنجا سايه‌اى خواهد بود و نه از شراره‌هاى آتش جلوگيرى مىشود . ( 31 ) مانند يك كاخ شعله مىكشد . ( 32 ) گويى آن شراره همچون شتران زردموى است . ( 33 ) واى در آن روز ، به حال آنان كه آيات خدا را تكذيب كردند . ( 34 ) اين روزى است كه كافران دم نمىزنند . ( 35 ) و به آنها اجازهء پوزش نيز نخواهند داد . ( 36 ) واى در آن روز به حال آنان كه آيات خدا را تكذيب كردند .\r\n( 37 ) اين همان روز داورى است كه شما را با گذشتگان در محشر جمع گردانيم . ( 38 ) پس اگر\r\n\r\n","description":"","footnote":"","page_name":" 950 ","page_number":954},
  {"content":"\r\n\r\nچاره‌اى بر نجات خود داريد به كار گيريد . ( 39 ) واى در آن روز به حال آنان كه آيات خدا را تكذيب كردند . ( 40 ) پرهيزكاران در آن روز در سايه درختان بهشت و كنار نهرهاى جارى خوشند .\r\n( 41 ) و از هر نوع ميوه كه مايل باشند برايشان فراهم است . ( 42 ) به پاداش رفتارتان هرچه مىخواهيد بخوريد و بياشاميد كه بر شما گوارا باد . ( 43 ) ما نيكوكاران را اين‌چنين پاداش مىدهيم . ( 44 ) در آن روز ، واى بر تكذيب‌كنندگان . ( 45 ) اى كافران ! در اين مدّت كوتاه ، در دنيا بخوريد و خوش باشيد كه شما بسيار بدكاريد . ( 46 ) واى در آن روز ، به حال آنان كه آيات خدا را تكذيب كردند . ( 47 ) و هرگاه به آنها گفته مىشد كه نماز بخوانيد و ركوع كنيد ، فرمان نمىبردند . ( 48 ) واى در آن روز ، به حال آنان كه آيات خدا را تكذيب كردند . ( 49 ) و اگر آنها به آيات خداوند ايمان نمىآوردند پس به كدام سخن ايمان مىآوردند ؟ ( 50 )\r\n\r\nسورة النّباء\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 951 ","page_number":955},
  {"content":"\r\n\r\nآنها ( مشركين مكه ) از يكديگر چه مىپرسند ؟ ( 1 ) از خبر بزرگ قيامت . ( 2 ) كه در آن باهم اختلاف دارند . ( 3 ) چنين نيست به زودى خواهند فهميد . ( 4 ) باز همچنين نيست به زودى آگاه مىشوند .\r\n( 5 ) آيا ما زمين را گهواره آسايش مردم نگردانيديم ؟ . ( 6 ) و كوهها را ميخ‌هايى در آن نساختيم ؟ . ( 7 ) و شما را جفت ( زن و مرد ) آفريديم . ( 8 ) و خواب را براى شما مايهء ادامهء حيات و استراحت قرار داديم . ( 9 ) و شب را براى شما پوششى قرار داديم ( تا همه ديدنيها را بپوشاند ) . ( 10 ) و روز را براى تحصيل معاش قرار داديم . ( 11 ) و بر فراز شما هفت آسمان استوار ( هفت كره ) بنا كرديم . ( 12 ) و چراغى ( چون خورشيد ) برافروختيم ( تا با حرارت و نور خود موجودات را بكمال برساند ) . ( 13 ) و از فشار و تراكم ابرها آب باران فرو ريختيم . ( 14 ) تا بدان آب ، دانه و گياه برويانيم . ( 15 ) و باغهاى پردرخت ( و انواع ميوه‌ها ) پديد آورديم . ( 16 ) همانا وعده‌گاه ما روز قيامت و فصل ( خصومتها ) و داورى است . ( 17 ) آن روزى كه در صور دميده مىشود و شما گروه‌گروه ، در صحراى محشر وارد مىشويد . ( 18 ) و آسمان گشوده شود و به صورت درهاى مختلف بيرون آيد .\r\n\r\n","description":"","footnote":"","page_name":" 952 ","page_number":956},
  {"content":"\r\n\r\n( 19 ) و كوهها به حركت درآيد و مانند سراب گردد . ( 20 ) همانا جهنّم در انتظار بدكاران است . ( 21 ) آن دوزخ جايگاه مردم سركش و ستمكار است . ( 22 ) كه مدّتهاى زيادى در آن مىمانند . ( 23 ) هرگز در آنجا قطره‌اى آب سرد و شراب پاك نياشامند . ( 24 ) جز آبى سوزان و مايع چركينى . ( 25 ) كه با كيفر اعمال آنها موافق است . ( 26 ) زيرا آنها به روز حساب اميد نداشتند . ( 27 ) و آيات ما را به شدّت تكذيب كردند . ( 28 ) و ما همه چيز را شمارش و ثبت كرديم . ( 29 ) پس بچشيد كه هرگز بر شما چيزى جز عذاب نيفزاييم . ( 30 ) براى پرهيزكاران در آن جهان رستگارى و آسايش است . ( 31 ) باغهايى سرسبز و انواعى از انگورها . ( 32 ) و دختران نارپستان و هم سن و سال هم . ( 33 ) و جامهايى پر ( از شراب پاك ) .\r\n( 34 ) در آنجا هرگز سخن بيهوده و دروغ نشنوند . ( 35 ) اين پاداشى از طرف پروردگارت و بخششى است از روى حساب . ( 36 ) خداى آسمانها و زمين و\r\n\r\n","description":"","footnote":"","page_name":" 953 ","page_number":957},
  {"content":"\r\n\r\nآنچه بين آنهاست خدايى مهربان كه هيچكس بدون اجازه توان سخن گفتن با او ندارد . ( 37 ) روزى كه روح و فرشتگان به صف مىايستند و هيچكس جز به اجازهء خداوند سخن نگويد و راست مىگويد . ( 38 ) چنين روزى محقّق خواهد شد پس هركس مىخواهد ، نزد خداى خود راهى برمىگزيند . ( 39 ) ما شما را از روز عذاب كه نزديك است بيم داديم روزى كه هركس هرچه ( از نيك و بد ) كرده در پيش روى خود مىبيند و كافر در آن روز ، آرزو مىكند كه ايكاش خاك بودم ( تا چنين كيفرى را نداشتم ) . ( 40 )\r\n\r\nسورة النّازعات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به فرشتگانى كه جان كافران را به سختى مىگيرند . ( 1 ) و به فرشتگانى كه جان مؤمنان را به آرامى مىگيرند . ( 2 ) و سوگند به فرشتگانى كه در سراسر جهان شناورند . ( 3 ) سپس بر يكديگر پيشى مىگيرند . ( 4 )\r\n\r\n","description":"","footnote":"","page_name":" 954 ","page_number":958},
  {"content":"\r\n\r\nو كار بندگان را تدبير مىكنند . ( 5 ) در آن روزى كه زلزله همه چيز را به لرزه درآورد . ( 6 ) و از پس آن ، حادثهء بزرگى رخ مىدهد . ( 7 ) دلهايى در آن روز سخت هراسان است . ( 8 ) ديدگان آنها از شدّت ترس به زير افتاده . ( 9 ) گويند چگونه ما دوباره به زندگى برمىگرديم ؟ ( 10 ) بعد از آنكه استخوانهاى پوسيده شديم . ( 11 ) و نيز مىگويند بازگشت بعد از مرگ به زندگى زيان‌آور است . ( 12 ) اين بازگشت تنها با يك فرياد واقع مىشود . ( 13 ) كه ناگهان همهء مردگان ، روى زمين قرار مىگيرند . ( 14 ) آيا داستان موسى به تو رسيد ؟ . ( 15 ) وقتى پروردگارش در وادى مقدّس طوى ندايش داد و گفت : ( 16 ) به سوى فرعون برو كه طغيان كرده است . ( 17 ) بگو آيا مىخواهى پاك شوى ؟ . ( 18 ) و من تو را به سوى پروردگارت هدايت كنم تا از او بترسى . ( 19 ) موسى معجزهء بزرگتر را نشانش داد . ( 20 ) ولى او تكذيب و سرپيچى كرد . ( 21 ) و سپس پشت كرد تا بر ضد موسى تلاش كند . ( 22 ) منادى\r\n\r\n","description":"","footnote":"","page_name":" 955 ","page_number":959},
  {"content":"\r\n\r\nفرستاد تا همه جمع شدند . ( 23 ) آنگاه گفت من پروردگار بزرگ شما هستم . ( 24 ) و خدا هم او را به كيفر دنيا و آخرت گرفتار كرد . ( 25 ) و در اين سرگذشت عبرتى است براى كسى كه از خدا بترسد ، ( 26 ) آيا خلقت شما سخت‌تر است يا آفرينش آسمان كه خدا بنايش كرده ؟ ! . ( 27 ) و سقف آن را بالا برده و آن را منظّم ساخته ؟ . ( 28 ) شبش را تاريك و روزش را روشن ساخته . ( 29 ) و زمين را بعد از آن گسترده كرده . ( 30 ) آب و چراگاه از آن بيرون آورده . ( 31 ) و كوهها را ريشه‌دار ساخته است . ( 32 ) كه همهء اينها براى بهره‌بردارى شما و حيوانات شماست . ( 33 ) وقتى آن حادثه بزرگ رخ دهد . ( 34 ) در آن روزى كه انسان هرچه كرده به ياد مىآورد . ( 35 ) و جهنّم براى هر صاحب چشمى آشكار مىشود . ( 36 ) امّا كسى كه طغيان كرد . ( 37 ) و زندگى دنيا را ترجيح داد . ( 38 ) جايگاهش دوزخ است . ( 39 ) و امّا كسى كه از مقام پروردگارش ترسيده\r\n\r\n","description":"","footnote":"","page_name":" 956 ","page_number":960},
  {"content":"\r\n\r\nو از هواى نفس جلوگيرى كرده . ( 40 ) بهشت جايگاه اوست . ( 41 ) از تو از رستاخيز مىپرسند كه چه وقت واقع خواهد شد ؟\r\n( 42 ) تو با آن سخن چكار ؟ ( 43 ) علم آن ، نزد خداى توست .\r\n( 44 ) كار تو تنها بيم رساندن است براى كسى كه مىترسد . ( 45 ) روزى كه وقتى آن را مىبينند چنين به نظر مىرسد كه جز شبى يا روزى درنگ نكرده‌اند . ( 46 )\r\n\r\nسورة عبس\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد ( رسول خدا ) چهره را درهم كشيد و روى را بگردانيد . ( 1 ) زيرا آن نابينا ( ابن ام مكتوم ) نزد وى آمد . ( 2 ) تو چه مىدانى شايد او در پى پاك شدن است . ( 3 ) و يا در برخورد ناگهان متوجّه شود و پاكى را پيشه كند . ( 4 ) امّا آنكه توانگرى را به رخ مردم مىكشد . ( 5 ) تو ، به او روى خوش نشان مىدهى . ( 6 ) فكر مىكنى اگر هم پاك نشود\r\n\r\n","description":"","footnote":"","page_name":" 957 ","page_number":961},
  {"content":"\r\n\r\nمسؤول نيستى . ( 7 ) و امّا آنكه شتابان نزد تو آمده . ( 8 ) درحالىكه از خدا مىترسد . ( 9 ) تو از او تغافل مىكنى . ( 10 ) چنين مكن كه اين قرآن يك تذكّر و يادآورى است .\r\n( 11 ) هركس بخواهد از آن پند گيرد . ( 12 ) يادآورى است در صحيفه‌هايى ارجمند . ( 13 ) و الا و پاكيزه است . ( 14 ) كه بدست سفيرانى نوشته شده . ( 15 ) گرامى و نيكو .\r\n( 16 ) مرده باد انسان كه چقدر كفرانگر است . ( 17 ) مگر خدا او را از چه خلق كرده كه به خود اجازه كفران مىدهد . ( 18 ) او را از نطفه‌اى آفريد ، سپس موزونش ساخت . ( 19 ) و سپس راه سعادتش را آسان و فراهم كرد . ( 20 ) آنگاه دچار مرگ و سپس داخل قبرش ساخت . ( 21 ) و سپس هروقت بخواهد دوباره زنده‌اش مىكند . ( 22 ) چنين نيست آن كافر هرچه خدا به او فرمان داد بجا نياورد . ( 23 ) پس انسان بايد به غذاى خود بنگرد . ( 24 ) ما آب را به صورت باران از آسمان فرو ريختيم . ( 25 ) و سپس زمين را با شكافى لازم شكافتيم . ( 26 ) و در آن دانه‌ها رويانديم . ( 27 ) و انگور و\r\n\r\n","description":"","footnote":"","page_name":" 958 ","page_number":962},
  {"content":"\r\n\r\nسبزيجاتى . ( 28 ) و زيتون و نخلى . ( 29 ) و باغهاى پردرخت سر به‌هم‌كرده‌اى . ( 30 ) و ميوه و چراگاه . ( 31 ) تا وسيلهء زندگى شما و حيوانات شما باشد . ( 32 ) پس وقتى آن فرياد سخت آسمانى بيايد . ( 33 ) و روزى رسد كه هركس از برادرش هم فرار كند . ( 34 ) و نيز از مادر و پدرش . ( 35 ) و از همسر و فرزندانش . ( 36 ) در آن روز هركس آنقدر گرفتار است كه به ياد غير خودش نمىافتد . ( 37 ) در آن روز چهره‌ها دو جورند چهره‌هايى نورانى . ( 38 ) خندان و خوشحال . ( 39 ) و چهره‌هايى غبارآلود و اندوهبار . ( 40 ) كه ظلمت و كدورت از آن مىبارد . ( 41 ) آنان همين كافران فاسدند . ( 42 )\r\n\r\nسورة التّكوير\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 959 ","page_number":963},
  {"content":"\r\n\r\nزمانى كه خورشيد ( بخاطر تمام شدن سوخت ) درهم پيچيده مىشود . ( 1 ) و آن روز كه ستارگان بخاطر نبود جاذبه سقوط كنند . ( 2 ) و وقتى كه كوهها از شدت زلزله به راه افتند و متلاشى شوند . ( 3 ) و هنگامى كه نفيس‌ترين اموال ، بىصاحب مىماند . ( 4 ) و روزى كه حيوانات هم بگونه خاص خود محشور مىشوند . ( 5 ) و زمانى كه درياها ( بخاطر آزاد شدن اكسيژن و هيدروژن ) افروخته گردند . ( 6 ) آن وقت كه جانها به‌هم مىپيوندند . ( 7 ) و روزى كه از دختران زنده به گور شده سؤال شود .\r\n( 8 ) كه به كدام جرم كشته شدند ؟ . ( 9 ) و روزى كه نامه‌هاى اعمال براى حساب باز مىشود . ( 10 ) و روزى كه آسمان چون طومار ، پيچيده مىشود ( و نابود مىگردد ) . ( 11 ) و روزى كه دوزخ برافروخته شود . ( 12 ) و زمانى كه بهشت نزديك شود . ( 13 ) در چنين روزى هركس مىفهمد كه چه كرده است . ( 14 ) سوگند به ستارگان كه در روز پنهان مىشوند . ( 15 ) آنها كه حركت مىكنند و از ديده‌ها پنهان مىشوند . ( 16 ) و سوگند به شب هنگامى كه تاريك مىشود . ( 17 ) و به روز وقتى كه مىدمد . ( 18 ) كه قرآن گفتار فرستادهء بزرگوار خداست ( جبرئيل امين ) . ( 19 ) فرشته‌اى ارجمند كه نزد خداوند عرش\r\n\r\n","description":"","footnote":"","page_name":" 960 ","page_number":964},
  {"content":"\r\n\r\nمقامى دارد . ( 20 ) فرمانش مورد اطاعت فرشتگان و امين است . ( 21 ) و اينكه رفيق شما ( محمد ) ديوانه نيست .\r\n( 22 ) او جبرئيل را در افق روشن ديده است . ( 23 ) و در آنچه از راه وحى دريافت كرده بخيل نيست . ( 24 ) و اينكه قرآن گفتار شيطان رجيم نيست . ( 25 ) پس با اين حال به كجا مىرويد .\r\n( 26 ) كه اين قرآن بجز پندى براى جهانيان نيست . ( 27 ) براى هركس كه مىخواهد به راه راست برود .\r\n( 28 ) و تا زمانى كه خداى جهانيان نخواهد شما هم نخواهيد . ( 29 )\r\n\r\nسورة الإنفطار\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد وقتى كه آسمان بشكافد . ( 1 ) و وقتى كه ستارگان پراكنده شوند .\r\n( 2 ) و وقتى كه درياها به‌هم متّصل گردد . ( 3 ) و زمانى كه گورها زيرورو شوند و مردگان از آن بيرون آيند . ( 4 ) در آن روز هركس مىداند كه چه كرده و چه نكرده . ( 5 ) اى انسان\r\n\r\n","description":"","footnote":"","page_name":" 961 ","page_number":965},
  {"content":"\r\n\r\nچيست كه تو را به پروردگار كريمت مغرور كرده است ؟ . ( 6 ) پروردگارى كه تو را آفريده و پرداخته و سامان بخشيده . ( 7 ) و به هر صورتى كه خواسته تو را تركيب كرده است . ( 8 ) با اينهمه مدرك ، باز شما روز جزا را دروغ مىپنداريد . ( 9 ) و به يقين او بر شما نگهبانان گماشته . ( 10 ) كه نويسندگانى ارجمندند . ( 11 ) و هرچه بكنيد مىدانند . ( 12 ) و در روز قيامت نيكوكاران در بهشت خويشند . ( 13 ) و آنها كه بدكارند در جهنّمند . ( 14 ) روز قيامت وارد آن شوند . ( 15 ) و از آن پنهان نگردند . ( 16 ) تو چه مىدانى كه روز جزا چيست ؟ . ( 17 ) و باز چه مىدانى كه روز جزا چيست ؟ . ( 18 ) روزى كه كسى دربارهء كسى اختيارى ندارد و در آن روز ، فرمان ، مخصوص خداست . ( 19 )\r\n\r\nسورة المطفّفين\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 962 ","page_number":966},
  {"content":"\r\n\r\nواى بر كم‌فروشان . ( 1 ) كسانى كه وقتى از براى خود پيمانه مىكنند حقّ خود را تمام مىگيرند . ( 2 ) و چون پيمانه به مردم دهند يا براى ايشان وزن كنند بكاهند .\r\n( 3 ) آيا آنها نمىدانند كه در روزى بس بزرگ برانگيخته خواهند شد . ( 4 ) ( 5 ) روزى كه مردم به فرمان پروردگار جهانيان مىايستند . ( 6 ) در آن روز همه يكجور سرنوشت ندارند بلكه نامهء بدكاران در سجّين است . ( 7 ) و تو چه دانى كه سجّين چيست ؟ .\r\n( 8 ) كتابى است نوشته شده . ( 9 ) در آن روز واى بر تكذيب‌گران .\r\n( 10 ) همانها كه روز قيامت را تكذيب مىكنند . ( 11 ) و جز ستمگر گنه‌كار ، آن را تكذيب نكند . ( 12 ) و چون آيات ما را بر او بخوانند گويد افسانه‌هاى گذشتگان است . ( 13 ) نه ، اين حرفها بهانه است ، علّت اصلى تكذيبشان اين است كه در اثر اعمال زشتشان دلهايشان زنگار بسته است . ( 14 ) چنين نيست آنها از شناخت پروردگارشان در حجاب‌اند ( يعنى محروم از شناخت خداى خويش‌اند ) .\r\n\r\n","description":"","footnote":"","page_name":" 963 ","page_number":967},
  {"content":"\r\n\r\n( 15 ) آنگاه وارد جهنمى خواهند شد كه بيرون شدن از آن ميسر نيست . ( 16 ) سپس به ايشان گفته مىشود كه اين همان چيزى است كه آن را تكذيب مىكرديد . ( 17 ) نه ، نامهء نيكان در علّيّين است . ( 18 ) و تو چه دانى كه علّيّين چيست ؟ . ( 19 ) كتابى است نوشته شده . ( 20 ) كه مقرّبان شاهد آنند . ( 21 ) بيقين نيكوكاران غرق در نعمتند . ( 22 ) بر تختها تكيه زده و تماشا مىكنند . ( 23 ) در سيمايشان طراوت ( بهشت ) مشاهده مىشود . ( 24 ) از شراب خالص به ايشان مىنوشانند . ( 25 ) شرابى كه مهر و مومش مشك است و شايسته است كه مردم ( در اين ( نعمتها ) بر يكديگر پيشى بگيرند . ( 26 ) شرابى كه مخلوط با چشمهء تسنيم است . ( 27 ) چشمه‌اى است كه مقرّبين از آن مىنوشند . ( 28 ) امروز مجرمين همواره به كسانى كه ايمان آورده‌اند مىخندند . ( 29 ) و وقتى به آنان برمىخورند با اشارهء چشم به مسخرهء ايشان مىپردازند .\r\n\r\n","description":"","footnote":"","page_name":" 964 ","page_number":968},
  {"content":"\r\n\r\n( 30 ) و چون نزد خانوادهء خود برگشتند به شوخى مىپرداختند . ( 31 ) و چون به مؤمنين برمىخوردند به يكديگر مىگفتند اينها گمراهانند . ( 32 ) و در حالى كه هرگز ماءمور مراقبت از مؤمنين نبودند . ( 33 ) ولى امروز مؤمنين به كفّار مىخندند . ( 34 ) و درحالىكه بر تختهاى خود تكيه زده‌اند تماشا مىكنند .\r\n( 35 ) ( تا بنگريد ) كه آيا كافران به سزاى اعمال خود رسيده‌اند ؟ ( 36 )\r\n\r\nسورة الإنشقاق\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد وقتى آسمان بشكافد . ( 1 ) و فرمان پروردگارش را گوش مىدهد و سزاوار شنيدن و امين پروردگارش گردد . ( 2 ) و زمانى كه زمين فراخ مىگردد . ( 3 ) و آنچه را كه در درون دارد بيرون انداخته ، و تهى مىشود . ( 4 ) و تسليم فرمان پروردگارش گردد و شايسته باشد . ( 5 ) اى انسان ! تو در راه پروردگارت تلاش مىكنى\r\n\r\n","description":"","footnote":"","page_name":" 965 ","page_number":969},
  {"content":"\r\n\r\nو بالأخره او را ديدار خواهى كرد . ( 6 ) در آن روز ، كسى كه نامه‌اش را به دست راستش دهند . ( 7 ) به زودى خواهد ديد كه حسابى آسان از او مىكشند . ( 8 ) و خوشحال و خندان به سوى همفكرانش برمىگردد . ( 9 ) و اما كسى كه نامهء اعمالش را از پشت سرش بدهند . ( 10 ) به زودى فريادش بلند مىشود . ( 11 ) و در آتش بسوزد . ( 12 ) آرى او در دنيا نزد همفكرانش خوشحال بود . ( 13 ) او مىپنداشت كه هرگز نزد ما برنمىگردد . ( 14 ) بلى پروردگارش به كارش بينا بود . ( 15 ) سوگند به شفق . ( 16 ) و سوگند به شب و آنچه بپوشاند . ( 17 ) و سوگند به ماه شب چهارده كه بدر كامل مىشود . ( 18 ) شما در احوالى گوناگون خواهيد بود . ( 19 ) پس ايشان را چه مىشود كه ايمان نمىآورند ؟ ( 20 ) و چون قرآن خوانده مىشود سجده نمىكنند ؟ ( 21 ) بلكه كافران نشانه‌هاى خدا را آشكار مىكنند . ( 22 ) خدا مىداند\r\n\r\n","description":"","footnote":"","page_name":" 966 ","page_number":970},
  {"content":"\r\n\r\nآنچه را كه در دل پنهان دارند . ( 23 ) پس ايشان را به كيفرى سخت بشارت ده . ( 24 ) مگر آنهايى كه ايمان آورده و كارهاى نيكو انجام داده‌اند كه براى آنان پاداشى بىمنّت خواهد بود . ( 25 )\r\n\r\nسورة البروج\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به آسمان داراى برجهاى بسيار . ( 1 ) و به روز موعود . ( 2 ) و به شاهدان و بينندگان و آن روز كه مشهود است . ( 3 ) مرگ بر آتش سوزان خندق . ( 4 ) آتشى كه براى گيراندنش وسيله‌اى درست كرده بودند . ( 5 ) درحالىكه خودشان در كنار آن آتش ( به تماشا ) نشسته و خود نظاره‌گر جنايتى بودند كه بر مؤمنين روا مىداشتند . ( 7 ) درحالىكه هيچ نقطهء ضعفى و تقصيرى از مؤمنين سراغ نداشتند بجز اينكه به خدا ايمان آورده بودند . ( 8 ) همان كسى كه فرمانروايى آسمانها و زمين از آن اوست و خدا بر همه‌چيز گواه است .\r\n\r\n","description":"","footnote":"","page_name":" 967 ","page_number":971},
  {"content":"\r\n\r\n( 9 ) آنهايى كه مردان و زنان مؤمن را شكنجه دادند و توبه نكردند و براى آنها عذاب دوزخ و عذاب سوزان است . ( 10 ) محقّقا كسانى كه ايمان آورده و اعمال شايسته مىكنند باغهايى در پيش دارند كه نهرها از زير درختانش جارى است و اين خود رستگارى بزرگ است . ( 11 ) و بيقين بازخواست و انتقام پروردگار تو بسيار سخت است . ( 12 ) اوست آغازگر و اوست آغازگر خلقت و اوست كه جهان را پس از نابودى بازمىگرداند . ( 13 ) و آمرزگار و محبوب و مهربان هم اوست . ( 14 ) صاحب عرش پرعظمت . ( 15 ) و تنها كسى است كه هرچه بخواهد مىكند . ( 16 ) آيا داستان لشكريان را شنيده‌اى ؟ . ( 17 ) لشكريان فرعون و ثمود . ( 18 ) ولى كافران پيوسته در تكذيب حقّند . ( 19 ) و خداوند بر همهء آنها مسلّط است . ( 20 ) و اين قرآن افسانه نيست بلكه قرآن مجيد است . ( 21 ) كه در لوح محفوظ جاى دارد . ( 22 )\r\n\r\nسورة الطّارق\r\n\r\n","description":"","footnote":"","page_name":" 968 ","page_number":972},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به آسمان و به ستارهء شبگرد . ( 1 ) و تو چه مىدانى كه طارق چيست .\r\n( 2 ) ستاره‌اى است كه پردهء ظلمت را مىدرد . ( 3 ) هركس مراقبى دارد . ( 4 ) انسان بايد بنگرد كه از چه چيزى آفريده شده است . ( 5 ) از آبى جهنده آفريده شده . ( 6 ) كه از ما بين استخوانهاى پشت ( مرد ) و استخوانهاى سينه ( زن ) بيرون مىآيد .\r\n( 7 ) آن وقت مىفهمد كه خداى تعالى بر خلقت بار دوّم او تواناست . ( 8 ) روزى كه رازها فاش مىشود . ( 9 ) در آن روز ، براى او نه نيرويى است و نه ياورى . ( 10 ) سوگند به آسمان پرباران .\r\n( 11 ) و سوگند به زمين پرشكاف ( آماده كشت ) . ( 12 ) كه قرآن سخنى است قاطع و روشنگر . ( 13 ) هرگز بيهوده و شوخى نيست . ( 14 ) اينك آنها پيوسته مكر و حيله مىكنند . ( 15 ) من هم بر ضدّ آنها حيله مىكنم . ( 16 ) پس كافران را اندكى مهلت ده ( تا نتيجه كارهايشان را ببينند . ( 17 )\r\n\r\n","description":"","footnote":"","page_name":" 969 ","page_number":973},
  {"content":"\r\n\r\n\r\nسورة الأعلى\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد نام پروردگار بلندمرتبهء خود را منزّه بدار . ( 1 ) پروردگارى كه هر موجودى را بيافريد و اجزاء آن را در جاى خود قرار داد . ( 2 ) پروردگارى كه آن را در حد معين آفريد و بسوى آنچه تقديرش كرده هدايت نمود . ( 3 ) و پروردگارى كه چراگاهها به وجود آورد . ( 4 ) و دوباره خزانش كرد و تيره گردانيد . ( 5 ) ما به زودى ( قرآن را ) بر تو مىخوانيم كه ديگر از يادش نبرى . ( 6 ) مگر آنچه را كه خدا بخواهد همانا خداوند آنچه كه آشكار و نهان است مىداند . ( 7 ) و برايت آسانترين ( راه ) را انتخاب مىكنيم . ( 8 ) پس اگر پندت سودبخش باشد پند ده . ( 9 ) كه به زودى آنكس كه از خدا مىترسد عبرت مىگيرد . ( 10 ) ولى بدبخت‌ترين افراد از تذكّر تو مىگريزد . ( 11 ) همان كسى كه در آتش دوزخ خواهد سوخت . ( 12 ) چون در آن مرگ و حياتى نيست . ( 13 ) بيقين هركس كه خود را پاك گرداند پيروز مىشود . ( 14 ) و هر وقت نام خدا را به ياد آورد به نماز ايستاد . ( 15 ) ولى شما !\r\n\r\n","description":"","footnote":"","page_name":" 970 ","page_number":974},
  {"content":"\r\n\r\nزندگى دنيا را مقدّم مىداريد . ( 16 ) بااينكه زندگى آخرت نيكوتر و پايدارتر است . ( 17 ) اين سفارش در كتاب گذشتگان نيز هست . ( 18 ) در كتابهاى ابراهيم و موسى . ( 19 )\r\n\r\nسورة الغاشية\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آيا داستان غاشيه ( روز قيامت ) به تو رسيده است ؟ ( 1 ) در آن روز ، چهره‌هايى شرمسارند .\r\n( 2 ) تلاش كرده و رنج بيهوده برده‌اند . ( 3 ) داخل آتشى سوزان مىشوند . ( 4 ) و از چشمه‌اى داغ به آنها مىنوشانند . ( 5 ) غذايى جز خار خشك ندارند . ( 6 ) كه نه كسى را فربه مىكند و نه گرسنگى را رفع مىسازد . ( 7 ) در آن روز ، چهره‌هايى شادابند . ( 8 ) از تلاش خود در دنيا خوشنودند . ( 9 ) آنان در بهشت‌اند . ( 10 ) در آنجا هيچ سخن بيهوده نمىشنوند . ( 11 ) در آن چشمه‌اى روان است . ( 12 ) در آنجا\r\n\r\n","description":"","footnote":"","page_name":" 971 ","page_number":975},
  {"content":"\r\n\r\nتختهايى بلند است . ( 13 ) و قدحهايى نهاده شده . ( 14 ) و بالشهاى رديف شده . ( 15 ) و فرشهايى گسترده . ( 16 ) آيا آنان به شتر نمىنگرند كه چسان خلق شده ؟ . ( 17 ) و به آسمان كه چگونه برافراشته شده ؟ . ( 18 ) و به كوها كه چگونه استوار شده ؟ . ( 19 ) و به زمين كه چگونه گسترده گشته ؟ .\r\n( 20 ) پس تو ايشان را تذكّر ده كه تو تنها تذكّر دهنده‌اى . ( 21 ) تو بر آنان تسلّطى ندارى . ( 22 ) مگر كسى كه پشت كند و كافر شود . ( 23 ) كه خدا او را به عذاب بزرگتر مجازات مىكند . ( 24 ) بيقين بازگشت آنها به سوى ماست . ( 25 ) و بيقين حساب آنها با ما است . ( 26 )\r\n\r\nسورة الفجر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به سپيده‌دم . ( 1 ) و به شبهاى دهگانه . ( 2 ) و به جفت و تاق . ( 3 )\r\n\r\n","description":"","footnote":"","page_name":" 972 ","page_number":976},
  {"content":"\r\n\r\nو به شب وقتى كه سپرى مىشود . ( 4 ) آيا اين سوگندها براى يك خردمند كافى نيست ؟ . ( 5 ) آيا نديدى كه پروردگارت با قوم عاد چه كرد ؟ ( 6 ) با ساختمان ستون‌دار ارم ( ارم نام پدربزرگ قوم عاد بوده ) .\r\n( 7 ) كه مانند آن در شهرها ساخته نشده بود . ( 8 ) و با قوم ثمود كه تخته‌سنگها را مىبريدند ( و خانه‌هاى خود را مىساختند ) . ( 9 ) و با فرعونى كه قدرتمند و شكنجه‌گر بود . ( 10 ) اقوامى كه در شهرها سركشى كردند . ( 11 ) و بسيار فساد و تبهكارى نمودند .\r\n( 12 ) پس تازيانهء عذاب را بر سر آنها فرود آورد . ( 13 ) آرى پروردگار تو همواره در كمين است . ( 14 ) امّا انسان وقتى پروردگارش امتحانش مىكند و ارجمندش مىدارد و نعمتش را مىدهد مىگويد : پروردگارم مرا گرامى داشته . ( 15 ) و چون امتحانش كند و روزى او را تنگ بسازد مىگويد : پروردگارم خوارم كرده است .\r\n( 16 ) هرگز چنين نيست ، شما براى يتيم حرمتى قائل نيستيد ! . ( 17 ) و يكديگر را بر غذا دادن\r\n\r\n","description":"","footnote":"","page_name":" 973 ","page_number":977},
  {"content":"\r\n\r\nبه مستمندان تشويق نمىكنيد . ( 18 ) و ارث يتيم را چپاولگرانه مىخوريد . ( 19 ) و ثروت را بيش از اندازه دوست مىداريد . ( 20 ) چنان نيست كه مىپندارند كه زمين سخت درهم كوبيده مىشود . ( 21 ) به فرمان پروردگارت فرشتگان به صف مىايستند . ( 22 ) و جهنّم را حاضر سازند ( ثروت ) دردى از شما دوا نمىكند ، در آن روز ، انسان همه چيز را مىفهمد اما در آن وقت چه سودى دارد ؟ ( 23 ) مىگويد اى كاش براى امروز چيزى از پيش فرستاده بودم . ( 24 ) در آن روز هيچكس چون خداوند عذاب نمىكند .\r\n( 25 ) و هيچكس چون او در بند نمىكشد . ( 26 ) تو اى روح آرام يافته . ( 27 ) به سوى پروردگارت بازگرد درحالىكه تو خشنود از خدا و او هم خشنود از توست .\r\n( 28 ) و در صف بندگان من درآى . ( 29 ) و در بهشت من وارد شو . ( 30 )\r\n\r\nسورة البلد\r\n\r\n","description":"","footnote":"","page_name":" 974 ","page_number":978},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به اين شهر ( مكّه ) . ( 1 ) شهرى كه تو در آن ساكن هستى .\r\n( 2 ) و سوگند به آن پدر و فرزندى ( ابراهيم و اسماعيل ) كه اين شهر را بنا نهادند . ( 3 ) كه ما انسان را در رنج آفريديم . ( 4 ) آيا گمان مىكند كه كسى دست بر او نمىيابد ؟ ( 5 ) مىگويد ثروت زيادى را تباه كردم . ( 6 ) آيا چنين مىپندارد كه كسى او را نديده است ؟ ( 7 ) آيا به او دو چشم نداديم ؟ ( 8 ) و يك زبان و دو لب ؟\r\n( 9 ) و او را به خير و شرّش هدايت نموديم . ( 10 ) پس چرا به كارهاى دشوار اقدام نكرده ؟ . ( 11 ) و تو چه مىدانى كه منظور از كار دشوار چيست ؟ . ( 12 ) آزاد كردن برده . ( 13 ) و يا در روز قحطى سير كردن گرسنگان . ( 14 ) يتيمى از خويشاوندان را . ( 15 ) يا مستمندى خاك‌نشين را . ( 16 ) تا از آن كسانى شود كه\r\n\r\n","description":"","footnote":"","page_name":" 975 ","page_number":979},
  {"content":"\r\n\r\nايمان آورده و يكديگر را به شكيبايى و رحمت سفارش كردند . ( 17 ) آنها گروه راست و پيروزمندانند . ( 18 ) و كسانى كه نشانه‌هاى ما را منكر شده‌اند مردمى پست و شومند . ( 19 ) كه آتشى سرپوشيده بر آنان مسلّط است ( كه راه فرارى ندارند ) . ( 20 )\r\n\r\nسورة الشّمس\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد و سوگند به خورشيد و تابندگى آن . ( 1 ) سوگند به ماه وقتى كه دنبال خورشيد مىرود . ( 2 ) و سوگند به روز كه زمين را نمايان مىسازد . ( 3 ) و سوگند به شب در وقتى كه زمين را مىپوشاند . ( 4 ) و سوگند به آسمان و كسى كه آن را برافراشت . ( 5 ) و سوگند به زمين و آنكه آن را بگسترد . ( 6 ) و سوگند به جان آدمى و آن كس كه آن را منظّم ساخت . ( 7 ) سپس خير و شر را به او الهام كرد .\r\n( 8 ) كه هركس نفّس خود را پاك ساخت پيروز شد . ( 9 ) و هركس آلوده‌اش كرد\r\n\r\n","description":"","footnote":"","page_name":" 976 ","page_number":980},
  {"content":"\r\n\r\nزيانكار شد . ( 10 ) طايفهء ثمود بخاطر سركشى به تكذيب ( صالح ) پرداختند . ( 11 ) هنگامى كه شقىترين آنها به پا خاست .\r\n( 12 ) و رسول خدا ( صالح ) گفت : اين ناقه آيت خداست از خدا بترسيد و آن را سيراب كنيد .\r\n( 13 ) آن قوم ، رسول را تكذيب و ناقه را پى كردند . خدا هم آنان را به كيفر ظلم و گناهشان هلاك ساخت و شهرشان را با خاك يكسان نمود . ( 14 ) و هرگز از فرجام اين كار ، پروايى ندارد . ( 15 )\r\n\r\nسورة الّيل\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به شب وقتى كه روز را مىپوشاند . ( 1 ) و سوگند به روز وقتى كه آشكار مىگردد . ( 2 ) و سوگند به كسى كه جنس نر و ماده را خلق كرده . ( 3 ) كه اعمال شما متفرّق و گوناگون است . ( 4 ) امّا آنكه انفاق كند و پرهيزكار باشد . ( 5 ) و پاداش نيك روز جزا را قبول داشته باشد . ( 6 ) به زودى راه انجام كارهاى نيك را برايش آسان مىسازيم . ( 7 ) و امّا كسى كه\r\n\r\n","description":"","footnote":"","page_name":" 977 ","page_number":981},
  {"content":"\r\n\r\nبخل ورزيد خود را بىنياز ديد . ( 8 ) و پاداش نيك الهى را انكار كند . ( 9 ) اعمال نيك را در نظرش سنگين و دشوار مىسازيم . ( 10 ) و او وقتى هلاك شود مالش هيچ سودى به حالش نخواهد داشت . ( 11 ) آرى هدايت به عهدهء ماست . ( 12 ) و دنيا و آخرت مال ماست . ( 13 ) و شما را به آتشى كه شعله‌ور است هشدار دادم . ( 14 ) كسى جز بدبخت‌ترين مردم وارد آن نمىشود . ( 15 ) همان كسى كه به انكار آيات خداوند پرداخت . ( 16 ) و به زودى افراد باتقواتر ، از آن دور داشته مىشوند . ( 17 ) كسى كه مال خود را مىدهد تا پاك شود .\r\n( 18 ) و هيچكس از صاحب ثروت ، طلبكار نيست تا پاداش بخواهد . ( 19 ) بلكه هدفش بدست آوردن رضايت خداست . ( 20 ) و به زودى راضى و خشنود مىشود . ( 21 )\r\n\r\nسورة الضّحى\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 978 ","page_number":982},
  {"content":"\r\n\r\nسوگند به روز روشن . ( 1 ) و سوگند به شب وقتى آرام است . ( 2 ) كه پروردگارت تو را وانگذاشته و به تو خشم نگرفته . ( 3 ) مسلما آخرت براى تو از دنيا بهتر است . ( 4 ) و پروردگارت به زودى آن قدر به تو خواهد داد كه خشنود شوى . ( 5 ) تو را يتيم يافت پس پناه داد ؟ ( 6 ) و آيا نبود كه راه به جايى نمىبردى قدم‌به‌قدم هدايتت كرد ؟ ( 7 ) و تهىدستت يافت پس بىنيازت نمود . ( 8 ) حال كه چنين است پس هيچ يتيمى را تحقير مكن . ( 9 ) و هيچ سائلى را مرنجان . ( 10 ) و نعمت پروردگارت را با رفتار و گفتارت بازگو كن . ( 11 )\r\n\r\nسورة الإنشراح\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آيا ما سينه تو را نگشوديم و سعه صدر را به تو نداديم ؟ ( 1 ) و بار سنگين ( رسالت ) را از دوشت برنداشتيم ؟\r\n( 2 ) همان بارى كه پشتت را مىشكست . ( 3 ) و نامت را بلندآوازه كرديم .\r\n\r\n","description":"","footnote":"","page_name":" 979 ","page_number":983},
  {"content":"\r\n\r\n( 4 ) از اين به بعد هم بيقين با هر دشوارى گشايشى است . ( 5 ) آرى با هر دشوارى گشايشى است . ( 6 ) پس هرگاه از كار فراغت يافتى ، خدايت را شكر كن . ( 7 ) و به سوى پروردگارت توجّه داشته باش . ( 8 )\r\n\r\nسورة التّين\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به سرزمين شام و فلسطين . ( 1 ) و سوگند به سرزمين « سينا » . ( 2 ) سوگند به مكّه ، سرزمين امن . ( 3 ) كه ما انسان را به بهترين صورت و اعتدال آفريديم . ( 4 ) سپس او را به پست‌ترين صورت برگردانديم . ( 5 ) مگر كسانى را كه ايمان آورده و اعمال صالح كنند كه پاداش تمام‌نشدنى است . ( 6 ) پس چه چيزى تو را به انكار قيامت وامىدارد ؟ ( 7 ) مگر خداوند را بهترين داور نيافتيد ؟ ( 8 )\r\n\r\nسورة العلق\r\n\r\n","description":"","footnote":"","page_name":" 980 ","page_number":984},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد بخوان به نام پروردگارت كه جهان را آفريد . ( 1 ) انسان را از خون بسته شده آفريد . ( 2 ) بخوان كه پروردگارت از هر كريمى كريم‌تر است . ( 3 ) كسى است كه به وسيله قلم آموزش داد .\r\n( 4 ) انسان را تعليم داد چيزهايى را كه نمىدانست . ( 5 ) چنين نيست كه انسان حقشناس باشد مسلّما سركشى مىكند . ( 6 ) به‌خاطر اينكه خود را بىنياز مىبيند . ( 7 ) ولى بايد بداند كه برگشت همه به سوى اوست .\r\n( 8 ) آيا ديدى آن شخص را كه بازمىداشت ؟ ( 9 ) بنده‌اى كه نماز را مىخواند . ( 10 ) چه مىانديشى اگر در راه هدايت باشد ؟ ( 11 ) يا فرمان به پرهيزكارى مىداد . ( 12 ) اگر او حق را آشكار كند چه كيفرى خواهد داشت ؟ ( 13 ) آيا نمىدانست كه خدا او را مىبيند ؟ .\r\n( 14 ) زنهار ، كه اگر دست نكشد ( و همچنان بنده ما را از نماز بازدارد بيقين ) ناصيه او را به شدت مىگيريم . ( 15 ) پيشانى دروغگوى خطاكارش را . ( 16 ) آن وقت هركس را خواهد صدا بزند . ( 17 ) ما هم به زودى\r\n\r\n","description":"","footnote":"","page_name":" 981 ","page_number":985},
  {"content":"\r\n\r\nماءموران دوزخمان را مىخوانيم . ( 18 ) نه ، سجده كن و به خدا نزديك شو . ( 19 )\r\n\r\nسورة القدر\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد ما اين قرآن را در شب قدر نازل كرديم . ( 1 ) و تو چه دانى شب قدر چيست ؟ . ( 2 ) شب قدر از هزار ماه بهتر و بالاتر است . ( 3 ) در اين شب ، فرشتگان و روح به اجازهء خداوند نازل مىشوند . ( 4 ) اين شب رحمت و سلامت و تهنيت است تا صبحگاه . ( 5 )\r\n\r\nسورة البيّنة\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد كافران اهل كتاب و مشركين دست‌بردار از آيين خود\r\n\r\n","description":"","footnote":"","page_name":" 982 ","page_number":986},
  {"content":"\r\n\r\nنبودند تا دليل روشنى برايشان بيايد . ( 1 ) پيامبرى از جانب خداوند كه بر آنان صحيفه‌هاى پاك ( آسمانى ) بخواند ( 2 ) كه در آنها نوشته‌هاى استوار است . ( 3 ) اهل كتاب پس از آنكه دليل روشنى برايشان آمد به اختلاف پرداختند . ( 4 ) و به آنها دستورى داده نشده بود مگر آنكه خدا را پرستش كنند و دين خود را براى او خالص گردانند و از شرك به توحيد بازگردند نماز را بخوانند و زكات را بپردازند اين است آيين راست و روشن و پايدار . ( 5 ) كافران از اهل كتاب و مشركين براى هميشه در آتش جهنّم خواهند بود و ايشان بدترين خلق خدايند . ( 6 ) كسانى كه ايمان آورده و كارهاى نيكو كردند بهترين خلق خدايند . ( 7 ) پاداش ايشان نزد پروردگارشان بهشتهايى است كه از زير آن جويها جارى است و براى هميشه ماندگارند خدا از آنها خشنود و آنها هم از خدا خشنودند\r\n\r\n","description":"","footnote":"","page_name":" 983 ","page_number":987},
  {"content":"\r\n\r\nاين سرنوشت كسى است كه از پروردگارش بترسد . ( 8 )\r\n\r\nسورة الزّلزال مدنية و هى ثمانى ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد وقتى كه زمين بشدّت مىلرزد . ( 1 ) و زمين آنچه كه در درون دارد بيرون مىريزد . ( 2 ) و انسانها با شگفتى مىپرسند : زمين را چه شده است . ( 3 ) در آن روز زمين اخبار و اسرار خود را شرح مىدهد . ( 4 ) آرى پروردگار تو به وى وحى كرده كه به زبان آيد و اسرار را بگويد . ( 5 ) در آن روز مردم به صورت پراكنده از قبرها بيرون مىآيند تا به آنها نتيجهء اعمالشان را نشان دهند . ( 6 ) پس هركس به اندازهء ذرّه‌اى كار خيرى كرده باشد آن را مىبيند . ( 7 ) و هركس ذرّه‌اى كار زشت كرده آن را خواهد ديد . ( 8 )\r\n\r\nسورة العاديات مكية و هى احدى عشرة ايه\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 984 ","page_number":988},
  {"content":"\r\n\r\nسوگند به اسبان تيزتك كه نفس مىزدند . ( 1 ) كه هنگام تاختن در زمين سنگزار از سمشان جرقه برمىخاست . ( 2 ) و صبحگاهان بر دشمن شبيخون زدند . ( 3 ) و گردوغبار برانگيختند . ( 4 ) و سپاه دشمن را همه در ميان گرفتند . ( 5 ) كه انسان نسبت به پروردگارش سخت ناسپاس است . ( 6 ) خود او نيز بر اين ناسپاسى گواه است . ( 7 ) او علاقهء سختى به ثروت دارد . ( 8 ) آيا نمىداند كه روزى از قبرها برانگيخته مىشود ؟ . ( 9 ) و آنچه در دلهاست آشكار مىگردد . ( 10 ) در آن روز ، پروردگارشان از آنها باخبر است . ( 11 )\r\n\r\nسورة القارعة مكية و هى احدى عشرة ايه\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آن حادثه كوبنده . ( 1 ) و چه كوبندهء عظيمى ؟ ! . ( 2 ) و تو نمىدانى كه كوبنده چيست ؟ . ( 3 ) روزى است كه مردم مانند پروانه‌هاى\r\n\r\n","description":"","footnote":"","page_name":" 985 ","page_number":989},
  {"content":"\r\n\r\nپراكنده خواهند بود . ( 4 ) و كوهها چون پشم رنگارنگ حلّاجى شده مىگردد . ( 5 ) امّا كسى كه اعمالش نزد خدا سنگين‌وزن باشد . ( 6 ) او در زندگى خوبى خواهد بود . ( 7 ) و امّا آنكه اعمالش ارزشى نداشته باشد . ( 8 ) او در آغوش هاويه خواهد بود . ( 9 ) و تو نمىدانى هاويه چيست . ( 10 ) آتشى است سوزنده . ( 11 )\r\n\r\nسورة التّكاثر مكية و هى ثمانى ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد افزون‌طلبى ، شما را به خود مشغول ساخته و از خدا غافل نموده است . ( 1 ) تا پايتان به قبرستان رسيد . ( 2 ) نه ، چنين است و به زودى خواهيد فهميد . ( 3 ) نه ، تأكيد مىكنم كه به زودى خواهيد فهميد . ( 4 ) هرگز چنين نيست كه اگر به علم اليقين بدانيد ( از تباهى و تفاخر باز مىمانيد ) . ( 5 ) بيقين دوزخ را خواهيد ديد . ( 6 ) آن وقت به عين اليقينش مشاهده خواهيد كرد . ( 7 ) و سپس در آن روز از نعمت زمين بازخواست خواهيد شد . ( 8 )\r\n\r\n","description":"","footnote":"","page_name":" 986 ","page_number":990},
  {"content":"\r\n\r\n\r\nسورة العصر مكية و هى ثلاث ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد سوگند به عصر . ( 1 ) كه انسانها همه در خسران و زيانند . ( 2 ) مگر افراد و اقليّتى كه ايمان آورده و كارهاى نيكو انجام داده و يكديگر را به حق سفارش كرده و به شكيبايى سفارش نموده‌اند . ( 3 )\r\n\r\nسورة الهمزة مكية و هى تسع ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد واى به حال هر طعنه‌زن عيبجوى . ( 1 ) كسى كه مالى را جمع مىكند و بدون توجّه از شمردن آن لذّت مىبرد . ( 2 ) گمان مىكند كه مال او ، وى را براى ابد ، از مرگ نگه مىدارد . ( 3 ) نه ، چنين نيست بيقين در جهنّمش مىافكنند . ( 4 ) و تو چه مىدانى كه حطمه چيست ؟ .\r\n\r\n","description":"","footnote":"","page_name":" 987 ","page_number":991},
  {"content":"\r\n\r\n( 5 ) آتش فروزان و خردكننده خداست . ( 6 ) آتشى كه نه ظاهر بلكه بر جان انسان نيز نزديك مىشود . ( 7 ) آتشى كه دربش به روى آنان بسته مىشود . ( 8 ) در ستونهاى بلند و كشيده شده ظاهر مىشود . ( 9 )\r\n\r\nسورة الفيل مكية و هى خمس ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آيا نديدى پروردگارت با فيل سواران ( لشكريان ابرهه ) چه كرد ؟ ( 1 ) آيا مكر آنها را خنثى نكرد ؟ . ( 2 ) آرى پروردگارت دسته‌دسته پرندگان را ، بر بالاى سرشان فرستاد . ( 3 ) تا سنگى از جنس كلوخ بر سرشان بكوبند ( سنگى كه از جهنم بود ) . ( 4 ) تا ايشان را مانند كاه خرد شده سازند . ( 5 )\r\n\r\nسورة القريش مكية و هى اربع ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 988 ","page_number":992},
  {"content":"\r\n\r\nنابودى پيل سواران سبب الفت بين قريش شد . ( 1 ) الفتى كه در سفرهاى زمستان و تابستان ثابت و برقرار بماند .\r\n( 2 ) پس ( به شكرانه اين دوستى ) بايد يگانه خداى كعبه را بپرستيد . ( 3 ) كه به آنها هنگام گرسنگى طعام داد . و از بيم دشمن خاطرشان آسوده ساخت . ( 4 )\r\n\r\nسورة الماعون مكية و هى سبع ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد آيا كسى كه روز قيامت را انكار مىكرد ، ( وليد بن مغيره ) ديدى ؟ ( 1 ) اين همان شخصى است كه يتيم را با خشونت مىراند . ( 2 ) و به سير كردن مستمندان توجّهى ندارد . ( 3 ) پس واى بر آن نمازگزاران . ( 4 ) كه از ياد خدا و نماز غافلند . ( 5 ) همانهايى كه ريا مىكنند . ( 6 ) و ديگران را از ضروريات زندگى منع مىنمايند . ( 7 )\r\n\r\nسورة الكوثر مكية و هى ثلاث ايات\r\n\r\n","description":"","footnote":"","page_name":" 989 ","page_number":993},
  {"content":"\r\n\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد ما به تو كوثر ( خير كثير - فرزندان از طريق فاطمه ) داديم . ( 1 ) پس با نماز و بالا بردن دست براى تكبير شكرگزارى و قربانى كن . ( 2 ) و بدان كه دشمنت ابتر و بىتبار خواهد بود . ( 3 )\r\n\r\nسورة الكافرون مكية و هى ست ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد بگو اى گروه كفرپيشه ! ( 1 ) من آنچه را كه شما مىپرستيد نمىپرستم . ( 2 ) و شما هم آنچه را كه من مىپرستم نخواهيد پرستيد . ( 3 ) من نيز آنچه را شما مىپرستيد نخواهم پرستيد . ( 4 ) و شما هم آنچه را من مىپرستم نخواهيد پرستيد . ( 5 ) دين شما براى خودتان و دين من هم براى خودم . ( 6 )\r\n\r\nسورة النّصر مدنية و هى ثلاث ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 990 ","page_number":994},
  {"content":"\r\n\r\nوقتى پيروزى خداوند فرارسد . ( 1 ) و مىبينى مردم دسته‌دسته وارد دين خدا مىشوند . ( 2 ) پس ( به شكرانه آن ) پروردگارت را ستايش گوى و از او آمرزش بخواه كه او بسيار توبه‌پذير است . ( 3 )\r\n\r\nسورة اللهب مكية و هى خمس ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد بريده باد دو دست ابى لهب . ( 1 ) ثروتش و آنچه كه بدست آورد به حالش سودى نداد . ( 2 ) به زودى وارد آتشى شعله‌ور مىشود . ( 3 ) با زنش كه هيزم‌كش دوزخ است . ( 4 ) و طنابى تابيده ( از ليف خرما ) به گردن دارد . ( 5 )\r\n\r\nسورة الأخلاص مكية و هى اربع ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 991 ","page_number":995},
  {"content":"\r\n\r\nبگو او خداى يگانه است . ( 1 ) خدايى كه همهء نيازمندان به او توجّه دارند . ( 2 ) هرگز نزاد و زاييده نشده . ( 3 ) و هيچ‌كس همتاى او نيست . ( 4 )\r\n\r\nسورة الفلق مدنية و هى خمس ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد بگو پناه مىبرم به پروردگار سپيده‌دم . ( 1 ) از شرّ هرچه كه او آفريده . ( 2 ) و از شرّ شب ، وقتى كه با تاريكى مىآيد . ( 3 ) و از شرّ زنان جادوگر كه به گرهها مىدمند و افسون مىكنند . ( 4 ) و از شرّ هر حسودى كه حسد مىورزد . ( 5 )\r\n\r\nسورة النّاس مدنية و هى ست ايات\r\nبه نام خدائى كه بر همه موجودات رحمتى فراگير و براى نيكان رحمتى ويژه دارد\r\n\r\n","description":"","footnote":"","page_name":" 992 ","page_number":996},
  {"content":"\r\n\r\nبگو پناه مىبرم به پروردگار مردم . ( 1 ) فرمانرواى مردم ، ( 2 ) معبود مردم . ( 3 ) از شر وسوسه‌گر پنهانى .\r\n( 4 ) كه در دل مردم وسوسه مىكند . ( 5 ) خواه از جنس جن باشند يا از جنس انسان . ( 6 )\r\n\r\n","description":"","footnote":"","page_name":" 993 ","page_number":997},
  {"content":"\r\n . \r\n","description":"","footnote":"","page_name":" 994 ","page_number":998},
  {"content":"\r\n . \r\n","description":"","footnote":"","page_name":" 995 ","page_number":999},
  {"content":"\r\n . \r\n","description":"","footnote":"","page_name":" 996 ","page_number":1000},
  {"content":"\r\n . \r\n","description":"","footnote":"","page_name":" 997 ","page_number":1001},
  {"content":"\r\n . \r\n","description":"","footnote":"","page_name":" 998 ","page_number":1002},
  {"content":"\r\n . \r\n","description":"","footnote":"","page_name":" 999 ","page_number":1003},
  {"content":"\r\n . \r\n","description":"","footnote":"","page_name":" 1000 ","page_number":1004},
  {"content":"\r\n . \r\n","description":"","footnote":"","page_name":" 1001 ","page_number":1005},
  {"content":"\r\n . \r\n","description":"","footnote":"","page_name":" 1002 ","page_number":1006},
  {"content":"\r\n . \r\n","description":"","footnote":"","page_name":" 1003 ","page_number":1007},
  {"content":"\r\n . \r\n","description":"","footnote":"","page_name":" 1004 ","page_number":1008},
  {"content":"\r\n . \r\n","description":"","footnote":"","page_name":" 1005 ","page_number":1009},
  {"content":"\r\n . \r\n","description":"","footnote":"","page_name":" 1006 ","page_number":1010},
  {"content":"\r\n . \r\n","description":"","footnote":"","page_name":" 1007 ","page_number":1011},
  {"content":"\r\n . \r\n","description":"","footnote":"","page_name":" 1008 ","page_number":1012},
  {"content":"\r\n . \r\n","description":"","footnote":"","page_name":" 1009 ","page_number":1013},
  {"content":"\r\n . \r\n","description":"","footnote":"","page_name":" 1010 ","page_number":1014},
  {"content":"\r\n . \r\n","description":"","footnote":"","page_name":" 1011 ","page_number":1015},
  {"content":"\r\n . \r\n\r\n","description":"","footnote":"","page_name":" 1012 ","page_number":1016}
  ]