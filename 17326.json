[
  {"content":"\r\n\r\nگنجينهء معارف شيعه اماميه\r\nدر راه جهادسازندگى\r\nترجمهء كنز الفوائد\r\nعلامهء كراجكى\r\nمتوفاى سال 449\r\nبا تعليقاتى\r\nبقلم استاد علامه\r\nآقاى حاج ميرزا محمد باقر كمره‌اى\r\nجلد اول\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n\r\nفرهنگ اسلام\r\nترجمه كتاب كنزالفوائد\r\nمؤلف علامه محمدبن على كراجكى\r\nچاپ فردوسى\r\nتيراژ سه هزار مجلد\r\nحقوق براى نگارنده محفوظ است\r\n\r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\n\r\nجلد يكم\r\n\r\nفهرست جلد يكم گنجينه معارف شيعه اماميه\r\nعنوان / صفحه\r\nمقدمه 1 ج 1 2\r\nمقدمه 2 ج 1 8\r\nسخنى مختصر در بارهء اينكه همه پديده‌هاى جهان را آغازيست و بىنهايت نبودند 61\r\nچند دليل و چند اعتراض و پاسخ آنها 66\r\nدر ابطال تقدم ذاتى 68\r\nتفسير حديث لا تسبو الدهر 75\r\nقصيدهء ابن دريد در امثال حكيمانه 78\r\nاخبارى از از پيغمبر ( ص ) و ائمه اطهار در اخلاق و آداب 86\r\nدر بارهء يادآورى دنيا و بىاعتبارى او و اشعارى در اين باره 88\r\nيادى از مرگ و قتل و فرق آن دو 93\r\nفصل در شناخت اسم و صفت 95\r\nشناخت اسماء خدا و حقيقت آنها 97\r\n\r\n","description":"","footnote":"","page_name":" فهرست كتاب 1 ","page_number":3},
  {"content":"\r\n\r\nشناخت امتيازات صفات خدا تعالى 99\r\nدر امتيازهاى صفات ذات و صفات فعل كه بسيارند 103\r\nدر باره اراده و اثر آن در كار و معنى حب و بغض 106\r\nدر صفات اهل ايمان 113\r\nسخن امير مؤمنان در باره برادران و رفتار با آنان 119\r\nفصل ديگر در برادرى و ادب با برادران 124\r\nشبههء جبريان كه كارهاى بنده را از خدا دانند 129\r\nفرق ميان عقيده ما و عقيده جبريان در باره تكليف كردن خدا و كار بنده 132\r\nدر بيان اينكه قدرت بر ايمان همان قدرت بر كفر است 135\r\nدر اينكه خدا تعالى از خلقش جز طاعت نخواهد و گناهان را بد دارد 139\r\nدر شناسائى قدريه 147\r\nچند قطعه شعر اخلاقى 166\r\nدر باره شكيبائى 167\r\nروايتى در كرامت اسلام 169\r\nرساله مبين 178\r\nدر ذكر ولادت سيد ما رسول خدا ص و بيان اندكى از فضل آن حضرت 191\r\nدر بيان برخى معجزه‌هاى رسول خدا و آيات خيره‌كننده آن حضرت 196\r\nشرحى از معجزه بودن قرآن مجيد 204\r\nدليل محكم بر حدوث عالم 215\r\nدر اشعار از ابى طالب بن عبد المطلب كه دليل آرند بر مؤمن بودن حضرت او 216\r\n\r\n","description":"","footnote":"","page_name":" فهرست كتاب 2 ","page_number":4},
  {"content":"\r\n\r\nاخبار عبد المطلب و ايمان او 224\r\nداستان اصحاب فيل و حديث سيف بن ذى يزن 226\r\nيك دليل بر اثبات صانع : 234\r\nدر بيان اخبارى كه در باره عقل وارد شدند 238\r\nدليل براى صحت نبوت رسول خدا صلّى اللَّه عليه و آله و سلم 241\r\nمژده‌هاى تورات و انجيل در باره پيغمبر ما صلّى اللَّه عليه و آله 246\r\nاخبار كسانى كه بحضور پيغمبر رسيدند 251\r\nسخنان رسول خدا صلّى اللَّه عليه و آله و سلم 260\r\nسوال و جواب در واجب الهى و كلام امام صادق عليه السلام 263\r\nشبهه براهمه در باره نبوت و جواب آن 268\r\nسخنى با يهود در باره انكار نسخ 270\r\nدر بداء و متعلقات آن 272\r\nداستان عبد المطلب و ذبح اسماعيل 278\r\nبحث با مسيحيان در باره سه اقنوم و كلمات مسيح عليه السلام 282\r\nرساله‌اى در باره كليات عقيدهء مؤمنان 286\r\nذكر ولادت امير مؤمنان عليه السّلام 295\r\nدر ايمان امير مؤمنان عليه السلام است 300\r\nدر اينكه على عليه السلام اول مرد مسلمان است 305\r\nدر باره بلوغ و سخنان على عليه السلام 318\r\nدر باره كتاب و كتابدارى 324\r\n\r\n","description":"","footnote":"","page_name":" فهرست كتاب 3 ","page_number":5},
  {"content":"\r\n\r\nبحث شيخ مفيد در باره ارث ناصبى 327\r\nتفسير آيه قرآن مجيد و اعتراض به نصارى 329\r\nدر مناظره با ابى حنيفه 337\r\nفصل : شرح جنگ بدر و خندق 339\r\nفصل : از سخنان حكيمانه امير مؤمنان عليه السّلام و اشعارى حكيمانه 344\r\nدر وعظ و زهد و مسائل فقهيه 346\r\nگزارش مجلس بحث با جبريان 351\r\nدر باره زن عزيز مصر و يوسف عليه السلام 357\r\nپيشگفتارى از فن علم كلام 359\r\nسخنان امير مؤمنان عليه السّلام در باره دانش 363\r\nشرح كشتى نوح بنقل از تورات 368\r\nرساله‌اى در باره وجوب امامت 369\r\nچند حديث در باره امامت 376\r\nچند حديث در فضل امير المؤمنين و دليل قرآنى بامامت 382\r\nمسائل فقهيه و اشعارى در موعظه 392\r\nسخن رسول خدا در بارهء دنيا سخن امير مؤمنان عليه السّلام در اين باره 397\r\nدر اثبات امامت حضرت صاحب الزمان 399\r\nسخنان حكيمانه على عليه السّلام رسول خدا صلّى اللَّه عليه و آله 403\r\nتفسير آيه قرآن 409\r\nمناظره مامون با امام رضا در امامت 411\r\n\r\n","description":"","footnote":"","page_name":" فهرست كتاب 4 ","page_number":6},
  {"content":"\r\n\r\nمناظره هارون با امام هفتم در باره امامت 411\r\nداستان تزويج عمر با ام كلثوم 413\r\nداستان يحيى بن يعمر با حجاج 414\r\nسخنى در باره قضا و قدر 418\r\nدر سخنان حكيمانه و ادب آموز امير مؤمنان عليه السّلام 430\r\nسخنى در باره غيبت امام عليه السّلام و سبب آن 433\r\nچند مسأله فقه كه تازگى دارند سخنى از امير مؤمنان عليه السّلام در باره زنان 443\r\nسخن حكماء پيشين در باره زنان 446\r\nدر گفتارى از بيمارى و عيادت بيماران و سخنرانى رسول خدا صلّى اللَّه عليه و آله و سلّم در ياد مرگ 449\r\nدر آنچه در باره گورها و دفينه‌ها روايت شده 452\r\nمسأله‌ى فقهى و چند حديث در باره دعاء 458\r\n\r\n","description":"","footnote":"","page_name":" فهرست كتاب 5 ","page_number":7},
  {"content":"\r\n\r\n\r\nتصحيح چند غلط مهم\r\nصحيح / غلط ص 2 س 3 پيراسته / پيوسته\r\nص 76 س 7 دريد / اريد\r\nص 76 س 8 جمهره و مقصوره / حنجره متصوره\r\nص 76 س 20 كلمه فصل زائد است\r\nص 77 س 5 لفظ چيز زائد است\r\nص 77 س 13 خرد / خود\r\nص 79 س 10 زمانى / زنانى\r\nص 79 س 17 جامه / جامد\r\nص 80 س 7 خود / خو\r\nص 82 س 3 و 4 نهان / نهاد\r\n\r\n","description":"","footnote":"","page_name":" فهرست كتاب 6 ","page_number":8},
  {"content":"\r\n\r\nگنجينهء معارف شيعهء اماميه\r\nدر راه جهادسازندگى\r\nترجمهء كنز الفوائد علامهء كراجكى متوفاى سال 449 هجرى\r\nبا تعليقاتى بقلم :\r\nاستاد علامه آيت الله كمره‌اى\r\nجلد يكم\r\nچاپخانهء فردوسى ( شركت سهامى خاص )\r\n\r\n","description":"","footnote":"","page_name":" 1 ","page_number":9},
  {"content":"\r\n\r\n\r\nمقدمه 1 ج 1\r\nآيه 164 سورهء آل عمران البته كه خدا منت نهاد بر مؤمنان چون كه برانگيخت ميان آنان پيغمبرى تا بخواند بر آنان آيات او را و پيوسته كند آنان را و بياموزد بدانها كتاب و حكمت را و گر چه پيش از آن در گمراهى آشكارى بودند .\r\nبنياد اسلام خواندن قرآن بود و پيراستن از نادانى و اخلاق بد و آموختن كتاب و حكمت .\r\nخواندن وسيله است و هدف پيراستن و آراستن و برانداختن نادانى و فساد و بر پا ساختن دانش و فرهنگ و اخلاق عاليه انسانى ، طرد رزائل و كسب فضائل .\r\nو اين دو پايه انقلاب اسلامى ملت ايرانست كه با وحدت و يگانگى كوشيد و جوشيد و خون داد و با فرياد سازمان شاهنشاهى قرنها و قرنها را كه در دوران حكومت پهلوى به نهايت فساد و زورگوئى و شكنجه مبارزان و خاك‌نشين كردن بينوايان كشيده بود برانداخت و اين رذيله اجتماعى را كه چون سرطانى بر پيكر ملت ايران پنجه انداخته بود از بن بركند و از زير اين عمل جراحى سنگين و غمگين كه ده‌ها هزار كشته و زخمى و معلول بجا گذاشته برپا ساخته و دچار كارها و نيازهاى بسيار است و هنوز گرفتار پيراستن است و بايد همه ريشه‌هاى فساد روزگاران دراز گذشته را از بن بركند و ويرانيها را بسازد و بنيادى درست دراندازد .\r\nبايد وابستگيهاى گوناگونى كه با امپرياليست و سرمايه‌دارى داشته رشته برشته از پيكره ملت ايران و جامعهء اسلامى قطع كند و مهمترين آنها پيوندهاى تو در تو با سرمايه‌دارى گسترده و عميق امريكا و ولايات متحده است . صدها قرارداد و صدها\r\n\r\n","description":"","footnote":"","page_name":" 2 ","page_number":10},
  {"content":"\r\n\r\nپيوستگى كه رژيم فاسد پهلوى بهم آميخته و اقتصاد كشور ايران را بهم ريخته و اكنون ميدان مبارزه با اين غول سرمايه‌دارى جهان گرم است و هر روز با صحنه‌اى تازه روبرو است و اميد است كشور مسلمان ايران از اين مبارزه پيروز و سربلند برآيد و موفق و آبرومند بدرآيد و هر چند اين مبارزه هولناك و بزرگ است ولى باز هم در مقدمه جهاد سازندگى است زيرا در برابر هر پيوندى كه بريده شود زخمى بجا ميماند كه بايد درمان شود و بهبود گردد و بجاى هر سرمايه‌اى كه فرار كرده سرمايه‌اى ملى نهاده شود تا كار اقتصاد روا باشد و بجاى هر كارخانه كه از كار افتاده كارخانه‌اى بنياد گردد و بجاى هر مغز متخصصى كه گريخته مغز متخصص كار آمد و دلپسند به نيرومندى صنعت كشور پديدار گردد .\r\nو اين رشته سر دراز دارد و توان پر كار و دل بيدار ميخواهد .\r\nو سخن اين است كه ويرانه‌اى از رژيم فاسد گذشته بجا مانده است و بايد آباد گردد اين ويرانگى بسيار گسترده و در سراسر كشور پراكنده است كمبود زراعت ، كمبود صنعت ، كمبود پرورش و آموزش و كمبود و كمبود در كردستان ، در خراسان ، در بلوچستان ، در گنبد و در خوزستان و در لرستان كه به مرزهاى ايران برميخورند و در مركز ايران و خود تهران و استان گود نشينها و زاغه‌مسكنان ، كمبود مواد اوليه و توليدات بنيادى و كمبود كار براى كسانى كه آماده‌اند تا هر كارى كه لقمه نانى دارد انجام دهند .\r\nكمبود كارى كه بتواند ديپلمه‌هاى هزار هزار كه هر سال بشمار آنها افزوده مىشود به كار وادارد و پاسخگوى نياز آنها باشد .\r\nانقلاب اسلامى كشور ايران با كوشش پىگير مسلمانان و همكاران ديگر ايران پيشرفتهء و هر چه پيش ميرود خط روشنترى در برابر ملت مسلمان ايران رسم مىكند كه دو شاخه دارد شاخهء پاكسازى و پيراستن و برانداختن ريشه‌هاى فاسد قرنها و قرنهاى گذشته و شاخه سازندگى ويرانيهاى دوران گذشته كه نمايانتر مىشود و كوشش بيشترى را براى نوسازى در برابر ملت نمودار ميسازد و با توجه به اين مطلب بايد\r\n\r\n","description":"","footnote":"","page_name":" 3 ","page_number":11},
  {"content":"\r\n\r\nدانست كه ويرانگرى دوران گذشته در چه ناحيه‌اى عميق‌تر و زيانبارتر بوده و سازندگى در آن بنيادىتر است و براى اصلاحات آينده مؤثرتر است .\r\nاگر با نظر درستى در اين زمينه بنگريم خواهيم دانست كه بدترين ويرانى دوران گذشته از نظر فكر و انديشه بوده و تسلط بر مغزها و وجدانهاى افراد بخصوص نسبت به جوانها و نوجوانها كه با برنامه‌اى استعمارى در مراكز تحصيل گذرانده‌اند و از دوران كودكى كه دل و مغزشان نقش پذيرتر بوده دچار انحراف شده و از فطرت خداشناسى و امور معنوى دور افتاده‌اند و عقيده و ايمان اسلامى خود را از دست داده‌اند .\r\nاگر بتوان آنان را از سستى عقيده و لرزش ايمانى نجات داد و فطرت حق‌شناسى را در آنان پرورش داد ميتوان از آنها براى نوسازى و جهاد سازندگى در امور ديگر استفاده شايانى برد و مانند يك ابزار خودكار آنها را براى اصلاح ويرانيهاى ديگر بسيج كرد و بهر ميدان سودمندى كشيد و بفتح و پيروزى رسيد .\r\nدر اينجا توجه بيك پيشامد تاريخى نه بسيار دور مطلب را روشن مىكند .\r\nپيش از دوران صفويه كشور ايران ويران شده بود و بدنبال هجوم مغوليان و تاخت و تاز تيموريان عقيده و ايمان مردم سست شده و هر دسته پيرو طريقه منحرفى شده بودند و از نظر سياسى هر ناحيه امير و فرمانده مستقلى داشت و ملوك الطوائفى و خان‌خانى در سراسر ايران بوجود آمده بود و مردم رنجبر و زحمتكش و كاسب و پيشه‌ور در نهايت سختى و فقر و بيچارگى بودند و مسخرگى و تملق گوئى خانها و امراء تنها راه معاش و زندگى شده بود كه عبيد زاكانى گفته :\r\n رو مسخره‌گى پيشه كن و مطربى آموز * تا داد خود از كهتر و مهتر بستانى \r\nارزش فضائل به كلى از ميان رفته و جاى آنها را رذائل گرفته بود كه عبيد زاكانى در كتاب اخلاق طنزش به خوبى آن را روشن ساخته .\r\nدر چنين وضع اسف بارى شاه اسماعيل صفوى به حساب يك رهبر دينى و اخلاقى قيام كرد و در مدت نزديك بيست سال تلاش كرد و جهاد كرد و مبارزه مردانه‌اى\r\n\r\n","description":"","footnote":"","page_name":" 4 ","page_number":12},
  {"content":"\r\n\r\nاستوار و پىگير انجام داد و از مرز شمالى ايران تا عراق و تركستان پيشرفت و بيك گفته مردمى تبرزين خود را بر در دروازه روم فرود برد و هنوز در جهاد سختى بود كه بشهادت رسيد و طهماسب اول بجاى او نشست و اين قلمرو جهان‌گيرى گسترده را بايد نگهدارد البته جهاندارى بسيار دشوارتر است از جهانگيرى براى نگهدارى و آبادى اين قلمرو گسترده قانون پرورش و آموزش صحيحى لازم بود و به حساب ايده مذهبى كه داشت يك فقيه بلند پايه مذهب شيعهء اثنى عشريه كه مرحوم شيخ عبد العالى كركى از فقهاء و دانشمندان شيعه جبل عاملى بود دعوت كرد و تنظيم اين كشور ويران و پراكنده را بعهدهء او گذاشت .\r\nمرحوم شيخ برنامهءاى بر اساس فقه جعفرى تنظيم كرد و در سراسر اين كشور پريشان پياده كرد و در همه جا مسجد ساخت و پيشواى مذهبى گماشت و جمعه و جماعت را رواج داد و در آيندهء نزديك نتيجهء بسيار خوبى بدست آمد ، پرورده‌هاى اين نظام همان مردان و زنان دوران شاه عباس كبير بودند مردمى دانشمند و هنرمند و دلير و فداكار صنعتگر و معمار و رياضىدان .\r\nاز نظر نظامى شاه عباس بهر ميدانى قشون برد با فتح و پيروزى قرين بود و كشور ايران را تا مرزهاى دوران باستان گسترده كرد .\r\nاز نظر فن و صنعت و معمارى متدهاى دوران صفويه و زمان شاه عباس و ساختمانهاى آن براى همه صاحبنظران شگفت آور و تحسين آميز است تا آنجا كه با همه پيشرفت فنون دانش از تقليد آنها عاجزند .\r\nاز نظر عمران و آبادى و راه‌سازى در همه همه خطوط كاروانسراها و وسائل راحتى مسافران آماده شد كه برخى از آنها تا هنوز بر جاى مانده است .\r\nاز نظر آسايش و رفاه عموم مردم دوران او ضرب المثل است .\r\nولى با افسوس بايد گفت كه چون رژيم شاهى و تخت و تاج ارثى بود جانشينان نالايق و مخالف و ويرانگر بدنبال آمدند و همه اين بنيادها را ويران كردند .\r\nو درآمدهاى كشاورزى و صنعتى ايران مانند ابريشم و پارچه‌هاى ارزشمند\r\n\r\n","description":"","footnote":"","page_name":" 5 ","page_number":13},
  {"content":"\r\n\r\nكه بخارج صادر ميشد از ميان رفت و اين ضعف و سستى بر اثر تسلط بيگانه در مردم ايران پيدا شد و بخصوص پس از نفوذ كشورهاى سرمايه‌دارى و امپرياليسم انگليس و امريكا كه كوشيدند فكر و صنعت و زراعت و همه فضيلتهاى دينى و اخلاقى را از مردم بگيرند و آنها را به صورت تفاله بشريت درآورند ، اگر ولايت فقيه كه در ضمن قانون اساسى كنونى كشور ايران براى بنياد نخستين جمهورى اسلامى با بندهاى چندى گنجانيده شده است همان نتيجه را داشته باشد كه سرپرستى مرحوم كركى در بنياد جهاندارى كشور ايران صفوى داشت بسيار اميد بخش است و با القاء رژيم سلطنتى موروثى از انحطاطى كه گريبان گير دولت شاه عباس شد مصون ميماند و نيروى اجرائى با كفايتى در آينده هميشه رعايت اين ولايت را مينمايد و سعادت مادى و معنوى ملت ايران تأمين مىشود ، و در زيربناى چنين ولايت و حكومتى ساختن عقيده و ايمان براى مسلمانان است .\r\nو فصل اول جهاد سازندگى تقويت معنوى مردم است و اين تقويت بايد بر پايه استدلال و نگرش باشد و وسيله آن كتاب است و خواندن كتاب .\r\nو يكى از كتب بسيار سودمند در اين زمينه كتاب كنز الفوائد مرحوم محمد بن على كراچكى است ، كه يكى از دانشمندان بزرگ قرن چهارم و پنجم اسلامى است از شاگردان شيخ بزرگوار مفيد يگانه مبارز دينى دوران حكومت عباسيان و نويسندگان متكلم و موشكاف عقيده و ايمانست ، عصرى كه سيد رضى و سيد مرتضى پرچمدار علم و دانش اسلامى بودند و وحدت اسلامى را در نظر داشته و بتصحيح عقائد ايمانى پرداختند .\r\nاين كتاب اصول اسلامى را از اثبات مبدأ و توحيد و صفات ثبوتيه و سلبيه و نبوت و امامت را مورد بحث نموده و در هر فصلى شرحى وافى و استدلالى كافى در بر دارد .\r\nو به حق يكى از وسائل مؤثر جهاد سازندگى است و شايسته است در مراكز\r\n\r\n","description":"","footnote":"","page_name":" 6 ","page_number":14},
  {"content":"\r\n\r\nتحصيلى از دبيرستان و دانشگاه به حساب يك كتاب درسى يا مطالعه به كار گرفته شود .\r\nاين كتاب به زبان عربى كه در آن تاريخ زبان علمى جامعه اسلامى بوده است تأليف شده و براى پارسى زبانهائى كه با زبان علمى عربى آشنائى ندارند سودى نداشت و توفيقى بدست آمد كه آن را به زبان پارسى ساده ترجمه كردم و كوشيدم براى همه قابل فهم باشد و بهره ده براى همه افراد انديشمند .\r\nاين كتاب از روى تنها نسخه‌اى كه دهها سال پيش بدست ناشرى رسيده چاپ سنگى شده و در كاغذ و نوشتن بسيار صرفه‌جوئى گرديده و صورت خوبى نداشته .\r\nنسخه كتاب مخلوط بوده و مصحح كوشاى آن تا هر چه تلاش كرده باز هم تعهد صحت آن را نكرده بلكه اعتراف دارد موارد شبهه‌اى در كتاب باقيمانده كه در آينده بتوان تصحيح كرد ، اين كتاب براى بار دوم چاپ افست شده و همان نسخه يكم بىكم و زياد تكثير شده براى تصحيح جلد اول كتاب به نسخه نوشته در دهه هفتم تاريخ اسلامى كه نشانهء آن در كتابخانه آستانه حضرت رضا عليه السّلام بدست آمد مراجعه كردم البته با زحمت بسيار و فرصت اندك و مقابله‌اى شد و آن نسخه هم خود مغلوط بود و با اينكه صدها سال در كتابخانه مباركه بوده است بيك تصحيح علمى عرضه نشده بود و در جزء يكم مقدارى هم افتاده داشت و استفاده اندكى بدست آمد .\r\nبا اين همه كوشيدم ترجمه پارسى كامل و رسا باشد .\r\nو اكنون بعنوان جهاد سازندگى تقديم جمهورى اسلامى مىشود و اميدوارم همهء پيروان جمهورى اسلامى از آن بهره‌مند شوند .\r\nمحمد باقر بن محمد كمره‌اى\r\n\r\n","description":"","footnote":"","page_name":" 7 ","page_number":15},
  {"content":"\r\n\r\n\r\n[ مقدمه 2 ج 1 
  ]\r\n بِسْمِ اللَّهِ الرَّحْمنِ الرَّحِيمِ   وَ كانَ تَحْتَهُ كَنْزٌ لَهُما وَ كانَ أَبُوهُما صالِحاً فَأَرادَ رَبُّكَ أَنْ يَبْلُغا أَشُدَّهُما وَ يَسْتَخْرِجا كَنزَهُما رَحْمَةً مِنْ رَبِّكَ  ترجمه و زيرش گنجى داشتند و پدر شايسته‌اى داشتند و پروردگارت خواست به قوت بلوغ رسند و در آورند گنج خود را برحمت پروردگارت . آيهء 82 سورهء مباركهء الكهف .\r\nپاره‌ايست از يك داستان قرآن كه بسيار شگفت آور و پند آموز است گنجى در زير ديوارى بود و آن گنج بتفسير سعيد بن جبير كتاب دانش بود و ابن عباس آن را بدانش تفسير كرده و بنقل از امام صادق عليه السّلام لوحى از طلا بوده كه بر آن چند پند نقش شده و آن را نياى هفتم دو يتيم براى نوه‌هاى خود پس انداز كرده بود خلاصه از ص 366 ج 7 تفسير شيخ ابو الفتوح رازى .\r\nپدر خوبى بوده كه براى بازمانده‌هاى خود تا پشت هفتم پس انداز آماده كرده و آينده‌نگر بوده ، اين پس‌انداز يك سرمايه سعادت بخش معنوى بوده دانش و پندهاى حكيمانه با ارزش . يك گماشته خدائى وظيفه داشته آن را نگهدارى كند و ديوار فرسوده روى آن را نوسازى كند و پيغمبر بزرگوارى را هم در انجام اين كار به بيگارى گيرد تا بخواست خدا آن دو يتيم نيرومند شوند و گنجينه پس انداز خود را بدست آورند و از آن بهره‌مند شوند .\r\n\r\n","description":"","footnote":"","page_name":" 8 ","page_number":16},
  {"content":"\r\n\r\nو آيا اين دو شماره حقيقى آنها بوده يا رمز گروهى واقعى است كه در زبان عرب چنين تعبيرى فراوان بوده و بر اهل ادب پوشيده نيست ، كتاب ارزشمند كنز الفوائد تأليف شيخ بزرگوار ابو الفتح محمد بن على كراچكى دانشمند اسلامى قرن چهارم تا حدود نيمه قرن پنجم اسلامى هم بمانند اين گنجينه علمى است كه در داستان قرآن مجيد يادآورى شده و تا كنون زير ديوار تاريخ گذشته ، زيرا ديوار كتابخانه‌ها و زير ديوار بلند زبان تازى در پس انداز گذاشته بود .\r\nبراى يتيمان خاندان پاك پيغمبر اسلام ص كه سايه پدر بزرگوار خود پيغمبر و على عليه السّلام را بالاى سر ندارند و از دست مبارك سرپرست و امام زمان خود حضرت مهدى عجل اللَّه فرجه هم بطور محسوس بهره‌مند نيستند .\r\nنسخه‌هاى دست نويس و خواناى اين كتاب بسيار اندك و كمياب است « 1 » براى بيان اهميت مطالب اين كتاب بايد به وضع اجتماعى دوران مصنف و تأليف اين كتاب توجه داشت تاريخ وفات او بسال 449 بود . و در دوران زندگى او از\r\n\r\n\r\n","description":"","footnote":"\r\n( 1 ) آنچه دانشمند محقق و متتبع آقاى آشيخ آقا بزرگ تهرانى رحمه اللَّه در بارهء نسخه‌هاى كتاب نامبرده بدست آورده و در باب كاف الذريعه نوشته گزارش دو نسخه از نسخه‌هاى خطى اين كتاب را داده .\r\n- نسخه‌اى در كتابخانه مرحوم آشيخ عبد الحسين در شهر كربلاى معلى كه معلوم نيست آن نسخه تا كنون كه سال 1393 هجرى قمرى است محفوظ مانده يا دست بدست شده .\r\n2 - قديمترين نسخه خطى كه در سال 687 نزديك بدوران تأليف كتاب نوشته شده و مرحوم ابن خاتون عاملى عليه الرحمه پس از سال هزارم هجرى قمرى آن را وقف كتابخانه آستان قدس رضوى نموده و شماره آن را مؤلف الذريعه بدست آورده و ضبط كرده و اين مترجم در ضمن زيارت عتبه رضويه در ذيحجه 1397 بدان مراجعه و براى تصحيح متن كتاب از آن استفاده نموده اين نسخه از نظر خط و كاغذ بسيار نفيس و ارزنده است .\r\n","page_name":" 9 ","page_number":17},
  {"content":"\r\n\r\nنيمهء قرن چهارم تا نيمه قرن پنجم اسلامى يا كم و بيش بوده است و بايد توجه داشت در اين دوره وضع علمى و دينى اسلام در چه حالى بوده .\r\nپيغمبر اسلام ص آمد و قرآن را آورد و كيش مقدس اسلام را پايه نهاد و در محيط حجاز اعلام كرد ، پيغمبر اسلام از مكه بمدينه كوچيد و در آنجا حكومت اسلامى را به يارى دو قبيله اوس و خزرج و اندكى از مهاجران گونه گونه بنياد نهاد .\r\nبا تأسيس حكومت اسلامى كه با بيعت مهاجر و انصار پايه و مايه گرفت پيغمبر بعنوان يك رئيس سياسى جامعه اسلامى شناخته شد و پذيرا گرديد .\r\nدر اينجا بود كه پيغمبر توانا شد تا قانون جهاد را اعلام و آيات و سور مدينه او را بجهاد واداشت .\r\nهدف از جهاد دو چيز بود : 1 - دعوت بپذيرش اسلام با وسائل تشويق و ترغيب و نويد و بيم .\r\n2 - دفاع از حوزه نو بنياد و كم مايه جامعه‌ى كوچك اسلام در برابر مخالفان و مهاجران و در هر دو هدف اسلام به رهبرى پيغمبر و نيروى وحى پيشرفت شتابانه‌اى داشت و تا سال نهم هجرت همه دشمنان اسلام در جزيرة العرب سركوب شدند و عقيده اسلامى در ميان همه قبائل عرب قحطانى و عدنانى از يمن تا نجد نفوذ كرد و پرچم اسلام در سراسر جزيرة العرب باهتزاز درآمد ، و از همه سو سيل نمايندگان عشائر عرب بسوى مدينه سرازير شدند تا با پيغمبر عهد مسلمانى ببندند و قانون اسلام را بپذيرند و پيغمبر را يك رئيس سياسى بشناسند و از اين رو سال نهم هجرت را سنة الوفود ناميدند ، سال ورود نمايندگان .\r\nدر ص 367 سيره ابن هشام چاپ مصر ج 2 گويد :\r\nابن اسحق گفته : چون رسول خدا مكه را گشود و از تبوك فارغ شد و ثقيف همه مسلمان شدند و بيعت كردند نمايندگان عرب از هر سو به دو رو آوردند و ابن هشام گفتهء : ابو عبيده به من باز گفت : كه اين در سال نهم هجرت بود و آن را سنة الموفود ناميدند و ابن اسحق گفته ، همه عرب براى مسلمانى در انتظار قبيلهء قريش بودند و\r\n\r\n","description":"","footnote":"","page_name":" 10 ","page_number":18},
  {"content":"\r\n\r\nنگران اينكه كار رسول خدا ص با آنها بكجا ميكشد براى اينكه قريش رهبر همه مردم و رهنماى آنان و اهل خانهء كعبهء و حرم و زادگان پاك حضرت اسماعيل فرزند ابراهيم عليهما السّلام بودند و پيشروان عرب و سرورانشان هم منكر اين معنا نبودند و قريش بودند كه بجنگ با رسول خدا برخاستند و با او مخالفت كردند و چون مكه فتح شد و قريش سر بفرمان آوردند و اسلام بر آن مسلط شد و عرب دانستند كه تاب نبرد با رسول خدا ص را ندارند و نتوانند با او دشمنى كنند فوج فوج بدين خدا درآمدند و از هر سو به دو رو آوردند .\r\nو خداى تعالى ميفرمايد : به پيغمبر خود : چون يارى خدا و فتح آمد ، و ديدى مردم درآيند در دين خدا فوج فوج ، تسبيح گو بسپاس پروردگارت و از او آمرزشخواه كه براستى او بسيار توبه پذير است . « سورهء   إِذا جاءَ نَصْرُ اللَّهِ   » پيغمبر بود و شارع و رئيس حكومت و همه را زير فرمانداشت حامل وحى بود و مدرس و معلم همه فنون اجتماعى كه در طبع عرب آمادگى براى آن بود .\r\nپيغمبر ص پس از تسليم همه جزيرة العرب در آغاز بسيج قشونى بسوى فلسطينى كه دروازه ملك شام و قلمرو امپراطور روم بود وفات كرد .\r\nاين جامعهء نو بنياد اسلامى كه چون پرتو خورشيد در سراسر جزيرة العرب تابيد و همه قبائل عرب را زير پرچم يگانه‌پرستى درآورد در معرض شورش و مخالفت قرار داشت زيرا اكثريت مردمش پرورش اسلامى نداشتند و عقيده مسلمانى در نهاد آنان ننشسته بود و اين شورش در سال آخر عمر پيغمبر پديدار شد و مردم يمامه به رهبرى مسيلمه براى شركت در نبوت سر برداشتند و در شمال جزيره سجاح به پيشوائى بنى كلب همين انديشه خام را در سر پختند و در جنوب اسود عنسى ميان عشائر يمن همين آهنگ را نواخت ولى اين شورشها در مركز حكومت اسلامى و در مدينه اثرى نبخشيد و استحكام جامعه مركزى و وجود مسلمانان با ايمان آب ديده اين شورشها را سركوب كرد .\r\nولى اختلاف مركزى بر سر رقابت براى قدرت در آينده چون آتشى زير خاكستر\r\n\r\n","description":"","footnote":"","page_name":" 11 ","page_number":19},
  {"content":"\r\n\r\nنهفته بود و هميشه انديشه تابناك پيغمبر ص را به خود در كار ميگرفت و بزرگترين مقصد نهائى آن حضرت اين بود كه بجاى خود رهبرى شايسته براى امت اسلامى بگمارد كه مو بمو قوانين اسلام را بداند و قرآن مجيد را بفهمد و در اداره جامعه اسلام به كار بندد و يگانه‌پرستى را بمردم بياموزد و وحدت اسلامى را پاسبانى و نگهدارى كند . چنين شخصى در ميان ياران پيغمبر و شاگردان آن حضرت جز عموزاده و دامادش على بن ابى طالب عليه السّلام نبود ولى در باره او زمينه پذيرش عمومى و بويژه از طرف بزرگان قريش و مهاجرين بسيار كم بود .\r\nو با اينكه از روز اول بعثت و اعلام اسلام بهر مناسبتى اين مقام براى آن حضرت گوشزد شده بود و بهر مناسبتى چه در آيات قرآن مجيد و چه در گفتار پيغمبر صدها اشارت و بشارت در بارهء آن بيان شده بود باز هم مردان سر بزرگ و رقابت مآب در امارت و رياست بدان دل نداده بودند ، در تاريخ اسلام و در اخبار اسلامى كه از هر طريق نقل شده شايستگى آن حضرت روشن است و در تفسير بسيارى از آيات قرآن بنقل از فريقين ثبت است و در كتب مناقب فريقين چون مناقب ابن مغازلى و ديگران روشن است .\r\nو پيغمبر اسلام براى آماده كردن پذيرش پيشوائى و جانشينى آن حضرت در سال آخر عمرش كه دهم هجرت بود پيشگيرىهاى بسيارى كرد .\r\n1 - از همه مسلمانان جزيرة العرب براى انجام حج دعوت كرد و خود امير الحجاج گرديد و براى تعليمات نهائى اسلام به حج عزيمت نمود و همه سران عرب از هر ناحيه در مكه گرد آمدند و اعمال و احكام حج اسلامى را از خود پيغمبر آموختند و در برگشت از حج در غدير خم كه اكثر مسلمانان تا آنجا بهمراه آن حضرت بودند انجمنى كرد و آن حضرت را بر فراز منبرى به همه حاضران بعنوان مولا و سرپرست معرفى كرد و امير همه مؤمنان ناميد و دستور داد با او بيعت كنند و همه بعنوان امير با آن حضرت بيعت كردند و اين نص از عمر در تاريخ و حديث ثبت است كه به آن حضرت گفت بخ بخ لك يا على اصبحت مولاى و مولا كل مؤمن و مؤمنة . ( به ، به اى على تو آقاى من و هر\r\n\r\n","description":"","footnote":"","page_name":" 12 ","page_number":20},
  {"content":"\r\n\r\nمرد و زن مؤمن شدى .\r\nو مسلمانان از آن انجمن با اين عقيده بمراكز خود بازگرديدند و ديدهء آنان براى آينده به پيشوائى و رهبرى على عليه السّلام نگران بود . « 1 » در آخرين روزهاى عمر خود براى بكرسى نشاندن جانشينى آن حضرت بيشتر مسلمانان سرشناس و خواستاران رياست را براى نخستين جهاد با يك كشور نيرومند بيگانه كه روم شرقى بود بسيج كرد و فرمان جدى صادر كرد كه زير پرچم فرماندهى اسامة بن زيد كه جوانى دست پروردهء خود پيغمبر بود و در حدود بيست سال داشت بسوى مرز فلسطين و شامات بروند و مدينه از وجود آنها پاك شود . در ج 2 سيره بن هشام ص 425 چاپ مصر گويد : « بسيج اسامة بن زيد بسوى سرزمين فلسطين » و آن پايان بسيجهاى پيغمبر بوده و در ص 216 گويد : ابن اسحاق گفته رسول خدا ص اسامة بن زيد بن عارثه را بسوى شام بسيج كرد و به دو فرمان داد كه تا مركز بلقا و داروم از سرزمين فلسطين اسب تازد و مردم آماده شدند و ساز و برگ فراهم نمودند و همه مهاجران اولين را\r\n\r\n\r\n","description":"","footnote":"\r\n( 1 ) - و شورش بسيارى از قبائل بر حكومت ابى بكر از اينجا پديدار شد زيرا آهنگ سرورى على از زمان پيغمبر هنوز در گوش همه بنك ميداد كه سرورى ابى بكر از مركز مدينه اعلام شد و اين اعلام مخالف گفتهء پيغمبر برخى را در اصالت اسلام و اينكه وحى خدا است به ترديد واداشت و از اسلام برگشتند و برخى را هم با عقيده باصالت اسلام و صحت نبوت از اطاعت اين حكومت خلاف فرموده پيغمبر رو گردان كرد و شورش ارتداد پهناور جزيرة العرب را در آتش كشيد ولى هيئت مركزى با سرعت بسركوبى آنها پرداخت و نيروى جنگى مخالف على عليه السّلام را بفرماندهى خالد بن وليد رقيب آن حضرت در دليرى به كار گرفت و كوشيد نام على از اين اسلام ابو بكرى ساقط گردد و با همه نيازى كه در ميان بود از رأى و از شمشير على در اين جنگها استفاده نشد زيرا در هر جبهه ميرفت او را جانشين مخصوص پيغمبر اسلام ميشناختند و آن حضرت براى حفظ جامعه نو بنياد اسلام ناگزير شد خاموش باشد .\r\n","page_name":" 13 ","page_number":21},
  {"content":"\r\n\r\nزير پرچم اسامه درآورد . « 1 » و در ص 422 سيره گويد ، رسول خدا ص ديد مردم براى بسيج با اسامه كندى دارند و نگرانند و در حال بيمارى سر خود را بسته بود و به مسجد آمد و بر منبر نشسته و مردم در باره فرماندهى اسامه گفتگو كرده بودند كه او نوجوانى را بر همه سران مهاجران و انصار گمارده و پيغمبر خدا را سپاس كرد و چنانچه بايدش ستود و فرمود :\r\nاى مردم بسيج اسامه را اجرا كنيد بجان خودم اگر در فرماندهى او سخن داريد در فرماندهى پدرش هم پيش از او سخن داشتيد و راستش او شايسته فرماندهى است و راستش كه پدرش هم شايسته فرماندهى بود و از منبر به زير آمد . « 2 » در اين بسيج همگانى پيغمبر كه بسيج آخرين بود و به مقصد دور و درازى روانه ميشد كه فلسطين و شام بود و سرور كارش با يك كشور نيرومند امپراطورى بود چند بخش آموزنده مىباشد :\r\n\r\n\r\n","description":"","footnote":"\r\n( 1 ) در ج 2 طبقات ابن سعد ص 136 چاپ لندن گويد نماند از سروران مهاجران نخست و از انصار جز كه زير پرچم اسامه احضار شد و در آنان بود ابو بكر صديق و عمر بن خطاب و ابو عبيده و سعد بن ابى وقاص و سعيد بن زيد الخ . . .\r\n( 2 ) زيد بن حارثه كلبى يكى از مسلمانان پاك و معتقد بود و از دوران جوانى به پيغمبر پيوست و آن حضرت هنوز مبعوث نشده بود و زيد بنده‌اى زر خريد بود و چون حارثه پدرش به مكه آمد تا او را بخرد و آزاد كند پيغمبر ص او را آزاد كرد ولى او دست از دامن پيغمبر ص برنداشت و با پدر خود به عشيره برنگشت و پدرش بسزاى اين تمرد او را در محضر قريش از فرزندى خود خلع كرد و پيغمبر او را بفرزندى خود برگزيد و او دومين يا سومين كسى است كه به پيغمبر ص ايمان آورد و چون آن حضرت بمدينه مهاجرت كرد تا بدنبال او بمدينه آمد و يكى از سرداران بزرگ جنگجويان اسلام بود و در چند بسيج از طرف پيمبر فرماندهى يافت .\r\n1 - غزوه زيد بن حارثه بسوى عشيره جذام در ص 391 ج 2 سيره ابن هشام چاپ مصر .\r\n2 - غزوه زيد بن حارثه با بنى فزاره ص 399 همان كتاب .\r\n","page_name":" 14 ","page_number":22},
  {"content":"\r\n\r\nالف - آشنا كردن مردم با سرپرستى و فرماندهى جوانان نوآموخته اسلام كه پيشينه بت‌پرستى و خوى دوران جاهليّت ندارند و مسلمانى پاك و جانبازند تا مردم براى پيشوائى على بن ابى طالب عليه السّلام كه ميان ياران ديرينه پيغمبر جوانى مينمود آماده شوند و فرمان او را بپذيرند .\r\nب - دور كردن مدعيان فرمانگزارى و رهبرى مسلمانان كه همان سروران قريش و مهاجران پيشينه‌دار در مسلمانى بودند و بنيان‌گذاران آينده پيشينه از مركز مدينه تا زمينه تصدى جانشينى و زمامدارى على فراهم شود و چون توده مردم از انصار مدينه و عشائر وابسته اسلام رقابتى در بارهء پيشوائى نداشتند و چون با تجديد بيعت خلافت آن حضرت استوار ميشد ديگران كه در مرز دور در جبهه بودند در برابر عمل انجام شده قرار ميگرفتند و مخالفت نميكردند . ولى اين نقشه پيغمبر پيشرفتى نكرد زيرا سران مهاجرين آمادگى خود را امروز و فردا كردند و بويژه با بسترى شدن پيغمبر ص نگرانى از حال آن حضرت را بهانه آوردند و اردوگاه اسامه كه در يك فرسنگى مدينه در دره‌اى بنام جرف برپا شده بود تهى ماند و مهاجران نخست كه براى بسيج نامبرده بودند در آن فراهم نشدند و انتظار اسامه بدرازا كشيد تا گزارش سخت حالى پيغمبر را شنيد و اردو را منحل كرد و بمدينه برگشت ، « 1 » 2 - در بستر بيمارى خود روزى كه سران مهاجر و رقيبان مقام خلافت گرد حضرتش انجمن بودند خواست يك عهدنامه بنويسد و از آنها امضاء بگيرد تا بلكه از خلافت آنها جلوگيرى كند و سربرداشت و فرمود :\r\nايتوني بدواة و قرطاس لعلّي اكتب لكم كتابا لن تضلّوا بعدى ابدا .\r\n\r\n\r\n","description":"","footnote":"\r\n( 1 ) ص 423 ج 2 سيره ابن هشام : اسامه گويد چون حال پيغمبر سنگين شد بمدينه سرازير شدم و مردم هم با من آمدند و نزد رسول خدا ص رفتم كه زبانش بند آمده بود و دستش را بسوى من گرفت و به آسمان و برآورد و فرو نهاد من دانستم كه برايم دعا كرد .\r\n","page_name":" 15 ","page_number":23},
  {"content":"\r\n\r\nيعنى مركب و كاغذى حاضر كنيد تا من براى شما عهدنامه‌اى بنويسم تا هرگز پس از من گمراه نشويد . « 1 » در اين روايت آمده كه عمر در انجمن بود و اين پيشنهاد پيغمبر را با يك جملهء اهانت بار رد كرد و گفت :\r\nانّ هذا الرّجل يهذر حسبنا كتاب اللَّه .\r\nيعنى اين مرد بر اثر سختى بيمارى هذيان ميگويد و قرآن خدا نزد ما است و ما را بس است . « 2 »\r\n\r\n\r\n","description":"","footnote":"\r\n( 1 ) اين انجمن ياران سابقه‌دار پيغمبر اسلام در گرد بستر بيمارى آن حضرت همانند انجمن حواريون عيسى عليه السّلام است گرد آن حضرت در شب آخر كه به گرفتارى آن حضرت انجاميد و ديگر براى آنان توفيق چنين انجمنى فراهم نشد و در انجمن حواريون عيسى يهوداى اسخريوطى حضور داشت كه به آن حضرت خيانت كرد و وسيلهء گرفتارى او را در برابر رشوه اندكى فراهم نمود و هم آن حضرت در ضمن سخنان خود به پطرس فرمود :\r\nتو كه فاضلتر همه حواريون هستى تا صبح سه بار مرا انكار خواهى كرد و براى تفصيل اين واقعه به انجيل مراجعه شود .\r\nدر حقيقت اين يك آزمايش نهائى بود كه پيغمبر ص از ياران خود كرد و درجه اخلاص آنان را در بارهء فرمانبرى خود كه لازمهء شهادت برسالت آن حضرت است و در قرآن مجيد آيات بسيارى هست كه ميفرمايد : از خدا و رسولش اطاعت كنيد آزمود و در اين فرمان او كه تنظيم وصيت‌نامه باشد براى جلوگيرى از گمراهى امت نافرمانى كردند و رهبر اين نافرمانى عمر بود و همين خود دليل قاطعى است بر اينكه او عقيده برسالت خدائى پيغمبر اسلام نداشته و پيروى او از آن حضرت روى سياست بود و آن حضرت را يك رهبر سياسى ميدانسته نه يك پيغمبر الهى .\r\n( 2 ) احمد امين در ج 1 فجر الاسلام ص 245 چاپ دوم مصر گويد :\r\nبخارى از ابن عباس روايت كرده كه چون بيمارى پيغمبر ص سخت شد فرمود :\r\nيك كتاب براى من بياوريد تا براى شما يك نامه ( يك وصيت نامه ) بنويسم كه پس از آن گمراه نشويد . عمر گفت : بيمارى به پيغمبر چيره شده قرآن خدا نزد ما هست و ما را بس است .\r\nدر اين بيان كوتاه كه بنص بخارى ثبت شده معناى بسيارى نهفته است .\r\n1 - اين انجمن سران صحابه بوده گرد بستر پيغمبر ص و گويا مقصود از تشكيل آن تنظيم وصيت نامه نهائى آن حضرت بوده و تصريح بجانشين بر حق خود كه بارها او را معرفى كرده و على عليه السّلام را نامبرده .\r\n2 - عمر با كمال گستاخى پيشنهاد پيغمبر ص را رد كرده و از انجام آن جلوگيرى كرده و وسيلهء آن جنجال و ستيزه ناروا در گرد بستر بيمارى آن حضرت بوده تا آنجا كه بيم خونريزى رفته و پيغمبر ناگزير از سكوت و گذشت از پيشنهاد مهم آخر ساعتهاى زندگى خود شده .\r\n3 - نگرانى پيغمبر از گمراهى مسلمانان پس از وفاتش در اين بيان آن حضرت روشن است و اين گمراهى جز مخالفت با على عليه السّلام و تشكيل خلافت ناروا پس از او نبوده كه مايهء همه گمراهىهاى آينده اهل اسلام ميشده و گويا عمر آيهء  ( ما يَنْطِقُ عَنِ الْهَوى  يعنى از دلخواه سخن نميگويد ) را فراموش كرده يا هرگز باور نكرده .\r\n","page_name":" 16 ","page_number":24},
  {"content":"\r\n\r\nپيرو گفتهء عمر اختلاف با ديد آمد و جمعى با او موافقت و جمعى مخالفت كردند و جنجال شد تا پيغمبر بستوه آمده و احساس خطر كرد و همه را راند و فرمود در حضور پيغمبر چنين ستيزه‌اى روا نيست و اين پيشگيرى هم به نتيجه نرسيد .\r\n( بروز اختلاف و نافرمانى ) از همين روزهاى آخر عمر پيغمبر اختلاف پديد آمد و نافرمانى آغاز شد و زمينه انحراف از خواسته پيغمبر كه وحدت كلمه و اطاعت از فرمان خدا و رسول و اولى الامر باشد شروع شد .\r\nعلى عليه السّلام فداكارى كرد و طبق سفارش پيغمبر پس از چند روز مبارزه‌جوئى كه به نتيجه نرسيد با پيشوائى ابى بكر دمساز شد و در حفظ جامعهء اسلامى كوشيد .\r\nالبته آن حضرت در اين دوره رئيس علمى بشمار ميرفت و مسائل مشكلى كه پيشامد ميكرد بسر پنجهء دانش حضرتش گشوده ميشدند و دانش پژوهان و حق‌جويان اصحاب كه در آغاز چند نفرى بيش نبودند خرده خرده گرد آن حضرت انجمن شدند و\r\n\r\n","description":"","footnote":"","page_name":" 17 ","page_number":25},
  {"content":"\r\n\r\nبنياد دانشگاه اسلامى برپا شد و دانشمندان و عارفانى چون سلمان و ابو ذر و مقداد و عمار ياسر و رشيد هجرى و ديگران از آن حضرت استفادهء كامل بردند و بدرجه‌هاى بلند دانش و معرفت رسيدند كه در آينده اسلام براى پرورش و آموزش مسلمانان تأثير داشتند و بسيارى از آنان با خون عزيز خود كلمهء حق را در صفحهء تاريخ ثبت كردند كه تا هنوز بروشنى خوانده مىشود و از آن استفاده ميگردد .\r\nو با به روى كار آمدن حكومتى بنام خلافت ابى بكر در جامعهء نوبنياد اسلام دو رشتهء جدا بوجود آمد و ادامه يافت .\r\n1 - حكومت و سياست و نيروى شمشير و جهانگيرى و جهاندارى بر پايه تشكيلات اسلامى قرآن و سنت پيغمبر اسلام .\r\n2 - دانش و تحقيق در معارف اسلام بر پايهء قرآن و سنت پيغمبر اسلام كه كردار و رفتار آن حضرت بود و اين هر دو رشته از يك سرچشمه روان شدند كه قرآن مجيد است كه فرمود :\r\n وَ كُلَّ شَيْءٍ أَحْصَيْناهُ فِي إِمامٍ مُبِينٍ  .\r\nيعنى هر چيزى را آماده كرديم در پيشوائى روشن‌كننده و گويا - 12 - سوره يس و گفتار و كردار پيغمبر اسلام كه فرمود : « اوتيت جوامع الكلم » گفته‌هاى كلى و بنيادى به من داده شده ، با پيشرفت و گسترده شدن اسلام در ايران و شام و افريقا اين هر دو رشته هم گسترده و پهناور شدند و كم و بيش همزيستى مسالمت آميزى را منظور داشتند گر چه يك رشته بيشتر به دنيا پرداخت و دل به رياست و جاه و ثروت باخت و رشته ديگر بمعنويات و جهان ديگر دلداد و دنبال معرفت و حكمت و شناخت حقايق عالم هستى گام برداشت و بدانش و پژوهش روى نهاد و كم و بيش دنيا را پشت سر گذاشت .\r\nرشتهء يكم در دوران خلافت و در حكمرانى بنى اميه كه حدود 140 سال بود و قرن يكم اسلامى را طى كرد و تا نيمهء قرن دوم در انحصار تازيان بود زمامداران كشور اسلامى همه از تيرهء قريش بودند و افسران و فرماندهان لشكر از سران عشائر\r\n\r\n","description":"","footnote":"","page_name":" 18 ","page_number":26},
  {"content":"\r\n\r\nعرب و خوارج هم كه از اين دستگاه ناراضى شدند باز همان سران عشائر عرب بودند كه دست بشمشير بردند و خونها ريخته شد .\r\nولى رشتهء دوم در انحصار تازيان در نيامد و در زمان خود پيغمبر اسلام هم ميان ياران آن حضرت رهبرانى در دانش و پژوهش و عرفان پديدار شدند و چون سلمان و صهيب و بلال و سلمان فارسى در اين رشته رهبر بىمانندى به حساب آمد و پيروان اين رشته پس از درگذشت پيغمبر گرد على عليه السّلام بودند و از آن حضرت استفاده مىكردند و آن حضرت هم به پرورش آنها ميپرداخت و افراد آماده ديگرى كه در شمار تابعين آمدند مانند كميل بن زياد و ميثم تمار و ديگران بدان پيوستند .\r\nو با گسترده شدن دانش در محيط پهناور اسلام همه مسلمانان پى بردند بفساد حكومت چند ده ساله اسلام كه بر پايه سقيفه بوجود آمد و بر پايهء انتخاب مردم و تعيين وليعهد در دوران معاويه و با تشكيل دانشگاه‌هاى اسلام در كوفه و بصره و مدينه بكوشش على عليه السّلام و فرزندان او موج مخالفت با بنى اميه در محيط پهناور اسلام از مراكش تا مرز چين بالا گرفت و از هر سو شورش ضد اموى آغاز شد و از همه نيرومندتر جبههء ايران بود كه بسردارى ابو مسلم خراسانى استانهاى خراسان و رى و همدان را يكى پس از ديگرى از كارمندان و حكمرانان بنى اميه باز پس گرفت و تا عراق عرب و سرزمين دجله و فرات پيش تاخت و در اين دوره از تاريخ اين دو رشته تا اندازه فزونى بهم نزديك شدند و هم ديگر را شناختند و بهمكارى پرداختند و شعار شورش روى كار آوردن يك حكومت خدا پسند بود كه از آن به رضاى آل محمد تعبير مىشود و اشاره داشت كه چنين حكومتى را بايد در خاندان پيغمبر جست و از عشيرهء بنى هاشم بازيافت .\r\nو اين وضع زمينه فراهم كرد كه نيروى شمشير و فرماندهى از نظر كشورى و لشكرى از انحصار تازيان بدر آمد و سائر ملتها هم از آن بهره‌مند شدند ، فرماندهان بلند پايه لشكرى چون ابو مسلم و مشاوران دربار خلافت و سرورى چون يحيى برمكى و نويسندگان دانشمند قانونى چون ابن مقفّع در دستگاه سياسى جامعه اسلامى پديدار\r\n\r\n","description":"","footnote":"","page_name":" 19 ","page_number":27},
  {"content":"\r\n\r\nگرديدند و در امور سياست حكومت اسلامى نفوذ يافتند ولى مقام خلافت به حكم نص و اصالت در دودمان عرب بجا ماند و پس از دوران احمد سفاح كه نخست خليفه عباسى بود و به حكم يك حكومت موقت پس از سقوط مروان حمار آخرين خليفهء اموى روى كار آمد منصور جانشين او گرديد و به حساب نژاد هاشمى خود را سزاوار اين مقام معرفى كرد و مسأله وراثت از پيغمبر بوسيلهء عباس كه پس از وفات آن حضرت زنده بود بميان آمد و از نظر قرابت رقيب اولاد على عليهم السّلام كه برادرزادهء پيغمبر محسوب ميشدند بميان كشيده شد و يك صورت قانونى بدين دعوى دادند و با تدبير و كوشش منصور كه بكشتار بسيارى از خويشان خود و سادات بنى فاطمه تمام شد پايه خلافت عباسيان استوار گرديد . « 1 » و امامان شيعه باز خود را از محيط سياست بيرون كشيدند و بتقويت دانشگاه مدينه و كوفه پرداختند ولى در دربار خلافت عباسيان دو حزب مقتدر تشكيل شد .\r\n1 - كارگزاران و مشاوران عجم و ايرانى كه تا پايهء وزارت و صدارت پيش رفتند مانند خالد و يحيى برمكى و خاندانش .\r\n2 - حجابت و وزارت دربار كه بدست تازيان افتاد و ربيع حاجب و پس از او پسرش فضل بن ربيع اين مقام را دارا شدند و اين دو حزب پيوسته با هم در كشمكش و رقابت بودند و هر كدام ميخواستند نسبت بخليفه وقت خوش خدمتى بيشتر به حساب بگذارند و تقرب بيشترى جويند .\r\n\r\n\r\n","description":"","footnote":"\r\n( 1 ) در ص 307 ج 3 مروج الذيهب مسعودى گويد :\r\nمنصور عباسى بمشاور خود اسحاق عقيلى گفت تو در بارهء مقاومت با شورش محمد بن عبد اللَّه حسنى خوب نظرى پيشنهاد كردى كه بصره را پر از قشون كنيم چون برادرش ابراهيم در آنجا شورش كرده نظر تو در باره محمد كه در مدينه شوريده چيست ؟ گفت : بايد هر دعوى او را بمانند آن پاسخ دهى اگر گويد كه من زاده رسول خدايم كه البته اين را گفته تو بگو من هم عموزادهء رسول خدايم ، و در ص 312 منصور در سخنرانى خود پس از قتل محمد و ابراهيم گفته : خدا بوسيلهء شما مردم خراسان حكومت ما را بما باز گردانيد و ميراث پيغمبر ص را بما برگردانيد .\r\n","page_name":" 20 ","page_number":28},
  {"content":"\r\n\r\nو بسيارى از تحولات اوضاع مركزى حكومت بنى عباس را ميتوان بر همين پايه رقابت و دودستگى دربار خلافت تجزيه و تحليل نمود .\r\nدر دوران پايه ريزى حكومت نيرومند عباسيان كه برنامه ريزش منصور عباسى بود ربيع حاجب « 1 » و به تعبير ديگر وزير دربار منصور بود و همشور و كارگزار مخصوص او بود و نفوذ او برتر از همه بود او ميتوانست در تصميمات وى مؤثر باشد و مانند يحيى برمكى مشاور درجه دوم محسوب ميشد و سرداران فاتح از نژادهاى ديگر مانند ابو مسلم خراسانى در جبهه‌هاى دور بودند و هم نفس او نبودند ، براى حزب عرب به رهبرى ربيع امكانات بسيارى وجود داشت و براى مخالفان خود ميتوانستد نقشه‌هاى نابودكننده‌اى تنظيم كنند و به نظر منصور برسانند و هر گونه اتهام بمخالفان بزنند و منصور را در بارهء آنان بدبين كنند و آنها را نابود سازند و ابو مسلم با اينكه برگزيدهء ابراهيم امام مؤسس شورش ضد اموى بود از دسيسه‌هاى آنان بدور نماند و با همه خدمت و فداكارى او را متهم كردند و منصور را بكشتن بىرحمانه و نامردانه او و يارانش واداشتند .\r\nو مردان علم و دانش هم مانند عبد اللَّه بن مقفّع از اين دسيسه‌ها بر كنار نبودند و با اينكه او خدمت علمى فراوانى بحكومت منصور كرد و كتاب حكمت كليه\r\n\r\n\r\n","description":"","footnote":"\r\n( 1 ) ربيع بنقل از ابن خلكان ص 203 چاپ تهران .\r\nابو الفضل پسر يونس بن محمد و از وابسته‌هاى بعثمانست كه نياى خوزى او را آزاد كرده و سرسپرده منصور شده و چون غلامان خانه زاد به او خدمت كرده ، گويد حاجب و دربان منصور بود و پس از ابو ايوب موريانى وزير او شد منصور بسيار او را دوست ميداشت و پر به دو اعتماد داشت .\r\nمسعودى در ص 313 مروج گويد : روزى منصور بربيع گفت : حاجتى دارى بگو ، گفت حاجتم اينكه پسرم فضل را دوست بدارى ، گفتش واى بر تو دوستى بىسبب نشود ، گفت : خدايت نيروى سبب سازى داده ، گفت : چه باشد ؟ گفت بر او لطف كنى تا دوستت دارد و دوستش دارى .\r\n","page_name":" 21 ","page_number":29},
  {"content":"\r\n\r\nو دمنه را ترجمه و يا تأليف نمود كه ارزش آن تا امروز هم مورد گواهى و شگفت دانشمندان و اديبانست و كتاب احكام سلطانيه را در تنظيم امور قضائى و ادارى نوشت او را به زندقه متهم كردند و بتنور تافته سرازير نمودند .\r\nدر برابر منصور شورشهاى چندى پديد شد كه آنها را به زور نيرو و سرنيزه سركوب نمود « 1 » و نفوذ علمى خاندان پيغمبر به رهبرى امام صادق خودنمائى داشت و او را ناراحت و بيمناك كرده بود و بهانه‌اى در دست نداشت كه با شمشير پاسخ دهد از اين رو به تأسيس مكتبهاى باصطلاح علمى و فقهى دست زد و اول بار مالك بن انس امام مالكيان را برانگيخت كه در باره نامگذارى كتاب او بموطأ آمده است كه چون منصور\r\n\r\n\r\n","description":"","footnote":"\r\n( 1 ) در ج 3 مروج الذهب مسعودى ص 306 چاپ مصر گويد :\r\nدر سال 145 محمد بن عبد اللَّه نواده امام حسن مجتبى عليه السّلام در مدينه شوريده و بسيارى از شهرها با او بيعت كرده بودند و او را نفس زكيه ميخواندند چون بسيار زاهد و عابد بود و از منصور خود را نهان ميداشت و ظهور نكرد تا منصور پدرش عبد اللَّه و عموهايش و بسيارى از خاندانش و همراهانش را دستگير كرد و چون او در مدينه شوريد منصور اسحاق پسر مسلم عقيلى را كه پير مرد صاحب رأى و تجربه بود خواست و گفت : در باره يك شورشى بر من نظر بده گفت ، او را وصف كن ، گفت مرديست از فرزندان فاطمه دختر رسول خدا ص عالم و زاهد و پارسا ، گفت پيروانش كيانند ؟ گفت اولاد على و جعفر و عقيل و اولاد عمر خطاب و زبير و ديگران قريش و اولاد انصار ، گفت بگو در چه شهرى قيام كرده ؟\r\nگفت در شهرى كه نه زراعت و نه دام شير ده دارد و نه تجارت چندانى او ساعتى فكر كرد و پس از آن گفت : اى منصور بصره را پر از قشون كن ، منصور با خود گفت اين مرد خرف شده ميگويم شورش در مدينه است او ميگويد بصره را پر از قشون كن و او را برگردانيد و طولى نكشيد كه ابراهيم برادر محمد در بصره شوريده - تا گويد :\r\nمنصور عيسى بن موسى را با 6 هزار سواره و 2 هزار پياده بسوى مدينه فرستاد و محمد بن قحطبه را با قشون انبوهى بدنبالش و با محمد در مدينه جنگيدند تا او كه 45 سال داشت كشته شد . ( مترجم )\r\n","page_name":" 22 ","page_number":30},
  {"content":"\r\n\r\nبراى انجام حج بمدينه آمد ، مالك را ديدار كرد و گفت در روى زمين اعلم از من و از تو كسى نيست ولى من دست به كار اداره امور خلافت هستم و فرصت كتاب و رساله نوشتن ندارم و اما تو :\r\nفوطّأ للنّاس طريقا يمشون عليه و احذر رخص ابن عبّاس و شدائد ابن عمر .\r\nتو يك رساله عملى براى مردم بنويس كه آن را به كار بندند و به راه آن بروند و از رخصتهاى ابن عباس و سخت گيريها و احتياطهاى عبد اللَّه بن عمر كه دو مرجع فتواى پيشين بودند حذر كن و ميانه‌رو باش . « 1 » با اين فرمان همه مردم جهان را بدر خانه مالك كشاند تا بدر خانهء امام صادق نروند .\r\nو در عراق كه دانشگاه كوفه بود و بنياد گزارش على عليه السّلام بود و تا هنوز شاگردان آن حضرت نفوذ علمى داشتند و رو بخاندان پيغمبر ص مينمودند براى اخذ\r\n\r\n\r\n","description":"","footnote":"\r\n( 1 ) مالك براى نخستين بار كتابى در فقه اسلامى نوشت و آن را به بابها تقسيم كرد و روش او نمونه‌اى از فقه اخبارى بوده و در هر بابى بذكر احاديثى راجع بمسأله مورد باب پرداخته و از فكر خود چيزى نياورده مبناى فقه مالك قرآن و سنت و روايت بوده و در مواردى كه براى مسأله دليل روشنى از قرآن و حديث در دست نداشته روش و سيره اهل مدينه را دليل گرفته و آن را بازگوى نظر پيغمبر ص شمرده براى اينكه عملى بوده كه در حضور پيغمبر ص انجام شده و يا در حضور اصحاب پيغمبر ص و بر آن اعتراض نشده است ولى بدين نكته توجه نكرده و يا نخواسته توجه كند كه پس از پيغمبر در دوران خلفاء بدعتهاى بسيارى بمقتضاى سياست روز پيدا شده و مردم بدان گرويدند و آن را پذيرفتند و به كار بستند و نام سنت شيخين بر آن نهادند كه در شوراى شش نفرى وصيت نامه عمر چون به على عليه السّلام پيشنهاد كردند كه سنت شيخين را بپذيرد و خليفه باشد حضرتش فرمود من تنها به قرآن و سنت پيغمبر كار ميكنم و سنت شيخين را قبول ندارم ولى عثمان آن را قبول كرد و پس از عمر بخلافت انتخاب شد .\r\n","page_name":" 23 ","page_number":31},
  {"content":"\r\n\r\nاحاديث و علم دين ، مكتب ابو حنيفه را بوجود آورده و ابو حنيفه با كم اطلاعى از علوم ادبى كه پايه فهم قرآنست و بىتوجهى باخذ حديث قانون رأى و قياس را پايه نهاد و بيشتر اخبار را كه در آن دوران فاصله كمترى از زمان پيغمبر ص داشت و بلكه بنا بقول بعضى كه او را از تابعين شمردند بيش از يك فاصله نداشت ضعيف و مردود دانست و بقول مؤلف كتاب فجر الاسلام ميگفته بيش از هفده حديث صحيح مورد اعتماد و درست نيست . « 1 » و اين رد نصوص بسود حكومت بنى عباس بود زيرا شيعه اثبات مقام خلافت و امامت را از راه نص بر وصايت ميدانستند و معتقد بودند كه على عليه السّلام وصى بلا فصل و منصوص از جانب پيغمبر اسلام است و در اين باره اخبار بسيارى نقل ميشده مانند حديث غدير و حديث منزله و اخبار ديگرى در تفسير بسيارى از آيات قرآنى .\r\n\r\n\r\n","description":"","footnote":"\r\n( 1 ) ج 1 فجر الاسلام ص 251 چاپ مصر گويد :\r\nابو حنيفه را علماء گفتند نزد او جز اندكى از احاديث صحيح نبوده كه ابن خلدون گفته شمار آنها هفده حديث بوده با اينكه كتب فقه حنفى پر است از احاديث بيشمارى .\r\nو اين طعن بليغ ابو حنيفه در اكثر احاديث زمان خود كه نزديك به زمان پيغمبر اسلام ص بوده براى تضعيف مكتب اسلام امام باقر و امام صادق عليهما السّلام بوده است زيرا اين دو امام هر چه ميگفتند بنقل از پدران خود تا رسول خدا ص روايت ميكردند و از پيش خود چيزى نميگفتند چنانچه على عليه السّلام هم هميشه قول خود را نقل از پيغمبر ميدانست و ميفرمود خليلم رسول خدا چنين فرموده است .\r\nو مكتب ابو حنيفه از هر جهت مخالف مكتب اين دو امام بود و با اينكه مردى عجمى بود و از عرب و عربيت بدور بود مكتب او به زودى پهناور شد و پيروان فراوانى پيدا كرد و سبب آن جز طرفدارى حكومت بنى عباس و صرف درهم و دينار براى ترويج آن نبوده بويژه پس از مخالفت مالك با منصور بر اثر كشتن محمد و ابراهيم و طرفداران آنها به وضع بىرحمانه و ظالمانه‌اى .\r\n","page_name":" 24 ","page_number":32},
  {"content":"\r\n\r\nبنياد حكومت عباسيان با كمك مردان با تدبير و انديشمند ايرانى بود و در آغاز كار خود آنها را در اداره امور كشورى و لشكرى شريك كردند ولى پس از استقرار حكومت خرده خرده آنها را كنار زدند و مردانى بىمايه كه چاكران حلقه به گوش خود ميشمردند روى كار آوردند چنانچه منصور در آغاز كار خود خالد بن برمك يكى از نو مسلمانان نامور ايران را بوزارت خود برگزيد ابن خلكان در ص 231 كتاب خود گويد ، ابو ايوب موريانى سليمان بن ابى سليمان مخلد است و برخى گفتند داود موريانى است و خوزى بوده كه وزير ابى جعفر منصور شد پس از خالد بن برمك جد خاندان برامكه و بسيار بر منصور مسلط شد چون در سابق سر دفتر سليمان مهلبى بود و منصور هم پيش از دوران خلافت خود از طرف سليمان بخشدار بخشى از فارس بود و سليمان او را باختلاس از دارائى متهم كرد و شلاق زيادى به او زد و از او تاوان كم بود درآمد را گرفت و چون منصور بخلافت رسيد سليمان را دستگير كرد و گردنش را زد چون در آن دوران اتهام خواسته بود او را برهنه و رسوا كند ولى ابو ايوب موريانى واسطه او شده و او را آزاد كرد . اين سابقهء خدمت را منظور كرد و او را بوزارت خود برگزيد .\r\nخطرناكترين شورشيان بر منصور شورش عبد اللَّه بن على عم او بود كه مسعودى در ص 302 ج 3 مروج چاپ مصر گويد : خود را در ميان اهل شام و ديگر همراهانش خليفه خواند و با او بيعت كردند و مدعى شد كه سفاح خلافت را به كسى داده كه داوطلب كشتن مروان باشد - تا گويد - منصور ابو مسلم را مأمور سركوبى او كرد و با او در اطراف نصيبين نبرد بسيارى كرد كه چند ماه بدرازا كشيد و هر دو گروه پايدارى كردند و خندقها كندند و سپس عبد اللَّه بن على و همراهانش شكست خوردند و خود او با خاصانش ببصره گريختند و بسليمان بن على عم منصور پناهنده شدند و ابو مسلم غنائم آنان را بدست آورد - تا گويد : ابو مسلم از جزيره عزم رفتن بخراسان كرد و عراق را پشت سر نهاد و منصور هم از انبار بمدائن كسرى آمد و به ابو مسلم نوشت من با تو رو در رو سخنها دارم كه در نامه نگنجند و بايدت چند روزى نزد ما باشى و او\r\n\r\n","description":"","footnote":"","page_name":" 25 ","page_number":33},
  {"content":"\r\n\r\nنامه را خواند و به راه خود رفت و منصور جرير نواده جرير بن عبد اللَّه بجلى را كه از دوستان ديرين ابو مسلم و يگانه دوران و سياستمدارى يكتا بود نزد او فرستاد و او وى را فريب داد و با مخالفت مشاورانش وى را نزد منصور آورد و منصور در كنار دجله و مدائن چادر زده بود .\r\nمسعودى شرحى در باره تدبير منصور براى كشتن ابو مسلم بيان كرده ، اين كشتار ناجوانمردانه ابو مسلم شكستى بود در بازوى تواناى خلافت عباسى و دشمنى او را با سرداران خدمتكار ايرانى كه پايه‌گذار حكومت آنان بودند آشكارا كرد و در ايرانيان كشورى هم چون خاندان برمكى اثر گذاشت و آنان را از تقربى كه بدستگاه خلافت عباسيان داشتند دور كرد از اين رو حزب مخالف آنان روى كار آمدند و در دوران خلافت جانشين منصور كه پسرش محمد به لقب مهدى بود كارگزاران دربار او بيشتر عربها بودند .\r\nمادر مهدى ام موسى از نواده‌هاى ذى رعين بود كه از پادشاهان يمن بود و شرف عربى و خانوادگى بلند پايه‌اى داشت و اين هم خود وسيله‌اى براى تقرب حزب مخالف ايرانيان بود .\r\nمنصور نام جانشين خود را محمد نهاد و او را مهدى لقب داد و در ترويج او بسيار كوشيد و منظورش گمراه كردن افكار مسلمانان بود زيرا در اخبار چندى ميان مردم منتشر بود كه قائمى از آل محمد ظهور كند و دنيا را پر از عدل و داد كند از آن پس كه پر از ستم و بيداد شده او خواست جانشين خود را مهدى موعود به حساب گزارد و شايد به همين منظور بوده كه بيعت براى خلافت او هم در مكه انجام شده چنانچه مسعودى در ص 319 ج 3 مروج نامبرده گويد : ربيع آزاد كردهء او در مكه روز ششم ذيحجه كه روز شنبه بود از سال 158 براى او بيعت گرفت متصدى بيعت گرفتن او ربيع بود و وزيران او هم عرب بودند چون معاوية بن عبد اللَّه اشعرى و پس از عزل او يعقوب بن داود سلمى .\r\nدربار او عربى بود و اخلاق او هم عربى بود دنبال شكار و تفريح و بذل و\r\n\r\n","description":"","footnote":"","page_name":" 26 ","page_number":34},
  {"content":"\r\n\r\nبخشش به شعرا ، و مديحه‌سرايان روزگارش ميگذشت و بقول مسعودى همه پس انداز منصور را كه ششصد مليون درهم و 14 مليون اشرفى طلا بود بباد داد و خزينه را تهى كرد و خزانه دارش بنام ابو حارثه نهرى آمد و كليدهاى بيت المال را جلو او گذاشت و گفت بيت المال تهى نياز بكليد ندارد .\r\nو داستان‌ها از گردش و شكار او در مروج مسعودى ذكر شده و هم در ص 326 مروج نامبرده گويد : منصور او را بر حكومت رى گماشت و شرقى بن قطامى را به دو پيوست و فرمودش تا جنگهاى عرب و مكارم اخلاق و دروس تاريخ و اشعار را به دو بياموزد و شبى مهدى به او گفت : اى شرقى با داستانى دلنواز دلم را گرم كن ( و او داستان دو نديم جذيمة الابرش ) را تا پايان براى او گفت « 1 » تا گويد : مهدى در دنبال شنيدن آن چنان بخنده افتاد كه با هر دو پاى خود زمين را ميكاويد .\r\nمهدى در سال 169 اواخر محرم درگذشت و موسى پسرش كه لقب هادى داشت و وليعهد اول او بود و دومين او هارون بود بجاى او نشست .\r\nبگفته مسعودى در ص 335 ج 3 مروج نامبرده خود گويد : مردى بود سخت دل و تندخو ، مشكل پسند بسيار اديب و ادب پسند ، نيرومند و دلير ، پر بخشش و با سخاوت .\r\nو ربيع حاجب جدش منصور را بوزارت خود گماشت و وظيفه عمر بن بزيع هم كه سر كارى امور دربار خلافت بود به دو واگذار كرد و سپس عمر بن بزيع را بوزارت گماشت و سر دفتر نامه‌ها كرد و ربيع تنها سر كار امور شد و در اين سال ربيع مرد و بقولى هادى او را مسموم كرد بخاطر كنيزى كه مهدى بوى بخشيده بود و پيش از آن ، از آن ربيع بوده ( يك رقابت عجيب به حساب دوران گذشته ) .\r\nدر دوران او شورش حسين نواده امام حسن عليه السّلام رخ داد كه در دو\r\n\r\n\r\n","description":"","footnote":"\r\n( 1 ) متن اين داستان در ص 330 و 331 مروج نامبرده بتفصيل ذكر شده است .\r\n","page_name":" 27 ","page_number":35},
  {"content":"\r\n\r\nفرسنگى مكه در روز ترويه كشته شد و او را شهيد فخ گويند و همراهان او هم كه اشراف سادات حسنى بودند شهيد شدند و برخى دستگير شدند و اعدام شدند .\r\nو نتيجه اينكه در مدت خلافت مهدى و جانشين اولش هادى حزب عرب بر اوضاع دربار خلافت مسلط بودند و ايرانىها در دور دست افتادند و برمكيان به كارهاى درجه دوم در كار بودند ولى دو پيشامد كفهء ايرانىها را سنگين كرد و آنها را باوضاع دربار مسلط ساخت و مخالفان آنها عقب نشستند .\r\n1 - مادر هادى و هرون كنيزى بود بنام خيزران حرشيه « 1 » ولى با استعداد و محبوبه مهدى كه جانشينان خود را از زاده‌هاى او انتخاب كرد و او وارد سياست دربار خلافت شد و داراى نفوذى فراوان گرديد تا آنجا كه هادى فرمانبردار او بود مسعودى در ص 337 ج 3 مروج نامبرده خود ميگويد : هادى بسيار فرمانبردار مادرش خيزران بود و هر نيازى كه از براى مردم از او ميخواست پذيرا بود و پيوسته در خانه‌اش پر از مواكب حاجتمندان بود كه شاعرى بنام ابو المعافى در باره او سروده .\r\n اى خيزران تو را گوارا باد و گوارا * كه سياستمدار بندگان دو پسرت باشند توانا \r\nو پيشامد كه روزى در باره امرى با پسرش هادى سخن گفت و او را راهى بپذيرش نبود و عذر آورد و مادرش گفت بايد آن را بپذيرى و پاسخ داد نپذيرم و مادرش گفت : من براى انجام آن به عبد اللَّه بن مالك قول دادم و هادى از شنيدن نام خواهشمند بخشم آمد و گفت : واى بر اين زنازاده من دانستم كه حاجتمند كيست و به خدا سوگند آن را براى تو برنياورم ، مادرش گفت : به خدا از اين پس از تو خواهشى نكنم پاسخ داد به خدا من از آن باكى ندارم و او داغ شد و مادرش برخاست و سخت خشمناك بود .\r\nهادى گفت : برجايت باش و سخن آخر مرا بشنو .\r\n\r\n\r\n","description":"","footnote":"\r\n( 1 ) و شايد از كنيزان ايرانى بوده كه در آن زمان بسيار بودند و در دلبرى و طنازى شهرتى داشتند و در هوش و استعداد نمونه بودند .\r\n","page_name":" 28 ","page_number":36},
  {"content":"\r\n\r\nبه خدا سوگند و باينكه خويش رسول خدا نباشم اگر به من برسد يكى از سرداران من يا مخصوصان من يا يكى از خدمتكاران من در خانه تو ايستاده البته گردنش را ميزنم و هر چه دارد از او ميگيرم و هر كه خواهد بر اين كيفر گردن نهد ، اين موكبها هستند كه هر روز بامداد بر در خانه تو فرود آيند ، آيا تو چرخى ندارى كه نخ‌ريسى و خود را بدان سرگرم كنى ؟ قرآنى ندارى كه بخوانى ؟ خانه‌اى ندارى كه در آن از بيگانگان مصون بمانى ؟ بپرهيز ، بپرهيز از اينكه دهانت را براى نياز يك مسلمان يا كافر ذمى باز كنى .\r\nو مادرش در برابر اين سخن ناهموار كه هرگز انتظار نداشت سراسيمه برگشت و نميفهميد كجا گام مينهد و كم و بيشى از خوش و ناخوش نزد او چيزى نگفت .\r\nپايان كلام مسعودى اين دربندانى كه هادى با اين سختى از مادرش نمود و او را تهديد كرد و غرور او را شكست و آبروى چندين ساله او را برد آشوبى بود در درون خاندان هادى كه پيامدهاى ناگوار بدنبال داشت تا آنجا كه بقولى مادرش تصميم كشتن او را گرفت و با كنيزان حرم سرا ساخت و باخت كرد و شبى بر سر او ريختند و او را خفه كردند و اين مانند داستان مرگ مروان است كه پس از كناره‌گيرى معاويه پسر يزيد بخلافت رسيد و مادر معاويه را بزنى گرفت و بر اثر بدگوئى از پسرش معاويه و ناسزاى به خود او ويرا خشمگين ساخت بويژه بر اثر اينكه پسرش را از ولايت عهد عزل كرد و پسر خود عبد الملك را وليعهد خود ساخت .\r\nمسعودى در ص 97 ج 3 مروج نامبرده گويد : مروان در اين سال كه 65 بود در دمشق نابود شد - تا گويد : برخى را پندار اينست كه فاخته دختر ابى هاشم بن عتبهء مادر خالد پسر يزيد او را كشت براى اينكه مروان براى خود بيعت گرفت و از پس خود براى خالد بن يزيد و از پس او عمرو بن سعيد و از آن برگشت و پس از خود پسرش عبد الملك و پس از او پسر ديگرش عبد العزيز را جانشين ساخت و خالد بن يزيد كه نزد او آمد با او بدرشتى سخن گفت و بخشم آمد و گفت با من چنين سخن گوئى\r\n\r\n","description":"","footnote":"","page_name":" 29 ","page_number":37},
  {"content":"\r\n\r\nاى زادهء رطبه ( نمناك ) مروان مادرش فاخته را بزنى گرفت تا او را خوار كند و زبون نمايد و خالد نزد مادر خود رفت و شوهر كردنش بمروان را زشت شمرد و به دو شكايت برد از بدگوئى مروان و در پاسخ او گفت : پس از اين تو را نكوهش نخواهد كرد و شب بوسيلهء بالش او را خفه كرد با كمك كنيزانش و يا شير زهرناك به او خوراند .\r\nپايان كلام مسعودى و با اين سابقه كه مشهور بوده كشتار خيزران از هادى درست‌تر به نظر آيد از آنچه مسعودى نقل كرده كه هادى بسفرى رفت و بيمار شد و برگشت و سنگين شد تا آنجا كه كسى جرأت نداشت نزد او رود جز خدمتكاران خردسال ( يا زبون ) .\r\nچون نام نوع بيمارى بيان نشده و از مراجعه به پزشك با همه امكانات خلافت نامى برده نشده قضيه مبهم است و گويا ساختگى باشد .\r\n2 - اقدام هادى در خلع هارون الرشيد از ولايت عهديش از خود و جانشين كردن پسرش جعفر بن موسى ( كه كودكى بوده ) و زندانى كردن خالد برمكى و قصد كشتن او .\r\nمسعودى در ص 343 مروج خود ج 3 بنشانى پيش گويد :\r\nهادى خواست برادرش رشيد را از ولايت عهد خلع كند و پسرش جعفر را جانشين خود سازد و يحيى بن خالد را زندانى كرد تا او را بكشد .\r\nو معلوم است اين كارها بر اثر نفوذ حزب عرب بوده خصوص پس از گوشه‌نشينى خيزران و زندانى شدن يحيى كه رئيس خاندان برمكى بوده براى اين بوده كه از هارون دفاع ميكرده زيرا بگفتهء مسعودى او سرپرست و پرورش دهنده رشيد بود .\r\nو بگفتهء مسعودى يحيى نقشه‌اى براى هادى پيشنهاد كرد و او را قانع كرد كه بتدبير ديگرى پسر خود را بمقام جانشينى خود رساند در همان ص نامبرده گويد يحيى بهادى گفت : اى امير المؤمنين به نظر شما اگر پيشامدى كرد كه ما از آن به خدا پناه بريم و ما را بدان نرساند و مرگ امير مؤمنان را پس اندازد آيا گمان ميبرى مردم زير فرمان جعفر پسر امير المؤمنين ميروند با اينكه كودكى نابالغ\r\n\r\n","description":"","footnote":"","page_name":" 30 ","page_number":38},
  {"content":"\r\n\r\nاست ؟ آيا او را به رهبرى نماز و حج و جهاد خود مىپسنديد ؟ گفت : گمان ندارم يحيى گفت از اين آسوده‌اى كه سران خاندانت براى مقام خلافت قيام كنند و آن را از فرزندانت به ديگران بكشانند ؟ و مردم را بشكستن پيمان وادارى و سوگندهاى وفادارى آنها را سست سازى و اگر بيعت برادرت را محترم شمارى و براى جعفر پس از او بيعت ستانى استوارتر باشد و چون پسرت مردى شد از برادرت بخواهى او را بر خود مقدم دارد هادى گفت : مرا بامرى آگاه كردى كه متوجه نبودم ، وانگه تصميم گرفت رشيد را خلع كند چه بخواهد و چه نخواهد و فرمان داد در هر امرى بر او سخت گيرند و او را بستوه آوردند .\r\nيحيى برشيد گفت از هادى اجازه شكار رفتن طلبد و خود را مدت درازى بدان مشغول سازد زيرا زندگى هادى برادرش كوتاه است و به زودى بسرايد به حكم طالعى كه دارد و رشيد اجازه خواست و به او اجازه داد و رشيد بكناره‌هاى فرات اطراف انبار و به هيت رفت و از آنجا تا دشت سماوه دور شد ، و هادى به او نامه نوشت كه بيايد و رشيد پيوسته عذر آورد و نيامد و هادى زبان بدشنام او گشود .\r\nو مسعودى در دنبال اين داستان بيمارى هادى و مردن او را ذكر كرده و چنين فهميده شود كه هارون تا مردن هادى خود را از او دور نگهداشت .\r\nو آنچه از اين ماجراهاى سه‌گانه فهم شود كه :\r\n1 - خشم شديد خيزران بر هادى .\r\n2 - تصميم هادى به خلع رشيد از ولايت عهد پس از خود .\r\n3 - تدبير يحيى در دور نگهداشتن رشيد از هادى و اصرار هادى در احضار او .\r\nاينست كه ارتباطى ميان گروه خيزران و گروه يحيى در ميان بوده و با نقشه‌ى حساب‌شده‌اى يحيى رشيد را از چنگ هادى ربوده كه بوسيله خيزران رهبرى ميشده و اگر روايت مسعودى در باره مردن هادى درست باشد مىشود كه بيمارى او بر اثر زهرى بوده است كه او را ديوانه كرده و كشته .\r\n\r\n","description":"","footnote":"","page_name":" 31 ","page_number":39},
  {"content":"\r\n\r\nو بهر حال رشيد به خوبى دانست كه تدبير يحيى برمكى او را به تخت خلافت رسانده و او يك خليفه دست نشانده و تخت نشانده يحيى است و از اين رو يحيى نفوذ كاملى در دستگاه هرون پيدا كرد و حزب ايرانيان بر خلافت رشيد تسلط كامل يافتند و دسته مخالف عقب نشستند و دو پسر رشيد يحيى كه جعفر و فضل بودند تسلط كامل بر اوضاع يافتند و طرفداران خود را به كارهاى كشورى گماشتند و گروه ربيع حاجب كه اكنون رهبر آنها فضل بن ربيع بود نفوذ خود را از دست دادند و به كارهاى درجه دوم وادار شدند .\r\nمسعودى در ص 348 ج 3 مروج نامبرده گويد :\r\nو چون خلافت برشيد رسيد يحيى بن خالد را طلبيد و به او گفت : پدر جان تو با بركت و ميمنت و تدبير خود مرا بر اين تخت نشاندى و من كارها را به تو سپردم و خاتم خود را به دو تسليم كرد .\r\nو همه امور خلافت هارون زير دست يحيى و فرزندانش افتاد و آنان با لياقت و كاردانى خود امور قلمرو خلافت هارونى را كه از افريقا تا مرزهاى چين گسترده بود به خوبى اداره كردند و دوران آنها دوران طلائى تاريخ اسلام است از نظر سياست و فرهنگ و در اين دورانى كه در حدود 18 سال بدرازا كشيد حزب ايرانيان به خوبى پيش آمدند و كار برامكه بالا گرفت و بقول مسعودى ص 384 ج 3 مروج نامبرده خود جعفر بن يحيى بن خالد بن برمك و يحيى بن خالد و فضل و ديگران از برمكيان ببالاترين تسلط و والاترين رياست دست يافتند و همه كارها براشان استوار شد تا گفتند روزگارشان همه عروسى و شادى پيوسته و بىپايانست تا آنجا كه هارون به جعفر گفت هيچ چهره‌اى در اين جهان ديدارش براى من دلنشين‌تر از چهره تو نيست .\r\nولى با اين وضع حزب مخالف در پس ديوار بيكار نبودند و براى دور كردن برمكيان نقشه ميكشيدند و زبيده سوگلى حرمسراى هارون بانوئى تيزهوش و پر غرور بود و در حقيقت رئيس ستاد حزب مخالف بود و پيوسته از برمكيان نزد هارون شكوه ميكرد و آنان را نزد وى نكوهش ميكرد زيرا يحيى برمكى ناظر حرمسراى هارون\r\n\r\n","description":"","footnote":"","page_name":" 32 ","page_number":40},
  {"content":"\r\n\r\nبوده و تا آنجا كه دلخواه زبيده بود بوى آزادى نميداد و دست او به بيت المال گشاده نبود .\r\nمسعودى در ص 386 ج 3 مروج نامبرده گويد :\r\nرياست جعفر طولانى شد و او و پدرش و برادرانش بر امور كشور چيره شدند و زبيده همسر رشيد در دل او جايى داشت كه بر همه ديگران پيش بود و يحيى بن خالد كه ناظر حرمسرا بود از خدمت خدمتكاران براى آنها دريغ ميكرد و زبيده از يحيى به هارون شكايت كرد - تا گويد : يحيى بيشتر به حرمسرا فشار آورد و سختگيرى كرد و فرمود شبها درهاى حرمسرا را قفل كنند و كليدها را به خانه خود ميبرد تا زبيده بجان آمد و باز به رشيد شكايت كرد و رشيد گفت يحيى خير خواه حرمسرا است و زبيده در پاسخ او داستان همبسترى جعفر پسر يحيى را با خواهر رشيد عباسه به او خبر داد و بقول برخى اين پيشامد سبب خشم هارون شد و تصميم گرفت برمكيان را از ميان بردارد و اگر داستان عباسه و جعفر هم كه مسعودى بتفصيل آن را بيان كرده است درست باشد اين خود گوشه‌اى از نقشه‌هاى ضد برمكيان است كه حزب مخالف كشيده و اجرا كردند و در نتيجه دولت برامكه پايان يافت و جعفر 45 سال داشت كه كشته شد و ديگران بزندان افتادند و حزب مخالفت روى كار آمدند و فضل بن ربيع رهبر آنان بود و او بود كه پس از مرگ هارون در سال 193 سر كار بيعت گرفتن براى محمد امين جانشين يكم رشيد شد .\r\nبا روى كار آمدن حزب فضل بن ربيع و خلافت امين و زوال برامكه اوضاع وارونه شد و حزب ايرانيان در پس درافتادند ولى با آنچه رخ داد اين دوران چندان بدرازا نكشيد .\r\nزيرا مأمون به اشاره سهل مشاورش با پدرش رشيد از بغداد به مرو رفت و رشيد در طوس سخت بيمار شد در سال 193 ، پزشكان بيمارى او را خطرناك نشمردند ولى چون قاروره بول او را به نظر يك پزشك ايرانى رساندند گفت به صاحبش بگوئيد وصيت كند زيرا درمان پذير نيست .\r\n\r\n","description":"","footnote":"","page_name":" 33 ","page_number":41},
  {"content":"\r\n\r\nو چون رشيد مرد در بغداد با محمد امين پسر زبيده بيعت كردند و بخلافت نشست و طولى نكشيد كه بر اثر نقشه حزب عربى مسلط بر او و برادرش عبد اللَّه مأمون را از وليعهدى روم خلع كرد با اينكه رشيد عهدنامه جانشينى درجه دوم او را در حضور همه سران كشور اسلامى در مكه تنظيم كرده بود و نسخه‌اى از آن را هم در آنجا سپرده بود و خاور زمين را از خراسان تا همدان قلمرو فرمانگذارى او مقرر ساخته بود .\r\nو چون خبر خلع بمأمون رسيد پريشان شد و سران خراسان بدعوت حسن بن سهل و فضل برادرش او را دلدارى دادند و يارى او را بر گردن نهادند و قشونى به سردارى طاهر بن حسين براى جلوگيرى از يورش امين به خراسان پيش فرستادند و تا نزديك رى تاخت و فرمانده قشون امين كه براى تصرف قلمرو مأمون از بغداد تا آن حدود پيش رفته و به او گزارش شد كه طاهر در رى بر سر راه او است . او را به چيزى نميشمرد ولى در نبرد طاهر پيروز شد و قشون امين گريخت و سردارش على بن عيسى كشته شد و قشون طاهر تا بغداد تاخت و پس از محاصره طولانى امين كشته شد و مأمون پس از او خليفه همه كشور پهناور اسلامى شد و فضل بن سهل وزير او گرديد و بر كارها مسلط شد تا آنجا كه بگفتهء مسعودى در ص 5 ج 4 مروج نامبرده براى خريد يك كنيز جلو او را بست و مانع او شد و مأمون كينهء او را در سينه گرفت و او را كشت و بقولى كسانى را وادار كرد كه او را كشتند .\r\nدر دههء آخر قرن دوم اسلامى كه دوران حكومت مطلقه مأمون بود ابن طباطبا يكى از نواده‌هاى امام حسن مجتبى عليه السّلام بكمك ابى السرايا در عراق شورش كرد و محمد بن سليمان نواده ديگر آن حضرت در مدينه شورش كرد و على بن محمد نوادهء امام سجاد عليه السّلام در بصره شوريد و ابراهيم بن موسى نوادهء ديگر آن حضرت در يمن شوريد و نوادهء ديگرش محمد بن جعفر در حجاز و خود را امير المؤمنين ناميد و ديباج لقب گرفت و پس از على عليه السّلام كسى از آل محمد جز او اين لقب را نپذيرفت .\r\nاين شورشها خود يكى از نشانهء انتشار تشيع در همه نواحى حكومت مأمون\r\n\r\n","description":"","footnote":"","page_name":" 34 ","page_number":42},
  {"content":"\r\n\r\nبود و يكى از اسباب دعوت مأمون از امام رضا عليه السّلام بطوس و تفويض ولايت عهد بدان حضرت و سبب شيعه مآبى خود مأمون .\r\nمسعودى در ص 28 ج 4 مروج نامبرده گويد :\r\nدر سال 200 مأمون رجاء بن ابى ضحاك و ياسر خادم را نزد على بن موسى الرضا عليه السّلام فرستاد تا او را بطوس آورند و با كمال احترام آن حضرت را بطوس رساندند و در شهر مرو بمأمون وارد شد و او را ببهترين وجه پذيرا گرديد و همه خواص خود را انجمن كرد و گفت : در اولاد عباس و اولاد على بررسى كرده و افضل و احق بخلافت در ميان همه على بن موسى الرضا را يافته و بولايت عهد با آن حضرت بيعت كرد و بنام او دينار طلا و درهم نقره سكه زد و دخترش ام الفضل را به پسر آن حضرت امام محمد جواد بزنى داد و شعار سياه پوشى عباسيان را بشعار سبز پوشى بدل كرد و برادر امام رضا ابراهيم بن موسى بفرمان مأمون امير الحاج شد .\r\nاين پايان قرن دوم اسلامى بود كه در قرن يكم سياست اسلامى دربست از آن عرب بود برياست بنى اميه و قرن دوم تقسيم شد ميان عرب و عجم و بر سر آن ميان اين دو رقابت در گرفت و در انقلاب ضد اموى بكمك مؤثر ابو مسلم خراسانى محور سياست ايرانىها بودند و در انقلاب ضد ابى مسلم عربها برهبرى ربيع حاجب روى كار آمدند و در انقلاب ضد هادى عباسى ايرانيان برهبرى يحيى بن خالد برمكى بر سر كار آمدند و با انقلاب ضد برمكيان عربها به پشتيبانى از امين بر كارها مسلط شدند و با انقلاب ضد امين و كشته شدن او باز ايرانىها به رهبرى فضل بن سهل و حسن بن سهل روى كار آمدند و امام شيعيان باصرار مأمون بولايت عهد برگزيده شد ، سير سياست حكومت اسلامى در اين دو قرن طوفانى از جنگ و خونريزى در همه نواحى كشور اسلامى با خود داشت كه همه سرزمين گسترده عالم اسلامى را رنگين كرد و تا هنوز در برخى نواحى خونهاى عزيزى كه بناحق ريخته شده در جوش و خروش است .\r\nو در كنار اين سير سياسى ناهنجار و خونين در عالم اسلامى يك تطور و سير علمى هم دوش بدوش در جريان بود كه پايه‌گزار آن مولا على عليه السّلام بود\r\n\r\n","description":"","footnote":"","page_name":" 35 ","page_number":43},
  {"content":"\r\n\r\nو در دوران كوتاه خلافت خود در كوفه و بصره دانشگاهى بنياد نهاد و بدنبال آن دانشگاه مدينه از زمان امام باقر عليه السّلام بنياد گرفت و بدنبال آن دانشگاه بغداد بوجود آمد كه نام آن در سراسر دنيا تا هنوز زنده است اين سير علمى اسلام كه از زد و خوردهاى نبرد بر كنار بوده و به پژوهش و تحقيق پرداخته متكى بامامان شيعه بوده و سرچشمهء جوشان آن بيانات صادره از ائمهء هر زمانى بوده است كه در دوران امام رضا و تشكيل انجمنهاى بحث و تحقيق در خراسان باوج خود رسيده ولى در اين سير علمى هم طوفانى از مبارزه نظريات علمى و ادبى وجود داشته و رهبران علمى بر سر مسائل علمى بحث و جدل فراوان داشتند كه پايه بروز فرقه‌ها و دستهء بنديهائى در بارهء علم و ادب شده و معتزله و عدليه و مرجئه و قدريه و . . . پيدا شدند و از نظر ادبى بصريين و كوفيين و بغداديان پيدا شدند و بسا اختلاف نظر آنها در مسائل تا مركز حكومت و رسالت هم كشيده شده چنانچه در بارهء مسألهء خلق قرآن مأمون وارد بحث شد و طرفدار معتزله گرديد و بدنبال آن يك شورش سياسى پديدار شد كه احمد حنبل و پيروانش كه مخالف بودند دستگير و زندانى شدند و يك مسأله ادبى در بارهء ما بعد اذا فجائيه كه ميان سيبويه بصرى و كسائى كوفى مورد اختلاف بود بدربار رشيد كشيده شد و با محكوميت سيبويه بر اثر دسته‌بندى طرفداران مخالفان او بدق كردن سيبويه كشيد و البته سياست هر دوره‌اى هم در پيدايش و ترويج يك عقيده علمى از فقه و كلام و ادب بىاثر نبوده ولى بطور كلى در اين قرن دوم اسلامى و يكم خلافت عباسى آزادى عقيده تا آنجا كه در تنگناى سياست نميافتاده روشن بوده و سبب شيوع نظر معتزله و عدليه شده و بسود مذهب شيعه اماميه پيشرفته تا آنجا كه مأمون در اوج خلافت مطلقهء خود بمذهب معتزله گرائيده و شيعه مآب شده و بطرفدارى از خلافت اولاد على و خصوص امام رضا عليه السّلام برخاسته .\r\nمسعودى در ص 5 ج 4 مروج نامبرده خود گويد :\r\nمأمون ابراهيم بن مهدى معروف بابن شكله عم خود را هجو كرد چون مأمون اظهار تشيع ميكرد و ابن شكله سنى بود و مأمون اين دو بيت را سرود :\r\n\r\n","description":"","footnote":"","page_name":" 36 ","page_number":44},
  {"content":"\r\n\r\n چون كه شادى تا ببنى مرجى بد كيش را * مرده پيش از آنكه بيند مرگ حتم خويش را\r\nنزد او ياد آورى كن نام مولايم على * رحمت آور بر نبى و آل و بين تشويش را \r\n« 1 » و طرفدار حكومت و تحقيق گرديده تا آنكه دانشگاهى براى آموزش فلسفه بنام بيت الحكمة بنياد نموده و حكماء و فلاسفه عصر خود را در آن گرد آورده .\r\nاين دوران درخشان و اميد بخش بدرازا نكشيد و بر اثر تلاش حزب مخالف به زودى پايان يافت و سببش شورش بغداد بود برهبرى عموى مأمون ابراهيم بن مهدى و پيوستن همه مخالفان سياسى و مذهبى و حزبى بدان .\r\nمسعودى در ص 48 ج 4 مروج گويد :\r\nهمه كسانى كه از بنى عباس و دوستان و پيروانش در بغداد بودند بمحض شنيدن وليعهدى امام رضا انجمنى كردند و مأمون را از خلافت خلع كردند و با ابراهيم بن مهدى در پنجم محرم سال 200 بيعت كردند ، پيامد اين شورش در مركز بغداد پريشانى فكرى براى مأمون بود و يك انقلاب مركزى براى دربار خلافت كه مسعودى در همان صفحه گويد : در سال 202 فضل بن سهل ذو الرياستين در حمام ترور شد و اين حمام در شهر سرخس بود از بلاد خراسان و در خانهء مأمون بود و هنگامى بود كه مأمون بسوى عراق ميرفت ، و مأمون آن را بسيار گران شمرد و كشندگان او را كشت و بسوى عراق رفت و از آن پس مرگ امام رضا در طوس بر اثر خوردن انگور زهرناك بود با اينكه مأمون دخترش ام حبيبه را به آن حضرت بزنى داده بود .\r\nفضل بن سهل مذهب شيعه داشت چنانچه ابن خلكان در ص 450 ج 1 كتاب خود گفته و هم او بود كه مأمون را واداشت امام رضا عليه السّلام را بطوس آورد و\r\n\r\n\r\n","description":"","footnote":"\r\n( 1 ) متن عربى :\r\n اذا المرجى سرك ان تراه * يموت لحينه من قبل موته\r\nفجدد عنده ذكرى على * وصل على النبى و آل بيته \r\n","page_name":" 37 ","page_number":45},
  {"content":"\r\n\r\nوليعهد خود كرد چنانچه مسلم بن وليد انصارى معروف به صريع الغوانى در ضمن قصيده ستايش او گفته :\r\n اقمت خلافة و ازلت اخرى * جليل ما اقمت و ما ازلتا \r\nيعنى بر پا داشتى خلافتى را و بر انداختى خلافتى را * و الا است آنچه بر پا داشتى و آنچه كه از ميان برداشتى بيعت بغداد با ابراهيم عم مهدى يكباره او را دگرگون ساخت و فضل را كه وسيلهء رسيدن او بخلافت بود و هم امام رضا عليه السّلام را از ميان برداشت و چون ببغداد رفت شعار سياه جامعه و پرچم را باز گرداند و در همهء انقلابهاى اين قرن يكم حكومت عباسيان دو عامل دين و نژاد اثر داشتند .\r\nسير علمى اسلام در دوران مأمون به نهايت خود رسيد و سير سياسى دو حزبى هم پايان يافت زيرا با كشته شدن امين و ويرانى بغداد حزب عرب سقوط كرد و با كشته شدن فضل بن سهل و ناسپاسى از ايرانيان طرفدار خلافت عباسى براى بار سوم اعتماد ايرانيان از وفا و صفاى عباسيان به كلى بريد .\r\nو ميتوان گفت : اين دو حزب سياسى رقيب كه پشتيبان حكومت عباسيها بودند منحل شدند گر چه مردانى از دو تيره در كارهاى حكومت داراى مناصب عاليهء بودند و دولت مأمون هنوز براى ايرانيان احترام و اعتبارى منظور مىكرد و دختر حسن بن سهل برادر فضل بنام پوران را بزنى گرفت و در سال 204 به فم الصلح در ناحيهء دجله منزل كرد و با پوران عروسى كرد و حسن بن سهل پذيرائى تاريخى از مأمون نمود و در اين باره داستانى تاريخى رخ داد و در برابر درخواست مأمون از او خواهش كرد در دل او جا داشته باشد و او را دوست دارد . . .\r\nو چون مأمون در سال 218 پس از تاخت و تاز بر دولت روم به رقه رسيد مرد و معتصم بنام محمد بن هارون كه همراه او بود جانشين او شد و عباس بن مأمون هم پس از مشاجره تسليم او گرديد .\r\nو معتصم در انديشه شد كه نژاد سومى را بدربار خلافت كشاند كه ضربتى از\r\n\r\n","description":"","footnote":"","page_name":" 38 ","page_number":46},
  {"content":"\r\n\r\nخلفاء بنى عباس نخوردند و آنان را پشتيبان مقام خلافت سازد و مورد اعتماد گرداند و اين نژاد تازه وارد تركها بودند و ميل معتصم بدانها شايد بر اثر شير مادرش بوده .\r\nمسعودى در ص 53 ج 4 مروج نامبرده خود گويد :\r\nمعتصم پيوسته دوست ميداشت تركها را گرد خود جمع كند و غلامان ترك را از آقاهاشان بخرد و شمار چهار هزار گرد او فراهم شدند كه معتصم پرست بار آمدند و او هم جامه‌ها از هر نوع ديبا بتن آنها ميكرد و با كمربندهاى زرين و زيور زر آنان را از ديگر قشونش ممتاز مىساخت تا گارد مخصوص او باشند و قشونى هم بنام مغاربه از مصر و يمن و قيس پرورش داد و قشونى هم بنام فراغنه از اسروشيه و ديگران ، ولى تركها كه غلامان خاصهء او بودند مردم را آزار ميكردند و اسب در بازار مىتاختند و ناتوانان و كودكان را زير ميگرفتند و بسا كه مردم بغداد هم بدانها يورش ميبردند و از آنها ميكشتند و معتصم خواست آنها را بسرزمين پهناورى دور از بغداد جابجا كند . پايان و پس از بررسى چندى سرزمين سامرا را پسنديد و در آنجا پايگاه و جايگاهى بنياد كرد و بروايتى پس از فتح عموريه در سال 223 تا 16 هزار غلام ترك فراهم كرد و در سامرا جاى داد و بشمار آنان كنيزان ترك خريد و بدانها واگذارد و 32 هزار ترك در سامرا ، غلامان و كنيزان خاصه او شدند و خرده خرده بر دربار خلافت مسلط شدند و به همين مناسبت امام دهم و يازدهم شيعيان را هم در آنجا منزل داد و در حقيقت ميان تركستان و جدا از محيط مسلمانان تا آسوده خاطر باشد و سردارانى هم از ايرانىها در خلافت او بودند ولى در ميدانهاى جنگ دور دست مانند افشين و قارن كه به زودى مورد اتهام قرار گرفتند و بوسيلهء عبد اللَّه بن طاهر دستگير و كشته شدند و دوران معتصم و واثق هم مانند دوران مأمون نفوذ معتزله بر جا بود و بحث از فنون حكمت رواج داشت .\r\nمسعودى در ص 77 ج 4 مروج نامبرده گويد :\r\nواثق باللَّه دوستدار انديشهء بود و انديشمندان و حكماء را محترم ميشمرد\r\n\r\n","description":"","footnote":"","page_name":" 39 ","page_number":47},
  {"content":"\r\n\r\nو تقليد و مقلدان را بد ميدانست و دوست داشت توجه بدانش مردم و آراء آنان را چه از فلاسفه پيشين و چه از متشرعين و فلاسفه و طب‌دانان را انجمن ميكرد و در باره علوم طبيعى و الهى كاوش مينمود .\r\nو در ص 66 آن گويد عقيده پدرش و عمويش را كه مذهب عدليه بود ميپيمود و در دوران آنها اسحق بن يعقوب كندى حكيم عرب پرورش يافت و با ترويج علوم فلسفه و روش انديشهء مذهب شيعهء اماميه بيشتر گسترده مىشد و مردم بدان ميگرويدند و به همين سبب چون متوكل عباسى در سال 232 بخلافت رسيد بقول مسعودى در ص 86 كتاب مروج نامبرده ج 4 گويد : فرمانى صادر كرد و تفكر و بحث و پژوهش را يكباره قدغن كرد و شيوه انديشه و بررسى كه در دوران معتصم و واثق و مأمون گسترده شده بود قدغن كرد و مردم را بتسليم و تقليد واداشت و محدثان را بنقل حديث و بيان سنت و جماعت گماشت و جامهء بافته از ابريشم و نخ را شعار خود ساخت - تا گويد - براى اولين بار در دربار خلافت مجالس مضحكه و بازيگرى را به راه انداخت و تئاتر را ترويج كرد و بسيارى از خواص او و مردم ديگر از او پيروى كردند .\r\nبا اين وضعى كه متوكل بوجود آورد راه علم و دانش را بست و مسلمانان را بيك قشر ظاهرى كشاند و سياست مركزى خلافت بدست تركهاى دربارى افتاد ولى چون از زمان مأمون قدرت سياسى تقسيم شده بود و آل طاهر در خراسان نيمه استقلالى يافتند و فاطميان در افريقا بنياد حكومتى نهادند اين دوران بدرازا نكشيد ، با كشته شدن متوكل بدست غلامان ترك دربارى و خلافت پسرش المنتصر سير علمى اسلام ادامه يافت و دانشگاه بغداد گسترده شد ، و مسعودى در ص 134 ج 4 مروج نامبرده گويد :\r\nمنتصر مردى بدربار ، خردمند ، پر احسان ، خيرمند ، با سخاوت و پارسا و خود را باخلاق كريمه و خوشرفتارى واميداشت تا آنجا كه خليفه‌اى پيش از او مانند او نبود - تا گويد : خاندان ابى طالب پيش از او بسيار گرفتار و بيمناك بر جان خود\r\n\r\n","description":"","footnote":"","page_name":" 40 ","page_number":48},
  {"content":"\r\n\r\nبودند و زيارت قبر حسين عليه السّلام و زيارت درى بر آنها قدغن بود - تا گويد : چون منتصر خليفه شد مردم آسوده شدند و از تعقيب آل ابى طالب دست برداشت و زيارت كربلا و نجف آزاد شد و هم زيارت قبر ديگران از خاندان ابى طالب و فدك را به اولاد امام حسن و امام حسين پس داد و اوقاف آل ابى طالب را آزاد كرد و بشيعيان تعرضى نكرد و مانع آزارشان شد .\r\nو اين انقلاب سبب ترويج تشيع و دانش شيعيان شد و دانشگاه بغداد از آن پس به تعليمات شيعه آباد گرديد و مركز تشيع شد و نواب خاص حضرت مهدى در آن پرورده شدند و برهبرى شيخ مفيد ره دانشگاه شيعه در بغداد بنياد شد و رجال بزرگى پرورش يافتند مانند سيد مرتضى و سيد رضى و شيخ طوسى و ابى الفتح محمد بن على كراچكى مؤلف كتاب كنز الفوائد .\r\nكه مقدمهء كوتاه در شرح پيدايش شخصيت علمى او نگاشته شده و اينكه چگونه سير سياسى و علمى اسلام در دوران حكمرانى سرسخت و پر ماجراى اموى و قرن يكم دوران پر آشوب حكمرانى بنى عباس بدين دوران علمى و با نفوذ شيعه اماميه رسيد كه ميتوان آن را از نيمهء قرن سوم تا نيمهء قرن پنجم زمان بندى كرد كه در حدود دوران خلافت منتصر است و كسانى ديگر و گر چه مدت خلافت او كم بود ولى آزادى و رواجى كه به شيعه و آل ابى طالب داد بر جاى ماند و سياست مركز خلافت در انحصار تركها قرار گرفت و آنها نسبت بمذهب تعصبى نداشتند و از اين رو در اين زمان آزادى مذاهب گسترده شد و بحث و بررسى در آنها رواج يافت و متكلمانى از هر فرقه بيدار شدند و مسائل علمى و مذهبى پرتو گرفتند و كتابهاى بسيارى در مسائل مذهبى و كلامى ساخته و پرداخته شد و دانشگاه شيعه برهبرى شيخ بزرگوار مفيد ره در بغداد رونق بسزائى گرفت و بوسيلهء سيد مرتضى علم الهدى و پس از او شيخ طوسى ادامه يافت و مؤلف كتاب كنز الفوائد كه شاگرد شيخ مفيد و دهها استاد در علم حديث و كلام بوده در اين دوران علمى پرورش يافته و از هر خرمنى خوشه‌اى چيده و كتاب نامبرده را برشتهء تأليف كشيده .\r\n\r\n","description":"","footnote":"","page_name":" 41 ","page_number":49},
  {"content":"\r\n\r\nافسوس كه شرح حال كاملى از مصنف كتاب در كتب رجال و تواريخ بدست نيست و آنچه صاحب تنقيح المقال در شرح حال او بدست آورده اينست .\r\nمحمد بن على كراچكى ابو الفتح فقيه قاضى و كراجكى با فتح كاف و ضمهء جيم نسبت دارد به كراجك و آن دهى بوده است بر باب واسط كه در مراصد ياد شده و منتجب الدين در بارهء او گفته شيخ عالم ثقة ابو الفتح فقيه اصحاب شاگرد سيد مرتضى علم الهدى و شيخ موفق ابى جعفر ره كه چند تصنيف دارد چون كتاب تعجب و كتاب النوادر كه پدرم از پدرش از او روايت كرده . پايان وانگه گفته :\r\nمن گويم مىبينم نامى از كنز الفوائد او نبرده با اينكه معروف‌ترين كتابهاى او است و نيز او شاگرد شيخ مفيد است و از معاصران علم الهدى و شيخ است و بر فرض نزد آنان هم درس خوانده باشد .\r\nمشهورترين سند او از شيخ مفيد است و از او بسيار روايت كرده و از اساتيد ديگرى هم روايت آورده چون ابى عبد اللَّه حسين بن عبد اللَّه واسطى و ابى محمد هارون تلعكبرى و ابى الرجاء محمد بن على بن ابى طالب بدوى و شريف ابى عبد اللَّه محمد بن عبيد اللَّه بن حسين بن طاهر حسينى و از شيخ فقيه ابى الحسن محمد بن احمد بن على بن حسن بن شاذان قمى و ابى عبد اللَّه حسين بن محمد بن احمد قمى و ابى الحسن طاهر بن موسى بن جعفر الحسينى و ابى القاسم ميمون بن حمزة الحسينى و قاضى ابى الحسن اسد بن ابراهيم بن كليب سلمى حرانى .\r\nو روايات مكررى از ابى الحسن شاذان قمى آورده و در شمارى از آنها گفته :\r\nدر مكه در مسجد الحرام برابر مستجار از او گرفته و هر جا گفته از شيخ خودم و نام نبرده و يا گفته از شيخم حسين بن عبد اللَّه مقصودش همان واسطى است نه ابن غضائرى زيرا در اين كتاب كنز الفوائد از او نامى نبرده و در آن از شمارى مشايخ حديث عامه هم روايت دارد چون حسين بن محمد بن على سيرافى بغدادى گفته : در عناد با آل محمد عليهم السّلام شهرت داشته و رواياتى از او آورده كه حجت بر ناجيان باشند و هر كه كتاب او را مطالعه كند نهايت فضل و تحقيق و دقت و كمال اطلاع او بر مذاهب و\r\n\r\n","description":"","footnote":"","page_name":" 42 ","page_number":50},
  {"content":"\r\n\r\nاخبار روشن شود .\r\nبر تو بايد است كه همه كتاب او را بخوانى ان شاء اللَّه كه از كتب با ارزش است پايان سخن تنقيح .\r\nواسط چنانچه در صحاح گفته شهرى است كه بنام كاخ ساخته حجاج ميان بصره و كوفه ناميده شده و از اين تعبير فهميده شود كه اين شهر در نيمه راه بصره تا كوفه بوده و شهرى آباد بوده ولى امروزه وجود ندارد و مانند شهر هيت و انبار در جنگها و كشمكشهاى بسيارى كه در اين ميانه رخ داده از ميان رفته و از خاندان مصنف هم نامى در ميان نيست و منسوب به قبيله و نژادى نشده و معلوم نيست عرب بوده يا عجم و براى او فرزند و نژادى هم ذكر نشده و اين دانشمند بوسيلهء تأليف كتب سودمند خود نامش مانده و در همهء ترجمه‌ها او را به لقب قاضى وصف كردند ولى توضيح ندادند كه منصب قضاوت را از خلفا ، زمان خود از مركز بغداد كه در آن زمان خلفاء عباسى حكومت داشتند بدست آورده يا قاضى تراضى بوده و مردم براى فصل خصومت به دو مراجعه مىكردند .\r\nكتب رجال و تراجم شرح حال كاملى از مصنف ضبط نكردند و اين دانشمند بنام همچون بسيارى از دانشمندان قرن سوم و چهارم اسلامى مورد بررسى رجال‌دانان و تذكره نويسان نشده‌اند تنها راه كشف احوال آنها بررسى كتب و آثار علمى آنها است كه از دست حوادث گريخته و تا كنون باقى مانده‌اند و كتابى كه از مصنف بدست است همين كتاب كنز الفوائد است و از آن معلوم مىشود كه از اساتيد بسيارى كسب علم و حديث كرده و در شهرهاى چندى از عراق و شام و مصر و حجاز گرديده و در هر جا از اساتيد و مشايخ آن اخذ دانش و حديث كرده .\r\nعلامهء مرحوم آقا بزرگ تهرانى در ج 5 اعلام طبقات الشيعه چاپ بيروت ص 177 چنين آورده :\r\nمحمد بن على بن عثمان كراجكى دانا موثق ابو الفتح فقيه اصحاب شاگرد مرتضى علم الهدى و طوسى و مؤلفاتى دارد چون كتاب التعجب و كتاب نوادر كه از\r\n\r\n","description":"","footnote":"","page_name":" 43 ","page_number":51},
  {"content":"\r\n\r\nپدرش روايت كرده .\r\nمنتجب بن بابويه چنين شرح حال او را داده :\r\nمن گويم در سال 449 قمرى وفات كرده پيش از وفات نجاشى و طوسى ولى بحر العلوم در كتاب الفوائد او را از شاگردان طوسى شمرده .\r\nمن گويم همپايهء شاگردان طوسى بوده ولى از شاگردان شيخ مفيد است و در مؤلفاتش از او روايت آورده چنانچه از سيد مرتضى در سال 436 و از سلار بن عبد العزيز در سال 448 و از ابى المرجا محمد بن على بن ابى طالب بلدى در قاهره و از شريف ابى منصور احمد بن حمزه عريض در رمله و از ابى العباس احمد بن اسماعيل بن غسان در حلب كه همه از ابى المفضل شيبانى روايت آوردند .\r\nو روايت كند از قاضى محمد بن على بن محمد بن سنجر ازدى بصرى در سال 420 .\r\nو از قاضى اسد بن ابراهيم بن كليب در رمله بسال 420 ، و از حسين بن محمد بن على صيرفى بغدادى .\r\nو از شريف ابى عبد اللَّه محمد بن عبيد اللَّه بن حسين بن طاهر .\r\nو از شريف ابى الحسن طاهر بن موسى بن جعفر بمصر در سال 407 .\r\nو از ابى الحسن محمد بن احمد بن على بن الحسن بن شاذان قمى در مكه بسال 412 .\r\nو از ابى سعيد احمد بن محمد بن احمد بالينى هروى در رمله در ماه شوال سال 410 .\r\nو از ابى عبد اللَّه حسين بن عبيد اللَّه بن على واسطى .\r\nو از آن اوست فهرستى كه ابن طاوس در آخر دروع الواقيه در بيان حال جعفر بن احمد قمى آورده و گفته :\r\n( كراجكى در كتاب الفهرست گويد و 22 كتاب در قم و رى تأليف كرده پايان ) .\r\n\r\n","description":"","footnote":"","page_name":" 44 ","page_number":52},
  {"content":"\r\n\r\nو در شذرات الذهب است كه ( ابو الفتح كراجكى محمد بن على در شهر صور در ربيع الآخر سال 449 وفات كرده . سرور شيعه بوده و داراى تأليفات و از كبار اصحاب سيد مرتضى ، نحوى ، لغوى ، منجم ، طبيب متكلم و صاحب فنون بوده ) و كتاب تلقين اولاد امير المؤمنين دارد .\r\nو يافعى نيز در مرآت الجنان وصف و تاريخ او را آورده ، و كراجك بقول سمعانى دهى است در باب واسط و از او است كتاب معدن الجواهر ، بروايت شاگرد فقيه او حسين بن هبة اللَّه طرابلسى كه در ديباچه برخى نسخه‌هاى قديمى است و از او است روضة العابدين كه براى پسرش موسى تأليف كرده بنقل شمس الدين جبعى و برادرش تقى الدين ابراهيم كفعمى و بحر العلوم در فوائد آن را ياد كرده در ج 1 ص 302 و ما گفتيم كتاب انتصار دارد و كتاب تفضيل امير المؤمنين عليه السّلام چنانچه در ذريعه است و در ص 119 اين جزء گذشت كه كتاب تفضيل او در تهران وجود دارد .\r\nو در حاشيهء ص 277 نوشته شده كراجكى كتابى دارد او در اثبات كروى بودن زمين بنام حجة العالم - بنقل از ( الذريعه ) و خاتمه المستدرك .\r\nو علامهء مرحوم آقا بزرگ تهرانى در ج 5 اعلام طبقات الشيعه نامبرده كليشهء مفصل و جالبى از اساتيد مؤلف آورده كه وسعت ميدان او را در روايت و تحصيل نشان ميدهد هر كه خواهد بدان رجوع كند .\r\nو آقاى اسماعيل عليمردانى با عشق و علاقهء مفرط در نشر فرهنگ اسلامى بانى نشر ترجمهء اين كتاب گرديد و سرمايه‌گذارى نمود و پيش از اين هم با تلاش فراوان و صرف سرمايهء كلان ترجمهء كتاب الغارات ثقفى را بنام پرتوى از چهرهء علوى منتشر نمود كه مورد توجه دوستان و اسلام شناسانست و مزيد توفيق او را خواستاريم .\r\n\r\n","description":"","footnote":"","page_name":" 45 ","page_number":53},
  {"content":"\r\n\r\n\r\nفصل اول مقدمه شرح ديگرى از وضع اجتماعى و سياسى دوران زندگانى مؤلف كتاب\r\nدر گفتار گذشته شرح كلى و جامعى از سير علمى و اجتماعى اسلام بيان شد كه پايانش بحكومت مأمون رسيد و در اينجا بايد توضيح داد كه در دوران حكومت مأمون قدرت سياسى در پهناور حكومت اسلامى آن روز كه از اسپانيا تا مرزهاى چين كشيده شده بود رو بتجزيه و تقسيم گذاشت و در خراسان طاهر سردار نامور ايرانى و فاتح بغداد و نابودكنندهء حكومت امين و تخت نشان مأمون نيمه استقلالى يافت و سلسلهء طاهريان را كه بنيادى براى استقلال تازهء حكومت ايران بود بدست آورد كه مايهء پايه‌گذارى حكومت صفاريان و آيندگان آنان شد .\r\nو در مصر احمد بن طولون نيمه استقلالى به خود گرفت كه بدنبال او حكمرانان مستقل پديدار شدند و در افريقا زمينه براى حكومت مستقل و پهناور فاطميان فراهم شد كه تا قرن پنجم بدرازا كشيد ، و در نواحى ديگر هم شورشهاى ضد اسلامى و اسلامى درگرفت و توجه به اين نكته لازم است كه همه شورشهاى ضد اسلامى در هر ناحيه سركوب و نابود شدند مانند شورش بابكى و همدستان او در ايران و تنها شورشهائى استوار ماندند و پايه و مايه گرفتند كه بر اساس مسلمانى بودند مانند طاهريان و صفاريان و بويژه آل بويه كه بر پايهء تشيع بود و اقتدارشان تا آنجا افزود كه خلافت عباسيان زير نفوذ آنان قرار گرفت و مذهب شيعه را در بغداد و در سراسر عراق عرب و عجم تا خراسان و بلخ منتشر كردند و اين خود دليل استحكام مبانى اسلامى طريقه حقهء شيعهء اماميه است كه مورد پذيرش خردمندان هر ناحيه بوده است .\r\n\r\n","description":"","footnote":"","page_name":" 46 ","page_number":54},
  {"content":"\r\n\r\nاثر اين تقسيم قدرت ضعف حكومت مركزى بنى عباس بود كه پايتخت آن از زمان معتصم شهر نوساز سامره بود ، حكومت مركزى اين ضعف را كه پس از نشر دانش و پرورش روشنفكران جامعهء اسلامى پديد شده بود و بدنبال بيوفائى با حزب عجم و عرب كه بنابودى امين و طرفدارانش مسلم شده درك كرد و در مقام جبران و جلوگيرى از آن برآمد و پديده‌هاى نوى بوجود آمد .\r\n1 - ورود حزب تركها كه از زمان معتصم پرورده شدند و در دستگاه حكومت مركزى بنى عباس و اعتماد حكومت مركزى در حفظ هستى خود به آنان ، و تركان زر خريد به حساب خدمتكاران خاصه بدرون حكومت رخنه كردند و خرده خرده رتبه‌هاى عاليه را از وزارت و سردارى سپاه و جز آن قبضه كردند چنانچه متوكل عباسى فتح بن خاقان را برگزيد و نديم و محرم اسرار خود ساخت و بغا و باغر را سردار لشكرها نمود و كارهاى نظامى را بدانها سپرد .\r\nمسعودى در ص 86 ج 4 مروج نامبرده گويد :\r\nفتح بن خاقان تركى مولايش از همه مردم بموكل مسلطتر بود و از همه به دو نزديكتر و احترامش از همه كس نزد او بيشتر ولى با اين همه كسى اميد به بخشش او نداشت و از آزارش بيم نداشتند . ( منظورش فتح بن خاقانست .\r\nتسلط نژاد ترك بر حكومت بنى عباس زيان فراوانى براى مسلمانى و هم براى خود خاندان حكومت عباسى ببار آورد زيرا اين نژاد بصيرتى در هين اسلام نداشت و اخلاق عاليهء اسلامى در او نفوذ نكرده بود و تنها دنبال قدرت روائى و لذت بردن و كاميابى و لهو و لعب بود و براى بدست آوردن اين امور به همه كارى دست ميزد و از هيچ جنايتى باك نداشت و چون در تاريخ حكومت متوكل و جانشينان او بررسى شود دانسته شود كه دستگاه حكومت آنان بازيچهء هوسهاى تركان بوده و وضع شرم آورى داشته .\r\nمسعودى در ص 115 ج 4 كتاب نامبرده گويد :\r\nتركها را نظر اين بود كه متوكل را در دمشق خواهند كشت و نتوانستند بسبب\r\n\r\n","description":"","footnote":"","page_name":" 47 ","page_number":55},
  {"content":"\r\n\r\nتدبير بغاى كبير .\r\nو در ص 117 گويد :\r\nو چون بغاى صغير تصميم كشتن متوكل را گرفت باغر تركى را خواست كه او را براى خود مزدور كرده بود و با جوائز كلان چشمش را پر كرده بود و مردى بود متهور و بيباك و ديوانه الخ . . .\r\nدر ص 118 گويد :\r\nبحترى باز گفت : شبى با نديمان در مجلس متوكل انجمن بوديم و در بارهء شمشيرها گفتگو كرديم يكى از حاضران گفت :\r\nاى امير مؤمنان به من خبر رسيده كه يك شمشير هندى بيمانند بدست يكى از مردم بصره آمده كه مانندش ديده نشده متوكل گفت نامه‌اى به حاكم بصره نويسند تا بهر قيمتى شده آن را بخرد و چاپار نامه را برد و جواب از حاكم بصره آورد كه يك تن يمنى آن را خريده متوكل فرمود بيمن بفرستند و آن شمشير را بخرند و انجام شد .\r\nبحترى گويد در اين ميان كه نزد متوكل بوديم ، عبيد اللَّه بن يحيى آمد و شمشير را آورد و گفت ببهاى ده هزار درهم از صاحبش خريدارى شده و متوكل از يافتن آن شاد شد و خدا را حمد گفت كه كارش را آسان كرده و آن را بيرون كشيد و پسنديد و هر كدام از ماها هم بدلخواه او آن را ستوديم و آن را زير فراش خود نهاد ، و فردايش بفتح گفت : يكى از غلامانى كه دليرى و دلاوريش مورد اعتماد است براى من بخواه تا اين شمشير را به او دهم و هميشه بالاى سرم بايستد و تا من بپذيرائى واردان نشستم از من جدا نشود ، گويد سخنش پايان نيافته بود كه باغر تركى سر رسيد و فتح گفت : اى امير اين باغر تركى دلير است و بىباك و براى آنچه امير المؤمنين خواستار است شايسته است و متوكل او را خواست و شمشير را به او داد و او را بپاسدارى خود فرمان داد و مرتبهء او را افزود و حقوقش را دو چندان كرد .\r\nبحترى گفت : به خدا آن شمشير هرگز كشيده نشد از جلد خود از آنگاه كه بدست باغرش دادند مگر در همان شبى كه باغر با آن متوكل را زد و كشته شد .\r\n\r\n","description":"","footnote":"","page_name":" 48 ","page_number":56},
  {"content":"\r\n\r\n2 - بروز يك ارتجاع جاهلى در مركز حكومت عباسى از همان قماش ارتجاع دوران يوستينان قيصر روم پس از پذيرش دين مسيح كه فرمان داد همه دانشگاه‌هاى روم را بستند و از نشر دانش و پيروى انديشه جلوگيرى كردند و تنها ظاهر آداب انجيل و دستورهاى پاپ و كشيشان پاسبان مركز حكومت را مورد توجه ساختند و از اين تاريخ دنبالهء نهضت علمى يونان و رومان بريده شد و محيط حكومت پهناور روم در يك جهالت قرون وسطائى فرو رفت و پردهء سياه جهل سر تا سر آن را فرا گرفت و چشمها و گوشها بسته شد تا فرياد قرآن مجيد و شمشير مجاهدان اسلامى اين پرده را دريد و روم شرقى را منحل نمود و به تصرف خود درآورد و روم غربى را تا بن ديوارهاى مستحكم قسطنطنيه محاصره كرد .\r\nو نمونهء ديگر آن ارتجاع عمرى بود كه گفت : حسبنا كتاب اللَّه ، تنها قرآن خدا ما را بس است و جلو نشر علم اسلامى را كه در سينهء على عليه السلام بود بست و رنجها برده شد و خونها ريخته شد تا روزنه‌اى از اين باب علم پيغمبر به روى مردم گشوده شد و ما شرح آن را در مقدمهء ترجمهء كتاب الغارات بطور كلى بيان كرديم .\r\nحكومت متوكل در مقام برآمد كه چنين وضعى در محيط اسلامى بوجود آورد و باب دانش و انديشه را به روى مسلمانان بربندد ، مسعودى در ص 86 ج 4 مروج نامبرده گويد :\r\nچون خلافت به متوكل رسيد ( در سال 232 ) فرمانداد هر گونه بررسى و بحث و انديشه‌اى كه در دوران معتصم و واثق و مأمون ميان مردم بوده قدغن باشد و مردم را به تسليم و تقليد فرمان داد و محدثان را فرمود : تا نشر حديث كنند و سنت و جماعت را ترويج نمايند .\r\nرئيس محدثان دوران او احمد بن حنبل بود كه بر اثر اين فرمان مورد توجه عامهء مردم شد و بمقام امام چهارم سنيها رسيد .\r\nو به همين مناسبت باب اجتهاد مسدود شد و مردم بتقليد چهار پيشواى فقه عامه كه مالك و ابو حنيفه و شافعى و احمد حنبل باشد وادار شدند و تا كنون بدين تقليد\r\n\r\n","description":"","footnote":"","page_name":" 49 ","page_number":57},
  {"content":"\r\n\r\nبر جا ماندند .\r\nو به همين مناسبت سرچشمهء علم و دانش را كه امام على نقى بود به سامرا بردند و در يك حصار تنگ تحت نظر گرفته شد و كمتر مردم دسترسى داشتند كه از امام استفاده كنند .\r\nدر برابر غدقن از پژوهش و انديشهء علمى ، لهو و لعب و بازى و خوشگذرانى ميان مردم به پيروى از دربار خلافت رواج پيدا كرد و كمال مطلوب شعر گفتن و شعر دانستن بود كه وسيلهء مدح خليفه و رجال دربار و خوانندگى مغنيان بود و سرگرمى خليفه و وابستگان او .\r\nمسعودى در همان صفحه گويد :\r\nهيچ كدام از خلفاء گذشته عباسى در مجلس خود بازى و مضحكه و شوخى كه مردم از آن كناره مىكردند پديدار نكرد جز متوكل كه در اين باره پيشتاز شد و آن را پديد آورد و هر نوع از آن را مرتكب شد و ترويج كرد و بيشتر خواص و رعيتش به دو گرائيدند و هيچ يك از وزيران و مقربان و سردارانش بجود و بخشش موصوف نبودند و از شوخى و خوشگذرانى بر كنار نبودند .\r\n3 - سختگيرى به شيعيان آل محمد و خاندان ابى طالب و كوشش در محو آثار آنان كه سرچشمهء دانش و پژوهش بودند و اين هم پيروى از عمر بود در روزگار حكومتش .\r\nمسعودى در ص 134 ج 4 مروج نامبرده در بارهء وضع منتصر عباسى گويد ، منتصر مردى بردبار بود و خردى ژرف داشت ، پر احسان و شائق به كار خير بود ، با سخاوت ، اديب ، پارسا بود و خود را باخلاق كريمه و خوشخوئى و انصاف بسيار واميداشت كه خليفه‌اى پيش از او مانندش نبود - تا گويد - خاندان ابى طالب پيش از خلافت او سخت در رنج بودند و بيم از جان خود داشتند ، و از زيارت قبر حسين عليه السلام و زيارت نجف در زمين كوفه ممنوع بودند و هم زيارت اين مشاهد بر ديگر شيعيان غدقن بود ، و متوكل در سال 236 چنين فرمانى داد و در آن سال به\r\n\r\n","description":"","footnote":"","page_name":" 50 ","page_number":58},
  {"content":"\r\n\r\nذيريج ( كه يك غلام ترك بود ) فرمان داد برود قبر و بارگاه حسين بن على رضي الله عنه را ويران سازد و آثارش را براندازد و هر كه را در آنجا بيند كيفر دهد ، و جائزه‌هاى فراوان بخش كرد بر هر كه به اين كار دست زند ، و همهء مردم از كيفر ترسيدند و از اين كار خوددارى كردند تا ذيريج خودش بيل بدست گرفت و بالاهاى قبر آن حضرت را ويران كرد و از آن پس كارگران ديگر به كار پرداختند - تا گويد - امور بدين وضع بود تا منتصر بخلافت نشست و مردم آسوده شدند و او دست از آزار آل ابى طالب برداشت و زيارت قبر امام حسين و ديگران از آل ابى طالب را آزاد كرد و فرمان داد فدك را به اولاد امام حسن و امام حسين باز پس دادند و اوقاف آل ابى طالب را رها كرد و به خودشان واگذاشت و به شيعه‌هاى آنان تعرض نكرد و جلو آزار آنان را گرفت . پايان از اينجا دانسته شود كه نقشهء ارتجاعى متوكل تا چه اندازه پليد و بنياد كن بوده و جانشين او منتصر مردى خردمند و شيعه مآب و پيرو مأمون بوده و اگر چه دوران خلافت او بسيار كوتاه بود و شش ماه بيشتر نبود ولى اين برانداختن فرمانهاى پليد متوكل سبب آزادى شيعه و رواج دانش و پديد شدن علماى بزرگ شيعه گرديد و در بغداد دانشگاه شيعه بوجود آمد و طولى نكشيد كه شيخ بزرگوار مفيد بنياد آن را مستحكم كرد و شاگردانى نامور در آن پرورده شدند مانند سيد مرتضى علم الهدى و سيد رضى و مؤلف همين كتاب كنز الفوائد و اين دانشگاه شيعه شهرتى بسزا يافت تا اينكه شيخ بزرگوار صدوق هم در پرتو اقتدار آل بويه ببغداد رفت و احاديث شيعهء اماميه را در آن منتشر ساخت .\r\n\r\n","description":"","footnote":"","page_name":" 51 ","page_number":59},
  {"content":"\r\n\r\n\r\nفصل دوم\r\nهمزمان با گرايش مركز حكومت عباسى به جلوگيرى از نشر دانش و انديشه و پژوهش كه در قرآن پيش از دوران متوكل شايع بود و معتزله و عدليه بدان پيوسته بودند و تابش علمى اسلامى روز افزون شده بود مدرسهء اشعريان برهبرى ابو الحسن اشعرى بنياد گرفت و عقائد آنان با شيوهء حكومت متوكل سازگار بود ، زيرا متوكل فرمان صادر كرد به تقليد و تسليم و مقصود اين بود كه هر چه بوده بايد باشد و اين خود بمعنى جبر در دانش است و پايهء تعليمات مدرسهء اشعرى هم جبر در همه كارها است كه تحصيل معارف هم يكى از آنها است .\r\nگر چه سياست متوكل ديرى نپائيد و با خلافت منتصر پس از او وارونه شد ولى مدرسهء اشعرى پايه گرفت و در پهناور كشور اسلامى پراكنده شد و دانشمندان بنامى از آن طرفدارى كردند و در برابر اين عقيده قول معتزله قرار داشت و عقيدهء شيعه اماميه كه بر پايهء امر بين الامرين استوار است .\r\nاشعريه گويند همه كار از خدا است و معتزله گويند كار بنده به خود او واگذار است و خدا در آن تأثيرى ندارد و شيعه گويند نه چنين است و نه چنان و كار بندگان بر اثر آزادى و اختياريست كه خدا به بنده داده است .\r\nخدا بنده را توانائى داده و آزادى و بنده پيرو توانائى و آزادى خدا داده كار كند پس نه به هر كار مجبور است چنانچه اشعرى گويد و نه خود آفرينش است چنانچه معتزلى گويد و ما شرح امر بين الامرين را در شرح و ترجمهء ج 1 اصول كافى نگاشتيم و هر كه خواهد بدان مراجعه كند ، پيدايش مدرسهء اشعرى و آزادى تحصيل\r\n\r\n","description":"","footnote":"","page_name":" 52 ","page_number":60},
  {"content":"\r\n\r\nو دانش ميدان بحث و پژوهش را در محيط بغداد گسترده كرد و دانشمندان هر روش و مسلكى به تلاش افتادند و بازار بحث و علم گرم شد .\r\nو قرن چهارم اسلامى كه دوران زندگى مصنف و استادان او بوده رشته‌هاى چندى از دانش مورد بحث و پژوهش بوده و بويژه آنچه بمذهب و دين وابسته بوده است .\r\nو تسلط تركان بر خليفه وقت توجه آنان را از پرداختن به مباحث دينى سلب كرده بود و گرفتار خود و جفاى تركان بودند چنانچه مسعودى در ص 145 ج 4 مروج نامبرده ميگويد : چون مستعين ( در سال 248 ) بخلافت رسيد ابا موسى اوتامش را بوزارت برگزيد و سر كار امور وزارت نويسندهء اوتامش بود بنام شجاع ( پسر قاسم ) و چون اوتامش و نويسنده‌اش كشته شدند احمد بن صالح پسر شيرزاد وزير او شد ، و چون وصيف و بغا بكمك همدگر باغر تركى را كشتند موالى ( طرفدار باغر ) به جوش آمدند و تعصب كشيدند و وصيف و بغا مستعين را برداشتند ( و از سامراء ) ببغداد سرازير شدند و او را در خانهء محمد بن عبد اللَّه بن طاهر ( مرد يكم آن روز بغداد ) فرود آوردند در محرم سال 251 و مستعين را امر و اراده‌اى نبود و همه كارها بفرمان بغا و وصيف انجام ميشد و مخالفان بغداد را محاصره كردند و ما شرح آن را در كتاب اوسط درج كرديم و شاعرى در بارهء وضع مستعين سروده .\r\n خليفه اندر قفص است * بين وصيف است و بغا\r\nگويد هر آنچه گويند بگو * چون گفت طوطى هر كجا \r\nپايان كلام مسعودى و از اين بيان مختصر وضع ننگين خلافت پس از درگذشت منتصر روشن مىشود و چون تركان مسلط بمركز خلافت با دانش و پژوهشهاى مذهبى سر و كارى نداشتند بحثهاى مذهبى آزاد بود و هر فرقه‌اى مطابق عقيدهء خود اظهار نظر مينمود .\r\nنتيجه اينكه دوران مؤلف كتاب بهره‌اى از آزادى افكار و عقائد داشته و\r\n\r\n","description":"","footnote":"","page_name":" 53 ","page_number":61},
  {"content":"\r\n\r\nمسائل كلامى از مبدأ تا معاد مورد گفتگو بوده و مؤلف كتاب خود را بدين پژوهشها آراسته و در آغاز جزو يكم سر بحث را با ملحدان و مخالفان توحيد باز كرده و از آن پس وارد بحث اوصاف خدا شده و بتفصيل در بارهء صفات حقيقيهء ذات و صفات افعال سخن گفته .\r\nو از آن پس وارد بحث در نبوت شده و دعوى منكران نبوت را مانند براهمه و ديگران ابطال كرده و در اثبات نبوت خاصه دليل بسيارى اقامه كرده .\r\nو متوجه مبحث امامت شده و باثبات امامت ائمهء دوازده‌گانه پرداخته و در ضمن اين مباحث اشعارى و حكايات و رواياتى در بارهء اخلاق حميده و پسنديده آورده و كتاب خود را جامع بر دو رشتهء حكمت علمى و عملى ساخته .\r\nو چون نسخهء چاپ شده كتاب باعتراف خود ناشر موصوف بكمال صحت نيست تا آنجا كه ميسر بود در تصحيح آن تلاش شد و با نسخهء مخطوط و نفيس كتابخانهء آستان قدس رضوى كه در حدود 687 نوشته شده و نسخهء ارزنده و نفيسى است مقابله شد و اميد است ترجمهء كتاب درست درآمده باشد .\r\n\r\n","description":"","footnote":"","page_name":" 54 ","page_number":62},
  {"content":"\r\n\r\n\r\nفصل سوم\r\nدر روزگارى كه مصنف كتاب رحمه اللَّه زندگى ميكرده از نيمهء قرن 4 تا 5 هجرى عوامل بسيارى سبب سستى عقائد بوده .\r\n1 - تسلط نژاد ترك بر مركز حكومت اسلامى و بىتوجهى آنان بعقائد و آداب حقيقى دين اسلام .\r\nمسعودى در ص 166 ج 4 مروج نامبرده گويد :\r\nچون خلافت به معتمد رسيد عبيد الدين يحيى بن خاقان را بوزارت برگزيد ( و خاندان يحيى ترك نژاد بودند ) - تا گويد - معتمد برادرش ابى احمد موفق و مفلح را خلعت پوشيد در ربيع يكم سال 251 و آنها را به بصره فرستاد تا باصحاب الزنج نبرد كنند و مفلح تركى به صاحب الزنج ( رئيس قرمطيان ) در روز 18 جمادى يكم سال 258 يورش برد و تبرى به گيجگاه او خورد و فرداى آن روز مرد و جنازه او را بسامره آوردند و در آنجا به خاك رفت و ابو احمد از نبرد صاحب الزنج برگشت .\r\n2 - شورشهاى بسيارى كه در هر گوشه از كشور پهناور اسلامى بر پا شد مانند شورش قرامطه در بصره كه سالها طول كشيد و بكشتار صدها هزار مسلمانان ناحيه بصره و اهواز و ديگر مناطق اسلامى كشيد مسعودى در ص 194 ج 4 مروج نامبرده خود گويد :\r\nصاحب الزنج در سال 255 در دوران خلافت المهتدى در بصره شورش كرد و خود را نوادهء امام حسن عليه السلام ميدانست - تا گويد - از مردم قريه ورزينن از بخشهاى رى بوده و از كارهايش بر آمد كه هم عقيده با طائفه ازارقه خوارج بوده\r\n\r\n","description":"","footnote":"","page_name":" 55 ","page_number":63},
  {"content":"\r\n\r\nچون زنان و كودكان و پيران از پا افتاده را كه سزاوار كشتن نبودند ميكشته و در يك سخنرانى پس از تكبير و لا إله الا اللَّه گفت : لا حكم الا للَّه كه شعار خوارج ( بر ضد على عليه السلام ) بوده و در صفحه 28 ج 4 نامبرده گويد : در شمار كشته‌هاى دوران شورش صاحب الزنج مردم سخنها گفته از بيش و كم پيش گويان را عقيده اينست كه از شماره بيرونست و جز خداى داناى غيب نداند در فتح اين شهرها و سرزمينها و آباديها چه اندازه مردمانشان كشته شدند و آنكه كم شمرده گفته پانصد هزار تن كشته شدند و هر دو دسته روى حدس و گمان سخن گويند چون سرشمارى درستى در ميان نبوده .\r\nو پيش از آن و پس از آن هم شورشيان بسيارى در هر گوشه پديد شدند و هر شورشى كشتارها بدنبال داشت و مايهء بروز بدعتها ميشد .\r\n3 - وفات امام حسن عسگرى عليه السلام در 260 مسعودى در ص 199 ج 4 مروج نامبرده گويد :\r\nدر سال 260 وفات كرد ابو محمد حسن بن على ( و اجداد حضرتش ، تا على ابن ابى طالب عليه السلام را بر شمرده ) و دوران معتمد بود و 29 سال داشت و او نزد قطعيه پدر مهدى منتظر و امام ثانى عشر است كه بيشتر فرقهء شيعه باشند و اينان در بارهء امام منتظر از آل پيغمبر ص پس از وفات امام حسن دچار اختلاف شدند .\r\nو اين وفات امام عسكرى و نهان بودن امام و خليفه و جانشين او هم مايهء تسلط تاريكى در محيط اسلامى شد و مايهء تزلزل و سستى در عقائد گرديد و كشور اسلامى چون خانه‌اى شد كه چراغ فروزان آن را خاموش كنند .\r\n4 - رو آوردن خلفاء و درباريان به لهو و لعب و شيوع انواع بازيها و رقصها و جمع و ذخيرهء اموال بىحد و حساب . مسعودى در ص 309 ج 4 مروج نامبرده گويد :\r\nاموال ساعد بن مخلد كه در حدود هفت سال وزير معتمد بود پس از مرگش\r\n\r\n","description":"","footnote":"","page_name":" 56 ","page_number":64},
  {"content":"\r\n\r\nبرشمردند جدا از دارائى برادرش عبدون 300 هزار اشرفى طلا بود و درآمد املاك يك مليون و سيصد هزار بود .\r\nو در بارهء عشق خلفاء بانواع لهو و لعب در ص 120 گويد :\r\nمعتمد شيفتهء خوشى و طرب بود ، و خلق ميخوارى و دوستى انواع لهو و لعب بر او غلبه داشت ، عبيد اللَّه بن خرداذبه گويد : روزى در انجمن او درآمدم كه شمارى از نديمان خردمند و چيز فهم او در آن گرد آمده بودند و معتمد به او رو كرد و گفت : به من گزارش بده نخست كسى كه تار بدست گرفت كه بود ؟ الخ .\r\nو او شرح مفصلى افسانه مانند در بارهء پيدايش تار و انواع سازها براى او گفت - تا گويد - انواع آن را برشمرد و سازهاى روم و هند و نواهاى عرب و سرودها و خواص آنها را براى او شرح داد .\r\n- تا گويد : معتمد گفت : آفرين . توصيف درازى كردى ، امروز بازار سرود را گرم كردى و براى هر نوع از ملاهى عيد برپا كردى ، سخنت چون پارچهء حاشيه‌دار است سرخ و زرد و سبز و هر رنگى را دارد ، اكنون خواننده استاد را توصيف كن و او پاسخ داد .\r\nمعتمد گفت : طرب چند گونه دارد ؟ و او پاسخ مفصلى داد - تا گويد - معتمد آن روز بسيار شادمان شد و بابن خرداذبه خلعت داد و بر نديمان ديگر و به او بيشتر داد .\r\nبامداد آن شب همهء حاضران آن انجمن را خواست و هر كدام بر جاى خود نشستند و بيكى از حاضران گفت : رقص و انواع رقص را و وصف رقاص و ژست او را برايم شرح بده .\r\nو پاسخ مفصلى در اين باره بيان كرده و دنبالش در صفحهء 236 گويد :\r\nمعتمد انجمنها و گفتگوها دارد كه نوشته شده در انواع ادب ، و مدح نديم و ذكر فضائل او ، و نكوهش از شراب خوردن تنها و هر چه در بارهء آن از نثر و نظم گفته شده .\r\n\r\n","description":"","footnote":"","page_name":" 57 ","page_number":65},
  {"content":"\r\n\r\n- تا گويد - و در شمارش انواع شراب و هيئت شنيدن سرود و انواع و اقسام آن ، و در اصول سرود و خوانندگى و آغاز آن در ميان عرب و ديگر ملتها و امتها و اخبار بزرگان از خواننده‌هاى پيشين و تازه‌كارها و وضع تنظيم مجالس لهو و سرود الخ .\r\nتو خود حديث مفصل بخوان از اين مجمل كه اگر دستگاه خلافت كه خود را نماينده و سرور شريعت ميدانسته چنين بوده وضع ديگر مردم چگونه بوده و لهو و لعب تا كجا بر عموم مردم تسلط داشته .\r\nنتيجهء اينكه دوران زندگى مؤلف كتاب كنز الفوائد از هر نظر مانند اين دوره از زندگانى مردم و بويژه مسلمانان بوده و بنياد عقائد مذهبى دچار تزلزل و پريشانى بوده است و شبهه و اعتراض در اصول عقائد دينى و مذهبى زبانزد مردم بوده است و مؤلف كتاب رنج فراوانى برده تا اين اعتراضات را بدرستى در نظر گرفته و در مقام رفع و دفع آنها برآمده و هر كدام را مورد بحث قرار داده و جواب كافى بدانها داده است .\r\nو براى كسانى كه در اين روزگار پريشانى عقائد دينى و مذهبى خواسته باشند در پيرامون آنها بمنطق و استدلال روى آورند مطالعهء اين كتاب سودمند و بهره‌ده است و رنگ هر گونه شبهه و ترديد را از دل آماده براى پذيرش حق و حقيقت شستشو مىنمايد .\r\nدر زمان گذشته عقائد دينى بوراثت خانوادگى بفرزندان آينده منتقل ميشد و هر خانواده و قومى عقائد اسلاف خود را دريافت مىكردند و با وضع مذهبى كه در محيط وجود داشت اين عقائد در دل آنها رسوخ مىكرد و بسر حد يقين ميرسيد و به نتيجه ميرسيد و به نتيجهء استدلال منطقى كه باور و اطمينان بود ميرسيدند و از حد صرف تقليد كه بگفتهء بسيارى از علماء در بارهء اصول دين كافى نيست بيرون ميشدند ولى امروزه با وجود گسترده شدن فرهنگ نوين در سراسر روى زمين با برنامه‌هاى زندگانى مادى و شرح اسباب طبيعى و محسوس پيدايش پديده‌هاى جهان افكار\r\n\r\n","description":"","footnote":"","page_name":" 58 ","page_number":66},
  {"content":"\r\n\r\nمردم و بويژه شاگردان مدارس از توجه به اسباب معنوى منحرف و منصرف شده و همين خود مايهء تزلزل و پريشانى دل در بارهء عقائد دينى و مذهبى است و توجه بمنطق استدلال براى تحكيم عقائد بايست شده است و اين كتاب منطق استدلال را برابر خوانندگان محترم گشوده .\r\nموضوع ديگر كه بايد مورد توجه باشد تهذيب اخلاق و توجه انظار به ناپايدارى دنيا و خوددارى از دل بستن بدانست ، پرورش اخلاقى كه پايهء حكمت عملى است يكى از دو ركن سعادت و خوشبختى است و مايهء آرامش روحى آدمى است و هدف تعليمات قرآن مجيد و آموزش اسلامى است كه در بسيارى از آيات قرآن مجيد تزكيهء مردم را بدنبال تعليم آيات كتاب آورده است .\r\nدر سورهء مباركهء البقره آيهء 129 فرمايد : پروردگارا مبعوث كن در ميان آنان پيغامبرى از خودشان كه بخواند براشان آيات تو را و بياموزد بدانها كتاب و حكمت را و تزكيه كند آنان را .\r\nخواندن آيات تعليم ابتدائى است و آموختن كتاب دورهء متوسطه و آموزش حكمت دورهء نهائى است و هدف اين همه تزكيهء نفس و پرورش روح و شستشوى دل و نهاد است از خيالات واهيه و دوستى دنيا و غرائز پست حيوانى و بدين نظر مصنف كتاب كنز الفوائد در دنبال هر فصلى از بيان عقائد فصلى يا فصولى در بارهء اخلاق و تهذيب نفس و پرورش روحانى نهاد آدمى آورده تا دو رشتهء حكمت علمى و عملى را با هم پيوسته باشد و در بيان اخلاق پسنديدهء انسانى از حديث پيغمبر و ائمهء هدى عليهم السلام و از كلمات حكما و دانشمندان از هر ملت و نژاد و از اشعار سرايندگان و اديبان عرب بميان آورده ، چون حكمت اخلاقى و رفتار خوب و پسنديده تنها در قرآن و حديث نيست بلكه عقلاء و فرزانگان هر ملت و نژادى در پرتو خرد بدان راه يافته و سخنانى در بارهء آن گفته‌اند و محاسن اخلاقى زبانزد همهء ملتها و نژادها بوده است ، در اينجا ديگر بايست نميدانم كه عموم هموطنان و همكيشان خود را به خواندن اين كتاب سفارش كنم و اميد است گهرهاى اندوخته در اين گنجينه را بدست آرند و غنيمت شمارند .\r\nمحمد باقر بن محمد كمره‌اى\r\n\r\n","description":"","footnote":"","page_name":" 59 ","page_number":67},
  {"content":"\r\n\r\n\r\nگنجينهء معارف شيعهء اماميه در راه جهاد سازندگى\r\nترجمهء كنز الفوائد علامه كراچكى متوفاى سال 449 هجرى با تعليقاتى بقلم :\r\nاستاد علامه آيت اللَّه كمره‌اى جلد يكم چاپخانه فردوسى ( شركت سهامى خاص )\r\n\r\n","description":"","footnote":"","page_name":" 60 ","page_number":68},
  {"content":"\r\n\r\nبنام خداوند بخشاينده مهربان سپاس از آن خدا پروردگار جهانيانست رحمت فرستد خدا بر سيد ما محمد فرستاده خود و خاتم پيغمبران و بر خاندان پاكش .\r\n\r\nسخنى مختصر در بارهء اينكه همه پديده‌هاى جهان را آغازيست و بىنهايت نبودند\r\nاى خوانندهء محترم خدايت كمك دهاد بدان كه دسته‌اى از ملحدان كه پابند دين نيستند به تحقق پديده‌هاى جهانى معتقدند و عقيده دارند كه براى آنها پديد آورنده‌اى هست و خود به خود پديدار نشدند ولى ميگويند آن پديد آورنده را آغازى نيست و پديده‌ها را هم آغازى نباشد و نبوده و پندارند كه خداوند سبحان پيوسته در كار آفرينش بوده و پيوسته در اين كار باشد و كار خلقت او را آغازى نبوده و انجامى هم نباشد و در گفتار آنان كه كار خلقت او را آغازى نبوده و تا خود بوده در كار خلقت بوده با ما خلاف دارند زيرا عقيدهء ما اينست كه خداى تعالى آفريده‌ها را پديد آورده و خود پيش از آنها بوده است « 1 » ولى اينان با ما هم قولند در اينكه كار آفرينش خدا را انجامى نيست گر چه توضيح آنان در اين باره جز توضيح ما است زيرا آنان گويند جهان در وضع كنونى خود براى هميشه پاينده است و كار آفرينش در آن ادامه دارد و پايان ندارد ولى ما\r\n\r\n\r\n","description":"","footnote":"\r\n( 1 ) كه گفته‌اند ( يكى بود و يكى نبود جز خدا هيچ كس نبود و مقصود از اينكه يكى نبود اينست كه شماره يك نبود كه او را دومى و سومى باشد چنانچه ثنويه دو خدائى گويند و ترسايان مسيحى و اين جمله بسيار حكيمانه است و به حساب يك ضرب المثل در زبان ما ميگردد و كودكان هم با آن آشنايند و گويا زائيدهء سرشت و فطرت يگانه‌پرستى پاك آدميانست . ( مترجم )\r\n","page_name":" 61 ","page_number":69},
  {"content":"\r\n\r\nاستمرار فيض آفرينش را از راه ديگر بيان كنيم و گوئيم نعمت بهشت براى بهشتيها جاويد است و عذاب دوزخ براى كافران تا هميشه است و پايان ندارند و كار آفرينش خدا از اين رو بىپايانست .\r\nاى خواننده محترم اينان همان دهريانند كه معتقدند روزگار سرمدى است و نه آغاز دارد و نه انجام و گويند هر گردش فلك را در پيش گردشى بوده تا بىنهايت و هر گردشى را هم در پى گردشى باشد تا بىنهايت ، روزى نباشد جز كه پيش از آن شبى بوده باشد و شبى نبود جز كه پيش از آن روزى بوده است آدمى نباشد جز كه از نطفه‌اى باشد و نطفه‌اى نبود جز كه از آدمى بوده باشد ؛ پرنده‌اى نيست جز كه از تخمى درآمده و تخمى نه جز كه از پرنده‌ايست ؛ درختى نباشد جز كه از دانه‌اى بوده و دانه‌اى نه جز كه از درختى و اين پديده‌ها پيوسته بدنبال هم بودند و خواهند بود نه گذشته آنها را آغازيست و نه آينده‌شان را پايانى ولى با اين همه خودرو نيستند و صانع و سازنده‌اى دارند كه پيشتر از آنها نباشد و از روى حكمتى پديد آمدند كه پيشتر از آنها نبوده و ساخته و سازنده هر دو قديم باشند و از هميشه بودند ، برتر است خدا كه جز او قديمى نباشد و سپاس از ان او است كه بما نعمت معرفت عطا فرموده است .\r\nو ما به يارى خدا چند دليل براى تو بياوريم بر اينكه گفتهء اين ملحدان باطل و تباه است و آنچه دهريان خيال كردند بيهودهء است و باور كردنى نباشد ، « 1 » 1 - دليل بر اينكه همه پديده‌هاى گذشته جهان بايد سرآغازى داشته باشند اينست كه ما يك زمان حاضريرا در نظر ميگيريم كه پايان گذشته باشد و آغاز آينده و بناچار ميدانيم كه اين پايان دوران گذشته است و بىترديد ميدانيم كه حوادث صد\r\n\r\n\r\n","description":"","footnote":"\r\n( 1 ) - ظاهر تقرير عقيده اللهيين بر پايه متافيزيك شده كه باصل عليت و معلوليت معتقدند و از اين رو معترف بوجود صانع شدند براى پديده‌ها و معترف بحكمة او شدند كه يك اصل مذهبى است ولى ماديهاى ديالكتيك باصل عليت و معلوليت معتقد نيستند و بصانع حكيمى معترف نيستند و نزاع مصنف فقط در باره نفى قديم بودن پديده‌هاست .\r\n( مترجم )\r\n","page_name":" 62 ","page_number":70},
  {"content":"\r\n\r\nسال آينده كه بر آن افزوده شود شمار حوادث گذشته فزون گردد و گذشته منهاى اين حوادث صد سال كمتر از مجموع است و اين دليل مىشود كه حوادث گذشته اندازه دارند زيرا اگر بىنهايت بودند فزونى در آن تصور نميشد و براى ما به خوبى روشن است كه حوادث گذشته تا صد سال ديگر بيشترند از آنچه امروزه هستند و به اين وسيله روشن مىشود كه متناهى هستند و آغازى دارند چنانچه انجامى دارند و گفته دهريان در بارهء آن باطل ميگردد ، يك معارضه به مثل : ملحدان گويند اين دليل شما براى اثبات تناهى در پديده‌هاى آينده هم درست مىآيد و ميتوان گفت كه كارهاى خدا در آينده هم آخرى دارند و هميشه نيستند با اينكه شما ميگوئيد آينده آخر ندارد چون گوئيم اگر حوادث صد سال را از آينده كم كنيم شمار حوادث آينده كم مىشود و بايد متناهى باشند و دو طرف آنها محصور باشد .\r\nجواب اعتراض : گوئيم ميان گذشتهء و آينده در اين باره فرقى است زيرا حوادث گذشته بوجود آمدند و همه بوده‌اند و بايد آنچه در آينده بوجود آيد بدانها پيوسته گردد و گذشته تنها كمتر از مجموع شود ولى آينده چنين نيست زيرا هنوز وجود ندارد و فقط در حيطهء قدرت فاعل قرار دارند و كمبود در آنها تصور ندارد تا بتوان گفت بايد متناهى باشند .\r\n2 - روزها و شبهائى گذشتند كه ما در پايان آنها هستيم از شما ميپرسيم شبها بيشترند يا روزها يا هر دو در شمار برابرند اگر يكى از آنها بيشتر از ديگر است آن ديگر متناهى است چون شماره كمترى دارد و آن ديگر هم بناچار متناهى مىشود زيرا بشمار معينى از آن بيشتر است زيرا نميشود روزها همه بىواسطه شب به يكديگر پيوست باشند يا شبها بىواسطه روز بهم پيوست باشند و اگر هر دو در شمار برابرند شمار مجموع شبها و روزها بيشتر از شمار روزها و يا شبهاى تنها باشد و اين دليل است كه نهايتى دارند زيرا در بىنهايت تصور شمار بيشتر نشود با اينكه ما دانستيم مجموع شبها و روزها با هم بيشتر از هر كدامند و از همين دليل ما ميدانيم\r\n\r\n","description":"","footnote":"","page_name":" 63 ","page_number":71},
  {"content":"\r\n\r\nكه همه حركات و سكنات گذشته و همه اجتماعات و تفرقه‌ها و همه پرنده‌ها و تخم آنها و همهء درختها و دانه‌هاشان و هر چه مانند آنها است نهايت دارند و اين دليل در بارهء همه درست آيد .\r\nمعارضه با اين دليل ملحدان گفتند اين سخن به خود شما برگردد در بارهء نعمت جاودانى مؤمنان در بهشت و عذاب كافران در دوزخ كه آن را بينهايت دانيد بدين تقرير .\r\nنعمت بهشتيان بجاى روز و عذاب دوزخيان بجاى شب كه آنها را با هم برابر دانيد و ما گوئيم هر دو با هم بيشتر باشند از يكى از آن به تنهائى و اين سبب باشد كه نهايت داشته و محصور باشند .\r\nپاسخ جدائى آن از شب و روز : تا به آنان گفته شود اين سنجش شما در بارهء امور آينده درست نيست بلكه تنها در امور گذشته است كه شماره در آنها محقق شده و با هم پيوسته شوند و محصور گردند چون شمار شبها و روزهاى گذشته كه بود شدند و محصور گرديدند بواسطهء تحقق آنها و پايان گرفتن در آخرين خود و درست باشد كه روى هم حساب شوند و گفته ما در بارهء آنها شدنى است ولى در آينده چون نعمت بهشتيان و عذاب دوزخيان كه امورى باشند متوقع و نشده پايانى به خود نگرفتند زيرا هميشه باشند و تمامى ندارند و شمارى كه محقق و موجود نشده نميشود با هم جمع كرد و آنچه پديدشدنش به حساب لا نهايت هست مانند آن نباشد كه پديده شده و بوده است و پايان يافته براى دريافت آخرش در هر حال كه فرض شود .\r\n3 - دليل اينكه پديده‌هاى گذشته بايد آغازى داشته باشند اينست كه بود شدند و جامه هستى پوشيدند و اگر آغازى ندارند وجودى نخواهند داشت زيرا بمانند عدد باشند كه نتواند دنبال هم قرار گيرد جز با يك سر رشته و آغازى كه شماره يك باشد يا جمله‌اى از شماره كه بجاى آن سر رشته شماره باشد .\r\nچه تفاوت با آينده ؟ : در پاسخ آنها گويند اين دليل در آينده نيايد زيرا آينده به توان توانا وابسته است و شمارنده تواند شمرد تا زنده است و چون هستى\r\n\r\n","description":"","footnote":"","page_name":" 64 ","page_number":72},
  {"content":"\r\n . \r\n","description":"","footnote":"","page_name":" 65 ","page_number":73},
  {"content":"\r\n\r\n\r\n[ چند دليل و چند اعتراض و پاسخ آنها 
  ]\r\nاگر گويند : بنا بر اين بر شما لازم آيد كه خداوند به اهل بهشت وعده‌اى داده باشد كه به همه آن نرسند و خلف باشد گوئيم نعمت بهشت را مجموعى نباشد و ديگرى برايش نيست و آنچه خداوند وعده داده نعمتى است پيوسته و بىپايان و اگر بنهايت رسد و چيزى از آن نماند خلف وعده شود .\r\nاگر گويند كارهاى گذشته هم در حقيقت مجموع ندارند چون شمار و حصر آنها محال است .\r\nدر پاسخ گفته شود اين چه پنداريست كه اظهار داريد با اينكه قبول داريد همه آنها موجود شدند تا پايان خود و پديدار گرديدند ، پرسش از ملحدان : به آنها گفته شود ما انگشت گذاريم روى يك گردش خورشيد و گوئيم آيا پيش از آن گردش بىنهايت نكرده ؟ اگر گويند : چرا به آنها گفته شود چون روا است كه گردش بىنهايت آن برسد به اين گردش و بدان پايان يابد چرا روا نباشد در آينده هم همه گردش بپايان رسد و از آن پس ديگر آينده‌اى برايش باقى نماند اگر گويند آينده را مجموعى نباشد همان جواب ما را در باره نعيم بهشت قبول كردند ولى براى آنها در پاسخ اين پرسش سودى ندارد زيرا پايان يافتن بىنهايت نزد آنها درست است و نزد ما درست نيست و ما ميتوانيم آنها را بپايان يافتن حركات آينده ملزم سازيم .\r\nاگر گويند خورشيد يك حركت پيوسته دائم دارد كه آغاز و انجامى ندارد .\r\nبه آنها گفته شود ما وادار نيستيم بپذيرش چيزى كه نتوان آن را فهميد و مدعى آن راهى براى اثبات آن ندارد و اين دعوى شما را برهانى نباشد و ما در اين باره با شما نزاعى نداريم بلكه از شما ميپرسيم شما معترف نيستيد كه خورشيد پيش از اين دوره حاضر دوره‌هاى بىنهايت داشته و ناچارند بدان اعتراف كنند و به آنها گفته شود بىنهايت گذشته پايان يافته و چرا بىنهايت آينده بپايان نرسد چنانچه بىنهايت گذشته به اين دوره حاضر بپايان رسيده و اگر گويند اين در ماضى درست باشد و در مستقبل\r\n\r\n","description":"","footnote":"","page_name":" 66 ","page_number":74},
  {"content":"\r\n\r\nدرست نباشد همان سخن را بدانها گوئيم كه ماضى هم در يك زمانى مستقبل بوده و اگر اين در بارهء مستقبل و آينده محال است در گذشته هم بايد محال باشد زيرا كه آن هم مستقبل بوده .\r\nپرسش ديگر : به آنها گفته شود رواست كه خورشيد در آينده بشمار دوره‌هاى گذشتهء خود بچرخد يا روا نيست ؟ اگر منكر شويد گوئيم براى چه منكر ميشويد با اينكه بعقيدهء شما خورشيد در آينده گردش بىنهايت دارد آيا در آنها باندازهء شماره‌هاى دوره‌هاى گذشته نيست ؛ اگر بگويند : نه ، بايد گذشته را بيشتر از آينده به حساب آرند و آينده را با نهايت دانند و اگر گويند خورشيد در آينده بشمار دوره‌هاى گذشته ميچرخد به آنها گفته شود گذشته را نهايتى باشد و از آينده هم باندازه‌اى بماند و اگر گويند نماند اعتراف كردند بوجود آغاز و انجام و زمان را از دو طرف با نهايت دانستند و براى گردشهاى خورشيد آغاز و انجامى مقرر داشتند و آن مخالف مذهب آنها است .\r\nو اگر گويند خورشيد در آينده بشمار دوره‌هاى گذشته بچرخد و دوره‌هاى بىنهايت آن هم بجا ماند در اين صورت گذشته نهايت يابد و آغازى دارد و مذهب آنان در اينكه قديم است باطل باشد و الحمد للَّه .\r\n5 - دليل ديگر بر اينكه همه آفريده‌ها را آغازى بايد اينست كه هر پديده در سراسر جهان پس از نبودن بود شده و پديد آمده و بناچار يك آفريننده‌اى هم دارد كه پيش از آن بوده و چون همه را با هم جمع كنيم همه بود شدند پس از نبودن و پديد آرنده دارند كه بر آنها پيش است زيرا مجموع آنها همان آمارند كه منظور شدند و نميشود در حال جمع و تفرقه در اين حكم مخالف باشند چنانچه اگر هر فرد زنگى سياه باشد همه زنگيان بطور دسته‌جمعى سياه باشند و حكم آنها در حال جمع و تفرقه يكى است و ملحدان با ما هم قولند كه همه پديده‌ها كار و ساخت صانعند و همه عقول گواهند كه فاعل مقدم است بر افعال خود و سازنده پيش از ساخته خود است در اين باره خلاف نكند جز معاند با عقل خودش .\r\n\r\n","description":"","footnote":"","page_name":" 67 ","page_number":75},
  {"content":"\r\n\r\n\r\n[ در ابطال تقدم ذاتى 
  ]\r\n\r\n","description":"","footnote":"","page_name":" 68 ","page_number":76},
  {"content":"\r\n . \r\n","description":"","footnote":"","page_name":" 69 ","page_number":77},
  {"content":"\r\n\r\nكار از او نباشد و به دو پديدار نشده زيرا فاعل بايد قادر بر ايجاد مصنوع خود باشد و اگر مصنوع بهمراه او موجود باشد قدرت به او تعلق نگيرد زيرا بىنياز از اعمال قدرت صانع است و اين دليل است بر اينكه همراه بودن فاعل با فعل خود محال است و اما تقدم فعل بر فاعل خود فسادش روشنتر است زيرا تأثير در وجود فعل و حدوثش باينست كه فاعل بدان قدرت دارد و چگونه مىشود اثر پيش از مؤثر باشد و اما تقدم صانع قديم تعالى بر صنعت خود بايد در وقتى غير محصور باشد و اين براى او لازم است و نبايد كه صانع حادث قديم باشد زيرا اگر ميان قديم و حادث اوقات نهايت دار باشد ديگر صانع قديم نباشد بلكه خودش حادث باشد زيرا شأن تقدم او اينست كه براى وجود او آغازى نبود و اگر اوقات ميان او و حادث نهايت‌دار باشد ديگر قديم نباشد بلكه حادث بود و براى وجود او آغازى بود و اما اينكه در سؤال سه وجه آورده و گفته تقدم صنعت بر صانع فاسد است باتفاق اين استناد باتفاق در اينجا درست نباشد زيرا در اينجا اتفاق دليل نباشد بلكه بايد بدانش برهانى استدلال شود و يا بضرورت و بداهت و ما بيان كرديم كه صنعت بر صانع مقدم نتواند بود .\r\nو اما آنچه در سؤال آمده كه بىنهايتى ميان صانع و مصنوع از زمان تأثير در آينده لازم است چنانچه در آغاز و ابتداء صنعت درست نيست زيرا ما بيان كرديم كه اگر ميان صانع قديم و مصنوعش زمانى نهايت‌دار و محدود باشد قديم حادث گردد و از قدم بدر آيد و اگر آن را از طرف پايان صنعت محصور دانيم سبب اين محذور نشود و بدان معنى نكشد كه ما آن را فاسد دانيم از اينكه قديم مبدل بحادث شود و دچار مفسدهء ديگرى هم نگردد و لازم نباشد بىنهايتى در مدت از طرف آخر بقياس بىنهايتى در اول آفرينش باشد و اساتيد عدليه در كتب خود فرق ميان اين دو امر را شرح دادند و گفتند محال است اثبات فاعلى كه از قديم فاعل باشد و فعل او چون خودش قديم شمرده شود ولى محال نباشد اثبات فاعلى كه در آينده بىنهايت عمل كند و بيان كردند كه بىنهايتى در آفرينش به حساب پديد شدن آن مايه اينست كه فعل و صنعت صانع نبوده باشند و به خود موجود باشند ولى بىنهايتى از طرف بقاء و دوام آنها ؛\r\n\r\n","description":"","footnote":"","page_name":" 70 ","page_number":78},
  {"content":"\r\n\r\nآنها را از اينكه فعل و صنعت خالق باشند بيرون نبرد و گفتند نعمت بهشتيان و كيفر دوزخيان جاويدند و پايان ندارند و اين محال و ناشدنى نباشد چنانچه بىنهايتى به دو آفرينش دچار آنست و گفتند محال نباشد كه كسى آغاز كند بدخول خانه‌اى پس از خانه‌اى تا هميشه و بىپايان ولى محال است كسى در خانه درآيد پيش از خانه ديگر تا هميشه كه دخول او را آغازى نباشد و ما اين سخن را كاملا در چند جا از كتابهاى خود بيان كرديم و در ملخص و خبر آن از جوابهاى خود بر سؤالها با نقض بر مخالفان ذكر كرديم .\r\nو اما آنچه در ضمن سؤال است كه اين دليل دلالت دارد بر اينكه صنعت و صانع هر دو قديمند و بىآغاز دچار تناقض روشنى است زيرا وصف چيزى به قدم نقض كند كه او صنعت و آفريده باشد چنانچه توصيف قديم باينكه مصنوع است نقض اينست كه قديم باشد و آيا اين توصيف جز اين است كه صريح بگوئى قديم حادث است و حادث قديم است و آن فاسد است و فاسدش روشن است ( و مصداق ضرب المثل ( كوسه و ريش پهن است ) .\r\nاين پايان جوابى است كه از طرف حضرت شريف سيد مرتضى ( رضي الله عنه ) براى رفع اين شبهه رسيده و هر جا گفته ميان قديم و اول پديده‌هاى او اوقاتى است كه آغاز ندارند مقصودش تقدير و فرض زمانست نه اوقات و ازمان حقيقى زيرا ازمان هم افعال و آفريده‌اند و ثابت شد كه همه آفريده‌ها آغازى دارند و بىنهايت نيستند و اگر بگوئيم ميان قديم و اول افعال او اوقات حقيقى است تناقض گفتيم و عقيده طرف خود را پذيرفتيم پناه به خدا از اين گفتار .\r\nجواب ديگر از اين شبهه : يك دانشمند گفته نيايد گفت : ميان قديم و حادث زيرا اين تعبير مناسب است ميان دو محدود زمانى و قديم را آغازى نباشد و در محصوره زمان نگنجد و بايد گفت : وجود قديم از عدم نبوده و گوئيم اگر ممكن بود وجود پديده‌هاى لا نهايت و تناقض نبود ميشد آنها بجا آورد و آفريننده پيش از هم تا برسد به لا نهايت و پديده‌هاى غير متناهى بوجود آمده باشد و مقصود ما اين نيست\r\n\r\n","description":"","footnote":"","page_name":" 71 ","page_number":79},
  {"content":"\r\n . \r\n","description":"","footnote":"","page_name":" 72 ","page_number":80},
  {"content":"\r\n . \r\n","description":"","footnote":"","page_name":" 73 ","page_number":81},
  {"content":"\r\n\r\nاستاد ابو القاسم بلخى از خود پرسيده : بما بگوئيد كه نخست آفريده خدا چه بوده و روا است كه خدا پيش از آن چيز ديگرى بجاى آن بيافريند ؟\r\nو خودش پاسخ داده از آن پرسش و گفته : آن رواست بدين معنى كه آن آفريده نخست را نيافريند و ديگرى بجاى آن آفريند و اما بجز اين معنا روا نيست زيرا كه بمحال ميكشاند و در اين اندازه سخن براى او گفته ملحدان دهرى بس كنيم و الحمد للَّه « 1 » .\r\n\r\nيك مسأله در تفسير يك خبر\r\nاگر كسى پرسد چه معنا دارد گفتار پيغمبر ( ص ) در خبرى كه از آن حضرت روايت شده :\r\nدشنام ندهيد دهر و روزگار را زيرا كه خدا است همان دهر .\r\nدر پاسخ او گفته شود تفسيرش اينست كه ملحدان و منكران صانع از تازيان\r\n\r\n\r\n","description":"","footnote":"\r\n( 1 ) - بايد بدين نكته توجه شود كه مجرد اعتقاد تقدم عالم آفريده‌ها بدان معنا كه مصنف بيان كرده و آن را شامل قول تقدم زمانى و حدوث ذاتى هم دانسته موجب كفر و مخالفت با اسلام نيست و حكماى اسلامى هم چون ابن سينا و ديگران گفته‌اند عالم آفرينش قديم زمانى و حادث ذاتى است ولى منظور مصنف كسانى است كه عالم آفرينش را منحصر همين پديده‌هاى پى در پى عالم ماده دانيد و بعالم آخرت و حيات پس از مرگ معتقد نيستند چنانچه مصنف در بيان فوق گفته مسلمانان و آنها در باره ابديت و بىنهايت بودن آينده عالم هستى بدان اشاره كرد و قرآن مجيد هم گفته دهريها را به همين معنا بيان كرد ، كه فرمايد : الجاثية ) گفتند نيست زندگى ما جز زندگى در همين دنيا و اين جهان مادى محسوس و نابود نسازد ما را جز دهر و گذشت روزگار ، اينان دانسته و از روى برهان اين سخن را نگويند نيست گفته آنها جز روى گمان نادرست .\r\nو عمده اختلاف ميان اين دسته از دهريان كه در زمان مصنف شناخته بودند و معترف بوجود صانع بودند با مسلمانان در باره معاد و زندگى پس از مرگ بوده است و به اين اعتبار آنها را ملحد و بىدين دانستند . ( مترجم )\r\n","page_name":" 74 ","page_number":82},
  {"content":"\r\n\r\nديرين هر پيشامدى بر ايشان ميشد از كارهاى خداوند مانند بيمارى و تندرستى و و قحطى و فراوانى و توانگرى به روزگار وامىبستند و از دهر مىدانستند زيرا بصانع جلت عظمته نادان بودند و بسيار ميشد كه روزگار را در پيشامدهاى بد خود دشنام مىدادند چون عقيده داشتند اين كارها را او مىكند و پيغمبر ( ص ) آنها را از اين دشنامگوئى باز داشت و فرمود دشنام ندهيد بدان كه با شما چنين كارها كند آنكه به پندار شما دهر و روزگار است زيرا خداى تعالى اين كارها را با شما مىكند و جز اين نيست كه فرمود : راستش خدا است آن دهر از اين راه كه آنان كننده اين كارها را دهر ميشمردند و كارهاى خدا را به دو ميبستند . « 1 »\r\n\r\n\r\n","description":"","footnote":"\r\n( 1 ) - كفار و بت پرستان عرب بوجود خدا و اللَّه به حساب آفريننده و روزى بخش عقيده داشتند و اين عقيده آنها در بسيارى از آيات قرآن مجيد يادآورى شده است .\r\nفرمايد : و اگر از آنها بپرسى چه كسى آفريده آسمانها و زمين را گويند اللَّه و باز فرمايد :\r\nو اگر از آنها بپرسى چه كسى آنها را آفريده گويند : اللَّه . ولى تأثير روزگار در بسيارى بدآمدهاى آدمى هم ميان آنها شهرت داشته و در زبان ادب و شعر پارسى هم منعكس شده و در سر زبان عوام مردم هم تا هنوز هست و بسا كه مقصود از دهر در اين حديث بدان معنا باشد كه معتقد دهريان بوده و آنها دهر را تنها مؤثر در آفرينش و پيدايش همه پديده‌ها ميدانستند و پيغمبر فرموده دهر بدين معنا خدا است و خطا در نامگذارى است . ( مترجم )\r\n","page_name":" 75 ","page_number":83},
  {"content":"\r\n . \r\n","description":"","footnote":"","page_name":" 76 ","page_number":84},
  {"content":"\r\n . \r\n","description":"","footnote":"","page_name":" 77 ","page_number":85},
  {"content":"\r\n\r\n\r\n[ قصيدهء ابن دريد در امثال حكيمانه 
  ]\r\n12 - هر كه خدايش از حذر حفظ نكند محفوظ نماند * كسى در برابر مقدر توان دفاع ندارد و دل هم كور شود چنانچه ديده كور شود 13 - بسا آژير و تهديد كه گويا متوجه ديگرانست با اينكه گوش خراش است بىبندوبارى ما را كر كرده بلكه كور هم كرده 14 - وه چه تباه‌كننده است بدخوئى بجاى نرمش * بهتر خبرگزار از تو راستى است بسا صاعقهء كشنده كه برق بر آن راهنما است 15 - هاى آزاركننده و گر چه اندك است دردناكى است * وه چه دراز است شب بيخواب بيمارى عقل آدمى بدتر از بيماريست 16 - دشمنان پشت سرند دوستان روبرو * واى از رسوائى اين گونه اخلاق كه گويا باز گرفته شده است از نفاق و دوروئى 17 - بينى جوانى كه بريده شده * در چهره‌اى كه زشت و بد نما است آيا برابر است بهره‌مند با محروم 18 - از تو نيست كسى كه گله پذير نيست * با اينكه بدتر اخلاق جوان كج كشى است رها كند ترا از آنچه بد دارى كناره‌گيرى 19 - از كجا بدست آرى يارى مؤدب * هيهات چه اندازه دشوار است اين خواسته بدتر چيزى كه خواستار آن شوى همانست كه دشوار و نشدنيست 20 - براى هر اسب تندرو سرخوردگى است * و براى تو نيست جز پذيرش گذشت او كيست كه گذشتى با صفا به تو ارزانى دارد ؟\r\n21 - بد به راه خير نرود * خدا را قضائيست كه فال برنده نيست بسا ماه بزرگ كه به ماه خرد باز گردد 22 - هيچ جمعى نباشد كه خدائى ندارد * هر دو تا كه گرد آيند جدائى دارند آدمى كور شود با اينكه چشم بينا دارد\r\n\r\n","description":"","footnote":"","page_name":" 78 ","page_number":86},
  {"content":"\r\n\r\n23 - خاموشى در تنگناى سخن و در دسترس است * هر پهلو روزى به خاك هلاك افتد بسا فراهم كن مال براى ديگران 24 - ندارى جز آنچه را ببخشى * در يك چشم بهمزدن دگرگونى پديد شود در برابر مال هر آدمى مرگها در كمينند 25 - بسا چشمى كه گريد و هرگز نخندد * و چه بسا راه پهناور به تنگنا رسد عهدى سخت بكن كه گرد نگيرت شود 26 - بهتر كار آنچه سرانجامش را پسندى * گنهكار جز از گناهش نهراسد هر آدمى همدم آنچه باشد كه دوستش دارد 27 - هر مقامى گفتارى را سزد * هر زنانى مردانى دارد ضرب المثلها براى خردها باشند 28 - و از هر كارى كه بايد از آن پوزش خواست بگذر از هر درى كه برگشت از آن پسنديده نيست چاره‌جوئى از آنچه مقدر است سودى ندارد 29 - خواب آدمى برايش بهتر است از بيدارى كه * فرشته‌هاى حافظ او آن را نپسندند در گذشت روزگار براى هر كس پنديست 30 - سؤال از مردم جامد خواريست * هر كه عفت ورزد نه تنگدل شود و نه خسته شود از بيش يكم خشنود باش 31 - جواب گفتار بد خاموشى است * وانكه از اول خموشى گزيند رستگار باشد روزى مقدر تو از دست نرود 32 - در هر چه عبرتيست براى خردمند * بسا كه خوشبخت شود كسى كه ميانه‌رو باشد اميد فردا دارى و مرگ جلو اميد تو است 33 - كيست كه با تو يك دل باشد و يك دل وجود ندارد برخى پليد و برخى پاك بسا كارى كه دچار ورشكست شود\r\n\r\n","description":"","footnote":"","page_name":" 79 ","page_number":87},
  {"content":"\r\n . \r\n","description":"","footnote":"","page_name":" 80 ","page_number":88},
  {"content":"\r\n\r\n47 - نميخورد آدمى جز آنچه روزى او است * همه اخلاق آدميان موافق هم نيست هموار است بر شخص خواب آنچه خواب آور است 47 - هر كه مردم را گزد يابد كسى كه او را گزد * زبان نادان به زودى او را به زمين زند در باطل حقى باشد كه آن را سركوب كند 49 - هر زمانى نابغه‌ها دارد * و حق براى باطل ضرر كوبنده ايست مبادا نوشابهء خوشگوار نافرمان تو شود 50 - بسا اميدى كه از هراسى گسسته شود * و بسا امنيتى كه بدنبالش آفتى رسد كامياب دورى راه را به حساب نياورد 51 - چه بسيار با عزتى كه ديدى خوار شد * چه بسيار شادمانى رو آورد كه پشت كرد و رفت و بسا مرديست كه از گدائى بنوائى رسيد 52 - رفاقت با بىانصاف خيرى ندارد * روزگار گاهى جفا كند و گاهى مهر ورزد مرگ هر ديدهء بينا را نابود سازد 53 - بسا صبح آدمى كه بشب نرساند * مرگ آدمى موكل بر نفس او است تا آنكه او را در گورش بسپارد 54 - من ديدم هر چيز نو كهنه مىشود * و هر چيزى بنابودى گرايد نادانى خود را با پرسش درمان كن 55 - راستى كوچ بايد پس توشه آماده كن * راستى معاد آيد از معاد در حذر باش عمر بدست تو نيست هر چه هم بدرازا كشد 56 - راستش تو بنده‌اى و عهده‌دار و بازپرسى شوى * روزگار از غفلت دار غافل نيست و هر چه را در پيش دارى بدست آيد * تا بيايدت روزى كه سر رسيد زندگى است\r\n\r\n","description":"","footnote":"","page_name":" 81 ","page_number":89},
  {"content":"\r\n\r\n\r\nفصل : چند حديث از پيغمبر ( ص )\r\n1 - بروايت يكى از امامان عليهم السلام رسول خدا ص فرمود : خدا عز و جل سه چيز را در سه چيز پنهان كرده خشنوديش را در ميان طاعت و نهاد كرد و خشمش را در گناهان و نهان كرده ولى خود را در ميان خلق خود ؛ نبايد كسى از شماها طاعتى را سبك شمارد زيرا نداند خشنودى خداى تعالى در كدام طاعت است ، و كم نگيرد كسى از شماها هيچ نافرمانى را زيرا نداند خشم خدا در كدام است ؛ و خوار نكند هيچ كس از شماها كسى از خلق خدا را كه نميداند كدامشان ولى خدايند .\r\n2 - از سخن آن حضرتست كه هر كه از كار خير خودش شاد گردد و از گناه خود بدش آيد مؤمن باشد ، زندگانى خوش نباشد مگر براى دو كس ، دانائى كه فرمانش برند و شنوائى كه سخن را در دل سپارد ، خوددارى براى بىنيازى بس است و عبادت براى كار بس است ، ننگريد بخردى گناه و بنگريد ببزرگى آنكه بر او گستاخى كنيد 3 - فرمود : عليه السلام آفت حديث دروغ است و آفت دانش فراموشى و آفت عبادت سست شدن و آفت شرف لاف زدن ، حسب و آبرومندى نباشد جز بفروتنى و كرامتى نبود جز به پرهيزكارى و كردارى نبود جز با نيت و عبادتى نبود جز با يقين ، خردمند آنكه فرمانبر خدا است گر چه زشت رو باشد و كم قدر و راستى نادان آنست كه نافرمان خدا باشد گر چه زيبا روى و بزرگوار است ، برتر مردم خردمندتر مردم است راستش خدا تعالى خرد را سه بخش كرده هر كه همه را دارد عقلش كامل است و هر كه هيچ بخش در آن نيست خرد ندارد : شناخت خدا تعالى و خوش توانى ، و صير خوب ، براى هر چيز ابزار و ساز و برگى است و ابزار و ساز و برگ مؤمن خرد است ، براى هر چه پاكشى است و پاكش مؤمن خرد است و براى هر چيزى هدفى است و هدف عبادت خرد\r\n\r\n","description":"","footnote":"","page_name":" 82 ","page_number":90},
  {"content":"\r\n\r\nاست و براى هر مردمى سرپرستى است و سرپرست عابدان خرد است و براى هر بازرگانى سرمايه و كالائى است و كالاى مجتهدان خرد است و براى هر ويرانى آبادانى است و آبادانى ديگر سراى خرد است و براى هر سفرى چادرى بايد كه در آن پناه گيرند و چادر پناهگاه مسلمانان خرد است .\r\n\r\nفصل : رواياتى از امير المؤمنين عليه السلام\r\n4 - از امير مؤمنان على بن ابى طالب عليه السلام روايت است كه فرمود : خرد در سرشت است و دانش از زبان آموزگار و همنشينى با دانشمندان فزودنست بر دانش .\r\n5 - و از آن حضرت عليه السلام است كه جبرئيل بر آدم ع فرود شد و به او گفت : اى آدم من مأمورم تو را آزاد گزارم در برگزيدن يكى از سه چيز ، يكى را برگزين و دو تا را وانه ، آدم گفت آن سه چه باشند ؟ گفت : خرد و شرم و دين ، آدم گفت :\r\nمن خرد را برگزيدم جبرئيل بشرم و دين گفت : شما دو تا برگرديد ، گفتند اى جبرئيل ما فرمانداريم كه همراه خرد باشيم ، گفت هرطور بخواهيد و خودش بالا رفت « 1 » مسألة اگر كسى گويد چگونه گفتگو با شرم و دين درست آيد و چگونه توانند سخن گفت با اينكه از جنس عرض باشند و بر خود استوار نباشند و زندگى و سخنى از آنها درست نيايد .\r\nجواب : اينست كه اين بيان مجازيست و بر حسب تشبيه است در پرداخت سخن و مقصود اينست كه اگر زنده و خوددار بودند و ميشد با آنها گفتگو كرد و سخن گفتندى چنين گفتگو ميشد و چنين ميگفتند و عرب در گفتار چنين روشى دارد و آن نوعى شيوائى و فصاحت كلام عرب است ، شاعر گفته :\r\n حوض پر شد گفت اينك بس مرا * باش آرام و شكم پر شد مرا \r\n\r\n\r\n","description":"","footnote":"\r\n( 1 ) اين خبر در باب عقل و جهل كافى بسندش روايت شده .\r\n","page_name":" 83 ","page_number":91},
  {"content":"\r\n\r\nما ميدانيم سخن از حوض نيايد ولى سخن او را استعاره آورده زيرا بنظرش اگر گويا بود چنين ميگفت .\r\n6 - خبر ديگر در اين معنا كه ميان خاصه و عامه شهرت دارد اينست : كه نخست چيزى كه خدا تعالى آفريد خرد بود ، سپس به او فرمود : پس برو و پس رفت پس به او گفت پيش بيا و پيش آمد آنگاه فرمودش پس رو و پس رفت پس فرمود . بعزت و جلالم سوگند نيافريدم خلقى را كه دوستتر باشد نزد من از تو بوسيلهء تو ببخشم و بوسيلهء تو دريغ كنم ، براى تو پاداش دهم و براى تو كيفر نمايم بعزت و جلالم سوگند تو را بكمال نرسانم مگر در كسى كه دوستش دارم « 1 » مقصود در آن هم بمانند خبر پيش است كه اگر خود به خود استوار بود تا خود به خود وجود داشت البته كه نخست آفريده خدا تعالى بود براى برتريش و براى اينكه مقامات بلند را مستحق نشوند جز بدان و اگر زنده و توانا بود فرمانبر خدا بود و خلاف فرمان او نميكرد ، و اين همه دليل است بر شرافت خرد و جلالتش و تأكيد است بر اينكه رجوع بدان و تمسك به محبتهايش لازم است و در قرآن مجيد هم نظائرى دارد .\r\n\r\nفصل : در آنچه بدين معنا در قرآن آمده و شرح چند نمونه\r\n1 - قول خدا تعالى ( 42 - النحل ) جز اين نيست كه فرمان براى چيزى كه آن را خواستيم اينست كه گوئيم باش پس بىدرنگ خواهد بود : اين خود گواه است كه مقصود از آن گفتن نيست و در اينجا گفتن هم درست نيست زيرا اگر در حقيقت فرمان بودن براى چيزى صادر كند از دو حال بيرون نبود يا فرمان بدان در حال نبودن آن چيز است يا در حال بودش ، در حال نبودش نشدنيست زيرا عدم چيزى نيست كه به دو\r\n\r\n\r\n","description":"","footnote":"\r\n( 1 ) اين روايت در باب عقل و جهل اصول كافى است و ما آن را شرح كرديم بدان رجوع شود ( مترجم )\r\n","page_name":" 84 ","page_number":92},
  {"content":"\r\n\r\nفرمان دهند و برخى متكلمان هم كه آن را چيزى شمارند فرمان دادن به او را درست ندانند و فرمان بودن به او در حالى كه بود شده محال است زيرا او هست و نميتواند دوباره بود شود چنانچه نميتوان بساكن گفت ساكن باش .\r\nو نيز اگر در حقيقت فرمان باشد كه تو بود شود فرمان يافته خود را بود كرده و خود را ساخته و چيزى نميتواند كارى كند جز كه زنده و توانا باشد و نتواند كار درست و متقن كند جز كه دانا باشد و خلاصه اينكه نابود فرمان پذير نشود و خود را نسازد و جز اين نماند كه اين آيه يك تعبير مجازى باشد و مقصود از آن گزارش آسان بودن كار آفرينش است براى خدا سبحانه هر گاه بخواهد و بيان اينكه بر او دشوار و ناشدنى نيست و چون خواهد كه چيزى باشد مىباشد بىجلوگير و مانع تا آنجا كه آنچه را خواهد اگر زنده و توانا بود بمحض فرمان خدا بىدرنگ خود را ميساخت و پس نميانداخت .\r\n2 - قول خدا عز و جل ( 10 - سوره فصلت ) سپس استوار گرديد بسوى آسمان كه دود بود و به او فرمود و به زمين بيائيد خواسته يا ناخواسته گفتند : آمديم خواهان و فرمانبر .\r\nمقصود اين نيست كه آسمان و زمين با اينكه جماد و بيجانند سخن گفتند بلكه مقصود آسان بودن آفرينش آنها و آمادگى آنها براى خواست خدا است در بارهء آنها و گويا اگر زنده و توانا بودند و بمانند زنده‌هاى توانا ميتوانستند سخن گويند و بيايند گفت بودند آمديم فرمانبر و مانند اين سخن در گفتگوى مردم بسيار است و پذيرش كارى را به آسانى فرمانبرى مينامند و در بارهء شاعر حاضر الذهن و بديهه ساز ميگويند قافيه‌ها از او شنوائى دارند و بفرمان اويند ، و گويند تو آنها را به چشم خود مينگرى ، و راستى آنها در دوست تو هستند و مقصود اينست كه بر او دشوار نيايند هر وقت آنها را بخواهد و در بارهء آنها توقف نكند چون آهنگ آنها كند ، پس گويا اگر ديدنى بودند آنها را ديده و در حكم بنده و فرمان بردار اويند و اما اينكه از آسمان و زمين بلفظ مذكر خبر داده و از آنها بطائعين تعبير كرده بسا\r\n\r\n","description":"","footnote":"","page_name":" 85 ","page_number":93},
  {"content":"\r\n\r\nبراى اينست كه گفتند آمديم با مردانى كه در ميان ما هستند .\r\n3 - قول خدا عز و جل ( 29 سورهء ق ) روزى كه بگوئيم بدوزخ آيا پر شدى پس گويد آيا فزونى هست ؟ : با اينكه نميشود با دوزخ گفتگو كرد و او گفتارى نتواند پس مقصود اينست كه اگر در حكم كسى بود كه توان گفتگو را داشت و ميتوانست سخن گويد چنين ميگفت در پاسخ پرسش از او ، و در اين آيه وجه ديگرى گفته شده و آن اينست كه طرف گفتگو و پاسخ ده نگهبانان دوزخند و آن را بدوزخ نسبت دادند از راه مجاز چنانچه گويند فلان شهر چنين گفتند يعنى مردمش چنين گفتند و خدا هم فرمود ( 92 - يوسف ) و بپرس از آن آبادى كه ما در آن بوديم و مقصود اهل آن آباديست ( كه مصر بود و برادران يوسف به پدر خود چنين گفتند ) 4 - قول خدا عز و جل ( 24 سورهء النور ) روزى كه گواه شود بر آنان زبانهاشان و دستهاشان و پاهاشان بدان چه ميكردند .\r\n5 - قول خدا جل اسمه ( 30 - سورهء فصلت ) گويند به پوستهاى تن خود چرا گواهى دهيد بر زيان ما .\r\n6 - در پاسخ گويند گويا كرد ما را آنكه گويا كرد هر چيز را و او است كه آفريده شما را بار نخست و بسوى او برگشت داده شويد :\r\nگفتهء ما در بارهء همهء اين موارد اين است كه بر سبيل استعاره و مجازگوئى است نه بر سبيل حقيقت و مقصود از آن اين است كه اگر اندامهاى تن آدمى زبان داشتند و سخن ميگفتند گويا ميشدند بر زيان صاحبان خود بگواهى و گفتندى خدا ما را به زبان آورد و در پاره‌هاى تن آدمى روا است كه گواه كردار او باشند و اگر چه گويا نباشند و عرب گويند : بسا چشمى كه از زبان گوياتر است ، و گويند : دو چشمت گواهند بجادوگريت و ديد تو دلالت دارد بجز تو و شواهد بر اين تعبيرها بسيارند و در آنچه ما ياد كرديم كفايت است . « 1 »\r\n\r\n\r\n","description":"","footnote":"\r\n( 1 ) اين تعبيرات را در زبان اصطلاح ادبى علم بيان استعاره تمثيليه مينامند كه داستانى را به زبان جانوران يا بيجانها براى بيان يك حقيقت مىآورند و اين فن ادبى از دير زمانى كه در زمانهاى گوناگون معمول بوده و نمونه روشن آن كتاب كليله و دمنه است كه نخست به زبان هندى برشتهء نگارش آمده و در زمان انوشيروان به زبان پهلوى درآمده و از آن پس ابن مقفّع آن را به زبان تازى برگردانده و باز به زبان پارسى درى برگردانده شده بنگارشهاى چندى و داستانهاى آن به زبان جانوران بوده و اين نمايش داستانى تا كنون در ميان همه ملتها رواج دارد و قرآن مجيد هم داستانهائى براى نمايش حقيقت به زبان جانوران و يا جماديها در خود دارد و در اين فن ادبى شيوه آن را ببهترين وجهى وانمود كرده است و براى سخن گفتن جماد و جانور تعبير و تفسير عرفانى هم در ميان هست كه همه موجودات در جهان خود گويا هستند و بزبانى سخن ميگويند گر چه بنى آدم آن را نميفهمند و مثنوى در اين باره گفته :\r\n ما سميعيم و بصير و باهشيم * با شما نامحرمان ما خامشيم \r\nو در جايى گفته نطق آب نطق خاك و نطق گل و معروف ميان مفسران توجيهى است كه مصنف آن را توضيح داده است ( مترجم )\r\n","page_name":" 86 ","page_number":94},
  {"content":"\r\n\r\n\r\nمسأله : يك نژاد پيچيده و دشوار كه معما است\r\nبگو با پسر مادر خويشان مادرم * كه من برادرزادهء خواهرزادهء توام و آنها را سرزنش كن .\r\nاگر تو خواهرت را ببرادرم بزنى دهى * و از آن پسرى آورد و عم من باشد و برادرم عموى آن عم باشد و عمو جون خون و گوشت من گردد .\r\nپس من چه كس توام و تو چه كس منى پاسخ ده اگر خرد و هوش دارى\r\n\r\nجواب و حل معما :\r\nگوينده را فرض كن حسن پسر تقى و طرف گفتارش جعفر جد او است كه دائى پدر او تقى است و خواهر جعفر هم مادر پدر تقى است و هر گاه او ببرادر مادرى جعفر كه نامحرم او است شوهر كند و پسرى آورد آن پسر عم حسن است زيرا برادر پدر او است و حسن هم عموى آن پسر باشد از طرف مادر و برادران حسن هم از پدر و مادر هر دو عموهاى آن پسر شوند .\r\n\r\n","description":"","footnote":"","page_name":" 87 ","page_number":95},
  {"content":"\r\n\r\n\r\nفصل : در بارهء يادآورى دنيا و بىاعتبارى او\r\n7 - رسول خدا ص فرمود : هر كه دنياى خود را دوست دارد بديگر سراى خود زيان رساند .\r\n8 - و امير مؤمنان عليه السلام فرمود : دنيا دست بدست ميچرخد تو بهره خود را از آن با آرامى جستجو كن و حريص مباش .\r\n9 - و فرمود : هر كه روزگار را امين خود سازد و بدان دل بازد يا او خيانت ورزد و هر كس با روزگار درافتد و بمبارزه برخيزد او را خوار و زبون كند .\r\n20 - و فرمود : روزگار دو روز دارد روزى بسود تو و روزى بزيانت اگر بسود تو باشد سرمست آن مشو و اگر بزيانت باشد شكيبا باش كه هر دو گذرا باشند و پايدار نمانند « 1 » شاعرى گفته :\r\n هر آن كس همتش در كار دنيا است * سر و كارش بمعشوقى فريبا است \r\nديگرى گفته : مبادا فريب دنيا را بخورى و بدان اعتماد كنى زيرا آسايش آن دروغين است و آرمانهايش نوميدانه و خوشيش غم آلود و زلالش گل آلود و تو پيوسته در خطر آنى يا نعمتى از دست رفته و يا بلائى فرو شده و يا آسيبى دردناك است و يا مرگى ريشه كن .\r\nديگرى گفته : دنيا دار پيوسته در كارزار است ميجنگد با هوسها تا برافروزند و با نادانى تا بن كن شود و با هراسها تا دفع گردند و با آرزوها تا برآورده شوند و\r\n\r\n\r\n","description":"","footnote":"\r\n( 1 ) و در اين باره حاج ملا هادى سبزوارى سروده :\r\n پادشاهى در ثمينى داشت * بهر انگشترى نگينى داشت\r\nخواست نقشى كه باشدش دو ثمر * هر زمان كافكند بنقش نظر\r\nگاه عزت نگيردش غفلت * گاه نكبت نباشدش ذلت\r\nهر چه فرزانه بود در ايام * كرد انديشه‌اى ولى همه خام\r\nژنده‌پوشى پديد شد آن دم * گفت بنگار بگذرد اين هم \r\n","page_name":" 88 ","page_number":96},
  {"content":"\r\n\r\nبا بديها تا نابود شوند و پرداختن بهر كدام جلوگير از ديگر است و كار بسامان نرسد و چون فرزانگان ديدند راهى بانجام آنها نيست آن را رها كردند كه فانى است براى بدست آوردن نعمت پاينده .\r\n\r\nفصل : در بارهء آرزو\r\n11 - روايت است كه خدا تعالى فرمود : اى آدميزاده روزيت ميرسد و تو غم آن دارى و عمرت ميكاهد و بر آن اندوه ندارى ميجوئى آنچه‌ات سركش كند و دارى آنچه تو را بس است .\r\n12 - رسول خدا فرمود : هر كه آرزو دارد فردا زنده ماند آرزو دارد هميشه بماند .\r\nيك عارفى گفت آرزوها پايان ندارند و زنده به هيچ نسازد و گفته‌اند هيچ بنده پيرو آرزوى خود نشود جز كه از كار خود كوتاهى كند و باز گفته‌اند بازت ندارد آرزوى دراز از ياد عمر كوتاه و ديگرى گفته هر كه مهار آرزو را سر داد و رها كرد با مرگ خود بلغزيد و بسر درآمد ، ديگرى گفته : چون بآرزويت رسيدى مرگت نزديك شده و چون مرگت در رسيد آرزويت بر باد رفته .\r\n آرزو ميداشتم پنجاه سال * بود در پيش و پسش انداختم\r\nگنج بود از زندگى و باختم * در قمار روزگار انداختم\r\nگر كه عمرم بود صد پشتم شكست * ياد تضييعى كه در آن ساختم \r\n« 1 »\r\n\r\nفصل : در ياد مرگ\r\n13 - روايت است كه در تورات نوشته : اى آدميزاده نخواه كه بميرى تا توبه كنى و تو توبه نكنى تا بميرى .\r\n\r\n\r\n","description":"","footnote":"\r\n( 1 ) متن عربى اشعار\r\n خمسون عاما كنت املها * كانت امامى ثم خلفتها\r\nكنز حياة لى انفقته * على تصاريف تطرفتها\r\nلو كان عمرى مائة هدنى * تذكرى انى تسوفتها \r\n","page_name":" 89 ","page_number":97},
  {"content":"\r\n\r\n14 - امير مؤمنان عليه السلام فرمود : هر كه بر ياد مرگ باشد از دنيا باندك خشنود است .\r\nيك عارفى گفته اگر بنگريد بسرآمد عمر و پيشروى آن آرزو و فريبش را دشمن داريد و سروده :\r\n تا به ياد مرگ هستى در هراسى اى پسر * چون به دنيا بنگرى گيرى تو بازى را ز سر \r\nگفته‌اند راستى كسى را كه پايانش مردنست بايست از آنچه بدنبال مرگ است بترسد .\r\n15 - روايت است كه امير مؤمنان عليه السلام شنيد آدمى ميگويد :  إِنَّا لِلَّهِ وَ إِنَّا إِلَيْهِ راجِعُونَ  .\r\nفرمود : اينكه ميگوئيم انا للَّه اعتراف كرديم كه خدا را بنده‌ايم و گفتار ما كه  إِنَّا إِلَيْهِ راجِعُونَ  اعتراف باينست كه ما نابودشونده‌ايم .\r\nگفتند از شگفتيهاى اين جهانست كه تو گريه ميكنى بر كسى كه زير خاكش ميكنى و خاك ميريزى بر چهره آنكه گراميش ميدارى .\r\n\r\nابو نواس سروده\r\n فريب آرزو خورده كسى كه گول و نادانه * بميرد آنكه مرگش ميرسد مانند پروانه\r\nهر آنكه مرگ چنك انداخت بر طرف گريبانش * ندارد سود او را چاره‌جوئيهاى دورانش\r\nچگونه زنده ماند آنكه پس آمد در اين عالم * كزو مردند و رفتند اولادش تا خود آدم\r\nنباشد همره آدم از اين دنياى پر زيور * بجز كارى كه بهر آخرت كردست با باور \r\n« 1 »\r\n\r\n\r\n","description":"","footnote":"\r\n( 1 ) متن عربى اشعار :\r\n غر جهولا امله * بموت من جا اجله\r\nو من دنا من موته * لم تغن عنه حيله\r\nو كيف يبقى آخرا * قد مات عنه اوله\r\nلم يصحب الانسان من * دنياه الا عمله \r\n","page_name":" 90 ","page_number":98},
  {"content":"\r\n\r\n\r\nابو ذويب سروده :\r\n چون كه مرگ انداخت چنگالش بكس * هيچ آويزه نبينى سودرس \r\n« 1 »\r\n\r\nديگرى سروده :\r\n رقابت بر سر دنيا كنيم و عيب آن گوئيم * حذر داده است ما را زان بجانم مشكلات آن\r\nنپنداريم هر ساعت برد از عمر ما بهرى * شتابان ميرود اندر ميان ما ثبات آن\r\nبپندارم كه خويشانم جنازى ميكشانندى * بگورى تنگ ميريزند بر رويم ز خاك آن\r\nزنان داغ ديده نوحه‌گر باشند ليكن من * ز شيونهايشان غافل نپردازم جواب آن\r\nايا لذت كش عالم گريزى نيست از دستت * حذر دارد دلم از تو و از آنچه رسد با آن\r\nبدانم هر كسى را هست يك بخشى ز مرگ ناگوار او * به زودى ميرسد بخش من و دارم حساب آن \r\n« 2 »\r\n\r\nاز يك قطعه شعرى كه ابو اسحق بشريف رضى مؤلف نهج البلاغه نوشته « 3 »\r\n من ز هر سو در نكوهش باشم از مرگ كسان * مرگ پامالم نمايد گيرد از من دختران \r\n\r\n\r\n","description":"","footnote":"\r\n( 1 ) بخشى از متن عربى :\r\n نناف‌س في الدنيا و نحن نعيبها * و قد حذرتناها لعمرى خطوبها\r\nو ما يحسب الساعات تقطع مدة * على انها فينا سريع خطوبها\r\nكانى برهطى تحملون جنازتى * الى حفرة يحشى على كثيبها \r\n( 2 ) دعائى كه براى حفظ به گردن كودكان اندازنه عربهاى پيشين آن را تميمه گفتندى و جمع آن تمائم است امرئ القيس در قصيده لاميه مشهور خود گفته .\r\n الا رب يوم قد لهوت بمرضع * فالهيتها من ذى تمائم محول \r\nيعنى بسا روزها كه سرگرمى و معاشقه داشتم با زنى كه كودك عزيزى را شير ميداد و او هم چنان شيفته من ميشد كه فرزند دعا به گردن خود را كه سالى داشت فراموش ميكرد البته گردن بند حفظ گاهى هم دانه‌اى يا استخوانى بوده و ما آن را بآويزه برگردانديم ( مترجم )\r\n( 3 ) بنقل از هدية الاحباب محدث قمى نامش ابراهيم بن هلال حرانى صاحب كمالات و فضائل ماهر در ادبيت و كتابت و انشا و شعر همان كسى كه صاحب بن عباد او را در عداد استاد ابو الفضل بن عميد آورده - تا گويد - وفاتش سال 384 شفد در بغداد بوده\r\n","page_name":" 91 ","page_number":99},
  {"content":"\r\n\r\n زان نماند جز دلى آگنده از ترس و هراس * دائم از اندوه و غم باشد دچار خفقان\r\nبه زير پرده ميكاود براى ماجراى حكمت * به گوش هوش بنيوشد هر آنچه آرم اندر زبان\r\nبراى اينكه دائم مرده‌ام من دفن من فردا است * بماند اندكى فردا رود در سوى گورستان\r\nدهانى باز باشد از زمين چون گرسنه گرگى * بود در انتظار خوردنم چون گرسنه شيران\r\nدرنگى مىكند اما غم آرد بر همه مردم * نمايد آن فلانى در عزاى آن فلان گريان\r\nبفردا با دهان باز خواهد مرده ديگر * نبينى روزيش لبها دو و باشد دهان عريان\r\nچگونه مىشود ؟ با آنكه قوت او فناى ما * نباشد جز همان مزدش عيان در پيش اين و آن\r\nروش اين است تا روزى كه نبود در زمين وارث * بجز ذات خداوندى نبينى كس ز انس و جان \r\n\r\nبرخى از متن عربى شعر :\r\n و انى على عيب الردى في جوانبى * و ما كف من خطوى و بطش بناتى\r\nو ان لم يدع الا فؤادا مروعا * به غير باقى من الخفقان\r\nتلوم تحت الحجب تنفث حكمة * الى اذن تصغى لنطق لسانى \r\n\r\nقطعه شعرى از ديگرى :\r\n بسا تندرستى كه آسوده خوابد * رسد مرگ او چون كه در بستر آيد\r\nچه مرگش رسد ناگهان كى تواند * گريزد و يا چاره‌جوئى نمايد\r\nزنانش بگريند فردا كفن پوش * شنيدن ندارد ز جيغى كه آيد \r\n\r\n","description":"","footnote":"","page_name":" 92 ","page_number":100},
  {"content":"\r\n\r\n شود گور تاريكتر بستر او * جدا زانچه ديروز جمعش نمايد \r\n« 1 »\r\n\r\nفصل : يادى از مرگ و قتل و فرق آن دو\r\nبدان كه مردن جز كشته‌شدنست و دليل دو بودن آنها قول خدا عز و جل است 1 و 2 اگر مرد يا كشته شد ( يعنى پيغمبر ) و فرمايد : و اگر بميريد يا كشته شويد ( شما مسلمانان ) آيه 138 و 152 - آل عمران .\r\n3 - فرمايد ، نه ميمردند و نه كشته ميشدند - 150 - سورهء آل عمران ، و نميشود آنها را حمل بر تأكيد و تكرار دو لفظ كرد بيك معنى « 2 » .\r\nدليل ديگر اينكه معلوم است خدا سبحانه قاتل كسى نباشد كه خود فرموده است و اگر كسى گويد خدا قاتل او است خردمندانش نكوهش كنند . مرگ و كشتن دو عارضه‌اند و جسم نيستند « 3 » .\r\nو استاد ما شيخ مفيد رضي الله عنه گفته : كشتن از ابزار زايد و جاى او جاى زندگى زنده‌ها است و مرگ معنائى است ضد زندگى آفريده كار كن و نميشود در جسم درآيد ؛ گفته : اين عقيده شخص من است ، كشتن نزد همه عدليه از مقدورات بندهاى خداست و كسى جز خدا بر مرگ ( كه دريافت جانست ) توانا نباشد .\r\n\r\nتفسير و توجيه يك آيه\r\nاگر كسى پرسد از معنى قول خدا سبحانه ( 8 - سوره تكوير : و چون كه از دختران زنده بگور پرسش شود .\r\n\r\n\r\n","description":"","footnote":"\r\n( 1 ) متن برخى اشعار عربى\r\n و كم من صحيح بات للموت آمنا * اتته المنايا رقدة بعد ما هجع\r\nفلم يستطيع اذ جاءه الموت بغتة * فرارا و لا منه بحيلة انتفع \r\n( 2 ) چون تأكيد در مورديست كه زمينه شك و ترديد در سخن باشد و در اينجا شك و ترديدى وجود ندارد كه نياز بتاكيد و تكرار باشد ،\r\n( 3 ) انكار نسبت قتل به خدا با تعبيرات عرفى زبان عرب و عجم موافق نيست زيرا جمله قتله اللَّه در زبان عرب و خدا او را بكشد در زبان پارسى معمول است ( مترجم )\r\n","page_name":" 93 ","page_number":101},
  {"content":"\r\n\r\nكه بچه گناه كشته شدند ؟ ، و گويد چگونه پرسش از بيخرد درست باشد و چه فائده‌ايست در اين پرسش با اين كه گناهى ندارد ، موءوده چه باشد و از چه واژه‌اى باز گرفته شده ؟ ( و اذا الموءوده سئلت ) .\r\nجواب : گوئيم در پرسش دو وجه است يكى آنكه مقصود بازپرسى از كشنده او است و در خواست دليل بر اين جنايت كه چرا او را كشته و بچه گناهى كشته و مقصود سرزنش و سركوفت و اقامه حجت بر جنايت او است و در حقيقت كشنده‌ها بازپرسى شوند نه دختران كشته شده و مانند آنست در تعبير قول خداى تعالى ( 36 - الاسراء ) وفا كنيد به عهد راستى كه عهد بازپرسى شود يعنى مورد مؤاخذه است .\r\nدوم - آنكه پرسش براستى از خود موءوده باشد براى سرزنش و سركوفت كشنده‌اش و بيان اينكه دليل براى كشتن او ندارد و بدين روش است كه خدا بعيسى بن مريم عليه السلام فرمود : ( 116 سوره المائدة ) .\r\nآيا تو بمردم گفتى مرا و مادرم را معبود خود دانيد نه خدا را ، براى سرزنش قوم آن حضرت و اتمام حجت بر آنها .\r\nاگر گويند : بنا بر اين چگونه گفتگو كرده و پرسش نموده از كسى كه خرد و فهمى ندارد ؟ جواب : برخى پندارند كه چون غرض در اين گفتار سركوبى قاتل و خوار كردن و غمناك كردن او است در اين موقف مجازات و كيفر مانعى ندارد كه طرف خطاب موءوده باشد و اگر چه او نفهمد زيرا مقصود حقيقى جز او است و اين توجه خطاب بر وجه استعاره تمثيليه است و بدين روش است كه كودك نادان كسى را زدند و او بوى گويد چرا تو را زدند و چه گناهى داشتى و براى چه تو را بىآبرو كردند و مقصود سركوبى ظالم است نه گفتگو با كودك .\r\nبرخى مردم گفتند پرسش از خود موءوده گر چه براى سركوفت قاتل است ولى توجه خطاب به او در وقتى است كه عقلش كامل است و بهترين وضع را براى گفتگو دارد زيرا در روز قيامت است و آن موءوده به نعمت ابدى رسيده و بايد\r\n\r\n","description":"","footnote":"","page_name":" 94 ","page_number":102},
  {"content":"\r\n\r\nعقلش كامل باشد كه عدالت خدا را بفهمد و بخوشى لذت برد در برابر ظلمى كه كشيده و پرسش از او جز در اين وضع نيست .\r\nو از امير مؤمنان و ابن عباس روايت است كه قرائت كردند اذا الموءودة   سُئِلَتْ بِأَيِّ ذَنْبٍ قُتِلَتْ   يعنى آنگاه كه زنده بگور بپرسد براى چه من كشته شدم و سئلت فعل معلوم است و فاعلش موءوده است و قتلت فعل متكلم وحده مجهول كه پرسش‌كننده و گوينده خود موءوده است .\r\nو اما موءوده دختر نوزاد است و عرب در دوران جاهليت دختران را زنده بگور ميكردند كه خدا فرموده : ( 61 سورهء النحل ) آيا آن نوزاد دختر را به ننگينى نگهدارد يا آبرومند به خاك سپارد ، و فرموده ( 143 - الانعام ) البته زيان بردند آنان كه از بيخردى فرزندان خود را روى نادانى كشتند .\r\nو گفتند اين كار را براى دو چيز ميكردند : 1 - ميگفتند فرشته‌ها دختران خدايند و دختران را از ان خدا ميدانستند و آنها را بوى ميفرستادند .\r\n2 - آنها را براى هراس از گرسنگى و نبودن غذا ميكشتند كه خدا عز و جل فرموده است . ( 23 - الاسراء ) نكشيد فرزندان خود را از ترس ندارى ما روزى دهيم شما را و آنها را راستى كشتن آنان خطاى بزرگى است .\r\n\r\nفصل در شناخت اسم و صفت\r\nبدان كه نامدار خود نام نيست و صفت هم جز موصوف است و نام و وصف جز گفتار و نمودى از نام نباشند يا به صورت نوشته دليل بر او باشند نام آنست كه دلالت بر ذات نام دار كند و صفت دليل بر وجود يك معنا است در موصوف و نام دار و در اين تعريف از صفت مجاز گوئى است زيرا موصوف را ظرف و محل مينمايد و بسا كه موصوف نه ظرف باشد و نه محل و بهتر است كه گفته شود :\r\n\r\n","description":"","footnote":"","page_name":" 95 ","page_number":103},
  {"content":"\r\n\r\nصفت امرى را در موصوف مىرساند و سخنگو نياز به اين تعبيرات دارد براى اينكه مقصود در عبارت نگنجد و چون مقصود فهم شود رواست كه چنين تعبير شود نام مانند زيد و عمر است كه نشان اشخاص باشند و نمايش خاص بدانها در وقتى كه خواهند اشخاص را بفهمانند و دلالت ندارند بر اينكه موصوف چگونه است و چه با خود دارد .\r\nو صفت مانند توانا ، دانشمند و همانند آنها است كه دلالت دارند بر چيزى در موصوف خود و اينكه گوئيم قادر است يعنى ميتواند كارى كند و عالم است يعنى ميتواند كار درست كند و اگر در سنجش ، موصوف داراى ضد آن دو باشد كارى از او بر نيايد و كار درست نتواند و اين تنها براى آنست كه در او دو معنى درآيند كه قدرت و علم باشند و با آنها است كه ميتواند كار درست كند و ضدشان عجز است و نادانى و اين نميتواند بود جز كه موصوف موجودى حادث باشد نه قديم و واجب و خود قدرت و علم وصف قادر و عالم نباشند و صفت همان گفته وصف‌كننده است كه اين توانا است و اين دانا يا نگارش توصيفى او است و همچنين سياهى صفت سياه نيست و صفت او گفته ما است كه اين سياه است و صفت امر اعتبارى است نه خارجى و كسى كه در اين باره با ما مخالف باشد نادرست گفته مگر اينكه گفته شود علم صفت عالم است و سواد صفت اسود بر وجه مجاز در گفتار كه روا باشد و اگر سنجش ما كاشف باشد از اينكه موصوف بىوصف نتواند بود و بضد آن صفت موصوف نتواند شد اين تنها از اين راه است كه صفت ذاتى موصوف است و انفكاك پذير نيست و از اين رو گوئيم خدا توانا و دانا است با لذات و اين كه در حقيقت علم و قدرتى جز ذات خود ندارد چون محال است كه فاعلى درستكار نباشد پس هر معنا كه صفتى بر آن دلالت كند از خود موصوف فهم نمائيم و جبريان ( اشاعره اهل سنت ) پنداشتند صفت در خدا جز ذات او است و گفتند صفت يك معناى جدا از موصوف است و وصف بگفتهء واصف است و اين پندار فاسد است و صفت همان وصف است و هر دو مصدر يك فعل باشند گوئى وصف يصف صفة و وصفا مانند وهب و هبة و وعد\r\n\r\n","description":"","footnote":"","page_name":" 96 ","page_number":104},
  {"content":"\r\n\r\nوعدة « 1 »\r\n\r\nفصل : در شناخت اسماء خدا و حقيقت آنها\r\nنامهاى خدا همه توصيفى است از ذات الهى بيك معناى از كمال و نحوى از فائده جمال حق و هيچ نامى نيست كه چنين نباشد و بمانند نام اشخاص و افراد ممكنات صرفا لقبى باشد كه به خود ذات تنها اشاره كند و همان شخصى خاص را افاده نمايد تا از هم جنسان و همتاهاى خود ممتاز گردد ، و چون خدا را هم جنسى نباشد و همتائى نيست محال است كه نامش لقب تشخصى او باشد و بايد هر كدام توصيفى از ذات يكتاى او باشند و يك كمالى را نشان دهند .\r\nناميدن خدا به اللَّه دلالت دارد بر اين كه بندگان شيفتهء اويند و حيران درگاه او و در سختيها دل به دو دارند تا از بدى رها شوند و از امام صادق عليه السلام هم روايتى است به همين معنا كه گفتيم و گر چه تعبيرى ديگر فرموده .\r\n13 - در روايتى است از آن حضرت كه اللَّه را واله و شيدائى بايد و واله را يك دلبرى شايد و نام جز نامدار باشد و اصل كلمه اللَّه الاله بوده يا الف و لام تعريف و همزه دوم براى تخفيف ساقط شده و دو لام يك لام با تشديد گرديده و اللَّه شده .\r\nدر نام رحمان و رحيم : رحمان از رحمت بازگرفته است با مبالغهء نهائى\r\n\r\n\r\n","description":"","footnote":"\r\n( 1 ) در اين فصل مصنف يكى از مسائل اصولى خداشناسى را بميان آورده و آن در بارهء صفات ثبوتيه خدا است كه هشت شمرده شدند ، عالم و قادر وحى است و مريد و مدرك هم قديم و ازلى هم متكلم صادق و اثبات كرده كه برخى صفات ثبوتيه خدا عين ذات او است و خداوند با يگانگى حقيقى خود كه تصور آن در عقل نگنجد داراى همه اين اوصاف است به اين معنى كه ذات يگانه او خود به خود دانش است و توانائى و زندگى و اراده و ادراك و قديم است و از ليست و اين تعبيرات وصفى اشاره‌ايست بجامعيت ذات يگانه الهى بر خلاف عقيده اشاعره كه در برابر هر صفتى معنائى در ذات احديت معتقدند و اين خود برگردد بآلوده شدن ذات الهى بامكان و تركيب و نفى وجوب ذاتى خداوند كه محال باشد ( مترجم )\r\n","page_name":" 97 ","page_number":105},
  {"content":"\r\n\r\nدر صدور فعل رحمت تا آنجا كه از هيچ آفريده بر نيايد ( و از اين رو نام مخصوص خدا است و روا نباشد كه نام كسى باشد ) و از امام باقر عليه السلام هم درستى اين معنا رسيده است كه : فرموده : خدا رحمانست بر همه مردم ( از هر جنسى و هر ملت و هر كيش « 1 » و رحيم است بخصوص مؤمنان ، پس يكى از دو نام از عموم رحمت باز گرفته است كه رحمانست و ديگر از رحمت خاص معنوى كه رحيم است .\r\nنام اللطيف : معنى حكمت جامعه و رحمت و نفوذ درخواسته حتمى را دارد با لطفها كه به همه آفريده‌هاى خود دارد موافق آنچه صلاح آنها را ميداند و در زبان مردم اين معنا شناخته است .\r\nعرب گويد : فلانى در كار خود لطيف است و در ساخته خود لطيف است و مقصود توصيف او است بحكمة و تدبير « 2 » نام الخبير ( آگاه ) مىرساند كه حقيقت همه چيز را ميداند و وصف همه را دريابد .\r\nالكريم : از فعل كرم باز گرفته است نعمت بخشى و گذشت از گناهان و نعمتهاى رايگان را مىرساند .\r\nالجواد از جود است و چنانچه در معنى كريم گفتيم بخشش را مىرساند جز كه بخشش بيشترى را كه كريم نرساند .\r\nالغنى ( بىنياز ) توانا بر هر چه بىكمك كمك ديگران و اين نام در جز خدا حقيقت ندارد و اگر صفت آفريده باشد مجاز است .\r\nالسخى به نظر كسى كه روا داند نام خدا باشد بمعنى بخشش كن است و\r\n\r\n\r\n","description":"","footnote":"\r\n( 1 )\r\n اى كريمى كه از خزانهء غيب * گبر و ترسا وظيفه‌خور دارى\r\nدوستان را كجا كنى محروم * تو كه يا دشمنان نظر دارى \r\nرحمان دلالت به بخشش هستى دارد و از اين رو نام خاص خدا است ( مترجم )\r\n( 2 ) لطف بمعنى نازك بدن ، نازك بين و نازك كار به كار رفته و به دو معنى اخير ميتواند صفت خدا باشد ( مترجم )\r\n","page_name":" 98 ","page_number":106},
  {"content":"\r\n\r\nگروهى از يگانه پرستان اطلاق آن را بر خدا روا ندانند زيرا در هيچ كتاب آسمانى و سنت متواتره و اجماع و خبر مستفيض قطعى صادر از ائمه راستين عليهم السلام خدا بدان ناميده نشده و يك معنى معقول خدائى ندارد و يكى از لغت‌شناسان گفت از سخاوت باز گرفته است كه معنى زمين سست ( و زراعت بده ) دارد و ثابت است كه نامهاى خدا بايد از شارع صادر باشد از اين رو بايد در آن توقف كنم .\r\nو اما رب از تربيت است بمعنى پرورش و معنى ملك به خود گرفته مالك باز گرفته شده از ملك ( دارنده و فرمان ده ) و جز اينها از نامهاى خدا هر كدام معنائى را ميرسانند كه از انديشه در آن دانسته شود .\r\n\r\nفصل در شناخت امتيازات صفات خدا تعالى\r\nبدان كه همه اوصاف خدا سبحانه بر دو بخشند :\r\n1 - آنچه صفت حقيقى است و مقصود از آن معنى صفتى است كه نمودى از ذات يگانه است .\r\n2 - آنچه بطور مجاز صفت ذات الهى است و مقصود از آن جز معناى آن صفت است .\r\nصفات حقيقى هم دو بخشند :\r\nالف : صفات ذاتيه كه پيوسته نمود ذات الهى بودند و هميشه خواهند بود ب : صفات فعليه كه با نمود كار خدا نمايش وصف او باشند و نميتوان گفت پيوسته بودند مانند صفات ذاتيه كه گوئيم زنده است ، پاينده است ، توانا است ، دانا است ، موجود است و قديم كه نمود اين صفتها از حاق ذات الهى است و اعتبار معنى ديگرى نميخواهد ، دليل بر ذاتى بودن اين شش صفت و نمود آنها از خود هستى بينهايت خدا اين است كه اگر زندگى و پايندگى و توانائى و دانش معانى زائد از ذات او\r\n\r\n","description":"","footnote":"","page_name":" 99 ","page_number":107},
  {"content":"\r\n\r\nباشند از دو حال بيرون نباشد يا با او باشند تا بوده و قديم باشند يا پديد آمدند براى او اگر قديم باشند همتاى او گردند و يكتائى در ميان نباشد و دليل بر يكتائى او گذشت بعلاوه اگر صفت همتاى موصوف شد چرا صفت او باشند و چرا او صفت آنها نباشد .\r\nو اگر اين صفات نامبرده براى او پديد شدند و با او نبودند بايد پيش از آن فاقد آنها باشد با اينكه بدليل ثابت شده كه خدا سبحانه هميشه زنده و پاينده و توانا و دانا بوده بعلاوه اگر پديد شده باشند پديد كنى بايست دارند و نميشود پديد آرندهء آنها جز خود خدا باشد زيرا او است علت نخست همه چيز و قديم لم يزل و چگونه مىشود مرده خود را زنده كند يا ناتوان خود را توانا سازد و خردمند ميداند كه اين محال و باطل است و دانسته شد كه او بذات خود زنده و پاينده و توانا و دانا است نه بمعنائى جز ذات خود .\r\nو بسا كه بطور مجاز گفته شود كه او قدرت دارد ، دانش دارد يا گفته شود خدا چنين گفته و مقصود اينست كه آن را فرو فرستاده و بدان دانا بوده ، و مسلمانان گويند قدرت خدا بزرگ است و مقصود بزرگ شمردن مقدور اوست و بيان اينكه هر چه خواهد در نماند ولى از نظر تحقيق خدا بذات خود توانا و دانا است و از امير مؤمنان عليه السلام در سخنرانى يگانه‌شناسى خدا روايت است كه :\r\nنيست ميان او و دانسته‌اش دانشى جز خودش و وسيلهء ديگرى براى دانش او در ميان نيست و اين گفتار حضرتش صريح است در اينكه خدا به خود و هستى يكتاى خود دانا است و در حقيقت دانشى جدا از ذات خود ندارد برتر است خدائى كه مانندى ندارد .\r\nجبريهاى اشاعره معتقدند كه خدا را صفاتى قديم باشد ولى جز خود او نباشند و جز يك ديگر نباشند و اين سخن ناباور خرد است و فهم نشود و همه خردها گواهند كه چند چيزى كه در شمار آيند و هستى دارند و هر كدام نمود ويژه‌اى دارند جز غير هم باشند و جز همدگر باشند و نميشود شش يك باشد و ذات و صفات كه دو\r\n\r\n","description":"","footnote":"","page_name":" 100 ","page_number":108},
  {"content":"\r\n\r\nهستند يك باشند .\r\nعدليه گويند اگر خدا را صفاتى قديمى باشد و جز او نباشند و پاره از او نباشند و خود او نباشند شدنى نيست و بايد يكى از اين سه وجه را بپذيريد .\r\nجبريان گويند هر كدام از اين سه وجه بدليل قطعى باطل است و نميشود گفت ولى گوئيم صفات خود موصوف نباشند و جز او هم نباشند و پارهء او هم نباشند ، عدليه گويند شما از اعتراف بهر كدام از سه وجه گذشته گريزان شديد و دعوى چيزى كرديد كه در تصور نگنجد و بگواه عقل باطل باشد بما بگوئيد اين مدعاى شما چه فرقى دارد با اين كه گفته شود :\r\nصفات خدا نه خود او باشند و نه جز او و نه پاره او .\r\nجبريان گويند هر يك از اين سه وجه با يگانگى خدا تناقض دارند .\r\nعدليه گويند گفتار شما هم دچار همان تناقض است و چه بيانى داريد در ابطال اعتراض به او گفته شما هم بمانند آن وجوه فاسد باشد .\r\nجبريان گواهى براى تأييد عقيدهء خود آورند گويند ما دانائى نديديم جز كه ذاتش جز ذات او است و قادرى نديديم جز كه توانائيش جز خود او است و چون خدا هم دانا و توانا است بايد دانش و توانى جز خود داشته باشد .\r\nعدليه در پاسخ گويند شما بيك امر مادى و محسوس تكيه كرديد و گفتيد دانش و توان خداوند جز خود او باشند چون در محسوسات خود عالم و قادرى جز چنين نديديد پس بايد بگوئيد دانش خدا هم حادث است و قدرت او هم حادث است و همه صفات او حادثند زيرا صاحب صفتى نديديد كه صفاتش حادثند شما چاره‌اى جوئيد از آنچه بروش قياس شما بر عهدهء شما است « 1 »\r\n\r\n\r\n","description":"","footnote":"\r\n( 1 ) عقيده اشاعره با فرض صفات براى خدا در برابر ذات با اعتراف بيگانگى و توحيد خدا مانند عقيدهء نصارى است كه باقانيم سه‌گانه قائلند و باينكه خدا اب و ابن و روح القدس است و باز هم گويند خدا يكى است و دو نيست و بيك وحدت نامفهوم معتقدند و جزء ملل مشرك محسوب نيستند و اسلام هم آنها را مشرك ندانسته بلكه بعنوان اهل كتاب حساب آنها را از مشركين جدا كرده زيرا اين شرك شرك صريح نيست و شرك تحليلى و علمى است و قول باينكه صفات ذاتيه خدا مانند علم و قدرت زائد بر ذات مستلزم تعدد قدما و شرك تحليلى است موجب كفر نيست زيرا به كلمه توحيد معترفند و اينكه صفات ذاتيه عين ذات است به اين معنا است كه وحدت حقهء الهى را نموديست از علم و قدرت و صفات كماليه ديگر و اين وحدت و نمودها در عقل نگنجند ( مترجم )\r\n","page_name":" 101 ","page_number":109},
  {"content":"\r\n\r\n\r\nدر بيان صفات افعال\r\nبدان كه صفت فعل الهى هر صفتى است كه وابسته است به ديگرى جز ذات احديت و بايد جز او ديگرى در نظر داشت تا آن صفت تحقق يابد چنانچه گوئيم إله ؛ رب ، مالك ، فاعل ، جواد ، رازق ، راحم ، متكلم ، صادق و مانند آنها زيرا بيان كرديم كه إله را و الهى و مشتاقى بايد و او بايد موجود باشد و رب بمعنى پرورنده را پرورش داده‌اى بايد زيرا پرورش نبوده نشايد و پس از اينكه پرورش داده باشد پرورنده درست آيد و همچنين مالك را مملوكى لازم است زيرا مالكيت معدوم معنا ندارد و فاعل وصفى است كه بىترديد درست نيايد جز كه فعلى در ميان باشد پناه به خدا از اين گفته كه خدا هميشه فاعل بوده است از قديم زيرا لازم آيد كه پيش از افعال خود نباشد و از قديم فاعل باشد ، و همه صفات افعال خدا بر اين روش باشند نزد انديشمند ؛ ندانى كه اگر گوئيم خدا در ازل جواد بوده و بخشنده لازم آيد كه فعل بخشايش او ازلى باشد و آن هم كه به او بخشش كرده ازلى باشد و همچنان اگر گوئيم در قديم ازلى روزى ده و مهربان بوده لازم آيد كه روزى دادن و مهربانى ازلى باشند و روزى خور و محبوب او هم شريك او باشند در ازليت و همچنين متكلم و سخنگو را كلامى بايد كه يكى از كارهاى خدا است مانند روزى دادن و بايد خدا پيش از آن باشد و صادق و راستگو هم درست نيايند جز پس از سخن گفتن و همه اينها صفات\r\n\r\n","description":"","footnote":"","page_name":" 102 ","page_number":110},
  {"content":"\r\n\r\nافعال باشند « 1 » .\r\n\r\nفصل : در امتيازهاى صفات ذات و صفات فعل كه بسيارند\r\n1 - بينديش در صفتى كه خدا را بدان موصوف سازى اگر در آن وابستگى به ديگرى نباشد آن صفت ذاتى است .\r\nچنانچه گوئيم : هست ؛ قديم است ، پاينده است ، زنده است و همچنان اگر وابستگى دارد بامرى كه وجودش لازم نباشد در تحقق آن صفت چون قادر كه مقصود توانائى بر كار است و بر مقدور ولى لازم نيست كه آن مقدور موجود باشد و بر اين روش است دانا و عالم كه وابسته بمعلومى است و مىشود كه آن معلوم نابود و غير موجود باشد و اما جز اين بخش از صفاتى كه وابسته‌اند به ديگرى كه بىوجود آن تحقق نيابند صفات فعل محسوب شوند .\r\n2 - هر وصفى براى خدا آورى و روا نباشد آن را مخصوص حالت خاصى دانى و در حالى اثباتش كنى و در حالى نفى آن كنى صفت ذاتيه باشد چون موجود زنده ، توانا ، و دانا كه روا نباشد به هيچ وجه از خدا نفى شوند و حالت خاصى ندارند و هر صفتى كه خدا را بدان وصف كنى و تخصيص بحالى در آن روا است و در حالى آن را اثبات كنى و در حال ديگر نفى كنى يك بار گوئى هست و يك بار گوئى نيست آن صفت\r\n\r\n\r\n","description":"","footnote":"\r\n( 1 ) به شرحى كه مصنف ره در بارهء صفت متكلم و صادق گفته اين دو صفت از صفات فعل خدا باشند كه سخن را آفريند و موصوف به متكلم گردد و اگر آن سخن خبرى باشد و حكايت از يك واقعيتى كند موصوف به صادق گردد يعنى راستگو و اين دلالت دارد كه متكلم و صادق از صفات ذاتيه عينيه نباشند و كلام نفسى كه اشاعره بدان معتقدند درست نباشد و بقول آنان متكلم صفت ذاتيه است و قديم است و از اين رو قرآن را قديم دانند و حادث ندانند .\r\n","page_name":" 103 ","page_number":111},
  {"content":"\r\n\r\nفعل باشد چون گويا فاعل ، مهربان ، روزى ده . سخنگو ، زيرا گوئى خدا كار خير كند و كار بد نكند و بمؤمن مهربانست و بكافر مهربان نيست . و بزيد روزى فراوان دهد و به عمرو ندهد و با موسى سخن گفته و با فرعون نگفته و اينها صفات افعالند كه تخصيص در آنها روا نباشد و اين روشن است .\r\n3 - هر وصفى كه محال است بر آن و ضدش هر دو توانا باشد صفت ذات است چنانچه دانى كه محال است بگوئى خدا قادر است زنده باشد و زنده نباشد و ميتواند قادر باشد و قادر نباشد و ميتواند بداند و نداند و اينان صفات ذات باشند و اما اگر صفتى باشد كه درست درآيد توانا بر آن و بر ضدش باشد صفت فعل باشد ندانى كه ميتوانى گفت : خدا قادر است بكند و يا نكند و قادر است رحم كند و يا نكند و تواند روزى بدهد و يا ندهد و تواند سخن بگويد و يا نگويد و اينها صفات فعلند آن را بفهم .\r\n\r\nبيان صفات مجازى خداوند\r\nو اما آنچه خدا را بدان ستايند بطور مجاز و معنى حقيقى آن وصف مقصود نيست بسيار است چون مريد ( اراده‌كننده ) غضبان ( خشمناك ) ، راضى ( خشنود ) محب ( دوستدار ) مبغض ( ناخشنود ) سميع ( شنوا ) و بصير ( بينا ) و رائى ( بيننده ) و مدرك ( دريافت‌كننده ) اينها اوصافى است كه از نظر عقل بايست خدا نيستند و ما در ستايش خداوند بدانها پيروى از نص شرعى و قرآن و سنت نمائيم كه بدانها خدا را وصف كرده‌اند و مقصود از آنها كه مأثورند معنى مجازى است و توسع در تعبير براى فهم عموم و مقصود از هر يك از آنها در ستايش پروردگار معناى غير حقيقى آنها است بدين تفصيل .\r\n\r\n2 - گفتارى در باره وصف المريد\r\nبدان كه مريد و خواستار در حقيقت و در خرد كسى را سزد كه آهنگ يكى از دو كار مخالف هم كند كه جمع آنها نشايد و هر دو در خاطر او آيند و او قصد يكى از آنها كند و آن را برگزيند و به كار بندد نه ديگرى را و اين از اوصاف آفريدگار نيست\r\n\r\n","description":"","footnote":"","page_name":" 104 ","page_number":112},
  {"content":"\r\n\r\nو در باره پروردگار جهانيان نشدنيست ، زيرا خداى سبحان را هيچ خاطره در نگيرد و نياز به هيچ گونه انديشه و تصميم‌گيرى در كارهاى خود ندارد با اينكه اراده كار نياز بتصور و ترديد و تصميم دارد و همانا مقصود از اينكه گوئيم خدا مريد كارهاى خود است اينست كه كار خدا واقع شود دانسته نه بتصادف و پيشامد و بىخبر او و نه بيك وادارنده ديگرى كه آن را خواسته باشد و اين واژه را به كار بريم براى گزارش از اينكه خدا از روى سهو و غفلت و وادارى ديگرى كارى نكند و بخواست خود كار كند و اين تعبير نسبت به خدا استعاره باشد زيرا چنانست كه گفتيم و در موجود حادث درست است نه در باره خداى قديم .\r\nدليل بر آنچه گفتيم دليل ما بر اينكه اراده در خدا بدان معنا است كه گفتيم اينست كه اگر خدا تعالى مريد باشد بحقيقت اراده از دو حال بيرون نيست يا اينكه بذات خود اراده دارد مانند علم و قدرت او بايد اراده او شامل هر خوب و بد و حسن و قبيح باشد با اينكه خواست امر زشت و قبيح بر خدا تعالى روا نباشد به حكم خرد و سخنى در اين باره بطور آراسته در باب رد گفتار جبريان در اينكه خدا خالق همه كارهاى بندگانست بيايد و چون ثابت است كه خدا اراده اعمال قبيحه ندارد دانسته شود كه اراده صفت ذاتيه او نيست و اگر اراده او منوط باراده ديگريست در او آن اراده از دو حال بيرون نباشد يا قديم است يا حادث و نميشود قديم باشد به دو دليل .\r\n1 - اينكه ثابت كرديم قديم جز يكى نتواند بود كه خدا عز و جل است و سخن با جبريان در اين باره همان سخن در باره نفى صفات قديمه است كه جبريان بدان معتقدند و آنها را بهمراه خدا قديم دانند .\r\n2 - اگر خدا از ازل مريد باشد بذات خود يا باراده قديم با خود بايد همه مرادهاى او از ازل با او باشند زيرا مانعى بر سر راه اراده او نباشد و جلوگيرى ندارد و بايد هر كارى كند همه در يك وقت باشند و از هم پيش و پس نباشند زيرا اراده\r\n\r\n","description":"","footnote":"","page_name":" 105 ","page_number":113},
  {"content":"\r\n\r\nمتعلقه به آنها در هر حال حاصل است و موجود و با همهء آنچه گفتيم روشن است كه خدا عز و جل در ازل مريد نبوده نه بالذات و نه باراده قديمه با خود و چون باقى نماند جز اينكه مريد باشد از ان پس كه مريد نبوده باراده حادثه و اين هم نيز نشد نيست زيرا اراده جز عرض نباشد و عرض نياز به محل دارد و خداى تعالى محل اعراض نباشد و نميشود اراده خدا در جز او قرار گيرد چنانچه نميشود دانش او در جز او باشد يا قدرتش در جز او باشد و نميشود اراده‌اش نه در خود او باشد و نه در ديگرى زيرا عرض است و عرض نياز به محلى دارد كه پايهء هستى او باشد و اگر تواند عرضى موجود باشد بىمحل و موضوع تواند حركتى باشد بىمتحرك بدان و در پى آن .\r\nاگر گويند : حركت هيئت جسم است و نتواند در جز آن بوده باشد .\r\nگوئيم اراده هم اگر نبوده و پديد شده احساسى است در نفس مريد و نتواند در جز آن جاى گيرد .\r\nاگر گويند اراده با چه حسى دريافت شود .\r\nگوئيم : دردسر با چه حسى از حواس آدمى دريافت شود .\r\nاگر گويند : آدمى دردسر را در جاى خودش ببديهه دريافت كند گوئيم : چرا شما اشاره نكنيد و انگشت نگذاريد روى حسى از حواس كه بآنش دريافت كند و ما را هم ميرسد كه بگوئيم مريد هم در حقيقت ميداند كه احساس او دگرگون شده و آن را ببديهه دريافت مىكند .\r\n\r\nفصل : در بيان سخن استاد ما شيخ مفيد ( رضي الله عنه ) در باره اراده\r\nگويد اراده خدا جل اسمه خود فعل صادر از او است و اراده در خلق نهاد و مانند آنست ( چون تصور و داعى بر عمل و عزم و تصميم ) از آنچه كه روا نباشد مگر بر نيازمند و كسى كه كم بودى دارد و خواهد آن را بود كند و دليلش آنست كه قصد\r\n\r\n","description":"","footnote":"","page_name":" 106 ","page_number":114},
  {"content":"\r\n\r\nعمل محقق نشود جز بدل و شهوت و خواست و دوستى كارى نباشند جز براى صاحب دلى و نيت و نهاد و عزم نباشند جز براى كسى كه تصورى كرده كه او را بانجام كارى كشاند كه اراده و نيت و عزمش در آن غالب آمدند و چون خدا عز و جل برتر است از هر نياز و بىنياز مطلق است و اندام و ابزار براى او نشدنيست و داعى و تصور در او محال باشند و نشايد گفت نيازى در كارهاى خود دارد و كم بود و عزمى را شايد ثابت شود كه توصيف او باراده خلاف توصيف بندگان او است باراده و اراده او خود كارهاى او است و به كار بردن صفت مريد در حضرت او به پيروى از تعبير در باره مردم است نه بر قانون لغت اراده و به همين معنا از ائمه هدى روايت آمده استاد ما شيخ مفيد گفته : به من خبر داد ابو القاسم جعفر بن محمد بن قولويه از محمد بن يعقوب كلينى بسندش تا صفوان بن يحيى كه بابى الحسن عليه السلام گفتم به من بگو از اراده خدا تعالى و از اراده خلق او ، فرمود : اراده خلق نهاد است و آنچه پس از آن بر ايشان با ديد آيد از كارى كه كنند و اراده خدا همان پديد آوردن كار او است نه چيز ديگر زيرا خدا جل اسمه همت نگمارد و انديشه ندارد .\r\nشيخ ما مفيد ره گفته اين نص و صريح گفتار مولاى ما است عليه السلام بر آنچه من اراده خدا تعالى را تفسير كردم و تصريح دارد به عقيده ديگر من كه اراده بنده پيش از فعل او است و بلخى « 1 » هم همين عقيده را دارد و اعتقاد به پيش بودن اراده بر مراد مانند تقدم قدرت است بر عمل و فرموده امام عليه السلام در خبر پيش كه اراده خلق نهاد است و آنچه پديد آيد بر ايشان پس از عمل صريح است در تقدم اراده بر فعل زيرا فعل پديد شود از بنده پس از آن و اگر مطلب چنان بود كه جبائى گفته ( اراده و\r\n\r\n\r\n","description":"","footnote":"\r\n( 1 ) ظاهر آنست كه مقصود از بلخى ابو القاسم بلخى است كه يكى از دانشمندان معروف معتزله بود و در برخى مسائل با آنها مخالفت كرده و با متكلمين شيعه هم عقيده است كه يكى از آنها همين تقدم اراده بر فعل است زيرا اراده همان كشش عضلات و اعضاء است بسوى عمل كه ناشى از تصميم بر انجام كار است تصميم كشش روح است بسوى عمل كه اندام را بجنباند و به كار وادارد و دنبال آن وقوع كار حتمى باشد ،\r\n","page_name":" 107 ","page_number":115},
  {"content":"\r\n\r\nفعل با هم باشد ) بايد فعل با اراده پديد آيد و همراه آن باشد و پس از آن نباشد « 1 »\r\n\r\nفصل : در اينكه اراده پيش از كار است\r\nعقيدهء ما اينست كه اراده پيش از مراد است مانند اينكه قدرت پيش از كار باشد و فرق ميان آنها اينست كه اراده علت تامه عمل است و از آن جدا نشود ولى قدرت همان صلاحيت انجام عمل است يا كار مخالف آن و هر دو عرض باشند و پاينده نباشند .\r\n\r\nفصل : در بارهء اينكه اراده كار را بايست كند و از آن جدا نشود\r\nيك زنده چون ارادهء عملى را كند بايد آن عمل انجام گيرد جز اينكه جلوگيرى پديد شود و از انجام آن مانع گردد و اما اينكه خود فاعل پس از تحقق اراده باز پس شود از مرادش درست نباشد و دليل بر درستى اين گفته ما اينست كه چون ثابت است تقدم اراده بر مراد محال است كه آدمى در حالى كه كارى را انجام ميدهد ارادهء آن را كند زيرا ارادهء چيز موجودى را كرده باشد و نشدنيست مانند قدرت بر چيزى كه وجود دارد و آن هم محال باشد مانند ايجاد كردن موجود و چون ثابت شد كه اراده پيش از مراد است اگر اراده عمل محقق شود با دست زدن بدان عمل و جنبش اعضاء براى انجام بايست بود بدنبال اراده بدون فاصله و مهلت و نشود پس از تحقق اراده حركت براى عمل نشود و بايد سكونى بجاى حركت آيد و اگر سكون پس از اراده عمل آيد يا بارادهء فاعل باشد يا به سهو و غفلت او و نميشود بارادهء او باشد زيرا لازم آيد وجود\r\n\r\n\r\n","description":"","footnote":"\r\n( 1 ) اين عقيده در كارهاى بشر مانند عقيده ملحدانست در كار خدا كه گويند از قديم بهمراه خدا بوده و بحث در بارهء آن گذشت ( مترجم )\r\n","page_name":" 108 ","page_number":116},
  {"content":"\r\n\r\nدو اراده براى دو ضد كه حركت و سكونند در يك حال و اين محال است و تحقق سكون هم بىاراده در حال اراده حركت شدنى نيست و ثابت شد كه بازماندن آدمى از كارى كه ارادهء آن را كرده باطل و نشدنيست چنانچه شرح داديم « 1 » مسألة : اگر كسى گويد چون شما اراده خدا را خود كار او دانيد و اراده‌اى جز مراد براى او ندانيد چه معنا دارد كه ميگوئيد خدا در اين خبرش چنين اراده كرده و چنان اراده نكرده ، و عموم اراده كرده و خصوص اراده نكرده و خصوص اراده كرده و عموم اراده نكرده ؟ جواب : مقصود اينست كه در مقدور الهى اختيار بسيارى از چيزهاى گوناگون زمينه دارد و اينكه گوئيم چنين اراده كرده و چنان اراده نكرده يعنى جز از چنين را انجام داده و جز از چنان را انجام نداده ، و گفته چنينى كه از آن چنين فهم شود انجام داده و گفته چنانى كه از آن چنان فهم شود انجام نداده و به همين معنا است كه گوئيم  الْحَمْدُ لِلَّهِ رَبِّ الْعالَمِينَ  به قصد خواندن قرآن مىشود قرآن و اگر به قصد خواندن قرآن نباشد و براى شكر كردن خدا باشد همان كلمه شكر شود و قرآن نشود ، و مقصود اين نيست كه يك گفته باراده ما قرآن مىشود اگر خواستيم قرآن باشد و اگر خواستيم كلام ما مىشود و مقصود اينست كه ما ميتوانيم دو گفته انجام دهيم كه يكى حكايت قرآن باشد و يكى سخن انسان .\r\nاگر گويد : بنا بر اين وقتى قصد قرآن از گفتن  الْحَمْدُ لِلَّهِ رَبِّ الْعالَمِينَ  داريد پس قرآن ساختن در توان شما است ( با اينكه جن و انس نتوانند با كمك هم قرآن بسازند و مانند آن را بياورند چنانچه در آيهء 88 سورهء الاسراء است ) .\r\n\r\n\r\n","description":"","footnote":"\r\n( 1 ) اراده عبارت از توجه تام نفس است بانجام عمل پس از مقدماتى كه بايد چون تصور عمل و علم بصلاح و ميل بدان و مؤثر در اين توجه كه عزم و تصميم است اختيار آدمى است كه صفت ذاتى او است و به اين اعتبار اراده يك عمل نفسانى ناشى از اختيار است و تحقق عمل پس از آن لازم است و ما شرح مفصل آن را در شرح اصول كافى نوشتيم و بدان جا مراجعه شود .\r\n","page_name":" 109 ","page_number":117},
  {"content":"\r\n\r\nجواب گوئيم اين گفتار قرآنى بر سبيل حكايت از قرآنست كه از او حكايت شده و آن را بابى است مخصوص و ما بخشى از آن را شرح دهيم ان شاء اللَّه « 1 »\r\n\r\nفصل : در باره اراده خدا نسبت به كارهاى مردم\r\nاراده خدا نسبت به كارهاى مردم همان فرمانى است كه در باره كارهاى آنها صادر مىكند و اينكه ميگوئيم خدا از مردم چنين اراده كرده استعاره و مجاز است و معنى حقيقى اراده را ندارد و همچنين نسبت اراده بهر كسى در باره كارى كه از آن خود او نيست بر سبيل استعاره و مجاز است و اينكه كسى ميگويد فلانى از من خواسته و اراده كرده كه نزد او بروم مقصود اينست كه به من فرمان داده و مرا مسئول آن دانسته و مقصود از اينكه فلانى از من چنين اراده كرده اينست كه به من چنين فرمان داده و اينكه ميگوئيم خدا از بندگانش طاعت و فرمانبرى اراده كرده مقصود اينست كه آنها را بدان فرمان داده ( فرمان ارشادى ) و بسا كه بواژه اراده تعبير شود از تمنا و شهوت و دلخواه نسبت به چيزى بطور مجاز و توسع و كسى گويد : من اراده دارم كه چنين شود يعنى آرزو دارم ، و اينست كه من اراده آن را دارم يعنى خواهان آنم و دلم آن را ميخواهد و تعبير مجازى در واژه اراده بسيار است و اما كراهت خدا از چيزى بمعنى نهى وى از آنست و اين هم مجاز است مانند اراده منسوب به خدا اين را بدان .\r\n\r\nگفتار در باره خشم و خشنودى\r\nاين دو صفت بحقيقت جز در مخلوق نباشند زيرا خشم نفرت طبع است و\r\n\r\n\r\n","description":"","footnote":"\r\n( 1 ) مقصود اينست كه انجام فعل مىشود صورتهاى گوناگون داشته باشد و بهر گونه ايجاد شود معنائى دهد كه در گونه ديگر نباشد و اين اختلاف در كلام آدمى بحسب نيت و قصد او محقق مىشود و در كلام الهى بنفس ايجاد كلام محقق مىشود فافهم ( مترجم )\r\n","page_name":" 110 ","page_number":118},
  {"content":"\r\n\r\nخشنودى خوشامد نفس و آرامش آن و توصيف خدا به خشم و رضا همانا مجاز است و مقصود بدان ثواب و عقاب است و خشنودى خدا ثواب بخشى او است و غضب و خشمش كيفر او و چون گوئيم خدا از او خشنود باد همانا مقصود اينست كه خدا به او ثواب دهد و چون گوئيم خدا خشمش كرده يعنى او را كيفر داده و اگر خشم و رضا به كار نهاد وابسته شوند مقصود از آنها امر و نهى است گوئيم خدا خشنود است از طاعت يعنى بدان فرمان دهد و خشمگين است از گناه يعنى از آن بازدارد ( امر و نهى در اينجا ارشادى است )\r\n\r\nگفتار در باره حب و بغض\r\nو اين دو صفت در باره خدا تعالى مجازند زيرا محبت و دوستى در حقيقت گرايش نفس است بمحبوب و بغض ضد آنست و هراس و نفرت از مبغوض است كه بر خداوند قديم روا نباشند و چون گوئيم خدا مؤمن را دوست دارد و كافر را دشمن دارد همانا مقصود ما از آن اينست كه نعمت ميدهد بمؤمن و عذاب مىكند كافر را و چون گوئيم خدا دوست دارد طاعت را و دشمن دارد نافرمانى را به همان معنى امر و نهى باشد بدان معنا كه در باره خشم و خشنودى پيش داشتيم « 1 »\r\n\r\nگفتار در بارهء سميع و بصير\r\nبدان كه معنى حقيقى سميع شنوا است كه آواز را با گوشش دريابد و بصير بينا است كه با چشمش بيند و اين دو صفت بمعنى حقيقى در باره خدا گفته نشوند زيرا حضرت او همه دريافتىها را بىابزار حس دريابد و اينكه گوئيم او سميع است بدين\r\n\r\n\r\n","description":"","footnote":"\r\n( 1 ) ظاهر سخن مصنف اينست كه همه اين استعمالات منسوب به خدا مجاز در لغت است و مقصود از اين الفاظ جز معناى حقيقى آنها است و بسا كه مقصود اينست كه استعمال اين صفات در بارهء خدا بنحو كنايه است و اشاره است بدرك و علم خدا و ثواب و عقاب او ( مترجم ) .\r\n","page_name":" 111 ","page_number":119},
  {"content":"\r\n\r\nمعنى است كه هيچ شنيدنى از او نهان نيست و گفته ما كه بصير و بينا است معنايش اينست كه هيچ ديدنى از او نهان نيست و او همه اين چيزها را براستى بذات خود ميداند نه بوسيلهء گوش و ديده و نه بيك معنا كه جز همان دانستن است و روايات آمدند از ائمه عليهم السلام بتأييد آنچه گفتم .\r\n17 - مفيد رضوان اللَّه عليه گفته : به من خبر داد ابو القاسم جعفر بن محمد بن قولويه از محمد بن يعقوب كلينى ( بسندس ) تا محمد بن مسلم ثقفى كه گويد به امام باقر عليه السلام گفتم مردمى از اهل عراق گويند خدا شنوا و بينا است به همان معنى كه از اين دو واژه ميفهمند فرمود : خدا آن را بطورى كه بنده‌ها ميفهمند درك مىكند ؟ خدا تعالى چنين نباشد .\r\n18 - و باسناد او در روايت مرسلى از امام رضا عليه السلام كه در سخنرانى خود در باره توحيد فرمود : و توصيف خدا باينكه شنوا است بيان اينست كه هيچ آوازى بر او نهان نيست و بمعنى شنوا بودن ماها نيست و همچنان گفته ما كه بينا است بيان اينست كه ديدنىها را ميداند در لفظ ما با او همراهيم ولى معنائى كه در ما ميدهد خلاف آنست كه به خدا نسبت داده شود و گفته ما كه مدرك و بيننده است بمعنى علم او است بهر چه قابل ادراك و ديدنست اينها صفات مجازى خدايند .\r\n\r\nگفتارى در باره وصف خالق\r\nبدان كه حقيقت خالق در زبان عرب بمعنى اندازه‌گير و نقشه كش چيزيست پيش از انجام كارى بانديشه و فكر در باره آن ( مهندس نقشه كش ) زهير بن ابى سلمى در ستايش هرم بن سنان ستوده .\r\n تو هستى كه برى هر آن چيز كه اندازه‌گيرى و برخى * ز مردم بگيرند اندازه وانگه ببرند \r\nو حجاج بن يوسف گفته : راستش من وعده ندهم جز كه وفا كنم و اندازه نگيرم جز آنكه آن را ببرم ، و گواه در اين معنى بسيار است و چون معنى حقيقى خالق\r\n\r\n","description":"","footnote":"","page_name":" 112 ","page_number":120},
  {"content":"\r\n\r\nاينست توصيف خدا بدان مجاز است و بمعنى فاعل است زيرا در بارهء خدا درست نباشد كه از روى انديشه تقدير و اندازه‌گيرى كند و نقشه كشى نمايد .\r\n\r\nفصل : در صفات اهل ايمان\r\n15 - در كتاب محاسن برقى : امير مؤمنان بانجمنى از قريشيان گذر كرد .\r\nمردمى ديد با جامه‌هاى سپيد و رنگ و روى خرم و همه خوش و خندان و هر كس بدانها گذر ميكرد او را انگشت نما ميكردند از آن پس بانجمن اوس و خزرج ( انصار مدينه ) گذر كرد مردمى ديد كه گوشت تنشان ريخته و گردنشان نازك شده و رنگهاشان زرد و پژمرده و در سخن گفتن فروتن بودند امير مؤمنان از اين همه تفاوت در انجمن مسلمانان در شگفت شد و نزد رسول خدا ص آمد و گفت : اى رسول خدا پدر و مادرم بقربانت من گذر كردم بانجمن فلان خانواده و چنان بودند ( و ديگران چنين ) با اينكه همه در گروه مؤمنان شمرده ميشوند اى رسول خدا مؤمن را براى من تعريف كن ، رسول خدا ص سر به زير افكند و آنگاه سر برداشت و فرمود : در مؤمن بيست خصلت بايد و هر كه همه را ندارد ايمانش كامل نباشد اى على اخلاق مؤمن اينها است .\r\n1 - در صف نماز حاضرند 2 - در پرداخت زكات شتابانند 3 - مستمندان را خوراك دهند 4 - دست لطف بر سر يتيم كشند 5 - ناخن خود را پاكيزه كنند 6 - كمر خود را ببندند 7 - اگر حديث گويند دروغ نگويند 8 - اگر وعده دهند ، تخلف نكنند 9 - اگر سپرده ستانند خيانت نورزند 10 - اگر سخن گويند راست گويند 11 - در شب خداپرستند 12 - در روز مردان نبردند 13 - روزها را روزه‌اند 14 - شبها را زنده دارند و عبادت كنند 15 - همسايه را نيازارند 16 - همسايه از آنها آزار نكشد 17 - آرام روى زمين راه روند 18 - بسوى مساجد گام بردارند 19 - و بخانهء بيوه زنان بروند 20 - و بگورستانها سر بزنند ، خدا ما و شما را از پرهيزكاران سازد « 1 »\r\n\r\n\r\n","description":"","footnote":"\r\n( 1 ) در متن عربى حديث شماره‌بندى نيامده كه اول و ثانى تا آخر ذكر شده باشد و اين شماره بندى يك و دو تا آخر در ترجمه آورده شده تا سخن روشنتر باشد ( مترجم )\r\n","page_name":" 113 ","page_number":121},
  {"content":"\r\n\r\n20 - بسندى تا سدير از امام باقر عليه السلام تا جدش كه فرمود : على عليه السلام بمولايش نوف شامى كه با آن حضرت بالاى بام بود فرمود : اى نوف خوابى يا بيدار گفت بيدارم و شما را نگرانم اى امير مؤمنان . فرمود : آيا ميدانى شيعهء من كيانند گفت به خدا نميدانم ؛ فرمود : شيعهء من آنانند كه لبانشان پلاسيده ( از تشنگى روزه ) و شكمهاشان به پشت چسبيده ( از گرسنگى ) آنان كه زهد و خداپرستى از چهره‌شان نمايانست ، خدا پرستان شبند و شيران ميدان نبرد در روز ، آنان كه چون در زير پرده شب درآيند كمرها را ببندند و خود را در جامه به پيچند و گامها را با هم رده كنند و پيشانى بر خاك نهند و اشكشان بر رخسارشان روان شود و آنان به خدا پناه برند براى آزادى خود از عذاب دوزخ و اما در روز مردانى بردبارند و دانشمند و بزرگوار و نجيب و نيك و پرهيزكار اى نوف شيعهء من كسانى باشند كه زمين را فرش خود گرفته و آب را عطر خود ساخته و قرآن را ورد خود نموده اگر حاضر باشند شناخته و سرشناس نيستند و اگر غايب باشند كسى از آنها خبر نگيرد .\r\nشيعهء من آنانند كه چون سگان زوزه نكشند و چون كلاغان طمع نورزند و از مردم گدائى نكنند اگر از گرسنگى بميرند . اگر مؤمن بيند او را گرامى دارد و اگر فاسق بيند او را ترك كند اينان به خدا اى نوف شيعهء من باشند كسى از آنها بدى نبيند و دلهاشان غمين است و نيازشان اندك و دلشان پارسا و تنهاشان از هم جدا ولى يك دل باشند و هم عقيده .\r\nگويد گفتم اى امير مؤمنان خدا مرا قربانت كند از كجا اينان را بجويم فرمود اى نوف در هر گوشه زمين ، پيغمبر ص روز قيامت بيايد و بپروردگارش پناه برد و بدامن دين دست زند و من بدامن او دست زنم و خاندان من بدامن من دست زنند و شيعهء ما بدامن ما دست اندازند . بكجا رويم ، سوگند به پروردگار كعبه كه بسوى بهشت تا سه بار چنين فرمود ، بسوى بهشت ، بسوى بهشت ، بسوى بهشت .\r\n21 - بسندش تا نوف بكالى گويد : مرا حاجتى بامير المؤمنين على بن ابى طالب ع رخ داد و بدنبال جندب بن زهير و ربيع بن خيثم و خواهرزاده‌اش همام\r\n\r\n","description":"","footnote":"","page_name":" 114 ","page_number":122},
  {"content":"\r\n\r\nبن عبادة بن خيثم كه از زاهدان نشاندار بود افتادم و با اعتماد بملاقات امير مؤمنان بسوى خانهء آن حضرت روانه شديم و هنگامى كه بيرون شده بود به مسجد رود به آن حضرت برخورديم و با آن حضرت همراه شديم و بجمعى دينداران برخورديم كه با هم داستان‌هاى خوشمزه ميگفتند و يك ديگر را سرگرم كرده بودند و چون امير مؤمنان ع به آنها نزديك شد به پا شدند و شتابان بنزد آن حضرت آمدند و درودش گفتند و آن حضرت پاسخ داد و فرمود : كيانند اين مردم ؟ گفتند : شيعيانت اى امير مؤمنان جواب خوشى بدانها داد و فرمود : مرا چه شده كه در شما رخساره شيعهء خود و زيور دوستان خود را نمىبينم آن مردم از شرمسارى سخنى نگفتند .\r\nنوف گويد جندب و ربيع پيش آمدند و گفتند : اى امير مؤمنان رخساره و وصف شيعه شما چه باشد ؟ حضرت در پاسخ آنها گرانى كرد و فرمود : شما هر دو از خدا بترسيد و نيكى كنيد كه خدا با آنانست كه پرهيزكارند و آنها كه نيكوكارند و همام بن عباد كه مردى عابد و كوشا در ديندارى بود گفت به حق آنان كه شما خاندان را گرامى داشته و خاص خود ساخته و بشما بخشش نموده و شما را برترى شايانى داده كه ما را از وصف شيعيان خود آگاه كن فرمود : بد نبينيد : البته به زودى همه شما را آگاه سازم و دست هر دو را گرفت و وارد مسجد شد و دو ركعت نماز سبك خواند و تمام كرد و آنگاه نشست و رو بما كرد و همه مردم گرد آن حضرت را گرفتند و خدا را سپاس گفت و ستود و بر پيغمبر ص رحمت فرستاد و فرمود : اما بعد راستى كه خدا و الا باد شأن و مقدس باد نامهايش خلقش را آفريد و بپرستش خود واداشت و بفرمانبريش گماشت ، و روزيش را ميان آنان پخش كرد و در دنيا آنان را چنانچه بايد پا بر جا نمود و دينش را براشان چنانچه بود شرح داد و با اين همه از آنها بىنياز بود ، نه از طاعت كس سودى برد و نه از نافرمانيش زيانى كشد .\r\nبلكه خدا دانست كه مردم از اصلاح كارهاى خود و راستا كردن كژيهاى\r\n\r\n","description":"","footnote":"","page_name":" 115 ","page_number":123},
  {"content":"\r\n\r\nخويش در دو جهان قاصرند و ناتوان و بفرمان خود آنها را ادب آموخت و امر و نهى كرد ، فرمانشان داد تا بآزادى فرمانبرند و تكليف آسانى به آنها كرد و آنان را به حكم دادگرى و حكمت خود پاداش داد چه آن مردمى كه شتابانه بانجام فرمانش رو آوردند و چه آنان كه از آن كندى كردند و چه آنان كه به پشتيبانى نعمتش نافرمانى كردند اينست كه خدا فرمود ( 21 - الجاثيه ) آيا پندارند آنان كه جنايت گناهان را مرتكب شدند بسازيمشان بمانند آنان كه گرويدند و كارهاى خوب و شايسته كردند ، برابر باشند زندگى و مرگشان ( نه ) بسيار بد قضاوت ميكنند .\r\nو آنگاه امير مؤمنان دستش را بر دوش همام بن عباده نهاده و فرمود : هلا هر كه پرسد از شيعه خاندانى كه خدا پليدى را از آنان برده و به خوبى پاكشان توصيف كرده در قرآن خود چه كه آنان خدا شناسانند و انجام ده فرمان او اهل هر فضيلتند و بخشنده هر نعمت گفتارشان درست است و پوششان با قناعت و رفتارشان با تواضع سر بفرمان خدا دارند و تن بعبادت نهند ، گذشتند با چشم پوشى از هر چه خدا بر آنها حرام كرده و گوششان بدانش دين خود است و بس .\r\nدر حال گرفتارى و بلا بمانند آنانند كه در نعمت و رفاهند براى رضا به قضاى خدا ، اگر نبود مدت عمرى كه خدا براشان نوشته يك چشم بهم زدن جانشان در تنشان پايدار نميماند از شوق بملاقات خدا و ثواب و از ترس كيفر الهى ، آفريننده در چشم آنها بزرگ آمده و هر چه چيز پروردگارشان در چشم آنها كوچك باشد آنان چنان ببهشت علاقه دارند كه گويا آن را ديدند و بر پشتيهايش تكيه زدند و بدوزخ چنان معتقدند كه گويا اندرانند و عذابش را ميكشند ، دلهاشان غمناك است و بدى با كسى نكنند تنهاشان لاغرند و نيازهاشان سبك و روحشان پاك و پارسا و مسلمانى را بزرگى و عظمت شناسند روزهاى كمى شكيبا شدند و آسايش طولانى بدنبالش دريافتند و تجارتى پر سود كردند كه پروردگار كريم براشان فراهم كرد مردمى زيرك باشند ، دنيا خواستارشان شد و آنان آن را نخواستند ، بدنبالشان آمد و آن را راندند و درمانده كردند شب بر سر دو پا بايستند و هر جزء قرآن را بخوانند با ترتيبى كه شايد و بايد ، خود را\r\n\r\n","description":"","footnote":"","page_name":" 116 ","page_number":124},
  {"content":"\r\n\r\nبمثلهايش پند دانند و با داروهايش دردهاى خود را شفا جويند و بار ديگر پيشانى و دو كف دست و زانوها و نوك پاها را بر زمين بچسبانند و اشكهاشان بر گونه‌هاشان روان شود و خداى پر زور و بزرگى را تمجيد گويند و به دو جل جلاله پناه برند براى آزاد كردن خود از دوزخ ، اينست شبهاشان و اما در روزهاى خود دانشمندند و نيك و پرهيزكار ترس آفريننده‌شان آنها را لاغر كرده و بمانند تير ساخته باشند . بيننده‌شان پندارد كه بيمارند ولى در آن مردم بيمارى نيست يا پندارند ديوانه‌اند و در روانشان عظمت پروردگار و سطوت او چنان خليده كه عقلشان را ربوده و چون از اين هراس بدر آيند بكردارهاى نيك گرايند . باندك خشنود نباشند و شايان آن را هم كم شمارند و فزون نگيرند . آنها خود را بتقصير متهم سازند و از كارهاشان نگرانند ، اگر يكى از آنان را ستايند از آنچه در باره او گويند بترسد و گويد : من خود را بهتر از ديگران ميشناسم و پروردگارم به من از خودم داناتر است ، پروردگارا مرا بدان چه گويند مگير و از آنچه گمان برند بهتر ساز و آنچه را ندانند برايم بيامرز زيرا تو پر نهانها را دانى و عيبها را مستور سازى .\r\nاز نشانى هر كدامشان اينست كه :\r\nدر او بينى قوت در دين ، حزم با نرمش ، و ايمان با يقين و حرص در دانش و فهم در فقه و مسائل دينى و دانش با بردبارى و زيركى در رفق و ميانه روى با وجود ثروت و تجمل با ندارى و شكيبائى در سختى و خشوع در عبادت و ترحم و بخشش از دسترنج و عطا كردن در جاى حق و شايسته و نرمى در كسب معاش و جستجوى رزق حلال و خوددارى از طمع و تقاضاى پاك و نشاط در هدايت و بر كنارى از شهوت حرام و نيكى كردن با پايدارى ، آن را نداند كه زيانش ندارد و آمار كردارش فرو نگذارد خود را در كار خير كند شمارد و كار خوب خود هم نگرانى دارد . بامدادان كارش ذكر خدا است و شامگاهان توجه او بشكر خدا است ، شب گذراند و از خواب غفلت حذر دارد و صبح كه كند از فضلى و رحمتى كه دريافته شاد است و اگر كار خدا پسندانه بر نفس او گران آيد او را بر آن وادارد و خواهشش بر نيارد در آنچه بر آن آزمند است براى رغبت در\r\n\r\n","description":"","footnote":"","page_name":" 117 ","page_number":125},
  {"content":"\r\n\r\nآنچه بپايد و زهد در آنچه نپايد علم را با عمل همراه كرده ، و علم را بحلم پيوسته روز خود را پيوسته با نشاط سر كند و از تنبلى دورى جويد و آرزويش كوتاه است و لغزشش اندك و در انتظار مرگ خود است دلش خاشع است ، در ياد پروردگار خود است نفسى قانع دارد و نادانى خود را ميداند ، دين خود را نگهدار است مددش را به حساب نگيرد و خشمش را فرو خورد ، خلقش خوش است و همسايه‌اش از او در امانست و كارش آسانست و تكبرش نابود ، صبرش بر جا است و ذكرش بسيار ، هيچ كار خيرى را براى خود نمائى نكند و آن را را براى شرم واننهد خيرش را آرزو دارند و از شرش در امانند ، اگر ميان غافلان باشد از ذاكران نوشته شود و اگر با ذاكرانست غافل ثبت نشود ، گذشت كند از آنكه ستمش كرده و ببخشد بدان كه محرومش ساخته و صلهء رحمى كند كه از او بريده ، به كار خير نزديك است و گفتارش راست است و كردارش نيكو ، خيرش پيش آيد و شرش دور شود و نيرنگ ندارد .\r\nدر موارد تزلزل آور آرام است ، و در پيشامدهاى بد شكيبا و در حال رفاه شكرگزار ، ستم نكند به كسى كه نخواهدش و براى دوستش گناه نكند ، ادعا نكند آنچه حق او نيست را انكار نكند آنچه به عهده او است ، به حق اعتراف كند پيش از آنكه گواه بر او گواهى دهد ، آنچه مسئول نگهدارى آنست ضايع نسازد ، كسى را بنام بد نخواند و به كسى ستم روا ندارد و حسد بر او چيره نگردد و بهمسايه زيان نرساند و آسيب ديده را سرزنش نكند امانت پرداز است و فرمانگزار و شتابان در كار خير و هراسان از كار زشت امر بمعروف كند و آن را به كار بندد ، نهى از كار بد كند و از آن كناره نمايد ، ندانسته وارد كارى نشود ، خود را در كارش درمانده نخواند .\r\nاگر خاموشى گزيند خسته‌اش نكند و اگر سخن گويد از تعبير در نماند آوازش خنده را بلند نكند بدان چه مقدر او است قناعت كند خشم او را سركش ننمايد و هوس بر او چيره نشود و بخل او را مهار نكند با مردم دانسته در آميزد و بخوشى از آنها جدا شود ، سخن گويد تا بهره برد و بپرسد تا بفهمد ، خود را در رنج اندازد تا مردم از او آسايش كنند ؛ مردم را از خود آسوده دارد و براى برادرانش رنج كشد\r\n\r\n","description":"","footnote":"","page_name":" 118 ","page_number":126},
  {"content":"\r\n\r\nاگر به او ستم شود صبر كند تا خدا برايش كين كشد ، پيروى كند از گذشتگان خيرمندى كه پيش از او بودند و پيشواى خيرمندانى شود كه پس از او بدنبال كار خير روند ، آنانند كارگران خدا و مراكب امر و فرمان و طاعت حضرت او و ستون‌هاى محكم زمين و آفريده‌هاى او . آنانند شيعيان ما و دوستان ما و از ما باشند و با ما باشند آه از شوق ديدار آنان ( چون سخن بدينجا رسيد ) همام بن عبادى فريادى زد و بيهوش افتاد و او را جنبانيدند و بناگاه از دنيا رفته بود ، رحمت خدا بر او باد ، ربيع گريه سر داد و گفت اى امير مؤمنان پندت چه زود او را كشت اى برادر زاده دوست داشتم بجاى او باشم .\r\nامير مؤمنان فرمود : پندهاى رسا با گوش شنوا چنين كنند ، آگاه باش كه به خدا من بر او ترسان بودم . يكى گفت : اى امير مؤمنان خودت چه در خاطر دارى ؟ ، فرمود : واى بر تو براى هر كس اجل مقرريست كه از آن تجاوز نكند و براى مرگش سببى است كه از آن در نگذرد ، ديگر چنين سخنى باز مگو كه شيطان آن را در زبانت بيهوده افكنده .\r\nراوى گفت : امير مؤمنان شامگاه همان روز بر او نماز خواند و در تشييع جنازهء او شركت كرد و ما همراهش بوديم آنكه از نوف روايت را آورده گويد : من نزد ربيع بن خبثم رفتم و حديث نوف را به او گفتم او گريست تا نزديك شد جان بدهد و گفت : برادرم راست گفته و پيوسته موعظهء امير مؤمنان و آن كلامش برابر چشم و گوش منند و به ياد نيارم سرگذشت آن روز همام بن عباده را و يك خوشى برايم آمده باشد جز كه آن را تيره سازد و اگر سختى آمده باشد دلدارى از آن باشد و وسيله گشايش شود .\r\n\r\nفصل : سخن امير مؤمنان در باره برادران و رفتار با آنان\r\n2 - مردم همه برادرند ( فرزندان يك پدر و مادر ) برادرى كه براى خدا نباشد\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nدشمنى آورد ، خدا عز و جل فرموده : ( 67 - الزخرف ) دوستان در آن روز ( رستاخيز ) دشمنان يك ديگرند جز پرهيزكاران كه بدوستى خود بپايند .\r\n2 - در زمينهء برادرى گوهر مردان نمايان گردد و سره از ناسره جدا شود .\r\n3 - از روى اخلاص برادر را نصيحت كن خوشش آيد يا بدش آيد : در هر كمك كن و همه جا بدنبالش باش و از او عوض مخواه كه شيوه فرومايه‌گى است .\r\n4 - همه مودت را بدوستت نثار كن و همه گونه به دو اعتماد مكن ، هر گونه همراهى با او بكن و همه راز خود را به دو مگو تا حق حكمة را پرداخته باشى و آنچه را دوست بايدش رعايت كرده باشى .\r\n5 - مبادا برادرت در انجام شيوه برادرى از تو نيرومندتر باشد .\r\nخوش برخوردى دوستى آرد و دوستى خويشاوندى دست آوردى باشد ، 6 - دوستى را كه با يقين بدست آوردى ببدگمانى از دست مده .\r\n7 - تو را براى رعايت ادبت بس است دورى از آنچه از ديگران بد دارى 8 - برادرت بر تو همان حق دارد كه تو بر او دارى و از او خواهى : حق برادرت را براى اينكه خودى است ناديده مگير چون كسى كه حقش را ندهى برادرت بشمار نيست . نبايد خاندانت پيش تو از بيگانه بىاعتبارتر و بدبخت باشند .\r\n9 - پوزش برادرت را بپذير و اگر ندارد عذرى برايش بجو .\r\n10 - اگر نياز برادرت را دانستى او را به خواهش آن وابدار ( در خواهش حاجت او را بر آر ) 11 - دل به كسى مده كه تو را نخواهد و وامگير از آنكه تو را خواهد ) 12 - اگر آميزش و رفت و آمد دوستت بجا باشد پر از او گله مكن كه مايه كينه گردد و تو را بدشمنى كشاند و گله بسيار بىادبى است .\r\n13 - با برادرت مهرورز گر چه نافرمانت باشد . به او پيوند گر چه كناره گير و جفاجويت باشد ، لغزش دوستت را در خورد كن تا او را براى جهش دشمنت با خود داشته باشى .\r\n\r\n","description":"","footnote":"","page_name":" 120 ","page_number":128},
  {"content":"\r\n\r\n14 - هر كه نهانى و خصوصى برادرش را پند دهد او را آبرومند كرده و هر كه آشكار وى را بر مردم پندش دهد بىآبرويش كرده .\r\n15 - از جوانمردى آدمى گريه بر عمر گذشته خويش است و شوق به وطن و نگهدارى حرمت دوستان ديرين .\r\n\r\nفصل : در بيان آنچه در باره برادران سروده شده\r\n22 - از امام صادق ع روايت است كه بسيار بدين دو بيت مثل ميزد .\r\n برادر تو را آنكه گر تيغ بران * كشاند برويت دغل مىندانى\r\nو گر دعوتش سوى مردن كنى رد * نسازد كه تو دوستش بمانى \r\n\r\nمسلم بن وابصه سروده :\r\n دوست دارم آنكه گوشش نشنود از من بدى * گوئيا كو از بد من كر مادر زاده است\r\nسينه‌اش از كينه پاك و دستش از آزار شل * مانع خيرى نباشد بد نيارد بر زبان\r\nگر كه از يارت ببينى لغزشى در كار خود * بهر او عذرى تراشى بازدارش يار خود\r\nخويشتن دارى تو را بس سد مكن بر دوست راه * گر فزون دارى بر آن چيزى شود فقر آن غنا \r\n\r\nاز ديگرى\r\n گر كسى را حسب و دين باشد * هرگز او را دگرى نيست قرين\r\nبهره از او برو مفروش بكس * باش در بهره‌ورى زو تو ضنين \r\n\r\nاز ديگرى\r\n كندم ياد اگر خشم چنان * كه بسا گيردم از آن خفقان \r\n\r\n","description":"","footnote":"","page_name":" 121 ","page_number":129},
  {"content":"\r\n\r\n از گناهش گذرم تندى او را بخشم * تا كه بىيار نمانم بجهان \r\n\r\nاز ديگرى\r\n گر كسى چشم بپوشد ز جفاهاى صديق * يا كه از پاره‌اى از بدكنشى و گله‌اش\r\nيا كه با دوست نادان بكند سخت عتاب * در جهان يار ندارد بطپد حوصله‌اش \r\n\r\nاز اياس پسر قائف\r\n توانگران همه اندر وطن شوند مقيم * بلا فقير پراند بپرتگاه ذميم\r\nشناس قدر برادر بدهر تا هستيد * بس است مرگ براى جدائى و تقسيم\r\nاگر كه كشور بيگانه‌اى كنم ديدار * ز دست من برود هم وطن و يار و نديم \r\n\r\nاز حاتم بن عبد اللَّه\r\n من نكوشم تا مهار مركبم افزون كشم * تا كه پيش از ديگران از حوض آبى را چشم\r\nمن نبندم تنگ بر آن مركبم بارش كه زود * رانمش پيش و ز يار خود عنان را بر كشم \r\n\r\nديگرى گفته\r\n چون توانگر شد بياران بخش كرد * وز ندارى جمله را آزاد كرد\r\nحزم را از ياد برد و بىدرنگ * تا كه نعمت داشت آن را پخش كرد \r\n\r\nديگرى\r\n آن بنده خدا چه بثروت رسيد و مال * در بين همگنان به كف آورد بىهمال\r\nاز مال خود نياز برآورد از همه * بخشيد تا شدند برابر بمال و حال \r\n\r\nاز موسى بن يقطين\r\n جستجو كرد از رفيقان خودش اندر بلاد * بينوايان را ز مال اندوزيش سهمى بداد \r\n\r\nاز سليمان بن فلاح\r\n دوستى دارم كه با او از ندارى رسته‌ام * چون كه بيند هر ندارى مىكند آن را رفو\r\nپوزشم گر زو نخواهم من نياز * از نياز خود بخوابم او نخوابد زان نكو \r\n\r\n","description":"","footnote":"","page_name":" 122 ","page_number":130},
  {"content":"\r\n\r\n بىنيازم سازد و اندوخته آرد مرا * در كف و پايش نشان كى باشد از انعام او \r\nاز بشار بن برد كه كنيه‌اش ابو معاذ بود و لقبش اعشمى اعمى\r\n چون بهر كارى عتابى آورى بر يار خود * در نيابى آن كسى را كو عتابى ناسزد\r\nباش تنها يا كه با يارى چنين بايد كه ساخت * گاه ناجور است و گاهى با تو همدردى كند\r\nگر ننوشى بارها از آب پر خاشاك و بد * تشنه مانى كيست كو را خوشگوار آبى رسد \r\n\r\nاز ديار اعجم\r\n دوستت آن كو كه گر نكبت رسد * با كفى بخشنده لبخندت زند\r\nدوست آن باشد كه هردم‌بيل نيست * چون كه گردد بينوا آيد برت\r\nچون كه يار تو بدنبال هوس * سر بهر سوراخ دارد چون مگس\r\nراه بگشا بر وى و خود را نگر * تا نگردى مركب اهل هوس\r\nترسى از مرگى كه يارت را كشد * مرگ بهتر گر كه بودش دسترس \r\n\r\nباز هم از بشار\r\n بهترين دوستان آن كو كه مىباشد شريك * با تو در تلخى كجا يا بى تو در تلخى شريك\r\nآنكه گر پيشت بود در مردمان شادت كند * ور كه غائب گردى از او گوش و چشم تو بود\r\nهمچنان چوب غضا گر آتش افروزد در آن * آتشش سازد درخشان زيور افشان گردى از آن \r\nاين شعر را ابن نعمت خطيب در مجلس ابن خالويه برايم خواند :\r\n ايا دانا كه از علمت زمين پر * چه از تيغ زبان كرديم دلخور\r\nنپايد كس كه ما در كوبد او را * بجاى آنكه بوسد بويد او را \r\n\r\n","description":"","footnote":"","page_name":" 123 ","page_number":131},
  {"content":"\r\n\r\n مكن با دوست كار غم فزائى * ز ضربت زهر ماران را درآرى \r\nگويد : و از ديگرى برايم خواندند\r\n مگو با دوست حرفى كو از آن اندوه و غم گيرد * حذر از يورش او كن چه حلمش بار غم گيرد\r\nزند گوساله را مادر چه پستان پر بدم گيرد \r\n\r\nفصل ديگر در برادرى و ادب با برادران\r\n25 - رسول خدا ص فرمود : چون يكى از شماها با كسى دوستى كند بايد نام خودش و پدرش و قبيله و منزلش را از او بپرسد زيرا آن حقى است واجب و نشانهء پاكى و صفا در دوستى است و گر نه دوستى احمقانه باشد .\r\n26 - و روايت است كه داود ع بفرزندش سليمان فرمود : پسر جانم دوست ديرين را تا با تو بر سر دوستى است با دوست تازه عوض مكن ، يك دشمن را كم مگير و هزار دوست را بسيار مشمار و از امير مؤمنان ع خوانده شده :\r\n بسيار نباشند اگر دوست هزار * و ريگ بودت دشمن بسيار شمار \r\n27 - و روايت است كه سليمان ع فرمود : در بارهء كسى قضاوت نكنيد تا بنگريد با كه دوستى و معاشرت دارد زيرا هر كسى به همگنان خود و رفيقانش شناخته شود و بياران و نديمانش وابسته گردد .\r\n28 - روايت است كه ميان امام حسن و امام حسين كدورتى پيش آمد و به امام گفتند چرا نزد برادرت نميروى و آشتى كنى كه سالمندتر از تو است ؟ فرمود : از رسول خدا ص شنيدم ميفرمود : هر دو تن كه ميان آنها سخن و گفتگوى تلخى شد و يكى پيشى گرفت به خشنود كردن همتاى خودش پيش از او ببهشت خواهد رفت و من نميخواهم پيش از ابو محمد ( كنيه امام حسن بوده ) ببهشت روم و اين سخن به گوش امام حسن ع رسيد و عباكشان نزد امام حسين آمد و رضايت از او طلبيد .\r\n\r\n","description":"","footnote":"","page_name":" 124 ","page_number":132},
  {"content":"\r\n\r\n29 - بسندى از صفوان جمال كه ميان امام صادق ع و عبد اللَّه بن حسن بن حسن گفتگوئى در گرفت تا جنجالى بر پا شد و مردم گرد آنها را گرفتند و آن شب از هم جدا شدند و من فردا صبح براى كارى بيرون شدم و بناگاه ديدم امام صادق ع بر در خانه عبد اللَّه بن حسن بن حسن است و ميفرمايد اى كنيزك بابى محمد بگو جعفر بر در خانه است : گويد : عبد اللَّه بيرون آمد و گفت : اى ابو عبد اللَّه چه‌ات بامدادان پيش آمده ؟\r\nفرمود : من ديشب يك آيه از كتاب خدا را به ياد آوردم كه مرا بدلهره افكند گفت : آن چيست ؟ فرمود گفتار خدا عز و جل ( 21 - الرعد ) و آن كسانى كه صله كنند آنچه را خدا فرموده بايد صله شود و بترسند از پروردگارشان و بترسند از اينكه بد حساب پس بدهند ، عبد اللَّه گفت درست فرموديد به خدا اى ابا عبد اللَّه گويا من هرگز اين آيه را نخواندم ، 30 - و در كامل روايت كرده كه عبد اللَّه پسر جعفر بن ابى طالب دوستى را چنانچه شيوه او بود در انجمن خود نديد و نزد او آمد و گفت كجا غيبت كردى ؟ پاسخ داد با دوستى رفته بودم بيكى از گردشگاهاى مدينه به او فرمود : اگر تو را دوستى و همصحبتى با كسى بايست است بايد با كسى يار شوى كه از صحبت با او خوشنام گردى و اگر به او پناهنده شدى نگهت دارد و اگر به او نيازمند شدى به تو مالى دهد و اگر در زندگى تو كاستى ديد آن را جبران كند و اگر نيكى ديد از تو بشمار آورد و اگر به تو وعده‌اى داد محرومت نسازد و اگر پر بنزد او رفتى تو را ترك نكند و دور نسازد و اگر از او چيزى خواستى به تو بدهد و اگر خوددارى كردى نگفته به تو بخشش نمايد .\r\nيكى گفته زود بديدار دوستانت برو تا از بدى آنان در امان باشى .\r\nدر كتب هند آمده كه : بخردمند كريم اعتماد كن و با خردمند بىكرم پيوست شو و از اخلاق بدش دورى كن و از خردش بهره‌گير و با كريم بىخرد پيوست شو و از كرمش سود ببر و بخرد خودت به او سود برسان و از لئيم احمق گريزان باش .\r\nو ديگرى گفته : با دوستت ستيزه مجو گر چه خاك در دهانت ريزد گفتند :\r\nمبادا از اراذل فرمانبرى كه او يار خود را بدردسرها پرتاب كند و چون دوست صميمى\r\n\r\n","description":"","footnote":"","page_name":" 125 ","page_number":133},
  {"content":"\r\n\r\nيافتى در بارهء او دريغ بيشتر كن از دريغ در بارهء اموال با ارزش خود وانگه اگر ناگوارى از او ديدى كناره‌اش مكن زيرا نفست كه از همه به تو مخصوص‌تر است چون شتر بىافسار فرمانبر تو نيست در هر چه ميخواهى و چگونه از ديگرى چنين خواهشى دارى تو را بس است كه از دوستت بيشترش را داشته باشى كه عرب گفتند كيست كه يك روز صد در صد با تو برادرى كند و يك عربى مردى را چنين ستود :\r\nبه خدا تلخى را از دوستان با مشت مينوشيد و خوشگوارش را به آنان مينوشاند ، ديگرى ميگفت : بار خدايا مرا از شر دوست حفظ كن به او گفتند : چرا ؟\r\nگفت : چون من از دشمن احتراز دارم ولى بدوست اعتماد دارم و اين شعر را خواند از مردى كه دو دوست داشته از وى در بارهء آنها پرسيدند ، گفت هر دو آسيب رسانند ولى آسيب يكى را نفروشند و آسيب ديگرى را نخرند بيكى گفتند چند تا دوست دارى ؟ گفت نميدانم امروز دنيا به من رو كرده و هر كه به من برخورد اظهار دوستى كند و دوستان را شماره ميكنم وقتى دنيا به من پشت كرد .\r\nبيحيى بن خالد كه زندانى بود و نيازى پيدا كرد گفتند : اگر بفلانى كه دوست تو است بنويسى برايت كارى كند گفت : بگذاريد در دوستى خود بر جا بماند\r\n\r\nيكى سروده :\r\n زمانه كهنه نمود است جامه‌هاى كرامت * مبر تو آبروى خود براى خواهش حاجت\r\nمخور تو گول كسانى كه دوست و يار شمارى * تو دشمنى بر آن كس كه خواهى از او نياز و كرامت \r\n\r\nديگرى سروده :\r\n مردمان را دل نباشد جز به دنيا دار و دنيا * چون كه دنياى كسى برگشت برگردند از او\r\nياد او باشند با دنيا چه دنيا برجهد * بر سرش تا كوبدش هستند خود همراه او \r\n\r\n","description":"","footnote":"","page_name":" 126 ","page_number":134},
  {"content":"\r\n\r\n\r\nاز ديگرى :\r\n توبه كردم كه شوم من خوشبين * برفيقى سر مهر و بشوم دوست كسى\r\nپرده بالا شد و هر پردگى افتاد برون * ديدم اخوان صفا نيست مگر بر مگسى\r\nتا ببخشى همه در گرد تو چون پروانه * كه بگيرند ز تو بخشش خود از هوسى\r\nگر گرفتار بلائى بشوى مىبينى * همه چون تيغ برنده بسر و چون عسسى \r\n\r\nاز سيد رضى رضي الله عنه :\r\n تا سپيدى شد عيان بر چهره‌ام * خون بدل زين مردمان گرديده‌ام\r\nهر كه را بشناختم بد ناپسند * خير بر آنان كه من ناديده‌ام \r\n\r\nاز ابراهيم بن هلال صابى\r\n اى خدايا دل پاكى نبود در مردم * از چه دنيا بخطا دوست يك رنگ نساخت\r\nچهره‌اى نيست كه بر كينه دل شاهد نيست * كه نه در صحنه خود نرد نفاقيش نباخت\r\nچون كه برخورد كنندم همه را مىبينم * خار چشمند و گلوگير دل من دريافت\r\nگر كه در سايه مهرم بدرايند خنك * كينه در سينه آنها چه صداقت بشتافت\r\nكاش آنجا كه قطا جوجه نهد در صحرا * دور تر از آن دشت عقيق نايافت \r\n دوستى يك دل من بود و مرا همدم بود * بهترم بود ز خويش و ز ديار و ز تبار\r\nبهتر اين بهر جوان زانكه بماند به وطن * بيكس و هم نفس دور ز همراز و ز يار \r\n\r\nاز ديگرى :\r\n دوست نامى است ز بسيارى و من * آزمودم و نديدم بوفادارى كس\r\nهمچو اسماء عجائب كه ز دريا گويند * ليك نشناخته است از خود آنها هيچ كس \r\n\r\nاز احمد بن اسماعيل :\r\n تا كه از دوست شنيدم نامى * در پىاش بودم و كى جستم دوست\r\nتو بگو روى زمين يافت شود * گر چه ما را نه رهى بر در او است\r\nيا كه اين گفته مجاز است همه * زير اين لفظ حقيقت كى جست \r\n\r\n","description":"","footnote":"","page_name":" 127 ","page_number":135},
  {"content":"\r\n\r\n\r\nاز عبد الملك بن مروان :\r\n دوستت بسيار باشد تا كه دارى مال و ثروت * بينوا گشتى ندارى دوستى اى بىمروت\r\nتو مخور افسوس بر كس چون كه در وقت ندارى * ديدنت نايد نپرسد از تو اندرگاه شدت \r\n\r\nيكى هم گفته :\r\n او مرا دوست بود ليك بر او لعن خدا * زير اين لفظ بدى جوى تو اندر همه جا \r\n\r\nيك مسأله از فقه :\r\nاستاد مفيد رضي الله عنه گفته : تندرستى ببالين بيمارى آمد و به او گفت : وصيت كن به او گفت چه وصيتى بكنم جز اين نيست كه وارثم دو همسر تو است و دو خواهرت و دو عمه‌ات و دو خاله‌ات و دو جدت و شاعر در اين باره سروده :\r\n بعيادت رفته بودم ظهر در نزد وليد * در تنش بنشسته بيمارى جانكاه شديد\r\nگفتمش در مال خود ميكن وصيت بيدرنگ * گفت : نه حرفى ندارم با تو در گفت و شنيد\r\nاز براى هر دو عمه‌ى تو و هر دو جده‌ات * وز دو خاله‌ى تو است ارث من ز هر طرف و تليد\r\nحق ديگر از براى هر دو زوجت ثابت است * ما بقى باشد ز دو خواهر كه دارى رو سفيد\r\nزاده بو خالد اكنون باش آنجاها تو خوش * ده سهم ارث من در چنگ تو افتد پديد \r\nپاسخ : اين بيمار جده پدرى و جده مادرى آن شخص تندرست را بزنى گرفته و هر كدام دو دختر برايش زائيدند و دو دختر از جده مادريش هر دو خاله آن تندرستند و آن تندرست هم دو جده بيمار را از پدرى و مادر بزنى گرفته و پدر بيمار\r\n\r\n","description":"","footnote":"","page_name":" 128 ","page_number":136},
  {"content":"\r\n\r\nهم مادر تندرست را بزنى گرفته و دو دختر از او دارد بنا بر اين بيمار چهار دختر دارد كه دوتاشان عمه آن تندرستند و دوتاشان خاله او و دو تا جده هم يكى از پدر و يكى از مادر دارد كه هر دو زن آن تندرستند و دو زنش جده امى و جده ابى آن تندرستند و دو خواهر پدرى هم دارد كه خواهر مادرى آن تندرستند .\r\nدخترانش همه دو سهم ارث را برند و دو زنش يك هشتم و دو جده‌اش يك ششم و باقيمانده از ان دو خواهر پدرى او است و اين گونه تقسيم ارث بمذهب عامه صحيح است نه خاصه « 1 »\r\n\r\nشبههء جبريان كه كارهاى بنده را از خدا دانند\r\nجبريها دليل آوردند بر اين كه ايمان كه يكى از امور واجبه بر بندگانست كار خدا است بآيهء شريفه (  اهْدِنَا الصِّراطَ الْمُسْتَقِيمَ  ) كه در سوره فاتحه است يعنى هدايت كن ما را به راه راست ، گفتند ترديد ندارد كه مقصود اينست كه خدا بما بياموزد از او خواهش هدايت كنيم و اين هدايت مورد خواهش از دو حال بيرون نيست و يا مقصود از آن دلالت است و راهنمائى چنانچه آنان گويند و با خود ايمانست كه ما گوئيم گفتند نميشود مقصود دلالت و راهنمائى باشد زيرا خدا آن را انجام داده و نميشود ما از او بخواهيم كارى را كه كرده و چون درخواست دلالت صحيح نيست بايد مقصود ايمان باشد و ايمان ما كار خدا باشد .\r\nپاسخ آنها : اينكه گفتند هدايت خواسته شده پس دو حال دارد يا دلالت است و يا ايمان خطا است زيرا جز آن هم باشد و آن سوم لطفها است كه چون خدا به بنده كند دلش براى ايمان روشنتر گردد . و اين گونه الطاف نباشند جز براى كسى كه ايمان آورده و هدايت شده و مىشود لطف خود هدايت باشد كه خدا تعالى فرمود :\r\n( 17 - محمد ) و آنان كه هدايت شدند فزود هدايت آنان را .\r\n\r\n\r\n","description":"","footnote":"\r\n( 1 ) چون ارث بردن دو خواهر پدرى با وجود اولاد بنا بر قانون تعصيب است كه عامه معتقدند ولى در فقه شيعه با وجود فرزند به خواهر و برادر و جد ارث نرسد و ما زاد از فرض به فرزند برگردد ( مترجم )\r\n","page_name":" 129 ","page_number":137},
  {"content":"\r\n\r\n2 - و اما اينكه گفته نميشود خواسته دلالت و راهنمائى باشد باز خطا است زيرا گر چه خدا به اندازه اتمام حجت مردم را دلالت نموده ولى درست باشد كه ما فزونى آن را بخواهيم و درخواست كنيم نهاد ما را نيرو بخشد و پذيرش آن را براى ما آسان كند بدرك دليلهاى تازه ديگر پس از آن و ترديدى ندارد كه دنبال هم بودن دليلها سبب فزونى هدايت است ، 3 - و اين كه گفتند درخواست آنچه خدا انجام داده درست نباشد باز خطا است زيرا گاهى باشد كه ما از خدا بخواهيم كردن كارى را كه تواند كرد ، و ما آن را از قرآنش دانستيم و ما را واداشته به اين گونه درخواست براى انجام عبادت و مصلحتى در آنست كه ما را بدان رهنمائى كرده است و از قول فرشته‌ها فرموده ( 7 - المؤمن ) پروردگارا بيامرز آنان كه توبه كردند و پيرو راه تو شدند و نگهدارشان از عذاب دوزخ و شكى نيست كه خدا اين كار را براشان انجام داده پيش از درخواست آن از طرف فرشته‌ها .\r\nو چون قول خدا : ( 112 - الأنبياء ) پروردگارا حكم كن به حق ، با اينكه ما ميدانيم كه جز آن نكند و همچنانست كه ما را موظف كرده كه طلب رحمت كنيم براى پيغمبران و رسولانش با اينكه ميدانيم بر آنها رحمت فرستاده و مقام آنان را بالا برده ، و براى ما حكايت كرده درخواست ابراهيم خليلش را در فرموده خود ( 87 - الشعرا ) رسوا مكن مرا در روزى كه مبعوث شوند . با اينكه ميدانست او را رسوا نخواهد كرد .\r\nو بما آموخته كه چگونه بگوئيم : ( در آخر سوره البقره ) و واندار ما را بر آنچه توانائى نداريم ، با اينكه ميدانيم خدا واندارد بنده‌هايش را بدان چه طاقت ندارند ، و گواه آنست گفتهء خدا عز و جل ( آخر - بقره ) .\r\nتكليف نكند كسى را جز به آنچه تواند ، و جز آن نيست كه روا است چنين عبادتى براى اينكه تذلل و خضوع و گدائى و خشوع بدرگاه خدا است و بر اين روش مىشود كه ما از خدا بخواهيم ما را به راه راست دلالت كند و اگر چه همه مكلفان را بدان هدايت\r\n\r\n","description":"","footnote":"","page_name":" 130 ","page_number":138},
  {"content":"\r\n\r\nكرده باشد خدا فرموده : 17 - حم السجده ) و اما ثمود را هدايت كرديم و دوست داشتند كورى را و گمراهى را بجاى هدايت و رهنمائى « 1 » پرسش از جبريها :\r\nگفته‌اند چه معنائى دارد فرموده خدا تعالى ( آخر - بقره ) پروردگارا بر ما مگير اگر فراموش كرديم يا خطا كرديم ، و چگونه مىشود خدا بدين گونه دعا ما را متعبد سازد با اينكه شما فراموشى را كار خدا دانيد و بر كسى كه فراموش كند گناهى نباشد ؟ پاسخ : به نظر ما مقصود از فراموشى در آيه سهو و نداشتن دانائى نيست و فلسفهء دعا بدرگاه خدا تعالى باينكه مؤاخذه نكند همانست كه گذشت از اينكه منظور رو آوردن بدرگاه او است و اظهار نياز بدرخواست و كمك از او و اگر چه از مؤاخذه او در امانيم به همان معنى كه شرح داديم در اين مسأله .\r\nو نيز مىشود كه مقصود از نسيان در آن ترك عمدى باشد چنانچه خدا سبحانه فرموده : ( 185 - طه ) و البته كه سفارش كرديم پيش از اين بآدم پس فراموش كرد ، يعنى ترك اطاعت كرد و اگر بدين معنا نباشد كار او گناه نيست و بدين معنا است كه خدا فرموده ( 19 - الحشر ) فراموش كردند خدا را و او فراموششان كرد ، يعنى طاعت او را ترك كردند و خدا هم ثواب و رحمت خود را بدانها ترك كرد و كسى بدوستش ميگويد مرا از بخشش خود فراموش مكن يعنى ترك آن مكن و ابو عرفه اين شعر را خوانده .\r\n و لم اك عند الجود للجود قاليا * و لا كنت عند الروع للطعن ناسيا \r\nترجمه\r\n نباشم نزد بخشش دشمن بخشش * نه در روز هراس جنگ از نيزه زدن ناسى \r\n\r\n\r\n","description":"","footnote":"\r\n( 1 ) و گفتند : هدايت دو معنا دارد يكم راه نمودن بمطلوب ، دوم رساندن بمطلوب و هدايت عمومى كه بوسيلهء پيغمبران و اوصيا انجام شود براى همه بمعنى يكم است و آنچه در آيه سوره حمد مورد درخواست است بمعنى دوم و مقصود درخواست توفيق براى رسيدن بمطلوب شرعى است ( مترجم )\r\n","page_name":" 131 ","page_number":139},
  {"content":"\r\n\r\nيعنى تارك و گواه درستى اين تفسير قول خدا عز و جل است ( 42 - البقره ) آيا مردم را به كار نيك واداريد و خود را فراموش كنيد . يعنى خود را ترك كنيد « 1 »\r\n\r\nفصل : در فرق ميان عقيده ما و عقيده جبريان در باره تكليف كردن خدا و كار بنده\r\n1 - ما عقيده داريم خدا تكليف نكند بندگانش را بكارى كه تواناى آن را ندارند .\r\n2 - ما عقيده داريم خدا ثواب به بنده‌ها ندهد و آنها را كيفر نكند مگر بر كار اختيارى خودشان و ايمان كار مؤمن است و كفر كار خود كافر ، و جبريها عقيده دارد كه خدا تكليف بيرون از توان به بنده‌اش مىكند و او را امر مىكند بدان چه توانا نيست و از او ساخته نيست و به او ثواب دهد و كيفر دهد بكارى كه نكرده و ايمان و كفر هم كار خدا تعالى هستند نه كار بنده .\r\nما عقيده داريم قدرتى كه خدا تعالى به بنده ميدهد قدرت بر ايمان و كفر هر دو است و او ميتواند هر كدام را انجام دهد ولى هر دو را بهمراه هم نميتواند كرد زيرا ضد و مخالف يك ديگرند ، و حاصلش اينست كه كسى كه خدا او را امر بايمان كرده و نهى از كفر نموده قادر است بر انجام فرمان و نهى او و درست اينست كه خدا سبحانه تكليف نكند بر بنده جز آنچه تواند ، عقيدهء جبريان اينست كه نميشود خدا عز و جل قدرت به بنده دهد جز براى يك چيز يا ايمان و يا كفر و قدرت بر ايمان ضد قدرت بر كفر است و جمع هر دو نشايد\r\n\r\n\r\n","description":"","footnote":"\r\n( 1 ) اين آيه در بارهء ملايان يهود و ترسا آمده كه پيروان خود را به كار خوب امر ميكردند و خود دانسته آن را ترك ميكردند و عالم بيعمل بودند چنانچه نبوت پيغمبر اسلام را مطابق بشارات و ذكر اوصاف آن حضرت در تورات و كتب خود ميدانستند و براى حب رياست پذيرا نميشدند .\r\n","page_name":" 132 ","page_number":140},
  {"content":"\r\n\r\nپس آنكه قدرت بر ايمان دارد مكلف است به ترك كفر با آنكه بر آن قدرت ندارد و آنكه قدرت بر كفر دارد مكلف است بفعل ايمان و بر آن قدرت ندارد ، و حاصل اينكه تكليف بما لا يطاق شده و امر بدان چه توانائى بدان نيست ، خدا از اين نسبت بسيار بسيار برتر است .\r\nما عقيده داريم كه قدرت بر كار پيش از آنست و كار بدنبال آنست و آنكه فرمان ايمان دارد بر آن توانا است گر چه آن را نكند و ايمانى ندارد و بايد آن را بوجود آرد و آن باشد و يافت شود بدنبال حال قدرت بر آن چنانچه در پيش گفتيم و همچنان آنكه از كفر نهى شده ميتواند كفر را انجام دهد و آن بدنبال حال قدرت او است و اگر چه وقت قدرت بر كفر هم كافر است و كفرش ناشى از قدرت پيش از آنست .\r\nعقيده جبريان اينست كه قدرت و كار همراهند و كار پس از آن نيست پس كسى كه امر بايمان دارد و قدرت بر آن دارد فرمان دارد بدان چه هست و آنكه از كفر نهى شده از آنچه هست نهى شده پس گويا بمؤمن گفته شده بكن همان را كه كردى با اينكه چيزى كه هست دوباره انجام نشود و بكافر گفتند مكن آنچه را كردى و آنچه شده است و وجود دارد نميشود از آن رو گرداند و اين گفته خبط و اشتباه روشنى است .\r\nما عقيده داريم كه قدرت بايست‌كننده مقدور نيست و وادار كن بر آن هم نيست و شخص قادر بر كارى ميان آن و ضدش صاحب اختيار است و ميتواند هر كدام را بجاى هم انجام دهد .\r\nو عقيده جبريان اينست كه قدرت بر كارى آن را بايست كند و بر آن وادار مينمايد و نميتواند باشد جز بهمراه مقدور .\r\nما عقيده داريم كه آنچه در توانست و بقدرت بنده پديد آيد در حقيقت كار خود بنده است خواه طاعت باشد يا گناه يا كار مباح و بنده پديد آرنده كار خود و هست كن آنست ، و عقيده جبريان آنست كه همه آنچه در قدرت بنده‌هاست كار خدا است و او است پديد آر همه كارها و در حقيقت پديدكننده‌اى جز او نيست و گويند معنى اينكه\r\n\r\n","description":"","footnote":"","page_name":" 133 ","page_number":141},
  {"content":"\r\n\r\nگوئيم بنده كارى كرد اينست كه آن را كسب كرد و چون از حقيقت معنى كسب پرسش شوند توضيحى كه معقول باشد نميدهند .\r\nما عقيده داريم خدا از بندگان جز فرمانبرى نخواهد و خدا اراده دارد بدان چه فرمانداده و بد دارد و ناخواه است آنچه را از آن نهى كرده و قدغن نموده .\r\nو جبريان گويند خدا از مردمى طاعت خواسته و از مردمى هم گناه و خدا بسا كه كافر را فرمان بايمان داده ولى آن را از وى نخواسته و فرمانداده بدان چه نخواسته و نهى كرده از آنچه خواسته .\r\nما عقيده داريم چون خدا چيزى را خواهد دوستش دارد و پسند او است و چون چيزى ناخواه او است دوستش ندارد و نپسندد .\r\nو عقده جبريان آنست كه خدا عز و جل بسا چيزى را ميخواهد و دوستش ندارد و نپسندد و بسا ناخواه چيزى باشد و آن را دوست دارد و مىپسندد و اين تناقضى است كه بر هيچ خردمند نهان نيست .\r\nو هر آنچه ما ( شيعه ) در بارهء كارهاى بندگان عقيده داريم و آنها را برشمرديم معتزله در آن با ما موافقند و جبريان مخالف و هر كس عقيده دارد خدا تعالى به بنده تكليف ما لا يطاق نكند و بكيفر كارى كه نكرده عذابش نكند از اهل عدل است و عدليه باشد و هر كه در آن مخالف است از اهل جور است و جبرى باشد .\r\n\r\nفصل : در تكليف فوق توانائى\r\nدليل بر اينكه خدا تكليف بيش از توانائى نكند اينست كه خرد ما آن را بذاته زشت ميداند نه براى اينكه نهى شده و يا براى علت ديگرى بلكه همه عقول گواهند كه قبح ذاتى دارد و آنچه در ذات خود زشت و ناشايست است كسى نكند جز اينكه نادان يا درمانده باشد .\r\n2 - اگر روا باشد خدا بما تكليف فوق طاعت كند روا است كه بكور امر كند\r\n\r\n","description":"","footnote":"","page_name":" 134 ","page_number":142},
  {"content":"\r\n\r\nتا نگاه كند و بلال تا سخن گويد و به زمين گير تا بدود و بايد روا باشد كه آقاى يك بنده هم كه بشر است به بنده خود چنين فرمانى بدهد و همه اينها بروشنى باطلند و از اينجا دانسته شد كه به هيچ بنده‌اى از خود تكليف نكند مگر آنچه را تاب و توان دارد .\r\nاگر گويند : تكليف ما لا يطاق از ما زشت است و از خدا نيكو است زيرا او آفريننده ماها است و فرمان فرمان او است و از هر چه كند بازپرسى نشود و مخلوقند كه مسئولند .\r\nبه آنها بايد گفت : پس روا دانيد كه دروغ هم بگويد چون اگر از ما زشت است از او زيبا است زيرا خلق خلق او است و امر امر او و او مسئول كار خود نيست و آنان مسئولند .\r\nو اگر بدان معتقد شوند بايد بهر چه خدا در قرآن فرموده يا اخبار از حكايت كرده اعتماد نكنند و مورد عمل قرار ندهند و اگر آن را نپذيرند دليلش را از آنها بايد بخواهند و هر چه در بارهء قبح اخبار دروغ گويند در بارهء قبح تكليف ما لا يطاق صدق كند و از هم جدائى ندارند .\r\nو اما دليل از قرآن باينكه خدا تكليف فوق توانائى نكند فرموده او است ( 386 - البقره ) تكليف نكند خدا كسى را مگر به اندازه توانش و قول خدا عز و جل ( 7 - الطلاق ) تكليف نكند خدا عز و جل به كسى جز آنچه به دو داده است و بر آن توانا است\r\n\r\nفصل - در بيان اينكه قدرت بر ايمان همان قدرت بر كفر است\r\nدليلش اينست كه كافر مأمور است ايمان آورد و اگر قدرت بر ايمان ندارد تكليف ما لا يطاق است و پيشتر فساد آن روشن شد و چون قدرت بر ايمان دارد نميتواند قدرت بر كفر داشته باشد كه وجود دارد چون اجتماع دو ضد مىشود و دانسته شد كه\r\n\r\n","description":"","footnote":"","page_name":" 135 ","page_number":143},
  {"content":"\r\n\r\nيك قدرت است براى هر دو ضد و مكلف مختار است هر كدام را انجام دهد .\r\nاگر گويند : در صورتى كه قدرت بر هر دو دارد بايد هر دو را با هم تواند و بكند .\r\nدر پاسخ گفته شود كه اين لازم نيست زيرا قدرت موجب فعل نباشد و اختيار بجاى خود محفوظ است ، اگر گويند : مىشود هر دو را اختيار كند و انجام دهد و پاسخش اينست كه اين نادرست و نارواست زيرا اختيار بيكى از دو دارد كه بجاى هم انجام دهد نه اينكه هر دو را با هم بعلاوه اين دو با هم ضدند و هر كدام در زمينهء نبود ديگريست و نميشود كه با هم موجود شوند و مسلمانان همه عقيده دارند كه خدا قادر است بنده را بجا دارد يا نابود كند زنده دارد يا بميراند و روا نيست هر دو را با هم در يك وقت در باره او انجام دهد .\r\nاگر گويند چون خدا به بنده قدرت و اختيار كفر داده پس كفر از او خواسته گوئيم چنين نيست زيرا خداوند سبحان قدرت به او داده تا به اختيار خود اطاعت كند و اگر آن قدرت جز براى طاعت نباشد بر آن ناچار گردد و مختار نباشد ، قدرت مانند شمشير است كه آن بدست بنده‌اش ميدهد تا دشمنانش را بكشد و او ميتواند با آن دوستانش را بكشد و چون پول است كه مىشود در طاعت صرف شود يا در گناه و آن را به كسى دهند تا صرف در طاعت كند و نافرمانى كند و صرف در گناه كند ، قدرت معنائيست كه به قادر دادند كه ميتواند بدان كارى كند و همان نيرو است و همان توانائى است .\r\n\r\nفصل - در بيان اينكه قدرت بر كار بايد پيش از آن باشد\r\nدليل بر اينكه قدرت بايد پيش از كار باشد اينست كه نياز بدان براى پديد كردن كار است و بر آوردن آن از نيستى بهستى و اگر با فعل موجود شود ديگر نيازى بدان نباشد .\r\n\r\n","description":"","footnote":"","page_name":" 136 ","page_number":144},
  {"content":"\r\n\r\n2 - اگر پيش نباشد بر فعل و بهمراه آن موجود شود بايد كافر قدرت بر ايمان نداشته باشد زيرا اگر قادر باشد ايمان هم موجود باشد بر اين قول و لازم گردد كه مؤمن باشد در حال كفر و اين فاسد است و اگر كافر قدرت بر ايمان ندارد نشود مأمور بدان باشد و بر تركش عقوبت كشد چون گفتيم تكليف ما لا يطاق زشت و باطل است .\r\nو ياران هم عقيدهء ما پيش بودن اراده را بر عمل بدين بيان توضيح دادند كه :\r\nفرض كن كسى چيزى در دست دارد و آن را انداخت و توان انداختن از دو حال بيرون نيست يا تا آن چيز در دست اوست موجود است يا چون از دستش بدر شد اگر در حالى كه آن را در دست دارد باشدش پس قدرت پيش از عمل است و اين قول ما است و اگر قدرت او در پيرو افتادن آنست از دست او بقدرتش نيازى نيست چون كار گذشته است بعلاوه داراى قدرت بر القاء چيزى شده كه در دست ندارد و اين محال است ، و ميان اينكه چيز در دست او باشد يا افتاده باشد صورت سومى نيست كه قدرت در آن متحقق شود .\r\nدليل ديگرى هم دانشمندان گفته‌اند به اين شرح : اگر قدرت و فعل با هم يافت شوند و جز آن تصور نشود چرا قدرت مؤثر در فعل باشد بلكه فعل مؤثر در آن باشد پس وجود هر يك به ديگرى توقف دارد و نبايد هيچ كدام بوجود آيند چون وجود هر دو دورى است ( دور توقف وجود چيزيست بر خودش و اينكه علت خود باشد و اين باطل است و بطلان آن بديهى است ( مترجم ) استادم به من باز گفت كه يك متكلم از عدليه با ديگرى كه جبرى بود بسيار در اين مسأله با هم گفتگو ميكردند و آن جبرى آمد به خانه عدلى و در خانه را زد عدلى گفت : كيست كوبنده در و جبرى گفت : من فلان كسم نام خود را برد عدلى به او گفت وارد شو جبرى گفت : در را باز كن تا وارد شوم عدلى گفت : وارد شو تا من در را باز كنم و او گفت اين نميشود من نميتوانم داخل شوم تا پيش از آن در باز شود ، او موافق شد در اينكه قدرت پيش از عمل است و از عقيده خود برگشت بعقيده حق .\r\n\r\n","description":"","footnote":"","page_name":" 137 ","page_number":145},
  {"content":"\r\n\r\n\r\nفصل در بيان اينكه قدرت علت وجود فعل نشود و آن را بايست بكند\r\nدليلش همانست كه در سابق گفتيم كه قدرت تعلق به دو ضد دارد و اگر موجب عمل گردد بايد هر دو موجود شوند و آن محال است زيرا بايد يك مكلف هم حاضر باشد و هم مسافر هم متحرك باشد و هم ساكن .\r\n2 - اگر قدرت علت تامه عمل باشد عمل اضطرارى شود و توجه امر و نهى بمضطر صحيح نباشد و ثواب و عقاب او بىمورد است .\r\n\r\nفصل در بيان اينكه خدا تعالى كارهاى بنده را نيافريند\r\nو همه كار خود آنها است كه پديد آورند و هستى دهند دليلش 1 - اينكه در ميان كارهاى بنده كارهاى زشت باشد چون كفر ، فسق و ظلم و دروغ و حكيم كارهاى زشت نكند .\r\n2 - خدا به خود دشنام ندهد و بد نگويد با اينكه اين كار برخى بنده‌ها است 3 - ما دانيم هر كه كارى كند صفتى از آن برايش باز گرفته شود و بر او صادق آيد چنانچه اگر حركت كند متحركش گويند و اگر سكون دارد ساكنش خوانند و اگر بزند ضارب و اگر بكشد قاتل و اگر خدا تعالى فاعل و آفريننده كارهاى ما بود نه خود ما بايد نام همه بر خدا نهند چون سارق و زانى . . ، خدا تعالى والاتر است از اين گونه نامها .\r\n4 - دليل بر اينكه اينها كارهاى خود ما است نه ديگرى اينست كه بر اثر تصور و اراده ما بوجود آيند و بسبب نخواستن ما نباشند و بر پايه نظامى كه دانيم منتظم شوند و بر حسب نادانى و كژفهمى ما مختل گردند و اگر كار ديگرى بودند نبايد چنين باشند .\r\n\r\n","description":"","footnote":"","page_name":" 138 ","page_number":146},
  {"content":"\r\n\r\n5 - ما بطور وضوح ميدانيم فرق است ميان حركت و جنبشى كه از اعضاء ما تراود و ميان لرزشى كه ناخواسته و بر اثر مرض در عضوى پديد آيد و يكى از دو حركت پيرو قصد و اراده ما است و ديگرى بخلاف آنست و شكى نداريم كه يكى از آن دو باراده و قصد ما واقع شده .\r\n6 - خدا در ما پيرى و فرتوتى و تندرستى و بيمارى آفريده و ما را به هيچ كدام فرمان نداده و نهى نكرده و جوان را بجوانى او مدح نكرده و نه پير را به پيرى او براى اينكه در حكم خود عادل است و اگر طاعات و معاصى ما هم كار او و آفريده او بودند همان حال را داشتند و زشت بود كه ما را به هيچ طاعتى فرمان دهد و از هيچ گناهى نهى كند و درست نبود كه در باره آنها ستايش و نكوهشى فرمايد و ثواب و عقابى مقرر دارد و اين براى هر خردمندى روشن است .\r\n\r\nفصل - در اينكه خدا تعالى از خلقش جز طاعت نخواهد و گناهان را بد دارد\r\nدليلش اينست كه خدا تعالى از گناهان نهى كرده و نهى و قدغن دليل است بر كراهت و ناخواستن كارى كه نهى شده بينى كه براى هر كه از ماها روا نيست جز نهى از آنچه نخواهد و بد دارد و اگر نهى نيازى ببدخواهى نداشت چنين نبود زيرا فرقى نيست ميان اينكه يكى از ما به ديگرى گويد اين كار را مكن يا گويد من بد دارم و ناخواه آنم چنانچه در مقام امر فرقى ندارد كه بگويد : بكن يا بگويد من آن را از تو خواهانم كه بكنى و چون خدا سبحانه كاره همه معاصى است و همه زشتيها براى اينكه از آنها نهى كرده نميشود كه خواستار و مريد آنها باشد چون كه نميشود نسبت بيك چيز هم مريد باشد و هم كاره ، هم بخواهد و هم نخواهد .\r\n2 - اگر خواستار زشت باشد بايد دچار كاستى و وهم باشد در صورتى كه بىاراده آن را خواسته باشد و اگر اراده آن كرده بايد كار قبيح كرده باشد زيرا اراده\r\n\r\n","description":"","footnote":"","page_name":" 139 ","page_number":147},
  {"content":"\r\n\r\nقبيح هم خودكار قبيحى است چنانچه در مردم مشاهده مىشود و چنانچه خلاف نيست در قبح ظلم از مردم .\r\nو دليل شرع هم موافق آن دليل عقل است چنانچه خدا عز و جل فرموده ( 46 - حم السجده ) و نيست خدا خواهان ستم بر بنده ؟ و در جاى ديگر فرموده ( 108 - آل عمران ) خدا نخواهد ستم بر جهانيان . و فرموده ( 28 - الاسراء ) و همه اين بديها نزد پروردگارت مكروه باشند . و فرموده ( 185 - البقره ) خدا آسانى را براى شما خواسته و دشوارى را براى شما نخواسته ، ما ميدانيم كه كفر بزرگتر دشواريست ، و فرموده ( 56 - الذاريات ) نيافريدم پرى و آدمى را جز براى اينكه مرا بپرستند ، و چون آنان را براى عبادت خلق كرده نميشود جز آن را از آنها بخواهد و فرموده ( 7 - الزمر ) نپسندد براى بنده‌هايش كفر را و اگر شكر كنيد آن را از شما بپسندد .\r\n\r\nفصل - اهل عدل از جبريان يك پرسش كردند كه در آن وامانده و جوابى نداشتند بدهند\r\nو آن اينست كه : بما بگوئيد اگر مردى با خويش محرم خود در مسجد معظمى در روز ماه رمضان دانسته زنا كرد گوئيد كه خدا اين كار را از او خواسته گويند : آرى عدليان گويند : بگوئيد : ابليس هم خواهان كار او است يا نه جبريان گويند آرى ابليس هم البته كه خواهان آنست ، عدليان گويند بگوئيد اگر شخص پيغمبر ص حاضر باشد و آن را بفهمد خواهد آن را يا بد دارد آن را و جبريان گويند بلكه آن را بد دارد و نخواهد ، عدليان گويند بنا بر اين بر شما لازم آيد كه شيطان را ستايش كنيد و پسنديده دانيد چون خواست او با خواست خدا عز و جل موافق است و اين يك اعتراضى است كه شما را چاره‌اى از آن نيست با مذهبى و عقيده‌اى كه داريد .\r\nمن اين پرسش را در منزل يكى از بزرگان براى شيرين سخنى در ميان آوردم و جمعى مردم هم بودند و يكى از حاضران آن انجمن كه گرايشى بمذهب جبر داشت گفت : اگر جبريان را جوابى از اين پرسش نيست شما هم دچار پرسش ديگرى باشيد\r\n\r\n","description":"","footnote":"","page_name":" 140 ","page_number":148},
  {"content":"\r\n\r\nكه از آن خلاصى نداريد و ملزم شويد .\r\nگفتم آن چيست ؟ گفت بشما گفته شود اگر خدا خواهان گناه نيست و آن را نخواهد و ابليس خواهان آنست و يك گناهى واقع شود لازم آيد خواست ابليس بر خواست خدا چيره گردد ، من به او گفتم : غلبه در صورت ضعف و ناتوانى صادق است و اگر ما ميگفتيم خدا نتواند بنده را بطاعت وادارد و جلو او را از گناه بگيرد آنچه گفتى لازم ميشد نه بر فرض ديگر ، بعقيده ما خدا تعالى ميتواند بنده‌ها را وادار نمايد و جلو آنها را از آنچه خواهند بگيرد و آنچه شما گفتيد كه شيطان بر خدا غلبه كرده لازم نيايد و خدا خودش اين مطلب را روشن كرده و فرموده ( 48 - المائده ) و اگر خدا خواستى شماها همه را يك امت و ملت ساختى ، و فرمود ( 12 - الم السجده ) و اگر خواستيم هر كس را هدايت داديم ، و همانا خدا چنين نكرده تا مناط تكليف بر جا ماند و بنده‌ها مختار باشند و شايسته مدح بر طاعت و ذم بر گناه باشند تو بينديش تا بفهمى سخن من درست است و از آن پس سخنى نگفت .\r\n\r\nفصل - اى خواننده محترم خدايت تأييد كناد بدان كه خيانت جبريان بر اسلام فزونست و بلايشان بر امت مسلمان بزرگ\r\nهمه گناهان را به خدا بندند ، گويند نشود جز آنچه خدا خواهد ، كافر نتواند از كفر خود رها شود فاسق راهى ندارد كه از فسقش دست بكشد ، خدا است كه بمردمى حكم گناه - كارى داده و گناه را در وجود آنها آفريده و انجام داده تا آنان را بدان كيفر كند و طاعات را بر مردم ديگر مقدر ساخته و در آنها آفريده و انجام داده تا به آنها ثواب برساند و اين اعتقاد زشت مكلف را از كار طاعت و كوشش در آن باز دارد و هم از كناره‌گيرى از گناه دور سازد ، زيرا بداند كه كوشش او سودى ندارد و تلاش او اثرى نكند بلكه به كلى كوشش و تلاشى نباشد زيرا او محل كار خدا باشد نه كار كن و كار در\r\n\r\n","description":"","footnote":"","page_name":" 141 ","page_number":149},
  {"content":"\r\n\r\nاو آفريده شود و او پديد آورنده آن نباشد و براى عملى آفريده شده كه از آن خلاصى ندارد و كارش از پيش گذشته و نگونى ندارد در اين صورت چه بيمى دارد و چه تهديد و وعيدى به حساب آرد پناه به خدا از آنچه گويند و بيزاريم از اين عقيده كه بدان پويند و اين شعر از يكى عدليان خوانده شده :\r\n پرسيدم از مخنث از كار ننگ او * بهر چه‌اى مخنث اى بىآبرو\r\nگفتا بلاى من شده اين درد بىدوا * تسليم آن نموده مرا پنجه قضا\r\nكردم ملامت همه زنباره‌هايشان * گفتند حكم بدان داده پروردگارشان\r\nگفتم خورى تو مال يتيمان بينوا * با اينكه مرد فاسقى و پيرو هوا\r\nميگفت پت پته ميكرد در بيان * خوردم خداش كرده مرا روزى چنان\r\nبر عهده خدا حواله نمايند هر گناه * نه راستگو بوند و همه پست رو سياه \r\n\r\nفصل - بدان اى خواننده محترم\r\nكه بسا نكردن كارى را بلفظ ناتوانى از آن تعبير كنند بر سبيل مجاز و استعاره و به كسى كه دانسته شده كارى را نميكند براى اينكه بر او گرانست و آن را خوش ندارد گويند تو نميتوانى اين كار را بكنى گر چه توانائى آن را دارد ، و به كسى كه ميدانى دشمن تو است ميگوئى تو نميتوانى مرا ببينى يعنى بر تو ديدنم گرانست و ناگوار و به بيمارى كه روزه رنجش ميدهد ميگوئى تو نميتوانى روزه بگيرى با اينكه توانائى آن را دارد با سختى و بر او گرانست و بدين معنى مجازى تفسير شود قول خدا جل اسمه در حكايت از دانشمندى كه موسى بدنبالش بود و به او گفت : ( 66 - 67 - الكهف ) آيا پيرو تو شوم تا به من بياموزى از آنچه بدرستى ياد گرفتى ؟ گفت : تو نتوانى با من شكيبا باشى ، و مقصود اينست كه شكيبا نيستى و بر طبع تو گرانست و از بىصبرى به بىاستطاعتى و ناتوانى تعبير كرده اگر نه او توانا و با استطاعت بود و دليلش گفته موسى ع است در پاسخ او كه ( 69 - الكهف ) البته خواهى مرا صابر يافت ان شاء اللَّه نه اينكه فرمود\r\n\r\n","description":"","footnote":"","page_name":" 142 ","page_number":150},
  {"content":"\r\n\r\nتوانا يافت و بايد جواب مطابق سؤال باشد و جواب دلالت دارد كه استطاعت ياد شده در آغاز سخن تعبيريست از نفى فعل بطور مجاز چنانچه گفتيم و بسا كه مردم بسيار بكارش برند و اين شعر خوانده شده :\r\n چه خواهشها كه دارم من و نتوانم گذشت از آن * و مىترسم اگر افتم در آنها از زيان آن\r\nنه نفس سركش من راه حق خويش مىبيند * نه خوش دارم كه اندر كيفر آنها بيفتم هان \r\nترديد نداريم كه مقصود شاعر از اينكه گفته : نميتوانم ترك آنها كنم و از آنها درگذرم اينست كه گذشت بر او گرانست و با طبع او سازش ندارد و او از روى حقيقت توانائى را از خود نفى نكرده و اگر از روى حقيقت خود را ناتوان ميديد ديگر نميگفت :\r\nو ميترسم اگر افتم در آنها از زيان آن ، و نميگفت : نه خوش دارم كه اندر كيفر آنها بيفتم هان ، و به همين معنا تفسير شود قول خدا عز و جل ( 20 - هود ) نميتوانستند گوش گيرند و شنوند و نه اينكه ببينند . چو شنيدن آيات خدا و انديشه در آنها بر آنها گران مىآمد تا آنجا كه گويا نتوانند شنيد چنانچه به كسى كه عناد دارد شناخته است و بر او گرانست شنيدن حجج و بينات گويند نتواند سخن حق را بشنود و تاب نياورد كه به دو گويند و اعشى گفته :\r\n بدرود يا هريره كه كوچيد كاروان * اى مرد نيست بر وداع تو را تاب يا توان \r\n« 1 » و جز آن نيست كه قدرت بر وداع را نفى كرد از نظر نخواستن و گران بودنش بر وى و مقصود از اينكه فرمود نمىديدند اينست كه ديدنشان سودى براشان نداشت زيرا از انديشه در آيات خدا روگردان بودند و نميخواستند بفهمند و چون سود ديدن\r\n\r\n\r\n","description":"","footnote":"\r\n( 1 ) هريره معشوقه اعشى بوده و چون عشيره او ميكوچيدند و او از معشوقه جدا ميشده براى بدرود او اين شعر را سروده و شيخ سعدى هم در باره بدرود دوستان گفته : از سنگ گريه آيد وقت وداع ياران\r\n","page_name":" 143 ","page_number":151},
  {"content":"\r\n\r\nندارند گويا به كلى ديد ندارند چنانچه به كسى كه از حق روگردانست و در آن انديشه نكند گويند تو را چه شده كه نشنوى و نفهمى ؟ و سيد مرتضى ره اين آيه را بر وجه ديگر تفسير كرده و گفته ، ما ، در آيه براى نفى نيست بلكه مانند واژه ما است در اينكه گويند : ما واصلتك ما لاح نجم من با تو پيوست نكنم تا زمانى كه اخترى تابد . يا گويند : لا اقيمن على مودتك ما طلعت الشمس : بدوستى تو پايدار نمانم تا زمانى كه خورشيد برآيد ، و واژه ما هم در آيه مصدريه زمانيه است و مقصود اينست كه دو چندان شود عذابشان تا زمانى كه توانند شنيد و تا آنكه بينند و منظور بيان پايدارى عذاب آنانست تا زمانى كه زنده باشند .\r\nمسألهء : جبريان پرسند از معنى قول خدا تعالى ( 18 - البقره ) كرانند و لالانند و كوران و آنان نبينند ، و گمان كردند براشان در اين آيه دليلى است و بدان آويختند ( در اين آيه لا يرجعون است يعنى باز نگردند ) .\r\nپاسخ آنست كه ظاهر آيه دلالت دارد بر اينكه منافقان بدين اوصافند با اينكه معلوم است نه كرند و نه لال و نه كور و بهتر دليل اينكه ظاهر آيه مقصود نيست همين عيانست و چه حاجت به بيانست ؟ پس بايد از ظاهر درگذشت و تفسير درست و مناسبى از آن نمود و گفت : چون منافقان از اين حواس و ابزار بهره مقصود از آفرينش آنها را نبردند گويا آنها را ندارند و از دست دادند ، و اين عيانست كه يكى از ماها به ديگرى كه مطلبى را برايش خوب شرح داده و بيان كرده و او توجه بدان ننموده و نفهميده گويد تو كر و كورى و گوش دلت شنوا نيست ، و بسا فراتر رود و گويد :\r\nتو مرده‌اى و فهم و شعور ندارى و خدا هم در اين معنى فرموده ( 80 - النمل ) راستى تو بمرده‌ها نشنوانى و شاعر سروده :\r\n بشنوانى گر كه فريادت بود با زنده‌ها * ليك نبود زندگى آن را كه ميدارى ندا \r\n\r\nيك شبهه از جبريان\r\nبراى اينكه گفتند خدا جمعى را آفريده تا عذابشان كند دليل آوردند بقول خدا سبحانه ( 179 - الاعراف ) و البته كه آفريديم براى دوزخ بسيارى پريان و آدميان را ،\r\n\r\n","description":"","footnote":"","page_name":" 144 ","page_number":152},
  {"content":"\r\n\r\nگفتند : روشن است كه آن جمع را آفريده براى همان عذاب در دوزخ نه براى جز آن .\r\nدر استدلال آنها اينست كه گفته شود ؛ ظاهر آيه مخالف عدل و حكمت است و ناسازگار با اينكه خدا خود را برأفت و مهربانى وصف كرده و نقيض قول ديگر خدا است كه فرموده ( 56 - الذاريات ) نيافريدم پرى و آدمى را جز براى اينكه مرا عبادت كنند ، و هم براى قول خدا تعالى ( 8 و 9 - الفتح ) راستى كه ما فرستاديم تو را تا گواه باشى و مژده ده و بيم كن ، و براى اينكه بگرويد شماها به خدا و رسولش او را كمك باشيد و با وقار داريد و خدا را تسبيح گوئيد در بامداد و پسين ، و هم براى قول خدا سبحانه ( 41 - الاسراء ) تا ياد آور شوند و نخواستند بيشتر مردم جز ناسپاسى و هم براى قول خدا جل اسمه ( 35 - الحديد ) فرو نموديم با آنان كتاب و ميزان و قانون تا پايدار مانند مردم با عدالت و داد ، و براى قول خدا تبارك و تعالى ( 9 - الحديد ) او است كه فرو فرستاد بر بنده خود آياتى روشن تا بيرون برد شما را از تاريكيها بسوى روشنى .\r\nو بايد آن آيه را تفسيرى كرد كه با اين آيات محكمه و دليلهاى عقلى و بينات سازگار باشد و راهش اينست كه مقصود از گفتهء خدا آفريديم براى دوزخ بيان سرانجام آنان باشد بواسطهء اينكه به راه بد رفتند بسود اختيار خود ، مانند اينكه خدا عز و جل فرموده ( 8 - القصص ) پس گر يافتند آن را خاندان فرعون تا بوده باشد براشان دشمن و اندوه - آور ، و مقصود اينست كه سرانجام كارشان چنين شد يا آنكه غرض آنان از دريافت او ( موسى ) اين بود كه مايهء شادى و چشم روشنى آنها باشد و مانند اينكه خدا عز و جل فرموده ( 123 - الانعام ) و همچنين نهاديم در هر آبادى بزرگانى كه تبهكارانش بودند تا در آن بد انديشى كنند ، و مقصود اينست كه كارشان باينجا كشيد و سرانجامشان بدان پايان گرفت نه اينكه خدا عز و جل آنها را ساخت تا نافرمانى و بد انديشى كنند .\r\nو فرموده ديگر خدا ( 178 - آل عمران ) همانا بدانها ثروت داديم تا بر گناه بيفزايند ، كه همانا گزارشى داده از سرانجامشان ، و اين گونه تعبير در زبان عرب شايع است و شاعر سروده .\r\n\r\n","description":"","footnote":"","page_name":" 145 ","page_number":153},
  {"content":"\r\n\r\n ام سماك نكن بيتابى * بهر مرگ است آنچه كه مادر زايد \r\n« 1 » ديگرى گفته :\r\n بهر مردن زادگان را شير داده مادران * چون كه ميسازند خانه تا كه ويران گردد آن \r\nو هيچ مادر نوزادش را به قصد مردن او شير ندهد و كسى براى ويران شدن خانه نسازد بلكه براى آباد بودن و نشيمن چنانچه نوزادان را شير دهند براى سود بردن و مانند آن ولى چون سرانجام بمرگ و ويرانى كشد .\r\nروا است كه چنين گفته شود ؛ و مانند آنها است گفتهء ديگرى كه سروده :\r\n مال را گرد آوريم از بهر ارث ديگران * خانه ميسازيم تا ويران شود در اين جهان \r\n\r\nمسألهء ديگرى از جبريان :\r\nبراى عقيدهء خود دليل آوردند بقول خدا تعالى ( 24 - هود ) سود ندهد بشما اندرز من اگر شما را اندرز خواهم بدهم و خدا خواهد شما را گمراه كند ، او پروردگار شما است و به دو برگرديد .\r\nگفتند طاهر اين آيه دلالت دارد كه اندرز پيغمبر ص سودى ندارد براى كافرانى كه خدا گمراهى آنها را خواسته و اين خلاف عقيدهء شماها است .\r\nدر پاسخ آنها گفته شود كه مقصود از غوايت در اين آيه نوميديست و حرمان از ثواب شاعر گفته :\r\n هر كه دارد خير مردم كار او را ميستايند * وانكه ميدارد دريغى سرزنش دارند بر آن \r\nمتن عربى شعر :\r\n لمن يلق خيرا يحمد النّاس امره * و من يغو لا يعدم على الغىّ لائمة \r\n\r\n\r\n","description":"","footnote":"\r\n( 1 ) ام سماك كنيهء مادر فرزند مرده‌اى بوده كه اين شعر در تسليت او گفته شده .\r\n","page_name":" 146 ","page_number":154},
  {"content":"\r\n\r\nكه غوايت در اين شعر بمعنى دريغ كردن و نوميد ساختن آمده .\r\nو مقصود اينست كه فرموده اندرز من براى شما سودى ندارد اگر شما اصرار كنيد بكفر خود و خدا خواهد بسبب آن شما را از ثواب محروم سازد و نوميد نمايد .\r\nجواب ديگر اينكه خدا كيفر را غوايت ناميده كه فرموده 59 - مريم ) به زودى برخورند به غى يعنى عقاب و بنا بر اين معنا اينست كه : خدا ميخواهد شما را ببدكاريتان كيفر دهد و اندرزم شما را سودى ندارد جز كه آن را به كار بنديد و توبه كنيد و گفتند آيه خود گواه اين تفسير است و چون قوم نوح شتاب ميكردند در اينكه عذاب بر آنها فرود آيد خدا چنين فرموده ( 22 و 33 - هود ) گفتند اى نوح با ما ستيزه كردى و بر ستيزه‌گرى بياور بر سر ما آنچه را وعده ميدهى اگر از راست‌گويانى گفت خدا مياورد آن را بر آنان اگر خواهد و شما درمانده‌كننده نباشيد و سودى ندهد بشما اندرز من اگر خواهم بشما اندرز دهم و خدا خواهد شما را كيفر دهد او است پروردگار شما و بسوى او برميگرديد .\r\nتفسير ديگر آيه اينست كه در ميان قوم نوح گروهى جبرى مذهب بودند و او با اين گفتار آنان را بفساد عقيده‌شان آگاه كرده و به آنها از روى انكار و تعجب گفته اگر سخن شما درست باشد كه خدا كفر و فساد را در شما به كار برده اندرز من شما را سودى ندهد و از من اندرزى نخواهد با اين عقيده و اعتقاد .\r\n\r\nفصل - در شناسائى قدريه\r\nبدان كه هر فرقه‌اى از فرق اسلامى كه نامى به خود گرفته يا وصفى كه او را ممتاز نمايد از آن راضى است و منكر آن نيست خواه از شيوه و كارش باز گرفته باشد ( چون شيعه كه از پيروى است ) يا از گفتارش و عقيده‌اش ( چون جبريه ) يا از نامى كه بدنبال نامدار رفته ( مانند اشعريه كه بدنبال اشعرى فرقه بندى كردند ) و نيافتيم در نام همه فرقه‌ها نامى كه نامدارانش از آن بيزار باشند و منكر آن گردند و كسى بدان معترف\r\n\r\n","description":"","footnote":"","page_name":" 147 ","page_number":155},
  {"content":"\r\n\r\nنباشد كه نام او است مگر طائفهء قدريه كه عدليه به جبريان گويند شما قدريه باشيد و جبريها اين نام را بدانها برگردانند و بيزارى همه از اين نام براى اينست كه رسول خدا ص قدريه را لعن كرده و فرموده گبرهاى اين امت اسلامند و اخبار در اين باره شهرت دارند .\r\n30 - بسند خود از سعيد آورده كه ابى هريره گفت : رسول خدا ص فرموده :\r\nهر امتى را گبر باشد و گبر اين امت قدريه باشند اگر بيمار شوند آنها را عيادت نكنيد و اگر بميرند بر مرده آنها حاضر نشويد و اگر در راهى بدانها برخورديد آنها را در تنگنا گذاريد ، و اين گفتهء رسول خدا ما را به قدريه شناسا كند و آنان را ممتاز سازد زيرا آنها را مجوس نخوانده جز براى شباهت ميان آنان و مجوس در گفته و اعتقاد و ما بىشك ميدانيم كه عقيده مجوس اينست كه خدا است آفريننده هر كار شادى بخش و لذت آور و خوش انگيز كه دلخواه است و طبع پذير هر چه باشد .\r\nتا آنجا كه گويند او آفريننده بازيها و سرودها است و هر چه از اين قبيل باشد و بىترديد اين مذهب جبريها است و گبرها گويند خداوند را سپاس بايد بر همان كار نيك و او قدرت بر ضد آن ندارد و ابليس نكوهيده است بر كارهاى بد كه جز آن را نتواند و اين هم بمانند عقيده جبريانست كه مؤمن سپاس‌شونده است بر ايمان و بر جز آن قدرت ندارد و كافر نكوهيده است بر كفر و ضدش را نتواند و مجوس عقيده دارند به تكليف فوق طاقت و آن از كيش آنها است و در ميان سال روزى دارند كه ماده گاوى را زيور كنند و دو دست و دو پايش را سخت بربندند ، آن را نزديك دامنهء كوه آورند و بزنند كه بالاى كوه رود و چون نتواند او را بكشند و اين روز را عيد باقور نامند و اين همان عقيده جبريانست در تكليف فوق طاقت و توان پس آنانند مجوس اين امت و من آن را چنين شرح دادم ، عدليه به جبريان گفتند :\r\nاول دليل بر اينكه شما هستيد قدريهء امت اسلام اينست كه گوئيد همه كارهاى بندگان خدا بتقدير خدا عز و جل است و او است كه ايمان را براى مؤمن مقدر كرده و\r\n\r\n","description":"","footnote":"","page_name":" 148 ","page_number":156},
  {"content":"\r\n\r\nكفر را براى كافر و چيزى موجود نشود جز به قضا و قدر خدا .\r\nجبريان گويند :\r\nكه شما عدليه سزاوارتريد بدين نام زيرا قدر را نفى كرديد و انكار نموديد كه خدا مقدر كرده باشد براى بنده‌هايش آنچه را بدست آورند .\r\nعدليه در پاسخ گويند :\r\nاين سخن شما غلط است و ناروا زيرا چيزى را وابسته سازند بدان كه ثابتش داند و واجبش شمارد نه به كسى كه آن را نفى و نابود كند و نسبت دهند چيزى را بدان كه مقر و معتقد به آنست نه به كسى كه منكر آنست ، در گفتهء ما انديشه كنيد تا بدانيد شما هستيد قدريه نه ما ،\r\n\r\nفصل : معتزله گمان كردند كه شيعه مرجئه باشند\r\nزيرا گويند ما از خدا اميدواريم كه گذشت كند از مؤمن چون گناهى نمايد پيش از توبه بميرد و اين نامگذارى آنان غلط است زيرا مرجئه ( اسم فاعل از باب افعال ) از ارجاء باز گرفته است ( مصدر باب افعال ) و بمعنى تأخير و پس انداختن است و به كسى كارى را پس انداخته گويند » ارجأت الامر يا رجل فانت مرجى » خدا هم فرموده ( 111 - الاعراف )  « أَرْجِهْ وَ أَخاهُ »  ( پس انداز جواب موسى و برادرش را و هم فرمود ( 106 - التوبه )  وَ آخَرُونَ مُرْجَوْنَ لِأَمْرِ اللَّهِ  يعنى ديگران پس افتادند براى فرمان خدا و خواست او .\r\nو اما رجاء :\r\nوصفش راجى آيد نه مرجى و بايد شيعه را راجئه توصيف كردند مرجى ، مرجئه آنهايند كه اعمال را از دائره ايمان پس اندازند و از فرائض ايمان ندانند و براستى كه پيغمبر ص در اخبار وارده آنان را لعنت كرده ، بسند خودش تا داود بن سليمان بن عارى آورده از على بن موسى الرضا عليهم السلام فرمود به من باز گفت پدرم\r\n\r\n","description":"","footnote":"","page_name":" 149 ","page_number":157},
  {"content":"\r\n\r\nحسين بن على كه به من باز گفت پدرم على بن ابى طالب كه رسول خدا ص فرمود : دو صنف از امتم را در آخرت بهره‌اى نيست : مرجئه و قدريه :\r\n\r\nفصل : در عقائد زشت معتزله\r\nبدان كه معتزله را از غلطهاى زشت و لغزشهاى رسوا كن شمار بسياريست و اين راوندى كتابى در رسوائىهاى آنان نكاشته و جمله‌اى از عقائد و رأى شيوخ آنان را در آن گرد آورد كه براى خود نفرت آورند و براى شريعت پيغمبر اسلام ص ضد و مخالفت بار ؛ و البته كه اخبارى از خاندان پيغمبر در ذم آنان وارد است و جعفر بن محمد الصادق عليه السلام آنان را بباد لعنت گرفت و فرمود : خدا معتزله را لعنت كند خواستند يگانه پرست باشند و خدا را يكتا دانند ولى ملحد و منكر يگانگى شدند و خواستند تشبيه را از ميان بردارند ولى آن را پا بر جا كردند و يكى از زشت‌ترين عقائد آنها كه با ملحدان هم آهنگ شدند اينست كه گفتند همه چيز پيش از اين كه پديد شود چيزيست و بدان نياسودند و پا فراتر گذاشتند و گفتند : جواهر كه نابودند جواهر باشند و اعراض پيش از اينكه وجود يابند اعراضند تا اينكه سياهى نبوده سياهى است ، و حركت نشده حركت است و در باره اعراض ديگر همچنين گويند و گويند : همهء اينها در نيستى هم ذاتى باشند چنانچه در هستى ذاتى باشند و اين گفتهء انكار فعل فاعل است و همان معنا است كه ملحدان گويند ، و اين گفته را مطلق آوردند و گفتند : جوهر و عرض در ذات خود اثر فاعل و خالق نيستند و آن را چنين شرح دادند كه ، جوهر از نظر اينكه جوهر است و عرض از نظر اينكه عرض است اثر فاعل و آفريننده نيست و اين ذاتيه آنها پيش از بودنشان محقق است و بجعل جاعل نيست اين را صريح و آشكار گويند نه به كنايه و اشعار .\r\nو استادان و دانشمندان ، به آنان گويند : اگر هر ذاتى در نيستى تحقق دارد و جواهر و اعراض پيش از وجودشان جواهر و اعراضند پس خداى سازنده در آنها\r\n\r\n","description":"","footnote":"","page_name":" 150 ","page_number":158},
  {"content":"\r\n\r\nچه كرده . معتزله گويند : اين ذاتها را هستى بخشيده ، حق‌جويان گويند :\r\nمعنى اينكه آنها را هستى داده چه باشد با اينكه شما ميگوئيد ذات آنها و چيز بودن آنها كار خدا نيست و جوهر بودن و عرض بودن آنها را خدا نساخته .\r\nمعتزله گويند :\r\nمعنى اينكه خدا آنها را هستى داده اينست كه وصف هستى بدانها بخشيده همعقيده‌هاى ما گفتند :\r\nخود آنها را نساخته و توانائيش بدان نپرداخته و همانا كارى كه مقدور خدا است در بارهء آنها همان صفت هستى آنها است اكنون توضيح دهد كه اين صفت هستى جدا از ذات آنها چيست تا ما بفهميم آيا خود جوهر و عرض است پس آنها آفريده‌اند و جوهر و عرضند در اثر فعل خدا ، و اگر بگوئيد نه ، آن وصف هستى چيز ديگريست جز ذات آنها آيا آن ذات بىهستى چيزى است يا ناچيز است ، بدانيد كه اگر بگوئيد چيزيست بر شما بايست شود كه در نبودن هم چيز باشند و اگر گوئيد چيز نيستند پس خدا كارى انجام نداده .\r\nمعتزله گفتند : امرى باشد كه خردش دريابد و توضيحى ندادند و در بارهء آن همان نقشى را بازى كردند كه اشاعره در بارهء كسب مخلوق گفتند و همه معتزله چنين گفتند مگر ابو القاسم عبد اللَّه بن احمد بلخى كه او گفته همه موجودات در نيستى خود چيزى باشند ولى جوهر و عرض و ذات نباشند و همانا بر اثر خلقت خالق چنين شدند ولى چيز بودن آنها بر اثر خلقت خدا نباشد و رأى معتزله در اين مسأله براى تو روشن شد . « 1 »\r\n\r\n\r\n","description":"","footnote":"\r\n( 1 ) مصنف در اينجا يكى از دقيقترين مسائل فلسفه را مورد بحث قرار داده و بايد توجه داشت كه مقصود چيز بودن يا نبودن كلى جوهر و عرض نيست زيرا اين هر دو مفهوم انتزاعى باشند و جز وجود ذهنى ندارند بلكه مقصود ماهيات محققه در خارجند چون افراد انسان و حيوان كه جوهرند و يا سياهى و سفيدى كه عرضند و اين بحث با دو بحث فلسفى ارتباط دارند كه يكى بحث از اينست كه ماهيت اصالت دارد يا وجود و حكيم سبزوارى در اين بحث گفته : ان الوجود عندنا اصيل يعنى بعقيده ما وجود اصالت دارد و ماهيت يك امر انتزاعى است و تحقق بالعرض دارد و بنا بر اين خداوند زيد را آفريده و اسب را و سياه را و سفيد را و انسانيت و اسب بودن و سياهى و سفيدى از آن انتزاع شده و قبل از آفرينش هيچ تحققى نداشتند ، 2 - بحث از تكثر موجودات حاصله از افاضه وجود مطلق و صرف الوجود منبعث از وجود واحد حقيقى بارى تعالى كه هيچ حد و مرزى ندارد و فهم اينكه چگونه تكثر حاصل شده و وجود صرف مطلق انسان شده و اسب شده و سفيه‌ى شده و سياهى شده و بايد گفت وجود مطلق در قالب ماهيات امكانيه ريخته و تكثر و امتياز به خود گرفته مانند پرتو خورشيد كه به شيشه‌هاى رنگارنگ بتابد و سرخ و سبز و زرد و او جلوه كند و اگر پيش از عروض هستى هيچ نباشد چگونه تكثر و امتياز محقق شود و اين دو بحث نياز بشرح طولانى دارند كه در اينجا نگنجن‌د ( مترجم )\r\n","page_name":" 151 ","page_number":159},
  {"content":"\r\n\r\n\r\nفصل سخن در باره اصلح و بهترين وضع ممكن براى بندگان\r\nمعتزله چون تكليف فوق طاقت را روا ندارند در شمار اهل عدل باشند و آنها را عدليه خوانند و با اين حال يك عقيده زشتى دارند كه به خدا عز و جل زشتى نسبت دهند كه مخالف است با آنچه بر حسب دليل بر او بايست است از خيرمندى و كار زيبا و آن عقيدهء جبائى و پسرش عبد السلام و موافقان با آنها است كه امروز بيشتر معتزله باشند و گويند خدا تعالى گر چه عادل و كريم است ولى با خلق خود اصلح را رعايت نكند و بهتر وضع را براى آنها منظور ندارد و وضع سودمندتر را بدانها ارزانى نكند و آن اندازه سود و مصلحت بدانها دهد كه بهتر و اصلح از آن هم باشد با اينكه بدان چه\r\n\r\n","description":"","footnote":"","page_name":" 152 ","page_number":160},
  {"content":"\r\n\r\nاز آنها دريغ كرده نياز دارند و بمنافعى كه از آنهاشان جلو گرفته محتاجند و خدا هم توانا است بر برآوردن نيازشان و بىنياز است از دريغ كردن آنچه نبخشيده بدانها دانسته و فهميده بنده‌ها زارى كنند كه بدانها به آنچه را دريغ داشته تفضل نمايد و او بزارى آنها رحم نكند و از او آن را درخواست كنند و اجابت ننمايد اميدوار نعمت او شوند و نوميدشان كند و آرزومند بخشش او شوند و آرزوشان را برنياورد ، برتر است خداوند از آنچه گويند برترى بزرگى .\r\nو آنچه ما در اين باره عقيده داريم و بلخى هم با ما موافق است اينست كه خدا سبحانه بر همه خلقش نهايت مصلحت آنان را بدهد و بالاترين سود را كه سزاوار باشند بدانها برساند ، هيچ مصلحتى را از او نخواهند جز كه بدانها بدهد و خواهش نكنند از او آنچه را داند كه براشان سودمندتر است جز كه براشان بسازد ، و دريغ نكند از آنها جز آنچه براشان زيان دارد و باز ندارد از آنها جز آنچه تباهشان سازد ؛ و جلوگيرى نكند ميان آنها و آنچه بصلاح آنها است ، و مقدر نكند براشان چيزى كه شادشان كند يا بدشان باشد جز كه براى آنها بهتر است و اصلح است از آنچه از آنها باز داشته است .\r\nدليل اينست كه خدا دانا است كه زشت زشت است و از انجام آن بىنياز است ، بر كار خوب واداشته نيست و نيازى هم بدريغ كردن از آن ندارد ، و اين كه سزاوار توصيف به نهايت بخشش است و بخل و تقصير از او بدور است ، آفريده‌ها را آفريده براى منافع آنان و با ديدشان نموده براى مصالحشان و اگر مصلحتى را از آنها دريغ دارد نقض غرض آفرينش آنها است و منع سودى كه بر آن توانا است و به خوبى آن دانا است مىشود مگر اينكه خودش بدان نيازمند باشد يا بخيل باشد يا هر انجامش محتاج به چيزى باشد و همه اينها از خداى سبحان بدور است .\r\nدليل ديگر ؛ بر عقيده ما اينست كه چون شخص حكيم و فرزانه فرمان داده كه از او اطاعت كنند هرگز روا نيست كه فرمانگزارش را از هر آنچه وسيلهء انجام فرمان او است جلو گيرد در صورتى كه توانا است ببخشش آن و زيانى هم برايش ندارد\r\n\r\n","description":"","footnote":"","page_name":" 153 ","page_number":161},
  {"content":"\r\n\r\nو از توصيف او بحكمت نكاهد و از دريغش سودى نبرد و همچنين اگر دشمنى دارد كه او را بدوستى خود خوانده و خواسته بفرمانبرى او باز گردد روا نيست كه بر او سخت گيرد يا نرمش كند مگر باندازه‌اى كه ميداند مؤثرتر است در اجابت دعوت او ، ترك دشمن كردن با او و برگشت بدوستى با وى و اگر در برابر او آيد دو كار از تندى و سخت‌گيرى با نرمش و خوش برخوردى و بداند كه يكى از آن دو براى برگشت دشمن مؤثرتر است و ديگرى كم‌اثرتر و آن كم اثر را برگزيند بر اصلح در كار و هر دو هم در توانائى او باشند ولى زيان و ترك هيچ كدام هم سودى نداشته باشد نزد همه حكماء و فرزانگان نكوهيده باشد و او را شايسته توصيف بجود و حكمت ندانند و چون اين مطلبى كه تقرير كرديم مسلم است و خدا تعالى توانا و حكيم و جواد و دانا است بموارد نياز بنده‌هايش و آنان را فرمان طاعت داده و ترك دشمنى و ناسپاسى و از آنها خواسته كه بدوستى او برگردند و هر بخششى هم به او زيانى ندارد و مذمت برايش نياورد و دريغ به دو سودى ندهد و در پادشاهى او نيفزايد و از اينجا دانستيم با بندگانش كارى نكند جز آنچه براى دينشان بهتر باشد و آنها را بهتر بطاعت وادارد ، تندرستى باشد يا بيمارى . لذت باشد ، يا درد ، چه آنان بگروند يا كافر شوند ، چه فرمان برند يا نافرمانى كنند ، خدا برسول خود فرمود : ( 44 - طه ) بگوئيد برايش گفتار نرمى شايد پند گرفت يا ترسيد ، اين در جايى بود كه ميدانست دعوت با نرمش بهتر است براى او ( كه فرعون است ) و در جاى ديگر فرمايد ( 42 - الانعام ) و البته كه فرستاديم با تنهائى پيش از تو و آنها را به سختى و تنگى گرفتيم شايد كه زارى كنند ( بدرگاه ما ) در آنجا است كه سخت‌گيرى و تندى بهتر بوده براى دعوت آنان بزارى و خشوع بدرگاه خدا تعالى .\r\nو بدان كه انجام وضع اصلح براى بنده او را ناچار از انجام كار نكنند و جز اين نيست كه زمينه فراهم كردن براى كار او است و كمك به دو است چنانچه قدرت بنده را ناچار بانجام كار نكنند و همان زمينه سازى و رفع مانع از كار است .\r\nپس هر كه به خدا نسبت دهد كه بهتر را براى كسى كه او را مكلف كرده نيارد\r\n\r\n","description":"","footnote":"","page_name":" 154 ","page_number":162},
  {"content":"\r\n\r\nخدا را بخيل و ميانه‌رو ساخته ( چون معتزله ) و هر كه به خدا نسبت دهد كه به بنده‌اى كه مكلفش نموده بطاعت خود قدرت بر آن نميدهد خدا را ظالم و ستمكار ساخته ( چون اشاعره ) خدا به خوبى از آن نسبتها برتر و بر كنار است ، اگر كسى گويد : اگر خدا براى همه خلقش وضع بهتر را فراهم كرده دوست و دشمن را يكسان ساخته و مانند هم نموده و هر كه دوست و دشمن خود را برابر سازد كارش حكيمانه و خود پسند نباشد .\r\nگوئيم : برابر ساختن آن دو باينست كه بهر دو ثواب دهد يا هر دو را آفرين گويد يا بهر دو بدلخواه آنان كار كند و هر دو را كامياب سازد ولى مجرد اينكه نسبت بهر دو وسيله طاعت و گذشت از گناه را فراهم آورد يكسان كردن و برابر نمودن آنها نباشد . آيا نبينى اگر كسى را دو بنده باشد كه يكى از آنها فرمانبر او است و ديگرى نافرمان و متوجه آنها شود به آن كه بفرمان برنده آفرين گويد و بخشش كند تا رغبت او بفرمانبرى فزون گردد و بنده‌هاى ديگر را بدان تشويق نمايد ، و به آن ديگرى كه نافرمانست رو كند و دشنامش دهد و بگناهش او را كيفر كند تا از نافرمانيش باز دارد و بطاعتش گمارد و ديگران هم از مانند كار او روگردان شوند و از او عبرت گيرند او بهر كدام از اين دو بنده خود كار بهتر را كه سزاوارش بودند انجام داده و نبايد گفت كه آنها را يكسان و برابر هم ساخته و بيك چشم بهر دو نگاه كرده و خدا تعالى هم هر دو بنده مؤمن و كافر خود را بطاعت خويش فرمانداده و از گناه بازداشته و بهر دو قدرت انجام وظيفه را داده و مانع فرمانبرى را از ميان برداشته و با اين همه نگويند خدا آن دو را يكسان ساخته مگر مقصود از يكسانى اين باشد كه عدل او شامل حال هر دو شده و ستم به هيچ كدام نشده و برابرى بدين معنا درست باشد .\r\nاگر گفته شود چون شما لازم دانيد كه خدا با بنده‌هاش همه آنچه صلاح دين و وسيلهء انجام تكليف است بجا آرد بايست گرديد كه آنچه نزد خدا دارند پايان و تماميت داشته باشد و فيض او بىنهايت نباشد .\r\nگوئيم چنين نگوئيم بلكه گوئيم آنچه نزد خدا تعالى است از صلاح بندگانش\r\n\r\n","description":"","footnote":"","page_name":" 155 ","page_number":163},
  {"content":"\r\n\r\nبىنهايت است و پايانى ندارد و در سلطنت و توانائى او نمونه‌هاى بسيار است از مصالحى كه برايشان انجام داده ولى در هر وقت به اندازه نيازشان بهتر را بدانها عطا نمايد ، اگر گويد كه اصلح نمونه‌هاى بسيارى نزد خدا دارد بايد همه را به او دهد زيرا همه آنها از هر يك به تنهائى بهتر باشد .\r\nگوئيم : اين بايست نباشد كه مجموع همهء آنچه اصلح باشد از يكى بهتر باشند چنانچه صلاح بيمار براى بهبودى اندازه معينى است از دارو و اگر چند برابر شود زيان او گردد و كشنده او باشد ، و همچنين گرسنه را صلاح در اندازه‌ايست از خوراك و اگر چند برابر شود و آن را بخورد زيان او گردد و او را بيمار سازد و چنان باشد صلاح و اصلح براى بنده در باره دينش كه اگر چند برابر شود اصلاح او نباشد بلكه بسا زيان و تباهى برايش دارد و رواياتى از آل محمد عليهم السلام آمده كه خداوند به بنده خود نكند جز آنچه به حال او بهتر باشد ، 31 - بسندش تا ابى حمزه ثمالى از امام چهارم على بن الحسين عليهما السلام كه فرمود : شكيبائى و خشنودى از خدا سره طاعت خدايند و هر كه شكيبا شد و از خدا بدان چه مقدرش كرده از خوب و بد راضى است براى او بهتر باشد .\r\nو كسى كه بيمعرفت است گمان برده كه چون ما گفتيم خدا با بنده‌اش هر چه كند برايش بهتر است پس عذابى هم كه بدوزخيان ميدهد براى آنها بهتر است و من برخى همكيشان خودمان را هم ديدم كه به اين سخن پابند شده و ميگويد خدا تعالى از وضع دوزخيان گزارش داده كه اگر برگردند به دنيا هر آينه باز گردند بهر آنچه از آن نهى شدند ( 28 - الانعام ) و اگر برگردند و بر سر گناهان خود روند سزاوار عذاب بيشترى از آنچه در دوزخ دارند خواهند شد پس وادار كردنشان بدان وضعى كه دارند براى آنها بهتر است و اين سخن درست نباشد زيرا اصلح و بهتر همان زمينه‌سازى براى طاعت و آسان كردن راه آنست و اين نباشد جز در حال وجود تكليف و در اين جهان نه جز آن راه مقصود از آيه دروغ شمردن سخن دوزخيانست در آنچه گويند\r\n\r\n","description":"","footnote":"","page_name":" 156 ","page_number":164},
  {"content":"\r\n\r\nزيرا خدا گزارش حالشان را داده و فرموده : و اگر ببينى آنگاه را كه بر دوزخ بازداشت شدند پس گويند اى كاش برگردانيده شديم و تكذيب نكرديم آيات پروردگار خود را و بوديم از مؤمنان و خدا تعالى آنها را تكذيب كرد و فرمود : ( 28 - الانعام ) بلكه پديد شد براشان آنچه نهان كرده بودند در پيش از آن و اگر هم برگردانده شدند هر آينه بازگردند بهر آنچه از آن نهى شده بودند و راستش كه همه دروغگويند « 1 » .\r\n\r\nفصل : سخنى در باره ترك\r\nعبد السلام جبائى براى خود قول زشتى برگزيده كه هم آهنگ گفتهء جبريانست و گفتهء خداوند بنده را بر كارى كه نكرده عذاب مىكند و بر گفتهء جبريان افزوده كه خدا عذاب كند بنده‌اى را بىاينكه كارى كرده باشد و يا كسب گناهى نموده باشد زيرا گفته : ترك طاعتى كه خدا آن را واجب كرده است مىشود كه كارى نباشد وانگه خدا بنده را بر آن عذاب كند زيرا ترك كرده و اگر چه نه كارى كرده و نه كسبى نموده ، او در اين گفته تنها بوده و آن را از خود پديد آورده سپس بيشتر معتزليان پس از او پيرو او شدند در اين گفته .\r\nو دليل بر اينكه خدا عذاب نكند كسى را جز بر كارى كه كرده اينست كه ما ميدانيم كسى سزاوار عذاب است كه سزاوار سرزنش و ملامت است ، و بعيان ميدانيم كه ذم كسى را روا نداريم جز براى حالى كه اگر در او پديد شود آن را زشت شماريم و چون آن حالت از انديشه ما بدر شود حسن ذم او هم از خاطر برود و چون با ديد شود\r\n\r\n\r\n","description":"","footnote":"\r\n( 1 ) مقصود مصنف عليه الرحمه اينست كه قانون اصلح در بارهء تكليف است و براى دنيا كه بنده در آن مكلف است و مقصود از اصلح اينست كه هر آنچه براى قبول تكليف و فرمانبرى مؤثرتر است خدا براى بنده فراهم سازد و از آن كم نگذارد ولى در بارهء عذاب و كيفر گنهكار در سراى ديگر اين قانون موضوعى ندارد ( مترجم )\r\n","page_name":" 157 ","page_number":165},
  {"content":"\r\n\r\nشود حسن ذم او هم با ديد گردد تا آنجا كه اگر وضع او بر ما نهان باشد و ندانيم بر چه حال است نه ستايش او خوب است و نه نكوهش او مگر آنكه مشروط بدان حال مناسب گردد و بگوئيم اگر بر چنين حالى باشد ستايش او خوب است و نكوهش او زشت است و اگر بر چنين حالى باشد نكوهش او خوب و ستايش او زشت و همچنين اگر كسى نماز نخوانده تا آخر وقت كه تنها باندازهء چهار ركعت سبك باقى است و او هم به خواندن آن قادر است و توانا و متوجه باينكه نماز اين وقت بر او واجب است و با اين همه نماز نميخواند در اينجا عقول دريغ ندارند از زشت شمردن حالى كه اين آدم دارد بهر وضعى كه داشته باشد از اينكه خوابيده باشد يا نشسته باشد و يا ايستاده باشد و يا در راه رفتن باشد يا هر حال كه در آن حال نماز درست نيايد و خوانده نشود ، و ما ميدانيم بايد چيزى باشد كه آن را زشت شمرد و چون اين زشت شمارى در حالى است كه يكى از اين حالات پديد باشد و اگر هيچ كدام نباشند روا نباشند زيرا اگر همه نباشند بايد آن آدم نمازگزار باشد پس بايد زشت يكى از آن حالات باشد كه زشت شمرده شود و از اين رو در عقل مذمت او بر اين هيئت مخالف نماز است و گر نه پسنديده نباشد و چون ثابت شد كه براى اين حالت مذمت او نيكو باشد و دليل آوريم كه اين هيئت كارى است كه از او پديد شده درست آيد كه مذمت آدمى نيكو نباشد جز بر كارى كه كرده و مستحقان مذمت از هر راه ديگر همچنين باشند و مانند تارك نماز باشند و چون مذمت نيكو نباشد مگر براى آنچه كه ما گفتيم بايد كيفر هم نيكو نباشد مگر براى همان و اين روشن است براى هر كه بينديشد در آن .\r\nاگر معترضى گويد :\r\nشما نتوانيد انكار كنيد كه آدمى سزاوار مذمت مىشود براى اينكه وظيفهء واجب خود را نكرده زيرا از خردمندان نيكو است كه آدمى را سرزنش كنند و چون به آنها گويند چرا او را سرزنش كنيد ؟ در پاسخ گويند چون آنچه بر او واجب بوده نكرده و در بيان سزاوار بودنش براى مذمت به همين بس كنند .\r\nگوئيم : ما دريغ نداريم از اينكه آدمى تعبير از چيزى آورد و مقصودش\r\n\r\n","description":"","footnote":"","page_name":" 158 ","page_number":166},
  {"content":"\r\n\r\nچيز ديگرى باشد بروش مجاز و استفاده براى اينكه عادت بر آن جارى شده يا قرينه‌اى بر آن دلالت دارد و تعبير كند از حالى بعبادت منفى و مقصود اثبات ضد منفى است ، ندانى كه ما بيك آدمى گوئيم تو ميتوانى با فلانى همراه نباشى يا با او نايستى و مقصود اينست كه بهمراه او به روى و هم صحبت او نگردى و قدرت بعقيدهء ما و مخالفان تعلق بكردن كارى ميگيرد نه به نكردن آن و اينكه ميگوئيم تو ميتوانى با او راه نروى يعنى ميتوانى ضد رفتن با او را انجام دهى و در وصفى باشى كه رفتن با او واقع نشود و همچنين سخن در اراده و چون در اينجا چنين است كه ما گفتيم روا نيست عاقل در اين باب توجه كند به ظاهر عبادات مردم و از آنچه نزد عقل مورد ذم است صرف نظر كند .\r\nو دليل ديگر اينكه ما ميدانيم كه مردم چنانچه بتارك نماز گويند بد كردى كه نماز نخواندى همچنان گويند بد كردى كه نماز را گزاشتى و كارى كردى كه برايت سودى ندارد نه در دين و نه در دنيا و ستم كردى و تقصير نمودى بزيد در اينكه حاجتش را ندادى و كارى ناروا و ناپسند كردى و مذمت را وابسته بكارى سازند و ما ميدانيم هدف در مذمت يكى است و ذم آنها بر فعل صريح است و روشن پس بايد مقصود از ذم بر ترك هم همان باشد و منظور فعلى باشد كه فهميده شود و آن ترك است « 1 »\r\n\r\n\r\n","description":"","footnote":"\r\n( 1 ) در اين مورد بحثى در علم اصول آمده بدين تعبير كه امر به چيزى دلالت بر نهى از ضد آن دارد يا نه ؟ و يا اينكه برخى جواب مثبت به اين پرسش دادند و گفتند دلالت دارد و امر به صلاة دلالت دارد بر نهى از كارى كه مقارن آنست و بنا بر اين ترك نماز در آخر وقت كه قضا مىشود مقارن با حالتى است كه ترك بدان محقق شده و آن حالت مورد مذمت است ولى بسيارى از محققان علماى اصول هم بدين پرسش جواب منفى دادند و فعل و حالت مقارن ترك واجب را منهى نشمردند و بنا بر اين كلام مصنف عليه الرحمه نزد آنها پذيرفته نيست و بايد گفت : اگر چه ترك مطلق متعلق مذمت نگردد و مايه كفر نتواند بود ولى ترك طاعت ناشى از اختيار در حقيقت يك فعل نفسانى است و مىشود مورد مذمت باشد زيرا معنى اختيار قدرت بر ترجيح يكى از دو طرف فعل يا ترك است و ترجيح فعل راندن اعضاء و اندام و ابزار كار است بسوى كار و ترك جلوگيرى از توجه نفس است و يورش دادن اعضاء بسوى انجام كار ؛ بنا بر اين ترك فعل اختيارى نحوه‌ايست از يك فعل نفسانى و وجدانى و به اين اعتبار مىشود مورد ذم و نكوهش باشد و مايهء سزاوارى كيفر و مجازات و مىشود كه مقصود از آنچه در نفس نهان است و مايه حسابرسى پروردگار است همين معنا باشد كه در آيهء 284 سوره مباركه البقره فرمايد ، اگر پديدار كنيد آنچه در دل شما است يا نهان داريد حساب شما را برسد خدا بدان و مقصود از پديدار كردن انجام كار بد است و مقصود از نهان داشتن عزم بر ترك واجبات و اين خود وجه جمعى است ميان آيه و اخبارى كه گويند صرف قصد گناه ناكرده مذمت و عقابى ندارد ( مترجم )\r\n","page_name":" 159 ","page_number":167},
  {"content":"\r\n\r\n\r\nفصل\r\nبدان كه فاعل پديد شده كه ممكن الوجود است نسبت بهر عملى يا درگير است و يا تارك آن و واسطه‌اى ندارد كه نه كردن باشد و نه نكردن و آن دو هر دو كار اويند و ضد همدگرند و نمايشگر كارها از نظر دنبال هم بودن اضداد و جاى همدگر گرفتن .\r\nو نميشود گفت خدا سبحانه همچنين است و نسبت بهر كارى يا كننده است و يا تارك آنست زيرا خدا بىكار نباشد و محل اعراض و تعاقب اضداد نشود و ترك وصفى است و ويژه پديده‌ها و مخلوق و آن را وصف خدا تعالى نياورند جز بتعبير مجازى و نميشود گفت خدا از ازل تارك بوده بمعنى حقيقى زير لازم آيد كه هميشه بىكار بوده باشد و گفتار درست اينست كه خدا پيش از آفرينش نه فاعل بوده و نه تارك يعنى منشأيت براى هيچ كدام از اين دو وصف متضاد در ذات واجب الوجود وى نبوده\r\n\r\n","description":"","footnote":"","page_name":" 160 ","page_number":168},
  {"content":"\r\n\r\nو اين مقام غيب الغيوب ذات احديت است و مقدم است بر همه افعال بفهم آنچه را ما ياد كرديم و تذكر داديم « 1 »\r\n\r\n\r\n","description":"","footnote":"\r\n( 1 ) اين بحث از كلام مصنف عليه الرحمة عطف مىشود بر بحث گذشته او در بارهء اراده و اينكه كارهاى خدا مسبوق باراده نيستند و اراده‌اى كه وصف خدا آمده معنى مجازى است و مقصود از آن نفس ايجاد كار است و اراده بمعنى حقيقى در انسان و حيوان صدق كند كه كارى را تصور كنند و بدان ميل كنند و بوسيلهء اختيار كه صفت ذاتى آنها است وجود او را ترجيح دهند و بدان گرايند يا كارى را تصور كنند و ناسازگار يابند و از آن خوددارى كنند و به اين نظر تارك آن شمرده شوند و اين مقدمات انجام كار يا خوددارى از كار كه عنوان تارك باشد در بارهء خدا تصور نشوند و فعل خدا بالعنايه صادر شود و آنچه نشود از اينست كه نتواند مشمول عنايت او شود مانند جمع دو ضد يا شريك بارى و قبل از تعلق عنايت او نه فعلى بوده و نه تركى ( مترجم )\r\n","page_name":" 161 ","page_number":169},
  {"content":"\r\n\r\n\r\nفصل : در آنچه در باره ظلم آمده\r\n32 - بروايت عبد اللَّه بن سنان از امام صادق عليه السلام كه رسول خدا ص فرمود : خداوند بيكى از پيغمبرانش وحى كرد : اى آدميزاده چون خشمت آيد مرا ياد كن تا من هم تو را هنگام خشم خودم ياد كنم و تو را نابود نسازم با كسانى كه نابودشان كنم ، و چون گرفتار ستمى شدى به كين كشى من خشنود باش براى خودت و بدان كه كين‌ستانى من بهتر است برايت از كين‌ستانى خودت ، و بدان كه خلق خوش گناه را آب كند چنانچه خورشيد يخ را آب كند و راستى كه خلق بد عمل را تباه كند چنانچه سركه عسل را .\r\n33 - از رسول خدا ص روايت است كه فرمود : هر كه سر كار چيزى از اموراتم شود و براى آنان خوش نيست و با اخلاص كار كند خدا به دو روزى كند هيبت او را در دلشان ، هر كه بدانها دست بخشش دراز كند دوستى آنان روزيش شود . هر كه دست از اموال آنان باز دارد خدا عز و جل دارائى او را حفظ كند هر كه كين كشد براى ستمديده از ستم‌كشى همراه من باشد در بهشت ، هر كه پر گذشت كند عمرش دراز شود هر كه عدلش فراگير باشد بر دشمن خود پيروز شود ، هر كه از خوارى گناه به عزت طاعت خدا بيرون شود خدا عز و جل او را آرامش دهد بىهمدمى و ياريش دهد بىثروتى .\r\n34 - و روايت است كه در تورات نوشته شده هر كه ستم كند خانه‌اش ويران گردد و مصداقش در قرآن خدا عز و جل است ( 45 - الخ ) و اينها است خانه‌هاى ويرانشان بسزاى ستمى كه كردند و گفته‌اند : چون به زير دستت ستم كنى بالا دستت تو را كيفر دهد 35 - رسول خدا ص فرمود : راستى خدا تعالى مهلت دهد ستمكار را تا با خود گويد از من صرف نظر كرد و آنگاه بناگاه يكباره به سختى او را درگيرد .\r\n\r\n","description":"","footnote":"","page_name":" 162 ","page_number":170},
  {"content":"\r\n\r\n36 - رسول خدا ص فرمود : خدا خود را در نابود كردن ستمكاران ستوده كه فرموده ( 45 - الانعام ) پس بريده شد دنبال كسانى كه ستم كردند و سپاس از ان پروردگار جهانيان است .\r\n37 - و گفتار امير مؤمنان عليه السلام در اين باره است كه فرمود : ستم ستمگر بر تو گران نيايد زيرا او ميكوشد در زيان خود و سود تو ، سزاى آنكه شادت كند اين نيست كه بدى كنى به او و بد بيارش باشى و هر كه تيغ ستم كشد بدان كشته شود ، و هر كه براى برادرش چاهى كند خودش در آن افتد ، هر كه آبروى برادرش به درد آبروى خاندانش ريخته شود ، چه بد توشه‌ايست براى رستاخيز تجاوز بر بندگان خدا شير كوبنده به از پادشاه ستم‌كننده و پادشاه ستمكار به از آشوبهاى پايدار ، هنگام ستمگرى دادگرى خدا را به ياد آور و چون قدرت يافتى قدرت خدا را بر سر خود بنگر ،\r\n\r\n","description":"","footnote":"","page_name":" 163 ","page_number":171},
  {"content":"\r\n\r\n\r\nفصل :\r\nمتنبى سروده :\r\n ستمگرتر خلق باشد حسودى * كه بر صاحب نعمتى گشته حاسد \r\n38 - امير مؤمنان ص فرمود : من نديدم ستمكارى را كه مانندتر باشد به ستمكش از آدم حسود نفس نفس زنان با دل سرگردان و اندوه بىپايان ، فرمود حسود خشمناك است بر بيگناه و بخيل است بدان چه ندارد ، فرمود :\r\nحسد حسنات را بخورد و نابود سازد چنانچه آتش هيزم را ، فرمود حسد آفت دين است و براى حاسد همان رنجى كه كشد بس است ، فرمود : دروغگو مردانگى ندارد و حسود آسودگى ، بس است تو را كه حسود اندوه خورد در هنگام شاديت ، فرمود :\r\nحسد جز زيان و دلتنگى نياورد ، دلت را سست كند و تنت را بيمار سازد ، بدتر دريافت دل يك آدم حسد است ، غنيمت شمار و دلت را از حسد و كينه پاك دار تا سالم بمانى ، فرمود : حسود : زود پرخاش است و كند عاطفه ، حسود غمين است و لئيم و پست و ننگين ، فرمود ثروتمندى نباشد با جود و آسايش ندارد حسود و دوستى ندارند پادشاهان .\r\nلقمان به پسرش گفت : بپرهيز از حسد كه زيانش در تو عيان است و اثرى از او در حسود نمايان نيست .\r\nديگرى گفته :\r\nدر خلقهاى بد كشنده‌تر از حسد نباشد كه بمحسود نرسيده حسود را نابود كند .\r\nديگرى گفته :\r\n\r\n","description":"","footnote":"","page_name":" 164 ","page_number":172},
  {"content":"\r\n\r\nچون ببارند حسد به يكديگر برويد هر گونه فساد و تباهى در بشر .\r\nديگرى گفته :\r\nتوانم هر كه را خشنود سازم جز حسود كه خشنودش نكند جز نابودى نعمتم اين شعر را از سيد رضى رضي الله عنه برايم خواندند :\r\n گر كه حسد بردمش بخاطرم آمد * مر حسدم بر نجوم عمر پياپى\r\nرشك مبر بر كسى برزق پياپى * چون كه بود مرگ ناگهانش در پى\r\nنيست كه گر آرزو برآرد از هر چيز * نيست شود گوئيا نبوده هرگز چيز \r\n\r\n","description":"","footnote":"","page_name":" 165 ","page_number":173},
  {"content":"\r\n\r\n\r\nفصل : چند قطعه شعر اخلاقى\r\n مكن كرنش براى مال دار با تكبر * كه تو چيزى ندارى و بود دستش ز گوهر پر\r\nشكيبا باش بر سختيهاى دوران پر از كينه * بسا يارى رسد يا آنكه ميرى سرفراز و حر\r\nاگر ميرد كسى دور از نكوهش در بر مردم * بود بهتر كه ميرد با نكوهش گر چه دارد در \r\nاز ديگرى :\r\n آبرومندى بيأس است و اگر دنبال آمالى ذليلى * جستن آنچه مقدر نيست سخت و جستن رزق مقدر را دليلى \r\nاز ديگرى بنام ضمره تميمى\r\n به بودن مردن ز ننگى خالدار * كه بدان طعنه زند بدخواه و يار \r\nاز قاضى جرجانى خوانده شده\r\n گويند كه چهره‌ات گرفته است و همى * ديدند كسى كه بار خوارى نكشد\r\nگويند كه اين چشمه و گويم آرى * آزاده ز تشنگى نبايد بجه\r\nد هر برق جهد مرا زجا بر نكند * هر پاره زمين به من نعمت ندهد\r\nدانش اگر آبرو ز دانشمندان داشت * ميكرد همه زمين خويش آبرومند\r\nور آنكه بزرگش بشمردند و عزيز * ميبود بسى بزرگ و ارزشمند\r\nليكن شده چركين و بر آوردندش * با چهره طماع و خوارش كردند\r\nدر خدمت علم آبرو را ندهم * تا آنكه به من همى خدمت شايسته كند\r\nبكارم بعزت بچينم بخوارى * پى جهل رفتن به از همچو كارى \r\nاز عبد المحسن صدرى :\r\n رنج ميكش همچو بنده * گر كه آزادى تو خواهى\r\nدل بكن از بخشش هر آدمى * خوارى نباشد در چنين راهى\r\nخوارى اندر ريزه دست كسانست \r\n\r\n","description":"","footnote":"","page_name":" 166 ","page_number":174},
  {"content":"\r\n\r\n\r\nفصل - در باره شكيبائى\r\n39 - روايت است از رسول خدا ص كه : شكيبائى پرده‌ايست بر دردها و يارى است در گرفتارىها .\r\nفرمود : در پى صبر فرج را چشم دارند ، و هر كه همى در را كوبد بدان درآيد .\r\nفرمود : دو شكيبائى باشند يكى در برابر بلا و بهتر از آن شكيبائى در برابر آنچه حرام است بخوددارى از آن .\r\n40 - از امير مؤمنانست كه : شكيبائى پاكشى است كه سكندرى نخورد ، قناعت شمشيريست كه كند نشود از گنجينه‌هاى ايمان شكيبائى بر آسيبها است ، شكيبائى سپر ندارى و بينوائيت ، غبار اندوه را با تصميم بشكيبائى و خوش بينى از خود دور كن ، هر كه يك ساعت شكيبا شد ساعتها سپاس دارد ، صبر سر پيكره ايمانست و هر كه صبر ندارد ايمان ندارد ، بهتر عبادت شكيبائى و خاموشى و انتظار فرج است .\r\nصبر بر سه گونه است : صبر بر آسيب و صبر بر طاعت و صبر از ارتكاب گناه ، هر كه بر دوش شكيبائى سوار شد بميدان پيروزى رسيد ، هر كه زير سايه صبر است از هيچ پيشامدى باك ندارد .\r\nدر مقام تعزيت به اشعث بن قيس فرمود : يا چون رادمردان شكيبا باش و گر نه چون جانوران ( كه رود مرده شوند ) وادار باش ، يك حكيمى گفته :\r\nتو كمترين محبوب خود را بدست نيارى جز كه مكروه بسيارى را شكيبا باشى ، ديگرى گفته :\r\nبرتر ساز و برگ شكيبائى بر سختى است .\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nديگرى گفته :\r\nبه شكيبائى بر تلخى اين جهان گذرا اميد شيرينى جهان آينده ميرود .\r\nديگرى گفته :\r\nصبر چون نام خود تلخ است و نتيجهء آن چون نتيجهء صبر ( دارو ) شيرين است .\r\nو يكى هم سروده :\r\n شكيبائى بكن با روزگارى * كه آسيبت رساند در شب و روز\r\nچنين اندر گذشت روزگاران * گهى شادى و گه تلخى نمايان\r\nز اندوهش بجا ماند نه شادى \r\nمردى ببرادرش نوشت :\r\nصبر سپر مؤمن است و شادى مؤمن و عزيمت متوكل و وسيلهء بدست آوردن حاجت ، همانا كه دريافت كنند صابران ثواب خود را بىاندازه ( 10 - الزمر ) ديك الجن سروده :\r\n هر كه خواهد خوارى اندر روزگار * فقر خود سازد بمردم آشكار\r\nگر كه نيشى خورد كس از روزگار * بهتر از صبرش نيابد يار غار \r\nگفتند : عافيت ده جزء دارد ، نه تا از صبر است و دهمى در جدائى از مردم يكى سروده :\r\n نميدانى كه باشد صبر زيور بهر هر كس * كه در تنگى در افتاده است بيكس\r\nنپائيده است دنيا بهر صاحب نعمتى هرگز * نگشته سخت كارى جز كه بودستش فرج در پى \r\nيكى هم گفته :\r\nشكيبائى بر گلوگيرى وظيفه است تا فرصت خوب برسد .\r\nديگرى سروده :\r\n تا گردش زمانه گرفتم به زير پاى * تسليم روزگار شدم مست و بىقرار\r\nاز صبر توشه برگرفتم در مشكلات آن * وين توشه به بود از بهر روزگار\r\nاز صبر هيچ كم نشده قدر مردمان * از خاو كى زبون شده يك نخل باردار \r\n\r\n","description":"","footnote":"","page_name":" 168 ","page_number":176},
  {"content":"\r\n\r\n\r\nفصل - روايتى در كرامت اسلام\r\n41 - بسندش تا معاوية بن عضله : گويد من در نيروئى بودم كه عمر بن خطاب براى فتح ايران فرستاد و ما شهر حلوان را گشوديم ، در هر دره از كوهها در جستجوى مشركان گريزان بوديم و بدانها دست نيافتيم ، وقت نماز شد و من بسر آبى رسيدم و از اسبم پياده شدم و مهارش را گرفتم و وضو ساختم و اذانى گفتم و چون آواز اللَّه اكبر اللَّه اكبرم بلند شد آوازى از كوه شنيدم كه گفت كبرت تكبيرا و از آن به سختى در هراس شدم و براست و چپ نگريستم و چيزى نديدم و گفتم : اشهد ان لا إله الا اللَّه ، و به من پاسخ داد اكنون با اخلاص شدى ، گفتم : اشهد ان محمدا رسول اللَّه ، گفت : پيغمبرى بود كه مبعوث شد ، گفتم : حى على الصلاة ، گفت : فريضه ايست كه واجب شده ، پس گفتم : حى على الفلاح ، گفت : رستگار است هر كه پذيرايش شود و بدان پردازد ، پس گفتم : قد قامت الصلاة ، گفت : پايدارى از امت محمد است ص و قيامت بر سر آنان برپا شود و چون اذانم را پايان دادم بآوازى هر چه بلندتر كه در كوه پيچيد گفتم : تو آدمى يا پرى گويد : از غار كوه سر برآورد و گفت من از پريان نيستم يك آدمم گفتمش خدايت رحمت كناد تو كيستى ؟ گفت ذريب بن ثملا از حواريان عيسى بن مريمم گواهى مىدهم كه پيشواى مذهب شما پيغمبر است .\r\nو هم او است كه عيسى بن مريم به دو مژده داد و من ميخواستم خودم را به او برسانم و بلاد فارس و خسرو و يارانش ميان من و او حائل شدند وانگه سر در غار كشيد من بر مركب خود سوار شدم و بقشون پيوستم و فرمان ده ما سعد بن وقاص بود و داستان را به او گزارش دادم و او هم بعمر بن خطاب نوشت و نامه از عمر رسيد كه بدان مرد پيوسته شو و او را ديدار كن ، سعد سوار شد و من هم بهمراه او سوار شدم تا بدان كوه رسيديم و او را در هر غار و دره و وادى جستجو كرديم نيافتيم و هنگام نماز شد و چون از نمازم فارغ شدم بآواز هر چه بلندتر فرياد زدم اى مرد خوش آواز و\r\n\r\n","description":"","footnote":"","page_name":" 169 ","page_number":177},
  {"content":"\r\n\r\nزيبا چهره از تو سخن خوبى شنيدم بما بگو تو كه هستى خدايت رحمت كناد تو بيگانگى خدا و نماينده‌هاى رسولش اعتراف كردى ، گويد سر از غار كوه بدر آورد مردى بود كه موى سر و رويش همه سفيد شده بود و سرى بزرگ داشت كه به سنگ آسيا ميماند و گفت : درود بر شما و رحمت خدا ، من گفتم بر تو درود و رحمت خدا تو كيستى ؟ خدايت رحمت كناد گفت : من ذريب بن ثملايم و وصى بنده شايسته خدا عيسى بن مريم كه از پروردگارش درخواست كرد من بمانم تا او از آسمان فرود آيد و اين كوه پايگاه من است من بشما سفارش ميكنم كه پايدار بمانيد و همدست باشيد و بپرهيزيد از چند خصلت ناپسند كه در امت محمد ص باديد شوند « 1 » .\r\nو چون آشكار شوند . گريز ، گريز ، اگر يكى از شماها بر سر آتش دوزخ بايستد تا گاهى كه از او خاموش شود براى او بهتر است از ماندن در اين زمان ، معاوية بن عضله گويد : به او گفتم : خدايت رحمت كناد ، بما گزارش بده از اين خصلتها گفت : آنگاه كه مردان شما بمردان رفع نياز كنند و زنانتان بهم در افتند و از\r\n\r\n\r\n","description":"","footnote":"\r\n( 1 ) اين روايتى است از روايات پيشگوئى در باره آينده مسلمانان و نشانه‌هاى آخر الزمان كه فساد و تباهى منتشر گردد و احكام اسلام دستخوش بدعتها شود و مسلمانى رونق خود را از دست بدهد و دچار سستى و ناتوانى گردد و اين وضع در تاريخ گذشته اسلام مكرر بوجود آمده است و در پى آن دوره اصلاح پديد شده و مصلحانى قيام كردند و وضع مسلمانى را ترميم نموده و آئين اسلام را تجديد كردند و ميتوان اين وضع را در هر دوره صد ساله كه يك قرن است نشان داد و در قرن يكم تسلط بنى اميه وضع اسلام را بفسادى كه در خبر است كشاند و نهضت ضد اموى آن را ترميم كرد و در آخر صده دوم پس از تسلط تركها و حكومت عباسيان اسلام بفسادى چنين گرفتار شد . امروزه هم كه پايان قرن 14 هجرى است همه اين نشانه‌ها ظاهر شدند و اميد فرجى ميرود ( مترجم )\r\n","page_name":" 170 ","page_number":178},
  {"content":"\r\n\r\nمردان بىنياز باشند و با نژادى جز نژاد خود وابسته شويد و بجز مولاى خود را مولا گيريد ، سالمندان شما بخردسالانتان مهربانى نكنند و جوانان شما از بزرگترها احترام ننمايند ، پرخور شويد و جز گرانى قيمت شما را از آن باز ندارد ، و كودكان به پيشوائى شما برگزيده شوند و دانشمندان رهبر شما باميران پيوندند و بدلخواه آنان حرام را حلال سازند و حلال را حرام نمايند و فتوى صادر كنند ، و قرآن را آوازخوانى سازند و بآواز نى خوانند و از حقوق خدا كه در مال شما باشد دريغ داريد و واپس امت اول آن را لعن كند و مساجد را زيوربندى سازيد و منبرها را بلند بنمائيد و قرآن را با طلا و نقره زيور نمائيد و زنان شما بر سر زينها سوار شوند و راننده گردند و مستشار كارهاتان زنانتان شوند و خواجه سراهاتان ، شوهر فرمانبر زن خود باشد و ناسپاسى شوند پدر و مادر و جوان مادر خود را كتك بزند ، و خويشان از هم ببرند و صله رحم نباشد و بدان چه در دست داريد بخل ورزيد ، و ثروت شما بدست اشرار شما افتد ، و طلا و نقره را گنج سازيد و مىنوشيد و قمار بازى كنيد ، و تكبر نمائيد و زكات را ندهيد و آن را خسارت دانيد و خيانت را غنيمت شماريد ، و بيگناه خشم زده را بكشيد تا مردم ديگر پند گيرند ، و دل خود را ببازيد و هيچ كس نتواند امر بمعروف و نهى از منكر كند ، باران نيايد و فروكش كند و فرزند مايه خشم باشد و حقوق بيت المال را بگيريد و بيمقدار باشد و كفاف شما را ندهد و زنا زاده بسيار گردد و پيمانه را كم دهند و دشمن بر شما چيره شود ، و بخوارى اندر شويد ، و صدقه در راه خدا كم شود تا آنكه سال بر كسى بگذرد و ده درهم صدقه در راه خدا ندهد ، و هرزگى فزون گردد و چشمه‌ها بخشكد ، در اين زمانه است كه فرياد كشند و جوابى نباشد يعنى دعا كنند و مستجاب نگردد .\r\n\r\n","description":"","footnote":"","page_name":" 171 ","page_number":179},
  {"content":"\r\n\r\n\r\nفصل - در شرح جمله‌اى از اين خبر\r\nاى خواننده محترم خدايت تأييد كناد ، بدان كه اينكه در خبر فرموده :\r\nواپس امت اول آن را لعنت كند . به گمان ناصبى طعن بر ما شيعه باشد كه از صحابه معيوب كه پس از پيغمبر بودند نكوهش كنيم و اين گمان نادرست و تباهى باشد زيرا ما تنها كسى را لعنت كنيم كه ستمگرى او نزد ما ثابت شده و خدا هم ستمگران را لعنت كرده و فرمود ( 44 - الاعراف ) آگاه كه لعنت خدا است بر ستمگران ، و پيغمبر ص هم خبر داده كه از ياران و اصحابش كسانى باشند كه پس از او دگرگونه شوند و بدل گردند و گمراه شوند و آشوب كنند و گمراه سازند و ستم كنند و سزاوار كيفر الهى شوند و خلود در دوزخ .\r\nو از آنچه در اين باره از آن حضرت روايت شده قول آن حضرتست خطاب بدانها .\r\n42 - هر آينه از شيوه آنان كه پيش از شماها بودند وجب بوجب و ذراع به ذراع پيروى كنيد تا آنجا كه اگر در سوراخ سوسمارى در آمده‌اند دنبال آنان برويد گفتند : اى رسول خدا جهود و ترسايان را فرمائيد ؟ فرمود : پس چه كسى ديگر ؟ 43 - فرمود او در آنجا كه ياد فتنه دجال را نزدش بميان آوردند ، هر آينه فتنه و شورشى شما را بگزد و فرو گيرد كه من بر شما از فتنه دجال در آن بيمناكتر و ترسان‌ترم .\r\n44 - با صاحبش فرمود : شما روز قيامت محشور شويد نزد خداوند پا برهنه و لخت و راستش مردانى از امتم را بمحشر آورند و بدست چپ برند و من گويم :\r\n\r\n","description":"","footnote":"","page_name":" 172 ","page_number":180},
  {"content":"\r\n\r\nپروردگارا ، يارانم ، پس گفته شود راستش تو نميدانى كه پس از تو چه با ديد آوردند راستش آنان هميشه بدنبال برگشتند از دين تو از وقتى كه از آنها جدا شدى ، 45 - و گفته آن حضرت در حجة الوداع آگاه باشيد بشما خبر دهم كه مرتد شويد پس از من تا كفار باشيد و گردن هم را بزنيد ، آگاه باشيد من شاهد و شما غائب 46 - و فرموده در بيمارى خود كه در آن جان داد ، فتنه‌ها رو آوردند بمانند تيكه‌هاى شب تار پسين آنها بدنبال آغاز آنها است كه هر دومى از يكمى بدتر است ، 47 - و گفتار آن حضرت ص : لغزشى باشد براى اصحابم پس از من كه بكارش بندند مردمى كه خدا عز و جل آنان را بر سر بينيهاشان بدوزخ افكند .\r\n48 - حديثى از عامه بسندش از ابى عبيده جراح كه عمر بن خطاب گفت :\r\nرسول خدا ص ريش مرا گرفت و من اندوه را در رخساره مباركش ديدم و فرمود : اى عمر  إِنَّا لِلَّهِ وَ إِنَّا إِلَيْهِ راجِعُونَ  . جبرئيل كمى پيش نزد من آمد و گفت :  إِنَّا لِلَّهِ وَ إِنَّا إِلَيْهِ راجِعُونَ  . من هم گفتم آرى  إِنَّا لِلَّهِ وَ إِنَّا إِلَيْهِ راجِعُونَ  اى جبرئيل براى چه ؟ گفت راستش امتت پس از تو دچار فتنه و شورش شوند بفاصله كمى كه در روزگار بسيار شمرده نشود گفتم اين شورش گرايش بكفر باشد يا گمراهى ؟ گفت هر دو قسم باشند ، گفتم :\r\nاز كجا چنين شود با اينكه من كتاب خدا را در ميان آنها واميگذارم ؛ فرمود : بوسيلهء كتاب خدا گمراه شوند و آغاز اين فتنه و شورش از طرف فرمانروايان و قرآن‌خوانان و رهبران آنها باشد فرمانروايان حقوق مردم را نپردازند و مردم حقوق خود را خواستار شوند قاريان و قرآن‌دانان هم كه رهبران دينى آنانند بدنبال فرمانروايان باشند و آنان را در گمراهى كمك دهند و كم نيايند « 1 » گفتم : اى جبرئيل بچه وسيله سالم ماند كسى كه از امتم سالم است ؟ گفت : بخوددارى و شكيبائى اگر حقى كه دارند بدانها دهند برگيرند و اگر دريغ كنند آن را وانهند و از آن بگذرند .\r\nاين پاره‌اى از اخبار است در باره اينكه پس از وفات رسول خدا ص كسانى بودند كه گمراه شدند و گمراه كردند و ستم كردند و دغلى نمودند و لعن و بيزارى از\r\n\r\n\r\n","description":"","footnote":"\r\n( 1 ) اقتباس از آيه 202 سوره الاعراف بتفسير آن مراجعه شود .\r\n","page_name":" 173 ","page_number":181},
  {"content":"\r\n\r\nكردار آنان بايست است و اما وجهى كه بايد لعن وارد در خبرى كه ياد كرديم از اينكه واپسين اين امت اول آن را لعن كنند بدان تفسير كرد اينست كه ستمكاران و دشمنان امير مؤمنان عليه السلام آن حضرت را لعن كردند و آشكارا او را دشنام دادند و نكوهش كردند و ما شكى نداريم كه خوارج از آن حضرت بيزارى جستند و معاويه و ديگران از بنى اميه پس از وى آن حضرت را بر فراز منبرها لعن كردند و بيشتر مردم بمذمت آن حضرت خود را بواليان و حكمرانان خود نزديك ساختند و فرزندان خود را بآهنگ بيزارى و دشنام دادن بوى پرورش دادند .\r\n49 - بسندش تا عبد الرحمن بن سائب كه پدرش به او گفته : زياد ما را در پيشگاه مسجد كوفه گرد آورد و پيشگاه مسجد و كاخ حكومت پر از مردم شد و ما را وادار كرد بدشنام دادن بعلى بن ابى طالب و بيزارى جستن از آن حضرت و مردم دچار گرفتارى بزرگى شده بودند ، پدرم گفت در سر خود اندك چرتى يافتم و چشم بر هم نهادم در خواب چيزى ديدم دراز مژگان و لب آويزان و لبانى دراز داشت كه از آسمان به زمين سرازير بود و من هراسان شدم و گفتم تو كيستى ؟ گفت نقار گردن درازم و پروردگارم مرا بر سر صاحب اين كاخ فرستاده و براى يارانم آن را باز گفتم : به من گفتند تو ديوانه‌اى ، و اندكى نمانديم كه دربان آمد و گفت : برگرديد كه امير ( زياد ) دچار گرفتاريست و معلوم شد كه دچار درد فلج شده و به همان درد درگذشت و عبد الرحمن سرود .\r\n دست بردار نبود از آنچه از ما ميخواست * تا آنكه نقار گردند رازش دريافت\r\nافتاد از او نيمى از آن حربه كارى * چونان كه امير رحبه بدان در ستمكارى \r\n50 - بسندش از ابو رجاء عطاردى كه دشنام ندهيد بدين مرد ( يعنى عليه السلام ) زيرا مردى بوى دشنام داد و بد گفت و دو اختر آسمانى بر چشمانش زدند ( و كور شد ) .\r\n51 - بسندش از عبد اللَّه بن فضل هاشمى كه من بر محراب تكيه داده بودم و خالد بن عبد الملك بر منبر سخنرانى ميكرد و على عليه السّلام را آزار مىرساند و\r\n\r\n","description":"","footnote":"","page_name":" 174 ","page_number":182},
  {"content":"\r\n\r\nبه او بد ميگفت در سخنرانى خود و چرت مرا درگرفت و خوابم برد و در خواب ديدم گور شكافته شد و كسى از آن سر بدر آورد و گفت : رسول خدا ص را آزار دادى خدا تو را لعنت كند .\r\n52 - بسندش تا ابن عباس كه پيغمبر ص فرمود : خدا تبارك و تعالى قطره‌هاى باران را از روى بنى اسرائيل باز گرفت براى اينكه در بارهء پيغمبران خود بدبين شدند و راستش خداوند قطره‌هاى باران را از روى اين امت اسلام باز گيرد براى دشمنى آنها با على بن ابى طالب .\r\n53 - بسندش تا خلف بن هرون عبدى كه من نزد عبد اللَّه بن عمر نشسته بودم و رافع بن ازرق در آمد و گفت به خدا كه من دشمنم با على ع و ابن عمر سر برداشت و گفت : خدايت دشمن دارد واى بر تو دشمن دارى مردى را كه يكى از فضائل پيشين او بهتر است از همهء دنيا و آنچه در آنست .\r\nپس بدان چه از اخبار يادآور شديم و روايت كرديم روشن شد كه واپس اين امت اسلامى سرآغاز امت را لعن كرد و متاخران آن پيشتازان آن را دشنام دادند و لعن اين خبر رو بسوى دشمنان امير مؤمنان و عيبجويان آن حضرت دارد .\r\n54 - بسندش تا اعمش از ابى هريره كه من نزد پيغمبر ص بودم كه على بن ابى طالب پيشامد و آن حضرت به من فرمود : ميدانى اين كيست ؟ گفتم اين على بن ابى طالب است و پيغمبر ص فرمود : اين دريائى است خروشان ، اين خورشيديست تابان ، از فرات بخشنده‌تر است و دست بازتر و دلش از سراسر جهان پهناورتر است و هر كه ناخواه و دشمن او است بر او باد لعنت خداوند .\r\n55 - بسندش تا موسى بن اسماعيل كه پدرش باز گفت از موسى بن جعفر ع بسندش از پدرانش تا حسين بن على ( امام سوم ) ع كه رسول خدا ص فرمود : در بهشت درآمدم و ديدم بر در آن با طلا نوشته است\r\nلا إله الا اللَّه ، محمد حبيب اللَّه ، على بن ابى طالب ولى اللَّه ، فاطمه امة اللَّه الحسن و الحسين صفوة اللَّه\r\nبر دشمنانشان لعنت خدا باد .\r\n56 - بسندش تا مسلم بزاز كه ابى هريرة به من باز گفت كه رسول خدا ص فرمود\r\n\r\n","description":"","footnote":"","page_name":" 175 ","page_number":183},
  {"content":"\r\n\r\nبهترين اين امت اسلامى پس از من على بن ابى طالب است و فاطمه و حسن و حسين عليهم السلام هر كه جز آن گويد بر او باد لعنت خدا .\r\n57 - بسندش تا يونس بن يعقوب كه شنيدم امام صادق جعفر بن محمد عليهما السلام ميفرمود : ملعون است ملعون هر تنى كه تا 40 روز آسيب نبيند : گفتم ملعونست ؟ و چون آن حضرت ديد اين گفته بر من گرانست فرمود : اى يونس راستش از بلا است و آسيب آدمى خراش در تن ، سيلى بر چهره ، لغزش پا ، به زمين افتادن و نيازمندى و بريدن بند كفش و مانند آنها اى يونس مؤمن نزد خداوند تعالى گراميتر است از اينكه 40 روز بر او بگذرد و او را از گناهانش پاك نكند و گر چه با اندوهى كه او را فرا گيرد و نداند از كجاست و براى چيست ، يكى از شماها پول را پيش خود مينهد و مىبيند كه كم و كاست است و از آن غمناك مىشود و از آن پس ميفهمد كه درست و تمام است ( و اشتباه كرده بوده ) همين اندوه ناشى از اشتباه هم پاره‌اى گناهان او را فرو ريزد و پاكش كند ، اى يونس ملعونست ملعون كسى كه همسايه‌اش را آزار رساند ، و ملعونست ملعون كسى كه برادرش با او آغاز آشتى كند و او نپذيرد و آشتى نكند ، ملعونست ملعون كسى كه حامل قرآنست ( آن را ميداند و ميخواند ) و با اصرار مى مينوشد ، ملعونست ملعون عالمى كه پيشواى پادشاه ستمكارى گردد و يارى دهد او را بر جور و ستمش ، ملعونست ملعون دشمن و بدخواه على بن ابى طالب عليه السلام زيرا بدخواه او نباشد تا بدخواه رسول خدا ص باشد و هر كه بدخواه رسول خدا ص باشد خدا او را در دنيا و آخرت لعنت كند ملعونست ملعون كسى كه مؤمنى را بكفر وابندد و هر كه تهمت كافرى بمؤمنى زند مانند آنست كه او را كشته باشد . ملعونه است ملعونه زنى كه شوهرش را آزارد و او را اندوهگين سازد ، سعادتمند است و سعادتمند زنى كه شوهرش را گرامى دارد و او را نيازارد و فرمانش برد در هر حال كه دارد .\r\nاى يونس جدم رسول خدا ص فرموده : ملعونست ملعون هر كه پس از من بفاطمه دخترم ستم كند و حق او را غصب كند و او را بكشد و آنگاه رو بفاطمه فرمود ؛ اى فاطمه مژده بادت كه تو را نزد خداوند مقامى است پسنديده و در آن پايگاه و مقام\r\n\r\n","description":"","footnote":"","page_name":" 176 ","page_number":184},
  {"content":"\r\n\r\nشفاعت كنى از دوستانت و از شيعيانت و شفاعتت پذير است ، اى فاطمه اگر هر پيغمبرى كه خدا مبعوثش كرده و هر فرشته كه مقربش ساخته شفاعت كنند در باره دشمن تو كه حق تو را غصب كرده خدا او را هرگز از آتش دوزخ بيرون نياورد ، ملعونست ملعون قاطع رحم ، ملعونست ملعون باور دارنده جادو ، ملعونست ملعون هر كه گويد ايمان گفتار تنها است و كردارى نخواهد ، ملعونست ملعون كسى كه خدايش مالى بخشيده و او از آن هيچ صدقه ندهد و در راه خدا بمستمندان كمك نكند آيا نشنيدى كه پيغمبر ص فرموده صدقه يكدرهم ( 25 ريال امروز ) برتر است از نماز ده شب ( يعنى نماز شب در ده شب ) ملعونست ملعون كسى كه پدرش را بزند يا مادرش را ، ملعونست ملعون كسى كه عاق والدين باشد ، ملعونست ملعون كسى كه مسجد را محترم نشمارد اى يونس ميدانى چرا خداوند حق مساجد را بزرگ شمرده و اين آيه را فرو فرستاده ( 18 الجن ) راستى مسجدها همه از ان خدا است پس نخوانيد بهمراه خدا كسى را ( در دعا و عبادت ) چون كه جهود و ترسايان چون بمسجدها و عبادتگاه خود وارد ميشدند براى خدا شريك مياوردند و جز او را ميپرستيدند ( مانند عزير كه معبود جهود بود و مريم و عيسى كه معبود ترسايان بودند ) پس خدا سبحانه به پيغمبرش فرمود كه خدا تعالى را يكتا شمارد و تنها او را بپرستد .\r\n\r\n","description":"","footnote":"","page_name":" 177 ","page_number":185},
  {"content":"\r\n\r\n\r\nرساله‌ايست كه آن را براى يكى از برادران نوشته و نامش را گذاشته قول مبين در وجوب مسح رجلين\r\n( گفتارى روشن در وجوب مسح بر پاها در وضو ) بر رد سنيان كه پاها را ميشويند برادرم خدا تأييدت كناد . از من پرسيدى كه در بارهء مسح بر دو پا در وضو گفتار روشنى آورم و خوب آن را ثابت كند برايت و درستى مذهب ، در آن واضح شود و من بدرخواست تو پاسخ مىدهم و سخن را در باره آنچه جويا شدى كوتاه مينمايم به يارى و توفيق خدا .\r\nبدان كه در نزد ما واجب است كه در وضو دو پا را مسح كشيد و شستن ندارند و هر كه آنها را به حساب وضو بشويد وظيفه را انجام نداده و گروهى از صحابه و تابعين هم در اين مسأله با ما موافقند چون ابن عباس و عكرمه و انس و ابى عاليه و شعبى و ديگران .\r\nدليل ما بر وجوب مسح قول خدا تعالى است ( 6 - المائده ) اى كسانى كه گرويديد چون برخاستيد براى نماز بشوئيد روهاى خود را و دستهاتان را تا آرنج و مسح بكشيد بسرهاتان و پاهاتان تا دو كعب ، اين آيه داراى دو جمله است و روشن كرده در آنها دو حكم را در جمله نخست شستن دو پا را بيان كرده و دستها را بدان عطف كرده و بر پايه عطف بايد حكم روها داشته باشند كه شستن است و در جمله دوم آغاز كرده بمسح سرها و سپس پاها را بدان عطف كرده و به حكم عطف بايد حكم سرها را داشته باشند كه مسح است و اگر روا باشد در جمله دوم سرها و پاها در حكم مخالف هم باشند با آنكه بهم عطف شدند بايد در جملهء اول هم حكم ايدى مخالف با وجوه باشد كه بدان عطف شده است چون اين روا نباشد آن هم بمانند آن روا نباشد و دانسته شد كه بايد\r\n\r\n","description":"","footnote":"","page_name":" 178 ","page_number":186},
  {"content":"\r\n\r\nهر عضو را حمل كرد بر آنچه بدان عطف شده و همين بس است براى كسى كه بينديشد در آن .\r\nاگر كسى گويد بيشتر قراء ارجلكم بنصب خواندند و بايد در قرائت آنها عطف باشد بر ايدى ( دستها ) كه حكمش شستن است نه بر رؤس كه حكمش مسح است .\r\nدر پاسخش گوئيم آن كسانى كه از قراء سبعه بنصب خواندند بيش از آنها نباشند كه به جر خواندند بلكه در شماره با هم برابرند چون كه ابن كثير و ابو عمرو و حمزه و ابو بكر بروايت از عاصم ارجلكم به جر خواندند و نافع و ابن عامر و كسائى و حفص بروايت از عاصم بنصب خواندند .\r\nو گفتهء دانشمندان ادب اينست كه بايد عطف بنزديكتر برگردد و نه بدورتر اين اصل و قاعده است و جز آن بعقيدهء آنان ناهنجار است و صرف كلام است از حقيقت گوئى بمجاز بىاينكه ضرورت در ميان باشد و سر رشتهء سخن را بدان كشاند و در اين گونه سخن اشتباه كاريست و بسا كه بر خلاف مراد گوينده دلالت دارد ( و چنين گفتار در قرآن مجيد از كلام رب حميد حكيم نشايد ) .\r\nنبينى كه اگر فرماندهى بهمراه خود گويد : گرامى دار زيد و عمرو را و بزن بكر و خالد را بر آن همراه لازم است كه اين دو جمله را از هم ممتاز سازد و بداند كه آن فرمانده هر جمله را بحكمى آغاز كرده و باقى جمله را بدان عطف كرده نه بر غير آن و بداند كه بكر در جملهء دوم عطف شده بر خالد و محكوم است بضرب چنانچه عمرو در جملهء يكم عطف است به زيد و اگر مأمور روى اين عقيده برود كه خالد عطف است بر عمرو و محكوم است باكرام از حقيقت و مفهوم سخن روگردان شده و بناهنجارى روى آورده و فرمان را از آنچه فرمانده خواسته بديگر سو كشانده و او را بگرامى داشتن كسى واداشته كه بايدش زد ، بيان ديگر بنا بر اينكه ارجل به نصب قرائت شده بايست نيست كه عطف بر ايدى باشد بلكه عطف بر محل به رؤسكم مىشود كه نصب است چون متعلق است به امسحوا و گر چه بواسطهء باء مجرور گرديده و اين گونه تعبير در كلام عرب رواست ميگويند\r\n\r\n","description":"","footnote":"","page_name":" 179 ","page_number":187},
  {"content":"\r\n\r\nمررت بزيد و عمروا و لست بقائم و لا قاعدا ( كه عمرو و قاعد را باعتبار محل معطوف عليه كه زيد و قائم است منصوب خوانند ) و شاعر هم گفته :\r\n معاوى اننا بشر فأسجح * و لسنا بالجبال و لا الحديدا \r\nترجمه : اى معاويه راستش ماها آدميم گذشت كن و نباشيم كوه سنگ و نه آهن سرد ، در اين شعر الحديد را عطف نمود بواژه بالجبال و نظر به محل آن منصوب است .\r\nو نصب در همه اين نمونه‌ها براى عطف بر محل است نه لفظ و بنا بر اين قرائت بنصب و جر هر دو يك معنا دارند و حكم پاها مسح است نه شستن و الحمد للَّه .\r\nحرف ديگر هم در اينجا است : و آن اينست كه محل ارجل منصوب بعطف بر محل برؤسكم اولى است از عطف آن بلفظ ايديكم زيرا بنا بر قرائت جر حكم ارجل مسح است و اگر قرائت نصب معنى غسل دهد بقرائت جر عمل نشده و بيمعنا شده ولى اگر عطف به محل برؤسكم باشد بهر دو قرائت عمل شده زيرا معنى هر دو قرائت وجوب مسح است و عمل بهر دو قرائت خوشتر است از عمل بيكى و طرح ديگرى .\r\nاگر گويند عمل بهر دو قرائت با شستن هم انجام مىشود و مطابق احتياط است زيرا شستن داراى مسح كشيدن هم هست و علاوه دارد و كسى كه شسته گويا هم مسح كرده و هم شسته ولى صرف مسح شامل شستن نيست .\r\nگوئيم : اين سخن نادرست است زيرا غسل و مسح دو كار ممتاز از همند و درهم نباشند و جانشين هم نشوند و در حكم مسح گويا گفته شده بترى همان دست بس كن و آن را به روى پاها بكش ولى در حكم به شستن گفته شده بدان بس نكن و آب ديگر بگير و بر پاها روان كن و روشن است كه هر كدام از دو عمل وضع خاصى دارد كه از آن ديگر ممتاز مىشود و جدا ميگردد و اگر نه چنين بود بايد كسى كه سرش را هم بشويد وظيفه مسح را انجام داده باشد يا كسى كه غسل جمعه كند وضو هم گرفته باشد .\r\nبعلاوه اهل لغت و شرع اتفاق دارند كه مسح را غسل نگويند و غسل مسح ناميده نشود .\r\n\r\n","description":"","footnote":"","page_name":" 180 ","page_number":188},
  {"content":"\r\n\r\nاگر گويند : چرا بدين عقيده رفتيد و دو لفظ مسح و غسل را داراى دو معناى جدا از هم دانستيد با اينكه برخى مفسرين قول خدا ( 33 - ص ) و شروع كرد به مسح ساقها و گردنها را تفسير كرده به شستن پاها و گردنها پس مسح بمعنى غسل باشد ، گوئيم : اولا اين تفسير مورد اتفاق نيست و برخى آن را به همان دست كشيدن تفسير كردند و ابو عبيده و قراء و ديگران آن را بمعنى زدن و بريدن تفسير كردند .\r\nو ثانيا كسى هم كه آن را به غسل و شستن تفسير كرده خلافى ندارد كه مجاز و استعاره است و معنى حقيقى نيست و براى ما روا نيست كلام خدا را بىدليل از حقيقت بمجاز بكشانيم .\r\nاگر گويند : چرا جر ارجل بنا بر آن قرائت براى مجاورت نباشد بر خلاف نسق عبارت زيرا بسا كه عرب لفظى را باعراب لفظ مجاورش تلفظ كند و از نسق كلام بدر رود و چنانچه گويند جحر ضب خرب يعنى سوراخ سوسمار ويران است و خرب را براى مجاورت با واژه ضب مجرور خوانند با اينكه وصف و خبر جحر است و بايد مرفوع باشد و ارجل در قرائت قراء ديگر براى مجاورت با رؤس مجرور شده و گر چه در حقيقت عطف است بايدى و بايد منصوب باشد و گواه شعرا مرء القيس است .\r\n كان ثبيرا في عرانين وبله * كبير أناس في بجاد مزمل \r\n« 1 »\r\n\r\n\r\n","description":"","footnote":"\r\n( 1 ) اين يكى از شعرهاى قصيده لامية العرب است كه امرؤ القيس آن را سروده و قصيده‌اى دراز است و در حدود يك صد و پنجاه شعر دارد و در بلاغت و شيوائى سرآمد اشعار عرب جاهلى است و سرآمد معلقات سبعه كه آنها را براى افتخار در خانه كعبه آويخته بودند ولى قطع نظر از اينكه راويان شعر آن را مجرور روايت كرده باشند مسلم نيست كه شاعر آن را به جر آورده باشد و ممكن است برفع گفته باشد گر چه با ديگر اشعار قافيه موافق نباشد زيرا مخالفت اعراب قافيه‌ها در قصيده گر چه عيب شمرده شده نزد علماى عروض و آن را اقواء ناميدند ولى در قصائد دوران جاهليت وجود داشته و بمانند شواذ در تلفظ عرب در شعر و نثر وجود داشته و قواعد نحو صرف و عروض و غيره كه در دوران اسلام تنظيم شده به حساب اغلب و اكثر تعبيرات بوده و كليت ندارند و در اكثر موارد تعبيرات مخالفتى وجود دارد كه آن را شاذ دانند ( مترجم ) .\r\n","page_name":" 181 ","page_number":189},
  {"content":"\r\n\r\nترجمه :\r\nگويا كوه ثبير در آغازهاى بارش تندش * بزرگ مردى بود در عبا پيچيده در اينجا مزمل را براى مجاورت بجماد مجرور آورده با اينكه صفت كبير است نه صفت بجاد و بايد مرفوع باشد براى اينكه خبرگان است و ارجل هم بنا بر اين عطف به ايدى است و حكمش غسل است .\r\nگوئيم اين سخن باطل است از چند راه .\r\n1 - اتفاق اهل ادب و دانشمندان عربيت بر اينكه اعراب بمجاورت و جر جوار كمياب است و قانونى نيست و در چند جا از عرب شنيده شده و از آن تجاوز نشود و نميشود قرآن را بر چنين تعبيرى حمل كرد با اينكه ضرورتى نيست كه بدان اعتماد كرد .\r\n2 - در اعراب مجاورت نبايد حرف عطفى در ميان آيد باتفاق علماء عربيت و در اينجا و ارجلكم و او عطف دارد و آن دليل است كه جر بمجاورت درست نيست و عطف درست است .\r\n3 - جر و اعراب بمجاورت در آنجا است كه مايهء اشتباه در فهم مراد نگردد مگر نبينى در اين گفته عرب جحر ضب خرب معلوم است كه خرب صفت جحر است نه ضب و همچنين در شعر مورد استشهاد معلوم است كه مزمل وصف كبير اناس است نه وصف بجاد ولى آيه چنين نيست زيرا ميتواند ارجل محكوم بمسح باشد چنانچه ميتواند محكوم به غسل باشد و اگر عطف بايدى باشد و محكوم به غسل و براى مجاورت مجرور شود مايهء اشتباه مىشود و مقصود معلوم نميگردد و از آنچه گفتيم روشن شد كه جر در آيهء بمجاورت نيست و الحمد للَّه .\r\n\r\n","description":"","footnote":"","page_name":" 182 ","page_number":190},
  {"content":"\r\n\r\nاگر گويند : چگونه دعوى كنيد كه اعراب مجاورة با وجود واو عطف نيست با اينكه خداوند عز و جل فرموده . ( 17 - الواقعه )   يَطُوفُ عَلَيْهِمْ وِلْدانٌ مُخَلَّدُونَ بِأَكْوابٍ وَ أَبارِيقَ   - تا اينكه ميفرمايد 22  وَ حُورٌ عِينٌ  - كه بمجاورت مجرور خوانده شده زيرا آنها هم گردش كنند مانند ولدان و بايد مرفوع و فاعل يطوف باشند و آنها را نگردانند بمانند اكواب و اباريق .\r\nگويم : اول اعتراض در اين سخن اينكه جر در حور عين اتفاقى نيست بلكه بيشتر قراء سبعه آن را مرفوع خواندند كه نافع و ابن كثير و عاصم بروايت ابى عمرو و ابن عامرند و تنها حمزه و كسائى و عاصم بروايت مفضل آن را مكسور خواندند و از ابى عبيده حكايت است كه حورا عينا بنصب خوانده است در ثانى جر آن راه ديگرى دارد جز مجاورت و آن اينست عطف باشد به جنات نعيم آيهء 12 آن سوره كه گويا فرموده آنان در جنات نعيم باشند و قرين و معاشر حور العين كه مضاف در آن حذف شده و اين وجه خوبى است كه ابو على فارسى آن را در كتاب الحجة في القرآن آورده و بس و اگر جر بمجاورت راهى داشت آن را ذكر كرده بود .\r\nاگر گويند : قرائت جر موجب مسح است جز اينكه مقصود از آن مسح روى خفين ( موزه‌ها ) باشد نه بر خود دو پا و قرائت بنصب تعلق دارد به خود دو پا كه بايد آنها را شست و دو قرائت در آيه دو معنى مفيد دارند يكى مسح بر خفين و ديگر غسل خود رجلين .\r\nگوئيم اين تفسير را نپذيريم زيرا بر خلاف ظاهر آيه است و معنى مجازى است بدون قرينه روشنى و حمل آيه بر آن خطاء است زيرا ظاهر آيه مسح بر خود پا است نه بر موزه و كفش پا چنانچه در مسح بر سر هم مقصود مسح بر خود سر است نه سرپوش و روسرى و خلافى نيست كه بكفش نگويند پا چنانچه به عمامه نگويند سر و به روبند نگويند رو و بايد واجب متعلق به همان باشد كه ذكر شد ، نه جز آن بنا بر هر تفسيرى كه بشود و اگر استعمال ارجل براى خف شيوع داشت تا مقصود از لفظ ارجل آن معنا بود بايد لفظ وجوه و رؤس همچنين باشند و بتوان گفت مقصود از قول\r\n\r\n","description":"","footnote":"","page_name":" 183 ","page_number":191},
  {"content":"\r\n\r\nخدا سبحانه - 23 - المائده  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ  « 1 » تفسير شود بر جز دستها و پاها كه اندام تن آدميند و خلاف نيست كه ظاهر آيه دلالت دارد بر بريدن خود دستها و پاها و روا نيست كه آن را از طاهر خواندنى قرآن بگردانند بمعنى ديگر و آيه وضو هم بايد مانند آن باشد .\r\nاگر گويند : عطف ارجل بر ايدى اولى است از عطفش بر رؤس براى اينكه ارجل اندازه دارد به كعبين مانند ايدى كه اندازه دارد به مرافق و عطف اندازه دار به اندازه دار براى ترتيب سخن مناسب‌تر است .\r\nگوئيم : اگر اين سخن درست باشد نميشود ايدى كه اندازه دارد عطف شود بر وجوه كه اندازه ندارد و بودن آن در آيه و اينكه درست باشد وجوه و ايدى داراى يك حكم باشند ( كه شستن است با اينكه در اندازه داشتن مخالف همند ( وجوه بىاندازه آمده و ايدى با اندازه ) دليل است بر درست بودن عطف ارجل به رؤس و يكى بودن حكم آن دو ( مسح است ) با اختلافشان در اندازه داشتن و نداشتن .\r\nبعلاوه اين خود مناسب‌تر است با نظم و ترتيب سخن از آنچه مخالف ما گفته زيرا خدا تعالى يك عضو شستنى را ذكر كرده بىذكر اندازه كه وجه باشد و و عطف كرده بر آن ايدى را با ذكر اندازه و با اينكه شستنى است و آنگاه ذكر كرده عضوى مسح كشيدنى بىذكر اندازه و آن رأس است و عطف كرده بر آن عضوى با ذكر اندازه كه آن هم مسح كردنى است پس دو فقره سخن با هم مطابق شدند از اين رو كه يك عضو شستنى اندازه دار عطف شده بر عضو شستنى بىاندازه و يك مسح‌شدنى اندازه دار بر مسح‌شدنى بىاندازه .\r\nاما كسانى هم معتقد به تخيير شدند و گفتند هر كدام از مسح دو پا و شستن آنها\r\n\r\n\r\n","description":"","footnote":"\r\n( 1 ) ترجمه : جز اين نيست كه كيفر كسانى كه ميجنگند با خدا و رسولش و ميكوشند در زمين براى تباهى و فساد اينست كه كشته شوند يا بدار روند يا بريده شود دستها و پاهاشان بر خلاف هم - يكى راست و يكى چپ باشد .\r\n","page_name":" 184 ","page_number":192},
  {"content":"\r\n\r\nدر وضو درست باشد زيرا قرائت جر دلالت بر مسح دارد و قرائت نصب بر شستن و جمع ميان آنها به تخيير است حسن بصرى ، جباتى ، محمد بن جرير طبرى و پيروانشان بر اين قولند ولى دليلها كه ما آورديم بر اينكه هر دو قرائت تنها دلالت بر مسح دارند نه غسل و غسل پاها دليلى ندارد بلكه خصوص مسح واجب است قول به تخيير را باطل مينمايد و از اعتبار ساقط مىكند .\r\nو مخالفان ما براى اثبات گفتهء خود به قياس استدلال كردند ، گفتند ارجل عضويست كه ديه دارد و مأموريم كه آب بدان برسانيم پس بايد مانند دستها باشد كه شستن دارند و اين دليل باطل و قياس فاسديست زيرا سر هم عضويست كه ديه دارد و مأموريم آب بدان رسانيم و با اين حال حكم آن مسح است و اگر قياس را در ميان آريم براى ما دليلى گردد بهتر از دليل آنها به اين تقرير كه پاها عضو وضوئند كه طهارت كوچكتر است ( در برابر غسل ) و در تيمم بدل از وضوء نقشى ندارد و ساقط مىشود ( زيرا مسح تيمم در آن نيست ) پس بايد واجب آن مسح باشد بدليل همان عضو بودن سر كه حكمش مسح است و در تيمم نقشى ندارد و ساقط است .\r\nاگر گويند حكم جنب بر شما نقض وارد كند زيرا بر او واجب است شستن همه اعضاء بدن با اينكه در تيمم بيشتر اعضا ، شستنى ساقط ميشوند و ما از اين اعتراض پيش‌گيرى كرديم و مورد قياس را همان طهارت صغرى كه وضو است آورديم و مسأله جنب بما مربوط نميشود و نقض بر ما نيست .\r\nاگر كسى گويد در باره خبرى كه از پيغمبر رسيده چه خواهيد گفت : كه روايت شده آن حضرت وضو ساخت رويش را شست و دو دستش را تا آرنج شست و بسرش مسح كشيد و آنگاه دو پايش را شست و فرمود : اين وضوى پيغمبران پيش از من است و نماز قبول نشود جز با اين گونه وضو .\r\nدر پاسخ گفته شود اين خبر كه ذكر گرديد در هم شده از دو خبرى كه همگنان شما روايت كردند .\r\n58 - پيغمبر ص وضو ساخت و هر عضوى را يك بار شست و فرمود : اينست\r\n\r\n","description":"","footnote":"","page_name":" 185 ","page_number":193},
  {"content":"\r\n\r\nكه نپذيرد خدا نماز را جز به آن و در اين خبر كيفيت وضو نيامده .\r\nخبر ديگر : 59 - اينست كه پيغمبر ص رويش را سه بار شست و دوستش را هم سه بار شست و سرش را مسح كرد و دو پايش را تا دو كعب شست و فرمود : اين وضوى من است و وضوء پيغمبران پيش از من و در اين حديث نيامده كه نپذيرد خدا نمازى را جز آن . و شما يك پاره از اين دو را با هم در آميختى براى اينكه تو از معرفت روايات بدورى بعلاوه اگر روايت به همان لفظى باشد كه آوردى براى تو دليل نباشد زيرا اين خبر مخالف با متن قرآنست و بايد آن را بدور انداخت و به قرآن عمل كرد و اگر هم به همان تعبيرى كه تو آوردى آن را قبول كنيم ميتوانيم گفت پيغمبر ص پس از مسح سر پاها را هم مسح كرده و از آن پس آنها را هم شسته نه براى وضوء بلكه براى نظافت يا خنك شدن و مانند آنها كه ربطى بوضو ندارند ولى راوى شستن پاها را كه خارج از وضو بوده نقل كرده و مسح را نقل نكرده براى اينكه متوجه آن نشده و در باره آن دقت نكرده .\r\nيا براى آنكه آن را فراموش كرده و از ياد برده .\r\nيا براى اينكه گمان برده مسح كشيدن روى پاها كارى بوده خارج از وظيفه وضوء و آخرين عمل وضوء شستن پاها بوده كه پس از آن انجام شده يا بسبب ديگرى كه مجال ذكرش نيست .\r\nاگر گويد : از پيغمبر ص روايت است كه : واى بر پاشنه‌ها از آتش دوزخ و اگر نشستن پاشنه پا در وضو روا بود تهديد بر ترك شستن او نبود .\r\nگوئيم : در اين خبر ذكرى از مسح و يا شستن نشده كه در باره آنها باشد و نيز در آن نامى از وضوء نيست تا بتوان آن را دليل اين مسأله آورد و جز همين نيست كه واى بر پاشنه‌ها از آتش .\r\nاگر بگويد : روايت است كه پيغمبر ديد پاشنه‌ها و پاها ميدرخشند و فرمود :\r\nواى بر پاشنه‌ها از آتش .\r\nپاسخش گويند : در اين تعبير هم براى تو دليلى وجود ندارد . در آن ذكرى\r\n\r\n","description":"","footnote":"","page_name":" 186 ","page_number":194},
  {"content":"\r\n\r\nاز وضو و طهارت نيست بعلاوه بسا كه آن حضرت مردمى را ديده كه پاهاشان را در وضو بجاى مسح كشيدن شسته‌اند و ديده پاشنه‌هاشان از آن رو ميدرخشند و فرموده واى بر پاشنه‌ها از آتش .\r\nو بسا كه مردمى را ديده باشد غسل جنابت كردند و آب همه پاهايشان فرا نگرفته و پاشنه‌هاشان از اينكه آب نديدند ميدرخشيدند و فرموده : واى بر پاشنه‌ها از آتش .\r\nو بسا كه اين عبارت در باره وضو هم باشد ولى باينكه مردمى فرومايه را از عربها ديده باشد كه پا برهنه راه روند و پاشنه پاهاشان تركيده باشد و آن را با شاشيدن بدان درمان كرده باشند بشيوه ديرين و وضو ساخته و پاهاشان را پيش از وضو نشسته و از آثار نجس پاك نكردند و پيغمبر آنها را با اين سخن خود تهديد نموده و بيم داده است و همه اينها شدنى باشند .\r\nوانگه به او گفته شود در برابر اين روايت تو اخباريست درست و پابرجاتر كه ميتوان بدانها اعتماد كرد و موافق ظاهر قرآن خدا هم هستند .\r\n60 - پيغمبر در جايى ايستاد كه اصحابش او را ميديدند و آنگاه وضو ساخت رويش را با ذراعش شست و بر سرش و دو پايش مسح كشيد .\r\n61 - امير مؤمنان على بن ابى طالب در رحبه ( آستانه مسجد كوفه ) بمردم فرمود آيا شما را راهنمائى نكنم بوضوى رسول خدا ؟ گفتند : چرا پس كاسه‌اى خواست كه در آن آب بود و روى خود را با دو ذراعش شست و بر سر و دو پايش مسح كرد و فرمود اين وضوى كسى است كه تازه‌اى پديد نكرده و بدعت نكرده .\r\nاگر مخالف گويد : مقصودش از اينكه فرموده حدثى پديد نكرده چيست ؟\r\nو اين خود دليل است بر اينكه مقصود وضوى تجديدى بوده براى كسى كه وضو دارد .\r\nدر پاسخش گويند مقصودش اينست كه اين وضوء صحيحى است كه رسول خدا وضو ميگرفته نه وضوى كسى كه وظيفه را دگرگون در شرع بدعت و نوآورى كرده و دليل درستى اين تفسير و فساد گفته او اينست كه مقصود آن حضرت بيان وظيفه مقرره\r\n\r\n","description":"","footnote":"","page_name":" 187 ","page_number":195},
  {"content":"\r\n\r\nدر وضع وضو بوده كه آن را بدانها بنمايد تا ياد گيرند و بدان عمل كنند و اگر منظور وضوء تجديدى بود وضوء اصلى را نبايد ناگفته ميگذاشت و از آن ميگذشت كه بيشتر مورد حاجت مردم بود .\r\n62 - فرموده امير مؤمنان ع است كه : قرآن نازل نشد مگر به حكم مسح ، و نبايد مقصودش از اين گفته جز مسح بر پاها باشد زيرا در باره مسح بر سر خلافى نبوده .\r\n63 - گفتهء ابن عباس : كه قرآن نازل شده به دو شستن ( رو و دست ) و به دو مسح كشيدن ( بر سر و پاها ) .\r\n64 - اجماع خاندان پيغمبر ص بر مسح كردن پاها در وضو ، و نشستن آنها با اينكه امام و پيشوا بودند در دين اسلام و تا روز قيامت از قرآن جدا نباشند و بس است آنچه در اين باره آورديم و الحمد للَّه .\r\nسؤالى در اينجا بميان آيد كه كسى گويد : چرا در مسح سر و دو پا به پاره‌اى از آنها عقيده داريد و مسح بر همه دو عضو را واجب نشماريد ؟\r\nجواب : بدليل از قرآن خداوند سبحان و سنت پيغمبرش ص اما دليل مسح بر پاره‌اى از سر قول خدا تعالى است ( 6 - المائده ) كه :  وَ امْسَحُوا بِرُؤُسِكُمْ  ) و باء را بر سر رؤس آورده كه نشانهء تبعيض است و آن اداتى است كه بر سخن درآيد كه در فهماندن معنا بدان نيازى ندارد و در اين صورت زائده باشد زيرا اگر ميفرمود : و امسحوا رؤسكم سخن درست بود و مسح همه سر واجب بود و چون باء بر آن درآمد و فعل در تعلق خود بمفعول بدان نيازى ندارد معنى تبعيض را ميفهماند و اما دليل مسح بر پاره‌اى از پاها نه همه آنها اينست كه عطف شده بر رؤس و معطوف بايد در حكم با معطوف عليه شريك باشد ( و مانند اينست كه گفته باشد و بارجلكم ) و اما دليل از سنت روايتى است كه : رسول خدا ص وضو ساخت و همان جلو سر را مسح كرد نه همه سر را .\r\nو دليل ديگر بر وجوب تبعيض در مسح سر و پاها اجماع خاندان پيغمبر\r\n\r\n","description":"","footnote":"","page_name":" 188 ","page_number":196},
  {"content":"\r\n\r\nعليهم السلام است بر آن و روايت آن از رسول خدا ص جدشان كه آنان قول او را بهتر ميدانستند از ديگران\r\n( اهل البيت ادرى بما في البيت ) ،\r\nسؤال : اگر كسى گويد دو كعب كه شما بر آنها مسح كنيد چه باشند و كجا باشند ؟\r\nجواب : دو كعب دو استخوانند كه بر روى پا روئيدند و برآمدند در آنجا كه بند نعلين مىافتد و درين تفسير تنها محمد بن حسن با ما اماميه موافق است نه ديگران .\r\nدليل ما روايت ابان بن عثمان است از ميسر از امام باقر ع كه فرمود : 66 - آيا وضوء رسول خدا ص را برايت نقل نكنم ، وانگه بيان كرده تا باينجا رسيده كه گفت : پس مسح كرد سرش و دو پايش را و دستش را بر پشت پايش نهاد سپس فرمود : « 1 » گفتم و سخن را كوتاه كردم ، تو ميدانى كه ماها نپذيريم جز آنچه را با ديده‌هايمان دريابيم يا با گوشهامان بشنويم يا با دهانهامان بچشيم يا با بينيهامان\r\n\r\n\r\n","description":"","footnote":"\r\n( 1 ) روايتى كه با اختصار نقل كرده تا جمله‌ى دستش را بر پشت پايش نهاد پايان داده و اين براى نشان دادن كعب است كه حد مسح بر پا است بعقيده فقهاى شيعه و اخبار وارده كه كعب را به برآمدگى پشت پا تفسير شده كه در هر پا يكى است نه به برآمدگى دو سوى راست و چپ پا كه نزد عامه بدان تفسير شده و در هر پا دو تا است و آن را قوزك پا گويند .\r\nو دنبال آن از جمله سپس فرمود : دنباله حديثى است در باره اثبات حدوث اجسام كه صدر حديث ساقط شده و مطلب آن با نظم كتاب مناسبت ندارد و با پيش از آن كه بحث در باره مسح بر رجلين است و هم با پس از آن كه بحث در باره اوصاف رسول خدا ص و نبوت خاصه است ارتباطى ندارد و اينجا يكى از موارد اغتشاش نسخهء چاپى كتاب است كه توفيق تصحيح آن فراهم نيامد و متن حديث و تفسيرى كه از استاد خود شيخ مفيد ره نقل كرده دچار ابهام و غلط در تعبير باشند ، ( مترجم )\r\n","page_name":" 189 ","page_number":197},
  {"content":"\r\n\r\nبو كشيم يا با پوست تن خود بسيده كنيم ، امام صادق ع فرمود : پنج حس ظاهر يادآور كردم و هيچ كدام براى فهميدن حقيقت سودمند نباشد جز بدليل عقل چنانچه راه تاريك را نبرند جز با چراغ روشن .\r\nاستاد ما مفيد ابو عبد اللَّه محمد بن محمد بن نعمان حارثى رضي الله عنه گويد امام صادق ع خواسته بفرمايد كه حواس بىكمك كمك عقل آدمى را بامور نهانى نرسانند و آنچه ما درك كنيم براى پديد شدن صورتش با علم بامر محسوسى تعقل شود و در فهم ما گنجد و بدان اى خواننده محترم كه خدايت تأييد كناد هر جسم را صورتى پديد و حادث باشد و بىآن يافت نباشد و هر جسم بمانند صورت خود محدث باشد و قديم نباشد ؟\r\n\r\n","description":"","footnote":"","page_name":" 190 ","page_number":198},
  {"content":"\r\n\r\n\r\nفصل : در ذكر ولادت سيد ما رسول خدا ص و بيان اندكى از فضل آن حضرت\r\nخبرگزاران و تاريخ نويسان خاصه و عامه همه آورده‌اند كه رسول خدا ص فرمود :\r\n67 - من سيد آدميزادگان و سيد بشرم .\r\n68 - و امير مؤمنان عليه السلام فرمود : خدا نيافريده نفس كشى بهتر از محمد ص .\r\n69 - در حديثى است از پيغمبر ص كه فرمود : در پشتهاى پاك نياكان جابجا شدم و در ارحام پاكيزه ( از شرك ) بزناشوئى نه بزنا و هرزگى .\r\n70 - به روايت از امام صادق جعفر بن محمد ع كه جبرئيل بر پيغمبر ص فرود آمد و گفت : اى محمد راستش خدا درود بر تو خواند و فرمايد : البته كه من حرام كردم دوزخ را بر آن پشتى كه فرودت كرد و بر شكمى كه باردارت شد و بر پستانى كه شيرت داد .\r\n71 - و روايت است كه نور حضرتش در پيشانى آدم ميدرخشيد و خدايش به حال او دانا كرد و امرش را براى آدم شرح داد سفارش كرد با حوا همسر خود نخوابد مگر اينكه هر دو طاهر باشند تا اينكه اين نور بفرزندش منتقل شود و سفارشنامه ابدى بفرزندانش بسپارد كه هر پدرى كه نور رسول خدا در رخسارش درخشيد زناشوئى نكند مگر با پاكترين زنان زمان خود براى پاسبانى و احترام از اين نور مقدس كه جا نگيرد مگر در درجات شرف و جاها كه از آلودگى پاك باشند و پيوسته نور حضرتش ميانهء\r\n\r\n","description":"","footnote":"","page_name":" 191 ","page_number":199},
  {"content":"\r\n\r\nدو چشم آنان پديدار بود كه مردم آن را با چشم خود دريافتندى و به چشم خود ميديدند كه نور حضرتش از پدرى به پسرى جابجا شده و پدر از آن تهى گرديده و با جابجا شدن بيشتر روشن ميشد و بوراثت ظاهرتر ميگرديد تا رسيدن به عبد اللَّه بن عبد المطلب بن هاشم بن عبد مناف رضوان اللَّه عليهم و چنان در پيشانى او درخشيد و پرتو افكند كه بيگانه‌ها آن را به خوبى دانستند و كاهنان از آينده او پيشگوئى كردند و خبرش در همه بلاد پراكنده شد تا آنجا كه روايت شده : در نزد دانشمندان يهود شام جبهء خون آلودى از حضرت يحيى بن زكريا ع بجا مانده بود و در كتابهاى خود خوانده بودند كه : هر وقت ديديد اين جبهء خونين سرخ سفيد شد و خون آن قطره قطره فرو چكيد بدانيد كه محمد مصطفى ص البته زاده شده و چون جبه را چنان ديدند و در بارهء آن پژوهش كردند فهميدند كه عبد اللَّه بن عبد المطلب زاده شده همگى بسوى حرم مكه شتافتند تا او را بربايند و دسترسى به او را غنيمت شمارند تا بكشندش ( و نور پيغمبر را خاموش كنند ) و خدا نيرنگشان را تباه ساخت و نوميدانه ببلاد خود بازگشتند ، چون در باره حضرتش از آنها پرسش ميشد در پاسخ ميگفتند نورى در ميان قريش ميدرخشد بمانند ماه تابان و دانشمندان يهود ميگفتند اين درخشندگى از خود عبد اللَّه نيست و همانا از فرزندش محمد است و باز هم بكفر و عناد خود پابند ميشدند و چون انديشه ميكردند و دليل‌يابى مينمودند ميگفتند به پروردگار موسى كه خود او است .\r\nبقولى كاهنان گرد هم آمدند و انجمن كردند و در بارهء او گفتند : ما ميترسيم نور عبد اللَّه بر كهانت ماها چيره شود و روايت است كه زنان قريش فريفتهء عبد اللَّه شدند و سر راه بر او ميگرفتند تا آنجا كه مانند زليخا همسر عزيز كه با يوسف ع درآويخت به او درآويختندى و از او كام دل خود خواستندى و او سرپيچى ميكرد از آنان و ميفرمود من ياراى سخن گفتن با شماها ندارم .\r\nو در حديثى آمده كه دوشيزه‌ها سر راهش ميايستادند و چون ميخواستند با او سر سخن باز كنند فرشته‌ها با نمودى هراسناك بر آنها پديدار ميشدند و جلو آنها را\r\n\r\n","description":"","footnote":"","page_name":" 192 ","page_number":200},
  {"content":"\r\n\r\nرا ميگرفتند و آنان با ترس و هراس ميگريختند و بازپس ميشدند .\r\nو وهب بن عبد مناف چون بزرگوارى و جلالت عبد اللَّه را ديد كوشيد تا دخترش آمنه را بوى بزناشوئى دهد و در اين باره با عبد المطلب پدرش رفت و آمد كرد و گفتگو نمود و دخترش را به او بزنى داد و خدا نور او را جابجا كرد و بآمنه‌اش سپرد و آمنه بوى باردار شد در نهم ماه ذيحجه و در شب عرفه و بقولى در روزهاى تشريق ( 11 - 13 ذيحجه ) در زمين منى كنار جمره وسطى كه منزل عبد اللَّه بن عبد المطلب بود .\r\nروايت است كه مادرش آمنه در شبى كه بوى آبستن شد و هنگام زائيدنش كرامات بسيارى از او ديد كه ذكر آنها بدرازا كشد از آنچه گفته اينست كه چون مرا درد زائيدن گرفت تنها بودم و چونش زادم ديدمش سر به سجده دارد و انگشتش را بسوى آسمان برآورده بمانند كسى كه پناهنده باشد و زارى كند و ابرى مرا در خود گرفت و نوزاد از من نهان شد و از او سخنى بگوشم رسيد وانگه به من باز دادند پيچيده در جامهء پشمينى سفيدتر از برف و زيرپوشى از ديباى سبز و او پاك و پاكيزه زاده شد ، از نشانه‌هاى ولادتش خاموش شدن آتشكده‌هاى گبران بود و لرزيدن سخت شاهان و سخن گفتن بسيارى از جانوران و فرو افتادن بتان از ديوار خانهء كعبه ، از عبد المطلب ره روايت است كه من آن شب در خانهء كعبه بودم و چيزى در آن بهسازى ميكردم و چون نيمه شب شد ديدم خانهء كعبه بسوى مقام خميد گويا قصد سجده دارد و آنگه بر جاى خود استوار شد و آواز تكبير شگفت آورى از او شنيدم ميگفت : اللَّه اكبر پروردگار محمد مصطفى اكنون پروردگارم مرا از آلودگيهاى بت پرستان و ناپاكى دوران جاهليت پاك كرد و من چنان حيران و خيره شدم كه گويا در خوابم وانگاه عبد المطلب آمد نزد آمنه و حالش را پرسيد و او از زايش خود و كراماتى كه ديده بود بوى گزارش داد ، از او خواست كه نوزاد را بوى نمايد آمنه گفت كسى را تا سه روز ديگر ياراى ديدن وى نيست و عبد المطلب شمشير كشيد كه خود را بكشد و آمنه از درون خانه آواز داد اگر براى ديدنش بىتابى به خانه درآى و چون به خانه درآمد مردى را ديد كه به او گفت اى عبد المطلب خوددار باش ديدار\r\n\r\n","description":"","footnote":"","page_name":" 193 ","page_number":201},
  {"content":"\r\n\r\nنوزاد راهى ندارد تا ديدار فرشته‌ها از وى پايان يابد .\r\nزادن حضرتش روز جمعه در سپيده‌دم هفدهم ربيع الاول بوده در عام الفيل در شهر مكه در شعب ابى طالب رضي الله عنه روز ولادتش بزرگ و با ارزش است و هميشه خاندان محمد عليهم السلام آن را بزرگ داشتند و حرمت گذاشتند و به روزه گرفتن و صدقه بمستمندانش ميگذراندند و روايت است كه هر كه آن را روزه دارد ثواب يك سال روزه دارد چون دو ماه از ولادت حضرتش گذشت پدرش عبد اللَّه رضي الله عنه نزد دائيهاى او در مدينه درگذشت و كودك بود كه مادرش هم وفات كرد رحمت خدا بر هر دو باد .\r\nروايت است كه خدا پيغمبرش را يتيم كرد تا زير فرمان هيچ كس نباشد و حليمه دختر ابى ذؤيب سعديه را شرف شير دادن او را بخشيد و به پرورش او گماشت زيرا بانوئى خردمند و با فضيلت بود و از كرامات او چيزهائى حكايت كرده كه خرد شنونده‌ها را خيره نموده ، و ببركت حضرتش خدا او را در پناه دين توانگر ساخت و تنها از پستان راستش به بچه شير ميداد .\r\nاز ابن عباس روايت است كه در شيرخوارگى خود هم عدالت به دو الهام شد چون دانست شريك دارد و نيم شير دايه را بيشتر نميخورد ، از حليمه روايت است كه پستان راستم از ان رسول خدا ص بود و چپ از فرزندم همشيرش و فرزندم شير نميخورد تا ميديد كه او شير خورده .\r\nگفت من از او آلودگى كودكان ديگر را نديدم همه پاك و پاكيزه بود و شبانه روزى يك بار قضاى حاجت مينمود و باز نميگشت بدان مگر فردا در همان هنگام چيزى بدخواه‌ترش از آن نبود كه لخت ديده شود و چون لختش ميكردم شيون ميكرد تا او را بپوشانم .\r\nاز او روايت شده كه چون سالش پايان يافت سخنى ميگفت كه درست درك نميكردم ، ميگفت : قدوس قدوس ديده‌ها در خوابند و خداى رحمان چرت و خواب ندارد ، يك زنى مشتى خرماى صدقه به من داد و از آن بوى دادم پس داد و گفتم : مادر جان صدقه مخور تو را نعمت فراوان و خير بسيار است راستش من هم صدقه نميخورم\r\n\r\n","description":"","footnote":"","page_name":" 194 ","page_number":202},
  {"content":"\r\n\r\nگويد : به خدا از آن پس من از كسى صدقه نپذيرفتم ، عشيره بنى سعد بركت وجودش را ميان خود دريافتند تا آنجا كه چون دوابشان بدحال ميشدند نزد حضرتش مىآوردند و بدانها دستى ميكشيد و بدى آنها نابود ميشد و بهتر حالى به آنها باز ميگشت .\r\nپيوسته چنين بود تا حليمه او را بخاندانش باز آورد و جدش عبد المطلب او را در بر گرفت و تحفه‌هايش مىبخشيد و طرفه‌هايش ميداد و نويد آينده او را به قريش و ديگران ميداد تا مرگش در رسيد و او را در دامن ابى طالب نهاد و سفارش او را كرد و به او فرمود نگهداريش كند و محترمش دارد و آينده وى را به ابى طالب گزارش داد عبد المطلب در ماه ربيع الاول درگذشت و پيغمبر هشت ساله بود و ابو طالب به خوبى از حضرتش نگهدارى كرد و در آن روز خودش فرزندى نداشت و تنها به حضرت او دل خوش داشت .\r\nو همسرش فاطمه دختر اسد بن هاشم كه سوده فاضله‌اش ميشناختند در پرورش آن حضرت با وى همكارى كرد و هر دو با هم به خوبى از او نگهدارى كردند و او را پروردند و او را بفرزندى خود برگزيدند و ديگرى را در دوستى بر او پيش نداشتند و شيفتهء دلالت روشن او بودند و خيره حجت باهره وى شدند و با اين همه كاهنان براى حضرت ابى طالب آينده درخشان او را پيشگوئى ميكردند و از برهان تابان نبوت او در شگفت بودند و به ابى طالب از كار او مژده ميدادند و ميگفتند او هم سرپرست فرزند صلبى او خواهد شد ، سپس خداوند نمو و بزرگداشتى به او عطا كرد كه مردم عصرش را خيره كرده بود و در همه اجتماعات قريش شركت ميكرد جز در سجده كردن بر بتها و قربانى گذراندن براى بتها و در ميخوارى و آموزش شعر و دروغسازى و سرگرمى از بازى تا گاهى كك خدا امر او را آشكار كرد و مقامش را بالا برد و سخن آنان كه كافر بودند پست نمود و سخن خدا بر فراز شد 40 - التوبه « 1 »\r\n\r\n\r\n","description":"","footnote":"\r\n( 1 ) دنبالهء آيهء 40 سوره مباركه التوبه است در بيان هجرت پيغمبر ص از مكه و مدينه و برخوردارى حضرتش از يارى و جان نثارى انصار مدينه كه بوسيلهء آن اسلام بارور شده منتشر گرديد و خرده خرده قبائل عرب بدان پيوستند و حكومت اسلام نيرومند شد تا در سال هشتم هجرت پيغمبر با 8 تا 10 هزار قشون با ساز و برگ به مكه برگشت و آن را فتح كرد و سرسخت‌ترين دشمنان او كه سران قريش بودند خواهى نخواهى سر بفرمان او نهادند و زير پرچم اسلام درآمدند ( مترجم )\r\n","page_name":" 195 ","page_number":203},
  {"content":"\r\n\r\n\r\nفصل : در بيان برخى معجزه‌هاى رسول خدا و آيات خيره‌كننده آن حضرت\r\n1 - درختى را بسوى خود خواند و آن زمين را شكافت و نزد او آمد و آنگاه اشاره كرد و برگشت .\r\n2 - دو پستان گوسفندان كه خشكيده و بهم چسبيده بودند بسود و شير آمدند و شير بسيارى از آنها دوشيد و اين در راه كوچيدنش بمدينه بود و شهرت بسزائى دارد و اخبارى در باره آن رسيده و اشعارى در بيان آن سروده شده .\r\n3 - روز جنگ بدر مشتى ريگ بر چهره دشمنان پراند و چشمشان چنان آسيب ديد كه رو بگريز نهادند و خدا سبحانه فرو فرستاد ( 17 - الانفال ) تو نپراندى آنگاه كه پراندى ولى خدا بود كه پراند ، و بمانند آن را در روز جنگ حنين انجام داد و فرمود زشت باد چهره‌ها و همه مشركان گريزان شدند .\r\n4 - گزارش آن حضرت در باره كاروانى كه از شام مىآمدند و شرح حال و كردارشان و آنچه كالا داشتند و گزارش بسيارى از گفتارشان .\r\n5 - سخن گفتن گرگ و آن معروف است .\r\n6 - در يك جاى آب وضو اندكى آب بود و حضرتش دست در آن نمود و خلق بسيارى از آن نوشيدند و وضو ساختند .\r\n7 - در سفرى شترى از يكى همراهانش گم شد و منافقان گفتند : اگر او پيغمبر است بايد جاى شتر گمشده را بداند و گفتهء آنان بدان حضرت رسيد و فرمود : غيب را جز خدا نداند و به صاحب شتر گمشده فرمود : اى فلانى برو در فلان جا كه مهار ماده شترت بدرختى پيچيده و او را نگهداشته و آن را چنانچه فرموده بود يافت .\r\n\r\n","description":"","footnote":"","page_name":" 196 ","page_number":204},
  {"content":"\r\n\r\n8 - حضرتش با لشكر بسيارش در تبوك ماند و توشه‌هاشان بپايان رسيده بود و به آنان فرمود ته‌مانده همه را گرد آوردند و آنها را گرد آورد و فرمود سفره‌هاى چرمى را پهن كنند و پهن كردند و فرمود هر كه هر چه ته‌مانده توشه دارد براى ما بياورد و يكى يك مد آرد مياورد و يكى يك مد قاووت و يكى اندكى نان « 1 » و هر رسته را جدا گذاشت و همه آنها اندكى شد و آنگاه وضو ساخت و نماز خواند و براى بركت آنها دعا كرد و آنها فزونى گرفتند تا از سفره‌هاى چرمى بيرون زدند و آنگاه مردم را خواند كه بشتابيد و از هر چيزى بار برداشتند تا هر انبان و توشه دانى داشتند از آنها پر كردند .\r\n9 - در سال صلح حديبيه چون در دره حديبيه فرود آمد چاهش آب نداشت و مردم از بىآبى بحضرتش شكوه بردند و آن حضرت تيرى از تيردان خود برآورد و بدست براء بن عازب داد و او در « 2 » چاه فرو شد و آن تير را در ته چاه فرو كرد و آب از چشمه‌هاى چاه جوشيد تا همه مشكها را پر كردند و همه مركبهاى خود را سيراب كردند .\r\n10 - در يك سفرى از خواب برخاست و فرمود : آب وضو با كيست ؟ ابو قتاده « 3 »\r\n\r\n\r\n","description":"","footnote":"\r\n( 1 ) مد در حدود هفتصد و پنجاه گرم و نزديك بيك چهارم من تبريز است .\r\n( 2 ) بنقل از تنقيح المقال : براء بن عازب انصارى خزرجى با كنيه ابو عامر شيخ او را از اصحاب رسول خدا شمرده تا گويد در اسد الغابه او را از قبيله اوس دانسته و كنيه او را ابو عمرو آورده تا گويد : در شرح حالش گفته : رسول خدا او را در غزوه بدر شركت نداد و صغيرش شمرد و اول بار در غزوه احد و يا خندق شركت كرد و در 12 نبرد بهمراه رسول خدا ص بود و در سال 24 هجرى رى را گشود - تا بنقل از بحر العلوم وفات او را در سال 72 دانسته .\r\n( 3 ) محدث قمى در ص 258 ج 1 ترجمه هديه الاحباب گويد نام او حارث يا نعمان و نسب او ربيعى است و او را فارس النبى لقب شد و در سال 56 قمرى در مدينه وفات كرد و بقولى در كوفه و حضرت على بن ابى طالب ع بر او نماز خواند .\r\n","page_name":" 197 ","page_number":205},
  {"content":"\r\n\r\nگفت با من است در يك قمقمه آب وضو داشت و آن را نزد آن حضرت آورد و وضو ساخت و اندكى در آن بجا ماند و بقتاده فرمود : آن را نگهدار كه داستانى خواهد داشت و چون روز تافته شد و تشنگى مردم سخت شد همه نزد پيغمبر ص شتافتند و داد ميزدند آب ، آب پيغمبر ص كاسه‌اى خواست و فرمود : اى ابو قتاده آن قمقمه را بياور ، و آن را گرفت و بر آن دعا كرد و فرمود : آب بريز و او آب ريخت در كاسه و مردم براى آب شتافتند و رسول خدا ص فرمود : آرام ، همه سيراب ميشويد ان شاء اللَّه و ابو قتاده آب ميريخت و رسول خدا ص مينوشاند تا همه مردم سيراب شدند و آنگاه پيغمبر بابى قتاده فرمود تو هم بنوش گفت : نه بلكه تو اى رسول خدا ص بنوش فرمود ابى قتاده تو بنوش زيرا ساقى بايد آخر همه مردم بنوشد و ابو قتاده هم نوشيد و سپس رسول خدا ص نوشيد و همه آن مردم سيراب شدند .\r\n11 - يك گوسفندى نزد آن حضرت آوردند و گوشش را ميان دو انگشت مبارك خود گرفت و رهاش كرد و داغى در گوش او نمودار شد و آن داغ در زاده‌هايش هم پيدا شد .\r\n12 - جابر بن عبد اللَّه روايت كرده كه در جنگ خندق آنگاه كه مردم در كار كندن خندق بودند يك رگه سخت و سنگى جلو كارشان درآمد و با تيشه‌هاى خود بر آن نواختند و تيشه‌ها شكستند و گزارش دادند برسول خدا ص و آن حضرت آمد و آبى خواست و بر آن ريخت و يك تپه ريگ نرم شد .\r\n13 - يك اعرابى چيزى به ابى جهل فروخته بود و بهايش را پس ميانداخت و معطل ميكرد و او نزد قريشيان آمد و گفت بداد من برسيد از دست ابى ح كم كه بدهى مرا پس مياندازد و امروز و فردا مىكند آنان پيغمبر را به او نشان دادند و گفتند : نزد آن مرد برو و به دو شكايت كن و آن اعرابى را مسخره ميكردند و خواستند ابو جهل را به رسول خدا بشورانند و آن اعرابى نزد رسول خدا ص آمد و گفت اى بنده خدا داد مرا از عمرو بن هشام ( نام ابو جهل بوده ) ميگيرى كه بدهكارى مرا امروز و فردا مىكند ؟ .\r\n\r\n","description":"","footnote":"","page_name":" 198 ","page_number":206},
  {"content":"\r\n\r\nفرمود : آرى و بهمراه پيغمبر ص به راه افتاد و پيغمبر در خانه ابو جهل را زد و او با چهره‌اى دگرگون و تلخ بر در خانه آمد و گفت : چه خواسته دارى ؟\r\nفرمود : بدهى اين مرد را بپرداز گفت به چشم هم اكنون و آن را پرداخت و آن مرد نزد قرشيان آمد و از آنها تشكر كرد و گفت : آن مردى كه بمنش نشان داديد با من آمد و حق مرا گرفت و ابو جهل نزد آنان آمد و به او گفتند حق اعرابى را دادى ؟ گفت آرى گفتند : ما ميخواستيم تو را بمحمد بشورانيم گفت : جز اين نشد كه در خانه مرا كوبيد و سخن او بگوشم رسيد و نتوانستم خوددارى كنم جز كه نزد او آمدم و پشت سرش شترى مست دهان گشوده بود و گويا آهنگ مرا داشت و محمد به من گفت : حق اين مرد را بده و اگر ميگفتم : نه سرم را مىبلعيد .\r\n14 - ابو جهل سنگى برگرفت و نزد آن حضرت آمد كه نماز ميخواند و ميخواست چون به سجده رود آن را بر سرش بكوبد و چون سنگ را با دست خود بلند كرد دستش بدان خشكيد و بيدرنگ بازگشت و يارانش به دو گفتند ترسيدى ؟ گفت : نه ميان خودم و او نره شترى ديدم كه دمش را ميجنباند و اين حديث مشهور است و ابى طالب ره در باره آن سروده :\r\n اى بنى غالب به هوش باز پس گرديد هان * از ره گمراهى و منطقى سازيد عيان\r\nور نه من ترسان بودم بر شماها هر زمان * از بد آمدها درون خانه‌هاتان بيگمان\r\nتا كه باشد عبرتى در پيش چشم رهگذر * به حق پروردگار باختر با خاوران\r\nهمچون آنان كه چشيدند آن بلايش از شما * از نمود و عاد و كس باقى نماند از جمعشان \r\n به روزى كه طوفيدشان باد سخت * كه نوشيد آن ناقه از آبشان\r\nفرو شد بدان جمع خشم خدا * بدان ضربت از ازرق بد نشان\r\nبه روزى كه پى كرد آن ناقه را * بيك تيغ هندى كه رونق در آن\r\nشگفت آور از آن به كار شما * همان سنگ چسبيده بر دستتان \r\n\r\n","description":"","footnote":"","page_name":" 199 ","page_number":207},
  {"content":"\r\n\r\n بدست كسى كايستاده برش * همان صابر و صادق متقى\r\nخدايش بدان دست خشكاند دست * بر غم چنان خائن احمقى \r\nو اين قطعه شعر از دليلهاى صحت ايمان و مسلمانى ابى طالب است رضي الله عنه در باره خدا و رسولش رضي الله عنه از اينكه در آن به خدا سبحانه اعتراف كرده و هم بآيات خدا و معجزه‌اى كه پيغمبرش داشته اعتراف كرده و هم به روشنى گفته كه آن حضرت صابر و راستگو و پرهيزكار است و از دروغ بر كنار است .\r\n15 - زن سلام بن مسكين ( از بزرگان يهود بوده ) گوسفند بريانى كه در آن زهر ريخته بود نزد آن حضرت آورد حضرتش فرمود : اين چيست ؟ در پاسخ گفت پيشكشى برايت آوردم بشر بن براء بن معرور « 1 » همراه آن حضرت بود پيغمبر تيكه‌اى از گوشت سر دست آن گوسفند برگرفت و بشر هم تيكه‌اى اما پيغمبر ص آن را جويد و بدور انداخت و نبلعيد و فرمود : اين سر دست با من سخن گفت و پنداشت كه زهرناك است بشر آن تيكه گوشت را جويد و بلعيد و مرد . پيغمبر ص نزد آن زن فرستاد و او هم بجرم خود اعتراف كرد پيغمبر به او گفت چه تو را وادار بر اين كار كرد ؟ گفت : تو شوهر مرا و\r\n\r\n\r\n","description":"","footnote":"\r\n( 1 ) در تنقيح مرحوم مامقانى گويد : انصارى خزرجى است و شيخ ره او را در شمار اصحاب رسول خدا ص شمرده و دنبالش گفته : او را با وافد بن عبد اللَّه تميمى حليف بنى عدى برادر ساخت و در بدر واحد و خندق و حديبيه و خيبر شركت كرد و در خيبر از گوشت گوسفند زهرناكى بهمراه رسول خدا ص خورد و بقولى از اثر آن مرد - تا گويد : مشهور اينست كه از خوردن آن گوشت در سال هفتم هجرت درگذشت و بقولى بر اثر آن زهر يك سال بيمارى كشيد وانگه وفات كرد و بنا بر اين در سال هشتم هجرت در گذشته - تا گويد : بنقل از تهذيب الاسماء حديبيه با ياء عربى و تشديد است و بيشتر محدثان آن را با تشديد خوانند - تا گويد : بنقل از مصباح كه نام چاهى است نزديك مكه در راه جده كه ميان آن و مكه كمتر از يك فرسخ است پايان نقل از تنقيح .\r\nدر اينجا سخنى است كه چگونه پيغمبر ص بشر را كه صحابه با ارزشى بوده از زهرناكى گوشت آگاه نكرده تا بمرگ او كشيده و اين از اسرار قضا و قدر است ( مترجم )\r\n","page_name":" 200 ","page_number":208},
  {"content":"\r\n\r\nبزرگان تيره مرا كشتى من پا خود گفتم اگر پادشاه است او را كشته باشم و كين كشيده باشم و اگر پيغمبر است خدايش از آن آگاه مىكند .\r\n16 - صفوان بن اميه و عمرو بن وهب جمحى با هم در گفتگو شدند كه چه كسى ما را از محمد خلاص مىكند ؟\r\nعمرو بن وهب گفت اگر من بدهكار نبودم ميرفتم محمد را ميكشتم ، صفوان گفت بدهى و وام بر من باشد و هزينه نانخوران و خاندانت هم به عهده من اگر او را كشتى ، عمرو بن وهب از مكه بمدينه آمد و نزد رسول خدا ص وارد شد و گفت : صبح بخير بدت مباد ( تحيت دوران جاهليت مردم مكه بوده ) پيغمبر ص فرمود : خدا بجاى آن تحيت بهترى بما داده ( يعنى سلام كردن بروش مسلمانى ) عمرو گفت آشنائى تو با آن تازه است و كهنه نشده ( يعنى هنوز آن را فراموش نكردى ) فرمود : آرى ولى پس از آن خداوند ما را به پيغمبرى گرامى داشته ، و آنگاه فرمود : اى عمرو براى چه آمدى ؟ گفت : پسرم نزد شما اسير و زندانيست ( يعنى باحوالپرسى او آمدم ) فرمود :\r\nنه ولى با صفوان نشستى و گفتگو كردى و داستان گفتار او را بازگو كرد .\r\nراوى گويد عمرو گفت به خدا هيچ كس در اين گفتگو با ما دو كس نبود و اين خبر را برايت نياورده مگر آنكه اخبار آسمان را برايت مىآورد و من گواهم كه جز خدا شايسته پرستش نيست و راستش تو رسول خدائى « 1 »\r\n\r\n\r\n","description":"","footnote":"\r\n( 1 ) عمرو بن وهب جمحى در رجال ديده نشد ولى عمير بن وهب جمحى در تاريخ نامى دارد ، او يكى از سواركاران دلاور قريش بوده و از صاحب‌نظران نظامى و در سيره ابن هشام ص 379 ج 1 چاپ مصر در شرح جنگ بدر گويد : از شيوخ انصار روايت است كه چون قشون مكه در بدر آرميدند عمير بن وهب جمحى را فرستادند تا اصحاب محمد ص را تخمين زند و اسب خود را گرد لشكر جولان داد و نزد آنان برگشت و گفت سيصد كسند اندكى بيش يا كم ولى بگذاريد تا بررسى كنم ببينم كمينى و كمك پشت سر ندارند و اسب در دشت تاخت تا دورها و برگشت و به آنها گفت چيزى نيافتم ولى اى گروه قريش بلاها مرگبارند شتران آبكش يثرب مرگ تلخى با خود ببار دارند الخ .\r\n","page_name":" 201 ","page_number":209},
  {"content":"\r\n\r\n17 - در مدينه خشكسالى شد و از آن به رسول خدا ص شكايت بردند و آن حضرت دو دست خود را بالا برد بسوى آسمان و گفت :\r\nبار خدايا براستى من از تو خواهش كردم و به من بخشيدى و تو را خواندم و اجابت كردى بار خدايا سيراب كن ما را با بارانى برآمده از ابر آباد كن فورى بيدرنگ سودمند و بىزيان .\r\nو همان ساعت بمردم باريد و رودها را سيلاب گرفت و روان شدند و همه جا پر آب شد و مردى آمد و گفت : اى رسول خدا غرق شديم و سيل رو ببازارهاى شهر سرازير شده و آن حضرت فرمود در حوالى ما باشد و بر زيان ما نباشد و ابر از فراز مدينه بدر شد و در گرد مدينه حلقه زد و فراز مدينه آسمان نمايان شد و آن دعا باجابت رسيد .\r\n( در اينجا روايتى آورده در باره مجذوب شدن سران قريش از قرائت شبانه قرآن پيغمبر كه اول آن افتاده و از اينجا ثبت شده كه : ) هر يك از آنها با خود گفت : من اگر بروم آسوده‌ام از اينكه ديگرى باشد و آمدنم را بفهمد و همه در گرد خانه پيغمبر فراهم شدند . چون همه يك دلخواه داشتند و چون پسند آواز قرآن محمد آنها را وادار كرده بود كه گرد خانه او آيند و شنيدن آوازش آنان را خيره و بى خود كرد و دل آنها را ربود و تا بامداد برجاى خود ماندند و چون برميگشتند باز بهم برخوردند و نزد هم رسوا شدند و پيمان خود را براى ترك اين كار تازه كردند و باز هم بدان برگشتند و بارها چنين كردند براى اينكه شيفتهء شنيدن قرآن آن حضرت بودند با همه اصرارى كه در عناد با آن حضرت و با قرآن او داشتند « 1 »\r\n\r\n\r\n","description":"","footnote":"\r\n( 1 ) ذكر اين بخش در اينجا بجا نيست و مناسب است دنبال فصل اعجاز قرآن باشد و ما اين حكايت را كامل از كتاب سيره ابن هشام در پاورقى نقل كنيم در ص 193 ج 1 سيره ابن هشام چاپ مصر گويد از قول محمد بن مسلم بن شهاب زهرى آورد كه او باز گفت : ابو سفيان بن حرب و ابو جهل بن هشام و اخنس بن شريق و ابن وهب ثقفى هم پيمان بنى زهره يك شب بيرون شدند تا چون پيغمبر ص در خانهء خود قرآن را در نمازش ميخواند از آن حضرت بشنوند هر كدام در گوشه‌اى نشستند و گوش ميدادند و جاى يك ديگر را نميدانستند و ماندند تا سپيده دم و تفرقه شدند و در ميان راه بهم رسيدند و يك ديگر را بباد سرزنش گرفتند و بهم گفتند باز نگرديد كه اگر يكى از بيخردان شما بفهمد دل بسته قرآن محمد گردد و برگشتند تا شب دوم رسيد و هر كدام بجاى ديشب خود برگشت و به قرآن آن حضرت گوش دادند تا سپيده دميد و پراكنده شدند و در راه بهم رسيدند و همان سخن دى را بهم گفتند و بازگشتند تا شب سوم هم باز هر كدام بجاى خود آمدند و تا سپيده دم استماع كردند و پراكنده شدند و باز در راه بهم رسيدند و با هم عهد بستند كه ديگر بر نميگرديم و از هم جدا شدند و صبح كه شد اخنس بن شريق عصا زنان به خانه ابى سفيان رفت و گفت اى ابو حنظله به من بگو نظر تو در بارهء آنچه از محمد شنيدى چيست ؟ پاسخ داد اى ابا ثعلبه به خدا چيزها شنيدم كه فهميدم و مقصود از آن را هم فهميدم و چيزها شنيدم كه نفهميدم و مقصود از آنها را هم نفهميدم اخنس گفت من هم به خدا همچنين از آنجا بدر آمد و به خانه ابى جهل رفت و همين پرسش را از او كرد در پاسخ گفت : چه شنيدم ؟ ما با زادگان عبد مناف در شرف رقابت كرديم آنها مهمانى دادند و ما هم مهمانى داديم ، سوار كردند و ما هم سوار كرديم ، بخشش كردند و ما هم بخشيديم تا چون برابر شديم و بمانند دو اسب مسابقه همراه شديم گويند ، ما پيغمبرى داريم كه از آسمان به او وحى ميرسد از كجا ما چنين افتخارى بدست آريم ، به خدا ما هرگز بدان ايمان نياوريم و تصديق نكنيم .\r\n","page_name":" 202 ","page_number":210},
  {"content":"\r\n\r\nو اما تعجب پريان از قرآن در خود قرآن آمده كه گفتند : 1 - الجن - راستى كه ما شنيديم قرآنى عجيب و شگفت آور كه رهنمونست به راه راست و بدان گرويديم و با پروردگارمان شريكى نپذيريم و همتائى نگيريم .\r\n\r\n","description":"","footnote":"","page_name":" 203 ","page_number":211},
  {"content":"\r\n\r\n\r\nفصل : شرحى از معجزه بودن قرآن مجيد\r\n1 - درماندگى و عجز ، بلغاء و سخن‌سرايان سراسر عرب از اينكه مانند آن را بياورند كه در شيوائى و نظم و اسلوب سخن با آن برابر باشد و هم آهنگ ( براى اينكه فصاحت آن برتر از توان آدمى است و يا اينكه خدا آنها را از گفتن كلامى همپايهء قرآن جلو گرفت و نتوانستند با آن مبارزه كنند با اينكه ميدانستند پيغمبر اسلام آن را معجزه خود ساخته و نشانه صدق نبوت خود نموده و بصريح آيات قرآن شنيده بودند كه با آن تحدى كرده و مسابقه داده كه يك سوره بمانندش بياورند .\r\nبا توجه باينكه بسيار كوشا بودند در دفع امر نبوت آن حضرت و برانداختن كيشى كه بدان دعوت ميكرد و دواعى بسيارى داشتند در اينكه كار او را تباه سازند و پيروان او را تار و مار كنند و تا هر چه توانستند در آزار او و يارانش كردند و از پاى ننشستند و مؤمنان به او را از مكه راندند و بمهاجرت واداشتند و از آن پس هم چه‌ها كردند در جانبازيها و هزينه نهادن در جنگيدن با آن حضرت و تلاش براى نابود كردنش با اينكه ميدانستند اين كارها گواه دروغگوئى او نشود و حجت او را كه قرآن است پاسخ ندهد و تباه نسازد و جايگير مبارزه با آنچه آن را گواه راستگوئى خود نموده نباشد و پاسخ مسابقه و تحدى او كه آوردن مانند قرآنست نيست « 1 »\r\n\r\n\r\n","description":"","footnote":"\r\n( 1 ) در اينجا مناسب است ترجمه مقاله 16 جزء سوم الدين في طور الاجتماع خود را كه عنوانش ، قرآن و اعجاز آنست به نظر خوانندگان برسانم .\r\nقرآن كلامى است كه از مبدأ غيب در قالب دل پيغمبر ريخته شده و با واژه‌هاى رشته و سرشته آدميان از زبان حضرتش تراويده و از مفردات و جمله‌ها تركيب شده و از حروف و صورى بهم بسته گرديده است ولى در نظم و اسلوب ممتاز است و از كلام آدميان جدا است ، نثر ساده و معمولى نيست زيرا لهجه‌اى موزون دارد و هر آيه آغاز و انجامى مخصوص ، شعر و ترانه نيست زيرا پابند وزن و قافيه نيست ، چون با بيان آزادش آويزه گوشت گردد آن را بآغاز و انجام وابندد ، در آياتش ضرب و عروض و قافيه شعر نيست ولى نظمى بهم بسته و اسلوبى پيوسته دارد كه شاعر شيوا و سخنور استاد در آن درمانند ، از تأليف كتاب نويسان ممتاز است باينكه سخن را در يك رشته بپايان نبرد ، و گوش شنونده را از يك موضوعى پر نكند جز كه در رشتهء گفتار و معانى بسيار درآيد و فائده سخن را فزايد ، در اين ميان كه گزارش از گذشتگان ميدهد تو را بيم و انذار نمايد و گوشت را بمژده مبشران نوازش كند ، در اينجا كه احكام دين به تو آموزد سرانجام پرهيزكاران و هلاك كافران را گوشزد نمايد ، در حالى كه تاريخ گذشته‌ها را به تو آموزد تو را به نبرد با فاسقان و تبهكاران تشويق نمايد و در ميانه اين موضوعهاى گوناگون عقائدى ارزشمند و معارفى پر بهاء به تو ارزانى دارد كه روح آزادى و عواطف اجتماعى و آداب قومى و نظامات حكومت و سياست مدن به تو درس ميدهد و آن به خوبى از سخن فصحاى عرب در نظم و نثر و سخنورى و شعر جدا است ، از تأليف كتاب نويسان استاد از قديم و جديد از شرقى و غربى جدا است ، راستش گفتاريست بريده از همه گفتارها و شوخى بردار نيست ، هر گونه معنا و هر شيوه گفته را برشته كشد با بيانى برتر و نظمى كمتر بطورى كه براى مردمان عادى و ساده و درس نخوانده مفهوم است تا آنجا كه گويا به زبان خود آنها گفته است كه شبها با آن براى هم داستان گويند ، تعبيرى ناشناخته و تقريرى بيگانه ندارد مفرداتش شيرين و دلپسند و جمله‌هايش روشن و بىابهام و با اين حال ژرفنائى در بيانات آنست كه انديشهء بزرگان دانش و فلسفه در فهمش سرگردانست و جزئى از آن به چند مجلد سطبر از معارف و علوم تفسير مىشود .\r\nنظرها در وجه معجزه بودن قرآن گونه گونه است و بزرگان اهل دانش سخن را در باره آن بدرازا كشيدند و بهر راهى رفته‌اند و چند راه كه از شمار ده هم فراتر رود براى معجزه بودن قرآن استخراج نمودند ، بايد گفت وجوه اعجاز قرآن بيش از اينها است و پژوهشگر باريك بين را نرسد كه از مسير انديشه عبور و پيشروى آنها را در اين ميدان پهناور جلوگيرد و آنها را به بن بست كشد و مانع شود ، از اين درياى بىپايان هر كس گوهرى برآورد و بهره‌اى برد . هر كه بايد بسرشت و استعداد خود كار كند چون قرآن يك خطاب همگانيست براى همه توده‌هاى بشرى كه گذشتند تا اين زمان و آينده پس از آن از بيابانى و روستائى و شهرنشين و هر تيره از آنان يك طور ميفهمد و يك نظر حقيقت‌جو دارد و بناچار قرآن مجيد گونه‌هائى از اعجاز دارد تا با هر دسته‌اى بدان چه سزدشان روبرو شود و براى هيچ ملتى رشد و رهيابى از آن ناياب نماند .\r\nقرآن معجزه بود از اين راه كه قبائل عرب را در دوران طلائى بلاغت و سخنوريشان سركوب كرد و بزرگترين شيوا گويان و شعراشان را در برابر خود خموش و ساكت نمود و ياراى دمزدن در برابر آن نداشتند تا از مسابقه با آن و معارضه آن عقب كشيدند چه رسد كه در فكر برابرى يا برترى بر آن برآيند ، مهر بر دلهاشان زده شد از معارضه با قرآن تا در صدد اشتباه كارى بر نادانان و مردم ساده كه فن بلاغت را نمىفهمند برنيايند و بيگانه‌هاى از زبان تازى را در اشتباه نيندازند وجوه اعجاز .\r\n1 - قرآن در بر دارد گزارش از اخبار غيب را كه گواه راستى و آبرومندى آنست .\r\n2 - نظمى تازه و اسلوبى ناآشنا با سخنورى عرب دارد .\r\n3 - در آن ضد و نقيض و گفتار پريشان و ناهنجار نيست با اينكه صاحبش آن را از بر ديكته ميكرد و داستان گذشته‌ها را از مبدأ غيب به زبان مىآورد با اينكه از مورّخان و دانشمندان نياموخته بود .\r\n4 - معارف انبوه و دانشهاى بسيارى را در بردارد كه امت عرب بدانها توجه نداشتند و موضوع آنها را در خاطر نياوردند تا برسد باينكه با برهان درست و منطق رسا آنها را دريافت كرده باشند ، 5 - برنامه‌هائى در پرورش روح و قواعد تمدن و آداب اجتماعى دارد و دستورهاى عمرانى و سياست شاهانى كه بسيار از طبع عرب بدور بودند و با وضع پرورش و منطقهء زندگى آشفته و بىبند و بار آنان ناجور با اينكه اين فرآورده‌هاى قرآن در چندين قرن بررسى شده و توجه فلاسفه بزرگى را در هر عصرى به خود جلب كرده و تصديق كردند كه بر بنيادى محكم استوارند و بيهوده و باطل در آنها راهى ندارد .\r\nپس بايد گفت : قرآن دريائى است از اعجاز كه از هر سو موج معجزه بر فراز خود دارد و طوفان متراكمش كشتى اعتراض معاندان را بدورتر جاها پرتاب مىكند و از خود ميراند و اين معانى محكم و حقائق انبوه را با بيانى هر چه شيواتر پرورانده كه بليغان و فصحاء عرب از مسابقه با آن درمانده شدند و اگر چه تا آنجا كه ميخواستند آنها را ميدانستند و اين وجه از اعجاز قرآن را فصاحت و بلاغت آن ناميدند و ما سخن را در يك بررسى اجمالى از دو مطلب كوتاه كنيم :\r\n1 - شيوائى سخن چگونه ميتواند معجزه باشد .\r\n2 - قرآن از راه فصاحت معجزه پايدار پيغمبر اسلام است يا از راههاى ديگر كه گفته شدند و ما در جزء پيش ( بررسى نبوت عامه ) تو را آگاه كرديم كه حقيقت اعجاز عبقريتى است در كار پيغمبر كه مردم ديگر از آوردن مانند آن درمانده باشند و آنها را وادار نمايد كه براستى دعوى او اعتراف نمايند و شرطش اينست كه از نظر نوع و ماهيت امرى ممكن باشد و ناشدنى نباشد و اگر چه توانائى مردم بر حسب عادت بدان رسا نباشد و آنچه را پيغمبر بدان استدلال كرده نتوانند آورد ، و بايد فصاحت وصفى باشد در سخن داراى مراتب بسيار كه برخى از آنها دسترس آدميان است و پيغمبر يكدرجه بالاترى را انجام دهد كه بالاتر است و در دسترس آدمى نيست تا هر چه استاد در سخن پردازى باشد بنا بر اين نميشود وصف واژه باشد بىتوجه بمعنا مانند اعراب و احوال تصريف و تجويد در حروف و شيرينى آنها در گوش شنونده زيرا اين اوصاف محدودند و در دسترس و احاطه بدانها ميسور است براى هر كسى جز همان وصف شيرين ادا كردن كلام كه ممكن است باندازه‌اى رسد كه در دسترس آدمى و عادت نباشد ولى اين معنا از معجزه بودن كلام بدر شود و به حساب معجزه بودن نغمه و آهنگ و آنچه مايهء برترى سخن است و مىشود معجزه باشد خصوص معناى لغوى نيست كه واژه‌ها براى آنها وضع شده و مفهوم وضعى لفظند در وقتى تك باشد زيرا اين معانى زشت و زيبا ندارند از نظر اينكه مدلول لفظند مسابقه برترى ميان دو سخن بدانها انجام نتواند يافت زيرا معانى وضعى لغت يكسانست در برابر شيوا و كند زبان و دانا و نادان تا آنجا كه گفتند اين معانى در سر راه ريخته‌اند بلكه راه برترى در سخنى بر سخنى در تركيب معانى و نقشه‌بندى آنها است . در صفحه خاطر و تعبير از آنها بالفاظى كه همه خصوصيات و خرده‌ريزهاى آن نقشه ذهنى گوينده را از راه گوش در دل شنونده جا دهد و اين دو دل داراى يك نقشه گردند و سخن گوينده بدل شنونده نشيند و غرض گوينده را به دو نشان دهد ، و تركيب معانى و تنظيم الفاظ هم آهنگ با آنها پيكره شيوائى و سخن است و چهره بلاغت و رسائى آن و ميدان مسابقه و اسب دوانى انديشه بلغاء و سخنورانست در اينجا است كه صورتى زيبا است و صورتى زيباتر يا زشت است و ديگرى زشتتر صورتى دلفريب و آشنا و صورتى نفرت بار و زشت نما و اگر ذوق و سليقه سخنوران و اهل صنعت سخنورى با آنان انس گرفت و بدان دل داد يك عروس خاطره گران كابين باشد و اگر از آن هراس نمودند بىارزش باشد بنا بر اين فصاحت زيبائى لفظ است در فهماندن معنى و صورتگرى و برشته كشيدن آنست در برابر معنا كه در ميان آن الفاظ نمايان گردد و از آينه بيان بدرخشد بمانند يك تابلو نقاشى و تصوير استادانه و زيبائى از چهره‌هاى خوب رويان كه در پرتو ديده با فريبائى خود نمودار گردد و دلربائى كند و شخص عاشق پيشه آن را دريابد ، و بميرد و زنده شود و شيدا گردد و شعله كشد ، بندهء معشوقه گردد و بگمراهى افتد .\r\nو دل شنونده هم بوسيلهء گوش اين چهره‌هاى معنوى و صورتهاى خوش آفرينش و خوشنما را از پشت پرده الفاظ دريابد ، و در آنها زيبائىها و صورتهاى گوناگون دريابد كه با هم تفاوت بسيار دارند بمانند تصويرها ، نقشه‌ها و چهره‌هاى ديدنى با اينكه مايه‌ها و رنگها و ابزارى كه اين تصويرها و نقشه‌ها با آنها ساخته شدند خرمى و زيبائى جالبى ندارند ، و همان زيبائى و جمال فريبا از آميختن رنگى با رنگى و پيوستن پاره‌اى به ديگرى و برشته كشيدن عضوى با اندامى ديگر و جور كردن بيرنگى است با رنگ و برآمدگى با نشيب و سبزه با سرخى و گونه‌اى با گونه‌اى و اندازه‌اى با ديگرى فراهم گردد و همانا اين صورت بهجت افزا بزيبائى فريبا بوسيلهء پرتو نور در دل تو با همه ريزه‌كاريهايش جا گيرد و بدل نشيند چنانچه صورت معناى يك سخنى شيوا بوسيلهء الفاظى كه لرزشهاى آوازند در هوا آن تصوير را با همه ريزه‌كاريهايش در دل تو منعكس سازند و خوش آفرينى در نظم معانى و رشته كردن الفاظ مطابق آنها چنان در دل تو نشيند و آن را فريبد كه اندازه ندارد و معجزه بودن شيوائى گفتار همانا بذوق و سليقه سخن‌سنجى دريافت شود و درست و سالم باشد و در وصف و بيان نگنجد و هر چه هم رسا و گويا باشد و پر جويد و پر گويد چنانچه زيبائى فريبا را از نظر خوبروئى و نمكين بودن ديده دريابد و در وصف ستايشگر نگنجد هر چه هم رسا و پر دامنه باشد ، كور مادرزاد هرگز رقت زيبائى و عظمت خوبروئى را در نيابد و گر چه دفترها از شعر ابى نواس و ار جانى بشنود و كسى كه ذوق و سليقه سخن‌سنجى ندارد اعجاز قرآن را در نيابد و اگر چه بسيارى از كتب علم و ادب و دستور زبان را بخواند و بداند و چون برترى ميان دو گفته در فهماندن يك معنا درست باشد به حساب نظم و جمله بندى سخن بسا كه خوشى صورتبندى سخن و حسن تركيبش تا آنجا رسد كه بشر بر حسب عادت از آوردن مانند آن درماند و عاجز گردد و آن سخن معجزه شود مراجعه كن بكتاب دلائل الاعجاز تأليف امام فن بلاغت عبد القاهر جرجانى كه بحث در بارهء كيفيت معجزه بودن فصاحت را از هر سو بميان كشيده و فصلهاى آخرش را مطالعه كن كه برترى اشعار سخنوران و شاعران استاد عرب را روشن كرده ( در اينجا چند مسابقه ميان شاعران مبرز عرب زبان ثبت شده كه متن عربى آنها مورد استدلال است نه ترجمه فارسى آنها و نقل آنها براى فارسى زبانان چندان سودى ندارد و از آنها صرف نظر شد و دنبال آنها گفته شده ) بايد دانست كه تشخيص فصاحت در خور فهم عموم مردم نيست كه ذوق سخن‌سنجى ندارند و بويژه آن درجه‌اش كه معجزه شمرده شود كه تشخيص آن از درجه‌هاى پائينتر كار آسانى نيست بسيارى از عربهاى اصيل زيبائى و ريزه‌كارىهاى سخنى را نميفهميدند تا آنجا كه يك شعر را بجاى يك آيه قرآن به حساب مىآوردند چنانچه گفته‌اند اصمعى گويد من يك شعر از معلقه عمرو بن كلثوم را كه گفته :\r\n و لا تقبل لسارقة يمينا * و ان حلفت برب العالمينا \r\nترجمه :\r\n از زن دزد تو مپذير قسم * گر چه سوگند خورد خوب برب عالم \r\nبراى قاضى قبيله به حساب يك آيه قرآن خواندم و او قبول كرد و گفت اين آيه در چه سوره‌ايست ؟ گفتم در سورهء :\r\n الا هبى بخمرك فاصبحينا * و لا تبقى خمور الأندرينا \r\nترجمه :\r\n بشتاب و مى صبوح ما را آور * بر جا منه از مى كه زاندرين است \r\n( اين شعر مطلع قصيده است و اندرين نام محلى بوده كه مى خوب ميساختند مانند خلخ در اشعار فارسى ) گفت : من گمان كردم در سوره   إِنَّا فَتَحْنا لَكَ فَتْحاً مُبِيناً   باشد و بگفته اخبار اليوم در فهرست هروى خطبه خواند و در آن گفت : خدا تعالى فرموده است :\r\n ليس حى من المنون بباق * غير وجه المسبح الخلاق \r\nترجمه :\r\n نباشد كسى از مرگ باقى بعالم * بجز ذات پروردگار خلائق \r\nبه او گفتند : اين شعر از عدى بن زيد است و آن را زشت شمرد زنى در روزگار عبد الملك اموى بر خلافت شوريد و مردى به او گفت تو را چه شده كه بر مسلمانان شوريدى مگر نشنيدى خدا تعالى فرموده :\r\n انما القتل و القتال علينا * و على الغانيات جر الذيول \r\nترجمه :\r\n همانا كه بر ما است پيكار و كشتن * زنان را همان بس كه دامن كشيدن \r\nپاسخ داد نادانى شما به قرآن خدا مرا بدان واداشته بنا بر اين فصاحت قرآن و بلاغتش كه پيغمبر آن را در برابر عرب معاصر خود معجزه خويش نموده يك معجزه فنى است كه در جزء دوم گفتيم در تشخيص معجزه فنى بايد باهل فن رجوع كرد و تشخيص آن را از آنها خواست و اگر آنها در برابر آن خود را درمانده ديدند و از آوردن مانند آن رو گرداندند معلوم شود كه معجزه است در صورتى كه در آن فن استاد و ماهر باشند .\r\nبنا بر اين گوئيم محمد ص دعوى پيغمبرى كرد و قرآن را معجزه خود آورد و در انجمنهاى عرب زمان خود كه استادان سخنورى بودند و پيشروان بلاغت فرياد زد يك سوره مانند آن را بياوريد و با آن حضرت معارضه و مبارزه سخنورى نكردند و همكارى ننمودند بلكه سر به زير انداختند و خود را باختند و استاد ماهر سخنور آنان وليد بن مغيره مخزومى كه از دشمنان درجه يك پيغمبر ص بود اعتراف كرد كه قرآن كلامى است برتر از كلام بشر و سخنى است بالاتر از هر سخن و برترى بر آن نباشد .\r\nو اين در پاسخ درخواست قريش بود از او كه با قرآن معارضه كند و وارد مسابقه شود و او پس از شنيدن چند آيه از سورهء حم دخان قصور و ناتوانى خود را دريافت و گفت :\r\n( راستش من هم اكنون سخنى از محمد شنيدم كه بسيار شيرين بود و رونق فراوانى داشت راستش فراز آن پربار بود و فرودش پر از بر و بار و آدمى چنين سخن نتواند گفت .\r\nو قريش تن دادند بدم نيزه تيز بجاى مسابقه در گفتار و مال و جان دادند بجاى سخنرانى و بيان و ما ميدانيم و هر كس ميداند كه از مسابقه با قرآن درماندند و از فصاحت و بلاغت يك سوره كوتاه و يك آيه‌اش سرخوردند با اينكه كوشش فراوان در شكست آن داشتند و در برانداختن آن همدست و همداستان بودند و اين دليل روشنى است بر معجزه بودن قرآن از نظر فصاحت نزد همه طوائف بشر از گذشته و آينده و اينست معناى اينكه قرآن معجزه پايدار و ابديست و براى هميشه حجتى است كافى در اثبات نبوت پيغمبر خاتم ص .\r\n","page_name":" 204 ","page_number":212},
  {"content":"\r\n\r\nبا اينكه مردمى بودند سخنور و شيوا و فرزانه و خردمند و ستيزه‌جو و سربلند و در برابر سركوفت شكيبا نبودند و تن زير بار درمانده كردن خود نمىدادند و شيوه آنان در فخر فروشى و به خود باليدن و مسابقه دادن در سخنورى و خطابه و شعر با يك ديگر معروف و شناخته شده است . و روگردانى آنان از معارضه با قرآن و آوردن مانند يك سوره از آن گواه است كه براشان نشدنى بود و در آن درمانده شدند و قرآن برتر از نيروى سخنورى آنان بود : و اينكه در برابر پيغمبر رو به نبردهاى سخت آوردند و از مسابقه در سخنورى دست كشيدند بيان روشنى است كه آن براشان آسانتر بوده و كدام خردمند است كارى را پيش گيرد كه در آن تلف مال و بخطر انداختن جانست با اينكه ميتواند با گفتار و سخنورى بهدف خود برسد ، اين چيزيست كه معقول نباشد و خيال آن را هم نبايد كرد ، و اين درماندگى آنان معجزه‌ايست كه دليل صحت نبوت او است .\r\n\r\n","description":"","footnote":"","page_name":" 205 ","page_number":213},
  {"content":"\r\n\r\n2 - اعجاز ديگر قرآن مجيد اينست كه در بردارد اخبار روزگاران گذشته و گزارشهاى امتهاى ديرين و شرح خانمانهاى ويران شده و داستانهاى پيغمبران پيشين و بيان احكام اهل كتاب ( تورات و انجيل ) از آن چيزها نتواند بيانش كرد مگر كسى كه از خود آنان باشد و تنها كارش كسب اطلاع از كتب آنها باشد و براى ديدار دانشمندان آنان مسافرتها كرده و با پيشوايانشان همنشين شده باشد .\r\n\r\n","description":"","footnote":"","page_name":" 206 ","page_number":214},
  {"content":"\r\n\r\nبا اينكه زادگاه پيغمبر ص معلوم است و خانه و پرورش او دانسته شده و احوالش نهفته نيست و كارهايش در پرده نبوده هرگز پيش از بعثت خود كتابى نخوانده و با اهل كتاب آميزشى نداشته و هميشه از آنان جدائى داشته و با هيچ كدام پيوستى نكرده و بدنبال دانشمندى در نهان و عيان نرفته و از آغاز و انجام براى آن چاره‌جوئى و پىگيرى نداشته و دانسته شود كه همهء اين اطلاعات را تنها از پروردگار جهانيان گرفته نه از مردمان و راستگوئى و دليل نبوت او و اعجاز قرآن او ثابت شود\r\n\r\n","description":"","footnote":"","page_name":" 207 ","page_number":215},
  {"content":"\r\n\r\nو خدا عز و جل فرموده ( 43 - القصص ) و نبودى تو در سوى مغرب ( مكه ) آنگاه كه فرمان نبوت داديم بموسى و نبودى از گواهان .\r\nو قول خدا عز و جل - 46 - القصص ) و نبودى در سوى كوه طور آنگاه كه ندا كرديم ولى رحمتى است از پروردگارت تا بيم دهى مردمى را كه نيامده براشان بيم دهى پيش از تو شايد پند پذيرند .\r\n\r\n","description":"","footnote":"","page_name":" 208 ","page_number":216},
  {"content":"\r\n\r\nاين هر دو آيه آنچه را گفتيم تاييد كنند و گواه درستى آنند .\r\n3 - اعجاز ديگرش اينكه پيشگوئيهائى كرده از آنچه در آينده آمده و درست درآمده و از راز دلها و نهاد مردمى بدرستى خبر داده چنانچه در باره يهود ، خيبر فرمايد - 100 - آل عمران - اگر ايمان آورند اهل كتاب براشان بهتر است برخى مؤمن باشند و بيشترشان فاسق باشند 112 هرگز بشما زيانى نتوانند جز آزار شما و اگر با شما بجنگند پشت بگريز از شما دهند و آنگاه يارى نشوند و پيروز نگردند .\r\n\r\n","description":"","footnote":"","page_name":" 209 ","page_number":217},
  {"content":"\r\n\r\nو كار گريز و شكست و بىياور ماندنشان چنان شد كه خدا سبحانه فرمود : و در بارهء داستان بدر و تشجيع مسلمانان و گزارش از سرانجام آنان و مشركان فرمود - 45 - القمر البته گريزان شود جمع آنان و پشت به نبرد دهند و در آينده بيقين پيوست و همان كه خدا سبحانه فرمود در بارهء آنان فرمود - راستش آنان كه صرف كنند اموال خود را تا راه خدا را ببندند آن را صرف كنند و سپس افسوس آن را خورند و آنگاه مغلوب شوند ، و به زودى پيروزى براى مسلمانان رسد و چنان شد كه خدا سبحانه فرموده : خدا عز اسمه فرمود ، 27 - الاحزاب ، و بشما ارث داد سرزمين و خانه‌هاى آنها را و اموالشان را و سرزمينى كه گام در آن ننهاديد ، و مقصود از آن سرزمين ناشناخته عراق و فارس بود و چنان شد كه خدا فرمود .\r\n\r\n","description":"","footnote":"","page_name":" 210 ","page_number":218},
  {"content":"\r\n\r\nو خدا عز و جل فرمود : سوره الروم آيه 1 - الم 2 مغلوب شد روم - 3 - در نزديكتر سرزمين و آنان پس از اينكه مغلوب شدند به زودى غالب گردند 4 - در اند سال ( ميان سه تا نه ) از ان خدا است فرمان پيش از ان و پس از آن و آن روز است كه مؤمنان شاد گردند 5 - به يارى خدا كه يارى كند هر كه را خواهد و او است با عزت و بسيار دانا ، خدا خبر داد از مغلوب شدن و غالب شدن روم در آينده محدود به زمان و چنان شد كه خدا سبحانه فرمود .\r\n\r\n","description":"","footnote":"","page_name":" 211 ","page_number":219},
  {"content":"\r\n\r\nو خدا عز و جل : به يهودان فرمود : 6 - الجمعه - اى كسانى كه يهود شديد اگر پنداريد شماها دوستان خدائيد نه مردم ديگر آرزوى مردن كنيد ( و نزد دوست خود رويد ) اگر راست‌گويانيد 7 - و آرزوى آن نكنند هرگز براى بيم از آنچه بدست خود كردند و خدا خوب دانا است بستمكاران .\r\nخدا بر آرزويشان حكم قطعى كرد و اعلام كرد كه هرگز آرزوى مردن ندارند و هيچ كدام نتوانستند آن را رد كنند و در مقام آن بر نيامدند و مطلب همان بود كه قرآن فرمود : و خدا سبحانه فرموده - 8 - مجادله - در دل خود گويند چرا عذاب نكند خدا ما را بدان چه گوئيم و از راز دل و سر درون آنها گزارش داد و از آنچه بر زبان نياوردند و چنان بود كه خدا فرمود .\r\n\r\n","description":"","footnote":"","page_name":" 212 ","page_number":220},
  {"content":"\r\n\r\nو در باره ابى لهب كه هنوز زنده بود و انتظار ميرفت مسلمان شود فرمود :\r\nبريده باد دو دست ابى لهب و نابود باد و او كافر مرد و اسلام نياورد ، و به پيغمبرش\r\n\r\n","description":"","footnote":"","page_name":" 213 ","page_number":221},
  {"content":"\r\n\r\nفرمود : 95 - الحجر - راستش ما برايت كفايت كنيم كار مسخره‌كننده‌هاى تو را ، و همه آنان در آن روز ( كه آيه آمد ) زنده بودند و در ميان قوم خود عزيز و محترم ميزيستند و خدا همه را نابود كرد و شر آنها را كفايت كرد چنانچه از حال آنها گزارش\r\n\r\n","description":"","footnote":"","page_name":" 214 ","page_number":222},
  {"content":"\r\n\r\nشده ( در سيره ابن هشام ص 247 ج 1 چاپ مصر شرح حال آنان ذكر شده ) و مانند آنچه گفتيم در قرآن مجيد بسيار است كه نقل همه سبب دراز شدن كتاب مىشود و دانشمندان آنها را نقل نمودند و اين اندازه‌اى از آنها است كه دلالت دارد بر معجزه بودن قرآن و راستى آنكه آن را آورده كه پيغمبر ص باشد .\r\n\r\nدليل محكم بر حدوث عالم\r\nما هر چه از اين جهان ببينيم و دانيم جسم است و عالم ماده يعنى عالم جسم و هر جسمى پياپى دچار پديده‌هاى كهنه و نو است و در خرد نگنجد كه بىآنها باشد و بايد هر جسم هم حادثه و پديده باشد زيرا عالم اجسام جز مجموعه اين حوادث و پديده‌ها نيست كه دچار همراه بودن و جدا شدن و جنبش و سكون و رنگها و بوها و مزه‌ها و مانند آنها است از اوصاف ديگر اجسام كه جز آنند و بدنبال هم بر آن درآيند و گذرند و آن جسم مطلق با همه باشد و يقين شود كه آن قدر مشترك هم مانند پديده‌هاى گذرا حادث است زيرا دو ضد كه خاصيت پديده‌هاى دنبال هم و جانشين هم باشند نميشود با هم در يكزمان مجتمع باشند يا تعقل شود اجتماعشان در جسم و بناچار يكى هست باشد و ضدش نيست و آنكه پديد گرديده حادث باشد زيرا بوديست كه نبوده و آنچه هم كه نيست شده حادث باشد زيرا اگر حادث نبود نابود نميشد و آن قدر مشترك هم كه جدا از اين حوادث نيست مانند آنها بايد حادث باشد زيرا قدر مشترك وجود خارجى ندارد و دليل اينكه جسم مطلق بىپديده وجود نتواند داشت قضاوت بديهى و دانش بدوى آدم است زيرا جسم بىوجود يك پديده در تصور نگنجد و اگر ميشد جسم باشد و هيچ پديده‌اى نداشته باشد بايد وجود آن عارى از همه حالات هم اكنون و در آينده شدنى باشد و آنچه دلالت دارد بر اينكه جسم مطلق هم مانند پديده‌ها گذرا و حادث است اينست كه حادث موجوديست كه آغاز دارد و قديم آنچه بر هر حادث پيش است و آغازى برايش تصور نشود و اگر جسم قديم بود بايد پيش از همه پديده‌هاى گذرا باشد و پديده‌اى با آن نباشد و ما گفتيم كه اين محال و نشدنيست و نميشود جسم باشد و هيچ پديده با آن نباشد و اين دليل است كه جسم مطلق هم مانند پديده‌ها حادث است و سپاس از ان خدا است .\r\n\r\n","description":"","footnote":"","page_name":" 215 ","page_number":223},
  {"content":"\r\n\r\n\r\nفصل : در اشعار مأثوره از ابى طالب بن عبد المطلب كه دليل آرند بر مؤمن بودن حضرت او\r\n1 - از قصيدهء لاميه مفصل او است\r\n بجان خودم عاشقم من باحمد * و را دوست دارم ز جان بىمر و حد\r\nز خود دوستر دارمش در حمايت * از او ميكنم من دفاع و رعايت\r\nجمال جهانست و اهلش هميشه * بود ننگ بر دشمن و فخر خويشه\r\nحليم و رشيد است و حازم نه سركش * خداى بشر راست دوستى بىغل و غش\r\nز رب عبادش به يارى كمك باد * كند دين حق ظاهر و خلق را شاد « 1 »\r\nهمه خوب دانند كاين زاده ما * بر ما مكذب نى و بيهده نيست گويا \r\n\r\n\r\n","description":"","footnote":"\r\n( 1 ) اين چند شعر را از قصيده لاميه ابو طالب گواه ايمان حضرتش آورده كه با متن وارد در سيره ابن هشام از ص 167 - 171 ج 1 چاپ مصر از نظر ترتيب اشعار و تعبير الفاظ برابر نيست و من شرحى براى قصيده در مقدمه جلد دوم شرح و ترجمه خصال شيخ بزرگوار صدوق ره نوشتم كه بطور خلاصه در اينجا درج مىشود از صفحه 24 چاپ چهارم اسلاميه در تهران .\r\nو در قصيده بلند و اديبانه خود كه بازار امرؤ القيس و گويندگان معلقات را شكسته وضعيت جبهه مقاومت خود را روشن كرده و دشمنان خود را معرفى نموده و پايدارى و فداكارى خود را راجع به پيغمبر اسلام با صراحت و شهامت بيمانندى آشكار ساخته و در حقيقت با اين منطق عجيب همه سران قريش را بجاى خود نشانيد و تا پايان زندگى خود امنيت بنى هاشم و شخص پيغمبر را ص تأمين كرده و مقام دانش و ولايت خود را در آن گنجانيد و بىترديد به پيروزى نهائى اسلام مژده داد و پايهء ايمان و عقيده خود را نسبت بمحمد ص و دين او آشكار كرده و مشت گرهى به دهان منكران زد كور باد فهمى كه با مطالعهء اين قصيده كه در همه كتب سير و تواريخ مسلم اسلامى نقل شده باز نسبت كفر به آن پشتيبان دين و اسلام و مركز ايمان بدهد ، اين قصيده 94 بيت در سيره ابن هشام ضبط شده ولى تا 111 بيت هم شمرده شده است ، اين قصيده را از سيره ابن هشام كه بيشتر مورد وثوق و بهتر قابل استدلال است ترجمه ميكنيم و شاهكارهاى آن را مورد تفسير و استدلال قرار ميدهيم .\r\n( ما ترجمه همه قصيده را به نثرى روان و روشن در آنجا درج نموديم و و نقل همه آن در اين پاورقى گنجايش ندارد هر كه خواهد بدان جا رجوع كند ولى تفسير موارد استدلال را كه در دنباله ترجمهء كامل اشعار است در اينجا يادآور ميشوم ) تاريخ سرودن اين قصيده بطور تحقيق در كتب سير تعيين نشده ولى از قرائن چندى روشن شود كه پس از سال پنج بعثت بوده و از پاره‌اى اشعارش بدست آيد كه پس از محاصره بنى هاشم در شعب ابى طالب بوده اين قصيده در ميان اشعار بسيارى كه ابى طالب در مقام دفاع از پيغمبر ص و تبليغ اسلام و توحيد سروده شاهكار بزرگى است كه بايد با دقت آن را مورد توجه قرار داد .\r\nاين قصيده از نظر ادبيت و بلاغت برتر از همه اشعار عرب است و گوى سبقت از معلقات سبعه ربوده علامه دحلانى در كتاب اسنى المطالب خود هشت بيت از آن را نگاشته سپس گفته است در اين قصيده ابيات بسياريست كه در استحكام معنى و شيوائى بيان بپايه همين چند بيتند تا آنكه در وصف اين قصيده ابن كثير نقاد ادبيات عرب بازگو كرده است اين قصيده بسيار شيوا و بليغ است جز ابو طالب كسى را ياراى آن نيست كه چنين قصيده‌اى تواند سرود ، اين قصيده از همه معلقات سبع گرانمايه‌تر و در اداى مقصود بليغ‌تر است .\r\nاين قصيده از نظر سياست در نهايت اهميت و شايستگى است ، در موقعى كه مبارزه حزب اسلامى به رهبرى پيغمبر ص با تمام قبائل قريش به پر شورترين دوره‌هاى خود رسيده و سران قريش آخرين كوشش خود را براى بر همزدن جامعه كوچك بىساز و برگ اسلام ميكردند و چون خود را در خطر نفوذ عمومى اسلام مىديدند ميخواستند با هر قيمتى تمام مىشود پيغمبر را از ميان بردارند و جامعه نوبنياد اسلام را از ريشه بكنند ، ابو طالب براى ترميم اوضاع و خاموش كردن فرياد سران قريش و تحصيل وجهه حق بجانب از عموم عربستان اين قصيده را سروده و مهمترين نكات سياسى را در آن درج كرده . در بلواى اين جنگ عمومى دوم سياستمداران جهان براى تحصيل پيروزى و پس از آن براى استقرار صلح جهانى نطقهاى بسيار كردند ، چرچيل و رزولت و ترومن و هيتلر و استالين در اين ميان زبردست‌ترين ناطقين سياسى جهان شناخته شدند و نطقهاى آنان بتوسط راديو در جهان منتشر شد و در روزنامه‌ها ثبت گرديد اگر درست تامل كنيد و آنها را با اين نطق سياسى ابو طالب كه در ضمن اين قصيده است بسنجيد باور ميكنيد نطق ابو طالب از همه برتر و مهم‌تر است جز اينكه در محيط كوچك سياست قريش عربستان ادا شده و وسائل نشر پر طنطنه امروز را نداشته .\r\nاين قصيده از نظر شور قوميت و دلسوزى براى ملت عرب و خصوص قريش بسيار مورد اهميت و شايسته مطالعه و دقت است ، سابقه مجد و بزرگوارى خاندان قريش و مهربانى و محبت گذشتگان را يادآورى مىكند و وضعيت پريشانى فعلى آنها را شرح ميدهد و نفوذ بيگانگان و اراذل را بخاطر آنها مىآورد سپس آنها را از انجام اين وضع خطرناك آگاه مىكند و باتحاد و يگانگى كه توام با نظر تعقل و دور انديشى است دعوت مينمايد .\r\nابو طالب چون پدرى مهربان از بام بلند مقام خود در پرتو خرد و فكر روشن و پاك ، كجروى و فساد اخلاق و دنياپرستى قريش را مىبيند و احساسات خود را همگون قطرات اشك دلسوختگان در قالب اين اشعار شيرين و روان سر ميدهد - تا گفته شده - اين قصيده از نظر ايمان و اعتقاد ابو طالب بحقيت پيغمبر اسلام كه مورد نظر ما است بسيار صريح و گويا است بعلاوه از اينكه دلالت دارد بر ايمان ابو طالب دلالت دارد كه ابو طالب چون موسى و عيسى خود يكى از مبشرين اسلام بوده و نفوذ و پيروزى آينده اسلام در نظر او روشن بوده است .\r\nدر بيت 69 ميگويد : و ابلغ قصيا ان سينشر امرنا يعنى بخاندان قصى ابلاغ كن كه به زودى امر ما يعنى مسلك و مرام ما كه اسلام است منتشر و جهانگير مىشود به آنها مژده بدهيد كه پس از ما بجان هم افتاده و در خذلان يك ديگر كوشا ميشوند - تا گفته شده - ابو طالب با اين اشعار نه تنها مرد مؤمنى است بلكه يك تن از فداكاران شيفته ايمان است ، نه تنها يك مسلمانيست بلكه مرد پاك و پيغمبر منشى است كه حقيقت اسلام را پيش از بعثت پيغمبر در نفس پاك و نورانى خود دريافته و بر جاده انتظار نشسته تا وقتى نداى اسلام از زبان محمد به گوش او رسيده و دل بىقرار و انتظار كشيده او را نوازش كرده و تسكين داده چون عاشقى كه پس از ساليان دراز هجران بمحبوب خود رسيده بىتابانه اسلام را در آغوش كشيده چنانچه در شعر 83 ميگويد :\r\nبجان خودم من دلباخته احمدم و او را دوست دارم چو عاشقى در حال وصل بمعشوق ، باز هم بمأخذ نامبرده رجوع شود .\r\n","page_name":" 216 ","page_number":224},
  {"content":"\r\n\r\nاز يك قطعه شعر بقافيه ميم\r\n داريد اميد كه ما گذريم از كشتن محمد در يتيم * بىآنكه نيزه‌هاى بلند از خون خضاب كنيم\r\nباشد دروغ گفت شما بر كعبه تا به چشم نگريد * سرها جدا ز جسد در زمزم و بحطيم\r\nقطع رحم شود همسر ز ياد برد * شوهر كه داشت ورود در بستر دگر محرم\r\nخيزند سوى شما مردان غرق حديد * و ز خانواده دفع كنند هر مجرم ز حريم\r\nزانرو كه گشته عيان گمراهى شما و ستم * در كار ما همه‌تان اندر كناه و اثيم\r\nاندر ستم شده بر پيغمبرى كه كند * دعوت به راه هدى فرمان ز عرش عظيم \r\n مپنداريد تسليم شماها * كنيمش ساده اى بينواها\r\nچه او را هيچ قومى دست دشمن * نخواهد داد كى سر ميدهد از تن ؟ \r\n\r\n","description":"","footnote":"","page_name":" 217 ","page_number":225},
  {"content":"\r\n\r\nو نيز سروده است ؛\r\n آيا خيال نموديد كه ما تسليم كنيم محمد را * با اينكه در ره او سرها ز تن نكنند\r\nباشد امين همه اندر بلاد حبيب و سرور * به حق پروردگار حاكم بر همه چيز\r\nمردم همه ببرش برهان و هيبتى نگرند * نادان به كار خودش مانند دانا نبود\r\nپيغمبريست كه وحى از رب او رسدش * هر كس نگفت چنان انگشت ندامت گزد\r\nدر گرد او چه شمع اولاد هاشمند * رانند از بر او هر شورشى و ستم \r\n\r\n","description":"","footnote":"","page_name":" 218 ","page_number":226},
  {"content":"\r\n\r\nو گفته ديگرش :\r\n هلا از من بگو جمع قريشى * لوى ويژه زان بن كعب وحشى\r\nندانيد آنكه پيش ما محمد * نبى باشد چه موسى در كتب ثبت\r\nبود محبوب مردم از كه و مه * ندارد عيب محبوب خداوند \r\nو نيز در تشويق حمزه بن عبد المطلب به پيروى از رسول ص و يارى او سروده\r\n اى ابى يعلى شكيبا باش بر كيش محمد * از ته دل باورش كن حمزه جان كافر مباش\r\nشاد ميگردم چه ميگوئى تو جانا مؤمنى * بر رسول اللَّه در راه خدا انصار باش\r\nآشكارا با قريشان گو كه اينك مسلمم * در سر بازار و بر گو نيست احمد جادوان \r\n\r\n","description":"","footnote":"","page_name":" 219 ","page_number":227},
  {"content":"\r\n\r\nبه پسرش جعفر گفت : با پيغمبر نماز كن ، گفت پسر جانم ببال عموزاده است پيوند و چونش پذيرفت سرود :\r\n راستى پشتم على و جعفر است * چون رسد بر من ز دوران هر بلا\r\nبه خدا كى وانهم پيغمبرش * كى كنندش ترك فرزندان ما\r\nترك ننمائيد يار او شويد * كه عموزاده است از هر سو بما \r\nو باز سروده :\r\n گويند قريش احمد است جادوگر * گويند دروغ سوگند بكبوتران حرم\r\nپيوسته راستگوى من او را شناختم * باشد امين بهر سپرده و بر حرم\r\nبهتان به او زنند بدبخت ميشوند * گفتارشان رود هر سو بسوى امم \r\n\r\n","description":"","footnote":"","page_name":" 220 ","page_number":228},
  {"content":"\r\n\r\nدر اعتراف بتوحيد سرود :\r\n پادشاه مردم است و بىشريك * هست بخشنده پديدآر و برنده\r\nهر كه در آسمان به حق از او است * هر كه در زير آن ورا بنده \r\nو نيز سروده :\r\n اى شاهد خدائى بر من گواه ميباش * باور نموده‌ام من يكتا خداى احمد\r\nهر كه ز دين كنار است منم بدين پابند \r\nهمهء اينها دليل روشنى باشند بر اينكه حضرتش رضي الله عنه مؤمن بوده بخداى يگانه و به رسولش و چند حديث هم دليل بايمان او وارد شدند .\r\n72 - بسندش تا ابان بن محمد كه گفت : نوشتم به امام رضا على بن موسى ع قربانت من در بارهء ايمان ابى طالب ترديد دارم و آن حضرت در پاسخم نگارش فرمود :\r\n\r\n","description":"","footnote":"","page_name":" 221 ","page_number":229},
  {"content":"\r\n\r\nبنام خداوند بخشنده مهربان اما بعد هر كه پيرو باشد جز راه مؤمنان را بدنبال آنش فرستيم كه دوست داشته ، راستش اگر تو بايمان ابى طالب اعتراف نكنى بدوزخ خواهى رفت ( صدر حديث از آيه 115 سوره النساء است ) 73 - و بسندش از يونس بن نباته از امام ششم ع كه فرمود : اى يونس مردم در باره ابو طالب چه ميگويند ؟ گفتم : قربانت ميگويند او در گودالى از دوزخ است كه مغزش از آن به جوش مىآيد فرمود : دروغ گفتند دشمنان خدا راستش ابى طالب از رفقاى پيغمبران و صديقان و شهيدانست و نيكان شايسته وجه خوب رفيقانى باشند آنان « 1 » 74 - بسندش از مفضل بن عمر كه امام صادق ع بسند پدرانش فرمود : كه امير مؤمنان ع در رحبه بود و مردم در گرد او بودند و مردى از جا برخاست و گفت اى امير مؤمنان تو را چنين مقامى است با اينكه پدرت در دوزخ عذاب ميكشد .\r\nفرمودش خفه شو خدا دهنت را خرد كند سوگند بدان كه محمد را براستى برانگيخته اگر پدرم همه گناهكاران روى زمين را شفاعت كند خدا شفاعتش را بپذيرد و از همه درگذرد ، آيا پدرم در دوزخ عذاب ميكشد و پسرش قسمت‌كننده بهشت و دوزخ است ؟ ؟\r\n\r\n\r\n","description":"","footnote":"\r\n( 1 ) ذيل حديث دنباله آيهء 49 سوره مباركه النساء است در وصف جانبازان راه خدا و توصيف حضرت ابى طالب بمضمون اين آيه دلالت دارد كه او يكى از جانبازان راه خداوند بود و با اين ايمان و عقيده به يارى پيغمبر اسلام برخاسته و با اين شعور عشق خدائى در برابر انبوه امواج كفر قريش ايستادگى كرده و همين ستايش جوابگوى گفتار ناهنجار مخالفان است كه از روى حسد بمقام امير مؤمنان ع چنين گستاخى كرده و جاى او را گودال دوزخ دانستند ( مترجم )\r\n","page_name":" 222 ","page_number":230},
  {"content":"\r\n\r\nسوگند بدان كه محمد را براستى فرستاده كه نور پدرم در روز رستاخيز نور همه خلائق را بخاموشى كشد جز پنج نور كه از محمد و فاطمه و حسن و حسين و نور فرزندانش كه امامند ، آگاه كه نورش از نور ما است و خدا آن را دو هزار سال پيش از آفرينش آدم آفريده .\r\n75 - بسندى تا عباس ( عم پيغمبر ) كه پرسيد از رسول خدا ص گفت : در باره ابو طالب چه اميدى دارى ؟ فرمود : هر چيزى را براى او از پروردگارم عز و جل اميدوارم .\r\n76 - بسندش تا ابو رافع كه از خود ابو طالب بن عبد المطلب شنيدم ميگفت به من باز گفت محمد ص كه پروردگارش او را مبعوث كرده به صله رحم و باينكه نپرسند جز خداى يگانه را و ديگرى بهمراه او پرستش نكنند و محمد نزد من راستگو و امين است .\r\n\r\n","description":"","footnote":"","page_name":" 223 ","page_number":231},
  {"content":"\r\n\r\n\r\nفصل : در اخبار عبد المطلب\r\n77 - بسندش تا امام صادق ( ع ) كه بنقل از پدرانش عليهم السلام فرموده چون مردم حبشه بر يمن تسلط يافتند و آن را زير پرچم خود گرفتند يكثوم پادشاه حبشه دو تا از سرداران خود را بنام ابرهه و ارياط با ده فيل كه هر فيل ده هزار جنگجو همراه داشت فرستاد براى ويران كردن خانه كعبه و اين دو سردار ميان راه با هم درافتادند و مخالف هم شدند و با هم جنگيدند و ابرهه ارياط را كشت و بر همه حبشيها فرمانگزار شد و چون به مكه نزديك شد يارانش كاروانى را از عبد المطلب بن هاشم چپاول كردند و چون از ان آگاه شد نزد ابرهه رفت ، مترجم ابرهه كه از او حرف شنوى داشت پسر دايه عبد المطلب بود و پا برهنه گفت اين سرور و آقاى همه عرب است كه نزد تو آمده از او احترام كن و بزرگش دار وانگاه ابرهه به منشى خود گفت از او بپرس چه حاجتى دارد و او پرسيد و پاسخش داد كه ياران پادشاه شتران مرا ربودند و بردند و ابرهه فرمود آنها را پس دهند و رو كرد بمترجم خود و گفت : به او بگو در شگفتم از مردمى كه تو را بر خود آقا و سرپرست كردند ، تو آمدى از من چند تا شترت را خواستار شدى با اينكه من آمدم مايه شرف و بزرگوارى تو را از بن بركنم و اگر از من خواهش كرده بود برگردم و دست از خراب كردن كعبه بكشم چنان ميكردم « 1 »\r\n\r\n\r\n","description":"","footnote":"\r\n( 1 ) در اين تعبير روشن است كه ابرهه يك سردار حبشى بىباك كه از يمن تا سرزمين مكه قشون بسيارى كشيده تا خانه كعبه را ويران سازد و شهرت بيمانندى در ميان عرب بدست آورد تا چه اندازه تحت تاثير هيبت عبد المطلب قرار گرفته و او را بزرگ شمرده است .\r\n","page_name":" 224 ","page_number":232},
  {"content":"\r\n\r\nعبد المطلب فرمود : پادشاها اين كاروان شتران از ان من بود و من صاحب آنها بودم و از تو خواستم آنها را رها كنى و راستش اين خانه هم صاحبى دارد كه خودش از آن دفاع مىكند ابرهه گفت من فردا آن را ويران ميكنم تا ببينم چه كار ميكنيد ؟ چون عبد المطلب برگشت ابرهه قشون حبشه را بسوى مكه كوچاند بناگاه سحرگاه آوازى از هاتف به گوش رسيد كه ميگفت : اى مردم مكه از مردم مكه قشون بسيارى آمده بر شهرها ، بر دشتهاى پهناور بر آنان باد لعنت خداى جبار و عبد المطلب اين شعرها را سرود :\r\n آيا داعى شنيدم آنچه گفتى * نباشم كر بهر گفت و شنفتى\r\nخانه صاحب دارد و مانع شود * هر كه سوء قصد دارد دك شود\r\nتبعش آهنگ كرد و لشكرش * كه ز حمير بود و از آل ارم\r\nاز ستم جرهم در آن نابود شد * بعد از طسم و جديس و هم جثم\r\nهر كه كيدى آردش باشد چنين * نيست فرمان خدا كار امم\r\nآل حق بوديم ما زين پيشتر « 1 » * محنت حق بوده در ما از ازل\r\nعهد ابراهيم باشد از قدم * ما خدا جوئيم و در ما عاد نيست\r\nصله خويشان و پائيدن بعهد * از ازل داريم حجت از خدا\r\nكه بدان از ما بپراند نقم * بهر ما در هر زمانى جنبشى است\r\nبهر دين يك جنبشى هم در عجم * چون رسد دوره ما تا آخر\r\nآورد طاهر قدسى همدم * بكتابى كه بود آياتش\r\nشرح و تفصيل احاديث امم \r\n\r\n\r\n","description":"","footnote":"\r\n( 1 ) تبع لقب شاهان يمن بوده كه پيش از اسلام در سرزمين يمن تمدنى داشتند و گاهى به حجاز و مكه و مدينه يورش ميبردند و كامياب نبودند و طسم جد يس و جثم و جرهم را عرب بائده گويند كه تيره آنان نابود شده و جز نامى از آن نمانده و عرب حجاز و نجد همان عدنانى هستند و از نژاد اسماعيل بن ابراهيم عليها السلام .\r\n","page_name":" 225 ","page_number":233},
  {"content":"\r\n\r\nبامدادان عبد المطلب همه پسران خود را گرد خويش فراهم آورد و ببزرگتر آنان بنام حرث فرمود : ببالاترين جاى كوه ابو قبيس برو ، و بنگر از سوى درياچه بسوى تو مىآيد و او رفت و برگشت و چيزى نديد و پسران خود را يكى پس از ديگرى فرستاد و هيچ كدام خبرى از دريا برايش نياوردند وانگه عبد اللَّه فرزند خردسالش را پيش خواند جوانى نورس كه در سالهاى بلوغ بود و گيسوئى بلند داشت كه تا زير كمرش ميرسيد و به او فرمود : پدر و مادرم بقربانت بالاى ابو قبيس برا ، و بنگر كه از درياچه مىآيد و رفت و شتابانه برگشت و گفت : اى سرور انجمن ابرى ديدم كه از سوى دريا پيش مىآيد گاهى به زير مىآيد و گاهى بالا ميگيرد ، خواهى بگو ابر سياهى است و اگر هم او را طوفانى خيال كنى شايد يك بار بالا ميرود و يك بار فرود ميگيرد ، عبد المطلب فرياد زد اى گروه قريش بخانه‌هاتان برويد و آرام باشيد خدا شما را از نزد خود يارى كرد و پرنده‌هاى ابابيل پيش آمدند و هر كدام سنگريزه‌اى در نوك داشتند و دو ديگر در دو پا و يك پرنده سه مرد را ميكشت كه از ياران ابرهه بودند سنگريزه بفرق سر مرد ميافكند و از دبرش بيرون مىآمد و خدا داستان آنان را حكايت كرده و فرموده :\r\nبنام خداوند بخشنده مهربان نبينى كه چه كرد پروردگارت با اصحاب فيل ، آيا نيرنگ آنان را بگمراهى و بدبختى نكشانيد و فرستاد بدانها پرنده‌هاى ابابيل با سنگهائى از سجيل ، و ساخت آنان را مانند نشخوار جويده .\r\nسجيل : سنگ سخت است و عصف گاه كه دانه زراعتش را گرفتند و بىدانه مانده و خورده شده و خرد شده و گفتند چون سنگ بر سرشان مىخورد و از دبرشان بيرون ميشد تنشان بمانند پوسته تهى ميماند و چيزى در درون نداشت چون مشكى خشكيده بود و چون پوست بىمغز هندوانه ابو جهل .\r\n78 - و بسندش از ابن جمهور تا ابن عباس كه گفت : چون سيف بن زى يزن\r\n\r\n","description":"","footnote":"","page_name":" 226 ","page_number":234},
  {"content":"\r\n\r\nكه نامش نعمان بن قبيس بود « 1 » بر حبشه پيروز شد و آن در سال پس از ولادت رسول خدا ص بود همه نمايندگان عرب و اشراف و بزرگان آنها نزد او آمدند بهمراه شعرا تا به او مبارك باد گويند و او را مدح كنند و خوش خدمتى و خونخواهى او را براى قومش يادآور شوند و در ميان كسانى كه نزد او آمدند نمايندگان قريش بودند و در آنان عبد المطلب بن هاشم بود و امية بن عبد شمس و عبد اللَّه بن جذعان و خويلد بن اسد بن عبد العزى با كسانى ديگر از سران قريش و بصنعاء رفتند براى ديدار او و وى در كاخ رأس غمدان جا داشت ، همان كاخى كه امية بن صلت در قصيده‌اش ياد كرده آنجا كه ميگويد :\r\nنيوش و تاج بر سرت مبارك * اى بالانشين رأس غمدان خانه در باز و پر آوازه تو دربان نزد سيف رفت و از مقام آنان گزارش داد و او اجازه شرفيابى بدانها داد و چون وارد شدند عبد المطلب پيش رفت و از او اجازه سخن گفتن خواست و در پاسخش گفت : اگر از كسانى هستى كه نزد پادشاهان سخن توانند ما به تو اجازه داديم عبد المطلب فرمود : شاها راستش خدايت در جايگاه بلند و دشوار و منيع و در فرازى\r\n\r\n\r\n","description":"","footnote":"\r\n( 1 ) تسلط سيف كه از نژاد شاهان حمير بود بر يمن پس از اينكه حبشه آن را تصرف كرده بود بوسيلهء كمك شاهنشاه ساسانى ايرانى بود ابن هشام در ص 40 ج 1 سيره خود چاپ مصر گويد : چون گرفتارى مردم يمن طولانى شد سيف بن ذى يزن حميرى نزد قيصر روم آمد و به دو شكايت برد و از او خواست حبشيها را از يمن براند و خود بر آن حكومت كند و او نپذيرفت و بوسيله نعمان بن منذر نزد خسرو ايران رفت - تا گويد - خسرو جمعى زندانيان خود را آزاد كرد و بهمراه او بيمن فرستاد و آنان حبشه را شكست دادند و از يمن راندند و در آن بحكومت نشستند و حكومت آنان تا زمان پيغمبر اسلام ادامه يافت ( بطور خلاصه نقل شد ) و اين وفود عرب حجاز پس از اين زمان بحضور سيف بار يافتند و پذيرائى شاهانه‌اى از آنان به عمل آمد و اين خود دلالت دارد كه قشون كمكى ايران پس از تسلط بر يمن كمال آزادى حكومت يمن را رعايت كرده و به حساب يك نيروى دفاعى از استقلال يمن و آزادى مردم آن در يمن مستقر شده و در آنجا مانده تا دوران ظهور اسلام و بعثت پيغمبر ص در ص 44 ج 1 سيره ابن هشام گويد : ابن اسحاق گفته و هرز و بقيه قشونش از فارسيان تا امروزه پشت در پشت در سرزمين يمن مانده‌اند - تا گويد - ابن هشام گفته : از آن پس و هرز مرد و خسرو ايران پسرش مرزبان را امير يمن نمود و چون مرزبان مرد خسرو و پسرش تينجان بن مرزبان را امير يمن ساخت و چون تينجان مرد خسرو پسر او را امير بر يمن ساخت و سپس او را بر كنار كرد و باذان را بجاى او گذشت و او پيوسته امير يمن بود تا خدا محمد ص را به نبوت برانگيخت و از زهرى به من رسيده كه خسرو ايران بباذان نوشت به من خبر رسيده مردى از قريش در مكه ظهور كرده و خود را پيغمبر دانسته نزد او برو و او را توبه بده و اگر توبه كرد بسيار خوب و اگر نه سرش را براى من بفرست و باذان نامه خسرو را نزد رسول خدا ص فرستاد و آن حضرت در پاسخ او نوشت كه خدا به من وعده داده خسرو در فلان روز از فلان ماه كشته شود ، و چون نامه بباذان رسيد در انتظار ماند كه اگر پيغمبر است گفته او درست درآيد و خدا در آن روز خسرو را كشت بقول ابن هشام بدست پسرش شيرويه كشته شد .\r\n","page_name":" 227 ","page_number":235},
  {"content":"\r\n\r\nو والائى جاى داده تو را از خانواده‌اى برآورده كه بنش پاكيزه و هسته‌اش با عزت و بنيادش استوار است و شاخه آن برومند و از كان پاكيزه است ، شاها از تو هر ننگ ؛ و بدى دور باد تو پادشاه همه عرب و بهار خرم آنانى كه گردت را گرفته‌اند ، سرور همه عربى كه رو بسوى او دارند و استوانه آنانى كه به تو تكيه كنند و دژى محكمى كه بندگان بدان پناهنده شوند ، نياكانت بهتر نياكانند و تو بهتر جانشين آنانى براى ما گمنام نماند آنكه چنانست نياكانش و هرگز نابود نشود كسى كه توئى جانشينش پادشاها ما اهل حرم خداوند و نگهبانان خانه او هستيم ما را بسوى تو كشاند پيشامدى كه ما را شاد كرد براى ما از ميان رفتن آن گرفتارى چنان كه ما را اندوه داد ، ما نماينده‌ايم براى عرض مباركباد نه براى تسليت عزا .\r\n\r\n","description":"","footnote":"","page_name":" 228 ","page_number":236},
  {"content":"\r\n\r\nسيف گفت : تو از كدام خاندان اهل حرمى اى سخنگو ؟\r\nگفت : من عبد المطلب بن هاشم گفت همان خواهر زاده ما ؟ گفت : آرى ، فرمود پيش آى پيش رفت و آنگاه پادشاه يمن رو به دو و همراهانش كرد و گفت : مرحبا و اهلا با شتر و بار و آسايشگاه خوب و بخشش فراوان ، پادشاه سخن شما را شنيد و خويشاوندى شما را فهميد و وسيله شما را پذيرفت شما شبانه روز در پذيرائى باشيد و مورد احترام تا اينجا بمانيد و بخشش گير باشيد چون بكوچيد و آنان به مهمانخانه و جايگاه پذيرائى نمايندگان رفتند و يك ماه در آنجا ماندند و دسترسى بپادشاه نداشتند و اجازه برگشت بدانها داده نميشد وانگاه توجهى بدانها كرد و عبد المطلب را خواست و گفت من ميخواهم از نهفته‌ى دانشم رازى را به تو بگويم ، و اگر جز تو بود آن را فاش نمىكردم ولى ديدم تو معدن آن رازى و تو را از ان يكباره آگاه كردم و بايد نزد تو نهان بماند تا خدا فرمان براند زيرا خدا كار خود را بسامان رساند راستش من در كتاب مكنون و دانش نهفته‌اى كه براى خود برگزيديم و از ديگرانش در پرده داريم يافتم خبرى مهم و مقامى بلند كه در آنست شرف زندگانى و فضيلت در گذشت براى همه مردم و براى تيره و تبار تو يك جا و براى شخص تو بخصوص ، عبد المطلب گفت : شاها از مانند تو سزد كه شاد كند و نيكى نمايد ، بفرما آن راز نهانى چيست ؟\r\nبقربانت همه چادرنشينان عرب گروها گروه ، گفت چون در سرزمين تهامه زاده شود پسرى كه ميانه دو شانه‌اش خالى باشد ( مهر نبوت ) پيشوا و سرور گردد و تا قيامت شما ستون و پشتيبان شويد .\r\nعبد المطلب گفت : شاها بدت مباد البته بدين مژده بهترين پذيرائى از نماينده‌ها نمودى كه از ان برتر نباشد ، و اگر حشمت و جلال مقام سلطنت در ميان نبود از او ميپرسيدم كه در چه زمانى باشد تا شادى من فزون گردد .\r\nزاده ذى يزن گفت : هم اكنون او زاده شده يا زاده شود نامش محمد است پدرش و مادرش درگذرند و جد و عمويش سرپرست او شوند ، از نژاد ما عرب است كه بارها پدر بر پدر او را زاده‌ايم و خدا آشكارا او را برانگيزد برسالت و از ماها يارانى\r\n\r\n","description":"","footnote":"","page_name":" 229 ","page_number":237},
  {"content":"\r\n\r\nبرايش بسازد كه بدانها اولياء خود را عزت بخشد و دشمنانش را خوار كند و بدانها توده مردم را بزند و زير فرمان آورد و هر چه در روى زمين ارزشمند است در دسترس همه قرار دهد ، آن پيغمبر بتها را بشكند و آتشكده‌هاى گبران را خاموش كند و خداوند رحمان را بپرستد و شيطان را زبون سازد گفتارش قاطع است و برگشت ندارد و حكمش عادلانه است و خلاف ندارد به كار خير وادارد و خودش آن را انجام دهد و از هر كار زشت و ناروا جلوگيرى كند و آن را از ميان ببرد .\r\nعبد المطلب گفت : اى پادشاه بختت بلند و مقامت و الا باد ، پادشاهيت پاينده و عمرت دراز آيا مىشود از اين روشنتر با من سخن گوئى و يكباره پرده از اين راز نهان برگيرى كه تا اندازه برايم روشن شده ؟ زاده ذى يزن گفت : بدان خانه كه پرده گرد خود دارد و نشانه برايش برپا است براستى تو اى عبد المطلب جد او باشى بىدروغ و عبد المطلب به سجده افتاد و بشكرانه اين نعمت پيشانى بر خاك نهاد ، او را گفت سر بردار دلت خنك باد و كارت فراز آيا از آنچه برايت گفتم در خود خبرى دارى ؟ گفت شاها مرا پسرى بود كه به دو خوشدل بودم و بر او مهربان و زنى با كرامت از زنان پارساى تيره خود برايش بزنى گرفتم بنام آمنه دختر وهب بن عبد مناف و پسرى آورد كه او را محمد ناميدم پدر و مادرش درگذشتند و منش سرپرست شدم ، ميانه دو شانه‌اش خالى است و در او است همه نشانيهائى كه فرمودى .\r\nزاده ذى يزن گفت : هر آنچه گفتمت همانست كه گفتم و كم و بيش ندارد پسرت را خوب نگهدارى كن و از جهودان برايش در حذر باش زيرا آنان دشمنان خدايند و البته كه خدا دست آنان را بر او نگشايد و به حضرت او راهشان ندهد ، آنچه برايت گفتم در سينه سپار و دفترش را در بند مبادا اين گروهى كه همراه تو آمدند از آن آگاه شوند ، زيرا من آسوده خاطر نيستم از اينكه آنها را رشك و رقابت درگيرد از اينكه سرورى و رهبرى تو را باشد و برايت دنبال دسيسه روند و در راهت دام گسترند و اگر بدانها آگاهى دهم همان كار را خواهند كرد ، و اگر نبود كه ميدانم مرگ\r\n\r\n","description":"","footnote":"","page_name":" 230 ","page_number":238},
  {"content":"\r\n\r\nبر من بال خود را گسترده و پيش از بعثت او مرا ميربايد با همه قشون پياده و سواره خود مىآمدم در سرزمين يثرب و آنجا را پايتخت خود مينمودم و در انتظارش بودم زيرا من در كتاب گويا و دانش پيشين يافتم كه استوارى كار نبوت و دعوت او در سرزمين يثرب خواهد بود و انصار و ياران و مرقدش در آنجا است و گر نبود كه من او را از آفت دشمنان نگاه ميدارم و از پيشامد بد برايش نگرانم در همين نوجوانيش پيغمبرى او را اعلام ميكردم و سران عرب را بدنبالش لگدكوب ميساختم ولى اين كار را به تو واميگذارم بىاينكه كوتاهى كرده باشم در همراهى با تو ، بر آن محمد باد از من خوشامد و درود پيوسته وانگاه فرمود تا بهر كدام اعضاء هيئت نمايندگى قريش ده بنده و ده كنيز و صد شتر و پنج برد يمانى و پنج رطل طلا ( هر رطل حدود صد مثقال ) و ده رطل نقره دادند با يك انبان پر از عنبر و به خود عبد المطلب ده برابر آن را دادند .\r\nسيف بن ذى يزن به او گفت چون سال نوشد نزد من بيا و او پيش از نو شدن سال در گذشت و عبد المطلب بسيار شد كه ميفرمود : اى گروه قرشيان كسى از شماها به من رشك نبرد براى فزونى مال بخشش كه آن بپايان ميرسد ولى بايد رشك برد به من در آنچه ميپايد برايم و براى نژادم پس از من از ياد بود و فخر و شرف ، و چونش ميگفتند كه آن چيست ؟\r\nپاسخ ميداد به زودى دانسته مىشود آنچه من ميگويم گر چه پس از ساليانى باشد و در اين باره امية بن عبد شمس سروده :\r\n بر شترها از نصيحت بارها آورده‌ايم * بارها بر اشتران نر و ماده كرده‌ايم\r\nشترها زنگ جنبان سر به بالا * سوى صنعا روان از ژرف دره‌ها\r\nچرند اندر رهى آكنده از برق * درخشانند در دنبال هم چند\r\nچه در صنعا ، فرو خفتند با هم * بدار الملك شاهى اهل فرهنگ \r\nروايت است كه به اكثم بن صيفى حكيم عرب گفتند : تو داناتر مردم زمان خودى و فرزانه‌تر و خردمندتر و بردبارتر آنانى ، گفت : چرا چنين نباشم با اينكه در همه عمر همنشين ابو طالب و عبد المطلب و هاشم و عبد مناف بودم و قصى و اينان\r\n\r\n","description":"","footnote":"","page_name":" 231 ","page_number":239},
  {"content":"\r\n\r\nهمه آقايان و سروران و آقازاده‌هاى زمان خود بودند و من خوى آنان گرفتم و حلم آنان آموختم و بدنبال بزرگواريشان رفتم و گام جاى گامشان نهادم و از آثارشان پيروى كردم ، اكثم بن صيفى از معمران جهان بوده داستان ربيعة بن نصر لخمى پادشاه يمن و خوابى كه ديد و سطيح و شق آن را تعبير كردند .\r\nراويان دانشمند گفته‌اند : ربيعة بن نصر خوابى هراسناك ديد كه او را در انداخت و پس از آن فرستاد در كشور خود و هر كاهن و جادوگر و قيافه‌شناس و اخترشناسى را خواند و چون همه گرد آمدند گفت : من خوابى ديدم هراسناك كه مرا در انداخته و بدان معتقد شدم تعبيرش را به من بگوئيد گفتند آن را بما بگو و تعبيرش را بجو ، گفت : اگر بگويم اطمينان ندارم به تعبير شماها زيرا تعبيرش را نداند جز كسى كه خودش را بداند پيش از آنكه منش گزارش دهم ، چون چنين گفت : مردى از آن ميان گفت اگر مقصود پادشاه اينست بايد سطيح و شق را بخواهد زيرا كسى از آنها داناتر نيست و آنان به تو خبر دهند از آنچه پرسيدى چون چنين به او گفتند : بسوى آن دو فرستاد و سطيح پيش از شق نزد او آمد و آن دو در ميان كاهنان مانند نداشتند و چون سطيح آمد او را نزد خود خواند و به او گفت اى سطيح راستش من خوابى ديدم كه مرا هراس داده و از ان در افتاده‌ام آن را به من بگو و اگرش درست گفتى تعبيرش را درست دانى ، گفت : بسيار خوب :\r\nدر خواب ديدى يك استخوان سرى از تاريكى بدر آمد و بسر زمين تهامه برآمد و هر كه سرى داشت آن را خورد پادشاه گفت در آن هيچ خطا نكردى به نظر تو تعبيرش چيست ؟ گفت سوگند بدان چه ميان دو حرم است از زنده‌ها كه حبشيان بسرزمين شما فرود آيند و تا حدود جرش « 1 » را تصرف كنند پادشاه گفت : اى سطيح آنچه گفتى\r\n\r\n\r\n","description":"","footnote":"\r\n( 1 ) جرش يكى از شهرستانهاى آباد و پر نعمت يمن بوده و جارية بن قدامه كه بفرمان امير مؤمنان عليه السلام بسر بن ابى ارطاة را كه بحجاز و يمن غارت زده بود تعقيب كرد و او را از هر دو ناحيه بدر كرد در جرش يك ماه راحت باش بقشون خود داد و در آنجا ماند چنانچه در 638 كتاب الغارات ثقفى چاپ تهران گويد :\r\nو چون جاريه آمد در جرش يك ماه اقامت كرد و استراحت نمود و ياران خود را راحت باش داد .\r\n","page_name":" 232 ","page_number":240},
  {"content":"\r\n\r\nخون دل است و دردناك از ان پس چه خواهد شد اى سطيح آيا در زمان من مىشود يا پس از من ؟ گفت : نه پس از آن باشد بسالها كه برسد به بيش از شصت و هفتاد سال كه بگذرند وانگه همه كشته شوند و از آن گريزان و رانده گردند . پادشاه گفت چه كسى سركار آن شود از كشتار و بيرون راندن آنان ؟ گفت سركارش ارم ذى يزن باشد كه از عدن « 1 » بدانها بتازد و يكى هم از آنها را در يمن بجا نگذارد گفت : اين سلطنت بر او بپايد يا بپايان رسد ؟ گفت : بپايان رسد گفت چه كسى آن را پايان بخشد ؟\r\nپاسخ داد پيغمبرى پاك كه به دو وحى رسد از خداوند و الا ، گفت از چه كسانى باشد اين پيغمبر ؟\r\nگفت : از فرزندان غالب بن فهر بن مالك بن نضر و آن پيغمبر پادشاه قومش باشد تا پايان روزگار ، گفت : اى سطيح روزگار را پايانى باشد .\r\nگفت آرى روزى كه در آن اولين و آخرين گرد آيند و نيكوكاران سعادتمند شوند و بدكاران بدبخت ، گفت : اى سطيح آيا اينكه بما ميگوئى درست است ؟ گفت : آرى سوگند به شفق آغاز شب و به خود شب آنگاه كه بر جا نشيند آنچه به تو گزارش دادم درست است و چون سطيح فارغ شد شق نزد او آمد به او هم گفت : اى شق من خوابى هراسناك ديدم و از آن در افكنده شدم به من بگو چه بوده اگرش درست گفتى تعبيرش درست دانى چنانچه سطيح گفت و گفته او را نهان داشت تا بنگرد در آن موافقند يا مخالف ، گفت\r\n\r\n\r\n","description":"","footnote":"\r\n( 1 ) عدن در ناحيه جنوبى يمن است و بندرگاه باب المندب است كه بحر احمر را به اقيانوس هند پيوست ميدهد و از اين جهت مورد توجه دريانوردان است .\r\n","page_name":" 233 ","page_number":241},
  {"content":"\r\n\r\nخواب ديدى يك كلمه از ميان تاريكى بدر آمده و ميان بستان و تلى ايستاده و هر نفس كشى در آن بوده خورده .\r\nپادشاه گفت خطا نرفتى بگو تعبيرش چيست ؟ گفت : سوگند بجان هر آدمى كه در بين الحرمين زنده است كه حبشيان بر سرزمين شما چيره گردند و تا نجران را به تصرف آورند پادشاه گفت بجان پدرت كه اين مايه خون دل است و دردناك است .\r\nكى مىشود در زمان من يا پس از آن ؟ گفت سالها پس از آن وانگاه مردى بزرگوار شما را نجات دهد و مزه خوارى و سختى بدانها چشاند گفت : آن بزرگوار كه باشد : گفت : پسر بچه‌اى كه نه پست نژاد است و نه فرهنگ آموخته از خاندان ذى يزن برآيد ، گفت آيا سلطنت او بپايد ؟ يا پايان يابد ؟ گفت : بلكه پايان يابد بوسيله رسولى فرستاده خدا كه حق و عدالت آورد ميان دينداران با فضيلت و پادشاهى در تيره او بماند تا روز قيامت : گفت : روز قيامت چيست ؟ گفت : روزى كه در آن زنده‌ها و مرده‌ها شنوا شوند و همه مردم در معاد گرد آيند و كسى كه تقوى داشته به خيرات دست يابد . گفت : اى شق آنچه گوئى درست است ؟ گفت : آرى سوگند بپروردگار آسمان و زمين و هر چه ميان آنها است از بلندى و نشيب كه هر چه به تو گفتم حق است و چشم پوشى ندارد\r\n\r\nيك دليل بر اثبات صانع :\r\nاز ابراهيم نظام « 1 » حكايت است كه گفت : دليل بر اثبات صانع قديم اينست\r\n\r\n\r\n","description":"","footnote":"\r\n( 1 ) دليلى كه نظام آورده بر پايه عقيده حكما طبيعى پيشين است كه ماده جهان محسوس را عناصر اربعه دانسته بودند با چهار طبع مخالف كه گفته شده .\r\n چهار طبع مخالف سركش * چند روزى بودند با هم خوش\r\nچون يكى زين چهار شد غالب * جان شيرين برآيد از غالب \r\nو اگر هم ماده نخست پديده‌هاى جهان عناصر بسيطه بيشترى باشند چنانچه دانشمندان طبيعى امروزه گويند باز هم اين دليل به قوت خود باقى است زيرا عناصر بسيطه هر چه باشند تا آنجا كه از تركيب موجودات ماديه در كارند تضاد و تباين آنها روشن است و نياز بمدبر قاهرى دارند كه آنها را تركيب كند و با هم نگهدارد ( مترجم )\r\n","page_name":" 234 ","page_number":242},
  {"content":"\r\n\r\nكه ما ببينيم چيزها كه طبع آنها ضد بت و تباين و جدائى و تباه كردن هم طبع آنها است با هم فراهمند و آنها گرمى و سردى و ترى و خشكى باشند ( طبايع چهار عنصر ) كه در وجود هر جاندار و بيشتر اجسام ديگر با هم فراهم شدند ( و آن كمتر عناصر بسيطه باشند كه وجود دارند ) و دانستيم فراهم آور آنها بفشار خود آنها را با هم فراهم كرده و گر نه از هم دور ميشدند و يك ديگر را فاسد مىكردند . گفته است اگر ميشد كه ضدها و نفرت گير از همديگرها با هم فراهم شوند و بمانند بىفراهم فراهم‌كننده نيرومند ميشد كه ما آب و آتش را با هم جمع كنيم و بذات خود بمانند و بپايند بىوجود جامع مدير و نگهدارنده و اين محال است و تصور نشدنى .\r\nگفته فراهم آمدن آنها با هم دليل آنست كه حادثند زيرا نتوانند جدا از هم باشند و چون وجود آنها وابسته است به اجتماع نشود وجود جمعى آنها بىتأثير يك فراهم كن باشد و درست آيد كه او پيش از آنها بوده و آنها يافت نشدند جز همان گاه كه آنها را با هم آفريده و اگر پيش از آن بوده باشند يا تنها بوده‌اند و آن محال است و يا بىجامع و مؤثر با هم يافت شدند و آن هم باز محال است و درست آيد كه آنها آفريده‌اند و آنكه آنها را آفريده و فراهم آورده پيش از آنها بوده تا هميشه .\r\nمسأله ، اعتراض بر كسانى كه هر حقيقتى را منكرند و گويند همه مذاهب باطلند و مذهب حقى وجود ندارد و بايد به آنها گفت : بما بگوئيد اين عقيده و مذهب شما هم حق است يا باطل اگر گويند : حق است به آنها گفته شود شما گفته خود را شكستيد و از ميان برديد و معترف شديد كه مذهب حقى وجود دارد از همان راهى كه گفتيد وجود ندارد و اگر گويند مذهب ما هم حق نباشد و باطل است به آنها بايد گفت : چون قول شما كه هيچ مذهب حقى نيست باطل باشد پس درست است كه مذهب حقى وجود دارد .\r\nپرسش از آنان كه تفكر و دليل عقلى را باطل دانند « 1 »\r\n\r\n\r\n","description":"","footnote":"\r\n( 1 ) اين پرسش روى با اشاعره پيروان ابو الحسن اشعرى دارد ، چون در آغاز قرن دوم اسلامى كه تعليمات قرآن مجيد در ميان مردمى دانشمند و متمدن از اهالى فارس و روم و افريقا منتشر شد و اينان با آن آشنا شدند نهضت علمى اسلام در پهناور اين كشورهاى متمدن آن روز گسترده شد در بصره و كوفه كه مركز دانشگاه‌هاى اسلامى بود و امير المؤمنين ع آن را بنياد كرده بود مسلك معتزله در كنار دانشمندان شيعه كه دست پرورده مكتب امام باقر و امام صادق عليه السلام بودند قرار گرفتند پايه خلافت اموى و عباسى سست شد تا آنجا كه مأمون عباسى به مذهب شيعه درآمد و خواست امام هشتم عليه السلام را جانشين خود كند ولى آن حضرت محيط را مساعد نديد و نپذيرفت و چون متوكل عباسى روى كار آمد بدانشگاه علمى اسلامى يورش برد و آن را بست و يك اسلام قشرى را رواج داد و زمينه فراهم شد كه ابو الحسن اشعرى مسلك اشاعره را پىريزى كرد و بنياد آن روى بىاعتبار كردن عقل و انديشه بود و توجه به ظاهر ساده آيات و اخبار كه در خور قوم عرب بودند و يك وضع عوام پرورى بوجود آمد كه تا كنون دنباله دارد ( مترجم )\r\n","page_name":" 235 ","page_number":243},
  {"content":"\r\n\r\nبايد به آنها گفت شما با نظر و انديشه نظر را فاسد دانيد يا بدر يافت حواس ( پنج ظاهر چون ديدن و شنيدن و بو كردن و چشيدن و بسيدن و يا باطن چون حس مشترك و خيال و وهم ) يا بواسطه خبر معتر از پيغمبر و صحابه و به حكم عقل دليل عقل را باطل دانيد يا به غير دليل عقل .\r\nاگر گوئيد به حكم نظر و انديشه نظر باطل است تناقض گفتيد و برگشتيد به حكم نظر براى باطل كردنش و اگر گوئيد به حكم حواس باطل است گوئيم در احساسات ظاهر و باطن با شما مشتركيم و در آنچه بدانها دريافت شود اختلافى ميان مردم نباشد پس چرا ما آنچه را شما دانيد ندانيم و اگر گوئيد بدليل خبر آن را باطل دانيم آيا بچه وسيله خبر شما بر خبر ما كه دلالت بر صحت دليل عقلى دارد ترجيح و برترى دارد مگر آنكه به حكم نظر و دليل عقل باشد .\r\nو اگر پرسش را بما برگردانند و گويند شما به حكم نظر ، نظر و انديشه را معتبر دانيد و به حكم عقل دليل عقل را معتبر دانيد يا به حكم حواس يا بوسيلهء خبر و بدليل عقل ، عقل را حجت دانيد يا بدليل ديگر چون حواس و اگر بدليل حواس باشد\r\n\r\n","description":"","footnote":"","page_name":" 236 ","page_number":244},
  {"content":"\r\n\r\nو حواس ما و شما يكسانست و اختلافى ندارد و چرا ما هم مانند شما حجت بودن عقل و نظر را نفهميديم و اگر گوئيد بوسيلهء خبر دانستيم شما خبر را برتر از عقل ساختيد و معيار حجت بودن آن شناختيد و اين عقيده شما نيست و اگر گوئيد درست بودن دليل عقل و نظر را به همان دليل عقل و نظر دانستيم ما هم ميتوانيم بگوئيم كه صحت خبر مبطل آنها را به خبر دانستيم و اعتراض شما وارد نيست .\r\nپاسخ اينست كه گوئيم ما صحت عقل و نظر را به نظر و عقل دانستيم ولى شما نميتوانيد بطلان آنها را بوسيله خبر بدانيد زيرا اگر درست بودن خبر را از خود آن دانيد و صحت خبر ذاتى باشد بايد هر خبرى بهر كس رسد صحت آن را بداند و در صحت هيچ خبرى اختلاف نباشد و هرگز ما آن را نپاييم و اگر بگوئيد صحت خبر را بخبر ديگر دانستيم نقل كلام بدان كنيم تا شما را بكشاند باخبار نامتناهى ( كه تسلسل محال است ) اگر گويند اين اعتراض بشما هم وارد شود زيرا اگر صحت عقل و نظر را بدان دانيد بايد به نامتناهى كشيده شويد .\r\nگوئيم : ما معتقد نيستيم كه صحت عقل و نظر را بعقل و نظر ديگرى دانستيم بلكه به خود آنها دانستيم زيرا ما ميدانيم هر گونه انديشه و تعقلى كه بر پايه قانون منطقى و ترتيب علمى باشد و صاحب آن دچار هوس و عادت و عصبيت نباشد درست است و هر دانشى بر اساس بديهه باشد فاسد نباشد و اين گونه انديشه و تعقل خودش دليل شود بر اينكه انديشه و تعقل درست است و مخالفت آن روا نيست ،\r\n\r\n","description":"","footnote":"","page_name":" 237 ","page_number":245},
  {"content":"\r\n\r\n\r\nفصل : در بيان اخبارى كه در باره عقل وارد شدند\r\n78 - بسندش تا سكونى كه امام صادق ( ع ) فرمود كه رسول خدا ص فرموده است چون از مردى حال خوشى بشما رسد ( در عبادت و ديندارى ) بايد به خرد او نگاه كنيد زيرا به اندازه خردمندى خود پاداش دارد .\r\n79 - بسند ديگر تا رسول خدا ص كه چون ديديد مردى بسيار نماز ميخواند و بسيار روز ، ميدارد به دو مباليد تا بخردمندى او بنگريد .\r\n80 - بسندش تا امام صادق ( ع ) كه : خرد دليل مؤمن است .\r\n\r\n","description":"","footnote":"","page_name":" 238 ","page_number":246},
  {"content":"\r\n\r\n\r\nفصل : در سخن امير مؤمنان ( ع ) در باره خرد\r\n1 - هيچ ساز و برگى سودمندتر از خرد نيست و هيچ دشمنى زيانبارتر از نادانى ، زيور مرد خرد او است .\r\n2 - هر كه با نادان كم خرد همنشين شود از خردش كاسته شود ، بازرسى در هر كارى سر خردمنديست ، شتاب در كار و تندى سر حماقت و خشم نادان در گفتار او عيانست و خشم خردمند در كار او باشد .\r\n3 - ادب صورت خرد است و خرد خود را هر چه خواهى با رعايت ادب زيبا ساز .\r\n4 - عقول بخششهاى خدايند و ادب دست آورد آدمى است .\r\n5 - فساد اخلاق در معاشرت سفيهان و نابخردانست و صلاح اخلاق در معاشرت با خردمندان و بريدن از نادان برابر پيوستن با خردمند است و خردمند آنكه هر تجربه‌اى به او پندى آموخته .\r\n6 - پيك تو ترجمان و گوياى خردمندى تو است ، نزد خود جامده آن را كه عقل ندارد تا زيانت فزون گردد .\r\n7 - گمان هر كسى پاره‌اى از عقل او است ، هر كه گوش دادن بسخن خردمندان را ترك گويد خردش بميرد و هر كه از هوس خود كناره كند خردش درست ماند و هر كس رأى خود را پسندد گمراه باشد و هر كس به همان خرد خود بىنياز از ديگران بماند بلغزش افتد و هر كس بمردم تكبر كند خوار شود ، خود پسندى دليل كم عقلى است .\r\n\r\n","description":"","footnote":"","page_name":" 239 ","page_number":247},
  {"content":"\r\n\r\n8 - هر كس بيشتر چيزى كه دارد خردش نباشد بيشتر سرمايهء او همان است كه كشنده او باشند .\r\n9 - هيچ زيبائى آرايشگرتر از خرد نباشد ، شگفت از خردمند كه چگونه دنبال شهرتى رود كه در پى آن افسوس است .\r\n10 - صحت عقل در ترك گناهان و اصلاح عيبها است .\r\n11 - زيبائى بزبانست و كمال به خرد ، پيوسته خرد و حماقت در هر كس مبارزه دارند و خواهند بر او چيره شوند تا بسال هجده عمرش و هر كدام در آن غالب شدند و ديگرى را راندند به همان حال عمرانه بماند .\r\n12 - بر خردمند نيست كه جلو مقدر را بگيرد بر او است كه هر كارى را بجا و درست انجام دهد ، خردها رهبران انديشه‌اند و انديشه‌ها رهبران دل و دلها رهبران حواس و حواس رهبران اندام تن .\r\n\r\n","description":"","footnote":"","page_name":" 240 ","page_number":248},
  {"content":"\r\n\r\n\r\nفصل : دليل براى صحت نبوت رسول خدا صلّى اللَّه عليه و آله و سلم ناچار شدن منكر باعتراف مقام نبوت\r\nاى خواننده محترم ، خدايت مؤيد داراد ، بدان كه كافران دلبسته بابطال نبوت پيغمبر ما ص به زانو درآمدند زيرا حرص آنها بانكار آنها را باقرار كشانده و خبرگزارى و قضاى حتمى آنان را به تسليم و رضا واداشته و رهائى ندارند از اينكه حجت بر آنها تمام است و بينى آنان به خاك ماليده شده و چاره ندارند جز تصديق بدان حضرت بخوارى و زبونى خود زيرا راهى براى انكار حق نبوت و دفع مقام رسالت او نيافتند جز با توسل باينكه آن حضرت در هر درجه از فضيلت انسانى و كمال بشرى پايه هر چه بلندتر دارد و در هر نمود از خردمندى مقامى والاتر كه همه مردم از رسيدن بدان كم بود دارند و به كمتر از آن هم سزاوار سرورى و رهبرى بر جهان و جهانيان ميباشند و نسزد كه به حضرت او تهمت و دروغ بسته شود براى اعتراف آنان بكمال خرد و فرزانگى او و بيانش اينست كه : 1 - چون قرآن مجيد را كه دست آورد آن حضرت است شنوند قرآنى كه دليل راست گوئى خود اعلام كرده و بدانند كه همه عربهاى مخالف و معاصر حضرتش از معارضه آن كوتاه آمدند و از آوردن مانند آن درماندند گويند براى اينست كه برتر و بالاتر بوده از همه بليغان سخن سنج و سخنگو و سرآمد بوده بر همه شيوايان شيرين سخن و همه مردم آنان از همتائى آن حضرت در اين زمينه واماندند و كم بود داشتند و او را بر همه خلق در اين زمينه برتر خوانند و بالاتر دانند و بر جهانيان سرآمد شناسند .\r\n\r\n","description":"","footnote":"","page_name":" 241 ","page_number":249},
  {"content":"\r\n\r\n2 - و چون انديشند آنچه را در قرآن مجيد آمده از اخبار گذشتگان و ذاكران و شگفتيهاى احوال پيشينيان ، گويند آن حضرت شناساتر مردم بوده و داناتر آنان زيرا آنچه در جهان پديد شده و در دورانهاى گذشته بوده و احاطه داشته باخبار آيندگان و از برداشته همه دانشهاى گذشته‌ها را و در اين مقام هم حضرت او را بر همه خلق برترى دهند و پيشوائى او را بر مردم جهان بايست دانند .\r\n3 - و چون بنگرند بدان چه در قرآنست از فقه و دين شگفت‌انگيزند و دستور عبادت مكلفان و ترتيب مقررات ارث مردگان و انتظام و حدود شريعت و احكام آن گويند كه : آن حضرت فرزانه‌تر مردم زمان خود بوده و از همه برتر و بيناتر بوده بهر گونه حكمت تربيت و داناتر همه خلق بوده هيچ كس در اين باره از او داناتر و همسان او نبوده و هيچ آدمى همپايه او نشده و در اين باره هم او را بر همه مردم برترى دهند و پيشوائى او را بايست دانند .\r\n4 - چون بدانند در قرآن مجيد خبرهاى غيبى داده شده و از آينده كائنات پيشگوئى شده و اخبار متواتره شنوند كه از نهاد ناگفته بسيارى مردم خبر داده و در هر گاه از راز درونشان پرده برداشته گويند از همه مردم احكام ستاره‌شناسى را بهتر ميدانسته و بعلم نجوم بيناتر بوده در دلالت آنها بر امور آينده گر چه آن دانش را آشكار نكرده و بر ديگر مردم قدغن كرده تا كار نبوت خود را بزرگ كرده باشد با اينكه بدان اعتماد كرده و بدان در كارهايش استناد نموده و گفتارش خراش بردار نبوده و گزارشش از هر چيز دچار اختلاف نشده و پديده‌ها آينده را بدان دانسته و نهادها را فهميده و بر امور نهانى و رازها آگاه شده و وقت سعد و نحس بر او نهان نمانده و كسى با او در اين علم همتا نبوده و در اين باره هم او را بر همه خلق برترى دادند و پيشوائى او را بر همه جهانيان بايست دانستند .\r\n5 - و چون به آنها گفته شود چه گوئيد در باره معجزاتى كه از او رسيده و در آنچه از كرامات و خرق عادت از او نقل شده كه بدانها دليل بر پيغمبرى خود اقامه كرده .\r\n\r\n","description":"","footnote":"","page_name":" 242 ","page_number":250},
  {"content":"\r\n\r\nآنان كه آنها را پذيرفتند و خواستند توجيه كنند گفتند : از همه مردم بخواص و اثرهاى موجودات و اسرار طبع جانوران داناتر بوده و اين كارها و حوادث را بوسيله آنها پديد مىآورده براى مردم و هر كه آنها را مىديده حيرت زده ميشده براى اينكه سبب آن را نميدانسته پس در اين باره هم آن حضرت را بر همه مردم برتر دانند و پيشوائى او را بر اهل جهان بايست شمارند ، در حديثى شنيديم كه يكى از جادوگران معارض حضرت موسى ع گفت طبع عصاى او است كه چون افكنده شود بجهد و چونش پرتاب كنند جانورى شود و اين خاصيت او است نه موسى آن حضرت به او گفت تو آن را بگير و به زمين انداز گفته‌اند جادوگر آن را برگرفت و به زمين انداخت و هيچ دگرگون نشد و موسى آن را برگرفت و انداخت و مارى شد كه ميكوشيد و آن جادوگر گفت راز در عصا نيست و همانا در كسى است كه آن را مىافكند و بخداى موسى ايمان آورد تو دانى كه اگر يكى از مشركان ريگى كه در كف آن حضرت تسبيح گفت بدست خود ميگرفت باز هم تسبيح ميگفت ؟\r\nو ميدانى كه اگر بدست خود اشاره بدرختى ميكرد كه به اشاره آن حضرت جلو آمد باز هم جلو مىآمد و اين چيزها طبيعى بوده چنانچه سنگ مغناطيس آهن را ميربايد ؟\r\nنه هرگز و الحمد للَّه كه خردمندى چنين تصور نكند .\r\n6 - و چون سرانجام نيك كار رسول خدا ص را بدانند و انتطام برنامه‌اش را كه او را بهدف خود رسانيد و با اينكه در ميان مردمى پرورش يافته بود كه عزت و سرفرازى را از دست هم ميكشيدند و در پيشوائى و سربلندى با هم رقابت داشتند و از ننگ و طعن نفرت ميكردند و به هيچ كس دست فرمانبرى و طاعت نميدادند و آن حضرت پيوسته با آنها درگير شد تا آنها را بفرمان خود درآورد و بطاعت خود كشاند و به وضع بىسابقه‌اى آنها را بنده خداى خود كرد و آنها را فرمود تا از آنچه بدان خو گرفته بودند دست باز كشند و جدا شوند و تا جايى رساند كه جان خود را در باره او ميدادند و گفتارش را پذيرا بودند و از او پيروى ميكردند بىآنكه شاهى باشد كه از او بترسند و يا صاحب مالى كه به دو دلبندند و كارش بدان جا رسيد كه كشورها را\r\n\r\n","description":"","footnote":"","page_name":" 243 ","page_number":251},
  {"content":"\r\n\r\nگشود و پادشاهان بفرمان او درآمدند ( چون نجاشى در حبشه ) و فرمان او در جان و مال و ناموس و فرزندان آنها نافذ شد .\r\nمنكران گويند : اينها همه برايش فراهم شد چون در كمال عقل و حسن تدبير و راى بر همه مردم جهان سرآمد بود و ديگرى در پايه او نبود و آن حضرت را در اين باره هم بر همه مردم برتر دانند و پيشوائى او را بر اهل جهان بايست شمارند .\r\n7 - و چون دادگسترى مشهور و انصاف و خوشرفتارى او را شنوند در ميان امت و رعيت خود و اينكه آن حضرت به كسى در باره مالش زور نگفت و چون غنيمت بدست مىآمد آن را ميان مردم پخش ميكرد و در زندگى به كمتر از حد كفايت قناعت ميكرد اين همه با آن كرم و بخشش و ايثار و وفاء بعهد و راست گوئى و شهرت آن حضرت از آغاز وجودش بامانت و حسن روش و گذشت و سازش و شكيبائى و بردبارى او كه مسلم است ، منكران گويند كه او زاهدتر مردم بوده و بالاتر همه در عدالت و انصاف و هيچ راهى ندارند براى انكار احاطه آن حضرت بفضائل كريمه و مناقب عاليه و او را در همه اين امور بر همه مردم برتر دانند و پيشوائى او را بر اهل جهان بايست شمارند .\r\nو چون به آنها گفته شود اين همه دانش عالى را از كجا دريافته و در چه زمانى فراهم آورده و برچيده و با چه دلى گنجانده و نگهداشته و آيا هرگز ديده شده يك آدمى به همه فضائل فراگير شود و بر همه سراسر اهل جهان پيش افتد و يكتا بشر باشد در كمال خرد و نيروى تشخيص و رأى و تدبير درست با نفسى پاك و با صفا و با جلال و شرف و زهد و فضل وجود و نجابت گويند بوسيله سعادتهاى آسمانى و بخششهاى اختران بر همه مردم جهان پيروز و سربلند شده .\r\nبه آنان گفته شود : كسى كه چنين وصف بزرگوارى و مقام والائى دارد چطور خردمندى مخالفت او را روا دارد و جدائى از او را بر خود هموار كند ؟ و از چه كسى پيروى كند كه بهتر از او باشد و كى درست‌كار باشد كه از او رو برگرداند ؟ و چگونه نپسندد عقل خردمندتر مردم را و دريافت دانش نكند از دانشمندتر مردم و بر نگيرد حكمت را از فرزانه‌تر مردم و چه فرقى هست ميان شما كه گوئيد اين موهبتهاى او\r\n\r\n","description":"","footnote":"","page_name":" 244 ","page_number":252},
  {"content":"\r\n\r\nاز اثر آسمان و اختران بوده و ما مسلمانان كه گوئيم از خدا بوده و آنگه چگونه روا باشد كسى كه چنين عقل كامل و فضل شامل و پارسائى آشكار و زهد شايان و شرف بىپايان و زبان راستگو دارد دروغ بندد بر آفريننده آسمانها و زمينها و بمردم بگويد :\r\nمن فرستاده پروردگار مردم جهانم و دعوى چنين مقام و الا كند بر خلاف حق و چگونه آن اوصاف والاى او كه پذيرفتيد با اين دروغسازى سازش دارد ؟ اى منكران خلاف گوئى و مكابره را وانهيد و بر آنچه پذيرفتيد پايدار بمانيد زيرا سخن شما شما را ملزم مىكند و گفتار شما حجت بر شما است شما به حق اعتراف كرديد و بينى شما به خاك است و بدان چه از ان گريزان شديد پناه آورديد زبون و ناتوان و بدانيد كه هر كه از خوشبختى دورى كند به بدبختى افتد و هر كه با خردمند دانا مخالفت كند نادان و گول است و هر كه راستگو را دروغگو شمارد در حقيقت خودش دروغگو باشد سپاس از ان خدا است كه حجت بر منكر تمام كند و بر پذيرا روشن سازد « 1 »\r\n\r\n\r\n","description":"","footnote":"\r\n( 1 ) مصنف در اين استدلال خود راه خطابه و جدل را پيش گرفته كه قياس خطابى تركيب شود از امور مسلمه و مشهوره كه پذيرش عمومى دارند و قياس جدلى تركيب شود از امور و مقدماتى كه خود طرف آن را پذيرفته و بدان اذعان كرده و مىشود آن را يك دليل برهانى تقرير كرد كه در اصطلاح منطق دليل خلف خوانند و اقليدس در كتاب خود براى اثبات بسيارى از اشكال هندسى بدان چنگ زده ( مترجم )\r\n","page_name":" 245 ","page_number":253},
  {"content":"\r\n\r\n\r\nفصل : پاره‌اى از آنچه در تورات مژده به پيغمبر ما صلّى اللَّه عليه و آله آمده و بامت مؤمن بوى « 1 »\r\nدر تورات است كه : چون امت آخرين آيند پيرو يك شتر سوار تسبيح گويند خدا را يك تسبيح تازه در عبادتگاههاى تازه بايد زاده‌هاى اسرائيل شادان شوند\r\n\r\n\r\n","description":"","footnote":"\r\n( 1 ) بشارتها كه در كتب عهدين مندرج است : در تورات و انجيل بسيارند و تا شماره صد آمار شدند و فخر الاسلام در كتاب خود همه آنها را از زبان يونانى و سريانى استخراج كرده و من در مقاله سيزدهم ج 3 كتاب الدين في طور الاجتماع كه در حدود 40 سال پيش در نجف اشرف چاپ شده شرحى در اين باره نوشتم كه آن را در اينجا براى فارسى زبانان ترجمه ميكنم از صفحه 43 .\r\nگر چه بشارتهاى كتب عهدين در باره محمد ص تعبيرات عامى دارند كه در پرده ابهام گفته شده و پيشگوئى در باره مردان بزرگ آينده دور دست جز آن نميتواند باشد ولى قرائن و بيانات صريحى دارند كه رفع ابهام ميكنند و آن بشارتها را كه بسا دستخوش تحريف هم شدند يا در قرون گذشته فراموش گرديدند بيان مينمايند - تا گويم - چند شماره از اين اشارتها و بشارتها را كه در آن سيره پيغمبر اسلام مندرج است ذكر ميكنيم تا خواننده محترم آنها را با سيره آن حضرت در قرآن و تاريخ بسنجد و پس از اينكه يكسانند بفهمد كه مورد بشارت در كتب عهدين همان پيغمبر اسلام است و ناشر قرآن مجيد و بدان دل گرم شود - تا گويم - 1 - در سفر تثنيه از تورات - 18 - 15 - پس از ذكر متن عربى چنين ترجمه شده - آيه 15 برپا دارد برايت معبود تو پيغمبرى از ميانه برادرانش مانند من كه از او بشنويد 16 بر حسب آنچه تو از پروردگار معبودت خواستى در حوريب در روز اجتماع گفتى آواز يهوه خداى خود را ديگر نشنوم و اين آتش عظيم را ديگر نبينم مبادا بميرم 17 و خداوند به من گفت آنچه گفتند نيكو گفتند 18 نبى براى ايشان از ميان برادران ايشان مثل تو مبعوث خواهم كرد و كلام خود را بدهانش خواهم گذاشت و هر آنچه به او امر فرمايم بايشان خواهد گفت 16 و هر كه سخنان مرا كه او باسم من گويد نشنود من از او مطالبه خواهم كرد 20 و اما نبى كه جسارت نموده باسم من سخن گويد كه بگفتنش امر ننموده‌ام يا باسم خدايان غير سخن گويد آن نبى البته كشته شود 21 و اگر در دل خود گوئى سخنى را كه خداوند نگفته چگونه تشخيص دهيم 21 هنگامى كه نبى باسم خداوند سخن كرد اگر آن چيز واقع نشود و بانجام نرسد اين سخنى است كه خداوند نگفته بلكه آن نبى آن را از روى سركشى گفته پس از او نترس ، و در باب هفدهم سفر تكوين آيه بيستم گويد : و اما در خصوص اسماعيل تو را اجابت فرمودم اينك او را بركت داده بارور گردانم و او را بسيار كثير گردانم دوازده رئيس از وى بوجود خواهد آمد و امتى عظيم از وى بوجود آورم .\r\nو 7 بشارت ديگر از سفر تثنيه و زبور داود و ديگر كتب عهدين و از انجيل و غيره نقل كرديم كه دلالت آنها روشن است و از مصادر اصلى با نشان كامل نقل شده هر كه خواهد بدان رجوع كند و آنچه مصنف نقل كرده مصور و محل آن را ثبت نكرده و در آن روزه معروف بوده ( مترجم )\r\n","page_name":" 246 ","page_number":254},
  {"content":"\r\n\r\nو به صهيون روند و دلشان به خدا آرامش يابد زيرا خداوند در روزگاران آخرين از آنان امتهاى تازه برگيرد كه خدا را بآوازهاى بلند تسبيح گويند و بدست آنان تيغهاى دو دم باشد و كين كشند براى خدا از امتهاى كافر در همه سوى روى زمين .\r\n\r\n","description":"","footnote":"","page_name":" 247 ","page_number":255},
  {"content":"\r\n\r\nچه كسى را دانى شتر سوار نامبرده باشد جز رسول خدا ص و چه امتى از آخرين تسبيح تازه گويند جز امت وى و چه كسانى آمدند و تيغ بر كف بودند جز ياران و پيروان دعوتش ، باز در تورات در سفر پنجم نوشته است ، پروردگار پرتو افكند و خود را در سينا نمود و بر كوه ساعير بر آمد و بر كوه فاران و از تپه‌هاى مقدسان ظهور كرد كه بر دست راستش شعله آتش شريعت آنان را داشت ، و كوههاى فاران همان كوههاى مكه‌اند و ظهور پروردگار همانا ظهور فرمان كيش او است كه اسلام است .\r\n\r\n","description":"","footnote":"","page_name":" 248 ","page_number":256},
  {"content":"\r\n\r\n\r\nفصل : در بشارتهاى انجيل\r\nهم اكنون در انجيل نوشته است : زاده بشر رفتنى است فارقليط پس از او آيد و او است كسى كه رازها را براى شما فاش كند و هر چيز را براى شما زنده سازد و او گواه من شود چنانچه من گواه او شدم و اگر من براى شما مثلها آوردم او تفسير آنها را براى شما بياورد .\r\nو در گفته شعيا پيغمبر است كه : معبود اسرائيل به من فرمود : بر سر پل بايست و بنگر چه بينى ؟ و بناگاه دو سوار ديدم كه ميروند و روى زمين از آنها تابان است يكى سوار بر الاغ است و ديگرى بر شتر ، و فرمود : واى بر بابل ، واى بر بابل هر بتى كه در آنست شكسته شود و بر زمين زده شود .\r\nو از گفته : يوشع پيغمبر ( ع ) است كه دو سوار ديدم ميروند و زمين براشان تابانست يكى بر الاغ و ديگرى بر شتر ، البته خر سوار عيسى ( ع ) است و شتر سوار محمد ( ص ) .\r\nو از گفته دانيال پيغمبر ( ع ) است كه : خدا با بيان آمد از كوه فاران و آسمانها و زمين از تسبيح محمد ص و امتش پر شد .\r\nو باز گفته : آيد براى ما كتابى تازه پس از ويرانى بيت المقدس ، و آن كتاب تازه جز قرآن نيست .\r\nو از گفته داود ( ع ) : پروردگارا بفرست براى ما آنكه سنت را بر پا دارد پس از دوران فترت چه كسى جز رسول خدا ( ص ) آن را برپا داشت .\r\nو از اين باره است تعبيرى كه دانيال براى خواب بخت النصر پادشاه بابل\r\n\r\n","description":"","footnote":"","page_name":" 249 ","page_number":257},
  {"content":"\r\n\r\nكرد هنگامى كه به آن حضرت گفت : من در خواب ديدم بتى كه سرش از طلا بود و سينه و دو بازويش از نقره و شكم و رانهاش از مس و دو زانو و ساقهاش از آهن و در آن اندكى سفال آميخته بود وانگه ديدم سنگى از كوه بزرگى بريده شد بر دست آدمى و زد بدان بت كه در آن صورتهاى بسيار بود و آن را شكست وانگه چون خاكسترش كرد بردم بادى تند وانگه آن سنگ بزرگ شد تا همه روى زمين از آن پر شد .\r\nدانيال گفت : آن بت كه در آن صورتهاى بسيار بود آنان پادشاهانى بودند كه در دورانهاى پيشين گذشتند و در مرور روزگار بودند و اما سنگى كه در آخر الزمان آيد خاتم پيغمبرانست و اينكه زمين از او پر شده آنانند كه از او پيروى كنند و به دو بگروند .\r\n\r\n","description":"","footnote":"","page_name":" 250 ","page_number":258},
  {"content":"\r\n\r\n\r\nفصل : در اخبار كسانى كه بحضور پيغمبر رسيدند و پيش از آن نشانه‌هاى پيغمبرى او را ديدند\r\n1 - اهبان بن انس اسلمى است كه روايت است گرگى برمه‌اش جست و گوسفندى از او گرفت و وى بر او بنگ زد و گرگ گوسفند را رها كرد و به زبان آمد اهبان گفت سبحان اللَّه گرگ به زبان آمده و سخن ميگويد گرگ گفت : شگفت آورتر از سخن گفتن من اينست كه محمد در يثرب مردم را به يگانه‌پرستى ميخواند و از او پذيرفته نشود اهبان رمه گوسفند خود را بمدينه راند و به پيغمبر ص از آنچه ديده بود گزارشى داد و بعرض رسانيد همه اين گوسفندان مرا برگير خوراك تو و يارانت باشند ، فرمودش گوسفندان خود را داشته باش در پاسخ گفت : نه به خدا آنها را پس از امروز بچرا نبرم فرمودش بار خدا به او بركت بده و بطعمه‌اى كه داده بركت بده و مردم مدينه گوسفندان او را بردند و هيچ خانه در مدينه نماند جز كه از آن بهره يافت و سهمى گرفت ، 2 - خبر ذباب : گفتند تيره سعد العشيره بتى داشتند بنام فراص و آن را بزرگ ميداشتند و خدمتكارى داشت از بنى انس اللَّه بنام ذباب بن حرث بن سعد العشيره كه او را ابن وقشه ميخواندند و مردى از بنى انس اللَّه بنام ذباب بن حرث بن عمرو گفت ابن وقشه همزادى از پريان داشت كه به او از آينده خبر ميداد يك روز نزد او آمد كه گزارش دهد ذباب گفت : به من نگريست و گفت : ميشنوم اعجب عجاب را كه مبعوث شدن احمد است با كتاب دعوت كند در مكه و پذيرا نباشند ، گفتم : اين چه سخن است كه گوئى ؟ گفت خودم هم نميدانم چنين به من گفتند ، گويد اندكى نگذشت\r\n\r\n","description":"","footnote":"","page_name":" 251 ","page_number":259},
  {"content":"\r\n\r\nكه شنيديم پيغمبر ص در مكه ظهور كرده و ذباب بر سر بت رفت و آن را خرد كرد و نزد پيغمبر ص آمد و به او گرويد و مسلمان شد و پس از مسلمانى خود سرود :\r\nپيرو شدم برسول خدا چه آورد راه هدى * و پشت سر نهادم فراص را در سرزمين خوارى بر او يورش بردم و او را وانهادم * تا گويا در روزگار چنين چيزى نبوده و چون ديدم خدا دينش را آشكار كرده * پذيرا شدم از رسول خدا چون دعوت كرد كيست از من به سعد العشيره برساند * كه من خريدم آنچه پاينده است بدان چه نابود شود 3 - خبر زمل بن عمرو عذرى : روايت است كه تيره بنى عذره را بتى بود بنام حمام كه بزرگش ميداشتند و در خاندان بنى هند بن حزام بود و خدمتكارش مردى از آنان بود بنام طارق كه شترها را نزد او قربانى ميكردند ، زمل بن عمرو عذرى گفت : چون پيغمبر ( ص ) ظهور كرد از آن بت اين آواز را شنيديم كه ميگفت : اى بنى هند بن حزام حق ظاهر شد و حمام نابود گرديد و اسلام شرك و بت‌پرستى را راند . گويد از اين گفتار در هراس افتاديم و چند روز درنگ كرديم و آواز ديگرى شنيديم كه ميگفت : اى طارق مبعوث شد پيغمبر صادق بوحى گويا پيغمبر گوينده‌اى در سرزمين تهامه آمده كه سلامت براى ما آورده و پشيمانى و توبه در بر او باز آمده اين بدرود من است با شما تا روز قيامت و آن بت برو بر زمين افتاد .\r\nزمل گفت : من بيرون شدم تا نزد پيغمبر ص آمدم با تنى چند از قوم خود و از آنچه شنيديم به آن حضرت گزارش داديم و فرمود : آن گوينده يك پرى مؤمن بوده وانگه فرمود : اى گروه عرب من فرستاده خدا هستم به همه مردم شما را بپرستش خدا ميخوانم كه يكتا است و من هم فرستاده و بنده اويم و شما را دعوت ميكنم به حج خانه خدا و روزه داشتن در ماه رمضان و هر كه از من پذيرد بهشت دارد كه پذيرائى شود و پاداش او باشد و هر كس نافرمانى كند بدوزخ رود كه سرانجام و كيفر او است گويد ما مسلمان شديم و آن حضرت براى من پرچمى بست و نامه‌اى نوشت و زمل در اين هنگام سرود :\r\n\r\n","description":"","footnote":"","page_name":" 252 ","page_number":260},
  {"content":"\r\n\r\n بسويت اى رسول اللَّه راندم من شتر * بر فراز و بر نشيب دشتهاى پر ز رمل\r\nتا كنم يارى به خوبى بهترين مردمان * تا كه بندم رشته‌ام بر رشته‌ات خير رسل\r\nمن گواهم جز خدا معبود ديگر نيست نيست * دين من اينست تا ساقم فشار آرد به نعل \r\n4 - داستان عمرو بن مره جهنى : گفته‌اند عمرو بن مره بسيار بازگو ميكرد كه :\r\nمن در دوران جاهليت با جمعى از قوم خود به حج رفتم و خواب ديدم ميان را هم كه نورى از خانه كعبه تابيد تا نخلهاى يثرب و دو كوه اشعر و اجرد جهينه را روشن كرد و در خواب شنيدم يكى ميگفت : پرده تاريكى دريد ، و روشنى تابيد و خاتم پيغمبران در رسيد ، و آنگه بار ديگر تابيد كه در پرتو آن كاخهاى حيره و سپيدى مدائن را ديدم و شنيدمش كه ميگفت : حق آمد و تابان شد و باطل سرنگون و ريشه كن شد ، و هراسناك از خواب بيدار شدم و بهمراهانم گفتم : به خدا در مكه و در همين تيره قريش تازه‌اى رخ ميدهد و آنگاه گزارش خواب خود را بدانها دادم و چون ببلاد خود باز گشتيم گزارشگرى بما گزارش داد كه مردى از قريش كه او را احمد گويند مبعوث شده و ما بتى داشتيم كه منش نگهدار بودم و بر آن شوريدم و آن را شكستم و بيرون شدم تا در مكه آن حضرت را ديدار كردم و به او گزارش دادم و فرمود : اى مره منم پيغمبر فرستاده شده بر همه بندگان آنها را با سلام خوانم و وادارم بحفظ جان و صله خويشان و عبادت خداى رحمان و ترك بتهاى بيجان و حج خانه كعبه و روزه ماه رمضان و هر كه انجام داد بهشت دارد و هر كه نافرمان شد دوزخ به خدا ايمان آور اى عمرو بن مره تا در روز رستاخيز آسوده باشى از دوزخ ، من گفتم گواهم كه نيست معبود بر حق جز خدا و توئى رسول خدا و ايمان دارم بدان چه آوردى از حكم حلال و حرام و اگر چه مايه زبونى بسيارى از مردمان است و شروع كردم بسرودن و گفتم :\r\n گواهم كه باشد خدا حق و من * به بتهاى سنگى اول تاركم\r\nشتابان سفر كرده‌ام بيدرنگ * بنزد تو كوبيده هر خاك و سنگ\r\nشوم يار بر بهتر مردمان * رسول خدا مالك انس و جان \r\nسپس گفتم اى رسول خدا مرا بفرست نزد تيره‌ام بسا كه خدا تبارك و تعالى\r\n\r\n","description":"","footnote":"","page_name":" 253 ","page_number":261},
  {"content":"\r\n\r\nبر آنها منت نهد بمسلمانى چنانچه به من منت نهاد بوجود تو فرمودش بسيار خوب نرمش كن استوار بگو سخت دل و ترشروى و متكبر و حسود مباش ، من آمدم نزد تيره و تبار خود و گفتم اى زاده‌هاى سماعه براى همه خانواده‌هاى جهينه منم فرستاده رسول خدا ص بر شما كه بخوانم شما را ببهشت و برحذر دارم از دوزخ ، اى گروه جهينه سپاس خدا را است كه شما را بهترين نژاد عرب ساخته و در دوران جاهليت مبغوض شما كرده آنچه را دلخواه ديگر عرب بوده كه دو خواهر را با هم بزنى ميگرفتند و مردى بر سر زن پدر خود شوهر ميشد و در ماه‌هاى حرام غارت ميكرد بپذيريد دعوت آنكه از تيره لوى است بسزاى شرف دنيا و ديگر سرا و شتاب گيريد در كار او تا آنكه نزد او برترى يابيد ، گويد همه از من پذيرفتند جز يك مردى كه برخاست و گفت : اى عمرو بن مره خدا زندگيت را تلخ سازد آيا ما را واميدارى دست از معبودان خود بكشيم و جمع خود را پريشان كنيم و كيش پدران و گذشته‌ها را وانهيم براى دعوت اين مرد مضرى نژاد و تهامى نه به خدا خوبى ندارد « 1 » و آنگاه چنين سرود :\r\n آورده زاده مره گفتارى * كه نبود گفته بهيارى\r\nمن پندارم كه گفته و كار او * روزى برسد بسر بريدن و كشتارى\r\nپيران در گذشته سفيه ميخوانى * در خواه آن نرسد برستگارى \r\n\r\n\r\n","description":"","footnote":"\r\n( 1 ) اين افرادى كه در اين كتاب شرح حال آنها را آورده از پيشقدمان اسلام بودند از كسانى كه سعادت مسلمانى را با الهاى ربانى دريافت نموده و از قبائل بيابانى سرزمين حجاز بدان سبقت جسته‌اند و كمتر نام آنها در شمار صحابه آمده و شرح حال آنها در كتب رجال و شرح حال صحابه ثبت نشده و در طبقات ابن سعد و ديگر كتب راجع به اين موضوع يادآور نشدند براى اينكه پس از نشر اسلام و تشكيل دوران صحابه و يا در جهادهاى دوران اول اسلام بدرود زندگى كردند و برحمت ايزدى پيوستند و مصنف كتاب هم در باره آنها سندى بدست نداده و مانند بسيارى از اخبار كتاب خود بىذكر سند حال آنها را درج كرده ( مترجم )\r\n","page_name":" 254 ","page_number":262},
  {"content":"\r\n\r\nعمرو در پاسخش گفت هر كدام ما دروغگوئيم خدا زندگيش را تلخ كند و زبانش را لال و چشمش را كور عمرو گفت : به خدا كور شد و نمرد تا دهانش بند آمد و نتوانست سخن گويد و چيزى نميديد و بينوا و نيازمند شد .\r\nداستان ركانه و نشانه‌اى كه در آنست :\r\nركانة بن عبد يزيد نوه هاشم بن عبد المطلب بن عبد مناف دليرتر و نيرومندتر قرشيان بود روزى در يكى از دره‌هاى مكه با رسول خدا ص تنها ماند و آن حضرت به دو فرمود اى ركانه آيا از خدا نترسى و دعوت مرا نپذيرى در پاسخ گفت : راستش اگر ميدانستم آنچه گوئى درست است پيروت ميشدم رسول خدا ص فرمود : ببين اگر تو را بر زمين زدم ميدانى كه آنچه گويم درست است ؟ گفت : آرى ، فرمود : برخيز تا با تو كشتى بگيرم ركانه برخاست و چون برخاست رسول خدا به دو مشت كوبيد و او را به خاك افكند و نتوانست هيچ خوددارى كند ركانه كه در شگفت شده بود گفت اى محمد دوباره و باز او را به خاك انداخت بار ديگر و بر ركانه گران آمد و گفت : اى محمد اين بسيار شگفت آور است آن حضرت فرمود اگر خواهى شگفت آورتر از آن را به تو بنمايم اگر از خدا بترسى و پيرو من شوى ، گفت : آن چه باشد ؟ فرمود اين درختى كه مينگرى براى تو ميخوانم و نزد من آيد و گفت : آن را بخوان ، رسول خدايش نزد خود خواند و پيشامد تا نزد آن حضرت ايستاد و سپس فرمودش برگرد و برگشت تا سر جاى خود ايستاد و ركانه نزد عشيره خود رفت و گفت : با يار خود ( محمد ) همه مردم روى زمين را جادو كنيد ، به خدا هرگز من جادوگرتر از او نديده‌ام و آنگاه آنچه ديده بود به آنان گزارش داد و هم آنچه پيغمبر كرده بود .\r\nداستان ابى تميمه هجيمى : گويد حضور رسول خدا ص رسيدم در حلقه‌اى از يارانش نشسته بود ، گفتم : كدامتان رسول خدائيد بيادم نيست كه خود آن حضرت به من اشارت كرد كه من رسول خدايم يا يكى از يارانش او را به من نشان داد ديدم روپوش سرخى پوشيده كه ريشه‌هايش بر روى دو پايش ريخته ، گفتم يا رسول اللَّه مرا بچه دعوت ميكنى ؟ فرمود بدان كه هر گاه در سرزمينى يا در بيابانى پاكش خود را گم كنى\r\n\r\n","description":"","footnote":"","page_name":" 255 ","page_number":263},
  {"content":"\r\n\r\nو او را بخوانى تو را اجابت كند ، تو را دعوت ميكنم بدان كه چون در سرزمينت خشك سالى شد و قحطى شد و او را بخوانى تو را اجابت كند ، گفتم : بجان پدرت او پروردگار ما است و مسلمان شدم و گفتم : يا رسول اللَّه به من بياموز از آنچه خدايت آموخته ، پيغمبر ص فرمود : از خدا بترس و هيچ كار خيرى را كم مگير و گر چه همين باشد كه با برادرت بخوش‌روئى برخورى . مبادا از روى تكبر دامن به خاك كشانى كه خدا تعالى فرموده - 18 - لقمان - راستى كه خدا دوست ندارد هر متكبر فخر فروشى را ، به هيچ كس دشنام مده و اگر كسى تو را دشنامى داد كه در تو نيست او را دشنام مده بدان چه در او است تا ثواب برى و او گناه .\r\n5 - داستان اهيب پسر سماع : روايت است كه پيغمبر ص روزى پس از نماز بامداد با چند تن از يارانش انجمن كرده بود ناگاه عربى سواره بر ناقه خود تا در مسجد آمد و شترش را آنجا خواباند و زانويش را بست و به مسجد در آمد و از روى شانه مردم جلو رفت و مردم راهش را باز كردند ، مردى بلند قد بوده و سر بزرگ و سرو رو با عمامه بسته و چون نزد رسول خدا ص رسيد پوزبند خود را گشود و خواست سخن گويد و زبانش بند آمد و سه بار چنين شد و چون پيغمبر ص او را دك‌زده ديد از او روگردانيد و بگفتگو با يارانش پرداخت تا پاره‌اى دك‌زدگى او برود و به حال خود آيد خدا به پيغمبرش هيبت و جلالى گيرا داده بود و چون مأنوس شد و هراسش بريد پيغمبر به دو فرمود بگو هر چه بايدت و شروع كرد بدين گفتار :\r\n بسا روزى كند درمانده روزى سخت و نكبت بار * كه آرد شر و بدبختى هراس آرد بمرد كار\r\nكه من برخاستم در آن گشودم زان گره ور آنكه * برخاستى رئيس جن در آن ميماندى از گفتار\r\nتوانا آمدم در پيش خود نزد جناب تو * كه من البته زورم بر وفا و بر ملالت بار\r\nولى شد كاسته تندى و كم شد از ثبات من * زور مىباشد هدايت بر ره كور و ضلالت بار \r\n\r\n","description":"","footnote":"","page_name":" 256 ","page_number":264},
  {"content":"\r\n\r\n من نبودم در سخن درمانده در هر جا و ليكن * جور و سختى حيرت آرد بر زنان باردار \r\nپيغمبر ص كه تكيه زده بود درست نشست و فرمود : اى اهيب بن سماع ، آن حضرت هرگز او را پيش از آن نديده بود و نشناخته بود در پاسخ گفت : آرى منم اهيب بن سماع كه آماده دفاع و نيرومند و مناع است ، فرمود : تو آنى كه شتران قوم تو بغارتها رفتند و آنان بيهودگى را از سر بدر نكردند جز پس از چند ماه و چند سال ؟ گفت من همانم . فرمود به ياد دارى سختى و گرانى را كه بقوم تو رسيد تا آنجا كه نره شتر فحل را در آن سر بريدند و نوبت باران مريخ خلاف كرد ، و آسمان باران نداد و نوبت ستاره‌ها همه بر باد شدند و سخت سوختند و همه مردم خوار و سبك شدند و چون مهمان به قومت ميرسيد از گوسفندان گوشت و شيرى نبود و كمين ميكرديد براى شكار سوسمارى در سوراخش ، و تو در راه با خود گفتى كه از من بپرسى از حلال بودن آن و از حرج و سختى ، آگاه باش كه حرج در شرع من نيست براى آدم بيچاره و او را گناهى نباشد و مهمان‌نوازى از اخلاق كريمه است .\r\nراوى گويد اهيب پس از آن گفت : نه به خدا من پس از ديدار مطلوب دنبال اثرش نميروم گويا تو در راه با من بودى و از راز دلم آگاهى گواهم كه نيست جز خدا معبود بر حقى و گواهم كه تو رسول خدائى و آنگاه گفت : اى رسول خدا شرح و بيانى برايم بيفزا تا ايمانم فزايد بشما آن حضرت فرمود به ياد دارى كه نيم روز نزد بت خود رفتى و برايش قربانى كردى ؟ گفت : آرى يا رسول اللَّه پدر و مادرم قربانت راستش حرث بن ابى ضرار مصطلقى بر ضد تو گروه بندى كرده تا در مدينه بر سرت بتازد و از من در جنگ با تو يارى خواست و من بتى داشتم بنام راقب و تنها نزد او رفتم و خاكروبه گرد او را روفتم و خاك از سر و بارش زدودم و قربانى براى او كشتم تا در باره جنگ با شما با وى استخاره و استشاره كنم بناگاه آواز هراسناكى داد كه از او گريزان شدم و سخنى ميگفت كه همان معناى سخن نخست او را داشت گفت ، فردا بر شترم سوار شدم و خودم را بر سر نهادم و راه را درنورديدم تا بحضورت رسيدم پس چراغت را بر\r\n\r\n","description":"","footnote":"","page_name":" 257 ","page_number":265},
  {"content":"\r\n\r\nافروز و برنامه‌ات براى من شرح بده .\r\nراوى گويد پيغمبر ص به او فرموده بگو نيست معبود بر حقى جز خدا يكتا است ، شريكى ندارد و راستش من محمد بنده و فرستاده اويم و آن را بىنكول گفت و مسلمان شد و اسلامش خوب بود و دوستى اسلام در دل او جا كرد و پيغمبر ص بامير مؤمنان ع فرمود دستش را بگير و قرآنش بياموز و نزد پيغمبر ماند و چون چيزى از قرآن را خواند گفت : اى پيغمبر خدا راستش حرث بن ابى ضرا گروهها بر ضد تو فراهم كرده تا در مدينه بر تو يورش برد كاش با من رسته‌اى ميفرستادى تا به آنان غارت بريم و پيغمبر ص امير مؤمنان و جمعى مسلمانان را با او روانه كرد و بدانها پيروز شدند و شتران و رمه‌هاى آنان را بمدينه راندند و همين اهيب است كه در باره مسلمانى خود ميسرايد ،\r\n درنورديدم بيابان را سوار اشترى لاغر تن و هم پيشرو * پر تلاشى كه دويدن را به پيوندد به آرامى به دو\r\nشكوه‌اش نبود كه بر هر پهلويش پا ميزنند * وز دويدن كند مىناآيد و از رنج دو\r\nتند ميراندم ثريا واقف اندر آسمان * همچنان يك خوشه انگورى كه چينندش ز مو\r\nيا گلوبندى كه رخشد روى سينه‌ى دخترى * در ميان رشته‌اى از گوهر و از در نو\r\nرفت تا روز سوم و اندر سوم روزش رسيد * بر سر بس آبگاهى در زمين نخل و كو\r\nكاندران پيغمبرى بد از حقائق نور پاش * در گروهى با شرف و اندر بزرگى پيشرو\r\nدر شمائل جالب و ميمون نژاد و نيك‌خو * پاك طبع و رادهم دور از دروغ گفتگو \r\n\r\n","description":"","footnote":"","page_name":" 258 ","page_number":266},
  {"content":"\r\n\r\n سست نبود گر چه شعله‌ى جنگ باشد در فروز * مىزند با تير و هم با نيزه بر روى عدو\r\nجنگ در گير است و سرها لنگر ميدان شده * مرگ جانها را ربايد از فراز تپه هو\r\nگردن مردم به زير آيد ز هول ديدنش * چون عيان گردد بر آنها موكب ياران او \r\n\r\n","description":"","footnote":"","page_name":" 259 ","page_number":267},
  {"content":"\r\n\r\n\r\nفصل : در سخنانى از رسول خدا صلّى اللَّه عليه و آله و سلم\r\n82 - اما بعد : راستى كه قرآن خدا از هر حديثى درست‌تر است و كلمه تقوى از هر دستاويزى محكمتر ، و بهتر ملتها ملت ابراهيم است ، و بهتر سنتها سنت محمد ، شريفتر احاديث ذكر خدا ، و بهترين قصص همين قرآن و بهترين امور آنچه همگانى است ، و بدترين امور آنچه بدعت شود ، و پاكترين هدايت هدايت پيغمبرانست و آبرومندترين مرگ كشته شدن شهيدان ، و كورتر گمراهى آنكه پس از هدايت باشد و بهترين كار آنچه سودمندتر است ، و بهتر رهنمائى آنچه پيروى شود ، و دست بالاى دهنده بهتر از دست زيرگيرنده است ، و آنچه كم است و كافى بهتر از بيش بيحاصل است ، بدترين پوزش در بستر مرگ است و بدتر پشيمانى ، پشيمانى در قيامت .\r\nبرخى مردمند كه بجمعه حاضر نشوند جز اندكى ، و خدا را ياد نكنند جز در سخن ناهنجارى ، و از بزرگتر خطاها زبان دروغگو است ، بهترين بىنيازى اعتماد بنفس است ، و بهتر توشه تقوى ، و سر حكمت ترس از خدا ، بهتر چيزى كه بدل درآيد يقين است ، و ترديد هم كفر است ، نوحه‌گرى از كارهاى جاهليت است ، و دزدى از غنيمت شراره دوزخ است ، مستى از جهنم است و شعر از ابليس ، مى همه گناهانست و زنان دامهاى شيطانند ، جوانى يك نوع ديوانگى است ، بدتر كسب ربا است و بدتر\r\n\r\n","description":"","footnote":"","page_name":" 260 ","page_number":268},
  {"content":"\r\n\r\nكسب ربا است و بدتر مال خوردن از مال يتيم ، سعادتمند آنكه از ديگران پند گرفت و بدبخت آنكه از شكم مادر بدبختى گرفت ، همانا يكى از شما چند قدمى پيش رود و بايد كار را بپايان رساند . و مناط هر كارى همان پايان آنست بدترين روايتها نقل دروغ است . و هر چه خواهد آمد نزديك است ، دشنام بمؤمن بزهكاريست و جنگ با او كفر است ، و بدگوئى از او نافرمانى خدا است ، و حرمت مالش چون حرمت خون او است و هر كه افتراء به خدا بندد خدا او را تكذيب نمايد و هر كه از خدا آمرزش طلبد خدايش بيامرزد و هر كه پيروى كند شنوا را خدايش گوش شنوا دهد و هر كه گذشت كند خدا از او بگذرد ، و هر كه خشمش را فرو خورد خدايش مزد دهد ، و هر كه بر سوكى شكيبا باشد خدايش عوض دهد و هر كه ستمكشد خدايش دو برابر مزد دهد و هر كه نافرمان خدا شود خدايش عذاب كند .\r\nو از سخن آن حضرتست :\r\n83 - راستى شما در زمانى باشيد كه هر كه يكدهم فرمانى كه به او شود وانهد هلاك گردد و البته آيد زمانى بر مردم كه هر كه به يكدهم آنچه فرمان دارد كار كند نجات يابد « 1 »\r\n\r\n\r\n","description":"","footnote":"\r\n( 1 ) اين كم شدن مسئوليت و وظيفه تا يك دهم بسا بواسطه تسلط حكومت جور است بر مسلمانان كه از راه تقيه و يا ناتوانى نتوانند بيش از يك دهم تكاليف و وظائف شرعيه خود را انجام دهند چنانچه در مواردى از تاريخ گذشته اسلام در برخى سرزمينهاى مسلمان‌نشين بوده و بسا كه امروزه هم باشد و اين حديث نمونه حديث رفع است كه در موارد چندى تكليف را ساقط دانسته و بسا كه بواسطه روى كار آمدن وضعى باشد كه زمينه بسيارى تكاليف منتفى گردد و آن تكاليف بواسطه اينكه موضوعشان منتفى شده ساقط شدند مثلا اگر سراسر مردم روى زمين مسلمانان يك دل و يك روش شوند احكام مفصل جهاد به كلى ساقط گردند ( مترجم )\r\n","page_name":" 261 ","page_number":269},
  {"content":"\r\n\r\nو از سخن آن حضرت است كه فرمود : چنانچه بايد از خدا شرم كنيد ، گفتند :\r\nيا رسول اللَّه ما راستى شرم كنيم ؟ فرمود : نه اين چنين هر كه از خدا چنانچه بايد شرم كند بايد نگهدارد سر خود را و آنچه در سر دارد ، و شكم خود را و آنچه در بر دارد ، و بايد به ياد مرگ و بلا باشد ، و هر كه آخرت خواهد بايد زيور زندگى دنيا را وانهد ، هر كه چنين كند چنانچه بايد از خدا شرم كرد » فرمود : دوستى دنيا سر هر گناه است و فرمود : شما نرسيد بدان چه دوست داريد جز با صبر بر آنچه بد داريد و نرسيد بدان چه آرزو داريد جز آنكه وانهيد آنچه دلخواه شما است و هوسش را داريد .\r\n\r\n","description":"","footnote":"","page_name":" 262 ","page_number":270},
  {"content":"\r\n\r\n\r\nفصل : پرسش و بيان پاسخ\r\nاگر كسى از تو پرسيد نخست واجب از طرف خدا بر تو چيست ؟ بگو انديشه‌اى كه بشناخت او كشاند .\r\nاگر گفت براى چه بدين گفته معتقدى ؟ بگو چون خدا تعالى شناخت خود را واجب كرده و راهى جز انديشه و فكر ندارد .\r\nاگر گفت : اگر شناخت خدا عز و جل دريافت نشود جز با فكر و نظر بايد هر كه در آن مقلد شود خداشناس نباشد ؟ بگو آرى همين است ، اگر گفت : پس بايد همه مقلدان در خداشناسى بدوزخ روند ؟\r\nبگو خردمند توانا چون از فكر و استدلال دست كشد و بتقليد مردم اكتفاء كند خدا را مخالفت كرده و از فرمان و خواست او رو گردانده و تقليد او انجام وظيفه واجب او نبوده و اين مخالفت و تقصير را كيفر سزا است جز اينكه هر كه در عقيده و مذهب حق مقلد شده اميدواريم خدا ازو درگذرد و بر او تفضل كند ولى اين اميد را براى مقلد عقيده و مذهب باطل نداريم ، و بر هر مكلفى به اندازه توانش انديشه و استدلال لازم است تا آنجا كه دريافت دارد ولى كوته‌فكر ناتوان كه دريافت درستى در امور ندارد همان تمسك اجمالى او به ظاهر آنچه مسلمانان دارند او را بس باشد .\r\nاگر گويد : چگونه تقليد بر خردمندان روشنفكر زشت است و ناروا با اينكه همه مردم مقلد رسول خدا بودند در آنچه از پروردگار عالم گزارش ميداد و از آنها همان را پسنديد و بدان چه شما گوئيد وادارشان نكرد .\r\nبگو پناه به خدا كه چنين گوئيم و بدان معتقد باشيم و رسول خدا هم از همه مردم به صرف تقليد بىفكر و انديشه راضى نبود و آنان را جز باستدلال دعوت نكرد و با آيات قرآن مجيد آنان را بدان آگاه كرد چون قول خدا سبحانه سوره الاعراف 184 آيا نظر نكنند در ملكوت آسمانها و زمين و هر آنچه خدا آفريده .\r\n\r\n","description":"","footnote":"","page_name":" 263 ","page_number":271},
  {"content":"\r\n\r\nو قول او - در آل عمران آيه 160 - راستى در آفرينش آسمانها و زمين و گردش شب و روز آياتيست براى خردمندان .\r\nو قول او - الذاريات آيه 20 در زمين آياتيست براى باوركننده‌ها 21 و در وجود خود شماها آيا بينا نباشيد ؟ و قول او - سوره الغاشيه آيه 47 آيا ننگرند بشتر كه چگونه آفريده شده 18 و به آسمان كه چگونه بالا برده شده 19 و بكوهها كه چگونه وادار شدند 20 و به زمين كه چگونه پهن شده ، و ما ميدانيم كه مقصودى ندارد جز نظر اعتبار و تفكر و اگر آن حضرت آنان را به صرف تقليد دعوت كرده بود و استدلال از آنان نخواسته بود نزول اين آيات بىمعنا بود ، و اگر ميخواست قولش را بتقليد بپذيرند بىانديشه و اعتبار نيازى نبود بآيات و معجزاتى كه بدست آن حضرت انجام شدند و اما پذيرش قول آن حضرت پس از قيام دليل بر صدق او تسليم به حق است و تقليد نيست زيرا قول او يقين است و شك ندارد مانند گفته امامان عليهم السلام و رجوع بفتواشان در شرع اسلام .\r\nاگر گويد پس فرق ميان تقليد و تسليم را براى ما روشن كن .\r\nبگو تقليد قبول قول كسى است كه صدق او معلوم نيست « 1 »\r\n\r\n\r\n","description":"","footnote":"\r\n( 1 ) مقصود اينست كه استدلال بر دو وجه است :\r\n1 - استدلال تفصيلى نسبت بهر مسأله‌اى تا بسر حد يقين رسد مانند اصول دين كه هر كس به اندازه فهم خود بايد دليل يقين آورى بدست آورد .\r\n2 - استدلال كلى و اجمالى كه مايه يقين و باور است مانند احكام فروع دين زيرا چون بيقين پيغمبر ص و امام شناخته شدند يقين حاصل شود بدرستى سخن آنها در بيان احكام و اخبار و هر چه از زبان آنان شنيده شود يقين به صحت آن حاصل باشد گر چه حكمت و مصلحت آن دانسته نشود و اينست مقصود از تسليم در برابر تقليد صرف كه يقين آور نيست نه بطور تفصيل و نه بطور اجمال ( مترجم )\r\n","page_name":" 264 ","page_number":272},
  {"content":"\r\n\r\n\r\nفصل : كلامى از امام صادق عليه السلام در باره وجوب معرفت خدا عز و جل و دين او\r\n84 - فرمود : دانش مردم را در چهار رشته يافتم : يكم - اينكه پروردگار ترا بشناسى دوم بدانى با تو چه كرده ؟ سوم بدانى از تو چه خواسته ؟ چهارم بدانى چه تو را از دينت بدر مىكند .\r\nاستاد ما شيخ مفيد ره گفته : اين روايت جامع واجبات معارف است زيرا اول چيزى كه بر بنده خدا واجب است شناخت پروردگار عز و جل است و چون دانست كه معبودى دارد بايد بفهمد با او چه كرده و چون آن را دانست ميداند كه به دو نعمت داده و چون نعمت او را دريافت شكرش بايد كرد و چون خواهد شكر او را بجا آورد بر او بايد كه بداند چه ميخواهد تا او را فرمان برد و چون طاعتش بر او لازم است بايد بداند چه او را از دين و فرمان او بدر مىكند تا از آن كناره كند و براى طاعت و شكر او آماده باشد و يكى از معاصران اين شعر خود را برايم خواند .\r\n بر تو باد آنچه ز دين تو دليلى دارد * چون بتقليد بود بيشتر دين بشر\r\nهر چه تقليد بود ساختگى مىباشد * گر چه اسناد فراوان بود از آن به نظر\r\nهر چه اخبار شده نقل و بود از آحاد * ضد قرآن خدا دور بينداز و مخر \r\n\r\n","description":"","footnote":"","page_name":" 265 ","page_number":273},
  {"content":"\r\n\r\n\r\nفصل ديگرى در پرسش و بيان پاسخ\r\nاگر كسى از تو پرسد نخست نعمت خدا بر تو چيست ؟ بگو : اينكه مرا زنده آفريده تا سودم دهد .\r\nاگر گويد : از كجا دانى كه آفريدن تو زنده نخست نعمت است برايت : در پاسخ بگو : چون مرا براى اينكه سودم بخشد آفريده و آن راهى ندارد جز زنده بودن من كه بتوانم درك نعمت كنم .\r\nاگر گويد نعمت چيست ؟ بگو : سود بردن در صورتى كه با قصد انجام شود و اگر گويد : سود چيست ؟ بگو لذت و كاميابى نيكو يا آنچه بدان كشد . اگر گويد :\r\nچرا نيكو ؟ بگو چون برخى لذتها بدند .\r\nاگر گويد : بدان كشد يعنى چه ؟ بگو چون بسيارى از سودها باشند كه نتوان بدانها رسيد مگر با تحمل سختيها مانند سلامت و تندرستى كه بايد برايش داروهائى تلخ خورد و متحمل رنج فصد و حجامت و مانند آن شد كه مايه آزارند و اين سختيها سود باشند نظر به نتيجه آنها و از اين رو گوئيم تكليف شرعى نعمت خوبى است براى اينكه وسيله رسيدن به نعمت ابدى و لذتهاى جاويد آخرت است .\r\nاگر گويد در باره شكر منعم چه گوئى ؟ بگو واجب است ، اگر گويد : از كجا دانستى واجب است ؟ بگو بگواهى عقل و حجت و دلالت روشن او زيرا لزوم شكر منعم مورد اتفاق عقول است و در آن خلافى نيست .\r\nاگر گويد : هيچ آفريده ميتواند حق نعمت خدا را بپردازد با كردار خود ؟\r\n\r\n","description":"","footnote":"","page_name":" 266 ","page_number":274},
  {"content":"\r\n\r\nبگو نه هرگز زيرا چيزى جاى چيزى را بگيرد و پرداخت آن شود كه در اندازه و نمونه و وزن برابر آن باشد و ما ميدانيم هيچ كارى از مخلوق جايگير نعمت خدا نشود زيرا محال است كه خدا سودى از كار بنده برد و يا نيازى داشته باشد گه بدان برآورد و گفته كسى كه گويد بنده همه نعمتى كه خدا به او داده ميداند و ميتواند برابر آنها شكرى كند و حقش را بجا آورد فاسد است و بنده هر چه تلاش كند نتواند نعمتهاى خدا را به اندازه شكر گذار شود .\r\n از دست و زبان كه برآيد * كز عهده شكرش بدرايد \r\nو ثوابى كه خدا در ديگر سرا به بنده ميدهد از راه تفضل و احسانست و اگر باستحقاق تعبير شود براى اينست كه خداوند وعده آن را داده و آن را بر خود لازم دانسته و صادق است در وعده خود گر چه استحقاق پاداش عمل نيست بر خلاف عقيده معتزله كه چنان دانسته‌اند جز ابو القاسم بلخى كه در اين گفتار با ما موافقت كرده :\r\nو اخبار چندى هم مؤيد اين دليل عقلى وارد شده .\r\n85 - بسندش تا ابى عبيده حذاء از امام باقر ع كه رسول خدا ص فرمود :\r\nخدا تعالى ميفرمايد : آنان كه كردارى دارند بكردار خود اعتماد نكنند براى ثواب من زيرا اگر همه گرد آيند و خود را در همه عمر برنج اندازند در عبادت من در كردار و عبادت خود چنانچه بايد حق عبادت مرا انجام ندادند براى آنچه خواهند از كرامت من و نعمتهاى بهشت من و درجات عاليه در جوار من ولى بايد برحمت من اعتماد كنند و بفضل من اميدوار باشند و بخوش بينى بر من دل دهند كه در اين صورت رحمت من آنان را فرا گيرد و بكرم خود آنان را به رضوان و آمرزشم برسانم و جامه عفو بدانها بپوشم زيرا منم خدا بخشاينده مهربان و بدان نام گرفتم .\r\n86 - بسندش از عطاء بن يسار كه امير مؤمنان على بن ابى طالب عليه السلام فرمود : بنده‌اى را برابر خدا وادارند و فرمايد : نعمتى كه به او دادم با كردارش بسنجيد و نعمت خدا همه كردارش را فرا گيرد فرمايد نعمتهايم را به او ببخشيد و كردار نيك و بدش با هم بسنجيد و اگر هر دو برابرند به نيكش از بدش در گذرد و او را ببهشت\r\n\r\n","description":"","footnote":"","page_name":" 267 ","page_number":275},
  {"content":"\r\n\r\nبرند و اگر نيكش فزونى دارد خدا پاداش آن را بوى دهد و اگر بدش فزونى دارد و پرهيزكار بوده و شرك به خدا نياورده و از شرك پرهيز كرده آمرزش را شايسته باشد و اگر خدا خواهد او را بيامرزد برحمت خود و تفضل كند بوى بعفو خود .\r\n87 - بسندش از سعد بن خلف از ابى الحسن عليه السلام : فرمود بر تو باد كه بكوشى در عبادت و خود را بىتقصير مشمار در پرسش و فرمانبرى خدا زيرا خدا چنانچه بايد پرستش نشود .\r\n\r\nشبهه براهمه در باره نبوت بطور كلى\r\nبرهمنان هند و بطور كلى منكر رسالت بشر از جانب خدا شدند و آن را نشدنى پنداشتند و تنها عقل را براى سعادتمندى بشر كافى دانستند ، گفتند رسولى كه آيد يا موافق عقل بشر سخن گويد يا مخالف آن اگر موافق آن گويد كسى كه عقل درستى دارد از او بىنياز است زيرا آنچه او آورد خودش دارد و اگر مخالف حكم عقل آورد بايد آنچه آورده نپذيرفت زيرا خدا خرد ببشر داده تا بپسندند آنچه را او پسندد و هر چه قبول كند قبول كنند و هر چه را عقل منكر شود انكار نمايند « 1 » پاسخ آنان اينست كه البته پيغمبر چيزى مخالف عقل و خرد نياورد ولى هر امرى از نظر عقل بر سه گونه است آنچه بايد و آنچه نبايد و آنچه روا بود كه باشد\r\n\r\n\r\n","description":"","footnote":"\r\n( 1 ) اين دليل بسيار سست و بىمايه است زيرا عقل بشرى مراتب چندى دارد و ادراكات عقلى هم گونه گونه‌اند يك مرتبه از عقل آدمى عقل مستفاد است كه از تجربه و بررسى و عرف و عادت پديد آيد و اين مقدمات پس از گذشت سالها از عمر آدمى است و دوران پيش از آن عقل مميزى وجود ندارد تا بدان راه سعادت را بشناسد چنانچه شيخ بزرگوارى سعدى گفته :\r\n مرد خردمند هنر پيشه را * عمر دو بايست از اين روزگار\r\nتا بيكى تجربه آموختن * با دگرى تجربه بردن به كار \r\nو گونه عقل بديهى در كارها بسيار اندك است و كافى بنشان دادن راه سعادت آدمى نيست ( مترجم )\r\n","page_name":" 268 ","page_number":276},
  {"content":"\r\n\r\nيا نباشد اما آنچه را عقل بايست داند رسول كه آيد آن را تأييد كند و براى هر كه نداند تنبيه كند و او را آگاه نمايد و آنچه در نزد عقل روا بود مىشود كه يك بار خوب باشد و يك بار بد مانند سود بردن آدمى از مال ديگرى كه با اجازه او نيكو است و بىاذن او زشت است و هر كدام از آن دو در نظر عقل روا است و راهى براى تشخيص آن نيست جز دستورها كه از رسول شنيده شود و بسا امورى كه عقل بطور قطع نتواند مصلحت آنها را تشخيص دهد و نميشود هر آنچه در خشكى و دريا است آزمود و مورد تجربه نمود تا خوب و بد آن را فهميد و از خطر آن آسوده شد و از اينجا دانسته شد كه در اين موارد چاره‌اى نيست جز خبرگيرى از شنيدن كلام رسول ( ص ) دليل دوم اينكه شكر منعم جل جلاله بر همه ما واجب است به حكم عقل و براهمه هم با ما در اين اصل موافقند كه بايد خداوند مبدأ نعمت را تعظيم نمود و شكر گزارد ، برابر نعمت و احسان حضرت او و ما به عقل خود نميتوانيم بفهميم چه نوع تعظيم و شكر را خواهانست و نياز بدستور و پيغامبر دارد .\r\nسوم اينكه خود فرستادن پيغمبر بيشتر لطفى دارد و يك نحو بنده‌نوازى است كه جز خالق راز آن را نداند از اين پس ببراهمه بايد گفت : اگر از نظر عقل همه كارها واجب و ممتنع باشند و جائز در ميان نباشد چنانچه بيان شد باز هم از پيغمبران بىنياز نتوان بود زيرا آنان راه استدلال را نشان ميدهند و رهبانان را راهنمائى ميكنند و بخاطره‌ها يادآور ميشوند كه انديشه كنند و عبرت گيرند و اين همانست كه ، در حال خردمندان مشاهده ميكنيم كه رو بسوى استادان دارند تا براشان راه استدلال را باز كنند و در پاره‌اى از آنچه گفتيم كفايت است براى ابطال غلط براهمه و دفع شبهه آنان كه ذكر كرديم و الحمد للَّه « 1 »\r\n\r\n\r\n","description":"","footnote":"\r\n( 1 ) روش مصنف در رد برهمنان منكر نبوت بر پايه مصلحت بينى فردى آدميانست و اگر هم چند تن در جهان باشند اين استدلال براى وجوب عقلى بعثت پيغمبران درست است ولى بيشتر دانشمندان وجوب عقلى نبوت را بر پايه اجتماع بشرى نهادند چنانچه شيخ الرئيس در اشارات خود دليل را از اينجا آغاز كرده كه آدمى در طبع خود اجتماعى است و زندگى او بايد در جامعه اداره شود و بپايد و در حال اجتماع بناچار معامله و رابطه داد و ستد بايد بود زيرا هر رسته‌اى را كارى بايد تا همه كارها كه در زندگى آدمى لازمند بوجود آيند و در انجام كارها و مبادله نتيجه آنها نزاع پديد آيد و نياز بقانون باشد و قانون عدالت اجتماعى را جز خداوند كسى نداند و بايد پيغمبرى باشد كه آن را از سوى خدا بجامعه بشر برساند ( مترجم )\r\n","page_name":" 269 ","page_number":277},
  {"content":"\r\n\r\n\r\nسخن كوتاهى با يهود در باره اينكه نسخ را در شرع انكار كنند .\r\nبدان كه يهود دو گروهند ، گروهى گويند نسخ در شرع روا نيست به حكم عقل و گروه ديگر از نظر عقل آن را روا دانند و گويند دليل شرعى بر عدم جواز آن وارد است گروه يكم گويند : نسخ همان بداء و پشيمانيست و آن بر خدا تعالى روا نيست و جوابشان اينست كه چرا گوئيد نسخ همان بداء است . اگر گويند : چون عرف عقلاء اينست كه فرمانده بانجام چيزى اگر از ان نهى كند پس از فرمان خود برايش بداء و پشيمانى رخ داده و همچنانست عكس آن .\r\nبايد بدانها گفت نهى بعد از امر و عكسش دو صورت دارد يكم آنكه فرمانى دهد و مامور در وقت مقررش آن را عمل كند و سپس از آن نهى كند و يا بر عكس كه آن نهى بمانند مامور به تعلق گرفته نه به خود آن و اين خود نسخ باشد . دوم اينكه فرمان دهد بكارى در وقت معينى يا نهى كند از آن و پيش از رسيدن وقت آن و عمل بدان از آن نهى كند و بداء اينست نه صورت يكم و از اين رو فرق ميان بداء و نسخ روشن شود و عيان گردد كه دعوى شما در اينكه يك چيزند درست نيست .\r\nاگر گويند چون عبادت مكلف لازم شود بامر يا نهى الهى حكمتى دارد و اگر دگرگون گردد بايد حكمت آن دگرگون شده باشد و آن روا نيست .\r\nبه آنها گفته شود كه البته فرمان عبادت كه مكلف را لازم شود حكمت و مصلحتى دارد كه آن را واجب كرده و چون فرمان عوض شود دليل باشد كه مصلحت و حكمت هم عوض شده .\r\n\r\n","description":"","footnote":"","page_name":" 270 ","page_number":278},
  {"content":"\r\n\r\nاگر گويند عقل آدمى تغيير مصلحت را در نيابد به آنها گفته شود عقل آدمى خود مصلحت را هم درنيابد و از حكم خدا بدان پى برد وانگه بايد بدانها گفت :\r\nچه مصلحتى است در اين كه خدا آدمى را از جوانى به پيرى رساند و او را بينوا كند و سپس توانگر سازد و بميراند پس از زندگى او و تندرستش سازد و آنگاه بيمارش كند و بودش كند و سپس نابود و چگونه حكمت در همه اين موارد دگرگون شود و شما منكر نگرديد كه همه اين موارد موجود باشد و بر خدا روا باشد و كدام دگرگونى در مصلحت از اين موارد روشنتر است ؟ و اما ديگران از يهود كه نسخ را به حكم شرع روا ندانند دعوى كنند كه موسى فرموده : شريعتش جاويدانست و نسخ ندارد آنچه دعوى آنان را باطل كند ظهور معجزه از ناسخان شريعت او است و اگر خبر آنان درست بود نميشد ناسخ آن شريعت داراى معجزه باشد و ظهور اين معجزه‌ها معلوم است از ناسخان شرع تورات چنانچه معجزه‌هاى موسى معلوم است و فرقى در ميان نيست « 1 »\r\n\r\n\r\n","description":"","footnote":"\r\n( 1 ) ناسخ شرع موسى حضرت عيسى بن مريم ( ع ) است كه انجيل آورد و بسيارى از احكام تورات را نسخ كرد و حضرت عيسى داراى معجزه‌هاى فراوانى بود كه در قرآن مجيد چندى از آنها را يادآور شده مانند اينكه از گل شكل پرنده ميساخت و در آن ميدميد و پرنده‌اى زنده ميشد و پرواز ميكرد و مرده‌ها را زنده ميكرد كور مادرزاد و گرفتار به مرض پيسى و خوره را شفا ميداد و شايد وفور معجزه‌هاى عيسى براى رد يهود و خيرگى آنها بوده است ( مترجم )\r\n","page_name":" 271 ","page_number":279},
  {"content":"\r\n\r\n\r\nفصل : در بارهء بداء\r\nاى خواننده محترم خدايت يار باد بدان كه همگان ، جز متكلمين معتقدند به بداء در بارى تعالى و سخنى دارند در تأييد اين گفته و اخبارى بهمراه آنها است ولى مخالفان بر آنها طعن زنند و مناظران با آنها آن را زشت دانستند براى اينكه گمان بردند اين سخن بدان جا كشد كه گفته شود خدا بداند چيزى را در صورت بداء كه آن را پيشتر نميدانسته و چون كسى كه بداء را روا داند از اين معنا كناره كند خوب گفته و چيزى نماند جز همان گفتن لفظ بداء و بيان كرديم كه اين تعبير در باره خدا تعالى در اخبار وارد است و در اين باره گفتگوئى ميان من و يكى از معتزليان در مصر رخ داد و من آن را حكايت ميكنم تا با خبر شوى از آن .\r\nحكايت نشست گفتگوئى در باره بداء من در انجمنى از دانشمندان از يك دانشمند معتزلى پرسيدم كه چرا منكر بداء باشى و آن را بر خدا روا ندانى ؟ گفت : چون لازمه‌اش اينست كه بر خدا پديدار شود چيزى كه بر او نهان بوده و بايد دانشى در او تازه شده باشد بدان چه نميدانسته من به او گفتم : براى ما روشن كن كه چرا چنين باشد تا ما را رسد كه در آن با تو سخن گوئيم گفت : معنى بداء همين است و عرف زبان ميان ما قضاوت مىكند و شك نداريم كه بدا بمعنى ظاهرشدنست و بدا نباشد در چيزى جز ظهور چيزى بر اثر\r\n\r\n","description":"","footnote":"","page_name":" 272 ","page_number":280},
  {"content":"\r\n\r\nدانش تازه‌اى و گمانى كه از آن پيش نبوده است .\r\nبيانش اينكه پزشكى براى بيمار در ساعت معينى دستور شربت گلاب داده و چون بيمار جام شربت را بدست گرفته تا بنوشد پزشك در آن حال به او گفته آن را بريز دور و ننوش و بايد شربت نيلوفر بنوشى و شك نداريم در اينكه پزشك فرمان دوم را بجاى اولى نهاده براى اينكه چيز تازه‌اى دانسته و اگر آن نبود دليلى بر دستور مخالف وجود نداشت .\r\nمن به او گفتم اين يك صورت حاضر است و بداء است و تو روا ميدانى بدا قسم دومى هم داشته باشد ؟\r\nگفت تا آنجا كه دانسته است جز اين نيست و قسم ديگرى ندارد .\r\nبه او گفتم : چه گوئى در باره مرديكه بنده‌اى دارد و خواهد او را بيازمايد كه فرمانبر است يا نه زرنگ است يا تنبل در يك روز زمستانى پر سرما به او ميگويد هم اكنون بفلان شهر برو و طلب مرا بگير و بنده گويد به چشم و آماده شود و عذرى نياورد و چون آقا شتاب او را بيند و شهامت و قيام او را داند از او قدردانى كند و گويد سر جايت بمان كه من دانستم تو مورد اعتمادى و ميتوان كارهاى مهمى را به تو سپرد آيا اين نزد تو روا است و اگر آرى آيا قسمى از بداء است يا نه ؟ گفت آرى امر معمولى است و ما آن را ديديم و در اينجا براى آقا بدا حاصل شده و قسم دومى نيست بلكه همانست كه بر خدا روا نيست .\r\nگفتم : چرا همان قسم يكم است ؟ گفت براى آنكه در آن طبيب دانشى به حال مريض تازه كرده كه با او نبوده چنانچه در مثال دوم آقا حالتى از بنده را دانسته كه پيشتر نميدانسته و اين هر دو نزد من يكى باشند .\r\nگفتم : چرا هر دو را يكى دانى و از هم جدا ندانى زيرا در مثال يكم پزشك خواستار انجام كار بوده است پيش از آنكه بدا پيش آيد ولى در دومى آقا خواستار اتمام سفر نبوده بلكه از نظر ديگر هم با هم تفاوت يابند زيرا نقض فرمان از پزشك\r\n\r\n","description":"","footnote":"","page_name":" 273 ","page_number":281},
  {"content":"\r\n\r\nنتواند بود جز براى دانش نو او ولى مىشود كه آقاى بنده خود كاملا حال بنده خود را بداند و امر خود را نقض كند نه براى دانش تازه زيرا فرمانبرى و زرنگى او را از پيش دانسته و اين فرمان و برگشت از ان براى اين باشد كه ديگران هم بدانند كه او چنين است و شايسته برگزيدن و احسان و اعتماد است در همه كارى .\r\nگفت : اگر فرق ميان آنها را كه گفتى بپذيرم چرا دليل نباشد كه مثال تو در بداء داخل نباشد ؟\r\nگفتم من منكر آنم از اين رو كه بداء نزد همه ماها نهى فرمانده است از آنچه بدان فرمان داد پيش از انجام آن در وقت مقررش و به اين تعريف مثال ما هم بداء است و عقلا هم در مثال ، گويند براى آقا بداء حاصل شد در آنچه به بنده‌اش فرمان داد .\r\nگفت اگر هر دو قسم بداء باشند كدام را بر خدا روا دانى ؟\r\nآنكه بداستان حضرت ابراهيم خليل در مأموريت سر بريدن پسرش اسماعيل نزديكتر و مانندتر است كه چون شتاب كرد براى انجام آن و تصميم گرفت و هر دو پذيرفتند و شكيبا شدند و پيشانى فرزند را به خاك نهاد تا سرش را ببرد خدايش از آن نهى كرد با اينكه آماده كار شده بود و بر او آفرين گفت و ثواب هر دو را دو برابر كرد و اين مانند همانست كه گفتم آقا به بنده خود فرمانى دهد و پيش از انجام آن او را نهى كند .\r\nگفت : از كجا مسلم است كه ابراهيم فرمان سر بريدن داشته از جانب خدا سبحانه ؟\r\nگفت : از آنجا كه 1 - هر كه عقيده دارد خوابهاى پيغمبران راستند و در حقيقت وحى خدا هستند .\r\n2 - هر كس قرآن را باور دارد و اخبار آن را راست شمارد و در آنست كه اسماعيل به پدرش عليهما السلام گفت - 12 - الصافات - اى پدر انجام ده آنچه را فرماندارى البته بيابى مرا از شكيبايان .\r\n\r\n","description":"","footnote":"","page_name":" 274 ","page_number":282},
  {"content":"\r\n\r\nو باز فرمود : - 15 - الصافات - اى ابراهيم درست درآوردى خواب خود را دستور او را كه فرمود در دنبالهء آن « چنين پاداش دهيم نيكوكاران را » و نيكو كار نيست كسى كه جز فرمان خدا را انجام دهد كه سر بريدن فرزندش بود و اين همه براى با انصاف روشن است .\r\nگفت : من اين را بدا ننامم ، گفتم : چرا براى اينكه حجت بر تو تمام مىشود يا اينكه با مثال گذشته مخالف است ؟ گفت : نه براى اينكه بداء در آنجا درست است كه دانشى تازه آيد و در داستان ابراهيم و اسماعيل دليلى نيست كه براى خدا دانشى تازه شده باشد و بر خدا هم روا نيست از اين رو گفتم بداء نيست .\r\nگفتم : اين مخالف پذيرش و اقرار پيش تو است كه روا است آقا به بنده‌اش فرمان دهد وانگه او را از آن باز دارد با اينكه در هر دو حال وضع او را ميداند و غرضش كشف حال او بر ديگرانست ، وانگه چرا منكرى كه بداء در داستان ابراهيم و اسماعيل صدق كند كه در آن هم دانشى براى خود آنان تازه شده و آن فهم اينست كه تكليف ابلاغ شده بدانها بىانجام لغو شده و پس از فرمان به ذبح از ان نهى شده .\r\nگفت : تو گوئى خدا در اين فرمان سر بريدن را اراده داشته يا نداشته اگر بگوئى نداشته هم عقيده شوى با جبريان كه گويند بسا خدا امر كند بدان چه نخواهد و اگر هم بگوئى اراده داشته باز هم بعقيده آنها رفتى زيرا نهى كرده از چيزى كه اراده داشته خلاص تو از اين اعتراض چيست ؟\r\nگفتم : اين شبهه‌ايست دامنگير و پاسخ از ان بر ما اماميه و شماها هر دو لازم است چون هر دو داستان را درست دانيم و بدان معترفيم و جواب من اينست كه معنى حقيقى ذبح بريدن رگها است و جدا كردن سر از تن . و بسا كه كارهاى مقدمه آن را چون قصد جدى و خواباندن براى ذبح و كارد بدست گرفتن و بر گلو نهادن و مانند آن را مجازا ذبح نامند چنانچه حاج به معناى حقيقى زائر خانه كعبه است بشرائط مقرره شرع از احرام\r\n\r\n","description":"","footnote":"","page_name":" 275 ","page_number":283},
  {"content":"\r\n\r\nو طواف و سعى و بسا به كسى كه مسافر براى حج است بطور مجاز حاج گويند .\r\nو من گويم مراد اصلى خدا از فرمان او بسر بريدن فرزندش همان مقدمات حتمى ذبح بوده از تصميم و خواباندن براى ذبح و كارد را بر گلو نهادن كه پس از اين كارهاى سخت چيزى نماند جز بريدن رگها و خداوند اين مقدمات را ذبح ناميد تا ابراهيم بدان معتقد شود و تصميم بگيرد و بر آن شكيبا شود تا سزاوار پاداش شايانى گردد ، اگر خداوند مقصود اصلى خود را براى حضرت ابراهيم بيان ميكرد او تصميم به ذبح نمىگرفت و فرمان سختى به او نشده بود كه ستايش و اجر بزرگى را سزاوار شود .\r\nو آنچه خدا از ان نهى كرد ذبح حقيقى بود كه جز آن بجا نمانده بود و مراد خدا هم نبود و از اينجا درست است كه خدا امر نكرد بدان چه نخواسته و نهى نكرده از آنچه خواسته و الحمد للَّه .\r\nطرف گفت : سخن ما بدينجا كشيد كه آنچه فرمان داده جز آن بوده كه از آن نهى كرده و اين بداء نيست .\r\nگفتم : چون ابراهيم و اسماعيل آن را بمعنى حقيقى باور كردند و نهى كه آمد دانستند چنين نبوده اين بدان ماند كه به چيزى امر شود و پيش از وقت از آن نهى شود و اين بحسب ظاهر بداء باشد گر چه در باطن نباشد و پاسخى بدين گفته من نداد و اين كلامى بود كه در باره بداء برايم پيشامد و الحمد للَّه .\r\nدر اينجا پرسشى است : كه ذبيح كه بوده از دو فرزند ابراهيم اسماعيل بوده يا اسحق عليهما السلام ؟\r\nپاسخ اينست كه ذبيح همان اسماعيل است بدليل ظاهر قرآن و خبر وارد از پيغمبر ص .\r\nاما قرآن خدا از قول ابراهيم ( ع ) حكايت كرده - 100 - و الصافات - پروردگارا ببخشم از فرزندان خوب و در باره فرزند او در دنبالش فرموده مژده‌اش\r\n\r\n","description":"","footnote":"","page_name":" 276 ","page_number":284},
  {"content":"\r\n\r\nداديم بپسرى بردبار سپس از حال آن پسر خبر داده كه چون با او به سعى رسيد گفتش پسر جانم در خواب ديدم كه سر ترا ببرم و داستان ذبح را در باره اين پسر شرح داده تا فرموده راستى چنين پاداش دهيم به نيكوكاران .\r\nو پس از آن فرموده - 12 - الصافات - و مژده داديمش باسحاق يك پيغمبر خوب ، و بما اعلام كرده اسحاق پس از آن فرزند اول بوده كه دعايش در باره او باجابت رسيده و در خواب ديد كه سرش را ببرد و اين دليل است كه او جز اسحاق بوده و فرزندى كه اين داستان به دو وابسته شود جز همان اسماعيل را نداشته .\r\n88 - اما خيرى كه در اين باره رسيده قول رسول خدا ص است كه فرمود :\r\nمن بسر دو ذبيح باشم يعنى اسماعيل و عبد اللَّه بن عبد المطلب و اگر اسحاق ذبيح بود ظاهر اين خبر درست نبود زيرا آن حضرت از فرزندان اسحاق نبوده و پسر اسماعيل عليه السلام بوده .\r\n\r\n","description":"","footnote":"","page_name":" 277 ","page_number":285},
  {"content":"\r\n\r\n\r\nفصل :\r\n89 - در حديث آمده كه خدا فرستاد فرشته‌اى را در خواب نزد عبد المطلب و بوى گفت : اى عبد المطلب چاه زمزم را بكن ، گفت : زمزم چيست ؟ پاسخ داد ارث پدرت آدم و نياى پيشين تو آنجا كه آلوده به پقر خون آلود است و كلاغ اعصم باشد ، عبد المطلب در سه شب پياپى اين خواب را ديد و روز چهارم آمد نزد خانه كعبه نشست و در اين ميانه ماده گاوى از بند قصابان سر بر گريخت كه در بالاى ابطح بودند ( زمين هموارى كه از ان به منى ميروند ) و دويد تا بجاى زمزم رسيد و ايستاد و طپاله خونين نمود و كلاغى اعصم فرود آمد بر سر آن طپاله خونين ، اعصم كلاغى است كه يكى از دو پايش سپيد است عبد المطلب گفت : اين تعبير خواب من است و آنجا را كند و بر او دشوار آمد و گفت : پروردگارا من براى تو نذر كردم كه اگر آب درآمد يكى از فرزندانم را برايت قربانى كنم و چون به آب رسيد تصميم گرفت كه يكى از فرزندانش را قربانى كند و بنى مخزوم و ديگر قريش آمدند و گفتند بايد ميان فرزندان خود قرعه بكشى و قرعه بنام عبد اللَّه درآمد و بنى مخزوم گفتند از مالت براى فرزند فداء بده و او ميان عبد اللَّه و ده شتر قرعه كشيد و باز هم قرعه بنام عبد اللَّه درآمد و با بيست شتر قرعه كشيد و باز هم قرعه بنام عبد اللَّه درآمد و ده ده افزود تا به صد شتر رسيد و عبد اللَّه از قرعه بيرون شد و در حديثى تا هزار شتر كه ديه شاهانست و قرعه بشتر افتاد و همه آنها را قربانى كرد و آن را قانون قربانى نمود .\r\n90 - و بسندم تا خالد بن عطيه كه چون عبد المطلب چاه زمزم را كند و آب درآورد دو آهوى طلا و چند شماره شمشير و زره از آن برآمد و آن دو آهو را در\r\n\r\n","description":"","footnote":"","page_name":" 278 ","page_number":286},
  {"content":"\r\n\r\nخانه كعبه زيور ساخت و شمشيرها و زره‌ها را برداشت گفت : اينها سپرده مضاض جرهم پسر حارث بن عمرو بن مضاض است كه ميسروده :\r\n گويا ميان جحون و صفا * همدم نبوده و اهل وفا\r\nآرى كه مردم آن بوديم و زمان * نابود كرد همه با بخت بد ز جفا \r\n« 1 » و اين قصيده دراز است .\r\nچون آب زمزم درآمد همه قريش در باره آن حسد بردند بعبد المطلب و گفتند ما در آن شريك توايم .\r\nگفت : اين يك فضيلتى است كه من بدان آگاه شدم و آن را سه شب پى در پى در خواب ديدم . گفتند با ما نزد هر كه خواهى بدادرسى بنشين از دادگران عرب ، و بشام رفتند تا يكى از كاهنان و دانشمندان آن را ديدار كنند و نزد او بدادرسى نشينند ولى در راه تشنه شدند تا آنجا كه دم مردن رسيدند و بهم وصيت ميكردند و در اين حال بودند كه ناقه عبد المطلب زانو زد و از ميان سمهايش آبى جوشيد تا همه نوشيدند و شكمهاى خود را پر كردند و گفتند آنكه تو را در اين بيابان سوزناك و تهى نوشانيد همانست كه تو را در مكه نوشانده و آب زمزمت داده و برگشتند و اين يادگار بزرگ را براى او پذيرفتند .\r\n\r\n\r\n","description":"","footnote":"\r\n( 1 ) اين رئيس با قومش ساكنان مكه بودند و بر اثر پيشامدى آواره و نابود شدند و اين قصيده را در شرح حال خود و قومش سروده و جرهم از طوائف عرب بائده‌اند كه از آنها نژادى نمانده مانند طسم و جد يس و عاد و در متن چهار شعر قصيده را درج كرده ولى دو شعر از آن مغلوط و نامفهوم بود كه از ترجمه آن صرف نظر شد حجون كوهى است در شمال دره مكه و صفا در نزديك مسجد الحرام است و نشانى براى سعى و سعى بين صفا و مروه يكى از اعمال عمره است ( مترجم )\r\n","page_name":" 279 ","page_number":287},
  {"content":"\r\n\r\n\r\nشرحى از عقيده ترسايان و اعتراضى بىجواب بر آنان\r\nبدان كه آنان عقيده دارند مسيح فراهم شده از دو چيز كه لاهوت است و ناسوت ، مقصودشان از لاهوت خدا است ، پاك و منزه و برتر باد از آنچه گويند ، و از ناسوت انسان كه تن مسيح بوده است و گويند اين دو يكى شدند و مسيح شد ، يعنى در حقيقت دو تا يكى شدند كه مسيح باشد .\r\nبه آنها بايد گفت : شما با ما موافقيد كه خدا قديم است و جسم حادث و پنداريد كه يكى شدند ، آيا حال اين يكى كه از دو در آمده چيست ؟ قديم است يا حادث ؟\r\nاگر گويند قديم است به آنها بايد گفت پس حادث قديم شده زيرا مجموع دو چيز است كه يكى حادث است و اگر گويند حادث است بايد بدانها گفت : قديم حادث شده زيرا دو چيز است كه يكى از آنها قديم است ، و اين اعتراضى است كه جوابى از ان ندارند و نميتوانند بگويند پاره‌اى از ان قديم است و پاره‌اى حادث زيرا مخالف با اتحاد حقيقى است و نميتوانند بگويند هم قديم است و هم حادث چون تناقض و نشدنى است چنانچه نتوانند گفت نه قديم است و نه حادث كه فساد و بطلانش روشن است و همين كافى است در ابطال اتحادى كه دعوى كنند و يكى از متكلمين به آنها گفته : چون مسيح را عبادت كنيد و مسيح خدا و انسان است پس انسان را عبادت كرديد و عبادت انسان باتفاق كفر است .\r\n\r\nپرسش بىجواب ديگر از مسيحيان\r\nو آن اينست كه اگر مسيح نزد شما مجموع دو چيز است كه خدا و انسان است بگوئيد كشتار و ضرب و دار زدن ( در همه انجيلها است ) بر چه واقع شد بر هر دو يا بيكى ؟ اگر گويند بهر دو بايد گفت پس خدا زده شده و بدار رفته و كشته شده و خاك شده و اين يك رسوائى است كه هيچ خردمند بريش نگيرد و اگر گويند بر يكى واقع شده كه همان ناسوت است نه لاهوت كه بر آن روا نباشند به آنها بايد گفت كه گفته مسلمانان در اينكه مسيح را نه كشتند و نه بدار زدند ( چنانچه در قرآن مجيد است - 187 - النساء - درست است زيرا مسيح نزد شما مجموع است و ناسوت تنها\r\n\r\n","description":"","footnote":"","page_name":" 280 ","page_number":288},
  {"content":"\r\n\r\nنيست و مجموع هر دو است كه يهود دست نيافتند مگر بر يكى از آنها كه مسيح نبوده .\r\n\r\nپرسش ديگر بر آنها\r\nبايد به آنها گفت : آيا مىشود جسم متحرك و شخص خورنده و نوشنده كه محل عوارض حادثه و دچار آلام و آفات است قديم باشد يا نه ؟ اگر گويند رواست چرا ناسوت قديم نباشد ؟ و اگر گويند نه بايد گفت مسيح دچار اين اوصاف معلوم و مرتب بوده و اگر منكر آن شوند مكابره كردند و نبايد با آنها سخنى گفت و اگر بدان معترف باشند و گويند داراى اين اوصاف بوده به آنها بايد گفت حادث بوده و شما پرستنده بشرى آفريده شده و پروريده هستيد .\r\nاگر گويند ما جنبه ناسوت او را بينيم كه حادث است و لاهوت قديمش را درك نكنيم بايد بدانها گفت : آيا شما عقيده نداريد كه آنها يكى شدند ؟ اگر گفتند :\r\nچرا بايد بدانها گفت : هر كس يكى از آنها را بيند بايد هر دو را بيند و گر نه يكى نباشند\r\n\r\n","description":"","footnote":"","page_name":" 281 ","page_number":289},
  {"content":"\r\n\r\n\r\nفصل : در سخن ديگرى با آنها\r\nمعتقدند كه معبود آنها از سه اقنوم است و اقنوم نزد آنها گوهر و اصل است و اين سه گوهر نزد آنها يكى شدند و باب و اين و روح از آنها تعبير كنند بايد به آنها گفت : اگر روا داريد كه سه اقنوم يك معبود باشند چرا روا نداريد كه سه معبود يك اقنوم باشند و سه فاعل يك گوهر باشند و بهر دليلى كه آن را باطل دانند گفته آنها هم باطل شود چون هر دو فرض يكسانند .\r\n\r\n","description":"","footnote":"","page_name":" 282 ","page_number":290},
  {"content":"\r\n\r\n\r\nفصل در سخن ديگر آنان :\r\nبراى خود دليل آوردند كه داراى پسر اشرف است و برتر از بىپسر و كسى كه پسر ندارد كم بود دارد و همچنان دريافتيم كه هر كه زندگى ندارد مرده است و روح همان حيات است و لازمست كه توصيف كنيم خداى معبود خود را بشرف و كمال و زندگى بايد بدانها گفت : پس بگوئيد پسرهاى چندى دارد زيرا باشرفتر و والاتر شود بلكه بگوئيد نژادى دارد و مقام جد و نيا دارد زيرا آنكه نوه دارد والاتر است از آنكه ندارد جز پسرى و چون روح را براى او لازم دانستيد كه پنداشتيد همان حياتست تا مرده نباشد براى او دانش را هم لازم دانيد تا نادان نباشد و قدرت را هم تا عاجز نباشد و بگوئيد دو تا چشم هم دارد تا بيننده باشد و همه حواس را دارد تا درك‌كننده باشد .\r\nو اگر گويند همه اينها را دارا است از نظر ناسوت خود كه مسيح گرديده بايد بدانها گفت بايد از قديم دارا باشد و گر نه در قديم كم بود داشته .\r\n\r\n","description":"","footnote":"","page_name":" 283 ","page_number":291},
  {"content":"\r\n\r\n\r\nفصل در كلماتى كه باعتراف آنها از مسيح صادر شدند و دليل بر بطلان مذهب آنها باشند\r\n1 - در انجيل است كه : نباشد رسول بزرگتر از كسى كه او را فرستاده ، 2 - هر كه مرا باور دارد و آنكه مرا فرستاده .\r\n3 - معبودا البته دانستند كه توئى خداى يگانه ، شريكى ندارى و توئى خداى آفريننده و راستى تو فرستادى مسيح عيسى را تا پيغامت را برساند و تا بپرستيم تو را يگانه و بىشريك .\r\n4 - حواريون گفتند : كجا ميروى و ما را وامىنهى ؟ ميروم بسوى معبود خود و معبود شما و از او خواهش كنم كه برانگيزد بسوى شما برقليط را كه شما را يادآور كند به حق و سخن نگويد جز بفرمانش و چون او نزد شما آيد گواه من باشد و وضع مرا روشن كند براى شماها .\r\n5 - پنداشتند كه شيطان مسيح را آزمود و به او ملكوت زمين را نمود و گفت اينها همه از ان من است يك بار برايم سجده كن تا همه را به تو دهم و تو را بر همه فرمانروا كنم و پاسخش داد كه گم شو از نزد من زيرا خدا پروردگارم به من فرموده براى جز او سجده نكنم .\r\n6 - حواريون گفتند : اكنون دانستيم كه خدايت تو را فرستاده و چشم به آسمان برداشت و گفت : پروردگارا البته پيغام تو را رساندم و همانا بهشت جاويدان از ان كسى است كه بداند تو يكتائى و تو مسيح را از نزد خود فرستادى و من بدانها فرمودم همان را كه به من فرمودى ، دانستند كه تو مرا فرستادى پس چگونه براى تو از مردم نخواهم و براى مردم از تو نخواهم .\r\n\r\n","description":"","footnote":"","page_name":" 284 ","page_number":292},
  {"content":"\r\n\r\n\r\nفصل :\r\nاگر گويند همه اينها را مسيح از جنبه ناسوتى خود گفته نه از جنبه لاهوتيش بايد بدانها گفت : از كجا اين را دانستيد و بعلاوه او راستگو است در آنچه گفت يا دروغگو ؟ اگر گويند دروغگو است چه افتراء بزرگى زدند و بايد بدانها گفت : پس اطمينان نداريد كه هر چه گفته همه دروغ باشد و چگونه معبود صادق با انسانى كاذب يكى شود و اگر گويند جز راست نگفته بايد بدانها گفت : ديگر چه دليلى بر گفته‌هاى خود داريد با آنچه مسيح گفته و آن را باور داريد و آيا جز همان است كه مسلمانان گويند در باره خداى معبود .\r\nو دليل آوردند كه در انجيل آمده : ميروم بسوى پدرم بايد بدانها گفت :\r\nشما را در اين تعبير با خود شريك كرده در نبوت و اگر بايد پسر خدا باشد بايد همه پسر خدا باشند بعلاوه اين واژه را مىشود تفسير كرد به : پروردگار من و شما ، يا معبود من و شما ، و اين مختصر در رد مسيحيان بس است و الحمد للَّه .\r\n\r\n","description":"","footnote":"","page_name":" 285 ","page_number":293},
  {"content":"\r\n\r\n\r\nرساله‌اى كه بيكى از برادران دينى نوشتم بنام بيانى از كليات عقيدهء مؤمنان\r\nبنام خداوند بخشنده مهربان برادر جانم خدايت بلطف خود سعادتمند كند و باحسان و بخشش يارت باد از من خواستى كليات عقائد شيعه را و اصولى كه بايد در اين مذهب بدان پايبند بود برايت ثبت كنم تا يادآورى خودت باشد و ذخيره‌اى براى ديگران و من در گفتار كوتاه كلياتش را شرح دهم و نزديك بذهن و آسان شرح دهم به صورت فتوى بىذكر دليل و برهان و توفيق از جز خدا نخواهم .\r\nبدان كه 1 - بر هر مكلفى لازمست عقيده داشته باشد باينكه همه جهان آفريده و حادث است و پيش از بودش نبوده .\r\n2 - خداوند آفريننده و پديدار همه جهانست از جسم و عرض جز كارهاى اختيارى بندگان كه خود پديد آرند نه خداوند سبحان .\r\n3 - معتقد باشد كه خدا تعالى قديم است و يكتا و جز او قديم و ازلى نيست و او است موجود ازلى و پاينده تا هميشه و او است چيزى نه چون چيزهاى ديگر و هيچ موجودى مانند او نيست و آنچه بر پديده‌ها روا است بر او روا نيست و او را صفاتيست ذاتى كه جز ذات او مبدأ ديگر ندارند و آنها : زنده ، دانا ، قادر ، قديم و باقى است و نميشود بضد آنها موصوف گردد ، همه بودنيها را پيش از بودنشان ميداند و چيزى از آنها بر او نهان نبوده و او را اوصافى است از نظر افعال او كه نميشود به دو نسبت داد جز پس از فعل و آنها هستند كه خودش را بدانها ستوده چون خالق ،\r\n\r\n","description":"","footnote":"","page_name":" 286 ","page_number":294},
  {"content":"\r\n\r\nرازق ، معطى ، راحم ، مالك و متكلم و مانند آنها :\r\nو صفاتى هم دارد بطور مجاز كه خود را بدان ستوده چون مريد و مكره و راضى و غضبناك كه اراده او همان كار او است و اراده از ديگرى همان فرمان او است بدان كار و نام آن اراده بمعنى حقيقى نيست و تعبير باراده از او مجاز است غضبش كيفر او است و رضايش ثواب او و خدا را نياز به مكان نيست و ادراك او بحواس نيست و از هر كار زشتى منزه است و به بنده‌ها ستم نكند گر چه بر آن توانا است چون ميداند زشت است و نيازى بدان ندارد .\r\nگفتارش راست و وعده‌اش درست و به بندگانش تكليف نكند آنچه را نتواند و آنها را از مصلحتى كه براشان سود دارد محروم نسازد و بدان چه نخواهد فرمان ندهد و آنچه را خواهد قدغن نكند ، مردم را براى مصلحت آنان آفريده و تكليف آنان براى رسيدن بسود خودشانست ، و در تكليف هر عذرى را از آنها زدوده و بهترين وضع را براشان فراهم كرده و آنان را پيش از تكليف توانا بانجامش نموده و عقل و تميز به آنها داده توانائى آنست كه مىتواند كارى كند يا ضد آن را نمايد بجاى آن ، و راه حقى كه بايد دانست با دو چيز فهم شود كه خرد و بيان شرع باشند ، و آنچه خرد تكليف كند از حكم شرع جدا نباشد و حكم شرع آن را تأييد كند و همه مردم در هر زمانى از پيغمبران و حجتهاى ميان خدا و خود شنيدند آنچه را از راه خرد دليل معرفت باشد و آنان را در آنچه بعقل ندانند رهنمائى كردند و بدانها فهمانيدند .\r\nو همه حجج الهى دانا بودند بهر آنچه بندگان در خداپرستى بدان نياز دارند و همه معصوم از خطاء و لغزش بودند با اختيار و قدرت بر گناه و خدا همه را بر خلق خود برترى داده و جانشين خود ساخته ميان مردم و همه به حق او برپا خاستند و بدست آنان معجزه‌ها پديد كرده تا گواه راستگوئى آنها باشند و با اين همه سراسر آنان بندگان آفريده و پرورده خدا بودند و آدميانى مكلف بعبادت خدا بودند ميخوردند .\r\nو مينوشيدند و توليد نژاد مىكردند و بفرمان خدا زنده بودند و بفرمان او ميمردند و در معرض دردها بودند كه رخ ميدادند برخى كشته شدند و برخى مردند ، و نه آفريننده\r\n\r\n","description":"","footnote":"","page_name":" 287 ","page_number":295},
  {"content":"\r\n\r\nبودند و نه روزى ده و نه غيب ميدانستند جز آنچه را بدانها مىآموخت ، و گفتارشان راست بوده و هر چه آوردند درست بوده .\r\nو برتر پيغمبران اولو العزم بودند كه پنج كسند : نوح ، ابراهيم ، موسى ، عيسى و محمد ص و محمد بن عبد اللَّه ص برتر همه پيغمبرانست و بهتر اولين و آخرين است و خاتم انبياء است و پدرانش از عبد اللَّه بن عبد المطلب تا آدم عليهم السلام همه مؤمن و يكتاپرست بودند و خداشناس و ابو طالب بن عبد المطلب هم رضي الله عنه چنين بود .\r\nو باور كند كه خدا سبحانه شرف داد پيغمبر ما را ص بآياتى خيره‌كننده و معجزه‌هائى قاهره .\r\n1 - سنگريزه در كفش تسبيح گفت .\r\n2 - از ميان انگشتان مباركش آب جوشيد و جز آنها از آنچه گزارششان رسيده و علماء اسلام بدرستى آن‌ها اتفاق دارند .\r\n3 - قرآن مبين آورد كه هر شنونده را خيره كرد و همه ملحدان منكر از آوردن بمانندش درماندند .\r\nو باور كند قرآن كلام پروردگار جهانيان است و پديده است و قديم نيست .\r\nو بايد عقيده داشت كه هر آيه‌اى در آن به ظاهر دلالت دارد به مانندى خدا با مردم و اينكه خدا به زور واميدارد مردم را بطاعت خود يا نافرمانى خود يا برخى را از راه راست گمراه مىكند نمىشود بظاهرش تفسير كرد و تعبيرى سازگار با عقل دارد كه در پيش در شرح اوصاف خدا تعالى و پيغمبرانش گفتيم اگر مكلف تعبير درست اين آيات را فهميد چه بهتر و گر نه او را بس است كه بداند اينها آيات متشابهاتند و تعبيرى دارند سازگار با خرد و با آيات ديگر كه محكمات و مفهومند .\r\nدر قرآن محكم و متشابهات و حقيقت و مجاز ناسخ و منسوخ و خاص و عام وجود دارند .\r\nو بايست اعتراف كند بفرشته‌هاى خدا همگى و باينكه جبرئيل و ميكائيل از آنانند و از فرشته‌هاى گرامند مانند پيغمبران در ميان مردم و اينكه جبرئيل همان\r\n\r\n","description":"","footnote":"","page_name":" 288 ","page_number":296},
  {"content":"\r\n\r\nروح الامين است كه قرآن فرود آورد بر دل محمد ص خاتم پيغمبران و همانست كه وحى از پروردگار عالميان آورد .\r\nو بايد باور كند كه شريعت اسلام كه محمد ص آورده ناسخ هر شريعت پيغمبر پيشتر است تا آنجا كه مخالف آنست .\r\nو بايد بدان پابند بود و هر چه فريضه در آنست به كار بست و همين است دين خدا كه پايدار است تا روزى كه زمين و هر كه در آنست به خدا بگروند ، حلالى نيست جز آنچه در آن حلال است و حرامى نيست جز آنچه در آن حرام است ، فرضى نيست جز آنچه در آن فرض شده و عبادتى نيست جز آنچه در آن مقرر شده .\r\nو بايد بگويد : هر كه از اسلام رو برگرداند و پابند جز آن شود كافر است و گمراه و جاويد در دوزخ گر چه هر چه تواند در عبادت خدا بكوشد .\r\nو هر كه اقرار دارد به شهادت بر يگانگى خدا و رسالت محمد مصطفى ص مسلمانست و هر كه آن را از دل باور دارد و در فرضها كه محمد ص آورده شك ندارد مؤمن است .\r\nو از شرائط لازمه ايمان انجام فرائض واجبه است و هر مؤمن مسلمانست و همه مسلمانها مؤمن نباشند و اينكه خدا تعالى فرمود - 85 آل عمران - راستى دين نزد خدا اسلام است مقصود او اسلام درست و تمام است كه مسلمان عارف و مؤمن و دانا بواجبات باشد و فرمانبر .\r\nو بايد باور كند كه حجج خدا تعالى پس از رسول ص كه خلفاء او و نگهبانان شرع اويند براى امتش خاندان پيغمبر اويند كه اول آنها برادر و عمو زاده و دامادش شوهر فاطمه زهرا دختر پيغمبر است كه وصى او است بر امتش و على بن ابى طالب امير المؤمنين ( ع ) است و پس از او حسن بن على زكى است و سپس حسين بن على شهيد و سپس على بن الحسين زين العابدين ( و شمرده تا ) خلف صالح ابن الحسن مهدى صلوات اللَّه عليهم اجمعين كه پس از رسول خدا جز آنان امامى نبوده و نباشد و پيروى از ديگرى در دين جز آنان روا نباشد و دستور دين را جز از آنان نتوان گرفت .\r\n\r\n","description":"","footnote":"","page_name":" 289 ","page_number":297},
  {"content":"\r\n\r\nو آنان در دانش و عصمت از گناهان چون پيغمبرانند عليهم السلام و بهتر خلقند پس از رسول خدا ص و امامت آنان بگفته خدا است و يقينى و روشن است و خدا بدست آنان معجزه پديدار كرده و بسيارى از امور نهانى و امور آينده را بدانها فهمانيده باندازه‌اى كه در خور لطف و صلاح است ولى هميشه داناى برازهاى نهانى و غيبى شناسا نباشند و به همه دانش خدا فراگير نباشند و معجزه‌هاشان كار خدا است نه خودشان خدا آنها را بدانها گرامى داشته و ساخته خودشان نيستند .\r\nو آنان بشرى هستند كه حديث از طرف خدا دريابند و بنده‌هائى باشند آفريده شده ، نه بيافرينند و نه روزى دهند و بخورند و بنوشند و زن داشتند و دچار دردها و مرضها ميشدند و ستم بر آنها ميشد و ميترسيدند و تقيه ميكردند ، و برخى كشته شدند و برخى درگذشتند و امام اين زمان ( در حدود 400 هجرى ) مهدى فرزند امام حسن هادى است و راستش او حجت است بر همه مردم جهان و آخرين امام امت است و پس از او امامى نيست و پس از دولت او دولتى نباشد و او از چشم رعيتش نهانست از روى اضطرار و ترس از گمراهان و براى مصلحتى كه خدا دانا است .\r\nو مىشود در زمان غيبت خود را به كسى بشناساند ، و خدا هر گاه خواهد او را آشكار كند و كمك‌كاران و يارانى برايش بسازد و دين را بدست او گسترده سازد و زمين را از گناه‌ها پاك كند و گمراهان را نابود نمايد و عمود اسلام را به دو استوار كند و در همه روى زمين دين خدا باشد و خدا هنگام ظهورش نشانه‌ها و معجزه‌ها پديد كند كه خرق عادت باشند و برخى مرده‌ها را برايش زنده كند و ميان مردم تا زمانى كه خدا داند بماند وانگاه خدايش بميراند و پس از او روزگار دراز نپايد و چند روزى نگذرد جز كه نشانه‌هاى قيامت پديد شوند و آنچه از مردم مانده‌اند بميرند و از آن پس معاد باشد .\r\nو بايد دانست كه برتر امامان امير مؤمنان على بن ابى طالب است و روا نيست نام امير المؤمنين براى ديگرى جز او و بديگر امامان امام ، و خليفه و وصى پيغمبر و حجت خدا گويند و در حقيقت همه امير مؤمنانند و از اين نام از نظر معنايش خوددار نبودند زيرا سزاوار آن بودند ولى براى حرمت على ( ع ) آن را بر خود دريغ كردند و\r\n\r\n","description":"","footnote":"","page_name":" 290 ","page_number":298},
  {"content":"\r\n\r\nبرتر امامان پس از آن حضرت پسرش امام حسن است و سپس امام حسين و برتر ديگر امامان امام زمان مهدى ( ع ) است و ديگر امامان پس از آن حضرت موافق خبر ثابت شدند و بدليل عقلى .\r\nو بايد دانست كه مهدى همانست كه رسول خدا ص در باره او فرمود : اگر از دنيا جز يك روز نماند خدا آن را دراز كند تا مردى در آن ظهور كند از فرزندان من كه همنام من است و پر كند زمين را از عدل و داد چنانچه پر شده باشد از ستم و بيداد و او همنام رسول خدا است و هم كنيه آن حضرت جز اينكه نبايد نام او را برد و نبايد جز به مهدى ، منتظر ، قائم بالحق ، خلف صالح و امام زمان و حجة اللَّه على الخلق از او تعبير كرد .\r\nو بايد دانست كه خدا واجب كرده شناخت امامان را و فرمانبرى و دوستى آنان را و پيرويشان را و بيزارى از دشمنان و ستمگران و مخالفانشان را و از آنان كه جاى آنها را به زور گرفتند و مدعى مقام آنان شدند و از همراهان و پيروان آنها و از همه فقيه ما به آن جز ائمه عليهم السلام و راستش ايمان درست نباشد جز بدوستى با دوستان خدا و دشمنى با دشمنانش و راستى دشمنان ائمه معصومين كافرند و ملحد و دوزخى گر چه نام مسلمان بر خود نهند ، و هر كه خدا و رسولش را شناسد و 12 امامرا و پيرو آنان باشد و از دشمنانشان بيزارى جويد مؤمن باشد و هر كه منكرشان باشد يا در آنها شك كند ، يا منكر يكى از آنها گردد و يا دنبال دشمنانشان رود يا يكى از دشمنهاشان گمراه و هلاك باشد بلكه كافر و هيچ كار و كوشش سودش ندهد و هيچ طاعتى از او پذيرفته نگردد و حسناتش قبول نشود .\r\nو بايد دانست كه خدا چون خواهد روزى و عمر را كم و بيش سازد و روزى بنده را حلال و پاك مقدر كرده .\r\nو بايد دانست كه راه توبه براى خواهانش باز است و آن پشيمانى از گناه گذشته و تصميم بر ترك مانند آنست و توبه گناه گذشته را محو كند و لغزش گناهى كه از آن توبه كرده بزدايد و گر چه گناه ديگرى كه مانند آن نيست بنمايد و ثواب توبه از گناه\r\n\r\n","description":"","footnote":"","page_name":" 291 ","page_number":299},
  {"content":"\r\n\r\nرا نبرد و گناه آن ديگرى كه كند بر او باشد و خدا توبه را بفضل و كرمش پذيرد و از نظر عقل بر او لازم نباشد بلكه بدليل شرعى ثابت است و بوعده الهى .\r\nو بايد دانست كه خدا سبحانه بنده‌ها را بميراند و از آن پس براى روز معاد زنده كند و حساب حق است و قصاص حق است و بهشت و دوزخ و عقاب هم حق باشند و مرتكب گناه كه خداشناس و پيغمبر و ائمه عليهم السلام را شناسد و حرمت آنان را باور دارد و خواهان توبه از آن باشد گنهكاريست فاسق بىايمان نباشد چنانچه نامسلمان هم نيست بلكه سزاوار كيفر است بر گناه خود و مستحق ثواب است بمعرفت خدا و رسولش و ائمه عليهم السلام و بر آنچه فرمانبردار بوده و سر كارش با خالق آنها است اگر او را ببخشد از فضل رحمت او است و اگر كيفر دهد بعدل و حكمت او است و خداوند سبحان فرموده - 106 - التوبه و ديگران واگذارند بفرمان خدا يا عذابشان كند و يا توبه‌شان پذيرد . و اگر خدا خواهد اين گنهكارها را كيفر دهد تا هميشه نباشد و بپايان رسد و از ان پس ببهشت روند و از آنان نباشند كه تهديد شدند به عذاب ابدى ، و عفو خدا اميدگاه گنهكارانست .\r\nمرجئه بخطا رفتند كه اميدوار عفو خدا را مرجى ناميدند و بايد راجى بخوانند زيرا پيش از قطع بعفو خدا همان اميد است و امكان فقط .\r\nو بايد دانست كه براى رسول خدا ص و امامان ( ع ) پس از وى شفاعت پذيرفته ايست در روز قيامت كه مؤمنان گنهكار بدان اميدوارند ، و نمىشود آدمى خاطر جمع باشد كه مورد شفاعت مىشود در هر حال و راهى براى دانستن آن نيست و بايد مؤمن ميان بيم و اميد باشد .\r\nو بايد دانست مؤمنانى كه درگذشتند و بىگناهند روز قيامت فرمان بهشت دارند بىحساب و همه كفار و بت‌پرستان و هر كه اصول ايمانش درست نيست در روز قيامت بىحساب بدوزخ رود و تنها حساب كسانى رسيده شود كه گناه و ثوابشان در هم باشد و آنان مؤمنان گنهكارند .\r\nو بايد دانست كه پيغمبران خدا و امامان ( ع ) مسئول تبليغ دينند بفرمان\r\n\r\n","description":"","footnote":"","page_name":" 292 ","page_number":300},
  {"content":"\r\n\r\nخدا و حجت هر زمانى سر كار امت زمان خود است و آقاى ما رسول خدا ص و 12 امام پس از او اصحاب اعرافند كه ببهشت نرود جز كسى كه آنان را بشناسد و او را معرفى كنند و بدوزخ نرود جز منكر آنان كه او را بيگانه دانند و رسول خدا و امامان هر كدام حساب مردم زمان خود را برسند و امام مهدى در موقف رسيدگى به حساب مردم زمان خود باشد و بازپرس آنان كه در زمانش بودند .\r\nو بايد دانست ميزان در روز قيامت همان عدل در حساب و انصاف در حكم و كيفر است نه ترازوهاى كپه دار و بريسمان بسته چنانچه عوام گمان برند و صراط مستقيم در دنيا دين محمد ص و آل محمد ( ع ) است و در آخرت همان راه بهشت و كودكان و ديوانه‌ها و مردم ابله مورد تفضل خدا شوند در قيامت و با عقل كامل ببهشت روند .\r\nو بايد دانست كه نعمت بهشتيها تا هميشه است و پايان ندارد و عذاب مشركان كفار در دوزخ هميشه است و بىپايان بايد معالم دين را در زمان غيبت از دليل عقل و قرآن و اخبار متواتره رسيده از رسول خدا ص و امامان ( ع ) برگرفت و از اجماع طائفه اماميه كه اجماعشان حجت است ولى چون امام ( ع ) ظهور كند بايد به حضرت او براى هر مشكلى رجوع شود كه بامور عقلى آگه سازد و دليل شرعى را بيان كند چنانچه پيغمبر ص مىكرد و نميشود احكام شرعى را بقياس و اجتهاد درآورد ولى در احكام عقلى قياس و اجتهاد روا است و با اين همه بر خردمند لازمست كه در عقائد دينى مقلد نباشد و بانديشه و استدلال پردازد و نظرش در دين خود كمتر از خودپائى براى دنيايش نباشد ، زيرا در كار دنيايش احتياط دارد و انديشه و تأمل مىكند و با ذهن خود عبرت گير است و بخرد خود استدلال مىكند و لازم است در امر دينش چند برابر آنها به كار برد زيرا گول خوردن و خطر در امر دين بزرگتر است از گول خوردن و خطر در كار دنيا و بايد در امور عقلى معتقد نشود جز آنچه حقانيتش يقين او باشد و در آنچه از شرع بايد برسد اعتماد نكند مگر بر كسى كه راست گفتن او ثابت است .\r\n\r\n","description":"","footnote":"","page_name":" 293 ","page_number":301},
  {"content":"\r\n\r\nاز خدا خواهيم كه از رحمتش بما توفيق نيكو دهد و از ثواب كوشايان در طاعتش ما را محروم نسازد .\r\nاى برادر خدايت يار باد من ثبت كردم برايت آنچه خواستى و كوتاه گفتم و طولانى نكردم و آنچه گفتم بنياديست براى هر چه ناگفته ماند و الحمد للَّه و صلى اللَّه على سيدنا محمد رسوله و آله و سلم .\r\n\r\n","description":"","footnote":"","page_name":" 294 ","page_number":302},
  {"content":"\r\n\r\n\r\nفصل : در ذكر ولادت امير مؤمنان عليه السّلام\r\nمحدثان روايت كردند و مصنفان نوشتند كه ابو طالب پسر عبد المطلب بن هاشم و همسرش فاطمه دختر اسد بن هاشم رضي الله عنه چون سرپرست سيد ما رسول خدا ص شدند بعزيز شدن او مژده دريافتند و بطلعت او سعادتمند شدند و او را فرزند خود برگرفتند زيرا هنوز فرزندى نداشتند و آن حضرت خوشتر و برتر و باميمنت‌تر برومندى را داشت و فاطمه و رغبت او را در طلب فرزند مشاهده كرد و ديد كه گاه بگاه براى آن قربانى ميگذراند و نذر و نياز مىكند ، فرمودش مادر جان قربانى را براى خدا بگردان از روى خلوص و با او شريكى در دل مگير كه او از تو بپسندد و بپذيرد و خواهشت را برآورد به زودى و فاطمه فرمان او را برد و گفته او را پذيرفت و چند برابر قربانى گذراند با اخلاص براى خدا و از درگاه او خواست كه فرزند صالح ذكورى به او عطا كند و خداوند از او اجابت كرد و او را بآرزويش رساند و پنج فرزند به او عطا كرد : عقيل ، طالب . سپس جعفر وانگاه على و از ان پس خواهرشان فاخته كه بام هانى معروف است و از حديث او است پيش از آنكه فرزندى داشته باشد كه روزى با پيره زنان عرب و فواطم قريش گفتگو مىكرد چون فاطمه دختر عمرو بن عائد بن عمران بن مخزوم جده پدرى رسول خدا ص و فاطمه دختر ( مادر زن خ ب ) زائدة بن اصم مادر خديجه بنت خويلد و فاطمه دختر عبد اللَّه بن ورام و فاطمه دختر حارث بن عكرشه و فاطمه نامها كه نسب رسول خدا ص بدانها ميرسد چون فاطمه مادر قصى كه دختر نضر بوده .\r\n\r\n","description":"","footnote":"","page_name":" 295 ","page_number":303},
  {"content":"\r\n\r\nاينان همه گرد هم نشسته بودند كه رسول خدا ص با چهره نورانى و طالع درخشان خود پيش آمد و يكى از كاهنان دنبالش بود و او را ورانداز مىكرد و هوش خود را در باره مدتى طولانى به كار برد تا بانجمن آن بانوان رسيد و از انها از وى پرسيد گفتند : اين محمد است كه شرفى و الا و فضل بالا دارد و آن كاهن بدانها از آينده درخشان آن حضرت كه ميدانست گزارش داده و به آنها بدان چه در باره آينده او مىشود مژده داد و گفت : البته به پيغمبرى مبعوث شود و بمقام بلندى ميرسد و گفت آنكه ميان شما در خردساليش او را سرپرستى مىكند بعوضش او هم از فرزند آن بانو كه از گوهر او و رازدار او و يار او و از الطاف خاصه او بهره‌مند است و برادر او مىشود سرپرستى خواهد كرد ، و فاطمه بنت اسد گفت منم كه سرپرستى او را مىكنم و همسر عمويش هستم كه به او اميد و آرزو دارد ، گفتش اگر راستگوئى البته پسرى بسيار دانا و خداپرست و بزرگوار خواهى زاد كه نامش سه حرف است كه در همه كارها كنار اين پيغمبر است و او را از دل يارى كند از كم و بيش تا آنجا كه شمشير او باشد بر سر دشمنهاش و وسيله او باشد براى دوستانش . از چهره او هر گرد اندوه را بزدايد و پرده‌هاى تاريكى را او بگشايد ، كودكان در گهواره از صولتش نگران باشند و دلها از دلاورى او بلرزند فضائلى شريف و مناقبى معروف دارا شود و مقامى منيع و منزلتى رفيع .\r\nبفرمان پيغمبر نزد او بكوچد و در راه او جانبازى كند و وصى او باشد كه وى را در حجره‌اش به خاك سپارد .\r\nمادر على ( ع ) گويد : من در انديشه گفتار كاهن روز را سپرى كردم و شب در خواب ديدم كه گويا كوههاى شام از جا كنده شده و پيش مىآيند و روپوش آهنين دارند و از ته دل بآوازى هراس‌آور فرياد مىكشند و كوههاى مكه شتابان جلو آنها رفتند و با فريادى مانند فريادشان كه هراسناكتر بود پاسخ آنها را دادند و چنان جيغ ميزدند كه شتر سر زا كه سر شكم ميرود جيغ مىزند و كوه ابو قبيس چون اسبى بر خود مىلرزد و تيغه‌هائى از ان براست و چپش پراكنده مىشوند و مردم از آنها بر ميدارند\r\n\r\n","description":"","footnote":"","page_name":" 296 ","page_number":304},
  {"content":"\r\n\r\nو من هم چهار تيغه شمشير و يك كله‌خود آهنى طلاكارى بر گرفتم .\r\nو چون به شهر مكه وارد شدم يكى از آنها افتاد ميان آب و خرد شد و دومى در فضا پريد و همان جا ماند و سومى روى زمين افتاد و شكست و چهارمى آخته در دستم ماند و در اين ميان كه با آن يورش مىكردم يك شير بچه شد و چونش وارسيدم شيرى هراسناك شد و از دستم بدر شد و بكوهها گذر كرد و فراز آنها را درنورديد و سنگهاى سختشان را از هم دريد و مردم از او نگران بودند و از ترس او بر حذر بناگاه محمد ص آمد و گردنش را گرفت و چون آهوى رامى منقاد او شد و از خواب بيدار شدم و از ترس آن در هول و هراس افتادم و معبران و قيافه‌شناسان و گزارشگران را خواستم و كاهنى را يافتم كه حال مرا تفرس كرد و خوابم را به من گزارش داد و به من گفت : تو چهار پسر ميزائى و پس از آن يك دختر محبوبتر پسرت غرق مىشود و ديگر در جنگ كشته مىشود و ديگرى خواهد مرد و از او نژادى ميماند و چهارمى امام همه مردم باشد كه دست بشمشير و بر حق است و با فضل و رادمرد است به خوبى فرمانبر پيغمبريست كه مبعوث شود .\r\nفاطمه گويد : پيوسته در اين باره فكر مىكردم و سه پسر روزيم شدند بنام عقيل و طالب و جعفر سپس بعلى ( ع ) در دههء ذيحجه آبستن شدم و چون ماه زايشم رسيد كه ماه رمضان بود در خواب ديدم گويا عمود آهنى از سرم بركنده و در هوا درخشيد تا به آسمان رسيد و آنگاه به من برگشت گفتم اين چيست ؟ گفتند كشنده اهل كفر پيماندار پيروزى ، سخت يورش است و از بيم او هراس كنند و آن كمك خدا است براى پيغمبرش و كمك او است بر دشمنش گويد : على ( ع ) را زادم .\r\nدر حديث است كه به خانه كعبه درآمد كه شيوه او بود و در آنجا هنگام زايشش رسيد و على ( ع ) را درون خانه كعبه زائيد در نيمه ماه رمضان كه رسول خدا سى ساله بود و در كمال خرمى و خرمى او فزود و شاديش سرشار شد و بمادرش فرمود گهواره او را كنار بسترش نهند و بيشتر در پرورشش سر كار شد و در خواب و بيدارى از او نگهدارى مىكرد ، و او را بر سينه و شانه خود برمىداشت و خوردنى به او بخشش\r\n\r\n","description":"","footnote":"","page_name":" 297 ","page_number":305},
  {"content":"\r\n\r\nمىكرد و هدايا و ميفرمود : اين برادر و شمشير و ياور و وصى من است ، و چون پيغمبر خديجه را بزنى گرفت از شيفتگى و دوستى خودش به على ( ع ) به او گزارش داد و آن مخدره زيور بيشترش ميداد و آرايش و جامه‌اش مىپوشاند و با فرزندان خودش او را مىفرستاد و خدمتكارانش او را بدوش ميبردند و مردم ميگفتند اين برادر محمد است و دوست‌تر مردم پيش او نور چشم خديجه است و خوشبختى او را فرا گرفته و الطاف خديجه عليهما السلام شب و روز و بام و شام درب خانه ابو طالب را مىكوبيد .\r\nسپس تنگ سالى قريش را در رسيد يك تنگسالى نابود كن و خشكسالى كاهنده و حضرت ابو طالب رضي الله عنه دارائى اندك و عيال بسيار داشت و ندارى و تنگى او را هم چون ديگر قريش فرا گرفت در اين هنگام رسول خدا ص عمويش عباس را دعوت كرد و به او گفت : اى ابا الفضل برادرت ابو طالب نان خور بسيارى دارد و حال نزارى و كم درآمد است و سست تلاش و اين سختى معاش او را هم چون ديگران در گرفته و سزاوارتر به بخشش و شايسته‌تر است كه در رفاه باشند در اين حال سختى ما را نزد او بر تا به او كمكى كنيم و برخى بارهاى گران او را بدوش گيريم و نان خور او را سبك سازيم هر كدام ما يكى از پسرانش را در سرپرستى خود گيريم تا از سختى او بكاهد .\r\nعباس گفت : خوب راى زدى و درست آمدى به خدا كه اين فضل كريم و صلهء پر مهريست ، و ابو طالب را ديدند و او را يصبر واداشتند و ياد كردن پدران گرامش و گفتند : ما ميخواهيم از جانب تو برخى نان‌خورها را متحمل شويم تا بار تو سبك شود از فرزندانت بما بسپار آنان را كه تو را سبك بار كنند ، ابو طالب گفت : اگر عقيل و طالب را برايم بگذاريد هر چه خواهيد بكنيد و عباس جعفر را با خود بر گرفت و رسول خدا ص على ( ع ) را و او را براى خود انتخاب كرد ، و براى كار مهمش برگزيد و به او اعتماد كرد در نهان و عيانش و او هم براى خشنودى وى تلاش مىكرد و در هر حالى موفق و درست كار بود ، و رسول خدا ص در آغاز نزول وحى كه آواز هاتفى مىشنيد يا در خود لرزشى ميفهميد يا خوابى مىديد يا سخنى بگوشش مىخورد بخديجه مىفرمود و اين احوال او را شاد مىكرد و خديجه به آن حضرت دلدارى و پايدارى ميداد\r\n\r\n","description":"","footnote":"","page_name":" 298 ","page_number":306},
  {"content":"\r\n\r\nو على ( ع ) به او مبارك باد مىگفت و مژده ميداد و مىگفت اى عموزاده به خدا عبد المطلب در باره تو دروغ نگفته و كاهنان در آنچه به تو وابستند راست گفتند و پيوسته چنين بود تا آنكه فرمان تبليغ رسالت به او رسيد و نخست زنى كه او را باور داشت خديجه بود و نخست مرد على بن ابى طالب كه آن روزه ده سال داشت .\r\n\r\n","description":"","footnote":"","page_name":" 299 ","page_number":307},
  {"content":"\r\n\r\n\r\nاز آنچه براى يكى از برادران ساختم كتاب اعلام بحقيقت اسلام امير مؤمنان عليه السلام است\r\nبه دو يارى جوئيم و بس ، بنام خداوند بخشاينده مهربان ، سپاس از آن خداى داراى جود و اكرام رهنماى بشرع اسلام ، و رحمتش بر بهترين برگزيده‌اش از همه مردم ، سيد ، محمد رسولش و بر خاندان پاك او از هر گناه . و درود خدا بر نخست پيشتازان در مسلمانى و ايمان ، و مخلصترين باورداران در اقرار و اعتراف و اذعان ، و خيرخواه‌ترين ياران دين در نهان و عيان ، روشن‌ترين مردم جهان در حجت و برهان ، آنكه در مسلمانى بر همه پيش است و پس از رسول خدا ص بر همه مردم حجت است همانند آفرينش آدم ( ع ) بود كه خليفه بود و كسى در زمين نبود و او امير مؤمنان على بن ابى طالب ( ع ) است كه داراى هر فضيلت و منقبت است و لعن خدا بر دشمنان و منكران فضلش و بر حسودان بمقامش .\r\n\r\nفصل : بايد گفتار در باره اينكه امير مؤمنان اسلام آورده پيش گفتار باشد\r\nخوانندگان محترم خداتان يار باد ، بدانيد كه مخالفان سرسخت در دشمنى امير مؤمنان شبهه‌اى پيش كشيديد تا مردمان كم خرد را دچار اشتباه كنند و راهى بجويند براى نفى اسلام از امير مؤمنان ( ع ) .\r\nگفتند : به كسى گويند مسلمان شده كه كافر بوده ولى كسى كه هرگز دچار\r\n\r\n","description":"","footnote":"","page_name":" 300 ","page_number":308},
  {"content":"\r\n\r\nكفر و گمراهى نشده نمىشود گفت مسلمان شده ، اين يك گفتهء ملعونانه است از دشمنان على كه بر خردمندان نهان نيست و نظرشان شكست مقام آن حضرتست و راحت شدن از اينكه بشنوند او پيش از همه كس اسلام آورده .\r\nاين شبهه از دشمنان آن حضرت در دوستانش رخنه كرده و كم‌خردان شيعه كه از انديشه و استدلال بىخبرند آن را باور كردند تا آنجا كه من گروهى را ديدم همان را ميگفتند و گران مىشمردند كه گفته شود امير مؤمنان مسلمان شده من آنها را آگاه كردم كه اين شبهه بدانها القاء شده بوسيلهء دشمنانشان برخى پذيرفتند و برخى بر سر اشتباه خود ماندند .\r\nمن با يكى از ياوران اين شبهه گرد آمدم شيعه بود و به او گفتم : آيا تو ميگوئى كه امير مؤمنان مسلمانست ؟ گفت : جز اين نتوانم گفت ، گفتم : ميگوئى كسى كه اسلام نياورده مسلمانست ؟ گفت : اگر بگويم مسلمان شده بايد بگويم از ان پيش مسلمان نبوده ولى ميگويم او مسلمان و مؤمن از مادر زاده . گفتم اين چنانست كه گوئى زنده و توانا از مادر زاده و اين تو را مىكشاند باينكه بگوئى خدا اسلام و ايمان را در آن حضرت آفريده چنانچه زندگى و توانائى را و تو را جبرى مذهب مىكند و فضيلت آن حضرت را در مسلمان شدن و ثوابى كه بايدش نابود ميسازد ، بايد يا بگوئى اسلام و ايمانش كار خدا است و مسلمان و مؤمن زاده شده و گر چه تو را بدان چه گفتم بكشاند يا بگوئى خدا تعالى او را زنده و توانا آفريد و به او خرد بخشيد و او را به مسلمان شدن تكليف كرد و اطاعت نمود و فرمان خدا را برد تا سزاوار مزد شايان شد به كار خود و اسلام و ايمانش باراده و فداكارى بود و گر چه بايدت گفت پيش از آن مسلمان نبوده ، يكى از اين دو را بپذير و جوابى نداشت بدهد .\r\nو آنچه در اين مسأله با مخالفان بايد گفت اينست كه چرا پنداشتيد مسلمان نشود جز كسى كه كافر بوده است اگر گويند مسلمان شدن بر كسى صادق آيد كه پيش از آن مسلمان نباشد و نامسلمان بايد كافر باشد بايد به آنان گفت : چرا هر نامسلمانى كافر باشد و چرا انكار كنيد كه كافر هم نباشد و نه مسلمان و نه كافر باشد :\r\n\r\n","description":"","footnote":"","page_name":" 301 ","page_number":309},
  {"content":"\r\n\r\nاگر گويند نامسلمانى ضد مسلمانى است و نميشود با مسلمانى جمع شود و چون مسلمان نيست كافر است بايد در پاسخشان گفت : اين در صورتيست كه شريعت اسلام باشد و لازم باشد مسلمان شدن و شخص بداند وجوب آن را بر خود و اگر هنوز فرمان وحى آن نيامده و امر و نهى آن صادر نشده نامسلمانى كفر نباشد و تكفير شما نادانى و گمراهى باشد .\r\nاگر گويند ما شنيديم شما ميگوئيد چون در باره تبليغ اسلام به پيغمبر وحى رسيد و امير مؤمنان را دعوت كرد بمسلمانى بىدرنگ نپذيرفت و يك شب مهلت خواست تا بينديشد و اين را فضيلتى از آن حضرت ميدانيد و بنا بر اين پس از شرع اسلام هم مسلمان نشده :\r\nگوئيم درست است ولى اين هم پيش از اين بوده كه مسلمانى را واجب داند بر خود و اين مدت مورد پرسش براى فكر و استدلال است كه خدا آن را اجازه داده و اگر بنده در اين مدت پيش از تصميم بميرد خطا نكرده و ديديم شما هم گفته ابراهيم ( ع ) را چنين تفسير كرديد در آنجا كه فرمايد - 75 - الانعام چون اخترى ديد گفت اينست پروردگارم و چون ناپديد شد گفت دوست ندارم ناپديدشده‌ها را تا پايان داستان آن حضرت و گفته او كه : رو بسوى آن كردم كه آسمانها و زمين را آفريده يكتاپرستم و نيستم از بت‌پرستها ، و اين را گوئيد براى استدلال بود و دوران مهلت انديشه كه بدنبالش علم به حق آمد ، اگر گويند : در باره وضع دين امير مؤمنان پيش از مسلمانى او چه گوئيد آيا عقيده‌اى داشته ؟\r\nبايد گفت : ما گوئيم در خردسالى خردمند و با تميز بوده و اعتقادش چون رسول خدا ص بود پيش از رسالت از نيروى خرد و شناخت خداى يكتا و آن را از پيغمبر آموخته و نهاد پاكش و براى پيغمبر هم از لطف خدا تعالى نهادى پاك و رهبرى شده بود كه او را باسلام كشانده و بانديشه خداپرستى و هيچ كدام براى بت\r\n\r\n","description":"","footnote":"","page_name":" 302 ","page_number":310},
  {"content":"\r\n\r\nسجده نكردند و پيرو شرع پيشى نبودند « 1 » ولى احكام شرع اسلام در دست آنها نبود و چون خدا پيغمبر اسلام را مبعوث گردانيد امير مؤمنان به دو گرويد و اقرار باسلام كرد و آن را باور داشت و احكامش را فرا گرفت و همانا به آن حضرت گفت : يك شب به من مهلت بده تا فكر كند و بداند و يقين و باور كند بفرستاده پروردگار عالميان و چون برايش ثابت شد شهادتين گفت و باز هم بخداى يگانه اقرار كرد و گواه بعثت رسول خدا ص شد اگر گويند : در اين صورت شما ميگوئيد رسول خدا ص هم از نو مسلمان شده و اين از گفته اول شما گرانتر است بر خاطر .\r\nبايد بدانها گفت آنچه بر عقول گرانست رو گردان از اين گفتار است و اگر دليل عقل را در آن نفهميد با دليل شرعى چه خواهيد كرد كه خدا عز و جل فرمايد براى پيغمبرش - 14 - الانعام - بگو راستش من فرمانبردارم نخست مسلمان باشم و نباش از بت‌پرستان .\r\nو قول سبحانه - 71 - الانعام - بگو راستى رهنمائى خدا هدايت است و بس و فرمانداريم كه مسلمان باشيم براى پروردگار عالميان .\r\nو قول خدا - 20 - آل عمران - اگر مناظره كردند بگو مسلمان شدم و دل بسوى خدا دارم با هر كه پيرو من است و بگو به آنان كه كتاب داده شدند ( چون يهود و نصارى ) و با اميان ( بىكتاب كه مردم مكه بودند ) آيا شما هم مسلمانيد اگر مسلمان شدند هدايت يافتند و اگر پشت كردند همانا بر تو است رساندن پيغام خدا و خدا بينا است به بنده‌ها ، و مانند آن در قرآن بسيار است و چگونه اين مسلمان شدن\r\n\r\n\r\n","description":"","footnote":"\r\n( 1 ) اين دعوى مصنف كه خاندان بنى هاشم پيش از ظهور اسلام پيرو يك كيش آسمانى مانند كيش عيسى كه دين حق آن زمان است نبودند مورد نظر است و چنانچه از برخى اخبار برآيد يك رشته از تعليمات عيسى در سلسله نياكان پيغمبر به حساب يك كيش سرى و خصوصى وجود داشته گر چه بطور رسمى آنان را عيسوى نتوان گفت و وابستگى بكليساى روم يا مسيحيان سرزمين عرب كه در نجران بودند نداشته‌اند ( مترجم )\r\n","page_name":" 303 ","page_number":311},
  {"content":"\r\n\r\nاز پيغمبر درست است با اينكه هرگز كافر نبوده و آيا پس از اين شرح و بيان شكى ماند كه خردمندى اعتراض كند .\r\nوانگاه ، به آنها بايد گفت : اگر مسلمان شدن نباشد جز براى كسى كه كافر است چه گوئيد در باره اسلام حضرت ابراهيم خليل ( ع ) كه هرگز كافر نبوده و بتى نپرستيده و پروردگارش به دو فرمود : مسلمان شو گفت : مسلمان شدم براى پروردگار عالميان و سفارش كرد بدان ابراهيم پسرانش را و هم يعقوب كه اى فرزندانم راستش خدا دين را براى شما برگزيده بايد نميريد جز اينكه شما مسلمان باشيد آيه 132 - البقره - اى برادر : خدايتان بايمان پايدار دارد و براى شما در اين فصل ايمان آوردن و مسلمان شدن امير مؤمنان ( ع ) روشن شد و از اين پس روى سخن با ناصبيه اينست كه گويند آن حضرت ( ع ) اسلام آورد ولى اول مرد مسلمان نبود و مسلمان پيشتر بر همه مردم ابو بكر است « 1 » .\r\n\r\n\r\n","description":"","footnote":"\r\n( 1 ) توضيح اين بحث اينست كه اسلام و كفر تقابل عدم و ملكه دارند مانند بينا و كور نه تقابل سلب و ايجاب مانند وجود و عدم و كور بر هر چه نتوانند ديد صدق نكند بيك درخت يا سنگ نگويند كور گر چه ديد ندارد بلكه كور وصف چيزيست كه بايد ديد داشته باشد و ندارد مانند آدمى و جانوران و بهر كس اسلام ندارد نتوان گفت كافر بلكه كافر آنست كه اسلام برابر او است و انكار آن كرده و پيغمبر قبل از بعثت و هم امير مؤمنان قبل از آن كافر نبودند گر چه داراى كيش مسلمانى هم نبودند و يا بعثت پيغمبر مزبور اسلام درآمدند و مسلمان شدند با معرفت و دليل ( مترجم )\r\n","page_name":" 304 ","page_number":312},
  {"content":"\r\n\r\n\r\nفصل : در بيان اينكه امير مؤمنان اول مسلمانى است پس از خديجه كبرى عليهما السلام\r\nبدانيد كه تعصب و عناد ، مردم ناصبى و مخالف را بر آن داشته كه مدعى شوند كه اسلام ابى بكر پيش از همه مردم بوده و چون از روش مكابره بيكسو شدند و آگاه شدند به تواريخ روشن و اخبار متواتره و گزارشات مؤيد يك ديگر و اشعار زبانزد ادباء و گفتار آشكار خود امير مؤمنان ( ع ) و يافتند كه همه و همه بخلاف عقيده آنان گويايند و گواه دروغ دعوى آنهايند و قضاوت كنند كه امير مؤمنان على بن ابى طالب ( ع ) اول مرديست كه برسول خدا ص ايمان آورده و بمسلمانى پيش افتاده و هيچ كس از سراسر امت بر او پيش نيست جز خديجه دختر خويلد رضي الله عنه چون 91 روايت است كه پيغمبر ص روز دوشنبه مبعوث شد و خديجه در همان روز مسلمان شد و على ( ع ) در روز سه‌شنبه ، 92 و اهل حديث از مجاهد آوردند كه ابن عباس گفت كه على ( ع ) با پيغمبر الفت داشت و نزد آن حضرت آمد و ديد با خديجه نماز مىخوانند ، ابن عباس گفت : على ( ع ) آن روز ده ساله بود و برسول خدا ص گفت : اين چيست ؟ فرمود : اى على اين دين خدا است كه براى خود پسنديده و رسولانش را بدان گسيل ساخته و من دعوت مىكنم بخداى يكتا كه شريك ندارد ، على ( ع ) گفت : اين چيزيست كه نشنيدم فرمود : اى على راست گفتى و على ( ع ) آن شب را در انديشه بسر برد و چون بامداد شد نزد پيغمبر ص آمد و گفت : پيوسته ديشب در انديشه بودم در باره آنچه فرمودى به من و حق را شناختم و دل بگفتار راست تو باختم و گواهى دهم كه نيست معبود بر حقى جز خداى يكتا كه شريك ندارد و راستى كه تو رسول خدائى .\r\n\r\n","description":"","footnote":"","page_name":" 305 ","page_number":313},
  {"content":"\r\n\r\n93 - بسندش تا يحيى بن عفيف از قول پدرش كه گفت : من با عباس بن عبد المطلب نشسته بودم در مكه پيش از اينكه امر پيغمبر شهرت يابد جوانى آمد و به آسمان نگاه كرد گاهى كه خورشيد حلقه بسوى مغرب زده بود وانگاه برابر خانه كعبه ايستاد و نماز ميخواند وانگاه پسر بچه‌اى آمد و در دست راستش ايستاد و سپس زنى آمد پشت سرش ايستاد و آن جوان به ركوع رفت و آن نو پسر و آن زن هم به ركوع رفتند و آن جوان از ركوع سر برداشت و آنها هم برداشتند و آن جوان سجده كرد و آن دو هم سجده كردند من گفتم : اى عباس كار بزرگى است عباس گفت : كار بزرگى است ميدانى اين جوان كيست ؟ اين محمد بن عبد اللَّه بن عبد المطلب برادر زاده من است ، ميدانى اين پسر بچه كيست او على بن ابى طالب برادرزاده من است ، ميدانى اين زن كيست ؟ او خديجه دختر خويلد است .\r\nاين برادرزاده‌ام به من باز گفت : پروردگارش پروردگار آسمانها و زمين او را فرمان داده بدين كيشى كه دارد و به خدا سوگند بر روى زمين كسى بدين كيش نباشد جز همين سه تن .\r\n94 - بسندش تا جابر بن عبد اللَّه كه رسول خدا ص فرمود : على بن ابى طالب پيش است از همه امتم در مسلمانى و از همه داناتر است و دينش درست‌تر و يقينش بيشتر و حلمش كاملتر و دست‌بازتر و دليرتر و او است امام و خليفه پس از من .\r\n95 - و در حديثى است از ابى ذر ، ره كه شنيدم رسول خدا ص ميفرمود :\r\nعلى اول كسى است كه به من گرويد و مرا باور كرد .\r\n96 - از انس بن مالك كه پيغمبر ص فرمود : اول كس از اين امت كه به من وارد شود آنست كه اول همه مسلمان شده و راستش على بن ابى طالب ( ع ) اول مسلمانست و سلمان رضي الله عنه گفت : پيش از ابى بكر ؟ فرمودش پيش از ابى بكر و عمر .\r\n97 - و نيز از انس بن مالك است كه پيغمبر ص روز دوشنبه مبعوث شد و خديجه در پايان همان روز مسلمان شد و على ( ع ) در روز سه‌شنبه .\r\n98 - و از ابى ذر و سلمان هر دو آمده كه رسول خدا ص دست على ( ع ) را\r\n\r\n","description":"","footnote":"","page_name":" 306 ","page_number":314},
  {"content":"\r\n\r\nگرفت و فرمود : آگاه باشيد كه اين اول كسى است كه به من گرويد و اين اول كسى است كه روز قيامت با من مصافحه مىكند و اين است صديق اكبر و اينست فاروق اين امت جدا كند حق را از باطل و اينست يعسوب و سرور دين و مال است يعسوب ستمكاران 99 - و از سليمان بن بريده است از پدرش كه رسول خدا ص بفاطمه فرمود :\r\nاى فاطمه خشنود نيستى كه تو را تزويج كردم به پيشتر آنان در اسلام و بيشتر آنان در دانش و برترشان در بردبارى .\r\n100 - و در روايت ديگريست كه تو را تزويج كردم بديرينه‌تر مسلمانان در اسلام و بيشترشان در دانش و برترشان در بردبارى .\r\n101 - و از عكرمة از ابن عباس كه براى على چهار منقبت است كه هيچ عربى در آنها يروى پيش نيست :\r\nالف - اول كسى است كه با رسول خدا نماز كرده .\r\nب - در هر يورشى پرچمدار آن حضرت بوده .\r\nج - مردمان در روز مهراس گريختند و پايدار ماند ( روز احد يا حنين ) د - پيغمبر را غسل داد و بگورش نهاد .\r\nو اخبار در اين باره بسيار است ، و اما آنچه از زبان خود امير المؤمنين است در مقام احتجاج فرموده .\r\n102 - بسندم تا معادة ( معاذة خ ب ) دختر عبد الرحمن عدويه كه شنيدم على ( ع ) بر منبر بصره ميفرمود : منم صديق اكبر ، منم فاروق ميان حق و باطل مسلمان شدم پيش از آنكه مسلمان شوند و ايمان آوردم پيش از آنكه ايمان آورند .\r\n103 - و از آن حضرت است كه فرمود : پروردگارا ندانم كه كسى از اين امت پيش از من تو را پرستيده باشد جز پيغمبرشان .\r\n104 - ميان آن حضرت و عثمان گفتگوئى شد و به آن حضرت گستاخى كرد كه عمر بهتر از تو بود در پاسخش فرمود : دروغ گفتى بلكه من بهتر از تو و آن دو تا هستم خدا را پيش از آنها و بعد از آنها پرستيدم .\r\n\r\n","description":"","footnote":"","page_name":" 307 ","page_number":315},
  {"content":"\r\n\r\nو پيش بودن ايمان آن حضرت در بسيارى از اشعار و اخبارش درج است .\r\n105 - بسندم تا جابر بن عبد اللَّه كه شنيدم على ميخواند و رسول خدا ص هم ميشنود .\r\n منم مصطفى را برادر نباشد شكى در نژادم * بهمراه او پروريدم ، دو سبط از برايش بزادم\r\nبود جد ما هر دو يك مرد روشن * بود همسرم فاطمه گفت ناحق نشد بر زبانم\r\nنمودم منش باور و جمله مردم گرفتار * بگمراهى و شرك و بدبختى و من گواهم\r\nسپاس از خدا آنكه نبود شريكش * نوازشگر بنده پاينده بىشمارم \r\nگويد رسول خدا لبخندى زد و فرمود : اى على راست گفتى .\r\n106 - احتجاج آن حضرت بر معاويه در پاسخ نامه‌اى كه از شام نوشت به آن حضرت و خواست فخر بفروشد و آن حضرت فرمود : زاده هند جگرخوار به من فخر ميفروشد و به عبيد اللَّه بن ابى رافع ( منشى خود ) فرمود بنويس :\r\nمحمد نبى برادر و همريشه من است * و حمزه سيد الشهداء عم من و همان جعفر كه روز و شب گذراند * و پرواز كند با فرشته‌ها عمو زاده من دخت محمد آرام دل و همسر من * گوشت و خونش با گوشت و خونم در آميخته دو سبط احمد پسران منند از او * كدام شما را بهره‌ايست چون بهره من پيش از همه شما مسلمان شدم * پسر بچه‌اى بودم كه ببلوغ نرسيده بودم و واجب كرد بر همه ولاى مرا * دوستم در روز غدير خم و آن حضرت ( ع ) پيوسته به پيش بودن اسلامش بر همه حجت مىآورد و بدان در زمره مناقبش بر همه امت افتخار ميكرد و آن را بارها در حضور رسول خدا و پس از او ميان اصحاب يادآور ميشد و هرگز نه پيغمبر ص و نه آنها بر او انكار نكردند\r\n\r\n","description":"","footnote":"","page_name":" 308 ","page_number":316},
  {"content":"\r\n\r\nو چگونه پيغمبر انكار ميكرد با اينكه خودش گواه آن بود ، و هيچ كس به دو نگفت اين سخن را حجت مياور و بىخلاف صدق او را ميدانستند و خودشان آن را ميگفتند : 107 - گفته ابى سفيان پسر حرث بن عبد المطلب است كه سروده :\r\n من نپنداشتم اين امر شود ديگرگون * از بنى هاشم وانگاه هم از بو الحسنش\r\nمر نبود او به نماز از همگى پيش برو * هم شناساتر مردم به سنن با اثرش\r\nآنكه دارد همه خوبى كه بود در آنان * و ندارند همه خوبى و شايستگى بو الحسنش \r\nو جرير بن عبد اللَّه بجلى در باره آن حضرت همين را گفته و قيس بن سعد بن عباده مدح بسيارى در اين زمينه از آن حضرت نموده و هم ديگر از صحابه كه رسول خدا ( ص ) را ديدند و گزارش تقدم اسلام حضرتش را شنيدند و اين مطلب نزد دانشمندان مشهورتر از آنست كه نهان باشد و نزد ناقلان روشنتر از ان كه زير پرده شود جز اينكه ناصبيان مغلوب هوى شدند در برابر تقوى و گمراهى را بهدايت برگزيدند و دليل آوردند بر تقدم اسلام ابى بكر بقول حسان ،\r\n گر دل گرفته‌اى تو ز دست برادرى * ياد آور از برادر بو بكر تا چه كرد\r\nبد بهترين خلق و بتقوا و عدل سر * بعد از نبى بعهد خويش وفادارتر چه مرد\r\nبد دومين رفيق و پسنديده مشهدى * اول ز هر كسى كه رسل را قبول كرد \r\n« 1 »\r\n\r\n\r\n","description":"","footnote":"\r\n( 1 ) اينكه او را صاحب ثانى و رفيق دوم وصف كرده اقتباس است از آيه 10 سوره التوبه كه  ثانِيَ اثْنَيْنِ إِذْ هُما فِي الْغارِ  - و آن نزد سنيها بزرگتر ستايش از ابى بكر است كه در قرآن از او برفيق دوم پيغمبر ياد شده در سفر هجرت پيغمبر از مكه معظمه بمدينه طيبه و نزد شيعه ضعيف و مردود است و اين شعر حسان در زمان زمامدارى ابو بكر بوده كه او را چنين پر معنا ستوده و بسا كه اخو ثقه در مصراع يكم اشاره باشد بمولا على ( ع ) .\r\nحسان مردى شاعر پيشه و هوسناك و سست ايمان بوده و بدخواه على ( ع ) و در داستان افك عايشه رهبر تهمت زنان بهمسر پيغمبر تا آنجا كه وعيد عذاب در باره او نازل شد در سوره مباركه النور آيه 11 ،  وَ الَّذِي تَوَلَّى كِبْرَهُ مِنْهُمْ لَهُ عَذابٌ عَظِيمٌ  » كه در ص 207 ج 2 سيره ابن هشام طبع مصر به دو و يارانش تفسير شده و در همان صفحه گويد چون آيات برائت عايشه نازل شد پيغمبر حسان را با دو همتاى او در تهمت بعايشه احضار كرد و حد قذف بر آنها زد و آيا چه اعتبارى بقول او است ( مترجم )\r\n","page_name":" 309 ","page_number":317},
  {"content":"\r\n\r\nو استدلال بگفته حسان دلالت دارد بر كوردلى و تيره خردى آنان و بر اشتباه كارى بر مردم كم خرد و نادان و اگر انصاف داشتند متوجه ميشدند بدان شعر حسان كه در آن اعتراف كرده بامامت و رياست امير مؤمنان ( ع ) بر همه مردمان در ستايشى كه روز غدير خم در حضور رسول خدا ص از آن حضرت نمود در بر همه حاضران و پس از استجازه از پيغمبر در باره آن حضرت سرود .\r\n نداشان كرد پيغمبر همان روز غدير خم * بزد در گوششان فرياد تا آموزد آن مردم\r\nبگفتا كيست مولاى شما و هم پيغمبرتان * بگفتند و كسى زانها نكرده راه حق را گم\r\nبود معبود تو مولاى ما و تو نبى ما * نيابى تو ز ما امروز نافرمان سر در گم\r\nبفرمود اى على برخيز و نزدم آى زيرا من * پسنديدمت بعد خود امام و هادى مردم\r\nهر آن كس را منم مولا همين باشد ولى او * همه باشيد ياران درست و دوستدار او\r\nدعا كرد اى خدا دوستدار : دوستش باش * بشو دشمن بهر كس با على دشمن شود ربا \r\nپيغمبر اين گفتار او را تصويب كرد فرمود : پيوسته‌اى حسان مؤيدى تا ما را با زبانت ياورى چه شد كه ناصبىها آن شعرها را كه از گفته حسان براشان روايت شده شنيدند و اين اشعارى كه همه كاروانهاى حج وداع با خود بهر شهر و ديار بردند نشنيده گرفتند ، و چطور با آن شعر نزد آنان سبقت ابا بكر باسلام ثابت شد و امامت امير مؤمنان با اين اشعار با اعتبار بر همه مردم ثابت نباشد ؟ و يا چطور يك گفتهء او را حجت دانند و باور كنند و احتجاج بپاره ديگر را دروغ شمارند .\r\nآيا چنان نيست كه اگر در باره على ( ع ) دروغ گفته باشد در اين اشعار ، مىشود گفت در آن شعرى كه شما از او حكايت كرديد دروغ گفته باشد ، و اگر گويند حسان شاعر پيغمبر ص است و ما او را دروغگو ندانيم ولى مىشود اشعارى كه شما روايت\r\n\r\n","description":"","footnote":"","page_name":" 310 ","page_number":318},
  {"content":"\r\n\r\nكرديد بدروغ به دو بسته باشند بايد بدانها گفت : اگر كسى همين را بشما گويد و گويد شعرى هم كه شما در باره ابى بكر از او آورديد مىشود بدروغ به او بسته باشند چه فرق مىكند ؟ و بدان كه اين گفتار ما با آنها تنها براى اينست كه بدانها اعلام كنيم دليلى در دست ندارند و گفته آنها از گفته مخالف آنها امتيازى ندارد ولى حسان را مبرا از دروغ ندانيم و در باره او خوشبين نباشيم چون از ايمان بريد و بدشمنان امير مؤمنان ( ع ) پيوست و بطرفدارى عثمان برخاست و او در نزد ما از گمراهانست .\r\nاگر كسى گويد : چگونه اين را بر او روا داريد با اينكه پيغمبر ص او را در روز غدير ستوده و آفرين گفته ؟ گوئيم : ستايش و آفرين حضرتش بر او مطلق نبوده و فرمود : تو مؤيدى تا با زبانت ما را يارى كنى و اين شرط دليل است بر اينكه اگر از نصرت كنار شود تأييدى ندارد و سزاوار مدح نباشد و او از نصرت پيغمبر و خاندانش برگشت چون بعلى ( ع ) بدگوئى كرد و بگروه دشمنانش پيوست و بهمراه آنان كه در جنگ بصره از يارى على دست كشيدند در خانه نشست و همانند فرموده پيغمبر ص است در باره او آنچه خدا تعالى در باره زوجات و همسران پيغمبر ص فرموده - 32 - الاحزاب - اى زنان پيغمبر نيستيد چون زنان ديگر اگر پرهيزكار باشيد و اين امتياز را مشروط بتقوى كرده و اگر نباشد با زنان ديگر يكسانند و بلكه بدترند اى خواننده محترم خدايت يار باد بدان كه مخالفان از اسماء دختر ابى بكر روايت كردند كه چون پدرم مسلمان شد به خانه آمد و برنخاست تا ما همه مسلمان شديم و عايشه هم كه خردسال بود مسلمان شد و اين روايت دليلى است بر اينكه اسلام ابى بكر پس از بسيارى مسلمانان بوده براى اينكه سال ولادت عايشه معروف است سال پنجم بعثت بوده و در هنگام هجرت هشت سال داشته و پيغمبر در نه سالگى پس از يك سال از هجرت او را بزنى گرفته و نه ساله بوده و نه سال در حرمسراى پيغمبر با آن حضرت بسر برده و در روز درگذشت آن حضرت 18 ساله بوده .\r\nاگر در روزى كه مسلمان شده خردسال بوده دست كم بايد دو سالش باشد و اين دليل است بر اينكه پدرش هفت سال پس از بعثت مسلمان شده و در اين زمانه اخبار\r\n\r\n","description":"","footnote":"","page_name":" 311 ","page_number":319},
  {"content":"\r\n\r\nآمده كه امير المؤمنين ( ع ) با پيغمبر ص نماز ميخوانده و مردم در گمراهى تيره‌اى بودند ، و ما به زودى پاره از اين اخبار را يادآورى كنيم ، و در صورتى كه مردم ديگر هم كه سال هفتم بعثت پذيراى دعوت پيغمبر ص شدند مىشود كه ابو بكر هم در همان سال در شمار آنان باشد و اين بدان معنا نيست كه اول آنان هم باشد زيرا اخبار بسيارى رسيده كه اسلام جعفر بن ابى طالب بر او پيشتر بوده بلكه بر ديگر مردم جز امير مؤمنان عليه السلام .\r\n108 - بسندم تا صلصال بن دلهمس كه من پيش از آنكه مسلمان شوم بهمراه ابى طالب پيغمبر ص را يارى ميكردم يك روز بسيار گرم نزديك خانه ابى طالب نشسته بودم او چون ماتم زده بيرون آمد و گفت : اى ابو غضنفر اين دو نوجوان را ديدى ؟\r\nمقصودش پيغمبر ص و على ( ع ) بود گفتم : تا اينجا نشستم ، نه ، گفت : برخيز بدنبالشان برويم ، من نگرانم كه قريش آنان را ربوده باشند گويد رفتيم تا از خانه‌هاى مكه بدر شديم و بيكى از كوههاى آن رسيديم : بقله آن بالا رفتيم بناگاه پيغمبر ص كه على سمت راستش بود برابر خورشيد ايستاده بودند و به ركوع و سجود ميرفتند ، گويد :\r\nابو طالب به پسرش جعفر گفت ببال عموزاده‌ات پيوند ، جعفر برخاست و كنار على ايستاد و پيغمبر فهميد و از آنها جلوتر ايستاد و به كار خود پرداختند تا پايان دادند و بسوى ما آمدند و شادى در چهره ابى طالب پديد گرديد و بسرودن آمد و گفت :\r\n اين على و جعفر پشت منند * بهر هر كار مهم و هر بلا\r\nو امنه عم زاده و يارش شويد * كه پدر مادريست در همه‌ها\r\nبه خدا دست از نبى نكشم * نكشد دست از او پسرهايم \r\nو اخبارى رسيده كه اسلام زيد بن حارثه پيش از ابو بكر است بلكه روايت است كه ابو بكر مسلمان نشد جز پس از اسلام گروهى از مردم .\r\n109 - و روايت است از سالم بن ابى جعد بنقل از محمد بن سعد بن ابى وقاص كه بپدرش گفت : ابو بكر پيش از همه شماها مسلمان شده ؟ گفت : نه ، پيش از او فزون بر پنجاه مرد مسلمان شدند و اخبارى كه گويند امير مؤمنان هفت سال با پيغمبر نماز خواند\r\n\r\n","description":"","footnote":"","page_name":" 312 ","page_number":320},
  {"content":"\r\n\r\nو ديگر مردم همه در گمراهى بودند بدين شمارند .\r\n110 - بسندم از استادم شيخ مفيد رضي الله عنه تا انس بن مالك ، ميگفت رسول خدا ص فرمود : رحمت خواستند فرشته‌ها براى من و على هفت سال براى اينكه شهادت ان لا إله الا اللَّه محمد رسول اللَّه به آسمان بالا نرفت جز از من و على ، 111 - روايت از ابى ايوب ( به همين مضمون ) 112 - از ابو هريره كه رسول خدا ص فرمود : راستش فرشته‌ها رحمت خواستند بر من و على هفت سال پيش از آنكه آدمى مسلمان شود .\r\n113 - از عباد بن يزيد كه شنيدم على ( ع ) ميفرمود : راستش من با رسول خدا هفت سال نماز خواندم كه با آن حضرت ديگرى نماز نميخواند مگر خديجه دختر خويلد ، و ميديدى مرا كه با آن حضرت در يك وادى ميرفتم و گذر نمىكرد بر هيچ سنگى و درختى جز كه ميگفت : درود بر تو اى رسول خدا و من البته آن را ميشنيدم .\r\n114 - روايت گفتار آن حضرت : منم بنده خدا ، و منم برادر رسول خدا ص و منم صديق اكبر و آن را به خود نبندد پس از من جز دروغزن و افتراء آور و نماز كردم پيش از آنان هفت سال .\r\n115 - بروايت ابو رافع كه پيغمبر ص فرمود : مبعوث شدم روز دوشنبه و خديجه هم در پايان دوشنبه نماز خواند و على ( ع ) روز سه‌شنبه فردايش نهانى نماز خواند پيش از آنكه كسى نماز بخواند تا هفت سال « 1 »\r\n\r\n\r\n","description":"","footnote":"\r\n( 1 ) آنچه در اين اخبار آمده با سير تاريخ دوران بعثت در مكه معظمه ناسازگار است و نميتوان همه وقايع بعثت را مانند زندانى شدن پيغمبر و مسلمانان و حاميان آنها در شعب ابو طالب و دستور هجرت بحبشه و معارضه‌هاى سخت مشركان را با پيغمبر پس از سال هفتم بعثت دانست و شايد مقصود از اين اخبار نماز خواندن پشت سر پيغمبر بوده كه تا سال هفتم صورت خانوادگى داشته و سائر مسلمانان در نماز وظيفه ديگرى داشتند ( مترجم ) .\r\n","page_name":" 313 ","page_number":321},
  {"content":"\r\n\r\n\r\nفصل - در اينكه اسلام آن حضرت از نخست با بصيرت و استدلال بوده نه روى تمرين و تقليد\r\nبدان كه چون بر مخالفان حجت تمام شده كه اسلام امير المؤمنين پيش از اسلام ديگران مكلفين بوده گفتند : چه فضيلتى دارد اسلام كودكى كه همپايه خردمندان بالغ نباشد ؟ و چه تكليفى به او متوجه شود كه در انجام آن سزاوار ثواب باشد از پروردگار عالميان ؟ و آيا القاء اسلام بر او جز تلقين و تمرينى است كه هر كدام ماها با كودك خود كنيم تا بر آن پرورش يابد و آموخته شود و بدان انس گيرد و خطاء اين مردم بر انديشمندان نهان نيست و گمراهى آنان از راه حق روشن است بر منصفان چون پيغمبر در آغاز كار بعثت امر خود را نهفته ميداشت و نمازش را در دره‌هاى مكه دور از چشم بت‌پرستان ميخواند براى ترس و تقيه از آنان و در انتظار فرمان خدا بود براى آشكار كردن دعوت و وظائف دينى و كار خود را خرده خرده روى پرده مىآورد كه از زيان بنيان كن بر كنار بوده باشد و مىشود چنين مقصد را بكودكان و بچه‌هاى بيخرد وانمود كه راز نگهدار نيستند و شيوه آنها است كه هر چه ميدانند فاش كنند و اعلان نمايند ؟\r\nو چون وضع چنين است و پيغمبر بيك خردسال سر مرام اسلامى خود را فاش كرده محقق شود كه اين كودك خردسال به صحت عقل و كمال ممتاز بوده و همسر خردمندان سالخورده بوده و خردمند بودن يك پسر ده ساله نشدنى و دور از باور نيست در بر عارفان و آنكه منكر آنست متوجه به بيشتر كودكانست و كودك خردمند گر چه كمياب است ولى معدوم نيست و بسا خدا او را آيتى سازد كه خارق عادت باشد و خدا\r\n\r\n","description":"","footnote":"","page_name":" 314 ","page_number":322},
  {"content":"\r\n\r\nگزارش داد از دو پيغمبر كه شگفت‌آورتر است از اين و آن دو عيسى و يحيى عليهما السلامند و در باره عيسى در گهواره‌اش فرمود : 30 - مريم - راستش من بنده خدايم و به من كتاب داده و مرا پيغمبر ساخته ، و در باره يحيى است آيه 13 مريم - اى يحيى با نيرومندى كتاب را برگير و فرمان نبوت به او داديم در كودكى .\r\nاگر گويند : آن دو پيغمبر بودند و مىشود آيه و معجزه داشته باشند .\r\nگوئيم : چه مانعى دارد كه خدا كودكى را بكمال خرد رساند در زمان پيغمبر ما ص و به او قدرت تميز و استدلال بدهد و او را بخصوص از ميان كودكان مكلف سازد و اين آيت و كرامت پيغمبرش باشد در باره نزديكتر مردم به دو و يا بمصلحت ديگرى كه خودش داند و با اين همه نشان دادن ولى خود باشد و وصى پيغمبرش چيست جلوگير از آنچه گفتيم و همه اينها چه مانعى دارند ؟ آيا روايت نشده كه گواه برائت يوسف كه از خاندان زليخا بود در باره پارگى پيراهن يوسف كودكى دو ساله بود در گهواره و پيغمبر هم نبود و بعلاوه خداوند تعالى عيانا بشما آگهى داده در باره يكى از امامان ما آنچه ناباورتر از اين است و آن امام ابو جعفر محمد بن على بن موسى ( ع ) است كه چون مأمون در باره نزديك كردن آن حضرت به خود و دخترش را به زنى او دادن مورد سرزنش و گله شد براى اينكه آن حضرت نه ساله بود گواهى داد به خردمندى و دانش و كمال آن حضرت و با همه معترضان قرار گذاشتند كه مجلسى براى امتحان آن حضرت فراهم كنند و از يحيى بن اكثم قاضى خواستند كه رئيس حوزه امتحان باشد و اموال بسيارى هم به او بخشيدند و در آن مجلس كمال و كلام شگفت‌آورى از آن حضرت آشكار شد در پرسش و پاسخ كه يحيى درماند و دستخوش دانش آن حضرت شد و اعتراف كرد كه از او استفاده مىكند و آنچه نميداند از او مىآموزد اين داستانى است كه در نقل آن با ما موافقيد و محدثان فريقين در بازگوى آن همداستانند و ما ترديد نداريم كه اين دانش و فضل و فهم براى آن حضرت بدست نيامده مگر از دو راه .\r\n1 - از الهام و دريافت از پروردگار كه آن خود معجزه‌ايست كه بدان از همه مردم ممتاز شده .\r\n\r\n","description":"","footnote":"","page_name":" 315 ","page_number":323},
  {"content":"\r\n\r\n2 - از آموزش و دريافت از استاد آيا عمر او در هنگام آموزش اين همه دانش چه اندازه بوده است با اينكه هنگام مناظره نه سال داشته و بقولى هشت سال ، آيا اين يك شگفت‌آور بىاندازه نيست كه خود شما بدان اعتراف كرديد براى فرزند امير مؤمنان ( ع ) و آن را پذيرفتيد .\r\nبما بگوئيد چگونه براى يكى از فرزندان امير مؤمنان ( ع ) در زمان مأمون بكمال خرد و دانش و خوبى شناخت و فهم معترفيد و منكريد كه خود امير مؤمنان ع در زمان رسول خدا ص و ده سالگى در كمال عقل و تكليف باشد .\r\nاگر گويند ما در باره ابى جعفر اين را قبول نداريم كتب تاريخ ميان ما و آنها گواه است بر اينكه حق با ما است .\r\nاز اين پس به آنها بايد گفت اگر مطلب چنان نباشد كه گفتيم كه امير مؤمنان در هنگام دعوت پيغمبر ص در كمال خرد بوده و خود پيغمبر زير پرده كار ميكرده و از ترس شرك و گمراهى دعوت خود را نهان ميداشته بايد با دعوت على ( ع ) خود را بخطر انداخته باشد و كارى كرده باشد كه عقل گواه زشتى آنست و خطاء كسى كه آن را كند و مبرا است رسول خدا ص از آنچه به دو بندند ، و آنچه در باره امير مؤمنان ( ع ) گفتم روشنتر از آنست كه مورد شبهه باشد آيا او نبود كه به پيغمبر گفت راستش من ديشب پيوسته انديشه كردم در آنچه تو به من فرمودى تا حق را شناختم و باور كردم گفته تو را و من گواهم كه نيست شايسته پرستش جز خدا يكتا است ، شريك ندارد و راستى تو رسول خدائى و اقرار بشهادت كه پس از فكر يك شب كامل بوده چگونه از يك كودك بىخرد درست آيد كه در باره نبوت يك شب تمام بينديشد تا راستگوئى مخبر را پس از انديشه بداند و پس از اين آيا خردمندى اعتراض دارد جز كه دچار تعصب و عناد باشد ؟ و روايت ابن عباس عجبتر است از اين كه گويد پيغمبر ص اسلام را بعلى ( ع ) پيشنهاد كرد و على ( ع ) گفت يك امشب به من مهلت بده پيغمبر فرمود : اين پيشنهاد من امانتى است بگردنت به هيچ كس آن را خبر مده بايد كه راويان در اين سخن خوب انديشه كنند كه در ميان آن دو حضرت رفته و درخواست امير مؤمنان براى اين مدت با\r\n\r\n","description":"","footnote":"","page_name":" 316 ","page_number":324},
  {"content":"\r\n\r\nاينكه پيغمبر سرپرست و پرورنده او بود و او پيوسته در هر چه پيغمبرش ص ميفرمود فرمانبردارش بود و چون اين مطلب پيش آمد ديد كه اقدام باقرار بدان بىدانش و يقين زشت است و درخواست مهلت كرد وانگاه پيغمبرش فرمود : اين امانتى است به گردن تو به كسى مگو ، و همه عقول گواهند كه اين را نگويند جز براى صاحب تميز كه عقل كامل دارد و مطلب از اينجا روشن شود كه چون آن حضرت اسلام آورد با رسول خدا به دره‌هاى مكه ميرفت و گاهى بهمراه او نماز ميخواند و گاهى از او ديده‌بانى مىكرد و روايت است كه يكى نماز ميخواند و يكى ديده‌بانى ميكرد و آيا درست آيد كه به اين كار گماشته شود كسى كه بىخرد است ولى بسا صحت آن بر بيخرد نهان ماند .\r\nو عجب است كه مخالفان ما قبول ندارند اسلام آن حضرت در ده سالگى فضيلت باشد و رسول خدا ص آن را قبول داشت و سر همهء فضائل ميشمرد و چونش در انجمنها ميستود از آن گزارش ميداد .\r\nو عجب اينكه آنان بر ما انكار كنند احتجاج بتقدم اسلام حضرتش را و خودش ( ع ) پيوسته ميان صحابه بدان احتجاج ميكرد و كسى منكر او نمىشد و نميگفت :\r\nاين فضلى براى تو نيست و جز اين نيست كه مسلمان شدى و كودكى بودى و عقلى نداشتى .\r\n\r\n","description":"","footnote":"","page_name":" 317 ","page_number":325},
  {"content":"\r\n\r\n\r\nفصل : در باره بلوغ « 1 »\r\nو اما اينكه مخالفان گفتند رسيدن به حد تكليف برخ دادن احتلام است و امير المؤمنين ( ع ) وقتى مسلمان شد به پايه احتلام نبود و مكلف نبود .\r\nبايد گفت : اين عقيده درست نيست و اگر چنين بود بايد هر كه بدوران احتلام ميرسيد مكلف باشد و ما ميدانيم كه فاسد است براى آنكه بالغانى باشند غير مكلف چون ابلهان و ديوانگان و آنچه بايد گفت اينست كه شرط تكليف عقل است و تشخيص درست و نيروى ادراك براى واجب عقل بر آدمى كه نظر و استدلال و شناخت آنچه نميشود ندانست از امور واجبه و اعتقاد به حق و فرمان و ادراك ثواب در برابر آن و نيز شرط ديگر تكليف بعبادات شرعيه كه بيشتر آنها از كسى كه به حد احتلام نرسيده ساقطند و سقوطش هم دانسته نشود جز به بيان شرع نه از راه ديگر همان بلوغ\r\n\r\n\r\n","description":"","footnote":"\r\n( 1 ) در باره بلوغ بايد گفت كه حقيقت بلوغ در آدمى اينست كه انسانى رسيده شود مانند رسيدگى در سائر جانداران بلكه در نباتات و ميوه و هر جاندارى و يا ميوه اى وقتى رسيده است كه خاصيت خود را بطور كامل ظاهر كند ، مثلا اسب يا الاغ سوارى و باربر شوند ، مرغ تخم كند و خروس بمرغ بجهد و براى او دانه نشان بدهد و انگور و سيب رنگ و مزه خود را نمايان كنند كه در حال غوره بودن نمايان نمىكنند و آدم بالغ يعنى انسان رسيده و خاصيت آدمى ظهور عقل و تميز است از نظر روحانى و نمودهاى جنسى او از نظر جسمانى نمود جنسى در مرد باحتلام و روئيدن موى زهار است و در زن به حيض شدن و آبستنى و چنانچه در ميوه‌ها پيش‌رس وجود دارد چه از نظر صنفى مانند انگور ياقوتى و خليلى كه دو صنف از انگورهاى پيش رسند و در حدود يك سوم عمر انگور بر تاك از انگورهاى ديگر زودتر ميرسند يا زودرس فردى چنانچه در يك تاك ملاحظه مىشود كه يك خوشه زودتر رسيده و يا مثلا در يك درخت سيب يا گلابى يك دانه يا چند دانه زودتر رسيده ميشوند ، در جانوران و آدميان هم بسا افرادى پيش رسند و زودتر از ديگران خاصيت آدمى آنها كه عقل و تميز است از نظر روحانى زودتر نمودار مىشود و بسا آثار جسمانى هم از احتلام و غيره زودتر از نوع آدمى در آنها نمايان ميگردد و اين خود نياز بيك بررسى بسيار دامنه‌دار دارد و مولا امير المؤمنين ( ع ) از افراد بسيار زودرس بشر بوده مانند حضرت يحيى و عيسى در ميان پيغمبران و يا حضرت جواد در ميان امامان و بودند در ميان افراد بشر كسانى كه پيش از حد بلوغ نوعى بمقامات عاليه علمى رسيدند و فخر الدين فرزند برومند علامه حلى و خود او بقولى پيش از دوران بلوغ نوعى بدرجه اجتهاد علمى رسيدند كه دلالت بر كمال عقل دارد و در باره ابو على سينا هم گفته شده كه در نه سالگى مقام علمى شايان توجهى داشته و بالغ بودن امير مؤمنان در ده سالگى از نظر طبيعى هم نبايد مورد تعجب و انكار باشد ( مترجم )\r\n","page_name":" 318 ","page_number":326},
  {"content":"\r\n\r\nبه حد احتلام است ولى در آغاز بعثت همه امور شرعيه مورد تكليف نشده بود و براى همه آنها هنگام مسلمان شدن امير مؤمنان وحى نرسيده بود تا دانسته شود كدام براى نرسيده به حد احتلام لازمست و كدام لازم نيست و اما تكليف واجب عقلى نميشود از كسى كه عقل درست براى فهم آن دارد و ميتواند آن را دريابد ساقط باشد و حد بلوغ تكليف براى واجب عقلى كه خداشناسى و پيغمبرشناسى است ) همان دارا بودن عقل است نه حد احتلام و گذشت سن مقرر و ما پيش گفتيم : كه امير مؤمنان در ده سالگى عقلش كامل بود و شناخت خدا و رسول و همه امور لازم عقلى و تعبد شرع و ديندارى كه داراى مصلحت معلومى است بر او لازم و واجب بود و اين بيان براى كسانى كه در صدد فهم حقيقت باشند بس است .\r\nمن در اين كتاب در باره اسلام امير مؤمنان آوردم آنچه براى مؤمنان سودمند است و حجت است بر مخالفان سپاس از ان خدا پروردگار جهانيان و رحمت خدا بر سيد ما محمد خاتم پيغمبران و پاكان و پاكيزگان .\r\n\r\n","description":"","footnote":"","page_name":" 319 ","page_number":327},
  {"content":"\r\n\r\n\r\nفصل : پاره‌اى از سخنان حكيمانه امير مؤمنان\r\n116 - شرافتى بالاتر از اسلام نيست ، و كرامتى كميابتر از تقوى ، دژى بهتر از پارسائى نيست و شفيعى پذيراتر از توبه ، هر كه تنگ نظر است بپرداخت حق شكيبا نيست ، هر كه تنبل است حق خدا را نپردازد و وظيفهء دينى خود را انجام ندهد ، هر كه فرمانهاى خدا را محترم شمارد از رسول او بپذيرد ، هر كس از حرامهاى خدا منزه باشد عفو خدا زودش فرا گيرد ، هر كه دلش براى خدا خاضع است تنش از طاعت خدا خسته نشود ، آنكه دعوت كرد و خود نكند چون تير اندازيست كه زه كمان ندارد .\r\nبا قطع رحم نمودى نباشد و با هرزگى بينيازى نباشد ، چون نهاد درست شد گناهان بزرگ آمرزيده شوند ، پاكى كردار از خود كردار بهتر است ، با بيم است كه كردار نيكو شود . سر ديندارى يقين درست است ، بهتر چيزى كه بدان خدا را ملاقات كنى خير انديشى از دل و توبه از گناه است ، مبادا در گفتگو ستيزه‌جو باشيد كه مايه ترديد در دين خدا است ، كالاى آخرت كم خريدار است تو از آن بسيار بدست آر ، امروزه كردار است و بازرسى نيست ، و فردا همان بازرسى است و فرصت كردار نيست ، بهشت رفتن ارزانست و دوزخ رفتن گران ، پرهيزكار بهر كار پيشتاز است ، هر كه نهالهاى تقوى بكارد ميوه هدايت از آن بچيند ، گرامى آنكه از خوارى دوزخ بر كنار است و چهره او خندانست ، آنكه بگناهش اعتراف دارد بهتر از آنكه پيش خدا بر خود ميبالد ، هر كه به عيب خود در كار است از عيب ديگران بر كنار است ، هر كه گناه خود از ياد برد گناه ديگرى را بزرگ شمرد هر كه عيبها را در مردم به حساب گيرد و همانها را براى خودش پسندد هم او است احمق خود احمق ، براى ادب خودت همان بس كه بر ديگرى\r\n\r\n","description":"","footnote":"","page_name":" 320 ","page_number":328},
  {"content":"\r\n\r\nبد شمارى ، بوسيله ديگرى پند گير نه بوسيله خودت ، كامجوئى كه دنبالش پشيمانى است خوبى ندارد ، كمال اخلاص دورى از گناهانست ، هر كه مكارم را دوست دارد از هر حرام بپرهيزد نادانى هر كسى بعيبهاى خود از بزرگترين گناهان او است ، هر كه دوستت دارد بازت ميدارد ( از كار بد ) و هر كه دشمنت دارد تو را واميدارد ( به كار بد ) .\r\nهر كه نكوهش كند نكوهيده شود و هر كه دشنام دهد دشنام شنود ، سپرده را بپرداز و گر چه از كشنده پيغمبرانست ، خواهش كليد مردنست و رنج بردن وسيله خستگى بدنهادى كشاننده بگناهانست و هر كه خود را بىنظر در سرانجام بكارها دراندازد آماده بدآمدها شده است ، هر كه نزد نامسلمانى رود و كوچكى كند تا از دنيايش بهره‌مند شود دو سوم دينش بر باد رود ، هر كه بدرستى بچسبد سلامت به دو بچسبد .\r\n117 - بسندى از شيخ مفيد تا ابن عباس كه رسول خدا ص فرمود اگر همه نيزارها قلم شوند و دنيا سراسر مركب و پريان حسابرس و آدميان نويسنده فضائل على بن ابى طالب ( ع ) را آمار نتوانند .\r\nچند بيت از ابن وكيع شاعر برايم خواندند در باره امير مؤمنان ( ع ) و اشعار ابن وكيع اينست « 1 »\r\n گفتند : چرا مدح على را نكنى * گفتم بر عاقلان از آن معذورم\r\nمن باز گرفته مدح زان كو مدحش * اندر بر مردم است اسراف زدم ( گفتار )\r\nبىطاقتم از مدح كسى كو را فضل * برتر بود از مدح بمنظوم و به نثر\r\nآن كس كه كميت شعر من گر بجهد * بر كنگره مدحت او مىنرسد \r\n\r\n\r\n","description":"","footnote":"\r\n( 1 ) ابن وكيع بترجمه محدث قمى در ص 397 ج 2 ترجمهء هدية الاحباب كنيه‌اش ابو محمد نام و نسبش حسن بن على بن احمد بن محمد بن خلف بود در بغداد مىزيسته و مولد و مدفنش در تنيس از ديار مصر نزديك دمساط بوده ، شاعرى بوده فاضل و كامل و سرآمد اهل كمال زمان واحدى بر او مقدم نبوده در زمان خودش او داراى ديوان شعر خوبى است - تا گويد - در سنه 393 هجرى قمرى در تنيس كه بر وزن تنبن است جهان را بدرود گفته ، تنيس نام پسر حام بن نوح بانى اين شهر است . پايان\r\n","page_name":" 321 ","page_number":329},
  {"content":"\r\n\r\n گويم كه ز باران بشود زنده زمين * يا آنكه ز بدر جمله عالم روشن\r\nپيوسته همين هم آن بود ورد زبان * فضلى نشده بيان كه بود است نهان\r\nهر گاه به وصف او سرودم شعرى * از وصف وى آورد همان كه بود است عيان \r\n در رنج شدم بدان كه بالا نبرد * مدح منش و نشر نمودم منشور\r\nگرديده مآثرش بفضل بر خلق عيان * مدحى نبود كه باشد او را تأثير\r\nوصفش كه زبانزد شده از خرد و كلان * لفظى است مكرر بر برنا و چه پير\r\nمدح من از او شمرده گردد تقصير * راضى نشوم بكوششى كه باشد تقصير \r\nبگمانم از گفتار متنبى باشد « 1 »\r\n از عمد نگفته‌ام مدح وصى در شعرم * زيرا كه بود نور كمالى خوددار \r\n چون كه خوددار است چيزى بر سر پاى خود است * وصف خورشيد ار كند كس مىشود بيهوده كار \r\nو ابو نواس در اين معنا در مدح امام رضا ( ع ) سروده :\r\n گفتند به من چرا نگفتى * مدحى كه سزد بر ابن موسى\r\nبا آن همه خصلتى كه در او * گرد آمده‌اند نيك و گويا\r\nگفتيم كه هدايتى ندارم * بر مدح امام حق دنيا \r\n\r\n\r\n","description":"","footnote":"\r\n( 1 ) متنبى بنقل از خطيب در تاريخ بغداد سال 303 در كوفه زاده و در شام نشو و نما يافته و بيشتر توقفش در بيابان بوده و علم عربيت و ادبيت را طلب كرده و بررسى در ايام مردم نموده و در سنين جوانى به سرودن شعر پرداخته و در آن بر اهل زمانش برترى يافته و بر شاعران ديگر تقدم جسته و بسيف الدوله پيوسته و از ديگران وارسته و از ان پس بمصر رفته و كافور خادم را مدح كرده و از آن پس به بغداد آمده و با اديبان آن همنشين شده و ديوان خود را براشان خوانده .\r\n","page_name":" 322 ","page_number":330},
  {"content":"\r\n\r\n كش بوده بافتخار جبريل * در خدمت باب او بهر جا \r\n« 1 » ديگرى گفته است :\r\n نرسد بمدح پيغمبر و آلش * هر مدح‌كننده گر چه گويا است\r\nآن مرد كه چون گويد گفتى * جبريل به من گفته كه قولى ز خدا است \r\nشعر نمكينى كه از ابن رومى يافتم « 2 »\r\n دو احمد دارم از بهر دو عالم * على دارم دو تا بنگر بحالم\r\nيكى باخنصرش دنيا كند مهر * يكى بر دوش پيغمبر خاتم\r\nگرفتم دامن هر چارشان را * بمانم يا بميرم بهره دارم\r\nچه خواهم از دوتاشان ميدهندم * شفاعت از دو جويم رستگارم\r\nعلى و احمدى بهر شفاعت * على و احمدى بهر معيشت \r\n\r\n\r\n","description":"","footnote":"\r\n( 1 ) نام و نسب ابو نواس حسن بن هانى است شاعرى مشهور بوده ، در بصره زاده و در آن پرورش يافت و بكوفه آمد و چون از نژادش پرسيدند گفت ادبم از نسبم بىنياز كرده ، او در بديهه سازى از مردم پيشتر بود و در ثروت از همه كمتر و مدح فراوانى از امام رضا ( ع ) گفته ، و بنقل از على بن محمد نوفلى چون مأمون حضرت رضا ( ع ) را وليعهد نمود همه شعراء آن حضرت را مدح گفتند و از مأمون صله‌هاى فراوان گرفتند جز ابو نواس كه مدحى نسرود و وقتى نزد مأمون آمد به او گفت چرا تو مدح آن حضرت نگفتى با اينكه شاعر زمانى و ابو نواس قطعه‌اى سرود كه اين دو شعر با اختلافى در صدر آن آخر آن قطعه است - از ص 299 ج 1 ترجمه هدية الاحباب محدث قمى رحمة اللَّه عليه .\r\n( 2 ) ابن رومى را كنيه ابو الحسن و نام على بن عباس بن جريج يا سريج است بغدادى بوده و شاعر برخى علماء او را از شعراء شيعه دانستند و اين شعر او مؤيد آنست كه ترجمه‌اش اينست :\r\nخاك پاى ابى تراب سرمه چشم من است * و چون رمدش رسد آن را روشن سازد و دردش را درمان كند سرزنش در دوستى آن حضرت به من لذت بخشد * كه ياد او شود و من اين آزار را در راه او شيرين دانم\r\n","page_name":" 323 ","page_number":331},
  {"content":"\r\n\r\n\r\nفصل : در كتابدارى و كتاب نگهدارى\r\nيك فرزانه‌اى گفته : كتب صدفهاى حكمتند كه از آنها گوهرهاى خوشخوئى بدر آيد ، و بيك فرزانه گفتند : تا كجا بكتاب دلبسته و در خواندنش نشسته‌اى ؟\r\nگفت تا خوشدلم كامم دهد و چون غمينم دلداريم كند .\r\nديگرى گفته : گذشته‌ها براى جانشينان گنجينه‌اى به از كتاب واننهند و پدران براى پسران زيورى زيباتر از كتب نجويند .\r\nديگرى را سرزنش كردند كه هر چه دارد بهاى كتاب دهد و فرزند را بىپول بجا نهد . گفت : براشان كتابهاى دانش فراهم كنم تا روحشان را آزاد سازم نه پول فراوان كه پيكرشان در نعمت باشد . و به ديگرى گفتند كه فلانى مرد و براى فرزندش جز كتاب از او نماند ، گفت : براشان سرمايه‌اى نهاده كه روزگار آن را نابود نسازد و ارثى كه گذشت سالهايش بپايان نرساند .\r\nو يكى از كتاب نويسان در فضل كتاب داشتن گفته : بدان كه كتاب براى مردم در بند آرد علم دين و اخبار اولين را با بارى سبك و پيكرى تنك تا خواهى دم بسته و چونش به زبان آرى شيوا سخنى بهم پيوسته از كجا همسفرى بدست آرى كه چون بكارت اندرى با تو آغاز سخن نكند و چون خوشدلى رهايت نسازد و سرگرمت كند ، و تو را واندارد برايش آرايش كنى و از او گرايش نمائى .\r\nاز كجا ديدار كنى دارى كه اگر خواهى بنوبه ديدارت كند و ورودش دوستى آورد ، و اگر خواهى چون سايه دنبالت باشد و پاره تنت گردد ، كتاب است كه بمطالعه‌اش بهره فراوان برى و طبعت پيراسته و زبانت باز و بيانت پرورده و الفاظت\r\n\r\n","description":"","footnote":"","page_name":" 324 ","page_number":332},
  {"content":"\r\n\r\nبلند آوازه و دلت آباد شود ، دوستى شاهان و احترام ديگران را به تو ارزانى دارد در يك ماه شهرتى يا بى كه رجال در عمرى بدان نرسند .\r\nگفته : كتاب همانست كه در شب فرمانت برد چنانچه در روز و در سفرت چنانچه در وطنت ، نه خوابش از او كاهد و نه خستگى فرا گيرد ، استاديست كه چونش نيازمندى خوارت نكند ، و اگرش مايه ندهى فائده‌ات نبرد ، و اگرش روگردانى از فرمانت بدر نرود ، و اگر باد بر پرچم دشمنت وزد به تو پشت ندهد . و تا به دو درآويزى و برشته‌اش چنگ زنى به تو زيانى نرساند با همراهى او هراس تنهائى تو را دچار همنشين بد نكند و اگر نباشد فضل و احسانش به تو جز اينكه تو را باز دارد از نشستن بر در خانه و نگاه برهگذران كه گناه چشم‌چرانى و زبونى همگنان با كودكان و شنيدن سخنان بيهوده آنان و بدخوئى اراذل را باز دارد ، تو را سلامت روز قيامت ببار آرد و چه خوب همنشينى باشد .\r\nو گفته است : كتاب چه خوب پس‌انداز و گنجينه ايست و چه خوب همنشين و دمسازى است و چه خوب گردش و تفريحگاهى ، و چه خوب كار و پيشه‌اى ، و چه خوب همدمى است در تنهائى و چه خوب آشنائى در بلاد غربت ، و چه خوب همتا و دلداريست ، و چه خوب وزير و هم كجا و اى كتاب انبانيست پر از دانش و ظرفى آكنده از ظرافت ، و جامى است لبالب از شوخى وجد . اگر خواهى شيواتر از سحبان وائل است و اگر خواهى كند زبانت را از باقل « 1 » اگر خواهى از جوكهايش خندانى و اگر خواهى از فوائد ناآشنايش\r\n\r\n\r\n","description":"","footnote":"\r\n( 1 ) در صحاح جوهرى گويد : سحبان نام مرديست از تيره وائل كه بسيار زبان آور و بليغ بوده است و به او در سخنورى و بلاغت مثل زنند .\r\nو در فوائد الادب پيوست المنجد گويد باقل نام مردى است از تيره ربيعه و كند زبانى او تا آنجا رسيده بود كه آهوئى را به يازده درهم خريده بود و با خود ميبرد بجمعى گذر كرد و به او گفتند آهو را چند خريدى و او دو دست گشود و كشيد تا با انگشت‌هاى دو دست ده را نشان دهد و زبانش را هم بنشان شمار يك درآورد و سرازير كرد و آهوى خريدارى را كه در زير بغل داشت رها كرد و آهو هم گريخت و باقل ضرب المثل شد در كند زبانى و بىبيانى .\r\n","page_name":" 325 ","page_number":333},
  {"content":"\r\n\r\nدر شگفت مانى ، اگر خواهى از نوادرش الهام گيرى ( سرگرم شوى خ ب ) و اگر خواهى با پندهايش دلبند گردى ، از اينها گذشته كجا ديدى بستانى كه در دامنش كشند و باغى كه بر سر زانويش نهند كه از مردگان سخن گويد و از زنده‌ها تكلم نمايد ، از كجا همدمى آرى كه نگويد جز آنچه خواهى از هر كسى در روى زمين است امين‌تر و از خود صاحب راز ، راز نگهدارتر .\r\nو گفته است من همسايه‌اى نيكوكارتر و هم آميزشى با انصاف‌تر و رفيقى فرمانبرتر و استادى خاضع‌تر و يارى با كفايت‌تر و كم خيانت‌تر و كم‌ملالت‌تر و كم‌ترشروتر و كم خلاف‌تر و كم انحراف‌تر و كم غيبت‌تر و كم خودنماتر و بىجنجال‌تر و بىخشم‌تر و كم‌ستيزتر و كم كشنده‌تر از كتاب نديدم و ندانم همدمى خشنودتر و خوش برخوردتر و زود عوض‌ده‌تر و زود آشناتر و كم هزينه‌تر و نه درختى پرثمرتر و خوش‌ميوه‌تر و دسترس‌تر و زود باورتر و دسترس‌تر در هر فصل و زمانى از كتاب و يكى اين شعرا خواند\r\n چون كه غمها تنگ آورد و نيابى هيچ كس * چون كه دلتنگى ز هر يارى كه باشد دسترس\r\nروى كن در هر كتابى كه در آن گرد آمده * برگها از شعر و از آداب و باشد دسترس\r\nچون كه غمها را زدايند و نيابى در جهان * از اديبان تنگدل باشد از آنها هيچ كس \r\n\r\n","description":"","footnote":"","page_name":" 326 ","page_number":334},
  {"content":"\r\n\r\n\r\nفصل :\r\nاستاد ما شيخ مفيد رضي الله عنه در يكى از كتابهايش حكايت كرده كه فضل بن شاذان رحمة اللَّه عليه ناصبيان را در يك مسأله از ارث گلوگير كرده و آن اينست كه بعقيده آنها صورتى پيدا مىكند كه نصيب عموزاده‌هاى متوفى بيش از نصيب پسرش مىشود و آنها را واداشته كه بدان اعتراف كنند .\r\nبه آنها گفته : به من بگوئيد : در باره مردى كه مرده و 30 هزار درهم بجاى او مانده با 28 دختر و يك پسر چگونه ارثش قسمت شود ؟ گفتند : به پسر دو هزار درهم دهيم و بهر دختر هزار درهم و دختران را 28 هزار درهم باشد بشماره‌شان و پسر را دو هزار درهم بقسمت خداى عز و جل كه قرآنش فرموده : از ان پسر است مانند دو بهره دختر .\r\nبه آنان گفت : اگر بجاى يك پسر يك عموزاده داشته باشد فريضه ارث چگونه قسمت شود ؟\r\nگفتند : ده هزار درهم از ان عموزاده است و 20 هزار ديگر ميان دخترها قسمت شود ، فضل بن شاذان گفت : پس بعموزاده نصيب بيشترى رسد از پسر صلبى ميت « 1 » كه در قرآن مجيد از خوبشان پيوسته است و عموزاده‌ها نامى در قرآن ندارند و بوسيله پدرشان بخويشى ارث بر شوند و پدرشان هم بوسيله جد ارث بر است و جد هم بوسيلهء پدر ميت و ابن فتواى شما نقض شريعت اسلام است .\r\nاستاد ما مفيد رضي الله عنه گفت : اين رسوائى متوجه بخصوص فقهاء عامه است كه گويند جز شوهر و زن و پدر و مادر ميت با فرزند در ارث شريك ميشوند بر خلاف\r\n\r\n\r\n","description":"","footnote":"\r\n( 1 ) يعنى چون بجاى پسر صلبى قرار گرفته پنج برابر بهره ارث برده زيرا در فرض سابق كه پسر صلبى بجاى او بود دو هزار درهم ارث ميبرد در اين فرض عمو زاده ده هزار درهم ارث برد و اين بنا بر قاعده تعصيب است نزد سنيان كه گويند ما زاد از فرض به عصبه پدرى رسد و بوارث آن طبقه رد نگردد ( مترجم )\r\n","page_name":" 327 ","page_number":335},
  {"content":"\r\n\r\nآنچه صريح قرآن و مفت است و در اين فرض به پسر عم ده هزار درهم ميرسد چون كه چسبيدند بقول خدا تعالى - 12 - النساء - و اگر دختران بيش از دو تا باشند دو سوم‌تر كه را دارند - و چون يك سوم ميماند آن را به پسر عم ميدهند و اين رسوائى را ميكشند كه آنان را از دين بدر مىكند و شيعه از ان رها باشند و الحمد للَّه .\r\nو در امالى استاد ما مفيد رضي الله عنه يافتم كه ابو الحسن على بن ميثم نزد حسن بن سهل درآمد و در كنار او ملحدى نشسته بود ( مادى ) و مردم در گرد او احترامش ميكردند و ابن ميثم گفت : چيزى عجيبى ديدم حسن بن سهل گفت : چه بود ؟ گفت :\r\nيك كشتى كه مردم را از اين سوى بدان سوى ميبرد نه كشتيبان داشت و نه پارو زن و خودبخود ميرفت و مىآمد آن ملحد بحسن بن سهل گفت : خدايت تندرست دارد اين مرد ديوانه است گفت : از كجا ؟ گفت چون ميگويد يك چوب بيجان بىتدبير و بىنيرو و مرده و بيخرد مردم را راه ميبرد و كار آدمى مىكند چگونه اين درست باشد ؟\r\nابو الحسن گفت : اين عجب‌تر است يا اينكه آبى كه به روى زمين روانست از راست و چپ بيجان و بىتدبير و بىنيرو و اين گياهى كه از زمين ميرويد و بارانى كه از آسمان مىبارد چگونه درست باشد بقول تو كه مدبرى براى آنان نباشد و تو منكرى كه يك كشتى بىمدبر حركت كند و مردم را بىناوى عبور دهد گويد : آن ملحد در برابر او مبهوت و خيره ماند « 1 »\r\n\r\n\r\n","description":"","footnote":"\r\n( 1 ) اين استدلال على بن ميثم در برابر ملحد منكر خدا همانند استدلال آن پيره زنست براى اثبات خداوند كه مشهور است پيغمبر ص به او برخورد و دست بدسته چرخ داشت و پنبه نخ ميكرد و حضرتش از او پرسيد بچه دليل پروردگارت را شناختى و آن پيره زن دست نگهداشت و چرخ از حركت ايستاد و عرض كرد چرخ به اين خردى و سبكى بىمحركى نچرخد و چگونه اين آسمان با همه برج و ستارگان بىمحرك و مدبر در گردش باشند ؟\r\nو در اينجا است كه از آن حضرت ص نقل شده عليكم بدين العجائز مانند پيره زنها براى شناخت خدا دليل بياوريد .\r\n","page_name":" 328 ","page_number":336},
  {"content":"\r\n\r\n\r\nفصل : پاسخى كه بيكى از برادران در باره سه آيه قرآن مجيد دادم\r\n( پس از بسم اللَّه و حمد و ثناى خدا و صلوات او بر حجج بر بنده‌هايش كه محمد و خاندانش باشند گويد ) اين سه آيه از قرآنست كه يك مؤمنى توضيح خواسته در برابر تفسير مخالفان و من از آنها بدرستى بطور اختصار پاسخ گفتم :\r\n1 - قول خدا عز و جل - 150 - الاعراف - و برگزيد موسى از قومش هفتاد مرد براى وعده‌گاه ما و چون كه لرزش آنها را درگرفت ( و مردند ) گفت : پروردگارا اگر خواستى آنان را پيشتر نابود ميكردى آيا نابود كنى ما را بدان چه بيخردان ما ميكنند نيست اين جز آزمايشى از تو كه از راه بگردانى هر كه را خواهى و به راه حق آورى هر كه خواهى توئى سرپرست ما بيامرز ما را رحم كن بما و تو بهتر آمرزنده‌اى .\r\nبسه مورد از اين آيه مخالفان تمسك كردند .\r\n1 - گفته موسى ( ع ) : آيا نابود كنى ما را به كار بيخردان ما ، ميگويند چگونه بر پيغمبر خدا نهان بوده كه از نظر عدالت و حكمت بنده‌اى را بجرم ديگرى برگرفته باشد .\r\n2 - نيست آن جز فتنه تو ، جبريان گويند : اين دلالت دارد بر اينكه خدا تعالى فتنه برانگيزد كه گمراهى مردم است .\r\n3 - اينكه فرموده : گمراه كنى هر كه را خواهى ، جبريان گويند اين بيان اينست كه خدا سبحانه در برخى از بنده‌هايش گمراهى پديد كند و آنان را از ايمان محروم\r\n\r\n","description":"","footnote":"","page_name":" 329 ","page_number":337},
  {"content":"\r\n\r\nسازد و مخصوص سازد ديگران را بهدايت و آنان را از گمراهى بر كنار دارد .\r\nپاسخ از گفته موسى ( ع ) كه نابود كنى ما را به كار بيخردان ما دو راه دارد .\r\n1 - مقصود از اين نابودى مرگ است در اينجا چنانچه خدا فرموده - 176 - النساء - اگر مردى هلاك شد و فرزندى ندارد يعنى مرد ، و موسى اين پرسش را كرده كه آيا به كار بيخردان بهمراهشان ما را بميرانى ؟ و اين مرگى كه موسى از ان پرسيده كيفر گناه نيست بلكه براى احتمال رسيدن مرگ است براى مردم چنانچه در طوفان نوح همه جهانيان مردند جز آنها كه در كشتى بودند و هلاك كافرانشان كيفر بود و مرگ ديگران چون كودكان و بهائم و بىتكليفها بهمراه آنان سر رسيد عمرشان بود و واژه باء در  بِما فَعَلَ السُّفَهاءُ  جاى مع آمده چون هر دو از حروف جر باشند .\r\n2 - استفهام انكارى باشد به منظور استبعاد و انكار يعنى اين كار نميشود چنانچه كسى را حاكم دستگير كرده و به او گويد : آيا تو بما ستم روا دارى و حكم خلاف حق در باره ما صادر كنى ؟ و مقصود پرسش نيست بلكه انكار ظلم و جور و استبعاد از وقوع آن ، و جرير گفته « 1 »\r\n بنده‌اى كو آمده در كوى من باشد غريب * سرزنش گويم به دو اى بىپدر با غربتش ؟ \r\nو مقصودش اينست كه اين هر دو با هم گرد نيايند و جمع نشوند .\r\n\r\n\r\n","description":"","footnote":"\r\n( 1 ) يكى از شاعران طبقه سوم شعراء عرب است كه مولدين لقب دارند يعنى شاعرانى كه در اسلام زادند و پرورده شدند و در شعر استاد بودند ، جرير از معارضان و مبارزان ميدان شعر بوده در برابر فرزدق شاعر نامى دوران امويان و هر دو بدربار امويها خدمت كردند و در مدح آنان شعر سرودند و با هم مسابقه دادند ولى فرزدق از خانواده‌هاى معروف عرب بوده و با ائمه خاندان پيغمبر اخلاص داشته و شعر او در مدح امام چهارم زين العابدين رو در روى هشام اموى معروف است و دلالت بر شهامت او دارد و دوستى خاندان اهل عصمت ولى جرير از اعراب باديه و سرسپردگان امويها بوده است ولى براى لغت و قواعد ادبى شعر او را دليل آورند در اينجا مصنف شعر او را براى استفهام انكارى دليل آورده . ( مترجم )\r\n","page_name":" 330 ","page_number":338},
  {"content":"\r\n\r\nاما اينكه فرمود : اين جز فتنه تو نباشد ، فتنه در لغت به چند معنا است و در اينجا به معنى بررسى و آزمايش است چنانچه خدا فرموده - 40 - طه - و فتناك فتونا يعنى آزموديمت آزمودنى ، گويا گفته باشد جز اين نيست كه بدين فتنه آزمودى خلق خود را و از آنها بررسى كردى در باره تكليف و هر كه به راه راست است در آن پايدار ماند و هر كه گمراه است از آن نوميد شد .\r\nو اما اينكه فرمود : گمراه كنى بدان هر كه را خواهى راستش اين تعبير در اين آيه و نظائرش كه مردمى را اضلال كند و مردمى را هدايت نمايد مبهم و نامفهوم است و بايد تفسير و مقصود از آن را از آيات ديگر قرآن مجيد فهميد كه در آنها بيان شده چه مردمى را اضلال كند و چه مردمى را هدايت و هر يك را بيان كرده و مشخص نموده و در باره اضلال فرموده - 27 - ابراهيم -  وَ يُضِلُّ اللَّهُ الظَّالِمِينَ  اضلال كند ستمكاران را و فرموده - 26 - سوره البقره - و اضلال نكند بدان مگر مردم فاسق را ، و فرموده كه نخواهد اضلال كند مگر كسى را كه سابقه جنايت و بد كردارى دارد ، و در باره هدايت فرمود - 16 - المائده - البته كه آمد براى شما از سوى خدا نور و كتاب روشن كه هدايت كند بدان خداوند كسى را كه پيرو رضوان او است براههاى سلامتى ، و فرموده - 11 - التغابن - و هر كه ايمان آرد به خدا دلش را آرام كند و با اين آيات تفسير كرده آن آيات مبهمه را و اما اين گونه هدايت و اضلال كه بر اثر تبهكاريست چند وجه دارند 1 - اضلال عقاب باشد و هدايت ثواب و اين گونه تعبير در كلام روا بود زيرا جزاى چيزى نزد عرب بنام همان چيز گفته شود بطور مجاز و در قرآن هم نظائرى دارد « 1 » 2 - اينكه اضلال گناهكاران صرف الطاف سعادتبار است در دنيا كه آنها را باهل ايمان نويد داده است .\r\n3 - به اين معنى باشد كه نام ضال و گمراه و نام مهتدى بر آنها نهاده چه بسا\r\n\r\n\r\n","description":"","footnote":"\r\n( 1 ) چنانچه فرموده  جَزاءُ سَيِّئَةٍ سَيِّئَةٌ مِثْلُها  سزاى بدى بدى است كه مانند آنست با اينكه كيفر خلاف و گناه خلاف و گناه نيست بلكه عدالت است و از نظر عقل و عقلاء نيك است ولى از باب مشاكله در تعبير آن را سيئه گويند .\r\n","page_name":" 331 ","page_number":339},
  {"content":"\r\n\r\nگفته شود كذبنى فلان او مرا دروغگو شمرد يعنى به من نام كاذب به كار برد با اضلنى فلان يعنى مرا ضال ناميد و شاعر سروده :\r\n گروهى به مهر شما مرا كافر شمردند * و گروهى مرا بد كردار و مجرم نام نهادند \r\n2 - قول خدا سبحانه - 156 - الاعراف - و بنويس براى ما در اين دنيا حسنه و در ديگر سرا حسنه راستش ما رو كرديم بسويت ، فرمود : عذابم را برسانم بهر كه خواهم و رحمتم فرا گرفته همه چيز را و البته بنويسم آن را براى آنان كه پرهيزكارى كنند و زكات بدهند و آنان كه خود بآيات ما يقين كنند .\r\nمواردى از اين آيه كه معناى آنها پرسش شود :\r\n1 -  إِنَّا هُدْنا إِلَيْكَ  كه در لغت چه معنا دارد .\r\n2 - عذابم را برسانم بهر كه خواهم ، كه جبريان بدان چسبند . 3 - رحمتم فرا گرفته همه چيز را كه برخى بىدينها گفته اگر رحمتش همه چيز را فرا دارد چگونه به كافر نبارد و به او رحم نكند .\r\nپاسخ : معناى هدنا اليك اينست كه توبه كرديم بسوى تو و اما در باره عذابم را بهر كه خواهم رسانم سخن همانست كه در باره ضلالت و هدايت است و در پيش گذشت و بيان شد كه خدا تعالى نخواهد جز عذاب كسى كه گناه كرده .\r\nو اما در باره اينكه رحمتم فرا گرفته همه چيز را ، دو تفسير دارد :\r\n1 - مقصود رحمت خدا است در دنيا كه مخلوقات را فرا گرفته و آن را بنويسد در آخرت براى خصوص اهل تقوى كه اوصاف نامبرده دارند .\r\n2 - مقصود از فرا گرفتن رحمتش اينست كه به اندازه آمادگى هر كس به دو رسد و هر كه جويد يابد و كم نيايد ولى شرط آمادگى آن تقوى و نيكوكارى باشد كه كافر از آن بهره ندارد .\r\n3 - قول خدا تعالى - 157 - الاعراف - آنان كه پيرو شوند پيغمبر امى را كه يابند او را نوشته در بر خودشان در تورات و انجيل وادارشان كند به كار خوب و بازشان دارد از كار زشت و روا دارد براشان هر چيز پاكيزه را و قدغن كند بر آنها هر پليد را\r\n\r\n","description":"","footnote":"","page_name":" 332 ","page_number":340},
  {"content":"\r\n\r\nو فرو نهد از آنها بار سنگين را و غلها را كه بر آنهايند ، پس آنان كه بگروند به دو و كمكش كنند و ياريش نمايند و پيرو شوند نورى را كه فرو شده با او آنانند همان رستگاران .\r\nآنچه در اين آيه مورد سؤال است .\r\n1 - نبى امى كه برخى آن را بنداشتن خط تفسير كردند .\r\n2 - اصر و بار گران را از آنها فرو نهاده آيا اين اصر و اغلال كه بر آنان بوده چه بوده ؟\r\n3 - آنان كه به دو گرويدند و كمكش دادند و ياريش كردند كه برخى آن را به ابى بكر و عمر تفسير كردند و هم بعثمان .\r\n4 - نورى كه همراهش بود چيست ؟ تا دانسته شود .\r\nپاسخ : مقصود از امى اينست كه اهل مكه بوده كه ام القرى است خدا تعالى فرموده - 7 - الشورى - تا بيم دهى ام القرى و هر كه گرد آنست ، و مردم شهر مكه معظمه امى تعبير شوند كه خدا فرموده - 2 - الجمعه - او است كه مبعوث كرد در ميان اميان رسولى از خودشان ، و همين بس است در ابطال گمان آنها و اما اصر در اينجا بمعنى بار گرانست كه بر دوش آنان بود ، و اغلال مىشود گناهانى باشند كه در حال كفر و گمراهى كردند و خدا آنها را آمرزيد و فروهشت از آنها چون گرويدند به خدا و رسولش ص .\r\nو اما آنان كه به دو گرويدند و كمكش كردند و ياريش نمودند و پيرو نورى شدند كه همراهش بود و آنان همان رستگارانند ستايش هر كسى است كه اين اوصاف را داشته باشد چون نام كسى در آن برده نشده كه رفع اشكال كند و تفسير مخالفان دليل ندارد و مورد اتفاق نيست ، و هر كه اخبار را بررسى كند و تاريخ درست را مطالعه كند ميداند كه ابا بكر و عمر و عثمان از اين اوصاف بىبهره بودند و در اين جا ميدان سخن پهناور است آنچه بايد اينكه از مدعيان اين تفسير دليلى خواسته شود كه قابل قبول باشد و خود آيه بر آن دلالت ندارد .\r\nو شايسته‌تر گفته اينست كه مدح اين آيه از ان كسانيست كه اوصاف اين آيه را\r\n\r\n","description":"","footnote":"","page_name":" 333 ","page_number":341},
  {"content":"\r\n\r\nسزاوارند باتفاق همه مسلمانان آنان كه شكى در ايمان درست آنها نيست و در يارى والاى آنها و جهادشان در راه خدا از خاندان خود پيغمبر ص و خويشان آن حضرت چون امير مؤمنان على بن ابى طالب و حمزة بن عبد المطلب و عبيدة بن حرث بن عبد المطلب و جعفر بن ابى طالب و از اصحاب خوب و پاك و نجيب مانند زيد بن حارثه و خباب و عمار بن ياسر و سعد بن معاذ و مقداد و سلمان و ابو ذر و ابى ايوب انصارى و ميثم بن التيهان و خزيمة بن ثابت ذو الشهادتين و پسران حنيف سهل و عثمان و آنان كه هم طبقه آنانند از مؤمنان نخست كه رحمت خدا بر همه باد « 1 » و اما نورى كه با آن حضرت فرو شده همان قرآنست و آن را نور نناميده براى اينكه در آن جرمهاى نور است بلكه براى آنكه حجج و بيانى دارد كه در پرتو آن شريعت اسلام روشن شود و خدا تعالى در جاى ديگر هم آن را نور ناميده و فرموده :\r\nالبته كه آمد براتان از جانب خدا نور و كتابى روشن - 15 - المائده ، و باز فرموده كه ، 44 - المائدة ، براستى ما فرو آورديم تورات را كه در آن هدايت و نور است ، و\r\n\r\n\r\n","description":"","footnote":"\r\n( 1 ) اينان كه از خويشان نزديك پيغمبر اسلام نامبرده از كسانيند كه ايمان و حسن حالشان مورد اتفاق مسلمانانست و از شهداء راه حق بودند حمزه در جنگ احد شهيد شد و عم و ناصر پيغمبر بود و عبيدة بن حرث عموزاده حضرتش در جنگ بدر شهيد شد و جعفر بن ابى طالب عموزاده والاتبارش در جنگ موته جانبازى كرد و هر كدام در اسلام داراى فضائل بسيارند و امير مؤمنان مقام بالاترى داشت .\r\nو آنان كه از صحابه نامبرده چون زيد و خباب و عمار از مهاجران باشند كه از سابقون اولون در شمارند و سلمان و مقداد و ابو ذر از مسلمانان طراز اول باشند و سعد بن معاذ و ابو ايوب از سران انصار كه با اخلاص در راه اسلام و يارى پيغمبر كوشيدند تا بشهادت رسيدند سعد بن معاذ در جنگ خندق شهيد شد و ابو ايوب در جهاد با روميان در گذشت و وصيت كرد او را در پاى سور شهر قسطنطنيه كه پايتخت روم بود به خاك سپارند و امانتى باشد براى فتح آن كه چند قرن پس از آن بهمت سلطان محمد عثمانى انجام شد ( مترجم )\r\n","page_name":" 334 ","page_number":342},
  {"content":"\r\n\r\nمقصودش اين نيست كه در آن اجسام نوربخش است و همانا قصدش همانست كه گفتيم ، اين سخنى است كوتاه و در تفسير اين آيات و سپاس از ان خدا است كه توفيق ده است براى فهم درست و صلى اللَّه على خيرته من خلقه و رسوله محمد و آله .\r\n\r\nاعتراض به نصارى :\r\nدر يكى از نسخ انجيل ديدم نوشته : كه حضرت مسيح فرمود : براستى ميگويم كه من نوشنده مشروب درخت مو ( مى انگور ) نيستم تا فردا آن را در ملكوت بنوشم و در اين عبارت دو حجت بر نصارى باشند :\r\n1 - مخالف كلامى است كه از آن حضرت روايت كردند در باره گوشت خوك و مى انگور كه اين گوشت من است آن را بخوريد و اين خون من است آن را بنوشيد .\r\n2 - دلالت دارد كه در بهشت شراب هست و اگر شراب و نوشابه باشد خورد و خوراكى هم باشد ولى آنان بدان معتقد نيستند ، و اما اينكه از آن حضرت روايت كردند : اين گوشت من است و آن را بخوريد و اين خون من است آن را بنوشيد توجيهى دارد كه درست باشد و مقصود از آن تهديد آنان باشد و اگر چه لفظ امر دارد چنانچه يكى از ماها در مقام تهديد گويد : هر كارى خواهى بكن و مقصودش فرمان دادن نيست و تأييد كند اين تأويل را ، آنچه در ضمن اين خبر است كه فرمود : اين گوشت من است و اين خون من است و ما ميدانيم كه گوشت و خون حضرتش حرام است و درست آيد كه مقصود تهديد است و بدان كه ما اين خبر را براى پذيرفتن آن تفسير نكرديم ، چون آنان نزد ما در آنچه نقل كنند متهم باشند و براى آن تفسيرش كرديم كه نظر خود را تأييد كنيم و دليلى به رد طرف آوريم و تهديد بلفظ امر در چند جاى قرآن مجيد آمده :\r\n1 : خطاب خدا بابليس ، 66 ، الاسراء ، بتاز بر آنان با سواره و پياده خود و شريك شو در اموال و در فرزندانشان .\r\n2 : بدانها نويد بده و نويد ندهد شيطان بدانها جز براى فريب دادن ( 64 ، الاسراء )\r\n\r\n","description":"","footnote":"","page_name":" 335 ","page_number":343},
  {"content":"\r\n\r\n3 - 40 - حم السجدة - بكنيد هر چه خواهيد كه خدا بدان چه كنيد بينا است .\r\nيك پرسش : و آن از قول خدا است در يكجاى از داستان موسى ( ع ) كه - 10 - النمل - بيفكن عصايت را و چونش نگريست جست و خيز ميكرد بمانند جان ( مار باريك و پرشتاب ) برگشت بدنبال و رو برنگرداند .\r\nو در جاى ديگر فرموده : 104 - الاعراف - افكند عصايش را و ناگاه ثعبان آشكارى بود .\r\nو گفته : چرا در وصف عصا اين دو آيه اختلاف دارند كه در يكى گفته آن عصا چون جان است و آن مار خرد است .\r\nو ديگرى گفته : چون ثعبان مبين است و ثعبان مار بزرگ است و چگونه از يك حالت بدين دو وصف دور از هم گزارش داده ؟\r\nجواب از اين پرسش به دو وجه گفته شده .\r\n1 - چون موسى ( ع ) عصا را افكند خدايش مانند جان ساخت در سرعت جنبش و نيرو پر نشاطى و چون ثعبانش ساخت در بزرگى پيكر و هراس آورى در نگاه و تركيب بدن و داراى هر دو وصف بود و در آيه‌اى كه آن را جان وصف كرده مقصود اين نيست كه در هر وصفى جان بوده و تشبيه آن به ثعبان در آيه ديگر به منظور اين نيست كه در همه چيز چون ثعبان بوده و بنا بر اين ميان دو آيه اختلافى نيست به حمد اللَّه و منه .\r\n2 - پاسخ دادند كه دو آيه گزارش از يك واقعه نيستند بلكه هر كدام گزارش حال خاص است آن حالى كه در آن عصا چون جان شد در آغاز نبوت بود و پيش از آنكه موسى نزد فرعون رود و پيغام خدا را برساند و آن حالى كه عصا ثعبان مبين شد در برخورد با فرعون و رساندن پيغام بود و خود قرآن هم دليل بر اين معنا است و شبهه‌اى بجا نماند و المنة للَّه « 1 » .\r\n\r\n\r\n","description":"","footnote":"\r\n( 1 ) آيه يكم كه از سوره نمل است در مقام بيان برخورد موسى است در وادى ايمن با آتش درخت و دريافت فرمان نبوت و در اين هنگام عصا را كه انداخت به صورت جان شد كه مارى خرد و باريك و پر جست و خيز است ولى آيه دوم كه عصايش از انداختن ثعبان مبين شده هنگام اظهار معجزه در برابر فرعون و يارانش بوده كه به صورت مارى بزرگ و اژدها منش درآمده تا آنان را بترساند و قبول دعوت حضرت موسى وادارد .\r\n","page_name":" 336 ","page_number":344},
  {"content":"\r\n\r\n\r\nفصل : در مناظره فضال بن حسن با ابى حنيفه\r\nروايت است كه فضال بن حسن بن فضال كوفى بابى حنيفه گذر كرد و او ميان گروه بسيار تدريس فقه مينمود ، فضال برفيقش كه همراهش بود گفت : به خدا از اينجا نروم تا ابو حنيفه را شرمسار كنم رفيقش گفت ابو حنيفه را كه شناختى و نيروى استدلال او را دانستى ، گفت خاموش باش آيا ديدى كه بر مؤمن غلبه كند ؟ و سپس نزديك او رفت و درودش گفت و گفت : اى ابى حنيفه - خدايت رحم كناد - من برادرى دارم كه گويد بهتر مردم پس از رسول خدا ص على بن ابى طالب ( ع ) است و من گويم ابو بكر است و سپس عمر تو چه گوئى خدايت رحمت كناد .\r\nابو حنيفه لختى سر به زير انداخت وانگه سر برداشت و گفت : در كرامت و افتخار آن دو مكان و منزل آنها نسبت برسول خدا ص بس باشد تو نميدانى كه هر دو هم مرقد آن حضرتند چه دليلى براى تو از اين روشنتر است .\r\nفضال گويد : به او گفتم : من اين سخن را ببرادرم گفتم و او گفت اگر آن جا از ان رسول خدا ص بوده نه آنان ستم كردند برسول خدا در دفن آنجا كه از آنجا نبوده و اگر از آنها بوده و آن را برسول خدا ص بخشيدند بد كردند و خوب كارى نكردند در\r\n\r\n","description":"","footnote":"","page_name":" 337 ","page_number":345},
  {"content":"\r\n\r\nبرگشت از آن و شكستن پيمانشان ، ابو حنيفه ساعتى سر به زير افكند و سپس سر بلند كرد و گفت مخصوص آنها نبوده ولى از نظر حق عايشه حفصه بوده و در سهم عايشه و حفصه در آنجا بگور رفتند كه دختر آنها بودند ، فضال گفت : من به او گفتم ولى پاسخ داد كه تو ميدانى پيغمبر نه همسر بجا نهاد و سهم همه همسران متوفى كه فرزند دارد يك هشتم است و سهم هر كدام آنها يك نهم از هشتم ( مىشود يك هشتاد و سوم و آن يك وجب در يك وجب است و چگونه مستحق بيشتر از آنند بعلاوه چه شده كه عايشه و حفصه از رسول خدا ص ارث برند و فاطمه دخترش از او ارث نبرد ابو حنيفه داد زد او را از من دور كنيد زيرا كه او رافضى است .\r\n\r\n","description":"","footnote":"","page_name":" 338 ","page_number":346},
  {"content":"\r\n\r\n\r\nفصل : شرحى از جنگ بدر كبرى « 1 »\r\n118 - بسندم تا ابن عباس كه پيغمبر ص در شب جنگ بدر ايستاده بود به نماز و گريه ميكرد و اشك ميريخت و لابه مينمود مانند گدا براى خوراك و ميگفت :\r\nبار خدايا وفا كن بدان چه با من عهد كردى و به سجده ميرفت و زارى ميكرد و خدا تعالى به دو وحى كرد ما بوعده خود وفا كرديم و تو را بپسر عمت على ( ع ) كمك داديم و كشتار آنان بدست او است و آنان كه تو را مسخره كنند كفايت نموديم ، به خدا توكل كن و به او اعتماد نما كه من بهتر كسم كه به او توكل كنى و او برتر كسى كه به دو اعتماد كنى .\r\n119 - بسندم تا ام عطيه كه رسول خدا ص على ( ع ) را با يك گروه بجنگ فرستاد و ديدم دو دستش را بلند كرد و ميگفت : بار خدا مرا نميران تا على را به من بنمائى .\r\n120 - بسندم تا اسماء بنت عميس كه رسول خدا ص را در كوه ثبير ديدم كه ميفرمود : بدرخش اى ثبير ، بار خدايا من از تو خواهانم آنچه برادرم موسى\r\n\r\n\r\n","description":"","footnote":"\r\n( 1 ) بدر كبرى در سال دوم هجرت بود و در ماه رمضان و بزرگتر نيرو بود كه مسلمانان در آن پيروز شدند و هفتاد تن از بزرگان قريش در آن كشته شدند و نام اسلام بلند آوازه شد و در سيره ابن هشام ص 382 ج 1 چاپ مصر گويد :\r\nپيغمبر ص در آن روز صفوف ياران خود را راستا نمود و برگشت به سايبان خود كه تنها ابو بكر با آن حضرت در آن بود و بدرگاه پروردگار خود دعا ميكرد و از او ميخواست نصرتى را كه به او وعده داده بود و ميگفت : پروردگارا اگر اين جمع در اين روز نابود شوند تو پرستش نشوى .\r\n","page_name":" 339 ","page_number":347},
  {"content":"\r\n\r\nخواستار بود كه شرح صدر و شهامت به من بدهى و كار مرا آسان كنى و گره از زبانم بگشائى تا گفته مرا بفهمند و اينكه برايم وزيرى از خاندانم بسازى كه على برادر من است محكم كن به دو پشت مرا و او را شريك كن در انجام كارم تا تو را بسيار ياد كنم بدرستى كه تو بر ما بينائى .\r\n121 - و بسندش از عتكى تا خالد بن يزيد از امام پنجم ( ع ) تا جدش على ع كه رسول خدا ص در روز احزاب فرمود : بار خدايا تو در روز بدر عبيدة بن حرث را از من گرفتى و در روز احد حمزة بن عبد المطلب را و اين برادرم على بن ابى طالب است ، پروردگارا مرا تنها نگذار و توئى بهتر وارث همه « 1 »\r\n\r\n\r\n","description":"","footnote":"\r\n( 1 ) سيره ابن هشام در ص 162 ج 2 چاپ مصر گويد :\r\nسواران مشركين جاى تنگى از خندق را جستجو كردند و اسبان خود را زدند تا از آن جستند و در ميدانى كنار سلع بجولان پرداختند و على بن ابى طالب ( ع ) با جمعى از مسلمانان بر آنها بيرون شدند تا آن رخنه‌اى را كه از آن بدر آمده بودند بر آنها بستند و سواران قريش در برابر آنان آمدند و عمرو بن عبد ودّ كه در روز بدر زخمهاى گرانى برداشته بود و روز جنگ احد در جبهه نبود در روز جنگ خندق آمده بود با نشانه‌اى كه شناخته شود و چون با سواران خود در صف شد گفت : كو مبارز و على بن ابى طالب با او مبارزه كرد و به او فرمود : اى عمرو تو با خدا عهد كردى هيچ كس از قريش از تو يكى از دو حاجت نخواهد جز آنكه يكى را برآورى پاسخ داد آرى درست است ، على ( ع ) به او فرمود : من تو را دعوت ميكنم بسوى خدا و رسولش و بسوى اسلام پاسخ داد مرا بدان نيازى نيست فرمود : از تو دعوت ميكنم با من نبرد كنى پاسخ داد اى برادرزاده به خدا دوست ندارم تو را بكشم على ( ع ) فرمود ولى به خدا من دوست دارم تو را بكشم و به او برخورد و بخشم آمد و از اسبش به زمين پريد و آن را پى كرد و زد توى رويش و رو بعلى ( ع ) آورد و با هم جنگيدند و بهم پيچيدند و على ( ع ) او را كشت .\r\n","page_name":" 340 ","page_number":348},
  {"content":"\r\n\r\n\r\nفصل : شرحى از جنگ خندق\r\n« 1 » 121 - روايت است كه چون احزاب ( قشون متحده مشركان و يهودان و عشائر عربستان ) آمدند و مدينه را محاصره كردند و بيست و چند روز گرد آن ماندند بت‌پرستان گرد خندق گرديدند و كسى نتوانست از آن بگذرد جز عمرو بن عبد ودّ كه تازيانه بر اسبش زد تا از آن جست و خود را در كنار مدينه رساند و جلو پيغمبر رفت و آمد كرد و رجز ميخواند و فرياد و مبارز و هم نبرد ميخواست و كسى پاسخش نميداد و رسول خدا ص باصحابش كه گردش بودند فرمود : كدام شما برابر عمرو ميرود و من نزد خدا ضامن بهشت باشم برايش هيچ كدام از ترس عمرو پذيرا نشدند و على ع برخاست و پيغمبر ص به او فرمود : بنشين و بار دوم باصحابش ندا داد و كسى نزد او\r\n\r\n\r\n","description":"","footnote":"\r\n( 1 ) كندن خندق يكى از وسائل دفاعى دوران پيش بوده كه براى جلوگيرى از يورش دشمن گرد شهرها پشت بارو ميكندند و پر از آب ميكردند و شبها و در موارد خطر پلها كه براى عبور روى آن بسته بودند برميداشتند تا دشمن نتواند بدروازه شهر برسد و ببارو رخنه كند و اين خندقى كه در مدينه به پيشنهاد سلمان فارسى و تصويب پيغمبر كنده شد گرد شهر نبوده زيرا مدينه در آن روزها شهرى پيوسته نبوده بلكه قلعه‌هائى جدا از هم و پراكنده بوده كه هر كدام بخاندانى وابسته بوده و اين خندق بر سر راه قشون احزاب ميان كوه سلع و كوه مقابلش كنده شده بود و راه يورش را بر قشون ده هزار نفرى احزاب بسته بود و آبى در آن نبود بلكه بواسطه عمقى كه داشت مانع پيشروى ميشد و تنها اسب عمرو بن عبد ودّ بود كه از آن جهيد و چند تن ديگر هم به او پيوستند ( مترجم )\r\n","page_name":" 341 ","page_number":349},
  {"content":"\r\n\r\nاز جا بلند نشد و همه سر به زير انداختند و باز على بن ابى طالب ( ع ) بلند شد و آن حضرت فرمان نشستن به او داد و بار سوم اصحابش را ندا كرد و چون جز آن حضرت كسى جواب نداد او را نزد خود خواند و بدست خود عمامه بر سرش بست و فرمود : برابر دشمنش رود و او پيش ميرفت و رسول خدا ص ميفرمود : همه ايمان بمبارزه همه شرك برخاست و در اينجا بود كه عمرو رجزخوانى ميكرد و ميگفت :\r\n گلو گيرم از بسكه فرياد كردم * بجمع شماها كه هل من مبارز « 1 »\r\nبميدان ستادم كه ترسد دلير * چه خصمى سر پا به پيش مناجز « 2 »\r\nهميشه چنينم به پيكار گردان * شتابان روم من بسوى هزائز « 3 »\r\nدليرى وجود است از بهر مردان * ز رادى و پاكى و حسن غرائز « 4 » \r\nامير مؤمنان ( ع ) در برابر او رفت و ميفرمود :\r\n شتابان مشو چون كه آمد بر تو * مجيبى كز آواز تو نيست عاجز\r\nكه تصميم دارد و بينا بود * درستى بود منهى مرد فائز « 5 »\r\nباميد آنم كه بر پا نمايم * سر كشته‌ات نوحه خوان خبائز\r\nز يك ضربت نيزه جانگزائى * كه يادش بماند پس از جنگ هرگز \r\nوانگه با او در نبرد شد و به زودى امير مؤمنانش به خاك افكند و بر سينه‌اش نشست و خواست با ذكر تكبير و تمجيد خدا سرش ببرد عمروش گفت : اى على بر نشيمنگاه بزرگى نشستى ، چون مرا كشتى برهنه‌ام مكن آن حضرت فرمود : جامه تو نزد من از اينها زبونتر است و سرش را بريد و با تبختر آورد نزد رسول خدا ص عمر گفت : يا رسول اللَّه مىبينى على در راه رفتن خود چه بزرگى مىكند ؟ فرمودش اين گونه راه رفتن را خدا دشمن دارد مگر در چنين مقامى ، وانگاه رسول خدا برخاست به پيشواز امير مؤمنان و او را در بر گرفت و گرد از چشمانش سترد و آن حضرت سر را پيش حضرتش انداخت و رسول خدا ص فرمود : چرا لختش نكردى ؟ پاسخ داد يا رسول اللَّه ترسيدم عورتش را به من نمايد ، پيغمبر ص فرمود : اى على مژده گير كه اين كار امروز تو اگر سنجيده شود در ترازو با كار همه امت محمد از كار همهء آنان سنگين‌تر\r\n\r\n\r\n","description":"","footnote":"\r\n( 1 ) آيا هم نبردى هست\r\n( 2 ) جنگجو\r\n( 3 ) لرزاننده‌ها\r\n( 4 ) خوى و طبع آدمى ( جمع غريزه )\r\n( 5 ) پيروز\r\n","page_name":" 342 ","page_number":350},
  {"content":"\r\n\r\nباشد زيرا هيچ خانه از مشركان نماند جز كه از كشته شدن عمرو دچار خوارى گردد و هيچ خانه مسلمانى نباشد جز كه عزت و آبرو يابد بكشته شدن عمرو و امير المؤمنين آغاز سرودن نمود و ميفرمود :\r\n از بيخردى يارى سنگى را كرد * من روى صواب يارى رب محمد\r\nاو را زدم و كشيدمش اندر خون * چون كركس فوق كوه و تل هامون\r\nاز جامه او گذشتم و گر بودم * مغلوب همى برد ز من جامه من\r\nپندار مكن خدا كند دينش خوار * با پيغمبر خود ايا گروه احزاب \r\nچون على ( ع ) عمرو را كشت شنيدند يك جارچى كه ديده نشد جار زد :\r\nعلى عمرو را كشت ، على را پشت را شكست و لرزه بر فرماندهان بت پرستان افتاد و همه گريزان شدند و احزاب پراكنده شدند با ترس و هراس .\r\n123 - روايت است كه جابر گفت من نمونه‌اى نيافتم براى كشتن على ( ع ) عمرو را مگر در داستانى كه خدا در باره داود و جالوت آورده كه فرموده : 251 - البقره پس گريزان كردند و شكست دادند آنان را بفرمان خدا و كشت داود جالوت را .\r\n\r\n","description":"","footnote":"","page_name":" 343 ","page_number":351},
  {"content":"\r\n\r\n\r\nفصل : از سخنان حكيمانه امير مؤمنان عليه السّلام\r\n124 - خوددارى از سؤال زيور ندارى است ، شكرگزارى زينت توانگرى ، شكيبائى زيور بلا ، تواضع زينت شرافت ، شيوائى زيور سخنورى ، عدالت زيور فرمانگزارى ، آرام دلى زيور عبادت ، حفظ زيور روايت ، فروتنى زيور دانش ، ادب نيك زيور خرد ، خوشروئى زيور بردبارى ، از خود گذشتگى زيور زهد ، بخشش دسترنج زيور نيكوكارى ، خشوع زيور نماز ، وانهادن هر چه سودى ندارد زيور پارسائى .\r\n125 - دو حديث آمده از امام صادق از پدرش تا جدش امير مؤمنان ( ع ) كه رسول خدا ص فرمود : عابدتر مردم آنكه واجبات را بر پا دارد ، و زاهدترشان آنكه از هر حرامى دورى كند ، و سخاوتمندتر مردم آنكه زكات مالش را بدهد و پرهيزكارتر مردم آنكه حق گويد بسودش باشد يا زيانش ، عالىتر مردم آنكه پسندد براى مردم آنچه پسندد به خود و بد دارد براى مردم آنچه بد دارد براى خود ، زيركتر مردم آنكه سخت‌تر ياد مرگ كند و رشك‌دارتر مردم آنكه در زير خاك از كيفر آسوده است و ببهشت اميدوار و غافلتر مردم آنكه از دگرگونى دنيا پند نگيرد ، و خطردارتر مردم آنكه دنيا را خطر نداند و داناتر مردم آنكه دانش ديگران را بدانش خود گرد كند و دليرتر مردم آنكه بر هوسش چيره گردد و با ارزشتر مردم آنكه دانشمندتر است و كم ارزشتر آنكه دانشش كمتر است كم لذت‌تر مردم حسود است و كم‌راحت‌تر بخيل و بخيلتر كسى آنكه دريغ دارد از انجام آنچه خدا عز و جل بر او واجب كرده ، و سزاوارتر مردم به حق داناتر بدانست ، كم حرمت‌تر مردم فاسق است و كم‌وفاتر پادشاهان ، گداتر مردم پر\r\n\r\n","description":"","footnote":"","page_name":" 344 ","page_number":352},
  {"content":"\r\n\r\nطمع است و توانگرتر آنكه از حرص دربند نيست ، گراميتر مردم پرهيزكار آنانست و با منزلت‌تر آنكه خودنمائى را وانهد گر چه حق با او باشد ، و كم‌مروت‌تر كس دروغگو است ، و مغبوضتر مردم متكبر و كوشاتر مردم در ديندارى آنكه گناه نكند و خوشبختتر مردم آنكه با كريمان آميزش كند و خردمندتر كس آنكه توجهش بمردم سخت‌تر است سزاوارتر بتهمت آنكه با متهمان نشيند و درمانده‌تر مردم ( ستمكارتر خ ب ) آنكه با جز قاتلش بجنگد يا جز زننده خود را بزند ، سزاوارتر مردم به گذشت تواناتر بر عقوبت است ، وابسته‌تر مردم بگناه غيبت كن و خوارتر مردم آنكه بمردم اهانت كند و آينده‌بين‌تر مردم آنكه بيشتر خشمش را فرو خورد و خوبتر مردم آنكه بيشتر براى مردم خوب است و بهتر مردم آنكه سودمندتر است براى مردم .\r\nروايت است كه اين اشعار از امير مؤمنان ( ع ) است :\r\n زره‌تان برگرفتم آماده از بهر دفاع از من * ز تير دشمنان ليكن كه خود پيكانشان بوديد\r\nاگر حرمت نداريد از براى دوستى با من * نباشيدم كنون بر سود و نه اندر زيان من\r\nبيكسو عذرخواهان در ميانه بيطرف مانيد * رها سازيد من و تير دشمنان من \r\nشريف رضى برايم خواند :\r\n آرزوئى بود ما را سوى بعضى از شما * بر نيامد ، با ديگر مردم شما يكسان شديد\r\nفضل نامد از شما بر ما به چيزى جز يكى * كه اميدى بود و شد نوميد و بىسامان شدند \r\nاز ابراهيم بن عباس كه بمحمد بن عبد الملك نوشته :\r\n سنجد برادرم ميان من و روزگار من * كو دشمن است با من و يا هست يار من\r\nدر دوستى برادر من استوار نيست * گر روزگارم بد شد رود از دست يار من\r\nجهيدم با زمانه به دو و او با زمان به من بجهد * گر روزگار شودم باشد برادر و يار من \r\nو نيز از او است در اين باره :\r\n توام هستى برادر تا زمانه بد برادر چون * جفا بر من كند باشى تو در جنگ و بريزى خون\r\nنزد تو بد گفتم از جور زمان در كار من * ليك كنون ميكنم از تو مذمت با زمان\r\nمينمودم من تو را آماده بهر نائبات * ليك اكنون از جفاهاى تو ميخواهم امان \r\n\r\n","description":"","footnote":"","page_name":" 345 ","page_number":353},
  {"content":"\r\n\r\nو نيز از او در اين باره :\r\n\r\nبرخى مسائل نغز مانند فقهى :\r\n1 - زنيست كه در يك روز شش مرد با او بودند و يكى را بايد كشت و دومى را سنگسار كرد و سومى را صد تا تازيانه زد و چهارمى را نيمه حد زد و پنجمى را تعزير كرد و بر ششمى چيزى نباشد .\r\nجواب : يكم مردى ذمى بوده كه با زن مسلمان زنا كرده و بايد او را كشت و دومى زانى محصن كه بايدش سنگسار كرد و سومى مردى بىزن كه تازيانه‌اش بايد زد چهارمى بنده‌ايست كه نيمه حد دارد و پنجمى كودكى است كه بايد تعزير كرد و ششمى شوهر آن زن بوده و خلافى نكرده .\r\n2 - مردى مالك كل كنيزيست و شريكى ندارد ولى حلال نيست با او جماع كند تا مرد ديگرى با او جماع كند .\r\nجواب : اين مرد شوهر آن كنيز بوده و او را از آقايش خريده و دو بار طلاقش داده و نياز به محلل دارد .\r\n3 - زنى در بغداد در فراق شوهرش بچه‌اى زائيده و اين بچه فرزند مردى باشد در بصره نه فرزند شوهرش با اينكه نه آن مرد بصرى را ديده و نه شناخته و نه در عقد او بوده و نه‌اش وطى كرده بحلالى يا حرامى .\r\nجواب : اين زن دوشيزه‌ايست كه زن شوهردارى بمحض برخاستن از جماع با شوهرش روى او افتاده و نطفه آن مرد بفرج او ريخته و آبستن شده و نه ماه گذشته و در سر نه ماه با مردى ازدواج كرده و همان شب عروسى زائيده و فرزند كاملى آورده و شوهرش بر او انكار كرده و بازپرسى نموده تا به كار خود اعتراف كرده و آن زنى هم كه با او اين عمل را كرده اعتراف نموده و آن فرزند به صاحب نطفه ملحق شود چنانچه حسن بن على ( ع ) در روايتى بدان حكم فرموده « 1 »\r\n\r\n\r\n","description":"","footnote":"\r\n( 1 ) از اين روايت استفاده شود كه نسبت به تلقيح نطفه محقق مىشود اگر چه به وضع حرامى انجام شده باشد زيرا مورد اين مسأله انتقال نطفه است بمساحقه دو زن با هم كه عمل حرامى است و اين مسأله مورد بحث و اشكال است ( مترجم )\r\n","page_name":" 346 ","page_number":354},
  {"content":"\r\n\r\n\r\nفصل : در وعظ و زهد\r\nبيكى از زاهدان گفتند : حالت چونست ؟ گفت : چگونه است حال كسى كه با ماندن خود بفنا رسد و يا سلامتى خود به بيمارى پيوندد ، بيكى از حكماء عرب گفتند : خوشگذران‌تر مردم كيست ؟ گفت : آنكه عفت ورزد و قناعت كند و از آنچه ترسد بگذرد بسوى آنچه نترسد ، گفتند داناتر مردم كيست ؟ گفت : آنكه با مردم يار شود و پند آموزد و نگاه كند و عبرت گيرد و پندش دهند و بپذيرد .\r\nدر روايت است كه خدا ميفرمايد : اى آدميزاده روزى هر روزت مقدر است و تو غم آن را دارى و هر روزى عمرت بكاهد و غمش ندارى ميجوئى آنچه‌ات سركش كند و دارى آنچه‌ات بس است .\r\nو گفتند : بدان بايد رشك برد كه قناعت پيشه كرده و ميانه‌رو است ، هر كه قانع است از بندگى دنيا آزاد است و از خوارى طمع‌ورزى بر كنار است .\r\nگفتند : فقير آنكه طمع دارد و بىنياز آنكه قناعت كند .\r\nگفتند : هر كه از خود پند آموزد خدايش نگهدار است ، و بقولى هر كه از خود پند آموز است هميشه در خير است و همتش براى محاسبه خويش است .\r\nمردى چنين پندارد : اى بنده‌هاى خدا الحذر الحذر به خدا سوگند كه خطا را پوشد تا گويا آمرزيده و مهلت كيفر دهد تا گويا اهمال كرده ، و گفته شده : عجب است از آنكه غافل است و از او غافل نباشند و زندگى بر او گواراست و نمىداند سرانجامش چيست ؟\r\nو گفتند : براى آنكه مانده عبرتش بايد از آنچه نابود شده و براى آينده بايد از گذشته عبرت پذيرد و خود را باز دارد كه آدم سعادتمند اعتماد نكند بهر نيرنگ\r\n\r\n","description":"","footnote":"","page_name":" 347 ","page_number":355},
  {"content":"\r\n\r\nو نلغزد بطمع و بدان خود را به بند نكشد .\r\nديگرى گفته : چگونه عمل خود را پس اندازم و نميدانم اجلم كى ميرسد ، و چگونه دل به دنيا بندم و آن خانه پاينده من نيست ، و چگونه در آن مالى فراهم كنم با اينكه پايگاه من جز آنست ، يا چگونه براى برگشتم به خدا آماده نشوم پيش از آنكه مدتم بسر آيد .\r\nعمر بن خطاب بابى ذر غفارى گفت : پندم بده . پاسخش داد كه : خشنود باش به همان قوت و بترس از فوت و از دنيا روزه باش و با مرگ افطار كن .\r\nديگرى گفته : در شگفتم از آنكه يك روز سرمه در چشمم كشد با اينكه همخوابه هميشه مرگ است .\r\nديگرى گفته : ما فكر كرديم و يافتيم كه صبر بر طاعت خدا آسانتر است از صبر بر عذاب خدا .\r\nديگرى گفته : عجب است از آنكه از غذاهاى خوشمزه براى بيم از بيمارى و درد پرهيز كند و پرهيز نكند از گناه براى بيم از دوزخ .\r\nو گفتند : چه صفائى دارد زندگى از آنچه دارد بازپرسى شود و آنكه از آنچه نزد او است دنبالش كنند و از هر چه بدان دست يافته حسابش كشند ، و ديگرى گفته :\r\nعجب از آنكه در وظيفه روشن خود كوتاهى كند و كار رسوائى انجام دهد .\r\nو گفتند : چون لغزش كردى باز گرد و چون گناه كردى از آن بر كن و چون بد كردى پشيمان شو و چون امانتت سپردند نهان دار .\r\nمسيح ( ع ) فرموده : براى دنيا كار كنيد با اينكه در آن روزى مقدر داريد با بيكارى و براى ديگر سرا كار نكنيد با اينكه بىكردار در آن روزى نخوريد ، و فرمود : چون كار نيك كردى فراموش كن زيرا نزد كسى محفوظ است كه آن را گم نكند و چون كار بد كردى آن را برابر چشمت بدار و هميشه به ياد آر .\r\nبحكيمى گفتند : چرا هميشه عصا در دست دارى و پيرى ندارى و بيمار نيستى ؟ گفت : تا بدانم كه مسافرم .\r\n\r\n","description":"","footnote":"","page_name":" 348 ","page_number":356},
  {"content":"\r\n\r\nو گفتند : هر كه خدا را در كودكى خوب بپرستد خدا در اوان بلوغ و جوانى بدل او حكمت افكند براى اينكه خدا سبحانه فرموده - 23 - يوسف - و چون به حد بلوغ رسيد به او داديم حكمت و دانش و چنين پاداش دهيم نيكوكاران را ، باكى ندارد كه گنهكارى گنه‌كارى را سرزنش كند و پند دهد و يكى گفته : اى گروه شنونده‌ها آنچه از بدكردارى ما دانيد بازتان ندارد از آنكه بهتر گفته ما را بپذيريد ، خليل بن احمد گفته : تو بدانش من عمل كن و بكردارم منگر و تقصير من به تو زيانى ندارد .\r\nپناه بر خدا از اينكه آنچه دانيم حجت بر ما شود و بسود ما نباشد ، اى برادر خود را واپا و از آنها نباشى كه علم علماء و گفتار خوش حكماء را فراهم كنند و بكردار بيخردان بگروند .\r\n126 - بسندم تا على ( ع ) كه رسول خدا ص فرمود : مسلمان را بر برادر مسلمانش سى حق است كه از آنها برائت ندارد جز آنكه بپردازد يا از او گذشت شود 1 - از لغزش او بگذرد . 2 - بر اشكش رحم آورد . 3 - عورتش را بپوشاند « 1 » 4 - از لغزش او صرف نظر كند . 5 - عذرش بپذيرد . 6 - از غيبتش جلو گيرد . 7 - پيوسته اندرزش دهد . 8 - دوستيش را حفظ كند . 9 - تعهدى كه داده رعايت كند . 10 - در بيماريش او را رعايت كند . 11 - بر مرده او حاضر شود . 12 - دعوتش را پذيرا گردد . 13 - هديه‌اش را بپذيرد . 14 - احسان او را پاداش دهد . 15 - اگر انعامى كرد شكر گزارش باشد .\r\n16 - خوبش يارى كنند . 17 - ناموسش را حفظ كند . 18 - حاجتش را برآورد . 19 - براى خواهشش ميانجى شود . 20 - چون عطسه زند به او گويد خدايت رحم كند . 21 - و گمشده او را به خانه او برساند . 22 - بسلام او جواب دهد . 23 - با او شيرين سخن باشد . 24 - انعام او را خوب عوض دهد . 25 - سوگند او را باور كند . 26 - با دوستش دوستى كند . 27 - با دشمنش دشمن باشد . 28 - او را يارى كند چه ظالم باشد و چه مظلوم يارى او در ستمكارى اينست كه جلو او را بگيرد و يارى او در ستمكشى اينكه\r\n\r\n\r\n","description":"","footnote":"\r\n( 1 ) پوشاندن عورت كنايه از اينكه اگر جامه براى ستر عورت خود ندارد به او بدهد و اگر عيبى در او هست فاش نكند .\r\n","page_name":" 349 ","page_number":357},
  {"content":"\r\n\r\nبه او كمك كند تا حقش را بستاند 29 - او را بدشمن تسليم نكند و دست از ياريش بر ندارد 30 - بخواهد برايش هر چيزى را كه براى خود ميخواهد و بد دارد برايش هر شرى كه براى خود بد دارد .\r\nسپس فرمود : شنيدم رسول خدا ص ميفرمود : راستى هر كدام شما از حقوق برادران دينى خود وانهد و اداء نكند در روز قيامت از او مطالبه كند و قضاوت شود بسود و بزيان او « 2 » ، 127 - بسندم تا ابى صالح از ابى هريره كه رسول خدا ص فرمود : كردار بندگان در هر هفته از جمعه تا جمعه دو بار بازرسى شود ، روز دوشنبه و روز پنجشنبه و هر بنده مؤمن آمرزيده شود جز كسى كه ميان او و برادر دينى او كينه و دشمنى باشد كه گفته شود آمرزش اين دو تا را وانهيد تا با هم آشتى كنند .\r\nيك مسأله در فقه ، از ابى نجا كه سروده :\r\n ميشناسى آنكه مهر مادرش بفروخته * كه بدى باباش تا مهر ورا پرداخته\r\nدر گذشته هر كه را ديده گواهش كرده است * كه طلاقش داده آن باب به آتش سوخته \r\nجوابش به شعر آورده و چنين تفسير كرده :\r\nاين زن آزادى بوده كه با بنده‌اى ازدواج كرده و از او پسرى آورده و از آن پس آن بنده او را طلاق داده و آقايش بمهرى معين آن زن را گرفته و آن زن پسرش را كه از آن بنده شوهر سابق داشته وكيل كرده كه مهرش را از شوهر دوم دريافت كند و شوهر دوم كه آقا بوده مفلس شده و محكمه آن بنده را به حساب مهر او گذاشته و آن زن پسرش را وكيل كرده كه خود فرزند آن عبد است تا او را كه پدرش باشد براى دريافت مهرش بفروشد .\r\n\r\n\r\n","description":"","footnote":"\r\n( 2 ) بسود او قضاوت شود بر كسى كه حقش را ادا نكرده و بزيان براى كسى كه حق او را نپرداخته « مترجم »\r\n","page_name":" 350 ","page_number":358},
  {"content":"\r\n\r\n\r\nفصل : در شرح گزارش مجلس گفتگوئى كه در تلبيس جريان يافته « 1 »\r\nدر سال 418 در انجمنى حاضر شدم كه گروهى در آن شنواى بحث علمى بودند و خواهان پرسش و پژوهش ، يكى از آنان از من پرسيد چگونه اعتقاد شما شيعه باينكه خدا ستم نكند درست آيد با عقيده باينكه خدا سبحانه كافر را در آخرت تا هميشه در دوزخ عذاب كند و عذابش قطع نشود ؟ چه حكمت عادلانه‌اى در اين عذاب جاويدانست با اينكه ما ميدانيم كافر در مدت محدودى كه دوران عمر تكليف او است كافر بوده فرض كن صد سال يا كم و بيش و چطور در رسم عدالت روا است كه او را بيش از زمان كيفر و خلاف او عذاب كنند چرا نگوئيد كه عذابش مانند عمرش پايانى دارد تا عقيده شما به عدالت استوار باشد و مخالف عقيده شما كه خدا ستم نكند نباشد ؟ جواب : گفتم پرسيدى جواب خود را بفهم ، بدان كه چون حكمت خدا خواستار آفريدن آدميزاده و مكلف ساختن او شده بايد بنده خدا بىنهايت در باره اطاعت فرمان خدا تشويق شود و از ارتكاب آنچه قدغن شده مانند كفر و گناه بيم داده و ترسانده شود تا بهتر بانجام فرمان و خوددارى از گناه داعى داشته باشد و نهايت\r\n\r\n\r\n","description":"","footnote":"\r\n( 1 ) چنين فهميده شود كه تلبيس نام يك آبادى بوده كه مصنف در آن توقفى داشته و بحث علمى ميكرده و معلوم مىشود در آن زمان آزادى بحث و گفتگو در باره عقائد ميان فرقه‌هاى مختلفه وجود داشته .\r\n","page_name":" 351 ","page_number":359},
  {"content":"\r\n\r\nتشويق وعده نعمت جاويدان پاينده است و نهايت بيم و ترس جز تهديد به عذاب جاويدان پاينده است و نهايت بيم و ترس جز تهديد به عذاب جاويدان دردناك نباشد ( كه هر دو در صريح قرآن و سنت واردند ) و خلف خبر كذب و دروغ است و بر خداوند حكيم روا نيست .\r\nو به اين وجه روشن شد كه جاويدان بودن عذاب كافر بيرون از حكمت نيست و گفته مخالف دليل نيست .\r\nصاحب مجلس گفت : پاسخ درست و روشنى دادى جز اينكه پرسش را دنباله‌اى هست كه دل ما ميخواهد پاسخش را بشنويم و آن اينست كه نتيجه گرفته شده مورد نفرت عقل است و آن عذاب ابدى و بىپايان است در برابر گناهى محصور و نهايت دار گفتم : آرى وضع چنين اقتضا كرده كه هر كه كافر مرد عذابى كشد چندان چندان برابر عمرش و اين خود پرسشى است كه شد و در ضمن جوابى كه دادم از ان اشاره شد كه عقل گواه آنست و از ان نفرت ندارد بعلاوه من توضيح بجواب ميافزايم كه در اين باره قانع‌كننده باشد و ميگويم :\r\nراستش در دل ما گناهان بزرگ باشند به اندازه نعمتهاى كسى كه نافرمانى شده از اين رو ناسپاسى فرزند براى پدر گناهى بزرگ است چون احسان پدر به دو بزرگ است و جنايت بنده بر آقاى خود سترگ است چون انعام آقا بر او فزونست و چون نعمتهاى خدا بزرگتر و والاتر است از آنكه شكرش ادا شود يا بتوان آمارشان گرفت و آن نعمتهاى بنهايت سازگار با جانها و تنهايند و سزاى كفر به خدا و انكار احسان و نعمتش نهايت آزار و دردناكى است و نتيجه‌اش خلود در دوزخ است .\r\nمرديكه فقيه مآب بود و حاضر در مجلس گفت پيشواى ما شافعى از اين پرسش دو پاسخ داده كه بىپرده‌تر و روشن‌ترند از آنچه تو گفتى ، پرسش‌كننده گفت :\r\nآن دو تا چه باشند ؟\r\nگفت : يك : چون خدا در قيامت بفرمانبر در زمان متناهى نعمت جاويدان ميدهد به حكم قياس بايد بنافرمان در مدتى متناهى عذاب جاويد دهد بىكاست و بىپايان .\r\n\r\n","description":"","footnote":"","page_name":" 352 ","page_number":360},
  {"content":"\r\n\r\n2 - خدا كفار را در دوزخ جاويد دارد چون ميداند اگر در دنيا بمانند هميشه كافر باشند « 1 » .\r\nآن سائل اين دو جواب را بىاندازه پسنديد و آخرين گفت براى اينكه مرا بخشم آرد يا آنكه با فهم ركيكش سازگار بودند .\r\nصاحب مجلس به من گفت : در باره اين دو جواب چه گوئى ؟ گفتم مرا از سخن در باره آنها معاف دارد زيرا در اين مسأله آنچه بس است گفته شد و مرا قسم داد و اصرار كرد .\r\nگفتم آنچه از شافعى شناخته است و از او بجا مانده در باره فقه و قياس در شرع است و اما بحث در بنياد عبادات و سخن در امور عقليه فن او نبوده و اگر در اين فن مايه‌اى داشت شهرت مىيافت زيرا گمنام نبود و هر كه به دو سخنى بندد كه از راه قياس و سؤال و جواب ندانسته به او دشنام داده از اين راه كه فساد اين دو جواب بر هر كه اندك دانستى تحصيل كرده نهان نباشد .\r\nاما جواب يكم كه ادامه ثواب و عقاب را يكسان دانسته از نظر عقل و قياس خطا است زيرا بخشش نعمت پيوسته در زمانى درازتر از زمان طاعت اگر براى استحقاق نباشد تفضل است و احسان و بيك بخشنده و نيكى كن نگويند چرا بخشيدى و نيكى كردى و بيك سخاوتمند نگويند چرا عطيه دادى و بخشيدى و چنين نيست آنكه بسزاى گناهش عذاب كنند بيش از زمان گنهكارى زيرا اگر او سزاوار آن نباشد به او ستم شده و خدا تعالى از ستمكارى بدور است و بايد پرسيد چرا اين دو با هم يكسانند و اعتراض بر عذاب جاويدان بجاى خود باقى است و همه خردمندان اتفاق دارند كه اگر بزيدى بيش از مزد مقرر به كار خود بدهند نبايد قياس كرد باينكه عمر\r\n\r\n\r\n","description":"","footnote":"\r\n( 1 ) اين جواب در پاره‌اى اخبار وارده از طرق شيعه هم آمده و بنا بر اينست كه نهاد گناه و كفر در وجود كافر جاويدانست و كسى كه بكفر بميرد تا هر چه در دنيا زنده باشد از آن برنگردد و باسلام رو نكند و گر نه زنده ميماند تا مسلمان شود و خدا را اطاعت كند ( مترجم ) .\r\n","page_name":" 353 ","page_number":361},
  {"content":"\r\n\r\nوى را به چند برابر جرمى كه كرده كيفر دهند .\r\nو اما جواب دوم را گر چه پاره‌اى مردم گفتند مانند يكم بىاعتبار است زيرا اگر خداوند كافرى را تا ابد عذاب كند به حساب اينكه ميداند اگر هميشه در دنيا بماند كافر است او را بفرض كفرى كه نكرده عذاب كرده باشد و اين خودش ستمى است كه خدا از آن منزه است زيرا بنده در زمان محدودى كفر ورزيده و عذاب او بيش از مدت كفرش عذاب به كار نكرده است و اگر اين روا باشد مىشود بنده‌اى آفريند و بىهيچ تقصيرى او را عذاب كند به حساب اينكه ميداند اگر به او تكليف كند كافر است و منكر نعمت او است . و اهل عدل اتفاق دارند كه اين روا نباشد از خداى سبحان و اين هم مانند همان ادامه عذاب است به حساب اينكه ميداند كافر ميماند و اين عذاب سزاى كردار نيست و عقل گواه قبح آنست و دليل آنست و خدا برتر است از اينكه موصوف به كار قبيح شود .\r\nو بدان كه جوابى كه از شافعى نقل شده درست نباشد و جواب درست همانست كه ما در پيش گفتيم و الحمد للَّه .\r\nو چون آن فقيه مآب اعتراض مرا در آنچه از شافعى آورد شنيد و گفته مرا كه شافعى داناى اين فن نبوده و در آن مايه‌اى نداشته چهره‌اش از خشم برافروخته شد و نتوانست از آنچه گفته بود نصرتى كند چنانچه او و ديگر حاضران مجلس بحث نتوانستند در جواب من اعتراض كنند ، رو بگفتار ديگرى آورد كه شايسته آن مجلس نبود و بحث ما بدان ارتباطى نداشت .\r\nدر اين ميان مرديكه او را دانشمند ميشمردند و دانا به زبان فلسفه وارد شد و چون در مجلس جاگير شد گزارش اصل سؤال و گفتگوها كه در باره آن شده به او دادند ، آن مرد گفت اين يك سؤالى است كه گفتگو در باره آن لازم است و هر كه بشريعت معترف است ، بايد جواب درستى از آن بخواهد .\r\nوانگه از من خواستند كه بسخن درآيم و جوابى كه داده بودم باز گو كنم تا آن مرد تازه وارد بشنود ، گفتم : چرا از ان فقيه نخواستيد جوابهاى خود را باز گويد\r\n\r\n","description":"","footnote":"","page_name":" 354 ","page_number":362},
  {"content":"\r\n\r\nبسا كه پسند اين شيخ باشند و مقصود همان فقيه بود كه جواب را از شافعى آورده بود گفتند : بر ما روشن شد فساد جوابى كه او داد و نيازى نيست كه با تكرار آن وقت را بگيريم من گفتم بسيار خوب ميپذيرم كه جواب گويم ولى بتقرير ديگرى كه شايد زودتر دفع اشتباه كند و آرامبخش‌تر باشد به شرط اينكه خوب گوش كنيد و انصاف بدهيد ، گفتند : ما هم از تو شنوائيم و حقانيت سخن تو را كه ظاهر شود انكار نكنيم ، گفتم : سخن ما در باره وجه عدالت و حكمت عذاب كردن دائمى خدا عز و جل بود از كسى كه كافر مرده با اينكه كفر بنده در مدت عمر كوتاه و پايان دار او بوده .\r\nو جوابش اينست كه ميان ما در باره اصل استحقاق عذاب سخنى نيست و سخن در اينست كه ابديست يا پايان دارد ، آنكه گويد زمان كيفر بايد برابر زمان گناه باشد و خود گناه را منظور ندارد كه كبيره باشد يا صغيره بايد زمان عقاب را به اندازه زمان گناه به حساب آورد تا از آن بيش نباشد و اين قضاوتى است بر خلاف عيان و همه عقلاء بفسادش هم قولند زيرا بسيار نافرمانى ميان خود ديدم كه در مدت كوتاهى انجام گرفت و كيفرى كه سزاى آنست نياز دارد به چند برابر آن مدت ( چون دزدى در يك ساعت كه سزاى آن ماهها بلكه سالها زندانست يا قتل عمدى در چند دقيقه كه سزاى آن ممكن است حبس ابد باشد ) .\r\nو ما دو گناه همانند بينيم در دو زمان همانند كه كيفرشان در دو زمان كم و بيش سزاوار باشد چون بنده‌اى كه بآقاى خود دشنام دهد و عقاب او چند برابر درازتر باشد از اينكه بنده‌اى مانند خود را دشنام دهد و اگر چه زمان هر دو دشنام يكسان باشند و تأديب و كيفر بايست آنها از نظر زمان همانند نباشند و براى حجت بر آن همين بس كه ما بينيم پدرى روز از فرزند خود قهر كند و او را ترك كند براى خلافى كه فرزند در يك ساعت مرتكب شده و همه عقلاء كار پدر را درست دانند و همين بس كه روا است آقا بنده خود را مدتى دراز براى خطاى او زندانى كند و همچنان است امام عادل در كيفر رعايايش و همين اندازه بس است در اثبات اينكه زمان كيفر نبايد برابر زمان گناه باشد و جز مكابر و معاند منكر آن نباشد و بدان چه گفتيم دانسته شد كه نبايد\r\n\r\n","description":"","footnote":"","page_name":" 355 ","page_number":363},
  {"content":"\r\n\r\nمدت عقاب با مدت گناه برابر باشند و بايد نظر به خود گناه كرد و بزرگى آن و سزا به حساب آن بايد بود زمانش دراز باشد يا كوتاه ابدى باشد يا محدود موجود و ثابت باشد يا در تقدير و به حساب آينده و الحمد للَّه و چون آن مردم سخن مرا شنيدند و آن را سنجيدند كه روشن و صريح بود و بمثلهاى متعارف من توجه كردند جز اعتراف به حق و اذعان و تسليم بدين جواب برهانى نداشتند ، سپاس از آن خدا است كه توفيق درستى دهد و رحمت او برسيد ، محمد خاتم پيغمبران و بر خاندان پاكش .\r\nتوضيح بيشترى در اين مسأله :\r\nكسى كه جواب دوم منسوب بشافعى را تقويت كرده دليل آورده از قول خدا تعالى - 27 - الانعام - اگر باز گردانده شوند به دنيا البته كه بازگردند به همان كارى كه بر آنها قدغن بود ، و آن را دليل گرفته بر اينكه خدا تا هميشه آنها را عذاب كند چون نيت ابدى آنان را براى گناه از جانشان ميداند ، و در اين آيه دلالتى بر آن نيست كه گمان بوده كه آن براى بيان نهاد آنها است بلكه تكذيب آنها است در آنچه در قيامت گويند كه خداى سبحان بيان كرده - 28 - الانعام چون بر دوزخشان وادارند گويند اى كاش برمىگشتيم و دروغ نشمرديم آيات پروردگار خود را و بوديم از مؤمنان ، خدا در پاسخشان فرمايد : بلكه پديد شد براشان آنچه از آن پيش نهان ميكردند و اگر برگردانده شوند باز گردند بدان چه قدغن بود براشان و راستش كه دروغگويانند ، و اين جواب اينست كه آرزوى برگشت بدار تكليف نمودند و در آيه نيست كه عذاب آنان براى اينست كه اگر برشان گردانند باز گناه كنند  حَسْبُنَا اللَّهُ وَ نِعْمَ الْوَكِيلُ  . « 1 »\r\n\r\n\r\n","description":"","footnote":"\r\n( 1 )  لَوْ رُدُّوا لَعادُوا  شرط وجود است و دلالت دارد بر ملازمه ميان آن دو و از آن فهم شود كه طبع كافران دوزخى ملازمت دارد با كفر و خلاف و هر بار كه در دنيا آيند و در آن بخواهند زندگانى كنند به همان روش كفر و خلاف گرايند كه منش آنان شد و از آن باز نايستند و باعتبار دلالت آيه بر اين ملازمه تأييد جواب دوم شافعى از آن استفاده مىشود ( مترجم )\r\n","page_name":" 356 ","page_number":364},
  {"content":"\r\n\r\n\r\nفصل : در باره زن عزيز مصر\r\nروايت است كه همسر عزيز مصر بر سر راهى ايستاد كه موكب اميران از آن گذر ميكرد تا آنكه يوسف رسيد و فرمود : سپاس از ان خدا كه بنده‌ها براى طاعت خود بشاهى رساند ، و سپاس از ان خدا كه پادشاهان را بنافرمانى خود بنده سازد .\r\nو گفتند : اين زن آزرمند دختر نعمان بن منذر بوده كه نزد يكى از پادشاهان وقت رفت و گفت ما پادشاهان اين سرزمين بوديم خراجش را براى ما مياوردند و مردمش از ما فرمان ميبردند روزگار بر ما بنگ زد و كار ما را از هم پاشيد و بزرگان ما را دچار تفرقه كرد و امروز من نزد تو آمدم كمكى بستانم براى هزينه امروز خود پادشاه گريست و برايش جائزه خوبى فرمان كرد چون آن را دريافت رو بپادشاه كرد و گفت : من تو را ثنائى گويم كه ما را بدان ثنا ميگفتند و به او گوش داد آن دختر گفت :\r\nشكر گذارد تو را دستى كه نيازمند شده پس از توانگرى ، دستى تو را مالك نگيرد كه پس از ندارى از او يارى جوئى خدا احسانت را بجاى شايسته برساند و منتت بر گردن مردان بار كند و خدا نعمتى از كسى نگيرد جز كه تو وسيله بازگرداندن آن باشى و السلام پادشاه فرمود : تا گفته او را در ديوان حكمت بنگارند .\r\n128 - روايت است كه امير مؤمنان ( ع ) بمدائن گذر كرد و چون آثار خسرو را ديد ويرانى كه بدان سايه انداخته بود مردى كه بهمراهش بود اين شعر را خواند .\r\n\r\n","description":"","footnote":"","page_name":" 357 ","page_number":365},
  {"content":"\r\n\r\n بادها بر ويرانه‌هاى خانه آنان وزيد * گوئيا بودند اندر وعده‌گاهى نااميد \r\nحضرتش فرمود : چرا نگفتى ؟ چه بسيار بجا نهادند از بستانها و چشمه‌ها و زراعت و جايگاه ارجمند و نعمتى كه در آن برفاه بودند ، و آن را ارث داديم بمردمى ديگر و نه آسمان بر آنها گريست و نه زمين و مهلتى نيافتند - 25 - 29 سوره الدخان « 1 »\r\n\r\n\r\n","description":"","footnote":"\r\n( 1 ) اين آيات در باره هلاك فرعون و لشكريانش نازل گرديدند .\r\n","page_name":" 358 ","page_number":366},
  {"content":"\r\n\r\n\r\nفصل : پيشگفتارى از فن علم كلام\r\nبدان كه معدوم نزد ما متكلمان شيعه چيزى نباشد هر چيزى بايد موجود باشد ( و معتزله گويند شىء اعم از موجود است و بر ماهيت نابود هم گفته شود ) اگر يكى به تو گويد شىء چيست پاسخش بده آنچه موجود است و اگر گويد :\r\nموجود چيست ؟ بگو آنچه در متن واقع بوده است و پايدار .\r\nاگر گويد : معدوم چيست ؟ بگو آنچه براى اينكه نيست از چيزى بودن ، بيرونست و ناچيز است .\r\nاگر گويند : قديم چيست ؟ بگو آنچه هستى او را آغازى نباشد و اگر پرسند حادث چيست ؟ بگو آنچه هستى او را آغازيست .\r\nاگر گفت : جسم چيست ؟ بگو آنچه درازا و پهنا و ژرفا دارد . اگر گفت جوهر چيست ؟ بگو خردتر موجودى كه جسمها از آن تركيب شدند ( و اين بنا به وجود جوهر فرد است كه امروزه اتم گويند و ثابت شده ) اگر گفت : عرض چيست ؟ بگو آنچه در محلى باشد و خوددار نباشد و پايدار نيست ، بدان كه هر عرض بعقيده ما هيچ پايدار نماند و همانا پرتو محل خود است و پى در پى تازه شود و عرض در نزد ما يافت نباشد جز در يك آن و آنچه آنى است پايدار نيست و يافت نشود هيچ عرضى جز در محل و موضوع خود .\r\nاگر گفت : باقى چيست ؟ بگو آنچه هستى او دوام دارد و اگر خواهى بگو آنچه در دو وقت و پيشتر هستى دارد و اگر گفت : فانى چيست ؟ بگو آنچه نابود شود\r\n\r\n","description":"","footnote":"","page_name":" 359 ","page_number":367},
  {"content":"\r\n\r\nپس از هستى و نمىتواند كه نابود نگردد .\r\nاگر گفت : اجتماع چيست ؟ بگو فراهم آمدن جواهر هر جسم با هم و اگر گفت : افتراق چيست ؟ بگو جدا شدن آنها از يك ديگر ، اگر گفت : حركت چيست ؟\r\nبگو آنچه متحرك را جابجا كند ، اگر گفت : سكون چيست ؟ بگو درنگ جوهر در يك جا دو وقت و بيشتر .\r\nبدان كه جوهر بىمكان نه متحرك باشد و نه ساكن .\r\nاگر گفت : مكان چيست ؟ بگو آنچه جاگيرنده را فرا دارد و جاى هر جوهر شش برابر آنست كه از هر سو آن را فرا دارد و صحنه بالاتر جهان جاى عالم است و خودش لا مكانست و در حقيقت نتوان گفت : متحرك است و يا ساكن و همچنان درگشاى هستى جواهر عالم نزد ما و بيشتر انديشمندان نه متحرك است و نه ساكن « 1 »\r\n\r\n\r\n","description":"","footnote":"\r\n( 1 ) در اينجا دو مسأله بغرنج را مطرح كرده است :\r\n1 - فراز جهان ماده كه از آن به تناهى ابعاد تعبير شده و در مسائل فلسفه طبيعى مورد بحث گرديده و عقيده فلسفه يونانى است كه جهان ماده را تركيبى از چهار عنصر و نه فلك دانستند و فلك نهم را بنام فلك الافلاك و فلك اطلس بىستاره خواندند و گويند محدد جهات است و فرازى ندارد و در برابر اين سؤال كه اگر سوزنى از سطح محدب آن بدرايد در خلاء باشد و يا در ملاء جوابى ندارند و در زبان دانشمندان امروزه كه نظريه عناصر و افلاك باطل شده و فضا را شامل هزارها منظومه شمسى دانند و مليونها كهكشان بحث در نهايت فضا است كه پايانى دارد و يا ندارد و تصور بىنهايت در عالم ماده دشوار است و توضيح نهايت و پايان آن هم دشوارتر و بايد گفت كه اين يك مسأله اصم و بىجواب است در علم طبيعى مانند جذر اصم در علم رياضى و تعبير مصنف از فراز عالم باينكه لا مكان است و نه حركت دارد و نه سكون اعتراف باصم بودن مسأله است و بىجوابى آن .\r\n2 - وضع موهوم پيش از پيدايش عالم ماده كه از ان بمستفتح وجود جواهر تعبير كرده و بمسائل فلسفه اولى ماند كه در آن نه زمانى بوده و نه مكانى و لا زمان و لا مكان است و به نظر مصنف نه متحرك و نه ساكن و در حقيقت مجمع تناقض و مرجح آن هم باينست كه مسأله اصم است و جواب علمى و روشنى ندارد ( مترجم )\r\n","page_name":" 360 ","page_number":368},
  {"content":"\r\n\r\nاگر به تو گويد : زنده چيست ؟ بگو كسى كه و چيزى كه ميتواند توانا باشد و اگر گويد توانا چيست ؟ بگو آنچه ميتواند كارى كند .\r\nاگر گفت : دانا چيست ؟ بگو : آنكه كارش محكم است و داراى نظم و قاعده اگر گفت : مؤيد چيست ؟ بگو : از نظر تحقيق در برابر دو كارى كه رخ دهند و با هم مخالفند بيكى تصميم گيرد و بانجام رساند اگر گفت : خدا تعالى مريد باشد بگو بطور حقيقت اين وصف بر او روا نباشد و بطور مجاز وصف او آيد و خدا خود را بميرد وصف كرده چنانچه به خشمناك و خشنود و دوستدار و با كراهت و همه اينها اوصاف مجازى او باشند .\r\nاگر گفت : پس اينكه گوئيد خدا مريد است چه مفهومى دارد ؟ بگو شنونده آن ميفهمد كه خدا سبحانه در كارهايش سهو و عبث ندارد و اگر گويد اراده خدا چه باشد ؟ در پاسخ اين پرسش بگو : بر دو قسم باشد يكى اراده او بكارش كه اراده‌اش همان كار است و ديگرى اراده او بدان چه ديگرى بايد بكند و آن فرمان او است بدان كار ( نماز بكن : روزه بدار ، زكات بده و . . . ) اگر گفت : خشم خدا چيست ؟ بگو عقاب او باشد و اگر گفت : خشنوديش چيست ؟ بگو جود و ثواب و پاداشى كه به بنده دهد و اگر گفت : دوستدارى خدا چيست بگو دو قسم است يكى اينكه دوستدار مؤمن است يعنى به او احسان مىكند و پاداش ميدهد ، دوم اينكه دوستدار طاعت است ، يعنى به آن فرمان ميدهد و اگر از كراهت خدا پرسيد ، بگو ضد محبت او است .\r\nاگر گفت : متكلم كيست ؟ بگو كسى كه سخن گويد و اگر گفت : سخن چيست بگو آوازى منظم با حروفى كه دلالت بر معنائى دارند .\r\nاگر گفت : خبر كدامست ؟ بگو آنچه مىشود راست باشد و يا دروغ و اگر\r\n\r\n","description":"","footnote":"","page_name":" 361 ","page_number":369},
  {"content":"\r\n\r\nگفت : راست چيست ؟ بگو : گزارش از چيزى چنانچه هست و اگر گفت دروغ چيست ؟\r\nبگو گزارش از چيزى بخلاف آنچه هست .\r\nاگر گفت : حق چيست ؟ بگو آنچه اعتقاد بدان با برهانست و اگر گفت : باطل چيست ؟ بگو آنچه اعتقاد بدان با برهان تأييد نشده ، اگر گفت : صحيح كدام است ؟\r\nبگو همان خود حق است و اگر گفت : فاسد چيست ؟ بگو همان خود باطل .\r\nاگر گفت : عقل چه باشد ؟ بگو يك عارضه براى موجود زنده كه خوب و بد را بدان تشخيص دهد و تكليف بوى با آن درست باشد ، اگر گفت : خوب چيست ؟\r\nبگو آنچه با عقول سازگار است و اگر گفت : زشت چيست ؟ بگو آنچه عقول از آن نفرت دارند .\r\nاگر گفت : دانش چيست ؟ بگو شناختن چيزى چنانچه هست با اطمينان دل و اگر گفت جهل چه باشد ؟ بگو اعتقاد بخلاف واقع . اگر گفت : معرفت چيست ؟\r\nبگو خود دانش است و اگر گفت : نظر چه باشد ؟ بگو : به كار بردن عقل در تحصيل شناخت آنچه نهانست باعتبار آنچه عيانست .\r\nاگر گفت دليل چيست ؟ بگو آنچه براى فهم مطلوب علمى معتبر است و اگر گفت حجت چيست ؟ بگو خود همان دليل است ، اگر گفت شبهه كدام است ؟ بگو آنچه در دل رخ دهد پس از برگشت او از راه حق چون باطلى كه آن را حق پندارد « 1 »\r\n\r\n\r\n","description":"","footnote":"\r\n( 1 ) در اين فصل مصنف عليه الرحمه در حدود چهل مسأله را به حساب سؤال و جواب بميان آورده كه در حقيقت تعريف و شرح اصطلاح متكلمان و دانشمندان آن عصر بوده و يك لغتنامه علمى است براى فهميدن الفاظ دائر بر زبان دانشمندان علم كلام و اصطلاحاتى كه در كتب متكلمان به كار رفته و در همه اين مسائل مصنف عقيده خود را كه عقيده متكلمان شيعه اماميه دانسته در برابر هر سؤالى بطور قطع و بىترديد بيان كرده و ميتوان آن را عقائد علمى شيعه ناميد . « مترجم »\r\n","page_name":" 362 ","page_number":370},
  {"content":"\r\n\r\n\r\nفصل : از سخنان امير مؤمنان عليه السّلام در باره دانش\r\n129 - امير مؤمنان ( ع ) فرموده - ارزش هر كس همانست كه نكو آورد و مردم وابسته كار نيكوى خود باشند « 1 » دانش بهره‌ايست كه ارث گذشته‌ها است ، سره دانش نرمش است ، نادان صغير باشد گر چه پير باشد دانا كبير است گر چه نوجوان است ، ادب شخصى از شرافت خانوادگى بىنياز كند ، هر كه فرزانه شناخته شود در چشم مردم با وقار آيد ، دانش آموختن در خردسالى چون نقش بر سنگ باشد در پايدارى لغزش دانشمند چون شكستن كشتى است كه خود غرق شود و سرنشينان را غرق كند ، آداب از فهم مايه گيرند و در ذهن بزايند چون بر تو روشن شد تصميم بگير ، اگر نادان خاموش بودى اختلافى نبودى ، همنشين دانشمندان محترم باشد و آميزش رذلان خوار سازد ، بنده‌اى كه خدايش دانش داد كوچك مشمار زيرا خدا كوچكش نشمرده كه دانشش داده ، دوستى استوارتر رشته نژاد است و دانش اشرف از هر شرف خاندانى\r\n\r\n\r\n","description":"","footnote":"\r\n( 1 ) در اين بيان حكيمانه نظر به تخصص در هر فن و صنعت دارد و ارزش آدمى را وابسته تخصص او در كار و هنر و صنعت شمارد و ارزش اين سخن حكيمانه حضرتش در جهان امروز شناخته است كه انواع هنرها و صنعتها در زندگى بشر بوجود آمده و هر ملتى در امور هنرى و صنعتى تخصص بيشترى دارند پيشرفته‌ترند و حكيم نظامى هم نظر بدين حكمت دارد كه به فرزند خود گويد\r\n پالانگرى بغايت خود * بهتر ز كلاهدوزى بد \r\n","page_name":" 363 ","page_number":371},
  {"content":"\r\n\r\nگنجى سودمندتر از دانش نيست و همتائى بدتر از نادانى ، دانش به از مال است زيرا دانش پاسبان تو است و تو پاسبان مالى ، بدهش فزايد و مال بدان ناياب شود ، دانش فرمانده است و مال فرمانبر بر شما باد كه دانش آموزيد زيرا آموختن آن بايست است و پيوند ميان برادرانست و دليل بر مردانگى است و تحفه در هر مجلس و انجمن است و رفيق است در سفر و همدم در غربت است هر كه حكمت را شناخت براى فزون ساختن آن شكيبائى ندارد و بدنبال آن شتابد ، شريف آن كس كه دانشش بشرف رساند .\r\n\r\n","description":"","footnote":"","page_name":" 364 ","page_number":372},
  {"content":"\r\n\r\n\r\nفصل - سخنان امير مؤمنان عليه السّلام در باره حلم و بردبارى و خوش خلقى و ادب\r\n130 - فرمود - بردبارى خوى برتريست ، نخست بهره بردبار از حلم خود اينكه مردم ياورش گردند در برابر نادان هر كه در برابر دشمنش بردبار باشد بر او پيروز گردد ، خشم تند زبان را نگون سازد و مايه دليل و منطق را بر كند و فهم را پراكنده و مشوش سازد ، هيچ عزت ( نژاد خ ب ) سودمندتر از بردبارى نباشد و هيچ شرف خاندانى سودمندتر از ادب ، و هيچ رنجى دردآورتر از خشم نيست خوش خلقى آدمى را بپايه و مقام روزه‌داران و شب زنده‌داران رساند ، خوش خلقى بهتر يار است بسا عزيزى كه خلقش او را خوار كرده و بسا خوارى كه از خلق خوشش عزيز و آبرومند شده هر كه نرم سخن گويد بايد دوستش داشت ، فروتنى جامه سلامت به تو پوشد ، زيور شريف و خاندان‌دار فروتنى است ، ادب نيكو جايگير شرافت خاندانى است « 1 »\r\n\r\n\r\n","description":"","footnote":"\r\n( 1 ) حلم و بردبارى خوددارى در برابر جاهل و نادانست و سفاهت و بدگوئى او را بسفاهت و بدگوئى پاسخ ندادن و كار ناشايست او را تحمل كردن و يكى از اصول موفقيت در زندگانى است و در سياست كشوردارى و گفته‌اند سياستمداران عرب كه بر حكومت اسلامى تسلط يافتند چهار تن بودند مغيرة بن شعبه از نظر خوش فكرى و تدبير و راى و نقشه‌كشى براى كارها و معاوية از نظر حلم و بردبارى و خوددارى در برخوردها و سخنهاى ناهنجار و بدگوئى ديگران و عمر و عاص از نظر نيرنگ و غدر و دغلى و زياد بن ابيه از نظر بىباكى و خونريزى .\r\nادب دانش اشعار و امثال و سخنهاى دلچسب و رعايت نزاكت و احترام است در برخورد با ديگران و باعث محبوبيت نزد مردم است و توفيق يافتن در پيشبردن مقاصد و خوى خوش وسيله جلب دوستان و يارانست .\r\n","page_name":" 365 ","page_number":373},
  {"content":"\r\n\r\n\r\nتفسير يك آيه از قرآن مجيد\r\nاگر كسى از قول خدا سبحانه پرسد - آيه 40 - سوره هود - تا چون فرمان ما رسيد و تنور جوشيد و گفتيم بار كن در آن كشتى از هر جفت دو تا و خاندانت جز كه پيش از اين نامش در هالكان برده شده از آنان و هر كه ايمان آورده و ايمان نياورده به دو جز اندكى .\r\nجواب در تفسير تنور چند قول است 1 - اينكه روشنى پديد شده و تابش آشكار گرديده و نشانه‌هاى آمدن روز و گذشتن شب آمده باشند و اين تفسير از امير مؤمنان ( ع ) روايت است .\r\n2 - يعنى چون خشم خدا بر آنها تند شد و عذاب كردن آنان روا شد و جوش تنور نمونه‌ايست و كنايه از پيدا شدن عذابيست چنانچه عرب گويند قد حمى الوطيس يعنى تنور گرم شد ، چون جنگ سخت شود « 1 » و يا اينكه قد قارب نذر القوم يعنى بهم نزديك شدند بيم دهنده‌هاى قوم ، چون نبردشان درگيرد .\r\n3 - مقصود از تنور روى زمين باشد يعنى آب جوشيد و به روى زمين پديد گشت و اين از ابن عباس است .\r\n\r\n\r\n","description":"","footnote":"\r\n( 1 ) در مجمع البحرين است كه اين تعبير از پيغمبر ص بوده در بيان وضع جنگ موته و آن حضرت اول گوياى اين جمله است و آن بر سبيل كنايه آمده چنانچه تفسير نخست هم كه از على ( ع ) نقل شده كنايه و تمثيل است زيرا در آغاز هر روز تنورها افروخته ميشده براى پختن نان و نيازهاى ديگر و در روستاهاى ايران هم اين شيوه تا كنون برجاست ( مترجم )\r\n","page_name":" 366 ","page_number":374},
  {"content":"\r\n\r\nو گفته - عرب روى زمين را تنور زمين نامند .\r\n4 - اينكه مقصود تنور نان‌پزى باشد كه در خانه حضرت نوح ( ع ) بوده و جوشش آب از ان نشانه او بوده بر آمدن عذاب طوفان و اينكه فرمود : از هر جفتى دو تا بقولى از هر نر و ماده دو تا و هر نر و ماده زوج باشد و ديگران گفتند يعنى از هر قسمى دو تا و بقولى از هر رنگى دو تا .\r\nو مقصود از آنكه نامش برده شده آنكه خدا بعذابش خبر داده و باينكه هلاك مىشود ( كه پسر نافرمان او بوده و اللَّه اعلم .\r\n\r\n","description":"","footnote":"","page_name":" 367 ","page_number":375},
  {"content":"\r\n\r\n\r\nفصل - شرح كشتى نوح بنقل از تورات\r\nخدا تعالى بنوح فرمود : تو يك كشتى بساز از چوب صنوبر داراى چند طبقه و آن را از درون و برون با قير اندود كن ، درازى كشتى 300 ذرع ( 150 متر ) باشد و پهنايش پنجاه ذرع ( 25 متر ) و بلنديش سى ذرع ( 15 متر ) و در كشتى دريچه‌ها بساز و درش را در پهلويش بساز و داراى سه طبقه باشد فرودين و ميانگين و بالا و من به زودى طوفان را بر زمين روانه كنم تا هر جاندارى زير آسمانست تباه سازد و هر چه در زمين است و با تو پيمانم را محكم نمايم و درون كشتى بشو تو و همسرت و پسرانت و همسران پسرانت با تو باشند و از هر چه گوشت دارد دو ، دو بهمراه خود در كشتى درآور « 1 »\r\n\r\n\r\n","description":"","footnote":"\r\n( 1 ) در ترجمه فارسى تورات باب ششم از سفر پيدايش چنين است :\r\n13 - و خدا بنوح گفت انتهاى تمامى بشر بحضورم رسيده است زيرا كه زمين بسبب ايشان پر از ظلم شده است و اينك من ايشان را با زمين هلاك خواهم ساخت 14 - پس براى خود كشتى از چوب كوفر بساز و حجرات در كشتى بنا كن و درون و برونش را بقير بينداز 15 - و آن را بدين تركيب بساز كه طول كشتى سيصد ذرع باشد و عرضش پنجاه ذرع و ارتفاع آن سى ذرع ، 16 - و روشنى براى كشتى بساز و آن را بذراعى از بالا تمام كن و در كشتى را در جنب آن بگذار و طبقات تحتانى و وسطى و فوقانى بساز ، 17 - زيرا اينك من طوفان آب را بر زمين مىآورم تا هر جسدى را كه روح حيات در آن باشد از زير آسمان هلاك گردانم و هر چه بر زمين است خواهد مرد . 18 - لكن عهد خود را با تو استوار ميسازم الخ در متن تورات كنونى داستان پسر مخالف نوح كه غرق شد ذكر نشده و اين دليل بر تحريف تورات است ( مترجم )\r\n","page_name":" 368 ","page_number":376},
  {"content":"\r\n\r\n\r\nرساله‌ايست براى يكى از برادران نوشتم و در آن سخنى است در باره وجوب امامت\r\nبنام خداوند بخشاينده مهربان سپاس از ان خدا داراى فضل و احسان و رهنماى به حق با برهان روشن ، و رحمتش برسيد ما محمد پيغمبر برانگيخته او براى شرح و بيان و بر خاندان پاكش امامان هر دور و زمان .\r\nاى برادر فاضلم خدا تأييدت را پايدار سازد ، و تو را بموفقيت و سعادت پيوندد كه شوق باستدلال دارى و كوشش براى رفع شبهه گمراهان . من آگاه شدم بر آنچه لازمست بر من از حسن همراهى با تو و اجابت درخواستت در توضيح آنچه در باره ايمان بيان كرديم و آنچه برادران را بايست است .\r\n131 - رسول خدا ص فرمود : مؤمنان برادرند چون همه يكسانست و برابر و مسئوليت عهد امان آنان شامل زبونتر آنان مىشود و جبران كار دور تر آنان به گردن آنها است و همه دستى يگانه‌اند در برابر ديگران « 1 »\r\n\r\n\r\n","description":"","footnote":"\r\n( 1 ) اين حديث ميان همه مسلمانان معروف است و از جمله كلمات جامعه پيغمبر اسلام ص است و در آن برابرى و برادرى مسلمانان را بوجه كامل و بليغى بيان فرموده و مسئوليت همه افراد مسلمين را در برابر يك ديگر روشن ساخته و احترام مسلمانان را از نظر حقوق اجتماعى بر يك ديگر معين نموده است و فرموده اگر زبونتر مسلمانان تعهد امان براى نامسلمانى كرد بر همه لازم است عهد او را محترم شمارند و امان او را بپذيرند و اگر مسلمانى در هر جاى جهان كارى كرد كه نياز بغرامت و جبران دارد مانند اينكه كسى را بخطا كشت و ديه بر او لازم شد همه بايد با او در پرداخت آن كمك كنند و او را يارى دهند « مترجم » .\r\nمن سؤالى را كه فرستادى فهميدم و بدان چه حاضر دارم پاسخ دهم چنانچه خواستى ان شاء اللَّه تعالى و به خدا يارى جويم .\r\n","page_name":" 369 ","page_number":377},
  {"content":"\r\n\r\nسؤال - خدايت تأييد كناد گفتى يكى از مخالفان شيعه گويد : چون خدا تعالى فرمايد - كم نگذاشتم در قرآن چيزى را ، و همه امت هم اتفاق دارند كه پيغمبر ( ص ) رسالت خود را به همه رسانده و امانت پيغامبرى را پرداخته و شريعت را براى همه امت بيان كرده و از اين پس چه حاجتى و نيازى به امام هست ؟\r\nجواب : من گويم و توفيق درست گفتن از خدا است . گر چه خداوند در قرآن مجيد كم نگذاشته و هر چه را بايد آورده ولى امت اسلامى نياز داشتند در تفسير و شرح آيات آن برسول خدا تا معانى آن را شرح دهد و آنچه بطور كلى در آنست تفصيلش را بيان كند « 1 » و برهانى در دست نيست كه پيغمبر همه قرآن را از نظر احكام شرع براى اصحاب خود خوانده و شرح كرده باشد بلكه در هر پيشامدى نياز به پرسش از پيغمبر بوده و توضيح آن حضرت ، كه پيغمبر مؤيد و معصوم و كامل در هر دانش بود گمراه را ارشاد ميكرد و بنادان ياد ميداد و بپرسنده پاسخ ميداد و غافل را آگاه ميكرد و اختلاف ميان امت را بر طرف ميكرد و معالم دين را يك قول مينمود و كارها را منظم ميكرد .\r\nو دانسته است كه امت آينده او مكلفند بمانند آنچه امت معاصر او مكلف بودند و به حكم عدل و حكمت بايد رفع عذر و نياز بر او اهل هر زمانى فراهم باشد\r\n\r\n\r\n","description":"","footnote":"\r\n( 1 ) و اين معنا در باره امر بانجام نماز و پرداخت زكات بسيار روشن روشن است كه اگر پيغمبر بطور كامل عدد ركعات و اذكار و آداب نماز را بيان نكرده بود و ركوع و سجود و تشهد و سلام آن را نياموخته بود از كجا مردم به صرف خواندن و فهميدن ظاهر آيات قرآن بدان پى ميبردند و در باره زكات راجع به حد نصاب و راجع بدان چه زكات در آن واجب است صراحتى در قرآن مجيد نيست و همه از سنت و از شرح و تفسير پيغمبر ص بدست آمده و عدم كفايت ظاهر سطح قرآن به احكام شريعت اسلام امريست روشن و بديهى و گمان نميرود كسى در باره آن شك و ترديدى داشته باشد . « مترجم »\r\n","page_name":" 370 ","page_number":378},
  {"content":"\r\n\r\nبوسيله كسى كه جانشين آن حضرت گردد كه در هر پيشامدى به دو پناه برند و حل هر مشكلى را از او بخواهند و مايه آرامش دل باشد از نظر پاكى و عصمت و كمال علم و خوش پذيرائى و آنچه در سؤال آمده كه پيغمبر ص به همه امت ابلاغ كرده و براى امت احكام شرع را بيان كرده نقضى به اين استدلال نرساند زيرا تبليغ آن حضرت از شريعت در حدود دستورى بوده كه به دو رسيده و تدريجى بوده و گونه گونه و برخى از احكام را رويا روى به آنها رسانده و باقى را به عهده جانشين خود حواله كرده كه خداوندش بدانش آن مخصوص ساخته و او را نگهبان آن شناخته و پس از پيغمبر ص خليفه او نموده و تبليغ آن احكام بر حسب اقتضاى مصالح آنان در تكليف و اين مقام او در اخبار متواترى بمردم ابلاغ شده و زبانزد آنها گرديده كه يكى از آنها است فرموده پيغمبر ص : منم شهر دانش و على ( ع ) باب آنست .\r\nو آنچه از دانش كه مخصوص او ساخته تفصيل و شرح احكامى است كه بطور رسانيده و اين شرح و تفضيل را به عهده جانشين خود نهاده و بس بعلاوه اگر همه هم در همه تكاليف يكسان باشند لازم نيست كه در شرح و تفضيل با هم شريك باشند و آنچه لازم است اقتدار همه مكلفين است بر ادله احكام كه آنها را بثبوت رساند و راه را روشن كند و امام نزد ما يكى از دو دليل احكام شرع است بدرستى و چون پيغمبر به كسى كه جانشين كرده تفصيل بسيارى از احكام كلى و مبهم را سپرده باشد و او را بطور صريح جانشين كرده و در دسترس نهاده باشد رفع عذر آنها را نموده و اين وضع جدا از اين نيست كه آن حضرت همه احكام شرع را تبليغ بامت نموده و براشان بيان كرده و مخالف گفته ما هم نيست كه بايد امامى باشد كه امت در هر حكمى از شريعت به دو رجوع كنند .\r\n2 - تقرير ديگر ، فرض كنيم پيغمبر ص به همه امت احكام شرع را بر سبيل تفصيل و بطور كلى روشن كرده و چيزى را بطور خصوصى به كسى نياموخته و از كسى نهان نداشته باز هم امت بىامام نتوانند بود و نميشود زمانى بىوجود حجت باشد زيرا پيغمبر معاصران خود را آموخت و براى آنان احكام شرع را بيان كرد ولى باز هم گونه\r\n\r\n","description":"","footnote":"","page_name":" 371 ","page_number":379},
  {"content":"\r\n\r\nگونه بودند و دچار اختلاف شدند چنانچه دانسته و معروف است .\r\nبرخى با زكاوت و با هوش و رشيد بودند و برخى كند فهم و كم استعداد برخى دوستدار دانش بودند و دنيادار و برخى تارك دنيا و بدنبال كردار و زهد نه چيز ديگر ، برخى دانش فراوان كسب كردند و مواظب آن شدند و برخى از آن تنگدل بودند و كناره‌گير ، برخى كوشا در حفظ و پر فراموشى ، برخى بدان چه ميشنيدند باور داشتند و برخى نه ، با اينكه معصوم نبودند و ميشد در خطا افتند و از اين رو دچار اختلاف شدند و رواياتشان ضد يك ديگر شد ، و آنكه در دين خود بدانها اعتماد كرد بسرگردانى بزرگى دچار شد و خداوند سبحان مهربان بر بندگانش نشايد آنان را پس از پيغمبرشان وادار سازد به پيروى جز كسانى كه بدرستى نگهبان سپرده خود باشند از احكام شريعت و يك قول باشند در آنچه روايت ميكنند و ما نشانه‌اى در دست يكى از معاصران پيغمبر ص نداريم كه دليل بر امانت و صدق و عصمت او باشد كه از تحريف و غلط ايمن باشد با اينكه ميدانيم ، بسيارى از احكام نص پيغمبرى ندارند و باجتهاد و قياس پناه مىبرند و به گمان و راى در دين عمل ميكنند كه مايه اختلاف است و مانع اتفاق و ائتلاف .\r\nپس دانستيم خداى سبحان عذر مكلفان را بر طرف كرده پس از رسول خدا ص بائمهء راشدين و رهنمايان معصوم كه خدا فرمانداده برجوع بر آنان و اعتماد بر ايشان و فرموده عز من قائل - النساء و اگر بازگردانند آن را برسول و به اولى الامر از خود البته بدانند آن را آنان كه اهل استنباط باشند در ميانشان ، و پيغمبر ص هم فرمود :\r\nراستش من بجا مينهم در ميان شماها آنچه كه اگر بدانها تمسك كنيد هرگز گمراه نشويد قرآن خدا و عترت خودم ، خاندانم .\r\n3 - تقرير ديگر : اگر بگوئيم همه امت جميع علوم شرع را از پيغمبر ص شنيدند و در خاطر دارند و شرح همه احكام را فرا گرفتند و حفظ كردند در روايت و نقل هم اتفاق دارند و دچار اختلافى نيستند و همه يك قولند ولى باز هم نميتوان از وجود امام بىنياز باشند و امامى بمقتضاى عقل و حكمت ميان آنان نباشد زيرا امت هميشه\r\n\r\n","description":"","footnote":"","page_name":" 372 ","page_number":380},
  {"content":"\r\n\r\nمىشود دچار ترديد و فراموشى شوند يا در مقام انكار و كتمان حق برايند و بر اين دعوى دلائلى است براى هر كه روش استدلال را خوب بداند و گر نبود كه مقصود اختصار است و بدرازا نبردن سخن پاره‌اى از شواهد آن را در اين سؤال و جواب به ياد خواننده مىآوردم ، چون بنياد جواب مطالبى است كه خود سئوال‌كننده قبول دارد مگر اينكه سخن ما را بدان مبناها كشاند و آن را بميان آورد و چون مىشود امت چنان شوند كه گفتيم حفظ و اتفاق آنها مورد اطمينان نباشند و مىشود كه دچار همه آن پيشامدهاى متصوره گردند و در اين صورت اگر امام معصومى نباشد حجت تكليف از امت ساقط گردد زيرا يك راه درستى در دست آنان براى حفظ شرع و قرآن نماند و اين بيان روشنى است براى وجوب نياز به امام در هر زمان .\r\n4 - تقرير ديگر اگر در فرض سابق بگوئيم ترديد و فراموشى هم در ميان نباشد و انكار و كتمان شرع هم شدنى نباشد ولى باز هم نميتوان از وجود امام در هر زمانى بىنياز بود بگواهى دليل و برهان عقلى .\r\nبراى اينكه ما ميدانيم طبع و خواست مردم هميشه دچار اختلاف است و همت و اراده آنها از هم جدا هستند و همه جاه طلب و دنبال رياست و آقائى و نفوذ فرمان و مطيع كردن مردمانند و بدنبال جمع مال و برآوردن آرزو و آمال و بسيارى از آنان زشتكارى كنند و بهر چه دلخواهشان باشد ميشتابند و بسيار بهم حسد ميورزند و سخت بهم ستم كنند و اين چيزيست كه منكرش نباشد مگر كسى كه امور بديهى را نپذيرد و منكر محسوسات باشد و اين وضع طبيعى نوع انسان نزد خردمندان دانش پژوه دليل روشنى است بر اينكه مصالح احوال بشر و انتظام امور آنان و نگهدارى مال و جانشان ميسر نيست مگر بوجود يك رئيس و پيشواى ربانى كه در تدبير امور مردم تأييد و توفيق الهى داشته باشد و هر نظرى بسود و يا زيان هر كس بگيرد درست باشد تا آنها را از انحراف باستقامت كشاند و با دست خود كژيهاى آنها را راست نمايد و با نظر خود از پراكندگى نظرها جلو گيرد و با اقتدار خود معاند و لجباز را مقهور سازد و جلو ستم توانا را از ناتوان بگيرد و با تازيانه و تيغ آنان را سياست نمايد و اگر\r\n\r\n","description":"","footnote":"","page_name":" 373 ","page_number":381},
  {"content":"\r\n\r\nبىرئيس باشند و آنان چنان باشند كه گفتيم احوالشان تباه شود و نظامشان گسيخته گردد و دچار هرج و مرج و سرگردانى شوند و شورش ميان خود بر پا كنند كه مايه نابودى و جانكاهى آنان باشد و اين چيزيست كه همه خردمندان معترف بشرع و ايمان و منكر آن هم ميدانند « 1 » لافوه اودى كه از مردم جاهليت است سروده :\r\n به نميگردند مردم بىرئيس با خرد * نيست آنان را رئيسى گر كه نادان پيش افتد \r\nهمانا خدا مردم را آفريده تا سودشان دهد و زنده داشته تا به شوند و برشد خود رسند و به حساب عدل و حكمت و مهر و رحمتش آنان را در هر زمانى بىرئيس نگذارد و بىامام و پيشوا براى دين و دنيا .\r\nتقرير ديگر : اگر دليل عقل گذشته را نپذيريم و آنچه در تقريرهاى گذشته آمد بپذيريم باز هم وجوب نياز به امام را نتوان منكر شد و روا نباشد كه مردم بىامام باشند زيرا امت اسلامى اتفاق دارند كه در شرع احكامى است كه نياز دارند بوجود پيشوائى براى اجراء و حدود و كيفرهائيست بر جنايتكاران كه بايد كسى سرپرست انجام آنجا باشد و همه امت قبول دارند كه خدا آنها را وظيفه او ساخته و روا نيست كه بىاجراء بمانند و ترك شوند پس لازمست براى مردم در هر زمانى امامى باشد كه احكام را اجرا كند و حدود شرع اسلام را اقامه نمايد و جامعه اسلامى را از يورش كفار نگهدارد و اسباب آزار و زيان را از مسلمانان جلو گيرد و براستى و درستى ميان\r\n\r\n\r\n","description":"","footnote":"\r\n( 1 ) اين دليل براى لزوم وجود امام در ميان امت همان دليل وجوب عقلى براى نبوت است كه بيشتر متكلمان بدان استدلال كردند و شيخ الرئيس ابن سينا هم در خاتمه اشارات خود آن را دليل وجوب نبوت آورده بدين بيان كه آدمى در طبع خود اجتماعى است و زندگى تنها براى او دشوار و يا نشدنيست و زندگى در اجتماع نياز بتقسيم كار و مبادله كالا كه نتيجه هر كاريست دارد و افراد اجتماع در كار و مبادله نتيجه بكشمكش افتند و نيازى بقوانين عدالت دارند و آن را جز خدا نداند و وجود پيغامبرى لازم است تا آن را برساند و جامعه بشرى را از هرج و مرج و اختلال برهاند « مترجم »\r\n","page_name":" 374 ","page_number":382},
  {"content":"\r\n\r\nآنها روش داشته باشد و از آنچه به حكم خرد و قرآن لازمست تجاوز نكند و قانون شكن نباشد « 1 » و خدا را سپاس اى برادر فاضل كه خدايت توفيق دهاد بر اينكه آوردم برايت آنچه آماده بود در خاطرم از راههاى پاسخ به اين پرسش و پاره‌اى از آنها هم براى استدلال در مسأله بس است ، سپاس خدا را است و رحمتش و درودش بر سيد ما محمد ص رسول او و بر خاندانش و حسبى اللَّه و نعم الوكيل .\r\n\r\n\r\n","description":"","footnote":"\r\n( 1 ) اين دليل نظر باجراء احكام اسلام دارد و وجود امام را براى اجراء صحيح احكام لازم شمارد و بويژه احكامى كه تعلق بجامعه و حفظ حرمت و امنيت آنان دارد چون كيفر بزهكاران و اجراء حدود بر جنايتكاران كه بايد بفرمان امامى معصوم و بىگناه انجام پذيرد نه قلدرى بىسر و پا كه خود بگناه آلوده باشد « مترجم »\r\n","page_name":" 375 ","page_number":383},
  {"content":"\r\n\r\n\r\nفصل - چند حديث در باره امامت\r\n132 - بسندم تا امام هشتم على بن موسى الرضا ( ع ) از پدرانش تا - امير مؤمنان ( ع ) كه رسول خدا ص فرمود : هر كه بميرد و امامى از نژاد من ندارد و نپذيرفته باشد چون زمان جاهليت مرده و مسئول است از هر چه در دوران جاهليت و مسلمانى خود كرده .\r\n133 - بسندم از ابى مرفه - تا - امام صادق ( ع ) ، فرمود : يك روز حسين بن على ( ع ) نزد اصحاب خود بيرون شد و پس از حمد خدا جل و عز و صلاة بر رسول خدا ص و آل او فرمود : اى مردم راستش خداوند ، سوگند به خدا ، نيافريده بنده‌ها را جز براى اينكه او را بشناسند ، و چونش شناختند او را بپرسند و درگذرند بپرستش او از پرستش هر چه جز او است ، و مردى به آن حضرت گفت : اى زاده رسول خدا ص پدر و مادرم بقربانت ، شناخت خدا چيست ؟ فرمود : شناسائى مردم هر زمانى از امام خود كه بر آنها فرمانبردن از او واجب است « 1 »\r\n\r\n\r\n","description":"","footnote":"\r\n( 1 ) چون امام مظهر جلوه محاسن و اخلاق خدا است و انسان كامل نمونه پروردگار است كه فرمود : باخلاق خدائى و خلق آزموده شويد و در حديثى مشهور است كه خدا آدم ( ع ) را به صورت خود آفريده يعنى او را آئينه خدا نماى ساخته و انسانى كامل آفريده و به اين حساب وجود امام راه شناخت خدا است و او آينه خدانما است نه اينكه خدا نما است نه اينكه خدا در وجود امام باشد و به دو شناخته شود چنانچه غاليان تصور كردند .\r\n","page_name":" 376 ","page_number":384},
  {"content":"\r\n\r\nبدان كه چون شناخت خدا و پرستش او سودى ندارند از آن كس كه امام را نشناسد پس درست باشد كه گفته شود شناخت و فرمانبرى خدا همان شناخت و فرمانبرى امام است .\r\nو باز چون معارف دينى چه عقلى باشند و چه سمعى ببيان شريعت بوسيله امام دانسته شوند و امام بدان فرمان دهد و دعوت كند درست آيد كه گفته شود شناخت و طاعت امام ( ع ) شناخت و طاعت خدا سبحانه است چنانچه در شناخت رسول و طاعت او گوئى كه شناخت خداى سبحان است خدا عز و جل فرمود - آيه 80 سوره النساء - هر كه اطاعت كند رسول را البته كه خدا را اطاعت كرده و آنچه در فرموده حسين ( ع ) است كه معرفت پيش است بر عبادت نهايت بيان و آگاهى است .\r\n\r\nچند حديث در اين باره از عامه\r\n133 - از عبد اللَّه بن عمر بن خطاب كه رسول خدا ص فرمود : هر كه بميرد و بيعت امامى در عهده او نباشد يا بيعت امام بر گردن او نباشد چون در جاهليت مرده است .\r\n134 - بسيارى از آنان روايت كردند از آن حضرت ص : هر كه بميرد امام زمان خود را نشناسد چون جاهليت مرده است ؛ و اين دو خبر از نظر معنا موافقند با قول خدا تعالى - 71 سوره اسرى - روزى كه بخوانيم هر مردمى را بامامشان و هر كس نامه عملش بدست راستش داده شود هم آنانند كه نامه‌شان خواند نيست و يك قبيله ستم نكشند و كم بود ندارند « 1 »\r\n\r\n\r\n","description":"","footnote":"\r\n( 1 ) در ص 256 ج 7 - تفسير ابو الفتوح رازى پس از نقل چند قول در تفسير امامهم گويد : سعيد جبير گفت : بامامشان كه آنان را به هدى يا با ضلالت خوانده باشند على بن طلحه گفت : بائمه آنان كه دعوت بخير كرده‌اند يا بشر خدا تعالى در يك جا فرموده 42 - الم سجده - و ساختيم آنان را امامانى كه هدايت ميكنند بفرمان ما ؛ و در جاى ديگر 41 - القصص - و ساختيم آنان را امامانى كه ميخوانند بسوى دوزخ آتش و بدنبال تفسير ديگر از ابو القاسم عبد اللَّه بن عامر طائى بنقل از پدرش آورده كه حضرت رضا بسند خود از پدرانش تا على ( ع ) آورده كه رسول خدا ص گفت : در اين آيت كه فرداى قيامت هر قومى را به چند چيز باز خوانند به امام زمانشان كه به او اقتدا كرده باشند و بسنت پيغمبرشان و بكتاب خدايشان ، پايان نقل « مترجم » .\r\n","page_name":" 377 ","page_number":385},
  {"content":"\r\n\r\nاگر مخالفان گويند كه مقصود از امام در اينجا همان كتاب است در پاسخشان بايد گفت : اين خلاف ظاهر قرآنست بىدليل كه آن را بايست كند و بىبرهانى كه شايست نمايد زيرا ظاهر آيه اينست كه امام همان پيشواى در كردار و مطاع در قرآنست بامر و نهى و اين وصف براى كتاب نيايد مگر بر سبيل مجاز و گذشت از ظاهر و معنى حقيقى كلام روا نباشد مگر ضرورت و قرينه بدان وادار نمايد ، و بعلاوه در يكى از دو چيز بيعت و پيمان با امام آمده و ما ميدانيم كه كتاب بيعتى به گردن مردم ندارد و پيمان و تعهد با آن معنا ندارد و دانسته شود كه گفته شما در تفسير امام بكتاب ناصوابست .\r\nاگر گويند : شما نپذيريد كه مقصود از امام در ظاهر آيه همان رسول ص باشد ؟\r\nبايد در پاسخشان گفت : پيغمبر ص درگذشت و از امت جدا شد و در يكى از خبرها امام زمان آمده و معنايش اينست كه زنده و گويا است در آن زمان كه مكلف وجود دارد و آنكه در گذشته و مرده نگويند امام است مگر به همان معنا كه كتاب امام خوانده شود و اگر امر چنان باشد بايد ابراهيم ( ع ) امام زمان ما باشد چون ما بشرع او كار كنيم و كيش او را داريم و اين درست نيست مگر بطور مجاز و استعاره و ظاهر گفته پيغمبر ص كه : هر كه بميرد و نشناسد امام زمانش را دلالت دارد بر اينكه هر زمانى را امام باشد بطور حقيقت كه درست باشد فرمان بدهد و لازم باشد پيرويش و اين روشن است براى كسى كه حق‌جو است .\r\n3 - قول پيغمبر ص كه مورد اجماع مسلمانانست كه من در ميان شما بجا گذارم آنچه كه اگر بدان بچسبيد هرگز گمراه نشويد قرآن خدا و خاندانم و راستش\r\n\r\n","description":"","footnote":"","page_name":" 378 ","page_number":386},
  {"content":"\r\n\r\nكه از هم جدا نشوند هرگز تا در سر حوض به من وارد شوند .\r\nو گزارش داده كه ميان امتش از خاندانش كسى بجا نهاده كه وجود و فرزانگيش از قرآن جدا نباشد و پيوسته وجودشان همتاى قرآن باشد و اين دليل است بر اينكه هر زمانى بىامامى نباشد .\r\n4 - آنچه ميان راويان اخبار مشهور است كه آن حضرت ص فرموده : در هر جانشينانى از امتم يك عادل از خاندانم باشد كه از اين دين اسلام دگرگون سازى غاليان و بدعت‌گذارى مبطلان را بزدايد ، و راستش امامان شما نماينده شما هستند در درگاه خدا بيائيد تا چه كسى را در دين خود نماينده ميسازيد « 1 »\r\n135 - بسندم از شيخ فقيه ابو الحسن محمد بن احمد بن على بن حسن بن شاذان قمى تا - ايوب بن نوح كه امام رضا ( ع ) فرمود : هفت چيز بىهفت چيز مسخره است ، هر كه به زبان آمرزش خواهد و از دل پشيمان نباشد خود را مسخره كرده ، هر كه از خدا توفيق خواهد و كوشش كنند خود را مسخره كرده هر كه آينده‌نگر است و حذر ندارد خود را مسخره كرده هر كه از دوزخ به خدا پناه برد و شهوات دنيا را واننهد خود را مسخره كرده ، هر كه ذكر خدا كند و مشتاق ملاقاتش نباشد خود را مسخره كرده ،\r\n\r\n\r\n","description":"","footnote":"\r\n( 1 ) عبارت متن حديث :\r\nينفى عن هذا الدين تحريف الغالين و انتحال المبطلين\r\nو از اين دو دسته مخرب در كلمات امير مؤمنان به محب غال و مبغض قال تعبير شده كه در دو طرف افراط و تفريط در باره پيغمبر و ائمه قرار گرفتند و خلاف آنان را بمقام ربوبيت و پروردگارى كشاندند و احكام اسلام و بسيارى از آيات قرآن مجيد را دگرگون ساخته و تفسيرهاى شگفت‌آور نمودند كه در كتب اسماعيليه كه گروهى از غاليانند نوشته شده .\r\nو دسته دوم بدبينان باسلام و قرآن بودند كه از زمان خود پيغمبر ص در جامعه اسلامى مانند درون درخت انبوه اسلام لانه كردند و مايه سستى و انحراف اسلام شدند و بدعتها در اسلام پديد آوردند و براى رسيدن بمقاصد شخصى و بدكردارى خود قوانينى مخالف قرآن و سنت پيغمبر اسلام درست كردند و آنها را بدين اسلام وابستند « مترجم »\r\n","page_name":" 379 ","page_number":387},
  {"content":"\r\n\r\n\r\nچند مسأله از فقه به صورت معما با جواب آنها\r\n« 1 » 1 - زنى است كه شوهر شرعى دارد و خود را بمرد خردمند و ديندار تسليم كرده و به او تجاوز كرده و در آن گناهى ندارد و شوهر نامبرده‌اش آن را بد دارد بطبع خود و از نظر شرعى بدان راضى است و مختار است .\r\nجواب اين زنيست كه خبر مرگ شوهر مسافرش به او رسيده و پس از عده با مردى مسلمان ازدواج كرده و وى به عقد شرعى با او هم بستر شده چون در اين باره بر آنها گناهى نبوده براى اينكه زنده بودن شوهر را نميدانستند و خبرش به گوش شوهر نخست رسيده و بر حسب طبع مردانگى بدش شده و از نظر تسليم به حكم اسلام بدان راضى بوده و آن زن براى شوهر دوم حلال است و گر چه در عقد يكم مانده و اين حليت تا زمانيست كه خودش و عقد كنش زنده بودن شوهر اول را ندانسته‌اند كه خبر مرگش را آوردند و اين جواب مورد اتفاق همه امت اسلامى است و در آن خلافى ندارند .\r\n2 - دو مرد بهمراه هم راه ميرفتند و ديوارى روى يكى از آنها افتاد و او را كشت و زن ديگرى كه زنده ماند بمحض مردن همراهش به شوهر خود حرام شد ، جواب : مرديست كه دخترش را بزنى به بنده خود داده و با هم در راه بودند كه ديوار بر سر آقا خراب شده و او را كشته و آن بنده به ارث مال دختر متوفى كه زنش بوده منتقل شده و چون مالك شوهر شده بر او حرام شده و اين مسأله هم اتفاقى است .\r\n\r\n\r\n","description":"","footnote":"\r\n( 1 ) عصر مصنف كتاب كه نيمه دوم قرن چهارم اسلامى است دوران شكوفائى معارف گونه گونه اسلام بوده و استادانى در هر فن پديدار شده بودند و فقه سر لوحه معارف اسلامى به حساب بوده و مدارش بسيارى براى تحصيل آن وجود داشته و ذكر فروع فقه زبانزد طالبان و استادان بوده و به همين مناسبت مسائل بسيارى به صورت لغز تنظيم و استخراج ميشده و بجاى مسابقات بىارزش و گونه گونه اين عصر نزد فقه پژوهان مطرح ميگرديده و وسيله آزمايش هوش آنان بوده و مصنف بسيارى از اين مسائل را در ميانه مباحث كتاب خود براى تفنن و رفع خستگى خوانندگان محترم جابجا گنجانيده « مترجم »\r\n","page_name":" 380 ","page_number":388},
  {"content":"\r\n\r\n3 - مردى سه روز از پيش زنش نهان شد و به سفر رفت و زنش به او نوشت من پس از رفتن تو شوهر كردم و نياز به نفقه دارم براى من وجهى بفرست كه بر خودم و شوهرم خرج نمايم و اين فرستادن نفقه بر او واجب شد و چاره‌ئى نداشت براى مرد درخواست آن زن .\r\nجواب : اين مسأله در زمينه همان مسأله شمارهء دوم است كه آن زنى است كه پدرش او را به بنده مملوك خود بزنى داده و مالى بدان بنده سپرده و اجازه داده تا سفر كند و بدان مال بازرگانى نمايد و آن بنده پيش از همبستر شدن با آن دختر كه در عقدش بوده مسافرت كرده و چون دو روز از شهر خود دور شده آقايش مرده و خودش ارث همان دخترى شده كه زنش بوده و آقايش او را بوى بزنى داده و آن دختر بدين سبب بر او حرام شده و براى شوهران ديگر حلال فورى زيرا چون غير مدخوله بوده عده نداشته و آن دختر هم با مرد دلخواهش ازدواج كرده و نزد آن بنده فرستاده تا از مال پدرش كه نزد او بوده و به ارث برده بفرستد تا به مصرف دلخواه خود برساند و بر آن بنده فرستادن مبلغ درخواستى آن دختر لازم شده و در اين مسأله هم خلافى نيست .\r\n\r\n","description":"","footnote":"","page_name":" 381 ","page_number":389},
  {"content":"\r\n\r\n\r\nچند حديث در فضيلت امير مؤمنان عليه السّلام\r\n136 - بسندم از سيد ابو الحسن طاهر بن موسى بن جعفر حسنى كه در سال 407 هجرى در مصر به من باز گفت - تا معمر كه گفته زهرى برايم بازگو كرد كه عبد الملك مرا از حجاز بشام خواند تا از او ديدن كنم و چون در ميان راه بسرزمين بلقاء رسيدم يك كوه سياه ديدم كه بر آن چند حرف نقش شده بود كه ندانستم چيستند و از ان در شگفت شدم و به عمان قصبه بلقاء درآمدم و از مردى پرسش كردم كه نوشته روى گورها و كوهها را ميخواند و پيره مردى را به من نشان دادند و آنچه ديده بودم به او گزارش دادم ، گفت يك وسيله بجو كه سوار شوم و با تو بيرون شوم بدان سو و او را پشت سر خود با شتر سواريم همراه كردم و رفتيم تا بدان كوه و من قلم و دوات و كاغذ سفيد با خود برداشته بودم و چون آن خط را خواند گفت چه بسيار شگفت است آنچه به عبرانى در آن نوشته است و آن را به عربى برگرداندم و چنين درآمد : بنام تو پروردگارا آمد حق به زبان عربى روشن و شيوا لا إله الا اللَّه ، محمد رسول اللَّه و على ولى اللَّه صلى اللَّه عليهما ، موسى بن عمران بدست خودش نوشت : 137 - بسندم از حسين بن محمد بن على طبرانى بغدادى مشهور بعناد با آل محمد ( ع ) و مخالف آنان - تا - عطا از ابن عباس كه رسول خدا ص فرمود : خدا است پروردگار من و در برابر او مرا فرمانگزارى نباشد و منم رسول خداى پروردگارم و كسى را در برابر من فرماندهى نباشد و على است سر كار هر كه من سر كار اويم و فرماندهى در برابر او نباشد ، و از اين راوى مخالف آل محمد چند شماره حديث در\r\n\r\n","description":"","footnote":"","page_name":" 382 ","page_number":390},
  {"content":"\r\n\r\nفضائل آل محمد شنيدم و آموختم و خدايش وادار كرد براى روايت آنها و آنها را برغم انف خود روايت كرد تا حجت باشد بر خودش و من در اين كتاب پاره‌اى از آنها را ياد كردم . « 1 » 138 - بسندم از ابو الحسن على بن احمد لغوى معروف بابن ركان در شهر ميافارقين در سال 399 كه گفت من وارد شدم بر ابى الحسن على بن سلماس ره در مرضش كه در آن وفات كرد و حالش را پرسيدم و گفت : يك بيهوشى به من دست داد و غش كردم و در آن حال مولايم امير مؤمنان على بن ابى طالب ( ع ) را ديدم كه دستم را گرفته و ميسرود :\r\nطوفان آل محمد در زمين غرقه كرد نادانيش را * و كشتى آنان بار كرد آنكه خواستار نجات بود و اهلش بود بدست بگير حلقه‌اى را كه بيم ندارى از گسستن آن 139 - و بسندم از سيد ابو عبد اللَّه محمد بن عبيد اللَّه بن حسين بن طاهر حسينى تا - هناد بن سرى كه امير مؤمنان على بن ابى طالب ( ع ) در خواب ديدم و به من فرمود :\r\nاى هناد ، گفتم لبيك يا امير المؤمنين فرمود : بخوان برايم گفته كميت را .\r\nروز دوح روح غدير خم * پديدار كرد براى ما امر ولايت را اگر طاعت شود « 2 » ولى مردانى بر سر آن معامله كردند * و نديدم مانند آن كارى زشت و رسوا گويد براى آن حضرت خواندم و فرمود : بگير با خود ، گفتم : اى آقايم\r\n\r\n\r\n","description":"","footnote":"\r\n( 1 ) مقصود مصنف اينست كه از اين گونه احاديث كه خود ناصبيها و مخالفان روايت كردند و مورد اعتماد دانستند قياسى جدلى بر رد آنان تشكيل شود كه از قبول آن ناگزيرند « مترجم »\r\n( 2 ) دوح درخت بزرگى است در بيابانهاى حجاز كه آن را خرماى ابو جهل خوانند و سايه‌انداز است و در جاهائى باشد كه آب زير شنزار آن وجود دارد و پيغمبر ( ص ) در غدير خم مردم را در سايه آن جمع آورى كرد و خلافت على ( ع ) را به آنها اعلام فرمود ( مترجم ) .\r\n","page_name":" 383 ","page_number":391},
  {"content":"\r\n\r\nبياور برايم و آن حضرت فرمود :\r\nمن نديدم مثل آن روز روز ديگر * من نديدم همچو آن حقى كه ضايع گشته و بسيار به ياد آرم گفته شاعر آل محمد ( ع ) را و بر او رحمت خدا\r\n ايا بو الحسن چارمت ساختند * حق سبق و صهرت نپرداختند\r\nز تو پيش اندر خلافت شدند * به بدر و احد پيش كى تاختند \r\n« 1 »\r\n\r\n\r\n","description":"","footnote":"\r\n( 1 ) شاعر آل محمد لقب كميت اسدى است كه از شعراء اسلاميين و در طبقه شاگردان فرزدق است و هم طبقه سيد حميرى كه هم عصر امام صادق ( ع ) است و نخست عقيده كيسانيه داشته و از آن بعقيدهء شيعه اماميه و پيروى مذهب جعفرى عدول كرده و هر چه در فضيلت امير مؤمنان روايت شده بنظم آورده .\r\nدر اين دو بيتى دو دليل بر صحت خلافت بلا فصل على ( ع ) پس از وفات پيغمبر ( ص ) بر بطلان خلافت مدعيانى كه بر حضرتش پيشى گرفتند اقامه شده .\r\n1 - حق سابقه آن حضرت بر آنان از نظر مسلمانى و از نظر قرابت و خويشى با پيغمبر اسلام كه ابى بكر آن را حجت آورد براى رد دعوى امارت انصار مدينه و پذيرفته شد و حق سابقه آن حضرت در نصرت پيغمبر و نصرت اسلام در نبردهاى سهمناك كه شكست در آنها بنابودى اسلام ميكشيد مانند جنگ بدر و احد .\r\n2 - حق دامادى آن حضرت كه هنگام وفات پيغمبر زوج و همسر يكتا دختر آن حضرت بود كه از او بيادگار مانده بود و بايست رياست پيغمبر به آن حضرت واگذار شود ( مترجم ) .\r\n","page_name":" 384 ","page_number":392},
  {"content":"\r\n\r\n\r\nدليلى از قرآن بر اثبات امامت امير مؤمنان عليه السّلام\r\nخدا عز و جل فرموده آيه 55 سوره المائده - جز اين نيست كه ولى ( سرپرست ) شما خدا است و رسولش و آنان كه گرويدند هم آنها كه نماز را بر پا دارند و زكات را بدهند و آنان در ركوعند .\r\nاينكه فرموده ولى شما يعنى اولى بشما و سزاوار بتدبير شما و سرپرست كارهاى شما و كسى كه فرمانبردن شما از او واجب است و معنى امام همين است و مقصود خدا از اينكه فرموده آنان كه گرويدند و نماز را بر پا داشتند و زكات را دادند و در ركوع بودند امير مؤمنان على بن ابى طالب ( ع ) است زيرا آن حضرت بود كه انگشتر خود را در حال نماز صدقه داد و توضيح آيه اينست كه همانا مدبر شما و سر كار امور شما و آنكه طاعتش بر شما واجب است خدا است و رسول خدا ص و على بن ابى طالب و اين نص قرآنست بر امامت امير مؤمنان ( ع ) بر همه مردمان .\r\nاگر مخالفان گويند : اول دليل بياوريد بر اينكه معنى ولى آنست كه شما گفتيد .\r\nگوئيم : دلالت لفظ ولى بدان چه ما گفتيم روشن است و اشكالى ندارد آيا نبينى كه مردم گويند : اين ولى زن است ، و مقصودشان اينست كه اختيار دار شوهر دادن او است و عقد بستن بر او و از عصبه مقتول ( خويشان پدرى ) تعبير كنند به اولياء خون براى آنكه اختيار و استحقاق خونخواهى دارند ، و گويند پادشاه ولى همه رعايا است و آن را كه براى جانشينى خود كانديد كرده گويند ولى عهد مسلمانان شده و چون ولى حق نظم و تدبير امور دارد كميت سروده :\r\n\r\n","description":"","footnote":"","page_name":" 385 ","page_number":393},
  {"content":"\r\n\r\nچه خوش ولى امريست پس از ولى او * و چه خوب سرچشمه تقوى و چه خوب ادب آموزى و خلاصه هر كه سرپرست كاريست و تدبيركننده آن ولى آن باشد و اولى بدان ، معروف معنى ولى در لغت و شرع هر دو همين است و آنچه گفتيم ثابت است .\r\nاگر مخالفان گويند : ما ميپذيريم كه يك معناى ولى همانست كه شما گفتيد ولى مىشود كه مقصود از ان دوستى در دين باشد كه خدا سبحانه فرموده - البرائه - مردان مؤمن و زنان با ايمان اولياء يك ديگرند .\r\nپاسخ گوئيم : اين آيه كه شما آورديد راجع به همه مؤمنانست و آيه كه ما دليل آورديم نشود كه مقصود خدا از  وَ الَّذِينَ آمَنُوا  جز برخى مؤمنان باشد نه همه و آن بعض را تشخيص داده به وصف زكات دادن در حال ركوع و او اولى همه ديگران نموده و شما هم مخالفت نداريد كه اين وصف بعض مؤمنان است و بايد مقصود از الذين آمنوا هم همان بعض باشد زيرا ظاهر قرآن چنين باشد و اگر مقصود از ان همه مؤمنان باشند بايد هر آدمى ولى خود شده باشد و آن معنا ندارد و اينكه در آيه انما ( اينست و جز اين نيست ) آورده گواه است بر اختصاص حكم ولايت بدان كه ذكر شده و نفى آن از آنكه ذكر نشده كه آنان مستحق آن نباشند و اين هم خود دليلى است كه مقصود از كلمه ولى سرپرست و تدبير كن است كه بايد فرمان و نهى او براى جميع اطاعت شود و آن چنانست كه يكى گويد : جز اين نيست كه دوستت آنست كه اندرز دهد و بواژه جز اين نيست دوستى را نفى كرده از هر كه اندرز ندهد و با ثبوت اختصاص ولايت در آيه از گفته خدا  وَ الَّذِينَ آمَنُوا  دانسته شود كه مقصود از ولى كسى است كه سر كار امور همه مردم است و امام و پيشوا و اگر مراد مجرد دوستى در دين باشد اين تخصيص كه از كلمه حصر فهميده شود بيهوده باشد .\r\nو تقرير ديگر در پاسخ از اين اعتراض اينست كه خدا تعالى در آيه‌اى كه ما بدان استدلال كرديم امرى را آورده كه در آن از خود آغاز كرده و سپس رسولش را دوم آورده و آنكه مؤمنان را سوم آورده و بايد براى آنان گفته باشد آنچه را كه سزاوار خدا و رسول او است و چون چنين است بايد مؤمنانى كه در آيه ذكر شدند سزاوار خود\r\n\r\n","description":"","footnote":"","page_name":" 386 ","page_number":394},
  {"content":"\r\n\r\nهمان چيز باشند كه خدا و رسول سزاوارند و اين خود دليل است كه مقصود سرپرستى و لزوم اطاعت امر و نهى است بر همه .\r\nاگر مخالفان گويند : چون براى شما ثابت باشد كه مقصود خدا سبحانه از  الَّذِينَ آمَنُوا  در اين آيه بعض است نه همه مسلمانان و پذيرفته شود كه مقصود از ولى هم امام است بوصفى كه شما گفتيد چه دليلى است بر اينكه مقصود امير المؤمنين على عليه السّلام است .\r\nگوئيم : دليلش نقل اصحاب حديث است از دو فرقه خاصه و عامه كه اين آيه در بارهء امير مؤمنان ( ع ) نازل شده و اينكه هم او بوده كه انگشترش را در حال ركوع به سائل صدقه داده نه هيچ كس ديگر و در اين باره كسى خلافى ندارد جز آنان كه در علم كلام نشو و نما كردند و توجهى بحديث نداشتند ، انكار مانند اقرار حجت نيست و مجرد نه گفتن مانع اثبات مدعى نميشود ، و چون مطلبى را همه اهل نقل يك قول روايت كنند حجت شود بر كسى كه شعور و خرد دارد .\r\nاگر گويند : چگونه اين اتفاق درست با اينكه روايت شده اين آيه در باره عبد اللَّه بن سلام نازل است ؟\r\nگوئيم : اين يك روايت تنها است و خبر واحد اخبار بسيارى كه با هم موافقند از ميان نبرد و يك گفته نادر اجماع را نشكند بعلاوه آنكه گفته اين آيه در باره او نازل شده پس از بررسى معلوم شده كه اشتباه كرده چون ناقدان اخبار گفتند آنگاه كه عبد اللَّه بن سلام و يارانش مسلمان شدند يهودان ديگر گفتند : به خدا ما ديگر با تو همنشين نشويم و سخن نگوئيم و با تو و يارانت قطع رابطه دوستى كنيم و به تو يارى ندهيم و آنان هم اين بيانيه يهود را نزد رسول خدا بشكايت بردند و خدا فرو فرستاد - 55 - المائده ، همانا ولى شما خدا است و رسولش و آنان كه نماز را بر پا دارند و زكات دهند و راكعند 56 و هر كه دوستار خدا و رسولش و آنان كه گرويدند باشد راستش كه حزب خدا همان پيروزمندانند .\r\nو پيغمبر ص به مسجد آمد و فرمود : آيا سائلى چيزى خواسته و كسى به او\r\n\r\n","description":"","footnote":"","page_name":" 387 ","page_number":395},
  {"content":"\r\n\r\nبخشش كرده ؟ گفتند : آرى يا رسول اللَّه مردى در مسجد سؤال كرد و على در حال ركوع انگشترش را به او داد پيغمبر ص فرمود : اللَّه اكبر در باره او قرآنى نازل شده و هر دو آيه بالا را خواند براشان و آنگاه عبد اللَّه بن سلام و يارانش را خواست و فرمود :\r\nخداوند از يهود دوستانى بشما عوض داده و هر دو آيه را خواند بر آنها و برخى بيخبران گمان بردند كه هر دو آيه بخاطر عبد اللَّه بن سلام فرو شدند و هر كه بكتب تفسير و نقل اصحاب حديث رجوع كند ميداند كه مطلب آنست كه ما شرح داديم و كاف و ميم - كم - شماها - در قول خدا سبحانه - وليكم - خطاب به همه امت است از حاضر و غائب و موجود و آنكه پس از ان زمان يافت شود مانند قول خدا تعالى است - 182 سوره البقره -  كُتِبَ عَلَيْكُمُ الصِّيامُ  - نوشته شده بر شما روزه - و همانا رسول خدا ص عبد اللَّه بن سلام و يارانش را خواست و هر دو آيه را براشان خواند تا آنان را مژده دهد كه در جمع كسانى هستند كه ولى و سرپرست آنان خدا است و رسولش و امير مؤمنان .\r\nاگر گويند : در آيه لفظ جمع آمده كه فرموده الذين آمنوا و چگونه راست باشد كه مقصود از ان يكى باشد ؟\r\nبه آنها گوئيم بسا كه يكى را بلفظ جمع تعبير كنند براى تعظيم و احترام او و در گفتگو و لغت منكر آن نباشند و آن را به كار برند و خدا عز و جل هم فرموده - 1 - سوره نوح - ما فرستاديم نوح را بسوى قومش - و در آيه 9 سوره الحجر فرمايد راستش ما فرو فرستاديم ذكر را و راستش ما آن را نگهبانيم ، با اينكه ما ميدانيم خدا تنها نوح را فرستاده و تنها ذكر را فرو آورده و نگهدار است و مانند اين تعبير بسيار است « 1 »\r\n\r\n\r\n","description":"","footnote":"\r\n( 1 ) و مىشود گفت : تعبير بلفظ جمع در اينجا اشاره است باينكه جانشين پيغمبر در تدبير و سرپرستى امت تنها يكى نبوده و چند تن بودند كه تا 12 رسيدند و توصيف باينكه زكات دادند در حال ركوع وصف خاندانى آنها است زيرا يك وصف برجسته پدر را بنژاد او نسبت دهند چنانچه خداوند پيغمبر كشى را به همه بنى اسرائيل نسبت داده با اينكه پدران آنان كشنده بودند و بسا كه اين كار از همه امامان واقع شده باشد گر چه در احوال يك يك ضبط نشده « مترجم » ،\r\n","page_name":" 388 ","page_number":396},
  {"content":"\r\n\r\nاگر گويند : چرا انكار كنيد كه مراد از  الَّذِينَ آمَنُوا  همه امت باشند و مقصود اين باشد كه آنان مؤمن باشند و نماز خوانند و زكات دهند و در انجام آن خاشع و فروتنند و منت ننهند و تكبر نورزند و معنى و هم راكعون اين باشد نه آنچه شما گفتيد كه زكات دادن در حال ركوع .\r\nگوئيم : اين درست نباشد زيرا مفهوم از ركوع در لغت و شرع جز اين نيست كه خم شدن مخصوصى است نه تواضع و فروتنى و اگر فروتن را راكع گويند از راه مجاز و تشبيه است و خليل بن احمد مؤلف كتاب العين گفته : هر كه بر روى خود خم شود چه زانويش به زمين رسد يا نرسد راكع باشد و اين شعر را از لبيد آورده .\r\n اخبر اخبار القرون التى مضت * ادب كانى كلما قمت راكع \r\n« 1 » اگر گويند : چرا انكار كنيد كه زكات دادن آنان وصف مطلقى باشد و راكع بودن هم وصف ديگر و مقصود اين نيست كه زكات را در حال ركوع دهند بلكه هم زكات دهند و هم ركوع كنند در هر حال گر چه در جز حال ركوع باشد .\r\nگوئيم : براى آنكه اين معنا خلاف ظاهر كلام است و در ظاهر و هم يركعون حال است و بايد زكات در حال ركوع نماز باشد و دست كشيدن از ظاهر بىدليل راهى ندارد و مانند آنست گفته مردم كه : يمشى اخوانه و هو راكب يعنى ميان برادرانش ميرود با اينكه سوار است كه ظاهرش اينست كه ورود در حال سواريست و زمان سوارى و ورود يكى است بعلاوه اگر نگوئيم زكات در حال ركوع بوده كلام دچار تكرار بىفايده شود زيرا آنان را به نماز خواندن وصف كرده و اگر معنى راكعون هم همان باشد كه نماز خوانند و راكعند تكرار بىفائده باشد .\r\nاگر گويند : امير مؤمنان بعقيده شما زكات بده نبوده زيرا ثروتى نداشته گوئيم : ما ندانيم كه هرگز زكات بر او واجب نميشده و داراى كمترين\r\n\r\n\r\n","description":"","footnote":"\r\n( 1 ) يعنى خبر بسيار مىدهم از قرنهاى گذشته مقصودش اينست عمر بسيار كرده و پير شده و قد او بسيار خميده كه گويد چون بجنبم براى راه رفتن گويا هر چه تلاش كنم كه ايستاده باشم باز هم در خميدنم و در جا ، ركوعم .\r\n","page_name":" 389 ","page_number":397},
  {"content":"\r\n\r\nنصاب زكات نبوده كه 200 درهم است و با داشتن آن كسى را توانگر نگويند بويژه اگر زكات آن را هم بپردازد .\r\nو مىشود هم زكات مستحبى داده باشد نه واجب و صدقه مستحبى را هم زكات نامند زيرا معنى زكات شامل آن هست از اين راه كه بخششى است مايه نمو در حسنه و فزونى ثواب و اگر واژه زكات نزد شما بمعنى اعم از واجب و مستحب باشد جواب ما موافق ظاهر آيه است و اگر آن را مخصوص زكات واجب شماريد دليل صرف آن از ظاهر همه رواياتى است كه باتفاق گفته‌اند اين آيه در بارهء امير مؤمنان ( ع ) نازل شده و زكات هم به او واجب نبوده و بايد بزكات مستحب تفسير شود و گر نه اخبار را ناديده گرفته‌ايم .\r\nاگر گويند : چگونه امير مؤمنان در حال نماز صدقه داده آيا اين مايه بطلان نماز و انجام كار ديگر نيست ؟\r\nگوئيم : حاضرتر پاسخ ما اينست كه ما نميدانيم همه كارها كه امروزه در نماز قدغن است در آن تاريخ هم بطور كلى همه قدغن بوده و مىشود اين كار پيش از قدغن شدن آنها باشد و گفته‌اند سخن گفتن در نماز در سابق مباح بوده و از ان پس نهى شده و اگر همچنين نبوده اشكال شما وارد نيست زيرا كار آن حضرت منافى نماز نبوده و مىشود با اشاره اندكى بسائل انجام شده كه قاطع نماز نبوده و سائل آن را فهميده است و انگشتر را از كف آن حضرت برگرفته و چگونه منكر اين باشيد با اينكه همه فقهاء اتفاق دارند كار اندك نماز را باطل نميكند در هر حال ، و دليل بر اينكه آن حضرت بواسطه بخشش انگشتر از شرائط نماز كم نگذاشته اينست كه در باره مدح او قرآن نازل شده و بعلاوه او را براى سرپرستى مردم پيش ساخته .\r\nاگر گويند : چون ثابت شود بدين آيه كه آن حضرت امام همه مردم است چرا انكار كنيد كه مقصود سزاوار بودن آن حضرت باشد براى امامت پس از عثمان و خليفه چهارم باشد ؟\r\nگوئيم : براى آنكه امامت چون بدين آيه براى كسى ثابت شود بايد پس\r\n\r\n","description":"","footnote":"","page_name":" 390 ","page_number":398},
  {"content":"\r\n\r\nاز رسول خدا ص امام باشد در هر حال و مخصوص زمانى دون زمانى نباشد و ما منكر تخصيص آنيم از اينجا كه خداى تعالى و رسولش در هر حال ولى ما باشند نه در زمان خاصى و چون امير مؤمنان ( ع ) هم برسول ص عطف شده واجب است كه بطور مطلق ولى مردم باشد چنانچه پيغمبر ص سزاوار آنست و از آن جدا نيست و تنها مسلم است كه تا رسول خدا ص زنده بود جز او پيشوا و امامى براى مردم نبوده و گر نه امير مؤمنان ( ع ) از هنگام نزول اين آيه بىفاصله سزاوار اين مقام بوده و اين دليل است كه آن حضرت پس از پيغمبر ص بىفاصله مستحق امامت بوده و امام ديگرى در ميانه نبوده ، سپاس از ان خدا كه با برهان روشن به حق و درستى رهنما است .\r\n\r\n","description":"","footnote":"","page_name":" 391 ","page_number":399},
  {"content":"\r\n\r\n\r\nفصل - مسائل شنيدنى از فقه در باره آدمى\r\n1 - دو مرد مادر يك ديگر را بزنى گرفتند و هر دو داراى فرزند شدند آن دو فرزند چه خويشى با هم دارند ؟\r\nجواب : هر كدام عموى مادرى ديگرى شوند زيرا پسر برادر پدر است از طرف مادرش .\r\n2 - دو مردند هر كدام دختر ديگرى را بزنى گرفتند و هر دو از آنها پسرى آوردند خويشى فرزندان چه باشد ؟\r\nجواب : هر كدام از آن دو فرزند پسر دائى ديگريست زيرا هر كدام خواهر زاده آن ديگرند .\r\n3 - دو مردند كه هر كدام خواهر ديگرى را بزنى گرفته و از آنها دو پسر آوردند خويشى دو پسر چه باشد ؟\r\nهر كدام پسر عمه ديگرند و پسر دائى او .\r\n4 - دو مردند كه هر كدام جده پدرى ديگرى را بزنى گرفتند و دو پسر روزى آنها شده آن دو پسر با آن دو مرد چه خويشى دارند و خودشان با هم چه خويشى دارند ؟\r\nجواب : هر كدام از دو پسر عموى مرديست كه مادر پدرش را بزنى گرفته زيرا آن مرد پسر جده پدرى او است و هر كدام از دو پسر برادر زاده هم باشند و عموى پدرش 5 - دو مردند كه هر كدام جده مادرى ( ننه جان ) ديگرى را بزنى گرفتند و بهر كدام پسرى از آن زن روزى شده آن دو پسر با آن دو مرد چه خويشى دارند ؟\r\n\r\n","description":"","footnote":"","page_name":" 392 ","page_number":400},
  {"content":"\r\n\r\nو خودشان با هم چه خويشى دارند ؟\r\nجواب : هر يك از دو پسر دائى مرديست كه مادر مادرش را بزنى گرفته زيرا آن مرد پسر جده مادرى او است و آن پسر برادر مادرى او است و هر كدام از دو پسر خواهرزاده يك ديگرند و دائى پدرى هم « 1 » .\r\n\r\nسيد رضى ره اين شعر را براى ما خواند\r\n كنون بايد نيوشى بنگى از مرگ * دلت مرد است يا خوابست بىبرگ\r\nبسازى خانه‌اى از بهر ديگر * تو را خانه بود در پيش با برگ\r\nهمانا هست دنيا با درازيش * چه تلى كز فرازش آيدت مرگ \r\nو نيز از او است\r\n چه روزى بگذرد با سازگارى * و در پيشامد بد شك تو دارى\r\nغنيمت گير فرصت پيش از مرگ * شتابى كن بشب تا وقت دارى\r\nنشاطى تا بتن دارى جلو كش * كه هر شب را بود در پى فشارى \r\nو از ديگرى :\r\n دريغ آيدم آنچه باشد مرا * هميشه نگهدارمش در خمى\r\nبه زودى به زور از كفم ميرود * كشد بينى من به خاك سرا\r\nنگريم چرا بر خود و بر هلاك * چه دل داده باشم بمرگ و بلا\r\nندانم اگر وقت مرگم ولى * شكى نيست در مرگ تلخم هلا\r\nندانم اگر جاى گورم ولى * مرا عرض و طولش بود بر ملا\r\nببينم كه جمعى بگرد منند * بتلقين و در گريه‌اى واى وا \r\n\r\nداستانى از امام ( ع ) با سلطانى معاصر خود\r\nآوردند كه يكى از امامان ( ع ) را سلطان آن زمان احضار كرد ، بگمانم كه آن امام محمد بن على الرضا ( امام جواد ) ( ع ) بوده و آن سلطان متوكل ، گويند : چون\r\n\r\n\r\n","description":"","footnote":"\r\n( 1 ) مسأله 4 و 5 فرضى و چنين ازدواجى كمياب و بلكه ناياب است و فرزند آوردن چنين زنى هم كميابتر و نايابتر « مترجم »\r\n","page_name":" 393 ","page_number":401},
  {"content":"\r\n\r\nبر او وارد شد ديدش زير گنبدى پر زيور نشسته در ميان بستانى و جام مى بر دست دارد و خواست آن را به امام دهد آن حضرت سر باز زد و فرمود :\r\nخاندانى باشيم كه هرگز گوشت و خون ما با مى نيالوده و او گستاخانه به امام ( ع ) فرمود : براى من شعر بخوان و حضرتش چنين خواند :\r\n بر سر كوه شبان را گذراندند همى * پاسبان بود بر آنها ز يلان بيش و كمى\r\nقله كوه نشد مانع مرگ و آسيب * از دژ خويش كشيدند فروشان تا شيب\r\nدر ته گور نمودند سكونت كه چه بد * مسكنى گشت براشان كه چه زندان ابد\r\nجا زد جارچى مرگ چه بر خاك شدند * تخت كو تاج چه شد ؟ زيور و ديباچه شدند ؟\r\nدر كجا شد رخ زيبا كه پس پرده بدى ؟ * پرده و كنگره‌هائى به برابر بزدى\r\nگور گوينده آنها شد وسائل را گفت * كرمهاى سيهى بر رخ آنان بشكفت\r\nروزگارى همه خوردند و همى نوشيدند * خورده گشتند پس از آن و همه پوسيدند \r\n« 1 » راوى گفت : متوكل دنبال شنيدن اين اشعار تكان دهنده جام مى را بر زمين زده و عيشش در هم شكست .\r\nدر آن روز و باندوه نشست ( و اين اثر پند آن حضرت بود كه در دل سنگ او نقشى ناپايدار بست و آيا اين اشعار سروده خود آن حضرت بود يا ديگرى ؟ توضيحى به نظر نرسيده )\r\nمحمود بن حسن وراق سروده :\r\n ديروز گواه عادلى بود و گذشت * امروز براى تو گواهى دگر است\r\nديروز اگر كه كرده‌اى كار بدى * امروز نكوئى كن و دارش در دست\r\nامروز توانى ار كه خواهى سودى * ديروز گذشت و تا هميشه رفتت از دست\r\nاميد به كار خير فردا تو مدار * شايد كه نباشى تو بفردايت هست \r\nو نيز از او است :\r\n\r\n\r\n","description":"","footnote":"\r\n( 1 ) اين داستان ميان امام دهم على نقى و متوكل بوده زيرا امام جواد ( ع ) در زمان معتصم درگذشته .\r\n","page_name":" 394 ","page_number":402},
  {"content":"\r\n\r\n مال خود را به تو بسپرده خدا * بهر فرمانبرى و حق‌دارى\r\nشكر نعمت ننمودى ليكن * بگنه زان تو چه نيرو دارى ؟\r\nاز پس و پيش تو جنگى با وى * و ز همه خلق تو پنهان دارى \r\nو نيز از او است :\r\n با چشم تو مىبينى و گويا خوابى * هستى تو گواه كار و غيبت يا بى\r\nدر پيش خودت بآرزوى بخشش * غرقى بگناه و آرزو نايابى ( نيابى )\r\nپيوند زنى گناهان بهم و اميدت * رفتن ببهشت و عابدان دريابى\r\nدر ياد ندارى كه خدا كرد برون * آدم ز بهشت با گناهى كه نكرد \r\nاز ابى العتاهيه اسماعيل جرار « 1 »\r\n با كفافى خويش قانع دار و آسايش طلب * ور نه ميخواهد ز تو آنچه نميايد بدست\r\nنيست در آنچه گذشت و نى در آنچه نامده * لذتى از بهر آن كس كه بخواهد گشت مست\r\nتو همان دارى هر آنچه‌ت عمر باشد در جهان * آنچه دارى اندرين ساعت كه پيش روت هست \r\n\r\n\r\n","description":"","footnote":"\r\n( 1 ) ابو العتاهيه به تخفيف باء است ، كنيه وى ابو اسحاق و نامش اسماعيل پسر قاسم - تا گويد - او در زمان خود در آزادى طبع و نظافت نظم مخصوصا در زهد و مذمت دنيا منحصر بفرد و يگانه عصر بشمار ميرفت ، وى از شعراء متقدمينى بود كه در رديف : بشار و ابو نواس محسوب ميشد و شعر او زياد است ، در سال 130 قمرى در عين تمر شهر كوچكى در حجاز نزديك مدينه طيبه متولد شد و بقولى در عين تمر از اطراف فراتست نزديك انبار ، وى در كوفه نشو و نما كرد و ساكن بغداد شد و مشغول فروختن ماهى بود و بعشق كنيزك مهدى عباسى بنام عقبه مشهور بود و حكايات و اشعار بسيارى در اين باره دارد ، نظم شعر برايش بسيار سهل و آسان بود تا آنجا كه از او نقل شده اگر خواهم هر سخنى را با شعر بگويم ميتوانم - تا گويد ارجوزه حكيمانه اى از او نقل شده كه آن را ذات الامثال ناميده و چند هزار شعر است ( و آن بروش مثنوى هر بيتش بيك قافيه است ) بطور خلاصه از ترجمه هدية الاحباب نقل شد ( لقب او جرار بمعنى كوزه فروش يا از جرى بمعنى ماهى فروش )\r\n","page_name":" 395 ","page_number":403},
  {"content":"\r\n\r\nو نيز از او است :\r\n اى كه هستى خواستگار چهره دنياى پست * دور شو از خواستگارى تا بمانى خود درست\r\nآنكه باشد خواستگار يك عجوز پر فريب * باشد از روز عروسى نوحه مرگش قريب \r\n140 - بسندش از قاضى ابو الحسن محمد بن على بن محمد بن صخر ازدى بصرى تا ابى شهاب كه عيسى بن مريم ( ع ) به دنيا فرمود : اى زن چند شوهر داشتى ؟\r\nگفت بسيار ، فرمود : همه تو را طلاق دادند ؟ گفت : نه بلكه همه را كشتم فرمود :\r\nاين شوهران زنده‌ات عبرت نگرفتند به همگنان گذشته خود كه چگونه آنان را يكى يكى به خاك هلاكت انداختى تا اينكه از تو بر حذر شوند ؟ گفت : نه يكى در باره دنيا سروده\r\n مهار و لگامش ز اندوه و آزار * بود زهر تلخى ز پستانش در كار\r\nهميشه انيسان خود كشته باشد * تفا بر زنى قاتل شوى و هر يار \r\n\r\n","description":"","footnote":"","page_name":" 396 ","page_number":404},
  {"content":"\r\n\r\n\r\nفصل : از سخنان سيد ما محمد رسول اللَّه در بارهء دنيا\r\n141 - فرمود : من براى دنيا پرست سه چيز را ضامنم : فقرى كه بىنيازى ندارد ، گرفتارى و اندر كارى كه پايان ندارد ، غم و اندوهى كه دنباله‌اش بريده نشود و پايدار باشد « 1 » 142 - فرمود : در دنيا چون مهمانى بسر بريد ، مساجد را خانه خود شماريد ، در خانمان خود دلى نرم داشته باشيد و بسيار انديشه كنيد و اشك بريزيد ، و هوسها شما را نكشانند تا بسازيد آنچه خود در آن نشيمن نكنيد و گرد آوريد آنچه خود نخوريد ، و آرزومند باشيد بدان چه در نيابيد « 2 »\r\n\r\n\r\n","description":"","footnote":"\r\n( 1 ) ضمانت در اينجا كنايه از لزوم اين سه خصلت است براى كسى كه دنيا پرست و همه كوشش او بدست آوردن دنيا است از مال و جاه و فرزند و همسر .\r\n( 2 ) چون مهمانى بسر بريد از نظر اينكه خانه عاريت است و نبايد بدان دل بست و از ديگر سراى دست كشيد با اينكه براى همين زندگى عاريت هم كار و كوشش بسود خود و ديگران وظيفه‌ايست به عهده هر انسان و نبايد خود را مهمان ديگران پندارد و كار خود را به ديگران سپارد ( مترجم )\r\n","page_name":" 397 ","page_number":405},
  {"content":"\r\n\r\n\r\nفصل : سخنى از امير مؤمنان عليه السّلام در اين معنا\r\n143 - هر كه بامداد كند و بر دنيا اندوه خورد بامدادش در خشم پروردگارش كه برتر است اندر باشد ، و هر كه بيشتر همتش به دنيا وابسته بدبختى و غمش بدرازا كشد .\r\n144 - دنيا از ان كسى كه آن را وانهد و بدان نپويد و ديگر سرا از آنكه آن را بجويد 145 - بيرغبت به دنيا هر چه بيشتر خود را از آن رهاند بيشتر بزيور خويش آرايد چون چيزى از دنيا را خواستار شوى از تو دريغ شود ، در ياد آنچه باش كه خدا از دين به تو داده و به ديگرى نداده كه برايت سزاوارتر است تا خود را بدان چه نداده است به تو شايسته‌تر نشان دهى .\r\n146 - و از سخنان بديع آن بزرگوار كه بيادگار مانده اينست كه :\r\nمردى بميان سخنرانى حضرتش دويد و آن را بريد و به آن حضرت گفت : دنيا را براى ما توصيف كن .\r\nفرمود : آغازش رنج است و پايانش بلا ، در حلال آن حسابرسى است و در حرامش كيفر كشى ، هر كه در آن تندرست باشد خود را آسوده شمارد ( و به كار آخرت نپردازد ( و هر كه بيمار گردد پشيمان باشد ( كه چرا كار آخرت نكرده ) ، هر كه توانگر و بىنياز گردد فريب زده شود و هر كه بينوا و درويش شود اندوه خورد ، هر كه براى بدست آوردنش بكوشد از دستش بدر رود و هر كه از ان باز پس نشيند در بر او آيد هر كه به دو نگران باشد دلش را برد و سرگرمش كند و هر كه خوارش شمارد و به آن اعتنا نكند او را يارى دهد .\r\nسپس آن حضرت برشته سخنرانى خود بازگشت ، و اين خود بالاترين پايه حاضر جوابى است « 1 »\r\n\r\n\r\n","description":"","footnote":"\r\n( 1 ) زيرا كسى كه در رشته‌اى سخنرانى مىكند همه توجهش بدان وابسته است و از مطالب ديگر گسسته است بويژه در ميان جمعى كه همه به او نگرانند و با چشم و گوش خود او را در محاصره دارند و اگر كسى در ميان سخن او دود حواسش پرت شود و دير زمانى بايد تا بخواهد مطلب ديگرى به نظر آرد و با اين بلاغت و شيوائى پاسخ مسائل را برشته كشد ( مترجم )\r\n","page_name":" 398 ","page_number":406},
  {"content":"\r\n\r\n\r\nفصل : سخنى در اثبات امامت حضرت صاحب الزمان مهدى بن الحسن و امامت پدرانش عليهم السلام\r\nاى خواننده محترم خدايت يار باد ، بدان كه دليل بر صحت امامت آن حضرت و اثبات غيبتش روشن است براى كسى كه انديشه كند ، عذر برانداز است براى آنكه بسنجد ، آشكار است براى آنكه برآورد كند ، نزديك بفهم كسى است كه آن را مورد مطالعه سازد و بر دو پايه بنياد شده كه عقل بدانها گواه است و رهنماى هر دو تا است .\r\n1 - وجود امام در هر زمانى بايست است و روزگار و جهان بىامام پايدار نمانند 2 - امامى كه لنگر هستى جهانست بايد معصوم باشد از سهو و از خطا و از نسيان و فراموشى و اشتباه و چون انديشمند بداند اين دو اصل و پايه درستند و بدليل روشن بر او ثابت شوند نتيجه آنها صحت امامت و غيبت آن حضرت است سلام اللَّه عليه ( و عجل اللَّه فرجه ) و ديگر نيازى بروايات مكرره و طول سخنى ندارد براى اينكه از حال مدعيان امامت امروزه جز همان امام مهدى كه گفتيم دانسته و روشن است كه به كلى\r\n\r\n","description":"","footnote":"","page_name":" 399 ","page_number":407},
  {"content":"\r\n\r\nبر كنارند از وصف عصمت و دچار هر گونه خطا و اشتباه و گناه مىشود باشند مانند ديگران از امت و از اينجا صحت امامت صاحب الزمان ما ( ع ) ثابت شود و عصمت آن حضرت هم كه غايب است ثابت است چنانچه ما بدان عقيده داريم و اگر جز او امام باشد از همه مردمان درست نيايد آنچه عقل بر آن گواه است از صحت دو اصل نامبرده و نادرستى آنها با قيام دليل محال است و اين يك دليل است دور از هر معارضه و بر كنار از هر شبهه و باورپذير و نزديك بهر فهم و بدان براى تو استوار شود رشته دليلى بر اثبات امامت همه سادات ما ( ع ) زيرا لزوم امامت مقرون بعصمت براى رئيس امت لازم است با اينكه ميدانيم جز ائمه كسى داراى اين خصلت نبوده وادار سازد باقرار بامامت دوازده امام صلوات اللَّه عليهم و مانع هر خردمند است كه از آنها رو گرداند يا در باره امامت آنها شك كند و از اين پس سخنى نماند جز اقامه دليل بر اثبات دو اصل مذكور و بايست شدن بن كنى مايه خلاف از هر كه داراى عقل است و انصاف از اينكه امامت واجب است براى امت .\r\n\r\nدليل بر وجوب امام براى امت در هر زمان تا قيامت\r\nمختصرش اينست كه ما بىشك ميدانيم وجود رئيس مطاع با هيبت كارگزار و پرورش دهنده و پندآموز و نگهدار براى امت آنان را از زشت كارى جلوگيرتر و به كار نيك واداركننده‌تر است و بهتر دست ستمكاران را پس زند و باز دارندهاى از بد كارى را نگهدارى كند و از هرج و مرج و خودسرى مردم و آشوب‌طلبى و خرابكارى باز دارد و علم ما بدان چه گفتيم از بديهيات پايه گرفته و همان توجه دادن بدان از طول و تفصيل بىنياز مينمايد ، و استادان ما در اين مسأله داد سخن داده و آن را استوار كردند و جاى شبهه و دور باورى براى مخالفان نگذاشتند .\r\nو اما دليل بر وجوب عصمت امام اينست كه علت نياز به دو لطف و بهسازى مردم است كه مردم را از زشتكارى و تبهكارى جلو گيرد و به كارهاى سودمند و درست و لازم وادارد چنانچه پيشتر در لزوم او در هر عصر بيان كرديم و اين خود بايست دارد كه علت نياز بوجود امام در خود او نباشد تا امام ديگر لازم گردد زيرا اگر او هم\r\n\r\n","description":"","footnote":"","page_name":" 400 ","page_number":408},
  {"content":"\r\n\r\nبشود زشتكار و بد كردار باشد نياز بوجود امامى پيشوا دارد كه جلوش را از آنچه مىشود بكند بگيرد و دستش را پس كشد و سخن در باره آن امام همان است تا بمحال كشد كه وجود امامان بىنهايت باشد يا وجوب وجود امام معصوم و دانسته شد كه علت نياز به امام در او نيست و معصوم است و الحمد للَّه .\r\nدليل ديگر براى لزوم عصمت امام و نشانه ثبوت عصمت ائمه عليهم السلام اينست كه امام پيشواى دنيا و دين است و پيروى او از طرف خداوند عالميان واجب است و بايد خطا و لغزش بر او روا نباشد و گر نه خدا تعالى فرمانداده به پيروى از نافرمان خود و اگر معصوم نباشد تكليف مردم به جمع ضدين انجامد و طاعتشان گناه و گناهشان طاعت گردد براى اينكه مامورند به پيروى امام و همكارى با او و اگر در گناه پيرو او شوند براى انجام فرمان اطاعت او مطيع او محسوب شوند و نافرمان خداى سبحان و اگر خلاف او كنند و پيرو او نباشند به حساب اطاعت از خدا باز گنهكارند به حساب مخالفت امام كه واجب الطاعة بر آنها است و در اينكه محال و نشدنى باشند دليلى است بر وجوب عصمت امام .\r\nكسى را نرسد كه بگويد پيروى از امام لازمست بر رعيت در آنچه ميداند درست گفته و درست كرده زيرا در اين صورت او امامى نباشد كه بايد از او پيروى كرد اگر خود رعايت درست را از نادرست تشخيص دهد نه از گفتار و كردار آن امام چون اگر كردار رعيت بر پايه دانش خود باشد نه پيروى امام در حقيقت ديگر پيرو و تابع او نباشد .\r\nو اگر امام كسى باشد كه رعيت بتواند كار درست و نادرست او را تشخيص دهد بايد يهود امامان امت باشند در مسأله اقرار بنبوت موسى ( ع ) چون امت موافقند با آنها در شناخت نبوتش و از اينجا روشن است كه پيشوائى كسى را سزد كه حق بگفتار و كردار او شناخته شود نه از راه ديگر ، با اين بيان ثبوت دو اصل نامبرده كه وجوب امامت و عصمت باشند روشن شد و با ثبوت آن دو دليلى كه در پيش آورديم محقق گردد و در اين مختصر كفايت است از طول دادن گفتگو در اين باره ، و الحمد للَّه\r\n\r\n","description":"","footnote":"","page_name":" 401 ","page_number":409},
  {"content":"\r\n\r\nرب العالمين و صلاته على محمد رسوله و آله الطاهرين .\r\n\r\nحديث در باره عصمت على ( ع )\r\n143 - بسندم از قاضى ابو الحسن اسد بن ابراهيم سلمى حرانى - تا - امام دوم حسن بن على ( ع ) كه فاطمه دختر پيغمبر عليهما السلام به من خبر داد از پدرش ص كه جبرئيل از قول دو فرشته نويسنده اعمال على ( ع ) گزارش داد كه آنان تا گواه على بودند گناهى بر او ننوشتند « 1 »\r\n\r\n\r\n","description":"","footnote":"\r\n( 1 ) اسد بن ابراهيم كه يكى از مشايخ روايت مصنف است در كتب رجالى كه در دسترس مترجم بوده نامى ندارد و اعتماد به او از نظر اينست كه مصنف از او روايت آورده ( مترجم )\r\n","page_name":" 402 ","page_number":410},
  {"content":"\r\n\r\n\r\nفصل : سخنان حكيمانه على عليه السّلام\r\n144 - فرمود : نميرد آنكه كارهاى نيكى از خود بجا نهد و ديگران از او پيروى كنند « 1 » ، هر كه سخن حكيمانه‌اى پراكند بدان يادش كنند ، مرگ نيكان آسايش آنان است و مرگ بدان آسايش مردمان جهان ، هر كه دانشى را نهان سازد گويا آن را ندانسته ، جواد آنكه بخشد آنچه را ديگران دريغ دارند ، هر كه ريشه‌اش ارجمند است كارش نيك است .\r\n145 - در حديث است از امام صادق ( ع ) كه امير مؤمنان ( ع ) 24 كلمه سخن دارد كه ارزش هر كدام برابر با آسمانها و زمين است « 2 » فرموده : 1 - رحمت آرد خدا بدان كه شنيد و بخاطر سپرد 2 - به راه درست خوانده شد و بدان نزديك گرديد ( و آن را درنورديد ) 3 - و دست بدامن رهنمائى زد و نجات يافت ، 4 - پروردگارش را واپائيد و از گناهش ترسيد 5 - كردار خالصانه پيش فرستاد 6 - كار شايسته كرد و ذخيره آخرت بدست آورد 7 - از آنچه نهى شده كناره كرد 8 - تير را بنشانه زد و عوض ستاند 9 - با هوس نبرديد 10 - آرزوى بيجايش را دروغ شمرد ،\r\n\r\n\r\n","description":"","footnote":"\r\n( 1 ) گويا شيخ سعدى شيرازى اين مضمون را در نظر گرفته و گفته :\r\n سعديا مرد نكونام نميرد هرگز * مرده آنست كه نامش بنكوئى نبرند \r\n( 2 ) در شماره جمله‌هاى مستقل اين حديث با همه اختصارى كه دارند تا شماره 24 بدست نيامد و شايد از متن حديث افتاده و يا در ذكر شماره از راويان يا نسخه نويسان اشتباهى رخ داده ( مترجم )\r\n","page_name":" 403 ","page_number":411},
  {"content":"\r\n\r\n11 - از آرزو حذر كرد 12 - و كردار بياورد 13 - شكيبائى را خواسته زندگيش داند 14 - و تقوى را ساز و برگ وفاتش سازد ، 15 - كمتر از آنچه در نهاد دارد آشكار سازد 16 - كمتر از آنچه داند سخن راند ، 17 - بروشى درخشان بچسبد ، 18 - براهى نمايان چسبد و بجاده روشن و مهلت را غنيمت شمارد ، 19 - بسر رسيد عمر بشتابد ، 20 - و از كردار توشه بردارد .\r\nو از سخنان امير مؤمنان عليه السلام 146 - هر كه خود را زبون خواهد دل بطمع بندد ، هر كه به كارهاى گونه گونه دل دهد رغبت كار را از دست بدهد و خسته شود ، آبرومندتر توانگرى وانهادن آرزوها است ، هر كه شهوتها را وانهد آزاد باشد و بنده هوس نشود ، آزمندى كليد رنج است و وادار شدن بگناه ، شرانگيزى هر عيب بدى را فراهم آرد ، آزمندى نشانه نيازمنديست ، چشم‌چرانى افسوس فراوان آرد ، كمتر باشد كه آرزومندى درست درآيد ، بسا طمع كه نابجا و دروغ باشد و آرزوئى كه بنوميدى كشد ، هر كه به صرف اميد پناه برد آبرويش برود ، همت زاهد ناسازى با هوس است و خوددارى از هر شهوت دسترس ، از بدعت دين براندازتر نيست و مردان را تباه‌كن‌تر از طمع نباشد بپرهيز از طمع كه كالاى بيخردانست ، هرگز درست نيايد براى بنده خدا حقيقت ايمان جز اينكه دينش را بر دلخواهش برگزيند و هرگز هلاك نشود جز كه دلخواهش را بر دينش برگزيند ، هر كه باور دارد كه خدا او را ببيند و او نافرمانيش كند خدا را پست‌تر بيننده‌ها به حساب گرفته .\r\n147 - در حديث است از رسول خدا ص كه قرآن را باور ندارد كسى كه آنچه در آن حرام شده حلال شمارد .\r\n149 - بسندم از استادم مفيد رضي الله عنه بلفظ خود او بسندش تا امام رضا ( ع ) بسندش تا امير مؤمنان على بن ابى طالب ( ع ) كه رسول خدا ص به من باز گفت : خدا عز و جل فرمايد : اى آدميزاده با من انصاف ندارى من به تو دوستانه نعمت بخشم و تو دشمنانه از من نافرمانيها كنى ، خير من به تو فرو بارد و بدكردارى تو به من فراز\r\n\r\n","description":"","footnote":"","page_name":" 404 ","page_number":412},
  {"content":"\r\n\r\nآيد ، هر روز فرشته‌هائى گرامى كردار ناشايسته‌ات را نزد من آرند ، اى آدميزاده اگر وصف خود را از زبان ديگرى شنوى و ندانى موصوف كيست بدشمنى آن موصوف شتاب دارى .\r\n150 - بسندم از استاد ما مفيد رضي الله عنه بسندش تا امام صادق ( ع ) كه هر كه خدايش نيكوكارى دهد و پذيرد مژدگانى دارد و هر كس نپذيرد دوزخش سزاوارتر است .\r\n151 - باز بسندم از استاد مفيد رضي الله عنه بسندش تا سكونى « 1 » از امام صادق ( ع ) كه به من باز گفت پدرم از قول پدرانش كه امير مؤمنان ( ع ) فرمود : هر كه باورد دارد از دوستان جدا مىشود و زير خاك ميرود و روى در رو با حساب ميگردد و از آنچه بجا نهد سودى نبرد و نياز به پيش فرستاده خود دارد شايان و سزاوارتر است كه آرزو را كوتاه كند و كردارش بدرازا كشد براى آخرتش .\r\n\r\n\r\n","description":"","footnote":"\r\n( 1 ) سكونى اسماعيل بن ابى زياد كه بسيار از او روايت شده و برخى او را شيعه دانستند و محقق داماد و علامه طباطبائى او را ثقه خواندند و محقق داماد راشحه يكم از رواشح خود را بشرح حال او تخصيص داده و استاد اكبر در تعليقه خود سخن را در باره او دراز كرده و هم استاد ما محدث متبحر در خاتمه مستدرك و گفته : و اما سكونى خبرش صحيح و يا موثق است و شهرت ضعف خبر او چنانچه بحر العلوم و ديگران بدان تصريح كردند اصلى ندارد زيرا در همه كتبى كه در فن رجال بدست داريم و در آنچه از آنها نقل شده اشاره‌اى بقدح نرسيده جز اينكه برخى او را از عامه دانستند و اين هم منافاتى با ثقه بودن ندارد و دليل بر ثقه بودن او بمعنى اعم بلكه اخص نزد ناقدان اين فن اموريست سپس بذكر آن امور پرداخته و بدنبالش گفته :\r\nصدوق روايتى در علل بسندش تا سكونى آورده كه امام صادق ( ع ) فرموده هر كه در وضوء تجاوز كند چون كسى است كه از آن كم گذارد و بنقل از سعيد صدر الدين عاملى گفته اين اشاره دارد به انتقاد از مخالفان كه هر عضو وضوء را سه بار شويند و از آن نتيجه گرفته كه سكونى شيعه بوده خلاصه‌اى از ص 309 ترجمه ج 3 هدية الاحباب محدث قمى ( مترجم )\r\n","page_name":" 405 ","page_number":413},
  {"content":"\r\n\r\n\r\nفصل : از سخنان رسول خدا صلّى اللَّه عليه و آله\r\n152 - فرمود : هر كه خواهد عزيزتر مردم باشد بايد از خدا عز و جل بترسد و پرهيزكار گردد .\r\n153 - فرمود : هر كه از خدا ترسد دلش از دنيا بركنده شود و هر كه از دنيا بدان چه بسش باشد خشنود است كمتر چيزى كه در دنيا است او را بس است از هر چه در دسترس است ، 154 - فرمود : دنيا خرم و شيرين است و خدايش شما را در ان به كار گرفته بپائيد تا چگونه آن را به كار بريد .\r\n155 - فرمود : هر كه از ترس خدا وانهد نافرمانى خدا را خدايش روز قيامت خشنود سازد و شاد كند و هر كه با ستمكارى همراه شود و راه رود تا او را در ستمش كمك دهد با اينكه ميداند ستمكار است از ايمان بدر است .\r\n156 - فرمود : آنچه را در روا بودنش شك دارى وانه و بدان چه شك ندارى بپرداز زيرا هرگز نبود چيزى را كه براى خدا وانهى نيابى و زيانش بكشى .\r\n157 - فرمود : راه توبه براى هر كسش خواهد باز است ، باز گرديد و توبه كنيد بدرگاه خدا توبه‌اى صميمانه .\r\n158 - فرمود : بكردار نيك بشتابيد پيش از آن كه به كار ديگرى پردازيد و از گناهان بر حذر باشيد زيرا بنده گناهى كند و روزى او ببرد و بند آيد « 1 »\r\n\r\n\r\n","description":"","footnote":"\r\n( 1 ) اين چند حديث را از سخنان پيغمبر اسلام صلوات اللَّه عليه و على آله نقل كرده و در هر حديثى پندى آموزنده و گنجى از معرفت و حكمت اخلاقى نهفته است و در شمار همان سخنان كلى و جوامع كلماتند كه آن حضرت بدانها افتخار كرده و فرموده : اوتيت جوامع الكلم يعنى سخنان پر معنا و نغز به من داده شده است ( مترجم )\r\n","page_name":" 406 ","page_number":414},
  {"content":"\r\n\r\n159 - به من باز گفت : شيخ ابو رجاء محمد بن على بن ابى طالب بلدى در قاهره بسندش تا سلام بن مستنير از ابى جعفر امام باقر ( ع ) كه جدم رسول خدا ص فرمود :\r\nاى مردمان حلال من حلال است تا روز قيامت و حرام من حرام است تا قيامت آگاه باشيد كه خداوند عز و جل آن دو را در قرآنش بيان كرده و من در روش خود و در سنت خودم آن دو را روشن كردم و در اين ميانه شبهه‌ها است از شيطان و پس از من هم بدعتها است كه هر كه آنها را وانهد كار دينش به شود و مروت و آبرويش بجا مانند و ببهى گرايند و هر كه بدانها آلوده گردد و در افتد و پيرو آنها باشد چون شبانى است كه رمه خود را نزديك غرقگاه چراند و نفسش او را بكشاند تا رمه را بغرقگاه كشاند .\r\nهلاكه هر پادشاهى را غرقگاه باشد آگاه باشيد كه غرقگاه خدا عز و جل محرمات او است از غرقگاه خدا خوددارى كنيد و از آنچه حرام كرده ، آگاه كه آزردن مؤمن بزرگتر بىايمانيست .\r\nآگاه باشيد : هر كه در راه خدا عز و جل دوست دارد و در راه او دشمن دارد و براى خدا بخشد و براى خدا دريغ كند از مؤمنان برگزيده نزد خدا عز و جل باشد .\r\nهلاكه چون دو مؤمن در راه خدا عز و جل دوستى كنند و يك دل شوند چون يك پيكر گردند كه چون عضوى از آن به درد آيد عضو ديگر دردش يابد « 1 »\r\n\r\n\r\n","description":"","footnote":"\r\n( 1 ) در اين جمله حضرتش با بيانى بليغ وحدت روحى و همدلى ميان مؤمنان را كه انسان با حقيقتند بيان كرده و آنان را چو اعضاء يك بدن دانسته و شايد شيخ بزرگوار سعدى از اين حديث استفاده كرده و سروده :\r\n بنى آدم اعضاى يك ديگرند * كه در آفرينش ز يك گوهرند\r\nچو عضوى به درد آورد روزگار * دگر عضوها را نماند قرار \r\n( مترجم )\r\n","page_name":" 407 ","page_number":415},
  {"content":"\r\n\r\nاز شگفتيها كه ديدم و برايم رخ داد اينست كه روزى در شهر قاهره بدنبال كارى رفتم ماه ربيع الآخر سال 424 بود مردى در راه همراهم شد كه او را بدانشجوئى و كتب حديث واداشته بودم ، در يك بازارى بجوانى نورس برخورديم و آن مرد به دو نگاه عاشقانه‌اى كرد و از من بريد و به دو پيوست و بگفتگو نشست و نظر ديگران را به خود جلب كرد و با او خوش گفت و خوش خنديد و چون به من رسيد بر آن كار سرزنشش كردم و گفتم شايسته تو نباشد و به زودى زود جلو پاى خود روى زمين برگ نوشته‌اى افتاده يافتيم و منش برداشتم مبادا در آن نام خدا تعالى باشد ديدم كهنه است و خط نازكى در آن نوشته و برخى از آن هم محو شده و گويا از يك كتابى بوده و چونش مطالعه كردم در آن يك حديث نوشته بود كه آغازش از ميان رفته بود و اينش مانده بود : گفت : من برادر مسلمان توام و پشت و پناهت در ايمان و تو را در كارى بينم كه نتوانم دمبندم از آن در باره تو و عذرت را نپذيرم ، گفت : آن چيست ؟ تا از آن باز گردم و از خدا تعالى توبه خواهم گفت ديدم تو با يك نوجوان فريبا و نادان بفرمان‌هاى خدا و حدود او خوش ميگوئى و ميخندى با اينكه براى دانشجوئى خدا قدر تو را بالا برده و همانا تو چون مردى از صديقانى كه ميگوئى به من باز گفت فلان از قول فلان از رسول خدا ص از قول جبرئيل از قول خدا تعالى و مردم از تو شنوند و بنويسند و احكام دين خود دانند و بدان اعتماد كنند و آن را حكم خدا شمارند و بدان عمل كنند و همانا منت باز دارم از چنين كارى كه كردى زيرا بر تو نگرانم از خشم آنكه عارفان را پيش از نادانان بازپرسى كند و فاسقان قرآن‌دانان را پيش از كافران عذاب نمايد ، و نديدم شگفت آورتر از آن و پندى رساتر از آنچه براى ما رخ داد ، و چون يار همراهم از آن نوشته آگاه شد سخت پريشان شد كه از رخساره‌اش نمايان گرديد اثر لطف خدا تعالى بماها و از آن پس به من باز گفت كه : از تقصيرهاى گذشته خود در ديندارى و در كار دنيا دست كشيده و منزجر شده و الحمد للَّه « 1 »\r\n\r\n\r\n","description":"","footnote":"\r\n( 1 ) متن عربى اين داستان شگفت آور براى مصنف ره خالى از تشويش در برخى تعبيراتش نيست و تا آنجا كه ميشد رساتر ترجمه شد ( مترجم )\r\n","page_name":" 408 ","page_number":416},
  {"content":"\r\n\r\n\r\nپرسشى در باره تفسير يك آيه قرآن مجيد\r\nكه خدا عز و جل - 16 - اسرى فرمايد : و چون خواهيم نابود سازيم يك آبادى را فرماندهيم خوشگذرانهايش را تا در آن بزهكارى كنند تا فرمان نابودى بر آنها بايست گردد پس سرنگونش كنيم سرنگونى نگفتنى .\r\nدر اينجا چند پرسش است :\r\n1 - اين هلاك كردن كه خدايش خواهد چيست ؟\r\n2 - چگونه خواست هلاك كردن را بر فرماندادن به آنها پيش دارد ؟\r\n3 - از كجا سازگار باشد كه هلاك كردن مردمى را بخواهد پيش از آنكه به آنها فرمانى دهد و نافرمانى كنند ؟\r\n4 - چه معنا دارد كه ما بدانها فرمان داديم و پس بزهكار شدند در آن و در اين تعبير براى كسى كه تفسيرش را نداند شبهه شود با اينكه خدا جز بعدل فرمان ندهد جواب : گفته‌اند در اين آيه چند تفسير است : 1 - يك هلاك كردنى خوب و بجا است و آن به حساب كيفر و سزا است و همانا زشت است اگر ستم و بازيچه باشد و بدليل روشن بر ما ثابت است عدل خدا تعالى و حكمتش و اينكه نه ستم كند و نه بيهوده و ميدانيم در اينجا جز همان هلاك كردن خوب را اراده نكرده و اما اينكه فرمان داديم خوشگذران آنان را مورد فرمان حذف شده و مقصود اينست كه فرمان داديم آنان را بطاعت و بزهكار و نافرمان شدند و اين چنانست كه يكى گويد منت فرمان دادم و تو نافرمانى كردى و مورد فرمان را ذكر نكرده چون شنونده ميفهميده و اين گونه تعبير در كلام عرب معروف است و نمونه‌هاى بسيارى دارد و اما مترفان آنانند كه در دنيا فرمان خدا نبرند و اما اينكه اراده هلاك كردن پيش از امر است مىشود كه بدنبال فرمان پيش از آن باشد كه ذكر نشده و مأموران بمخالفت آن سزاوار عذاب شدند و چون خدا خواسته اتمام حجت كند دوباره براى تكرار و تأكيد بدانها فرمان داده پيش از وقوع هلاكتى كه سزاوار آن بودند و اين تفسير موافق قول خدا تعالى است در اين آيه پيش كه : ما عذاب كن نبوديم آنان را تا\r\n\r\n","description":"","footnote":"","page_name":" 409 ","page_number":417},
  {"content":"\r\n\r\nميفرستاديم پيغمبرى را .\r\n2 - كه اراده مجاز باشد و مقصود مقتضاى حال آنان باشد و بيان سرانجام آنها و مقصود اينست كه چون به آنها فرمانى ميشد نافرمانى ميكردند و هلاك ميشدند و اين چنانست كه گويند چون تاجرى خواهد مستمند شود از هر سو پيشامد بدى آيدش و از همه جا دچار زيان گردد ، و چون بيمار خواهد بميرد در خوراكش بخطا رود و ناپرهيزى كند و معلوم است كه چنين قصدى در ميان نيست و حسن اين تعبير براى بيان سرانجام كار آنها است و اين يك شيوه فصاحت است در كلام عرب و اين هم براى آيه جواب خوبى است .\r\n3 - در جمله آيه حمل بر تقدم و تأخير شود و حاصلش اين باشد كه چون فرمان داديم مترفان آبادى را و نافرمانى كردند سزاوار كيفر شدند و نابودى آنان را خواستيم و تقديم و تأخير جمله‌ها در زبان عرب نيز به كار رود و اين هم تفسير خوبى است و گواهش از قرآن قول خدا تعالى است - آيه 6 - المائده ايا آنانى كه گرويديد چون برخاستيد به نماز پس بشوئيد رويهاى خود را ، و ما ميدانيم كه وضو براى نماز همانا پيش از برخاستن به نماز واجب است و كسى هم كه امرنا خوانده با تشديد ميم بىنياز از اين جوابهاى ما نيست « 1 »\r\n\r\n\r\n","description":"","footnote":"\r\n( 1 ) در ص 220 تفسير ابو الفتوح ج 7 چاپ اسلاميه اين سؤال را مطرح كرده و اين سه جواب مصنف را روشنتر آورده و جواب چهارمى هم بدان افزوده و در توضيح جواب دوم مصنف گويد : وجه سوم در جواب آيه آنست كه ذكر اراده در آيه مجاز و اتساع است و اين عبارت باشد از آنكه معلوم بود از حال قوم و مآل كار ايشان و تفسير آيت چنين باشد كه ما چون شهرى را هلاك خواهيم كردن ( و آيه  جِداراً يُرِيدُ أَنْ يَنْقَضَّ  : ديوارى كه نميخواست شكسته شود ) را هم گواه اين تفسير آورده . پايان .\r\nمن گويم وجه مجاز بودن واژه اردنا بيان نشده و معلوم نكردند كه مجاز مفرد است يا مركب بر سبيل استعاره تمثيليه و مىشود توضيح داد كه اردنا بمعنى علمنا آمده يعنى چون دانستيم كه قومى را براى مخالفت هلاك خواهيم كرد و مأمور به هم مقدر است و اعتراض ساقط است . ( مترجم ) .\r\n","page_name":" 410 ","page_number":418},
  {"content":"\r\n\r\n\r\nفصل : از امالى استاد ما مفيد رضي الله عنه\r\n160 - روايت است كه چون مامون بخراسان ميرفت بهمراهش امام رضا على بن موسى الرضا عليهما السلام بود ، در اين ميانه كه در گفت و شنود بودند مأمون به آن حضرت گفت : اى ابو الحسن من در انديشه خود بدرستى بررسى كردم در باره ( بنى عباس ) و شما ( تيره بنى هاشم ) و نژاد خودمان و شماها را با هم سنجيدم و دريافتم كه در فضيلت همپايه هستيم و اختلاف پيروان ما و شماها روى هوس و تعصب است .\r\nابو الحسن الرضا به او فرمود : اين سخن را پاسخى است اگر خواهى بگويم و اگر نه دم فرو بندم ، مامونش گفت : من اين پرسش را در ميان نياوردم جز براى اينكه بدانم در اين باره چه دارى ؟ آن حضرتش فرمود : اى امير مؤمنان تو را به خدا سوگند اگر خدا پيغمبرش محمد ص را زنده كند و از پس يكى از اين تپه‌ها بر ما بدرايد و دخترت را از تو خواستارى كند آيا او را بحضرتش بزنى دهى ؟ گفت : يا سبحان اللَّه آيا كسى در جهان باشد كه از دامادى رسول خدا ص روگرداند ، امام رضا ( ع ) فرمودش آيا به نظر تو بر آن حضرت روا است كه از دختر من خواستگارى كند ؟ « 1 » راوى گفت : مأمون اندكى خاموش شد و از ان پس گفت : شماها به خدا وابسته‌تريد برسول خدا ص در خويشاوندى .\r\n\r\n\r\n","description":"","footnote":"\r\n( 1 ) در آغاز روايت گويد : چون مأمون بخراسان ميرفت ، و اين تعبير مبهمى است زيرا خراسان از آن روزها ناحيه پهناورى بوده كه طوس و سناباد و مرو در مركز آن بودند و حكومت‌نشين ناحيه بودند و امام هشتم در سفر از مدينه بطوس بهمراه مأمون نبوده و شايد براى پيشواز حضرت چند منزل بجلو آمده و شرحى از آن در دست نيست و آن حضرت با وى سفرى بسرخس كرده كه در راه فضل بن سهل كشته شد و بسا مقصود برگشت از اين سفر بوده و اين پرسش مأمون سر رشته بغض درونى او بوده كه بدين مضمون طرح شده و آن حضرت از نظر قرابت نژادى به پيغمبر كه شعار خلافت عباسى بوده اولويت خود را به دو ثابت كرده و آتش كينه در سينه او بيشتر زبانه كشيده تا جايى كه تصميم بكشتن آن حضرت گرفته ( مترجم )\r\n","page_name":" 411 ","page_number":419},
  {"content":"\r\n\r\n161 - روايت است كه چون رشيد ( هارون عباسى ) به حج رفت و در مدينه منزل كرد بنى هاشم و هر كه از مهاجر و انصار بجا مانده بودند و سران مردم مدينه نزد او انجمن شدند و امام ابو الحسن موسى بن جعفر ( ع ) هم در ميان آنان بود ، رشيد به ايشان گفت برخيزيد همگى به زيارت رسول خدا ص برويم و بدست امام ابى الحسن موسى بن جعفر ( ع ) تكيه زد و از جابر خاست تا سر قبر مطهر رسول خدا ص رسيد و ايستاد و گفت : درود بر تو اى رسول خدا ، درود بر تو اى عموزاده ، و بدين گفته افتخار كرد بر همه قبائل عرب كه در گرد او بودند و بدين نژاد بر آنان بزرگى كرد ، راوى گفت : ابو الحسن موسى ( ع ) دستش را از دست او بدر آورد و گفت : درود بر تو اى رسول خدا درود بر تو اى بابا جانم گويد : چهره هارون دگرگون شد و رنگ خود را باخت و سپس گفت : اى ابو الحسن راستى كه افتخار همين است « 1 »\r\n\r\n\r\n","description":"","footnote":"\r\n( 1 ) هارون سفرى به حج رفت و مقصودش اعلام جانشينان خود بود در انجمن عموم مسلمانان در انجام حج و امين را جانشين يكم و مأمون را جانشين دوم خود اعلام كرد و عهدنامه‌اى در اين زمينه نوشت كه بامضاى سران روحانى و سياسى جامعه پهناور آن روز اسلام رسانيد و نسخه‌اى از آن را هم در خانه كعبه سپرد و در سفرى هم كه بنام حج رفت امام هفتم موسى بن جعفر ( ع ) را دستگير نمود و با دو محمل سرپوشيده يكى بسوى بصره و ديگرى بسوى كوفه آن حضرت را از مدينه دور كرد و شايد بمردم چنان وانمود كه به حساب احترام مقام آن حضرت و بخواست او چنين كرده و اين تبعيد و زندان حضرتش تا شهادت آن حضرت در زندان بغداد بدرازا كشيد و آيا اين دو كار در يكسفر انجام شده يا دو سفر و مضمون اين روايت در كدام سفر بوده روشن نيست ( مترجم )\r\n","page_name":" 412 ","page_number":420},
  {"content":"\r\n\r\n162 - بسندم از قاضى سلمى اسد بن ابراهيم - تا - مستطيل بن حصين كه عمر بن خطاب از على بن ابى طالب ( ع ) دخترش را خواستگارى كرد تا بزنى گيرد و آن حضرت عذرش را خواست كه خردسال و صغير است و فرمود : من او را آماده كردم براى برادرزاده‌ام جعفر ، عمر گفت من از رسول خدا ص شنيدم ميفرمود : هر حسب و نسبى در روز قيامت گسيخته و بىاعتبار گردد جز حسب و نسب و وابستگى خاندانى و نژادى به من ، و هر زاده مادر پيوسته و عصبه پدران خود باشند جز زاده‌هاى فاطمه كه براستى من پدر آنانم و عصبه آنان ميباشم « 1 »\r\n\r\n\r\n","description":"","footnote":"\r\n( 1 ) اين داستان تزويج دختر امير مؤمنان ( ع ) با عمر از دير زمانى ميان شيعه مورد پرسش و پژوهش بوده و از اين حديث برآيد كه مورد خواستگارى عمر زينب كبرى سومين زاده فاطمه زهرا عليهما السلام بوده كه نامزد عبد اللَّه بن جعفر عمو زاده خود بوده و امير مؤمنان به همين جهت عذر عمر را خواسته و او هم صرف نظر كرده زيرا ازدواج زينب كبرى با عبد اللَّه بن جعفر در تاريخ امرى مسلم و قطعى است و او داراى چند فرزند بوده از عبد اللَّه بن جعفر و با دو تن از پسرانش بهمراه برادر خود حضرت امام حسين در سفر كربلا شركت كرد و پسرانش از جانبازان راه سعادت شهادت آن حضرت بودند ولى خواهر كوچكترى داشته بنام زينب و كنيه‌ام كلثوم چنانچه مرحوم مجلسى در ص 616 ج 7 بجار در باب احوال اولاد حضرتش در شمار فرزندان وى كه 27 بودند چهارمين را زينب صغرى با كنيه ام كلثوم نوشته و او هم فرزند چهارم فاطمه عليها سلام بوده و گفتند مورد خواستگارى عمر او بوده و با تهديد و اجبار او را بزنى گرفته ولى بعلاوه از اينكه اين دختر خردسال بوده و اخبار ازدواج او اختلاف بسيار دارند باور كردنى نيست و مرحوم مجلسى ره در ص 624 و ما بعدش بحث مفصلى در اين باره دارد و نظر شيخ مفيد و سيد مرتضى و علامه حلى را در اين باره نقل كرده و بدان جا رجوع شود ( مترجم )\r\n","page_name":" 413 ","page_number":421},
  {"content":"\r\n\r\n\r\nداستان يحيى بن يعمر با حجاج\r\nشعبى گفت : در شهر واسط بودم و روز عيد قربان بود ، در نماز عيد حجاج شركت كردم ، در آن خطبه شيوا و جالبى خواند ، و چون از نماز عيد برگشت پيك او نزد من آمد و من نزد او رفتم ، ديدم خشمناك و ناآرام نشسته ، به من گفت : اى شعبى روز عيد قربانست و ميخواهم در آن مردى از اهل عراق را قربانى كنم و دوست داشتم در محاكمه او سخن او را بشنوى و بدانى كه در كار خودم نظر درستى گرفتم .\r\nگفتم : اى امير كاش بروش پيغمبر ص قربانى ميكردى و آنچه را دستور داده قربان مينمودى ( گوسفند يا گاو يا شتر ) و آنچه را ميخواهى با آن مرد عراقى بكنى بروز ديگر بگزارى نه در اين روز بزرگ و عيد اسلامى .\r\nگفت : اى شعبى چون بشنوى او چه ميگويد رأى مرا درست ميدانى چون او دروغ به خدا و رسولش بندد و در اسلام و مسلمانى شبهه پديد آرد .\r\nگفتم : كاش امير مرا از اين امر معاف ميداشت ، گفت : چاره‌اى ندارد ، پس فرمانداد نطعى « 1 » گستردند و جلادها حاضر شدند و گفت : آن شيخ را بياوريد او را آوردند و ديدم يحيى بن يعمر است و سخت غمگين شدم و با خود گفتم : يحيى\r\n\r\n\r\n","description":"","footnote":"\r\n( 1 ) حجاج در سخت‌دلى و بيباكى و سفاكى بيمانند بوده و يكى از جنايت‌كارترين مردان تاريخ اسلام است و عبد الرحمن بن اشعث در برابر او برخاست و بسيارى از مسلمانان معتقد و فقهاى عراق در اين شورش با او همدست و همداستان شدند و نبرد پشت‌شكنى با او به راه انداختند ولى چون حكومت عبد الملك مروان كه او را بحكومت عراق گماشته بود در اين تاريخ بسيار نيرومند شده و ساز و برگ فراوانى گرد آورده لشكرهاى بيكرانى در خدمت داشت به او كمك رسانيد و در نتيجه شورشيان را با همه حق بجانبى شكست داد و كينه فقها و دانشمندان كوفه و عراق را در سينه خود انباشت و بسيارى را گرفت و زندانى كرد و بهر بهانه پوچ آنان را كشت و يكى از آنان همين يحيى بن يعمر بوده كه شايد در روى شعبى واماند و او را پس از محكوم شدن در برابر دليل دندان شكنش آزاد كرد و بخشود ( مترجم )\r\n","page_name":" 414 ","page_number":422},
  {"content":"\r\n\r\nچه ميگويد كه بايد كشته شود ؟ حجاج به او گفت : تو خود را زعيم و رهبر مردم عراق ميدانى ؟ پاسخ داد من يكى از فقهاء عراقم .\r\nحجاج گفت : از كجاى فقه خود پندارى كه حسن و حسين از نژاد رسول خدايند ؟\r\nپاسخ داد صرف پندار نيست من به حق معتقدم بدان .\r\nحجاج گفت : بكدام حق و درستى آن را ميگوئى و بدان عقيده دارى ؟\r\nپاسخ داد بدليل قرآن خدا عز و جل ، حجاج به من نگاه كرد و گفت : بشنو چه ميگويد راستى كه من اين دعوى را تا اين حد از او نشنيده بودم تو ميدانى كه در قرآن خدا عز و جل باشد كه حسن و حسين از نژاد رسول خدايند ؟\r\nشعبى گويد : من در انديشه شدم در اين باره و در قرآن كلماتى نيافتم كه بر آن دلالت كند و حجاج هم لختى فكر كرد و به يحيى گفت : شايد مقصود تو قول خدا عز و جل است - آيه 61 سوره آل عمران - پس هر كه در آن با تو مناظره كرد از آن پس كه آمد تو را چيزى از دانش بگو بيائيد دعوت كنيم پسران خود و پسران شما را و زنان خود و زنان شما را و خودمان را سپس زارى كنيم ( بدرگاه خدا ) و لعنت خدا را از ان دروغگويان سازيم .\r\nبا توجه باينكه رسول خدا براى مباهله و نفرين بيرون شد و بهمراه او على بود و فاطمه و حسن و حسين ؟\r\nشعبى گفت مثل اينكه بدلم شادى بخشيدند و در پيش خود گفتم : يحيى نجات يافت ( حجاج حافظ قرآن مجيد بود « 1 »\r\n\r\n\r\n","description":"","footnote":"\r\n( 1 ) اين آيات در باره مناظره‌هاى ترسايان نجران نازل شدند كه گروهى به نمايندگى از آنان آمدند در مدينه حضور پيغمبر و آن حضرت بمضمون آياتى از اين سوره درستى دين اسلام را بر آنان روشن كرد ولى سخن حق را نشنيدند و قرار دادند بدرگاه خدا بر دروغگو نفرين كنند تا از ميان برود و آن حضرت با اهل بيت خود براى مباهله با آنها از مدينه به وعده‌گاه رفت و با ملاحظه هيئت دعاى آن حضرت حجت ديگر آورد و هراس كردند و دانستند نفرين آن حضرت نصارى را نابود مىكند و از در مصالحه و جزيه پردازى در آمدند و اين آيه چنانچه حجت روشنى بر ضد نصارى شد حجت گويائى بر مخالفان اهل بيت پيغمبر اسلام است تا روز قيامت .\r\n","page_name":" 415 ","page_number":423},
  {"content":"\r\n\r\nيحيى گفت : به خدا در اين آيه دليلى است روشن ولى من بگفته خود بدان استدلال نكنم روى حجاج زرد شد و رنگش پريد و لختى سر به زير افكند و سپس سر بلند كرد بسوى يحيى و گفت : اگر از قرآن بجز اين آيه دليلى آوردى ده هزار درهم جائزه دارى و گر نياوردى خونت بر من حلال است در پاسخ گفت : بسيار خوب .\r\nشعبى گفت : من از گفتارش غمين شدم و با خود گفتم : آيا در آنچه حجاج برآورد براى دليل بر قول يحيى خشنود شد كه به او پيشى گرفته و آن را دانسته و بدان خلاص ميشد و از اين فرصت صرف نظر كرد و حجاج را سرافكنده نمود و اگر از اين پس آيه‌اى آورد در اين باره اطمينان ندارم كه حجاج بر آن اعتراض نكند و دليلش را رد كند تا مدعى نباشد كه او داناتر است از حجاج .\r\nيحيى بحجاج گفت مقصود خدا عز و جل از اينكه فرمود : 84 سوره الانعام - و از ذريه او است داود و سليمان كيست و او بكه برگردد ؟ حجاج گفت ابراهيم است يحيى گفت : پس داود و سليمان ذريه او باشند ؟\r\nحجاج گفت آرى .\r\nيحيى گفت : پس از آن چه كسانى را خدا بصراحت از ذريه ابراهيم دانسته حجاج دنباله آيه را خواند :\r\n وَ أَيُّوبَ وَ يُوسُفَ وَ مُوسى وَ هارُونَ  و چنين پاداش دهيم نيكوكاران را .\r\nيحيى گفت دگر چه كسانى را بر شمرده ؟ گفت :  زَكَرِيَّا وَ يَحْيى وَ عِيسى  « 1 »\r\n\r\n\r\n","description":"","footnote":"\r\n( 1 ) شهامت يحيى بن يعمر و طرز استدلال و مناظره او با چنين دشمن كينه‌توز شمشير بدستى كرامتى است روشن و مردانگى و بزرگوارى او را مينمايد و مىفهماند كه شمشير دانش برنده‌تر است از شمشير آخته ستمكاران بىپژوهش « مترجم »\r\n","page_name":" 416 ","page_number":424},
  {"content":"\r\n\r\nيحيى گفت از كجا عيسى از ذريه ابراهيم است با اينكه پدرى نداشته ؟\r\nحجاج گفت : از وابستگى مادرش مريم .\r\nيحيى گفت : كدام نزديكترند آيا مريم بابراهيم ( كه دهها پشت عوض شده ) يا فاطمه بمحمد كه فرزند خود او است ؟ و عيسى نزديكتر است بابراهيم ( با فاصله صدها سال ) يا حسن و حسين ( ع ) به رسول خدا ص .\r\nشعبى گويد : مثل اينكه سنگى بگلوى حجاج طپاندند و پاسخى نداشت و گفت : آزادش كنيد خدا او را زشت سازد ، و ده هزار درهم هم به او بدهيد كه خدايش در آن بركت ندهد .\r\nسپس رو به من كرد و گفت نظر تو در باره قربانى درست بود ولى ما آن را نپذيرفتيم ، و يك شترى خواست و نحر كرد و برخاست و خوراك خواست و خورد و ما هم بهمراه او خورديم و يك كلمه سخن نگفت تا ما برگشتيم به خانه خود و پيوسته از دليلى كه يحيى بن يعمر آورده بود افسرده و دم بسته و درهم بود « 1 »\r\n\r\n\r\n","description":"","footnote":"\r\n( 1 ) يك بررسى و نتيجه‌گيرى از اين داستان بد نهادى و نهايت ستمگرى حكومت بنى اميه را روشن ميسازد ، حجاج كه بقول شعبى حافظ قرآن بوده يكى از استادان فقه اسلامى و مراجع فتوا را دستگير مىكند و بر سفره چرمين زير شمشير جلاد مىنشاند براى اينكه ميگويد حسن و حسين ( ع ) فرزندان پيغمبر خدايند و گستاخانه بيكى از دانشمندان آن روز اسلام كه شعبى است ميگويد اين جرمى نابخشودنى و موجب اعدام است و از اينجا معلوم مىشود كه برنامه اين حكومت شوم جز هوى و هوس و خفه كردن هر فرياد حقى نبوده و از همين فرزندى امام حسن و امام حسين هم براى پيغمبر هراس داشتند و كوشيدند آن را زير پرده كنند تا سرپوشى باشد براى جناياتى كه در باره اين دو امام مرتكب شدند ( مترجم )\r\n","page_name":" 417 ","page_number":425},
  {"content":"\r\n\r\n\r\nفصل : سخنى در باره قضا و قدر « 1 »\r\nسؤال 1 - عقيده شما در باره قضا و قدر چيست و نزد شما معنا و حقيقت آنها چيست ؟\r\n2 - آيا كارهاى بندگان خدا بعقيده شما همه به قضا و قدر خدا است يا نه ؟\r\n3 - و چه معنا دارد خبرى كه از رسول خدا روايت شده بحكايت از گفته پروردگارش عز و جل : هر كه راضى به قضاى من نيست و بر بلاى من شكيبائى ندارد بايد پروردگارى جز من بگيرد ، و روايت از آن حضرت ص كه واجب است ايمان به قدر چه خير باشد و چه شر و خبر داده كه ايمان كامل نشود جز با آن ، و اين معناى گفته مسلمانانست كه واجب است رضا به قضا و قدر خدا ، براى ما حقيقت آن را بيان كنيد تا بدانيم .\r\nجواب - در اين مسأله بايد نخست معانى قضا و قدر را ياد آور شويم و سپس بيان كنيم كدام از آن معانى بافعال بندگان تعلق دارد و كدام تعلق ندارد و تفسير كنيم روايت پيغمبر ص را بدان چه درست درآيد .\r\nاما قضا به چند قسم است 1 - بمعنى اعلام و آگهى چون قول خدا تعالى ، آيه 66 سوره الحجر - و آگهى كرديم او را ( لوط را ) اين امر را كه دنباله آنان بريده است چون صبح كنند . و فرموده است آيه 4 سوره الاسراء -  وَ قَضَيْنا إِلى بَنِي إِسْرائِيلَ  يعنى آگهى داديم بنى اسرائيل را كه در كتاب « تورات » كه البته تباهى كنيد در روى زمين دو بار ، كه قضا در اينجا هم بمعنى آگهى آمده .\r\n2 - بمعنى حكم و فرمان چون قول خدا جل اسمه ، 23 سوره الاسراء - و فرمان داده پروردگارت كه نپرستيد جز او را ، يعنى بدان حكم صادر كرده در تكليف بمردم و الزامشان كرده :  وَ قَضى رَبُّكَ . \r\n\r\n\r\n","description":"","footnote":"\r\n( 1 ) اين مسأله يكى از مسائل دشوار تعليمات اسلامى بوده و از آغاز نهضت اسلام مورد بحث و گفتگو ميان دانشمندان و فرقه‌هاى مسلمانان شده و در كتاب شرح و ترجمه اصول كافى ص 274 ج 1 چاپ 4 بسند صاحب كافى از امام هفتم ( ع ) آمده كه فرمود در آسمانها و در زمين چيزى نباشد جز با هفت : به قضا و قدر و اراده و مشيت و ثبت در دفتر و مدت مقرر و اجازه هر كه جز اين معتقد باشد محققا بر خدا دروغ بسته يا بر خدا عز و جل رد كرده .\r\nو من شرحى بر آن از شرح خصال خود آوردم بدين مضمون .\r\nقضا علم اجمالى كلى خدا است بهر چيز و آن عين علم حق است بذات خويش كه آفريننده همه موجودات است .\r\nقدر علم تفصيلى او است بهر چيز و آن عين ذات او است از نظر كشف و حضور اشياء ( و پس از شرح باقى از اين هفت آمده ) همه اين مقدمات در گناهان هم كه موجود ميشوند هست ولى جبر لازم نميايد زيرا گناه از اراده و اختيار كامل خود بنده است و قضا و قدر و خواست با همين قيد بدان تعلق دارد و اين خودش جبر را باطل مىكند نه آنكه مستلزم جبر باشد چنانچه اگر آقائى مالى و يا كنيزى زيبا را در اختيار بنده خود بگذارد و به او دستور دهد آنها را حفظ بكند و مواظبت نمايد و به او بگويد در صورت خيانت تو را صد شلاق كيفر كنم و به او اعلام كند در فلان روز من مسافرت كنم و در اين حال تو بايد بيشتر مواظبت كنى و ميتواند بوسائلى جلو خيانت او را هم بگيرد ولى او را آزاد گذاشته و او خيانت ورزيده و نه اين بنده در خيانت مجبور بوده و نه آن آقا در كيفر خود به او ستم كرده و نه قدرت آقا بر دفع او عذر او محسوب است ( مترجم )\r\n","page_name":" 418 ","page_number":426},
  {"content":"\r\n\r\nو اما قدر : بمعنى ثبت كردن و خبر دادن آمده چنانچه خدا جل و علا فرموده 60 - سوره الحجر -  إِلَّا امْرَأَتَهُ قَدَّرْنا إِنَّها لَمِنَ الْغابِرِينَ  يعنى جز زن او كه نوشتيم و خبر داديم كه البته او از باقى مانده‌ها است ( در عذاب ) .\r\nو قدر بمعنى شرح اندازه هر چيز آمده براى تفصيل و اعلام بگونه گونه بودن احوال آنها .\r\nو قدر بمعنى اندازه‌گيرى هر چيز است در تدبير و سرپرستى آنها و جا دادن هر كدام از روى حكمت و سنجش درست بجاى خودشان بىكم و بيش چنانچه خدا تعالى فرموده - 10 سورهء فصلت -  وَ قَدَّرَ فِيها أَقْواتَها  ، يعنى اندازه‌گيرى كرد در آن زمين قوتهايشان را .\r\n( اين شد دو معنا براى قضاء و سه معنا براى قدر ) و اما در باره افعال اختيارى بندگان درست آيد كه بگوئيم مقصود از ان حكم و فرمان بطاعت است مر بنده‌ها را و واجب كرده است بر آنها و بمعنى وادار كردن و به زور انجام دادن آنها نيست و باز گوئيم خدا سبحان مقرر كرده افعال بنده‌ها را\r\n\r\n","description":"","footnote":"","page_name":" 419 ","page_number":427},
  {"content":"\r\n\r\nيعنى بيان كرده اندازه آنها را از نكوئى و زشتى و از مباح و ممنوع و واجب و مستحب آنها و اما اينكه بگوئى قضا و قدر افعال به اين معنى است كه آنها را آفريده و بنده ابزار آنها است درست نيست زيرا اگر خدا طاعت و معصيت را آفريده از نظر عدالت گناهكار ملامتى ندارد چون مجبور به كار بوده و مطيع سزاوار « 1 » ثواب نيست از نظر دليل و عقل و اما در باره افعال خدا تعالى گوئيم همه مقدرند يعنى اندازه شده و بىكم و زياد و بىخلل و كاستى زيرا همه از روى حكمت و سنجش درست پرداخته شدند و با نقشه صحيح منظم گرديدند « 2 » و اما در باره چيزى كه از پيغمبر ص روايت شده كه از قول خدا حكايت كرده :\r\n\r\n\r\n","description":"","footnote":"\r\n( 1 ) توجيه مصنف ره روى اينست كه قضا و قدر از صفات فعليه خداى تعالى هستند و قضا بمعنى انشاء احكام است و قدر بيان موضوع و شرائط احكام و اين توجيه از نظر طرح كلى سؤال و چند خبرى كه بيان كرده است درست است ولى با روايت منقوله از كافى كه هر چيزى مسبوق به قضا و قدر است سازگار نيست و بايد براى قضا و قدر مراتب چندى باشد كه در يك مرتبه و بيك معنا راجع بعلم خدا و از صفات ذاتى حضرت اويند و در يك مرتبه و بيك معنا از صفات فعليه باشند و بمعنى انشاء احكام و بيان موضوع و شرائط آنها است « مترجم » .\r\n( 2 ) قدر در اين توجيه مصنف ره مىشود مقصود همان علم خدا باشد به آفريده‌هاى خود در مرحله علم شهودى و حضورى كه هر موجودى چنانچه هست در اين مرحله مكشوف و حاضر در پيشگاه دانش حق است چون اين مقام مقام سرمد است كه تدريج زمانى در آن وجود ندارد و همه موجودات و آفريده‌هاى خدا يكسان در علم الهى حاضرند .\r\nو مىشود مقصود او مرحله تعلق آفرينش بهر يك از موجودات امكانيه باشد كه بدين معنا صفت فعل است و برخى از آن به علم فعلى تعبير كردند كه در حقيقت خود همان موجوداتند در هر مرحله از ايجاد و آفرينش كه چنانچه بايد خلقت شايسته خود را از عنايت خدا در بر گرفته و از نابودى قدم بعالم هستى گذارد « مترجم »\r\n","page_name":" 420 ","page_number":428},
  {"content":"\r\n\r\nهر كه به قضاى من خشنود نيست و به بلاى من صبر ندارد بايد پروردگارى جز من برگيرد مقصود از آن بر هر خردمندى روشن است كه قضاى خداى در اينجا گرفتار كردن بنده‌ها است به مرض و بيمارى و بد آمدها و دردها و فقر پس از توانگرى و آنچه بهره او باشد از مرگ عزيزان و خويشانى كه همه اينها بقضاء خدا است و بايد بدان راضى بود و بر آن صبر كرد و آنها است كه خدا با بنده خود كند از روى حكمتى كه بايد و بنا بر آنچه خدا عز و جل صلاح بنده خود داند ، و چگونه خداوند بنده خود را به قضا و قدر بگناه افكند كه بيهوده است و ويرا بر آن كيفر دهد و خدا عز من قائل فرموده -  وَ اللَّهُ يَقْضِي بِالْحَقِّ  و خدا قضاوت كند به حق و درستى آيه 20 سوره المؤمن .\r\nچنين است گفتار در باره خبرى كه از پيغمبر ص روايت شده كه ايمان به قضا و قدر از خوب و بد واجب است و قضا و قدر خوب و خوش آنچه با طبع آدمى سازگار و دلپسند است و لذت بخش است و بدش آنچه بر خلاف آنست و ناخواه آدمى است چنانچه بيانش گذشت و پيغمبر آن را شر ناميده چون بر آدمى سخت و دشوار است و همه مسلمانان اتفاق دارند بر وجوب رضا بقضاء خدا و پذيرش مقدرات او و اگر ظلم و گناه و كفر به خدا عز و جل قضا و قدر خدا باشند بايد بدانها خشنود بود و منكر آنها نبود و چون ببينيم همه خردمندان منكر آنها باشند و خشنود از آنها نباشند و نكوهش كنند كسى را كه دل بدانها دهد و آنها را بپسندد و او را سرزنش نمايند بدانيم كه اينها از قضا و قدر خداوند نباشند و كار خود بنده‌اند « 1 »\r\n\r\n\r\n","description":"","footnote":"\r\n( 1 ) در ص 284 ج 1 شرح و ترجمه كافى مترجم چاپ چهارم بايست بعنوان باب خير و شر و در آن سه حديث آمده كه در حديث سوم از امام صادق ع است كه خدا عز و جل فرمايد منم خدائى كه شايسته پرستشى جز من نيست آفريننده خوبى و بديم خوشا بر آنكه خوبى را به دستش مجرى سازم و واى بدان كه بدى را به دستش به كار اندازم و واى بر كسى كه بگويد آن چطور است و اين چه طور است ، يونس « راوى حديث » گفت يعنى كسى كه از راه كنجكاوى بخواهد منكر اين موضوع شود .\r\nو پس از شرح مفصلى در ص 285 است . مقصود از اينكه خدا خير را بدست كسى اجراء مىكند و شر را بدست كسى ديگر اينست كه باهل خير توفيق ميدهد و باهل خير توفيق ميدهد و باهل شر قدرت بدكارى ميدهد و توفيق نميدهد يعنى موجبات خير و شر را در اختيار هر دو ميگذارد ولى مردم خيرمند به اختيار خود اين وسائل را به كار خير صرف ميكنند و مردم شر انگيز اين وسائل را به كار بد صرف ميكنند نه اينكه مردم ابزار دست خدا هستند پايان نقل - و هر كه توضيح بيشتر خواهد بدان كتاب رجوع كند ( مترجم )\r\n","page_name":" 421 ","page_number":429},
  {"content":"\r\n\r\n163 - بسندم از استادم شيخ مفيد رضي الله عنه - تا - امام صادق ( ع ) از پدرش تا جدش عليهم السلام كه مردى از عراقيان بحضور امير مؤمنان على بن ابى طالب ( ع ) رسيد و گفت : بما بگو بيرون شدن ، بر مردم شام ( در جنگ صفين ) بر پايه قضا و قدر خدا بود ؟ فرمودش آرى اى شيخ به خدا سوگند كه بر يك تپه بر نيامديد و بر هيچ دشتى فرود نشديد جز به قضا و قدر خدا « 1 » آن شيخ گفت : اى امير مؤمنان رنجى كه بردم به حساب خدا مينهم آن حضرتش فرمود : اى شيخ آرام باش تو گمان كردى قضاى خدا حتم است و قدرش لازم است ( و بنده را اختيارى نيست ) اگر چنين باشد ثواب و عقابى نباشد و امر و نهى\r\n\r\n\r\n","description":"","footnote":"\r\n( 1 ) اين حديث را مصنف رحمه اللَّه با سندى كامل تا امام صادق آورده ولى در ج 1 كافى ص 286 شرح و ترجمه چاپ 4 نهران بسندى مرفوع آورده ولى متن آن با حديث يكم مصنف مشابه است گر چه در تعبير اختلاف دارد و جمله‌هائى دارد كه روايت مصنف ندارد و مثل اينكه نقل بمعنا باشد يا خلاصه‌گيرى و مصنف در پايان حديث دوم چهار شعر از شيخ پرسشگر آورده و كافى دو شعر اول را آورده با اختلاف مضمون در دومى كه گويد :\r\n اوضحت من امرنا ما كان ملتبسا * جزاك ربك بالاحسان احسانا \r\nو اين روشنتر و فصيحتر است از شعر مصنف و من در آنجا هم آن دو شعر را به دو شعر پارسى برگردانم و هر كه توضيح بيشترى خواهد بدان جا رجوع كند « مترجم »\r\n","page_name":" 422 ","page_number":430},
  {"content":"\r\n\r\nو زجر خدا معنا ندارند و تهديد گناهكاران برافتد و بدكار را سرزنش نسزد و نيكوكار پسند و آفرين ندارد و بايد نيكوكار سزاوارتر باشد به سرزنش از گنهكار و گنهكار شايسته‌تر باشد به احسان از نيكوكار ، اين گفته بت‌پرستان و دشمنان خداى رحمان است و عقيده قدريه اين امت و گبرهايش اى شيخ خدا تكليف كرده و آزادى داده و نهى كرده و بر حذر داشته و به كار اندك ثواب بسيار بخشيده و نافرمانى نشود بورشكست خود و فرمانش نبرند به زور و نيافريده آسمانها و زمين و آنچه ميان آنها است بيهوده اين گمان آنانست كه كافر شدند و واى بر آنان كه كافر شدند از عذاب دوزخ .\r\nو در حديث روايت ديگرى در اين باره رسيده كه آن مرد به آن حضرت ( ع ) گفت : اى امير مؤمنان آن قضا و قدر كه شما فرموديد چه باشند ؟ فرمود : فرمان بطاعت و نهى از معصيت و نيرو دادن به كار خوب و ترك كار بد ، و كمك بدان كه بدرگاه وى نزديك شود و بخودگزارى كسى كه نافرمانيش كند و نويد بپاداش و تهديد بكيفر و تشويق و بيم دادن ، همه اينها قضاء خدا است در كارهاى ما و قدر او است در آنها اما جز اين معنا را گمان مبر زيرا گمان بىدليل هر كردارى را نابود كند .\r\nآن مرد گفت : اى امير مؤمنان عقده مرا گشودى و ميسرود .\r\n توئى آن امامى كه در طاعت او * اميد نجات است و غفران ز رحمان\r\nبيان كردى از دين ما هر چه مبهم * خدايت دهد در عوض لطف و احسان\r\nنه عذريست در هرزگى و نه پوزش * كه من كرده باشم بفسق و به عصيان\r\nنه و نه نگويند ناهى فكنده و را * در آنچه شده بنده از بهر شيطان\r\nنخواهم نپويد بفسق و بزه او * بقتل امامان به ظلم بعدوان \r\nگفتند : حجاج بن يوسف ثقفى به حسن بصرى و و اصل بن عطار و عمرو بن عبيد و عامر شعبى نامه نوشت و پرسيد به من بگوئيد در باره قضاء و قدر چه ميفرمائيد ؟\r\nحسن بصرى در پاسخ او نوشت ما در آن شناختى نداريم جز آنچه على بن ابى طالب ( ع ) فرموده :\r\nاى آدميزاده پندارى آنكه تو را نهى كرده گرفتارت كرده ، جز آن نيست كه\r\n\r\n","description":"","footnote":"","page_name":" 423 ","page_number":431},
  {"content":"\r\n\r\nگرفتارت كردند پائين تنه و بالا تنه‌ات و پروردگارت از آن بيزار و بر كنار است ، و اصل بن عطا در پاسخش نوشت : من در باره آن چيزى ندانم جز آنچه على بن ابى طالب ( ع ) فرموده : كه هر چه خدا را در باره آن ستايش كنى و از آن خشنودى از خدا است و آنچه بايدت از ان از خدا آمرزش خواهى از خود تو است . « 1 » و عمرو بن عبيد به او نوشت چيزى در اين باره شناخته نشده جز آنچه على بن ابى طالب عليه السلام فرموده : اگر گناه از پايه حتمى باشد گنهكار در كيفرش مظلوم است .\r\nعامر شعبى به او نوشت : من در اين باره ندانم جز آنچه على بن ابى طالب ( ع ) فرموده : كه راه را جلوت باز كرده و تو را در تنگنا نگذاشته ، و چون حجاج پاسخ آنان را خواند گفت : خدا همه را بكشد ، اين مسأله را از چشمه زلالى دريافتند « و جام معرفت را از دست ساقى كوثر نوشيدند » و در حديث آمده كه حسن بن حسن بصرى به امام حسن زاده على بن ابى طالب ( ع ) اين نامه را نوشت : از حسن بصرى بسوى حسن زاده رسول خدا ص اما بعد : راستى شما هاشميان كشتيهاى نجات گردابهاى ژرفيد و چراغهاى تاريكى جهانيد و پرچمهاى هدايت و پيشوايانى كه هر كه پيروشان شد نجات يافت و كشتى پيروزى كه مؤمنان بدان گرايند و متمسكان در آن نجات يابند ، اى زاده رسول خدا ميان ما در باره قدر و استطاعت گفتگو بسيار است و اختلاف بيشمار ، تو بما بياموز آنچه نظر خودت و پدرانت بر آنست زيرا شما  ذُرِّيَّةً بَعْضُها مِنْ بَعْضٍ  - 34 آل عمران -\r\n\r\n\r\n","description":"","footnote":"\r\n( 1 ) اين پاسخ اقتباسى است از آيه 79 سوره النساء كه فرموده هر آنچه حسنه و نيكى به تو رسد از جانب خدا است و آنچه بدى و گناه به تو رسد از خود تو باشد .\r\nو ظاهر اينست كه بيان منشأ نيكيها را نموده كه آن پروردگار است و منشأ بديها يا كردار بد و گناه است كه بسوء اختيار خود آدمى است و يا كيفر و آثار مترتب بر آن كه باز هم از خود آدمى است چنانچه زهر بخورد و بيمار شود يا بميرد « مترجم »\r\n","page_name":" 424 ","page_number":432},
  {"content":"\r\n\r\nباشيد دانش را شما از دانش خدا ياد گرفتيد ، و خدا شاهد بر شماها است و شما شاهد بر ديگر مردم و السلام « 1 » حسن بن على ( ع ) در پاسخش نوشت : از طرف حسن بن على بحسن بصرى اما بعد : نامه تو به من رسيد كه از سرگردانى خودت و يارانت از امت ما حكايت داشت ، چگونه به من رجوع ميكنيد به مجرد گفتار زبانى نه كردار ايمانى و بدان كه اگر سرگردانى تو و ديگران از امت به من نرسيده بود نامه را پاسخ نميدادم ولى اندرز گوى زاده ناصح امينم و آنچه معتقدم اينست كه هر كه باور ندارد قدر را از خوب و بدش البته كافر است و هر كه گناهان را باربر خدا عز و جل سازد و از حضرت او داند فاجر و نابكار است ، راستش خدا تعالى به زور اطاعت نشود و با چيره شدن بر او نافرمانى نشود و خدا بسطوت خود بنده‌ها را به كار نگرفته و آنان را ابزار كار خود نساخته ولى خدا عز و جل مالك هر آنچه است كه بدانها داده و توانا است بر آنچه قدرت انجامش را بدانها بخشيده پس اگر بطاعت او دل نهادند خدا جلوگير و بازدارنده آنان نيست و اگر نافرمانى و گناه در دل گرفتند و خداوند سبحان بر آنان منت نهاد و جلو معصيت\r\n\r\n\r\n","description":"","footnote":"\r\n( 1 ) حسن بصرى نسبت به بصره داشت كه شهريست معروف در مجمع البحرين است كه : بصره بر وزن تمره يك شهر اسلامى است در خلافت دوم خليفه ساخته شده بسال هجدهم هجرت و نامش از سنگ سستى گرفته شده كه در آن سرزمين است و در كلام امير مؤمنان ( ع ) است كه فرودگاه شيطان و كشتزار فتنه‌ها است .\r\nو حسن بصرى كه ابو الحسن است و آزاد كرده زيد بن ثابت انصارى برادر سعيد و عماره كه مادر آنها خيره آزاد كرده ام سلمه همسر پيغمبر ص است ، حسن يكى از زهاد هشتگانه است و بدلخواه مردم با آنها برخورد ميكرد و براى رياست ظاهر سازى مينمود و رئيس قدريه بود ابن ابى الحديد او را در شمار دشمنان على ( ع ) آورده كه آن حضرت را نكوهش ميكرده حسن بن ابى الحسن بصريست و روايت است كه از يارى آن حضرت دست كشيد و اخبارى در مذمت او نقل كرده است ، خلاصه‌اى از ترجمه هدية الاحباب ص 8 ج 3 چاپ اسلاميه و گويا كلمه ابى در نسخه مصنف از قلم افتاده « مترجم »\r\n","page_name":" 425 ","page_number":433},
  {"content":"\r\n\r\nآنان را گرفت لطفى كرده و گر نه او نيست كه آنان را بر گناه واداشته و بنده‌ها را به زور بر آن گماشته بلكه حجت خدا عز و جل بر آنان اينست كه وظيفه را بدانها آموخته و راه را بر انجام فرمان و نهى خود بر ايشان باز كرده و از ان خدا است حجت شايان و رسا و السلام « 1 » 164 - محمد بن سنان روايت كرده از داود بن كثير رقى كه ابو حنيفه « 2 » بابن ابى ليلى « 3 » گفت : ما را نزد موسى بن جعفر ع ببر تا در باره كارهاى بنده‌هاى خدا از او پرسش كنيم ، اين در زمان زندگى امام جعفر صادق ع بود و امام موسى در آن روز پسر بچه بود و چون نزد آن حضرت رفتند بر او سلام كردند و گفتند : بما خبر بده از كارهاى بندگان خدا كه از كه باشند و فاعل حقيقى آنها كيست ؟\r\n\r\n\r\n","description":"","footnote":"\r\n( 1 ) در پاورقى ص 352 نقل شد كه او رئيس قدريه بوده و اين كلمه به دو تفسير آمده :\r\nاول - بمعنى جبريه كه همه كارهاى بندگان را به خدا وابندند و بنده را چون ابزارى در دست او براى انجام هر كارى دانند و عنوان روشن آنها اشاعره است كه بعدها بدان موصوف و شناخته شدند .\r\nدوم - بمعنى مفوضه يعنى كسانى كه معتقدند خدا بنده را آفريده و قدرت خلق كار را به دو داده و او را رها كرده و تأثيرى در كار او ندارد و چون پيغمبر اسلام قدريه را مذمت كرده هر طائفه اين لقب را از ان رقيب خود تفسير كردند و از مضمون روايت برآيد كه حسن بصرى از جبريان بوده « مترجم »\r\n( 2 ) نام ابو حنيفه و نژاد او نعمان بن ثابت بن زوطى بن ماه بوده ، نيايش ماه غلام تيم اللَّه بن ثعلبه كوفى است ، ابو حنيفه يكى از پيشوايان چهارگانه اهل تسنن بشمار ميرفت و صاحب رأى و قياس و فتواهاى معروف در فقه است - نقل از ص 93 ج 1 ترجمه هدية الاحباب محدث قمى ره سلف او مالك پيشواى مالكيان به قرآن و حديث و اجماع اهل مدينه فتوى ميداد ولى ابو حنيفه بيشتر احاديث را مردود ميدانست و در فهم قرآن هم كند بود زيرا از علوم عربيت كه مايه فهم قرآن مجيد است و اخبار تفسير وارده از ائمه هدى كم بهره بود و از اين رو براى فتوى قياس و راى را به كار برد چنانچه محدث نامبرده در ص 96 آن كتاب از ابن خلكان آورده كه : او يعنى ابو حنيفه هيچ عيبى نداشت غير از قلت و كمى عربيت .\r\nو در ص 68 آن كتاب گويد : ابو حنيفه در سال 150 قمرى در بغداد در گذشت و قبر او در مقبره خيزرانست .\r\n( 3 ) سوم - نام و نسب ابن ابى ليلا محمد بن عبد الرحمن بن ابى ليلا بوده و برخى گفتند : داود بن بلال بن احيحة بن حلاج انصارى و قاضى كوفه بوده .\r\nشيخ او را از اصحاب امام جعفر صادق ع بشما آورده و با ابو حنيفه رقابت داشته پدرش عبد الرحمن از بزرگان تابعين كوفه بوده و از حضرت على ع كسب دانش نمود و بروايتى در جنگ حجاج كشته شد جد او ابو ليلا از صحابه شمرده ميشد بطور خلاصه از ص 358 كتاب نامبرده ( مترجم )\r\n","page_name":" 426 ","page_number":434},
  {"content":"\r\n\r\nدر پاسخشان فرمود : اگر كارهاى بندگان از خدا باشد و آنها ابزار صرف باشند و كار آنها نباشد خدا والاتر و عزيزتر و عادلتر است كه بنده‌هايش را بر كارى كه خودش كرده عذاب كند و اگر از خدا و از خلقش هر دو باشند و در كار مشترك باشند خدا والاتر و عزيزتر است از اينكه عذاب كند بندگانش را بر كارى كه خودش شريك آنان بوده و اگر كارها از خود بنده‌ها باشند اگر عذاب كند بر كارهاى بد عدالت است و اگر هم بيامرزد خدا اهل تقوى و اهل مغفرت است و سپس اين چند شعر را سروده « 1 »\r\n\r\n\r\n","description":"","footnote":"\r\n( 1 ) در اين روايت امام كاظم ع شبهه‌اى را رد كرده كه بسا افراد كم هوش آن را واسطهء ميان جبر و تفويض تصور كنند و معنى امر بين الامرين بدانند و آن اين است كه كارهاى اختيارى بنده‌ها بشركت بنده و خدا هر دو باشد تا نه جبر باشد و نه تفويض و شركت در انجام كارى بر دو وجه است .\r\nاول - دو فاعل با هم با نيروى مشترك در عرض هم كارى را انجام دهند چنانچه سنگى را با هم بردارند و از جايى به جائى برند يا چوبى را هر دو بدوش كشند و ببرند .\r\nدوم - شركت آنها طولى باشد و كار يكى نردبان ديگرى گردد تا آن كار انجام شود چنانچه يكى ديگرى را بلند كند تا او سيبى را از درختى بچيند يا يكى گل بسازد و ديگرى با آن ساختمانى بسازد كه ساختن آن كار هر دو باشد و در چنين موارد اگر كار خوب و محترم باشد مزد و يا پاداش از ان هر دو است و اگر بد باشد كيفر و ملامت متوجه هر دو است چنانچه سيبى كه چيده شده دزدى باشد و امام بطور صريح آن را مردود دانسته و معنى امر بين الامرين نيست و شرح آن نياز به بحثى طولانى دارد كه در گنجايش مقام نيست و هر كه تحقيق آن را بخواهد رجوع كند بشرح و ترجمه جلد يكم اصول كافى اينجانب در باب جبر و اختيار . « مترجم »\r\n","page_name":" 427 ","page_number":435},
  {"content":"\r\n\r\n كار بد از سه حال بيرون نيست * گر كه آن را كنيم در گه زيست\r\nيا كه كار خدا بود تنها * پس نكوهش در آن بماها نيست\r\nيا شريكيم با خداى در آن * پس خدا در گناه همكاريست\r\nيا خدا را در آن اثر نبود * پس گناهش بجز ز ما از كيست ؟ \r\n« 1 » و از آنچه از امام صادق ع در اين باره حفظ شده فرموده آن حضرت بزرارة بن اعين است كه : 165 - اى زراره بك گفتار كلى در باره قضا و قدر به تو بخشايم ؟\r\nزراره گفت : قربانت آرى ( منت آن را دارم ) فرمود : چون روز رستاخيز شود و همه آفريده‌ها در آن فراهم آيند و گرد شوند خداوند از آنان بازپرسى كند از آنچه بدان سفارش كرده و بدانها دستور داده و\r\n\r\n\r\n","description":"","footnote":"\r\n( 1 ) اين اشعار در پايان بيان امام كاظم ع آمده با اين تعبير كه ؛ ثم انشا ، يقول يعنى شروع كرد ميفرمود و ظاهر اين تعبير اينست كه آن حضرت بالبداهه دنبال بيان خود در پاسخ آنان اين اشعار را سروده و اين هم خود يك كرامتى است از آن حضرت در نوجوانى مانند منطق استوار و دندان شكن او در جواب آن دو پرسش‌كننده كه دو تن از بزرگان اهل دانش و علماى آن زمان شمرده ميشدند « مترجم »\r\n","page_name":" 428 ","page_number":436},
  {"content":"\r\n\r\nبازپرسى نكند آنان را از آنچه به حكم قضاء بر آنها گذشته « 1 »\r\n\r\n\r\n","description":"","footnote":"\r\n( 1 ) زرارة بن اعين يكى از دانشمندان متكلم و فقيه اصحاب امام صادق ع است و او را از حواريون و رازداران آن حضرت شمردند و در اينجا امام ع يك ضابطه كلى در باب قضا و قدر به او آموخته تا به حساب يك سخن نهائى باشد در باره بحث و گفتگوى پر دامنه‌اى كه در اين مسأله از آغاز اسلام در ميان بوده و تا هنوز دنباله دارد و آن اينست كه بايد سنجيد چه امورى براى مسلمان مورد بازپرسى خداوند مىشود و خداوند او را مسئول آن ميداند و چه امورى بر عهده او نيست و آدمى در برابر آن مسئوليت ندارد ، آفريده شدن آدمى گونه گونه شدن او درگذشت زندگى از شيرخوارگى كودكى و جوانى و پيرى يا تندرستى و بيمارى و پيشامدهاى اندوه و شادى و بلكه قرار گرفتن او در برابر بعثت پيغمبران و ارشاد امامان و احكام و تكاليف دينى همه امورى باشند كه آدمى در برابر آنها مسئوليت ندارد ولى معتقد شدن به خدا و پيغمبران و امامان و انجام تكاليف امورى باشند كه مسلمان در برابر آنها مسئوليت دارد و وظيفه دار است ، اين گونه امور كار خود آدمى است ، بكند خودش كرده و نكند خودش نكرده ولى بخش يكم كه مسلمان در برابر آن مسئوليت ندارد به حكم قضا و قدر خدا است .\r\n« مترجم »\r\n","page_name":" 429 ","page_number":437},
  {"content":"\r\n\r\n\r\nفصل : در سخنان حكيمانه و ادب آموز امير مؤمنان عليه السّلام\r\n166 - هر كه تنها و بىكنكاش با ديگران در كارها رأى زند رأى و نظر او بىاعتبار است و نابود و درمانده نشود هر كه مشورت كند ( يك دستور كلى است براى تشكيل حكومت شوراها و مجالس شورا ) 2 - هر كه با خردمندان مشورت كند به راه درست رهنمون شود 3 - اندرز كسى را بايد كه پذيرا باشد ، نظر سالخورده و تجربه آموخته نزد من دلخواه‌تر است از تلاش و كوشش جوان .\r\n4 - بسا اميدوارى كه شرمنده شود « 1 »\r\n\r\n\r\n","description":"","footnote":"\r\n( 1 ) اميد جرقه شادى بخشى است كه بهر مناسبت در دل آدمى ميتابد و آينده را دلنشين او ميسازد و هر گونه پرتو اميدى كششى خاص به خود دارد اميد نوزاد به پستان مادر ، اميد كودك به مهر پدر اميد شاگرد مدرسه به قبول شدن در امتحان و اميد او بدوران جوانى و درخشانى آن و اميد يك مؤمن بسعادت آخرت و شفاعت شفيعان و برآورده شدن هر اميدى شرائطى دارد كه برخى در اختيار است و برخى بيرون از اختيار و مقصود اينست كه بىتوجه به شرائط تير اميد بهدف نرسد و بنوميدى گرايد يا مقصود اينست كه برخى اميدها بى جا است و محض تصور و خيال است « مترجم »\r\n","page_name":" 430 ","page_number":438},
  {"content":"\r\n\r\n5 - نيازمندى و احتياج رأى برانداز است و آدمى را بهر كارى ميكشاند .\r\n6 - آرامش پيش از عاقبت‌سنجى است « چون دور انديشى ناآرامى آورد » 7 - تدبير و برنامه ريزى پيش از هر كار تو را از پشيمانى آسوده كند و كار به پشيمانى نكشد .\r\n8 - هر كه با همه پيشنهادها رو در رو شود و آنها را با هم بسنجد آنجا كه خطا است بفهمد .\r\n9 - هر كه ميانه روى را خوب جستجو كند هزينه و سرمايه‌گزارى بر او سبك و هموار گردد و بصرفه‌جوئى كار كند .\r\n10 - هر كه در كارها به خود سخت گيرد و خود را برنج اندازد نابود شود .\r\n11 - اگر آزمايشها در ميان نباشند همه راههاى كشف حقيقت كور و نابود شوند ، در هر آزمايشى دانش تازه بدست آيد « 1 »\r\n\r\n\r\n","description":"","footnote":"\r\n( 1 ) در اين سخن حكيمانه آن حضرت فلسفه عميقى نهفته است كه در آينده تاريخ يك اصل علمى جهانى بشمار آمد و تا كنون به قوت خود باقى است و پيشرفت جهان بشريت از نظر دانش و فن و صنعت بر اين پايه استوار بوده و هست و آن در دو جمله خلاصه مىشود :\r\nاول - پايه كشف حقيقت بر آزمايش و تجربه استوار است .\r\nاگر آزمايش و تجربه در ميان نباشد راهى براى كشف حقيقت در ميان نيست هزارها سال فلاسفه و حكماء ماده عالم مادى را تنها چهار عنصر ميدانستند : خاك ، آب ، هوا و آتش و تجربه نبود ، راهى بحقيقت نبود بر اثر تجربه قرنهاى اخير دانسته شد كه عناصر بسيط بسيارى وجود دارد و راه فضا بسته بود و جهان را در چهار ديوار افلاك موهوم محصور كرده بودند و راهى براى كشف اين همه كهكشان و منظومه‌هاى شمسى وجود نداشت و . . .\r\nدوم - از هر آزمايش دانش تازه‌اى بدست مىآيد ، پس آزمايش و تجربه پايه پيشرفت دانش بشرى است و بايد هميشه آن را به كار بست و دنبال كرد « مترجم »\r\n","page_name":" 431 ","page_number":439},
  {"content":"\r\n\r\n12 - در ميانه سستى و درماندگى هلاكت و نابودى بارور شود .\r\n13 - حذر كن از خردمند اگرش بخشم آوردى و از ارجمند اگرش خوار داشتى و از اوباش اگر آنان را احترام كردى و گرامى داشتى و از نادان اگرش همنشين و همدم و يار شدى .\r\n14 - هر كه باز دارد خود را از شرش كارى كن كه شادش كنى ، هر كست از آزارش آسوده‌ات كند ببرادرى وى دل بده .\r\n\r\n","description":"","footnote":"","page_name":" 432 ","page_number":440},
  {"content":"\r\n\r\n\r\nسخنى در باره غيبت امام عليه السّلام و سبب آن\r\nاگر كسى گويد : چرا حضرت صاحب الزمان صلوات اللَّه عليه و آبائه غائب است ؟\r\nبه او بايد گفت : اين پرسش كسى را شايد كه معتقد به امام است و او را غائب داند از نظر مردم زيرا گفتگو در سبب و علت غيبت بدنبال تحقق غيبت است و كسى كه غيبت را معتقد نيست نبايد از سبب آن بپرسد چنانچه خود غيبت فرع وجود امام است و اگر امامى نباشد غيبتى نباشد تا از ان پرسش شود و آنكه منكر وجود امام است گفتار او در باره ما بعد آن درست نباشد و دانسته شد كه براى اين بررسى بايد وجود امام و امامت را قبول كرد يا از نظر دين و عقيده يا براى مقدمه فهم جواب اين پرسش يا به حساب بحث و احتجاج در اين مسأله بر پايه يك اصل موضوعى پذيرفته شده تا بتوان سبب غيبت را توضيح داد و منافات و تضادى در اين بحث پيش نيايد و اگر سائل گويد : من آنچه را شما از نظر بنيادى بگوئيد قبول دارم تا جواب از اين سؤال زمينه داشته باشد بايد در پاسخ او گفت : اولا بر ما لازم نباشد كه سبب غيبت امام معصوم را بدانيم و واجب نيست كه آن را كشف كنيم و ندانستن او بدين ما زيانى ندارد آنچه بر ما فرض است اينست كه معتقدم باشيم كه آن غائب امامى است مستجمع همه صفات امامت و داراى دانش كامل و كارى نكند جز آنچه درست و بجا است و اگر چه ما هدف و سبب كارهاى او را ندانيم و خواه ظهور كند يا نهان شود قيام كند براى امامت يا خانه‌نشين گردد در هر حالى بوظيفه خود عمل كرده و خود او بايد بداند كه\r\n\r\n","description":"","footnote":"","page_name":" 433 ","page_number":441},
  {"content":"\r\n\r\nچه مىكند و براى چه مىكند و بر او است انجام وظيفه واجبش نه بر ما و بر ما لازم نيست هر چه او داند بدانيم چنانچه لازم نيست هر چه او كند بكنيم و همان تمسك باصل كلى عصمت او كه درست كار است در همه كارى ما را بىنياز كند از دانستن علتهاى كارهاش و اگر بدانيم علتها را چه خوب است و اگر هم ندانيم زيانى بمذهب و عقيده ما ندارد چنانچه نزد ما و مخالفان ما از اهل سنت ثابت است كه رسول خدا ص هر كارى كرده و هر چه گفته درست و بجا بوده و خطا نداشته و در باره آن سر تسليم و رضا داريم اگر چه سبب آنها را ندانيم .\r\nو اگر بما گويند چرا پيغمبر در جنگ بدر با ياران كمى كه 313 تن بودند و ساز و برگ درستى هم نداشتند و بيشترشان هم پياده بودند بىسلاح با مشركان جنگيد و در سال حديبيه عمره خود را باتمام نرسانيد و برگشت با اينكه سه هزار و ششصد تن يارانش را بهمراه داشت « 1 » هر چه سهيل بن عمرو در باره صلح به آن حضرت پيشنهاد كرد پذيرفت مانند اينكه  بِسْمِ اللَّهِ الرَّحْمنِ الرَّحِيمِ  را از قرار نامه انداخت و وصف نبوت و رسالت خود را از آن محو كرد و از او پذيرفت كه يك سوم ميوه مدينه را به مشركين باج دهد « 2 » و هر كه از آنها نزد او آمد كه مسلمان شود به آنها برگرداند با اينكه قبول اينها بسيار سخت است و در ظاهر مخالف با شريعت است ؟\r\n\r\n\r\n","description":"","footnote":"\r\n( 1 ) در ج 2 سيره ابن هشام ص 210 چاپ مصر گويد :\r\nرسول خدا در سال حديبيه براى زيارت خانه كعبه بيرون شد و قصد جنگ نداشت و با خود 70 شتر قربانى راند و همراهان او هفتصد كس بودند و هر قربانى به حساب ده كس و از گفته جابر بن عبد اللَّه به من رسيده كه اصحاب حديبيه 1400 تن بودند و اين شمار با شماره مصنف اختلاف بسيارى دارد .\r\n( 2 ) در سيره ابن هشام اين ماده در قرارنامه صلح حديبيه نيست و اين پيشنهاد باج را در جنگ خندق آورده و در ص 261 ج 1 چاپ نامبرده گويد :\r\nچون پس از بيست و اند شب فشار لشكر احزاب گرفتارى مردم مسلمان سخت شد رسول خدا ص نزد عيينة بن حصن سردار بنى فزاره و حرث بن عوف كه هر دو فرمانده عشائر غطفان بودند فرستاد و به آنان پيشنهاد كرد تا يك سوم ميوه مدينه را بدانها بدهد تا خود و همراهانشان عقب‌نشينى كنند و جبهه احزاب در هم شكسته شود و پيشنويس قرارداد نوشته شد ولى به امضاء نرسيده بود و چون پيغمبر خواست آن را امضاء كند با سعد بن معاذ رئيس قبيله اوس و سعد بن عباده رئيس خزرج مشورت كرد و در پاسخ گفتند :\r\nيا رسول اللَّه بدلخواه خود اين كار ميكنى يا خدايت فرموده و بايد كرد يا براى خيرخواهى ما است ؟ فرمود : تنها براى خيرخواهى و حفظ جان و مال شماها است به خدا بانديشه اين كار نشدم جز كه ديدم همه عرب شما را هدف تير نموده و از هر سو بشما يورش آوردند و خاستم با اين تدبير شركت آنان را در هم شكنم سعد بن معاذ در پاسخ گفت : يا رسول اللَّه ما و اينها هر دو مشرك بوديم به خدا ، و بت‌پرست بوديم ما نه خدا پرست بوديم و نه خداشناس و آنان چشم بيك دانه خرماى ما نداشتند مگر برسم مهمانى يا خريد و اكنون كه خدا ما را بمسلمانى گرامى كرده و به خود رهنمائى كرده و بوجود تو ما را عزت داده مال خود را بدانها باج دهيم ؟ نه به خدا ما بدين صلح نيازى نداريم و جز تيغ تيز بدانها ندهيم .\r\n","page_name":" 434 ","page_number":442},
  {"content":"\r\n\r\nما در پاسخ اين پرسش جز اين نداريم كه آن حضرت مصلحت‌شناستر بوده از امت ( چنانچه در آينده روشن شد ) و اين پذيرش او از ناچارى بوده براى اينكه در تنگنا افتاده يا مصلحتى داشته كه خودش ميدانسته و او داراى دانش كاملى بوده و در باره فرمان خود تقصير و خطا نميكرده و نادانى ما به سبب كارش زيانى ندارد بعقيده و بنياد دينى ما و همچنين است گفته ما در سبب غيبت امام زمان و صاحب العصر ما صلوات اللَّه عليه .\r\nو مانند همين است از نظر اصول شريعت بحث از سبب دردمندى كودكان بيگناه و آفرينش جانوران و گياهان و سنگهاى زهردار و مانند آنها كه كسى از سر آفرينش آنها خبر ندارد و باعث آن را نميداند و بر ما لازم است آن را باصل كلى حكمت\r\n\r\n","description":"","footnote":"","page_name":" 435 ","page_number":443},
  {"content":"\r\n\r\nالهى باز سپاريم و بگوئيم همه اينها بدليل حكمت و عدالت و منزه بودن خدا است از عيب در هر كارش و اينكه سبب آن را ندانيم منافات ندارد با اينكه معتقديم بطور كلى مطابق حكمت و مصلحت است و زيانى براى ما ندارد و خللى باصل كلى وارد نشود زيرا تكليف ما همان دانستن آن اصل كلى است كه خدا حكيم و عادل است و همان براى كسى كه خردى دارد بس است .\r\nو همين است جواب پرسش از باز نشستن على ع از جنگ با ابى بكر و عمر و عثمان و قيام آن حضرت به نبرد با مخالفان پس از آنها از فرقه‌هاى سه‌گانه « باغيان و قاسطان و مارقان » و اصل كلى در پاسخ از همه اينها يكى است و در آنچه گفتيم براى مسترشد كفايت است .\r\nدر اينجا سؤال ديگريست كه آنچه در باره كارهاى خدا عز و جل گوئيد قبول داريم زيرا خدا مصلحت‌شناستر است و خلقش همه منافع آفرينش را نميدانند و بدان راه نبرند و پيغمبر ص هم در باره صلح حديبيه بوحى خداى سبحان مصلحت را دانست ولى امام شما از كجا مصلحت غيبت را ميداند با اينكه وحى به دو نميرسد و پيغمبر نيست ؟ و بايد در جوابش گفت امام ما همه اينها را از عهدنامه‌اى ميداند كه در آن بهر آنچه بايدش كرد تصريح شده و آن را بوسيله پدرانش از پيغمبر ص دريافت كرده .\r\nو نيز جواب ديگرى هم ميتوان داد بر اساس عقيده ما در باره امام و آن اينست كه بالهام مصلحت را ميداند و احكام مخصوص به خود را دريافت مىكند .\r\nو پس از اينكه گفتيم براى توضيح بيشتر سبب غيبت آن حضرت را كه مورد سؤال است بيان كنيم و گر چه بر ما لازم نيست و گوئيم سبب غيبت امام ع اينست كه ستمكاران آن حضرت را ترساندند و دنبال ريختن خون اويند و خدا به دو اعلام كرده كه اگر شخص او را بينند و شناسند او را بكشند و هر زمانى دستشان برسد او را نابود سازند و از اين رو دست او از اجراء احكام شرع اسلام كه مخصوص حضرت او است كوتاه باشد و نميتواند به تدبير وظائف امامت خود بپردازد زيرا لزوم پرداخت آنها مشروط است به تمكن و قدرت و بيمانعى از انجام آنها و نترسيدن بر جان\r\n\r\n","description":"","footnote":"","page_name":" 436 ","page_number":444},
  {"content":"\r\n\r\nخود و چون اين شرط حاصل نيست تقيه واجب است و غيبت براى حفظ جان لازم است زيرا پرهيز از زيان جانى به حكم عقل و شرع واجب است و خود پيغمبر ص هم در غار حراء پنهان شد « 1 » و سببى نداشت جز ترس از دشمنان .\r\nاگر كسى گويد پنهانى پيغمبر در اندك زمانى بود و بدرازا نكشيد و غيبت امام شما سالها است بدرازا كشيد ؟\r\nبايد در پاسخش گفت كوتاهى و درازى مدت در اينجا اثرى ندارد زيرا سبب هر دو غيبت يكى است كه ترس از دشمنانست چه كم و چه بيش و كوتاهى زمان يكى از ان دو براى كوتاهى زمان ترس و بيم است و درازى زمان ديگرى براى درازى زمان ترس و بيم است و اگر يكى از آن دو مخالف حكمت باشد و حجت غيبت نتواند بود آن ديگرى همچنين است .\r\nاگر گويد بهتر اينست كه ظاهر شود و بر مخالفانش اتمام حجت كند و اگر چه كشته شود .\r\n\r\n\r\n","description":"","footnote":"\r\n( 1 ) در اينجا مصنف غيبت و پنهان شدن پيغمبر ص را در غار حراء نوشته و آنچه در تاريخ و حديث آمده اينست كه آن حضرت هنگام هجرت سه روز در غار ثور پنهان شد غار حرى در شرق مكه و در كنار راه منى به عرفات است و خلوتگاه پيغمبر بوده در سالهاى رياضت او پيش از بعثت سيره ابن هشام در ص 15 ج 1 چاپ مصر گويد :\r\nعبد اللَّه بن زبير و ديگران ميگفتند رسول خدا ص هر سال مدت يك ماه در غار حراء مجاور ميشد و اين شيوه رياضت قريش بود در دوران جاهليت ، ولى اين مجاورت در حراء عنوان استتار و غيبت از ترس دشمنان نداشته و شايد پس از اعلام رسالت هم گاهى آن حضرت در حراء مخفى ميشده بويژه پس از وفات حضرت ابى طالب و خديجه كبرى كه دشمنان بر او چيره شدند و غار ثور در كوهى است سمت مغرب و شمال شهر مكه كه حضرت از آنجا بسوى مدينه طيبه سفر كرد و از تعقيب قريش مصون شد و در غار ثور بود كه سه شبانه روز از ترس دشمن نهان گرديد « مترجم »\r\n","page_name":" 437 ","page_number":445},
  {"content":"\r\n\r\nبايد در جواب گفت : حجت ثبوت امامتش براى امت بر جا است و دليل امامتش موجود و هويدا است و نصوصى از خود پيغمبر و از امامان پس از او در باره غيبت آن حضرت وارد است و بمردم رسيده و از ان پس براى مخالف جز اين نماند كه بگويد بايد ظاهر شود تا كشته گردد و اين روا نباشد چون خدا سبحانه فرمود - 194 - البقره خود را بدست خود بنابودى نيندازيد ، و موسى ع هم فرمود - پس گريختم از شماها چون ترسيدم از شماها - 21 - سوره الشعراء .\r\nاگر معترضى گويد : ظهورش سبب تاكيد اتمام حجت است و بر طرف شدن اعتراض بيشتر مردم در باره آن حضرت و به همين علت ظهورش لازمتر است و گر چه كشته شود .\r\nبايد در جوابش گفت : در باره نهى از ارتكاب خطر جانى جواب كافى به اين اعتراض داريم و بعلاوه ميگوئيم تاكيد اتمام حجت واجب است در صورتى كه لطف و مصلحت در خلاف آن نباشد ندانى كه اگر يكى گويد : چرا خدا گنه‌كار را فورا كيفر ندهد و آيت خود را در هر شب و روز پديدار نكند تا اتمام حجت را تاكيد كند ؟\r\nآيا جواب ما از او جز همان جواب از ظهور فورى امام غائب است ؟ كه اين تأكيد حجت لازم نيست در صورتى كه ترك آن مصلحت دارد و خدا مانع ظهور آن حضرت نشده و گر چه كشته شود جز براى اينكه مصلحت مكلفان را در امامت شخص او دانسته و ديگرى را جانشين او ندانسته از اين رو به دو فرمان داده تا زمانى كه ظهورش سبب كشته شدن او بدست فجار باشد پشت پرده بماند .\r\nاگر مخالف گويد : بايستى خدا او را ظاهر كند و فرشته‌هائى پاسبان او فرستد تا هر كه به او سوء قصد كند و خواهد او را بكشد نابود سازد .\r\nدر جوابش بايد گفت ملحدان در باره ارسال انبياء عليهم السلام همين اعتراض را دارند و گويند ، چرا خدا بهمراه پيغمبران فرشته‌ها نفرستاده تا آزار كفار را از آنها جلوگير شوند و جوابشان اينست كه مصالح را نبايد به نظر و فهم مردم اندازه گرفت و براى خدا مصلحت بينى كرد كه صلاح چنين و چنان است و همانا مصلحت كار خدا\r\n\r\n","description":"","footnote":"","page_name":" 438 ","page_number":446},
  {"content":"\r\n\r\nرا تنها خود او داند و بعلاوه اگر خدا رو در رو با گنهكاران مبارزه كند و جلو آنها را بگيرد و فورى گنهكار را عقوبت كند و ظالمان را نابود سازد رشته تكليف كه بر اساس اختيار است گسيخته شود . و بسا بنابودى همه مردم بكشد بمانند امتهاى پيشين ( چون غرق قوم نوح و هلاك قوم عاد ) و بعلاوه مانع مردم متفكر گردد از انديشه در دوران غيبت كه مايه معرفت امام و اجابت او است چه بسا در مدت غيبت باشند كسانى كه بينديشند و حق را بفهمند و بدان معتقد شوند يا معاندانى باشند كه برگردند و به حق معترف شوند و يا معاندانى باشند كه نژاد آينده نيكى دارند و نبايد آنها را براى عناد پدران از هستى محروم كرد بمقتضاى حكمت ولى عاصيان هر زمانى چنين نبودند و بسا خدا ميدانست كه بر خلاف اينند و حكمت اقتضا داشت نابود شوند چنانچه در زمان نوح ع گفت - 26 - نوح - پروردگارا هيچ كافرى را در روى زمين زنده مگذار 27 كه البته اگر آنها را بندگانت را گمراه سازند و نزايند جز نابكار و كافر وانهى .\r\nاگر معترض گويد : پدران آن حضرت هم دچار ترس و گاهى گرفتارى سخت بودند چرا مانند آن حضرت غايب نشدند و در اين باره چه فرقى ميان آنها و او است ؟\r\nبدانها بايد گفت : ترس امام زمان ما مهمتر و بيشتر است از پدرانش براى اينكه در باره هيچ يك از پدرانش روايت نرسيده كه شمشير بدست ميگيرد و تاجهاى پادشاهان ميشكند و دولتى در روى زمين جز دولت خودش بجا نميگذارد و دين و حكومت جهان را همه دين و حكومت الهى مينمايد و ترسى كه متوجه آن حضرت است بدنبال چنين عقيده در باره او است و دل دشمنان بدان حضرت نگران شده پادشاهان و دنيا پرستان اخبار و روايات دليل بر حكومت مطلقه او را بررسى كردند و دانستند و به هيچ كدام از پدرانش اين امور وابسته نشده و اين فرق روشنى است ميان دو گونه ترس و بيانيست روشن .\r\nبايدش گفت : از آنچه ما گفتيم دانسته شد كه اين امريست ممكن و كسى را نرسد در آن خدشه كند و همين امكانش دليل باشد و جلو اعتراض را بگيرد و باز هم\r\n\r\n","description":"","footnote":"","page_name":" 439 ","page_number":447},
  {"content":"\r\n\r\nاز آن پس ميگوئيم هر كه از اخبار اطلاع دارد و در تاريخ و آثار بررسى كرده ميداند ترس امام زمان ما ( ع ) نه از همان زمان وفات پدر بزرگوارش بوده بلكه ترس بر او پيش از آن هم بوده در حال حمل و ولادت آن حضرت و بر چه دانشمندى نهانست آنچه « 1 »\r\n\r\n\r\n","description":"","footnote":"\r\n( 1 ) در اصول كافى باب مولد امام عسكرى در ضمن حديثى آورده كه :\r\nاحمد بن عبد اللَّه بن خاقان كارگزار ناحيه قم براى اشعريان قم گفته : چون امام حسن عسگرى بيمار شد بپدرم ( وزير ) معتمد عباسى خبر دادند و فورا سوار شد و بدار الخلافهء رفت و به زودى با پنج تن از خادمان خليفه برگشت كه از معتمدان و خواص او بودند و نحرير با آنان بود و آنها را فرمود در خانه امام بمانند و خبر و حال او را بدانند و چند تن از پزشكان را هم فرمود تا نزد او رفت و آمد كنند و هر بام و شام حالش را وارسند و دو سه روز بعد گزارش شد كه حالش بد است و بپزشكان فرمود بالين آن حضرت بمانند و قاضى القضات را خواست و فرمودش ده كس از ياران موثق و امين و ديندار خود را معرفى كند و آنها را به خانه امام حسن فرستاد و شبانه روز در آنجا ماندند تا آن حضرت وفات كرد و شهر سامره يكپارچه عزادار شد و سلطان بازرسانى به خانه آن حضرت فرستاد و همه اتاقها را جستجو كردند و در همه را مهر و موم كردند و بدنبال فرزند او بودند و ماماهاى زنانه كه آبستنى را ميفهميدند آوردند و كنيزان آن حضرت را بازرسى كردند و يكى از آنان كنيزى را بآبستنى معرفى كرد و او را در اتاقى بازداشت كردند و نحرير خادم و يارانش و با چند زن بر او گماشتند و او را زير نظر گرفتند ، و بروايت صدوق در اكمال از ابى الاديان آورده كه من خدمتكار امام يازدهم بودم و نامه‌هاى او را بشهرها ميبردم و در مرض موتش خدمت او آمدم و چند نامه به من داد و فرمود : بمدائن برسان تو 15 روز در سفرى و چون بسر من رأى برگردى در خانه من بنگ و عزا بلند است و من روى تخته غسل باشم گفتم : اى آقايم اگر چنين شد پس كيست ؟ ( جانشين تو ) فرمود : هر كه جواب نامه‌ها را از تو خواست او جانشين من است ، گفتم نشانى ديگر فرمود : هر كه بر من نماز خواند او جانشين من است ، گفتم : نشانه‌اى بيفزا فرمود ؛ هر كه بدان چه در هميانست خبر داد او است جانشين من و هيبت آن حضرت مانع شد كه بپرسم در هميان چيست ؟ و با نامه‌ها بمدائن رفتم و جواب آنها را گرفتم و روز 15 بسر من رأى برگشتم و چنانچه آن حضرت فرمود : بنگ عزا در خانه‌اش بلند بود و بناگاه ديدم جعفر برادرش بر در خانه است و شيعه گرد اويند او را تعزيت گويند و بامامت تهنيت گويند با خود گفتم اگر اين امام باشد امامت دگرگون شده زيرا ميدانستم او ميخوار است و در كاخ خليفه جا دارد و همدم او است و طنبور زنست و پيش رفتم و تعزيت و تهنيت گفتم و چيزى از من نپرسيد و عقيد خادم بيرون شد و گفت : آقا برادرت كفن شده برخيز براى نماز بر او و جعفر بن على و شيعيان گردش وارد شدند و پيشروشان سمان بود و حسن بن على كه پدر كشته معتصم بود و بسلمه معروف برد و چون به خانه درآمديم ديديم امام روى تابوت كفن شده است و جعفر جلو رفت تا بر برادر نماز بخواند و چون خواست تكبير گويد پسر بچه‌اى سبزه چهره با موى پيچ‌دار و دندانهاى پيشين فاصله دار بدرآمد و عباى جعفر را كشيد و گفت اى عمو پس برو من سزاوارترم بر پدرم نماز بخوانم جعفر پس رفت و رويش در هم شد و آن پسر بچه بر آن حضرت نماز خواند و در كنار پدرش بود تا به خاك رفت و رو به من كرد و فرمود : اى بصرى جواب نامه‌ها را بياور الخ .\r\n","page_name":" 440 ","page_number":448},
  {"content":"\r\n\r\nرا سلطان آن زمان با پدرش كرد و بررسى او در گزارشات احوال آن حضرت و بازرسها كه بر او گماشت دوباره انتظار كار آن حضرت و از ترس آنچه شيعه روايت كردند كه امام دوازدهم از نسل او است تا آنجا كه خدا تعالى حمل امام را هم نهان داشت و پدر بزرگوارش هم ولادت او را در پرده داشت جز از خاصان و رازداران خودش و آنگاه پس از وفات پدرش امام عسگرى ( ع ) آن حضرت براى نماز بر پدرش بيرون آمد و عمويش جعفر نزد معتمد ( كه خليفه وقت بود ) رفت و از آن حضرت سعايت كرد تا اينكه او به خانه آن حضرت هجوم كرد و هر چه در خانه آن حضرت بود از اثاث و بنه غارت كرد و همه زنان حرمسرا و خاندان او را در بند كشيد و از مادرش بازپرسى كرد و اعتراف\r\n\r\n","description":"","footnote":"","page_name":" 441 ","page_number":449},
  {"content":"\r\n\r\nنكرد و او را نزد قاضى وقت كه بابن ابى الشوارب شهرت داشت سپرد و تا دو سال ارث پدرش امام عسگرى را توقيف كرد و آنگاه آنچه پس از آن واقع شد از امور مشهورى است و هر كه باخبار و آثار مطلع است ميداند و اينها سبب ترسها است كه با پيدا شدن آن بيمناك و ترسان شدند و درگذشت زمان بدنبال هم آمدند بر اثر بزرگى ياد آن حضرت در زبان دوست و دشمن و با اين همه اخبارى بذكر ترس آن حضرت گويايند چنانچه در وصف استتار و غيبت حضرت او .\r\n1 - آنچه مجمل است 2 - آنچه مشروح و مفصل 167 - از امير مؤمنان ( ع ) روايت است كه نام مهدى ( ع ) را برد و فرمود :\r\nصاحب اين امر همان رانده و آواره و يكتا و تنها است و بر منبر فرمود : بار خدايا راستى تو زمين را تهى نسازى از حجت خود بر خلقت كه يا آشكار و موجود است و يا ترسان گمنام تا باطل نشوند و از ميان نروند حجتها و بيناتت .\r\n168 - و در اين باره است قول امام صادق ( ع ) كه چون نام مهدى را در بر آن حضرت بردند فرمود : راستى براى آن پسر بچه غيبتى باشد پيش از آنكه قيام كند و زراره گفتش براى چه ؟ فرمود از بيم جانش .\r\n169 - و پدرش امام باقر ( ع ) فرمود : در صاحب اين امر چهار روش است از چهار پيغمبر ص روشى از موسى و روشى از عيسى و روشى از يوسف ع و روشى از محمد ص اما از موسى اينكه ترسان و نگرانست و اما از عيسى اينكه گويند مرد و گويند نمرد و اما از يوسف غيبت او از ميان خاندانش تا آنجا كه آنان را نشناسد و و آنان هم او را نشناسند و اما از محمد ص شمشير برانش ، و در آنچه ما آورديم پذيرائى است و الحمد للَّه .\r\n\r\n","description":"","footnote":"","page_name":" 442 ","page_number":450},
  {"content":"\r\n\r\n\r\nفصل : در چند مسأله فقه كه تازگى دارند\r\n1 - زنى را شوهرش طلاق داده و تا نزديك نيمى از عده‌اش گذشته و در آنجا بر او لازم شده عده را از سر گيرد بىآنكه در گذشته به احكام عده خود خلل آورده باشد .\r\nجواب : اين دختر است كه حيض نديده با آنكه بسن حيض ديده‌ها رسيده و شوهرش طلاقش داده و بايد به ماه عده گيرد ولى چون نزديك يك ماه و نيم گذشته حيض ديده و بر او لازم است آنچه گذشته به حساب نگيرد و عده را با حيض از سر گيرد و عامه در اين جواب مخالف و موافق دارند .\r\n2 - زنى را شوهرش طلاق داده و بايد چند روز معين عده دارد و يك آدمى دل بفرمان خدا تعالى داده و بانجام رسانده و بر آن زن بر اثر اين طاعت لازم شده دو چندان عده دارد .\r\nجواب : اين كنيزى بوده كه شوهرش او را طلاق داده و در يك ماه دو بار حيض ديده و پيش از گذشت دو ماه بيك روز يا دو روز از حيض دوم پاك نشده آقايش او را آزاد كرده و بايدش عدهء آزاد گيرد و آن ميسر نشده تا اينكه سه ماه تمام گذشته در اين جواب خلافى از عامه وجود دارد ، 3 - مردى زنى گرفته با مهرى كه نه موزون است و نه پيمانه دارد و نه بدست سائيده شود و نه جسم است و نه جوهر و نه مال و نه كالا و نكاحش صحيح است و درست كار است .\r\n\r\n","description":"","footnote":"","page_name":" 443 ","page_number":451},
  {"content":"\r\n\r\nجواب : اين عقديست بمهريكه آموختن يك سوره يا يك آيه از قرآن خدا تعالى باشد ، شيعه اتفاق دارند بر صحت آن و برخى عامه با آن موافقند .\r\n4 - زنى از مردى بيگانه است و با يك گفته‌اش بر او حلال شده بىمهر و بىمزد و بىعقد جز همان گفته آن زن .\r\nجواب : اين زنى است كه خود را به پيغمبر ص بخشيد و قرآن نازل شد بداستانش و حلال‌شدنش به پيغمبر و حرام بودن اين بخشش بر مسلمانان ديگر و خدا آن را از خصايص آن حضرت ص مقرر داشت نه مؤمنان ديگر و در اين جواب خلافى ميان مسلمانان نيست « ولى در نام و شخص آن زن اختلاف است « مترجم » 5 - زنى را عده طلاق يك ساعت است .\r\nجواب : اين زن آبستن است كه پس از يك ساعت از طلاقش زائيده و عده‌اش به وضع حمل بسر آمده و اين جواب اجماعى است .\r\n6 - مردى زنى را بهزار درهم مهر تزويج كرده و چونش طلاق داده بايدش هزار و پانصد درهم بدهد .\r\nجواب : اين زن همه مهرش را از شوهر گرفته كه هزار درهم است وانگه پس از دريافت همه مهر آن زن گواه گرفته كه دريافتى بخشش و صدقه بر شوهر است و چون شوهر آن را دانسته پيش از دخول بر او طلاقش داده و بر آن مرد لازم شده كه هزار درهم صدقه را به دو بدهد و پانصد درهم كه نيم آنست و نصف صداق معين است به او بپردازد و اين جواب هم اجماعى است « 1 »\r\n\r\n\r\n","description":"","footnote":"\r\n( 1 ) اينكه بايد مرد همه هزار درهم را باز پس دهد بنا بر اين است كه بخشش زن بعنوان اين بود كه شوهر او است و چون طلاقش داده از عنوان شوهرى او خارج شده و اين صدقه به خود زن برگشته ولى مسأله بسيار پيچيده و مبهم است « مترجم »\r\n","page_name":" 444 ","page_number":452},
  {"content":"\r\n\r\n\r\nفصل : از سخنان امير مؤمنان عليه السّلام در باره زنان\r\n170 - مبادا با زنى مشورت كنى جز كه كمال عقل او را آزموده‌اى زيرا رأى آنان به گند ميكشاند و كاستى و تصميمشان به سستى و بالشان را كوتاه كن كه براشان بهتر است ، از خانه بدر شدن آنان سخت‌تر نباشد بر تو از اينكه بيگانه‌اى كه به دو اعتماد ندارى نزد آنها درآوردى ، و اگر توانى جز خودت را نشناسند انجام ده .\r\n2 - زنت را آنقدر آزاد مكن كه از حد تجاوز كند كه براى او و تو آرام بخش‌تر است ، زن يك گلى است لطيف و كارگزار و پادو نيست به او اجازه نده واسطه تو و ديگران شود ، با زنان بسيار خلوت مكن و در نياميز تا از تو خسته شوند و تو هم از آنها خسته شوى ، نيروئى در خود بجا گذار .\r\n3 - مبادا غيرت بى جا كنى كه همسر درست كار را بيمار و بىاعتبار سازد ، اگر از آنها بدگمان شدى سخت در برابرشان ايستادگى كن و سخت بگير و بر آنها كم خشم كن مگر عيبى و گناهى باشد .\r\n4 - فرمود : هر رازى را بزنان مگوئيد و بر مالى امينشان نكنيد ، و در هر كار بدانها اعتماد نكنيد ، زيرا چون قصد خلاف كنند بعهد نپايند و چون نيازمند شوند پارسا نباشند ، و در برابر شهوت خود دين‌دارى نكنند ، بدى را ياد آورند و نيكى را فراموش كنند ، بهر حال با آنها لطف كنيد تا شايد خوشكردارى كنند « 1 »\r\n\r\n\r\n","description":"","footnote":"\r\n( 1 ) در اينجا بدين نكته بايد توجه شود كه نظر همه اين بيانات در باره زن شوهر دار است نه هر زنى و مقصود حفظ نظام خانواده است كه بايد زن در زير نظر شوهر بآسودگى و اطمينان زندگى كند و مايه پريشانى نظم خانواده نشود و در ضمن سخنان على ع دو مطلب در باره زن گوشزد شده .\r\nيك - زن ميتواند بكمال عقل برسد و با مرد طرف مشورت گردد كه در سخن يكم بيان كرده .\r\nدو - زن در خانه شوهر بايد بآسايش زندگى كند و دچار خدمت‌كارى سنگين نباشد كه در سخن شماره 2 فرموده در آن تاريخ بدنبال شيوه دوران جاهليت عرب سطح پرورش شخصيت زنان بسيار پائين بوده و حفظ حدود او بسيار لازم شمرده شده « مترجم »\r\n","page_name":" 445 ","page_number":453},
  {"content":"\r\n\r\n\r\nفصل : آنچه از حكماء پيشين در باره زنان روايت شده\r\nبسقراط گفتند در باره زنان چه گوئى ؟ پاسخ داد هرگز به چيزى گمارده نشوند جز كه تباه شود و به چيزى توانا نشوند كه خوددارى كنند « 1 »\r\n\r\n\r\n","description":"","footnote":"\r\n( 1 ) اين سخنانى كه در باره زنان نقل شده از فلاسفه نامور يونان است مانند سقراط و همگنان او و معلوم مىشود در آن زمانى كه دوره طلائى فلسفه يونان ناميده شده بانوان از آموزش و پرورش بدور بودند و تنها بآرايش و دلبرى مىپرداختند و حدود و مقررات خانوادگى در ميان نبوده و از اين رو رفتار آنان با حكمت اخلاقى و فلسفه حكيمان بسيار ناساز بوده و نظر فلاسفه در بارهء آنان ناهموار مينموده و از اين رو در آن دورانى كه فلسفه يونان در اوج ترقى بوده و مردان بسيار نامورى در حكمت و فلسفه شهرت جهانى يافته‌اند و تاكنون افكار و انديشه‌هاى آنها مورد توجه است نام زن فيلسوفى در ميان نيامده و گويا زنان يونانى را در دانشگاه‌هاى فلسفه و حكمت و در زمينه آموزش و پرورش راهى نبوده و تنها وسيله هوسرانى مردها بودند و در مجالس عيش و سرور نمودى داشتند چنانچه از افسانه‌هاى عشقى يونان پديدار است و در حقيقت مانند زنان دوران جاهليت عرب احترام خردمندانه‌اى نداشتند و مورد نفرت حكيمان آن زمان بودند و تنها نهضت اسلامى بود كه زنان را در رديف مردان آورد و در تعليمات اسلامى سهيم كرد و مقام آنان را به حساب يك انسان قابل پيشرفت بمانند مردان معرفى كرد ( مترجم )\r\n","page_name":" 446 ","page_number":454},
  {"content":"\r\n\r\nبه او گفتند چگونه زنان را نكوهش كنى با آنكه اگر نبودند تو و همگنانت از حكماء نبودند ؟ گفت : همانا زن چون نخله خرماى خاردار است كه اگر آدمى دست در ميان آن درآورد زخمش زند با اينكه بارش رطب تازه است .\r\nبه او گفتند شگفتا از تو چگونه شكيبائى از زنان و خوشى با آنان ؟ گفت :\r\nبانگبينى مانند كه بزهر كشنده آلوده است و هر كس آن را بخورد ساعتى از آن لذت برد كه خورد و بهلاك ابد دچار شود .\r\nيك حكيمى نگاه بزنى كرد كه بر درختى آويزان بود ( او را بدان دار زده بودند ) و زير آن درخت ايستاد و ميگريست يكى از شاگردانش به او گفت : آيا حكيم براى اين بدبخت گريه كنى ؟ گفت به خدا گريه‌ام براى دلسوزى بر او نيست ، گفتند :\r\nپس براى چيست ؟ گفت افسوس دارم كه چرا بهر درختى بارى از اين ميوه نيست .\r\nديو جانس بيكى از شاگردانش كه بزنى زيبا و خودنما در راه خود نگاه ميكرد گفت : دور شويد از اين دامى كه خود را در راه نابودى مردم گسترده .\r\nبسقراط گفتند : چرا زن نگيرى ؟ ( در زمان او زن گرفتن اجبارى بوده ) گفت اگر چاره ندارد زنى برايم بگيريد بوصفى كه گويم ، گفتند وصف كن او هيچ صفت ناپسند و زشتى را در باره او فروگزار نكرد ، گفتند : اى حكيم تو با خردمندان در وصف همسر آينده‌ات مخالفت كردى در پاسخ گفت : شما نميدانيد كه او شر است پس شر خردى به از شر سترگى است .\r\nحكيم ديگرى بزنى نگريست كه آتش با خود ميبرد گفت : باردار بدتر از بار\r\n\r\n","description":"","footnote":"","page_name":" 447 ","page_number":455},
  {"content":"\r\n\r\nخود است و بزنى نگريست كه نوشتن مىآموخت ، گفت : يك افعى است كه بزهر خود ميافزايد .\r\nمردى خانه‌اى ساخت و بر سر درش نوشت هيچ شرى در آن در نيايد ، به او گفتند زنت از كجا درآيد ؟ يك حكيمى به يكى از شاگردانش نگريست كه بزنى زيبا خيره بود ، گفت :\r\nاز آنان بر حذر باش كه تو را بدام خود بندد و نابودت كند ، شاگرد گفت : من بآثار حكمت آفريدگار خيره شدم استادش گفت : آثار حكمت آفريدگار را در آنچه شهوانى نيست بنگر كه برايت سالمتر است .\r\n\r\n","description":"","footnote":"","page_name":" 448 ","page_number":456},
  {"content":"\r\n\r\n\r\nفصل : در گفتارى از بيمارى و عيادت بيماران\r\n171 - رسول خدا ص فرمود : تب خطاهاى آدميزاد را از ميان ميبرد چنانچه كوره آهنگرى آلودگى آهن را .\r\n172 - امام صادق ( ع ) فرمود : هر ساعتى از درد و بيمارى هر ساعت از گناهان را از ميان ميبرد ؛ و فرمود : چون بنده خدا بيمار شود تا بيمار است خدا تعالى بنويسنده دست چپ ( نامه نگار گناهان ) وحى كند كه تا وقتى بنده‌ام در زندان من است بر او گناهى ننويس و بنويسنده دست راست ( نامه‌نگار ثوابكارى ) وحى كند كه هر ناله بنده مرا يك حسنه و كار خير بنويس .\r\n173 - روايت است كه يكى از پيغمبران به مردى گذشت كه سخت در بلا بود و گفت پروردگارا آيا به دو رحم نكنى ؟ خدايش وحى كرد چگونه از رحمتش باز دارم كه رحمش كرده باشم .\r\n174 - در روايت است كه چون اين آيه فرود آمد - 123 - النساء - نه آرزوهاى شما بجا است و نه آرمانهاى اهل كتاب حقيقت اينست كه هر كه كار بدى كند سزا بيند مردى برسول خدا ص گفت : آيه پشت‌شكنى آمده فرمود نه هرگز آيا بيمار نشوى ؟ آيا دچار گرفتارى و اندوه نگردى ؟ گفت : چرا فرمود خدا به همه اينها پاداش ميدهد « 1 »\r\n\r\n\r\n","description":"","footnote":"\r\n( 1 ) ظاهر اين جواب با سؤال سائل سازگار نيست مگر مقصود اين باشد كه پاداش اين گونه گرفتاريها جبران كارهاى بد است و گر نه پاداش داشتن اين گونه گرفتاريها جواب اين نميشود كه هر بد كردارى سبب كيفر و سزا است و اين تهديد سبب نگرانى سائل است كه اين آيه را پشت شكن دانسته و در مقام شكوه برآمده « مترجم »\r\n","page_name":" 449 ","page_number":457},
  {"content":"\r\n\r\n175 - و روايت است از جابر بن عبد اللَّه انصارى كه رسول خدا ص فرمود :\r\nهر كه بيمارى عيادت كند در بركت خدا اندر شود و چون در بر بيمار نشيند در بركت فرو رود .\r\n176 - فرمود : چون در بر بيمار رويد او را بزندگى و تاخير مرگ اميدوار سازيد كه سبب برگشت چيزى نباشد ولى سبب خوشدلى بيمار گردد « 1 » .\r\nاز يك شاعرى در باره روش عيادت بيمار خوانده شده :\r\nرسم عيادت يك روزنه يك روز است * اندازه آن نشستن يك چشم بر هم زدنست در پرسش از بيمار اصرار مورز و پر مگو * تو را همين بس كه دو حرف از حالش پرسش كنى\r\n\r\n\r\n","description":"","footnote":"\r\n( 1 ) در اين حديث به دو مطلب اشاره شده الف - مرگ حتمى و مقدر را نتوان دگرگون كرد و دفاعى ندارد ، ب - خوشدل كردن بيمار و اميد بخشيدن به دو خود يك درمانى است و بيمار كه از هجوم درد افسرده حال و اندوهگين است دچار ضعف روحى است و اين ضعف روحى سبب قوت گرفتن بيمارى او است و اگر روح او تقويت شود بيمارى را از خود ميراند\r\n","page_name":" 450 ","page_number":458},
  {"content":"\r\n\r\n\r\nفصل : از يك سخنرانى رسول خدا صلّى اللَّه عليه و آله و سلّم در ياد مرگ و در پند\r\n177 - آيا مردم گويا مرگ بر جز شما نوشته است ، و گويا انجام حق بر جز شما بايست است و گويا مرده‌ها كه تشييع ميشوند مسافرانى هستند كه در اندك زمانى بسوى ما برگردند ، آنان را بگور ميكنيم و تركه آنها را ميخوريم ، گويا ماها پس از آنها جاويدانيم ، هر پندآموزى را بفراموشى سپرديم و از هر پيشامد بنياد كنى آسوده‌ايم خوشا بر آنكه عيب خودش او را از عيب ديگران بازداشته و آنچه بدست آورده در جز گناه به كار برده است و بناتوانان و مستمندان دلسوزى و كمك كرده و با مردمان دانشمند و فرزانه در آميخته و همدم شده ، خوشا بدان كه نفسش را خوار كرده و خوش‌خو است و درونش به است و كنار دارد از ديگرى بدى خود را و انفاق كند فزونى مالش را و باز دارد فزونى گفتارش را و سنت فراگير او باشد و از آن پس ببدعتش نكشاند و آن را وانهد .\r\n\r\n","description":"","footnote":"","page_name":" 451 ","page_number":459},
  {"content":"\r\n\r\n\r\nفصل : در آنچه در باره گورها و دفينه‌ها روايت شده\r\nبر سر گورى اين نوشته يافت شد : دشمنان را سركوب كرديم و دژها و گنجينه‌ها ساختيم و بر آنچه بنگريد اكتفا كرديم ، بر سر گور ديگرى چنين يافتند : دنيا فانى است و ديگر سرا باقى ، هر كه بما نگرد روزى بما برسد .\r\nگويند بگور ابى نواس اين شعرها را ديدند كه از ابى العتاهيه است .\r\nپندت داد گورهاى خاموش * و وصف كرد زمانهاى گذشته و نهان سخن گفتى با ديده‌هاى پوسيده * و از پيكرهاى وامانده و مدهوش نمودت گورت در ميان گورها * و تو زنده‌اى و نمردى 178 - روايت كرده انس بن مالك كه رسول خدا ص فرمود : زير ديوارى كه خدا تعالى ياد كرده در قرآن خود كه : 82 - الكهف وزير آن گنجى داشتند ، آن گنج لوحى بود از طلا در آن نوشته بود : شگفتا از كسى كه مرگ را باور دارد چگونه شاد شود و شگفتا از آنكه قدر را باور دارد چگونه اندوه خورد و شگفتا از آنكه زوال دنيا و زير و رو شدن آن را بمردمش باور دارد چگونه دل بدان دهد ، لا إله الا اللَّه .\r\n179 - از ابن عباس ره روايت است در حديثى كه گزارش داده در آن آمدن مردى جهنى را نزد رسول خدا ص و مسلمان شدن او را بدست پيغمبر ص و گفته روزى\r\n\r\n","description":"","footnote":"","page_name":" 452 ","page_number":460},
  {"content":"\r\n\r\nدر باره گورى در گفتگو بودند و آن جهنى حضور داشت و براى آنان باز گفت كه :\r\nجهينة بن قوسان به او از شيوخش گزارش داد يك سال قحطى بدانها رخ داد تا همه پس انداز خود را خوردند و از سختى تنگسالى و قحط گروهى بدنبال گياه خوراكى بيرون زدند و شب آنها را در گرفت و بغارى كه بيشه شيران بود پناه بردند و نميدانستند ، يكى از آنان بنام مالك گفت : در ميان غار بچه شيرانى ديديم و گريزان بيرون زديم و پس از دور شدن از آن جا در يك گودالى از زمين درآمديم و بر درگاه آن سنگى افتاده بود و با هم كمك كرديم تا آن را برگردانيم و بناگاه ديديم مردى ايستاده جبه صوف بر تن دارد و انگشترى بر دست كه بر آن نوشته شده من حنظلة بن صفوان رسول خدايم و بر سر او نوشته‌ايست بر لوح مسين كه خدا مرا به تيره حمير و همدان و عزيز از مردم به من فرستاد تا مژده بخش و بيم ده باشم و مرا دروغ شمردند و كشتند و آن سنگ را چنانچه بود بجاى خود برگرداندند .\r\nو اصبغ بن نباته در حديثى آورده كه مردى از حضر موت نزد امير مؤمنان ع آمد و روزگار ابى بكر بود و بدست آن حضرت مسلمان شد ، اصبغ گويد روزى امير مؤمنان در مجلس حديثى كه ما فراهم بوديم از آن مرد پرسيد تو حضر موت را خوب ميشناسى ؟ گفت : اگر آن را ندانم چيزى ندانسته باشم ، فرمود جاى احقاف را ميدانى پاسخ داد گويا از گور هود پيغمبر پرسش دارى ؟ فرمود : شيرت حلال بخطا نرفتى ، گفت آرى در دوران جوانى با گروهى از نوجوانان عشيره بيرون شديم و قصد ما زيارت گور آن حضرت بود كه شهرت فراوانى داشت در ميان ما بسيار از ان گفتگو ميشد و در شهرها و سرزمينهاى احقاف چند روز گردش كرديم و يكى در ميان ما بود كه آنجا را ميدانست رفتيم تا آن مرد ما را بغارى رساند و درون آن رفتيم و دراز مدتى در آن پيش رفتيم تا رسيديم به دو سنگ كه روى هم جفت بودند و ميان آنها درزى بود كه مرد لاغر اندام ميتوانست درون آن دو سنگ رود و من بدبختى كردم و درونش رفتم و مردى را بر تختى خفته ديدم تيره رنگ و كشيده و چهرهء با ريش انبوه كه تن او خشكيده بود و چون دست بر جايى از تنش ميكشيدم سفت بود و دگرگون و پوسيده نبود و بالاى\r\n\r\n","description":"","footnote":"","page_name":" 453 ","page_number":461},
  {"content":"\r\n\r\nسرش نوشته‌اى بود به زبان عبرانى كه در آن نگارش شده بود منم هود پيغمبر به خدا ايمان آوردم و بر تيره عاد از كفر و ناسپاسى خدا نگران بودم و براى فرمان خدا برگشتى نيست .\r\nامير مؤمنان ع بماها فرمود : همچنين شنيدم اين گزارش را از زبان ابى القاسم ( ص ) و از عبد الرحمن بن زياد افريقائى روايت است كه در افريقا با عموى خود بيك كشتزار كه داشتيم رفتم و يك جائى را كنديم و به خاك نرم و دستى رسيديم و بطمع افتاديم و دل بدان بستيم ( كه شايد گنجى باشد ) و تا پايان روز از آن خاك بردارى كرديم تا رسيديم بيك اتاق به هيئت ازج ( بنائى دراز ) و ناگاه در آن پيره مردى بود درون كفن و نزد سرش نوشته‌اى بود و آن را خواندم و بدين مضمون بود : من حسان بن سنان اوزاعى هستم فرستاده شعيب پيغمبر ( ص ) بودم بمردم اين سامان و آنها را دعوت كردم بايمان به خدا و مرا دروغگو شمردند و در اين گودال زندانى كردند تا اينكه خدا مرا زنده كند و روز قيامت با آنان بمحاكمه و خصومت اقدام كنم « 1 » سالم اعرج آزاد كرده بنى زريق گفت : چاهى در خانه‌هاى تيره بنى زريق كنديم و آثار چاه‌كنى قديمى در آن ديديم و دانستيم يك چاه كنى قديمى است كه اثرش مانده و فرو كنديم تا رسيديم بيك تخته سنگ بزرگى و آن را از جاى خود برگردانديم بناگاه زير آن مردى نشسته بود و گويا سخن ميگفت و بمرده‌ها نمىمانست و بالاى سرش نوشته‌اى بود كه در آن نوشته بود :\r\nمنم قادم پسر اسماعيل بن ابراهيم خليل الرحمن براى دين بر حق از اين ملك كافر گريزان شدم و من گواهم كه خدا حق است و وعده او درست است ، من شريكى برايش نگيرم و در برابرش سرپرستى برنگيرم .\r\nو عبد اللَّه بن موهب گفت ، يكى از كارگزاران معاويه در مصر بچاهى برخورد\r\n\r\n\r\n","description":"","footnote":"\r\n( 1 ) آماده كردن چنين گزارش در زمان آزادى او بوده كه در لوحى نكاشته و با خود برداشته چون دانسته كه پايان كارش چنين مىشود يا پس از زندانى شدن بوده به طور اعجاز « مترجم »\r\n","page_name":" 454 ","page_number":462},
  {"content":"\r\n\r\nكه يكى از مصرىها براى نيازى آن را كنده بود و بيك محفظه بزرگ در بسته رسيده بود كه گمان بردند گنجينه‌ايست و آن كارگزار امناى خود را بر سر آن گماشت تا آنچه در آنست بررسى كنند و چون آن را گشودند در آن بجوانى برخوردند كه جبه و عباى پشمين پوشيده و موزه‌اى نيم ساق برپا كرده و نزد سرش نوشته‌اى به خط و زبان عبرى هست كه در آن نوشته ، منم حبيب بن نوباجر ، يار رسول خدا موسى بن عمران ع كه هر كه دوست دارد پابند بناموس اكبر باشد « 1 » بايد با بنى اسرائيل مخالفت كند زيرا آنان حكم خدا را بهم واگذارند و شانه از زير بار آن تهى كردند و بهوى و هوس كار كردند و رضاى خدا را فروختند ( بكالاى دنيا ) و برنامه‌اى كه بر پايه آن از آنان پيمان گرفته شده وانهادند و پيمان خود را شكستند .\r\nعبد اللَّه بن موهب از يك استاد خود آورده كه چون پايه مسجد رمله را در خانه معاوية بن ابى سفيان ( زمان معاويه ح ب ) كندند بيك سنگ سخت رسيد و آن را از جا كندند و ناگاه در زيرش جوانى بود با سر روغن زده و موى انبوه برابر قبله ايستاده و با او سخن گفتند و پاسخى نداد و در اين باره نامه‌اى بمعاويه نوشتند راوى گويد نامه را بهمراه پنج كس نزد معاويه برديم و آن را بمعاويه گزارش كرديم و نامه را به دو داديم و او فرمود سنگ را بجاى خودش برگردانند و آن گور را چنانچه بود بازسازى كنند .\r\nو چندين كس بدانها باز گفتند ، چون معاوية بن ابى سفيان كاريز احد را بگورستان شهداء احد گذراند و آن گورستان را شكافتند مردى تبر زد و بانگشت بزرگ حمزه رضي الله عنه برخورد و خون آن جهيد و جنازه او را تازه بدر آوردند و خونين و نرم بود و\r\n\r\n\r\n","description":"","footnote":"\r\n( 1 ) ناموس اكبر به جبرئيل گفته ميشده چنانچه در حديث ورقة بن نوفل آمده كه چون حضرت خديجه برادر زاده او حالات آغاز بعثت پيغمبر ص را براى او گزارش كرد گفت اگر راست گوئى همان ناموس اكبر كه بموسى فرود آمد به دو فرود آمده و در اينجا مقصود همان برنامه رسالت موسى و احكام تورات است ولى تورات در مصر براى موسى ص نيامد و وجود چنين جوانى كه يار و معاصر آن حضرت بوده در مصر نياز بانديشه دارد « مترجم » .\r\n","page_name":" 455 ","page_number":463},
  {"content":"\r\n\r\nجنازه عبد اللَّه بن عمرو بن جموح را درآوردند و اين هر دو از شهداى روز جنگ احد بودند كه تازه بودند و دگرگون نشده بودند و نرم بودند پس از گذشت چهل سال و هر دو را در يك گور به خاك سپردند و ابو سعيد خدرى گفت ، اين پيشامدى است كه من از آن پس نه امر بمعروف كنم و نه نهى از منكر « 1 » .\r\nو گفتند كه وليد بن عبد الملك چون مسجد دمشق را نوسازى ميكرد نيازمند مقدارى قلع شد به او گفتند در اردن مناره‌ايست كه در آن قلع به كار رفته بفرست تا بياورند و بر سر آن مناره فرستاد و چون بكندن آن آغاز كردند مردى تبر زد و به مردى برخورد كه در ميان سبطى مدفون شده بود و خون از او روان شد و از حال او پرسيدند و پاسخ گفتند كه او طالوت پادشاه است و او را به حال خود واگذارد و بيرونش نياورد « 2 »\r\n\r\n\r\n","description":"","footnote":"\r\n( 1 ) نامش سعد است و از انصار مدينه و از قبيله خزرج و بنقل از عبد البر و ابن منده در تنقيح المقال مامقانى از صحابه است و در 13 غزوه بهمراه رسول خدا ص بوده كه يكم آنها جنگ خندق است و بنقل از كشى از سابقين اولين است كه بسوى امير مؤمنان ع باز گرديدند و اينكه پس از شكافتن گور شهيدان احد گفته از اين پس امر بمعروف و نهى از منكر نكنم طعن به ستم بيحساب حكومت معاويه است و مقصودش شايد اينست كه ديگر قدرتى براى انجام اين دو حكم شرعى بدست نيست و تكليف بدانها ساقط است . « مترجم »\r\n( 2 ) طالوت از سروران بنى اسرائيل است و پهلوانان بنام كه چون دشمنان يهود بر آنها مسلط شدند و سرزمينهاى آنها را تصرف كردند از پيغمبر خود خواستند كه يك فرماندهى برايشان مقرر سازد كه زير پرچم او گرد آيند و از جان و مال و وطن خود دفاع كنند و آن پيغمبر طالوت را كه نوجوان شبانى بود بدانها معرفى كرد و سران قوم از پذيرفتن او نگران بودند تا آيت الهى بر آنها لياقت او را ثابت كرد و داستان او بتفصيل در سوره مباركه البقره از آيه 145 - 250 بيان شده و شرح حال او در عهد عتيق و در اخبار و تفاسير بيان گرديده است و از اين داستان هم جلالت قدر او روشن مىشود كه پس از صدها سال تن او نپوسيده و خون تازه داشته « مترجم » .\r\n","page_name":" 456 ","page_number":464},
  {"content":"\r\n\r\nو گفتند ، سليمان بن عبد الملك بوادى القرى گذر كرد و فرمود تا چاهى در آن بكنند و كندند و رسيدند به سنگى و آن را از جا درآوردند و زيرش مردى بود كه دو پيراهن بتن داشت و دستش را روى سرش گذاشته بود و آن را فرو كشيدند و خون از زير آن جوشيد و آن را بجاى خود برگرداندند و خون بند آمد و بناگاه بهمراه او نوشته‌اى بود كه در آن بود : منم حرث بن شعيب غسانى فرستاده شعيب بسوى اهل مدين و مرا دروغگو شمردند و كشتند .\r\n\r\n","description":"","footnote":"","page_name":" 457 ","page_number":465},
  {"content":"\r\n\r\n\r\nمسأله‌ى دشوارى از فقه و جوابش از ابى النجا محمد بن مظفر\r\nگفتند : از ابى النجا معنى اين دو بيت پرسش شد\r\n ميشناسى دائى ميت كه برده كل مال الارث را * برده آن را و نبرده عم ميت خشم ناورده بر آن\r\nدائى ميت نباشد عم او چون بنگرى * ليك باشد بهر ميت اولا و هم اقرب از آن \r\nاز ابى النجا پنج شعر آورده در پاسخ اين سؤال و آن را چنين تفسير كرده است اين مرد در گذشته يك برادر پدرى داشته كه جده او را كه مادر بزرگ او است بزنى گرفته و آن جده متوفى پسرى براى برادر پدريش زائيده كه آن پسر مىشود دائى مادرى متوفى چون پسر خواهر مادر او است و هم برادر زاده پدرى او است و چون مرده است و عمو و او را بجا گذاشته آن پسر كه برادر زاده پدرى متوفى مىشود اولى بميراث است از عمو كه طبقه بعد از فاميل برادر ويرا در زاده است چون كه برادرزاده متوفى است و در جواب صورت دومى هم هست كه مردى زنى گيرد و پسرش مادر آن زن را و هر كدام پسرى آورند و پسر زن بزرگتر كه همسر پسر شده مىشود دائى پسر زن خردسالتر كه همسر پدر است و هم او برادر زاده پدرى آن مرد است .\r\nو روايت شده كه چنين ازدواجى در دوران عبد الملك بن مروان رخ داد و يك مرد شامى نزد او آمد و گفت اى امير من زنى گرفتم و پسرم مادرش را گرفته و نياز\r\n\r\n","description":"","footnote":"","page_name":" 458 ","page_number":466},
  {"content":"\r\n\r\nبه بخشش امير دارم عبد الملك به او گفت اگر به من بگوئى چه خويشى ميان اولاد شما بوجود آيد هر گاه هر دو فرزند دار شويد به تو بخشش كنم گفت : اى امير اين حميد بن بجدل فرمانده سپاه و كارگزار دربار تو است از او بپرس اگر درست جواب گفت من محروم باشم از بخشش تو و اگر خطا كرد عذر مرا بپذير عبد الملك بجدلى را خواست و از او پرسيد و پاسخ داد اى امير مؤمنان مرا به حساب علم انساب سردار نكردى بلكه به حساب نيزه زنى در ميدان نبرد و پاسخ او را دادند كه يكى عموى ديگرى شود و آن ديگر دائى او باشد ، مسأله : مردى بنام زيد زنى گرفته و دخترش را به پسر خود عمرو داده و هر دو پسر آوردند ميان اين دو پسر چه خويشاوندى است ؟\r\nجواب : پسر زيد از آن زن عموى پسر عمرو است از دختر آن زن و هم دائى او است زيرا برادر پدر است از طرف پدر و برادر مادر است از طرف مادرش و آن ديگر كه پسر پسر زيد است برادر زاده و خواهر زاده او است .\r\nمسأله ديگر : زيد زنى گرفته و خواهرش را به پسر خود عمرو داده و هر دو خواهر پسر آوردند اين دو پسر با هم چه خويشى دارند ؟\r\nجواب ، پسر پسر زيد كه پدر است عموى پسر عمرو و خاله زاده او است و پسر عمرو خواهر زاده و خاله زاده نوه عمرو مىشود .\r\n\r\n","description":"","footnote":"","page_name":" 459 ","page_number":467},
  {"content":"\r\n\r\n\r\nفصل : چند حديث در باره دعاء\r\n180 - به من باز گفت ابو سعيد احمد بن محمد بن احمد مالينى هروى در رمله در شوال سال 410 - سند را ميكشاند تا - انس بن مالك كه گفته ، رسول خدا ص دنبال هر نمازى دعا ميكرد ميگفت . بار خدايا راستى من به تو پناه ميبرم از دانشى كه سود ندارد و از دلى كه خشوع ندارد و از نفسى كه سيرى ندارد و از دعائى كه اجابت ندارد ، پروردگارا من به تو پناه ميبرم از اين چهار همه « 1 » 181 - به من خبر داد استادم ابو عبد اللَّه حسين بن عبيد اللَّه بن على واسطى رضي الله عنه سند را كشانده تا - ابى بصير كه گفت ، امام باقر ابو جعفر ( ع ) فرمود ، يكى از دعاهاى امير مؤمنان صلوات اللَّه عليه است كه ، معبودا مرا همين عزت و آبرو بس كه تو را بنده باشم و همين سرافرازى مرا بس كه تو پروردگار من باشى معبودا تو برايم چنانى كه من دوست دارم به من توفيق بده تا چنان بنده‌اى باشم كه تو دوست دارى .\r\nپايان ترجمه جزء يكم از كتاب كنز الفوائد ، نگارش محمد باقر بن ملا محمد كمره‌اى 15 آذر ماه سال 1356 شمسى برابر 24 ذى حجة الحرام 1397 هجرى قمرى .\r\nو السلام على من اتبع الهداى و القرآن و رحمه اللَّه و بركاته مصحح : شمس الاشراق واعظ\r\n\r\n\r\n\r\n","description":"","footnote":"\r\n( 1 ) دانش بىسود چند رشته دارد اول - دانش بامور دينى و وظائف اخلاقى و اجتماعى كه بدان عمل نشود و به كار نبندند كه بدين معنا است ، عالم بىعمل چون درخت بىميوه است .\r\nدوم - دانستن مطالبى كه سودى براى دنياى آدمى و يا آخرت او ندارد مانند بسيارى از افسانه‌ها و علم انساب كه عربها بدان پاىبند بودند\r\nو السلام على من اتبع الهدى و القرآن و رحمة الله و بركاته مصحح شمس الاشراق .\r\n","page_name":" 460 ","page_number":468}
  ]