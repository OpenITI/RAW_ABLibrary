[
  {"content":"\r\n\r\nبسم الله الرحمن الرحيم\r\nمؤسسه علمى فرهنگى دارالحديث\r\nسازمان چاپ و نشر\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : همايش بزرگداشت آيت الله مشكينى ( 1392 : قم )\r\nعنوان و نام پديدآور : گفتارها ونوشتارها در نشريات ومقدمه كتاب ها / به كوشش محمد قنبرى ،\r\nمشخصات نشر : قم : موسسه علمى فرهنگى دارالحديث سازمان چاپ و نشر ، 1392 .\r\nمشخصات ظاهرى : 610 ص .\r\nisbn ( set ) : 978 - 964 - 493 - 671 - 5\r\nisbn : 978 - 964 - 493 - 672 - 2\r\nوضعيت فهرست نويسى : فيپا\r\nموضوع : مشكينى اردبيلى ، على ، 1300 - 1386 - كنگره ها\r\nموضوع : مجتهدان وعلما - ايران - كنگره ها\r\nشناسه افزوده : قنبرى ، محمد ، 1345 - ، گرد آورنده\r\nشناسه افزوده : موسسه علمى - فرهنگى دارالحديث ، سازمان چاپ و نشر\r\nرده بندى كنگره : 1392 5608 م / 3 / 55 bp\r\nرده بندى ديويى : 998 / 297\r\nشماره كتابشناسى ملى : 3163245\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمجموعهء آثار آية الله على مشكينى قدس سره - 48\r\nگفتارها ونوشتارها\r\nدر نشريات ومقدمهء كتاب ها\r\nجلد اول\r\nبه كوشش\r\nمحمد قنبرى\r\nهمايش بزرگداشت آية الله على مشكينى قدس سره\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nگفتارها ونوشتارها در نشريات ومقدمهء كتاب ها / ج 1\r\nبه كوشش : محمد قنبرى\r\nنمونه خوان : مهدى جوهرچى\r\nحروفچين وصفحه آرا : محمد كريم صالحى\r\nناشر : سازمان چاپ و نشر دارالحديث\r\nچاپ : اول / 1392\r\nچاپخانه : دارالحديث\r\nشمارگان : 1000\r\nقيمت : 16000 تومان\r\nدفتر مركزى : قم ، ميدان شهداء خيابان معلم ، ، پلاك 125 تلفن : 37740523 - 025 / فاكس : 37740571 - 025 /\r\nص . پ 4468 / 37185\r\nنمايشگاه دائمى علوم حديث ( قم ، خيابان معلم ) تلفن : 37740545 - 025 فروشگاه شماره \" 2 \" ( شهر رى ، حرم حضرت عبدالعظيم حسنى عليه السلام درب شرقى 7 ) تلفن : 55952862 - 021\r\nفروشگاه ، شماره \" 3 \" ( مشهد مقدس ، چهار راه شهدا ، ضلع شمالى باغ نادرى ، مجتمع فرهنگى تجارى گنجينهء كتاب ، طبقهء هم كف : 3 - 2240062 - 0511\r\nhttp : / / darolhadith . ir isbn ( set ) : 978 - 964 - 493 - 671 - 5\r\ndarolhadith . 20 @ gmail . com isbn : 978 - 964 - 493 - 672 - 2\r\n* كليه حقوق چاپ و نشر براى ناشر محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nجلد اول\r\n\r\nمقدمه\r\nآنچه پيش روى شماست ، مجموعه‌اى از گفتارها و نوشته‌هاى مرحوم حضرت آية اللَّه ميرزا على مشكينى است كه در سال‌هاى پس از پيروزى انقلاب اسلامى در مطبوعات مختلف كشور منتشر شده است . در اين ميان سهم گفتارها و مصاحبه‌ها كه صورت مكتوب يافته ، از آنچه خود ايشان به رشتهء تحرير درآورده‌اند ، بسيار فزون‌تر است .\r\nبراى گردآوردن اين مجموعه از خانهء مطبوعات دفتر تبليغات اسلامى حوزهء علميهء قم ، پايگاه مجلات تخصصى نور وابسته به مركز تحقيقات كامپيوترى علوم اسلامى (  Noor mags  ) ، پايگاه اطلاع رسانى سراسرى اسلامى ( پارسا ) ، كتابخانه‌هاى مختلف و فضاى مجازى استفاده شده و تمامى نوشته‌هاى منتشر شدهء آن مرحوم ضبط و جمع‌آورى شده است و حاصل آن ، در مجموع ، 114 نوشته شد .\r\nاين نوشته‌ها مجدداً حروفچينى و ويرايش شد و سپس نسبت به مستندسازى آنها اقدام گرديد . يكى از چالش‌هاى پيش رو در اين كار اين بود كه بسيارى از روايات و عبارت‌هاى غير فارسى و گاه فنى كه در كلام مرحوم آية اللَّه مشكينى بوده ، در مرحلهء تبديل گفتار به نوشتار ، به دلايل گوناگون ، درست ضبط نگرديده بود و به صورتى كه گاه فاصلهء آن با حديث بسيار زياد بود ، به چاپ رسيده بود و يا اين‌كه روايات به صورت نقل به معنا توسط ايشان بيان گرديده بود . در مرحلهء مستندسازى سعى بر آن بوده كه عبارت درست روايات آورده شود و به مصادر اصلى حديث ارجاع شود .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنشرياتى كه اقدام به نشر اين نوشتارها كرده بودند ، عبارت‌اند از :\r\n1 . ماهنامهء اعتصام ، 2 . ماهنامهء پاسدار انقلاب ، 3 . ماهنامهء پاسدار اسلام ، 4 . ماهنامهء پيام انقلاب ، 5 . ماهنامهء جهاد ، 6 . ماهنامهء تربيت ، 7 . نشريهء راه زينب ، 8 . ماهنامهء پويند ، 9 . ماهنامهء رشد علم ، 10 . نشريهء نور علم ، 11 . نشريهء التوحيد ، 12 . گاهنامهء ذكر ، 13 . فصلنامهء علوم حديث ، 14 . ماهنامهء مبلغان ، 15 . نشريهء پيام حوزه ، 16 . نشريهء نامهء جامعه ، 17 . فصلنامهء مجلس شوراى اسلامى ، 18 . يادنامهء امام موسى صدر ، 19 . يادنامهء كنگرهء نهج البلاغه و . . . .\r\nدر اين ميان چند نوشته در ماهنامهء سروش و ماهنامهء صفّ منتشر شده بود كه دسترسى به آرشيو آنها امكان‌پذير نبود و جاى آنها ( هر چند انگشت شمار بودند ) در اين مجموعه خالى است .\r\nگفتنى است كه نوشته‌ها به صورت موضوعى در كنار هم آمده و در بخش‌هاى :\r\nقرآن و حديث ، عقايد ، اخلاق ، فقه ، سياسى - اجتماعى و شخصيت‌ها سامان يافته است . و پايان بخش اين مجموعه ، نامه‌هايى است كه آن مرحوم به اشخاص مختلف نوشته‌اند و تاكنون به چاپ نرسيده است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nفصل اول : قرآن و حديث\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش اول : قرآن\r\n\r\n1 . از قرآن چه مىدانيم ؟\r\nبسم اللَّه الرحمن الرحيم . الحمد لوليه و الصلاة على نبيه و آله .\r\nقال النبى صلى الله عليه و آله :\r\nإِنْ أَرَدْتُمْ عَيْشَ السُّعَدَاءِ وَ مَوْتَ الشُّهَدَاءِ وَ النَّجَاةَ يَوْمَ الْحَسْرَةِ وَ الظَّلَلَ يَوْمَ الْحَرُورِ وَ الْهُدَى يَوْمَ الضَّلَالَةِ ، فَادْرُسُوا الْقُرْآنَ ، فَإِنَّهُ كَلَامُ الرَّحْمَنِ وَ حِرْزٌ مِنَ الشَّيْطَانِ وَ رُجْحَانٌ فِى الْمِيزَانِ .\r\nقرآن كريم ، اين كتاب مبين - كه آياتش محكم ، ظاهرش زيبا ، باطنش عميق ، احكامش استوار و استمرار و دوامش تضمين شده است - يگانه كتاب آسمانى است كه از تحريف و تغيير انسان‌ها و از دستبرد هوى و هوس آنها محفوظ مانده است . پى بردن به عمق محتوا و مضامين عالى و دقايق معارف آن از حيطه قدرت مغزهاى متفكر و افكار جامعه بشرى بيرون است ؛ نه بدان معنا كه پويندگان دانش دورش نگردند و انديشه خويش را در پى جويى معارف آن به كار نگيرند و از اين درياى بيكران ، اگر همه را نتوانند ، به اندازه استعداد خويش بهره نبرند ، كه اين تصور باطل است ؛ چه آن كه خداى منان اين نعمت عظيم را به افكار بشرى اهدا فرموده و به سوى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتفكر در غوامض و غور در حقايق و غوص در ژرفاى دانش و علوم آن دعوت نموده و در خود آن كتاب نيز به اين دعوت رسمى تصريح شده و عقول دانش‌پژوهان را در بارهء انتفاع از اين خوان گسترده رهنمون گرديده است ؛ لكن متأسفانه اين بحر بىساحل معارف و كان عظيم اسرار ، با وجود پيروانى بالغ بر يك ميليارد نفوس ، ميان اتباع خويش نيز مظلوم بوده و حداقل به مقدار استعداد خود تحقيق و بررسى و استفاده از حقايق آن را به عمل نياورده‌اند .\r\nتوهم نشود كه در اين مرحله علما و مفسرانى بسيار در اطراف اين كتاب زحماتى فوق العاده نكشيده و تحقيقاتى فراوان انجام نداده‌اند ، لكن سخن در اين است كه مىبايست تا حال ، تمام مسلمين جهان حداقل قرائت صحيح عبارت‌هاى آن را ياد مىگرفتند ، و اكثريت قاطعى آن را حفظ مىكردند و اكثريت مطلقى از تفسير و توضيح آن برخوردار مىبودند و سپس احكام و برنامه‌هاى ذات الابعاد آن را در محيط خويش پياده مىكردند .\r\nآرى ، لازم بود اين گنجينه عظيم تا كنون - كه قريب 1400 سال از عمر پر بركت آن مىگذرد - به همه زبان‌هاى مختلف جهان ترجمه شده و در اختيار جهانيان قرار مىگرفت و مناسب نبود كه برخى از كتب محرّف به هزار زبان ترجمه شود و اين كتاب مصون و متقن به صد زبان نيز ترجمه نگردد . از اين رو ، به جاى آن كه فعلًا از معلومات خود در بارهء ابعاد مختلف اين كتاب سخن بگوييم ، مناسب آن كه از مجهولات بگوييم و جهل مركب را تبديل به جهل بسيط نماييم ؛ چه آن كه حداقل در اين صورت فهميده‌ايم كه نمىفهميم .\r\nبالجمله امورى را مطرح مىكنيم كه غالباً به حقايق آن پى نبرده‌ايم ؛ گرچه عده‌اى معدود در اين رابطه به اطلاعاتى به نحو اجمال نايل آمده‌اند و در صدد ادراك كامل آن تا حد ميسور مىباشند . البته اين امور از زبان توده جامعه مطرح مىگردد و به عنوان در خواستى است از متخصصان فن تفسير و آشنايان معارف قرآن و غواصان درياى بيكران آن كه به وسيله تحقيق و كنجكاوى و استخراج و تصفيه و نشر اين معارف ، يادى از تشنگان دور افتاده حقايق بنمايند .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nو اينك مطالب مورد نظر را در قالب سؤالات زير مىآوريم\r\n1 . اولين سوره‌اى كه بر قلب مبارك پيامبر اسلام نازل شد ، كدام است ؟ فاتحة الكتاب است - كه فاتحهء اين كتاب است - يا علق است ، يا مدثر است ، يا توحيد است ؟ و يا همه اين سور يك‌جا فرود آمده‌اند ؟ و يا آن كه سوره‌هاى ديگر است ؟ و آيا اين مطلب را - كه عده‌اى متعرض شده‌اند - طرحش لازم است ؟ و فوايد درك آن چه قدر است و مضار عدم تعرض و يا عدم توجه به آن در چه حد است ؟\r\n2 . آخرين سوره‌اى كه فرود آمده ، كدام است ؟ در اين‌جا گفته شده كه فهم اين امر براى ما مفيد است ؛ چه آن كه مىفهميم خاتمهء بيانات حق‌تعالى و آخرين سخن حضرتش با بندگان خود و پايان ابلاغ رسولش چه بوده و آن حضرت در مقام اتمام گفتارش از طرف حق از كدامين موضوع سخن گفته و لب فرو بسته ، آيا سورهء مائده بوده و يا آيهء 67 از آن سوره و يا آيهء ما قبل آخر از سورهء انشراح و يا غير اين‌ها ؟\r\n3 . آيا سوره‌ها و آيه‌هاى قرآن كريم ، به تناسب رويدادها و حوادث فرود آمده و يا به مناسبت زمانى خاص و يا مكانى خاص و يا آن كه در رابطه با حوادث آينده و بر حسب تقدم و تأخر آنها و يا بر وفق انگيزه‌ها و علل ديگر ؟ و اگر حوادث گذشته و يا آينده معلوم نشود ، لطمه‌اى به استفاده و استنباط مطلب مىزند ؟ و بالأخره ، شأن نزول‌هاى سور و آيات تا چه حدى در فهم و تفسير آيات دخيل است ؟\r\n4 . سور و آيات اين كتاب به چه وسيله به پيامبر بزرگ نازل گرديده و به چه طريق القا شده ، و به تعبير ديگر ، از مبدأ وحى و علم ازلى الهى تا وصول به مرحله نهايى آن - كه مغزها و دل‌هاى جامعه است - چند مرحله را پيموده‌اند ؟ آيا صحيح است اين كه گفته مىشود اين كتاب اولًا از مبدأ وحى در لوح محفوظ مندرج ، و ثانياً در قلب فرشته روح منقش ، و ثالثاً در آسمان اول استنساخ ، و رابعاً بر قلب مطهر نبى اكرم صلى الله عليه و آله القا ، و خامساً بر زبان گوياى آن حضرت جارى ، و سادساً در دل‌هاى مؤمنان و مستمعان وارد ، و سابعاً در مرحله عمل به مقام عينيت رسيده‌اند و آيا همه آيات و سور چنين بوده و يا راه‌هاى ديگر و نزديك‌تر نيز وجود داشته ؟\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n5 . البته اين كتاب عظيم چندين نام دارد ، و هر سوره‌اى از آن نيز داراى يك يا چند نام است و برخى از آيات آن نيز نامىمخصوص دارد . آيا اين اسما و القاب را خود حضرت حق وضع فرموده ؟ و يا پيامبر گرامى و يا پيروان دين و متشرعين شرع آن حضرت ؟ و آيا نام‌هاى مزبور ، روى تناسب دقيق و بر اساس روابط خاص است و مثلًا انتخاب اسم رعد ، زخرف ، نمل ، دخان ، بروج ، طارق ، علق و غيره اسرارى دارد ؟\r\nو آيا اين موجودات در مقابل ساير اجناس و انواع جهان واجد اهميت خاصى هستند ؟\r\nو وقت نام‌گذارى كى بوده ؛ در همان وقت نزول سور يا قبل از آن و يا بعد از آن ؟\r\n6 . بىترديد ، بر اين كتاب شريف سوره و آيه‌اى از غير خالق آن افزوده نگشته ؛ چنان كه مطمئنيم از آن ، آيات و سورى نيز حذف نشده ، لكن آيا تغييراتى كمتر از اين‌ها نيز حاصل نشده ؟ و اگر نشده ، منشأ قرائت‌هاى مختلف چيست ؟ آيا همه قرائت‌ها نسخه بدل‌هاى لوح محفوظاند و يا اين مقدار از تغيير در اختيار خواننده است و اگر چنين است حدود آن چيست و آيا بر هر قرائتى همهء احكام نسخه اصلى مرتب است ؟\r\nو به تعبير ديگر ، اگر اين كتاب كريم سور و آيات و الفاظش به نحو تواتر و به يك لفظ به ما رسيده است ، پس قراء سبعه و اختلاف قرائات يعنى چه ؟ و آنها كيستند و چرا و چگونه و از چه زمانى اختلاف قرائات پيدا شد ؟\r\n7 . اين كتاب - كه در مرحله اول ، از زبان آورنده آن به جامعه القا مىگرديد - به چه وسيله حفظ و نگهدارى مىشد ، آيا تنها در صفحهء دل‌هاى مستمعين انتقاش مىيافت و زايل نمىگشت و از آن صفحه به صفحه مشابه آن و همچنين ؟ و يا در صفحات كاغذ و يا تخته و يا پوست برّه و آهو و يا سنگ و يا فلزى از فلزات و يا به همه اين طرزها كه برخى از سور و آيات در آن و برخى در اين بوده ؟ و به هر حال ، در كجا نگهدارى مىشده ؟ و اگر لوحه‌اى مىشكست و نقشى زايل مىشد ، چه مىكردند و يا آن كه الواح مكرر بوده ؟\r\n8 . آيات اين كتاب را ، آن گاه كه مستمعين تلقى مىكردند ، همه معانى و محتواى آن\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدر نظر آنها مفهوم بوده ؟ و اگر چنين است ، آيه‌اى كه دقيق‌ترين مفسر اسلامى در فهم و تفسير ظاهر آن چندين صفحه تحقيق دارد و گاهى هم اظهار عجز از فهم آن مىكند ، چگونه آنها مطلب را به راحتى استفاده مىكردند ؟ و اگر چنين نيست ، آيا طوطىوار ياد مىگرفتند ؟ و چگونه سؤالاتى در اطراف آن انجام نمىگرفت و يا بسيار اندك انجام مىگرفت ؟\r\n9 . تقسيم هر سوره‌اى به جملات محدود و فواصل معين و تسميه هر يك به آيه و تحديد آيات به حدودى كوتاه و بلند و قرار دادن آنها در شمارى مخصوص به تعيين چه كسى بوده ؟ آيا از خود اين كلام شريف استفاده مىشود ، نظير استناد قوافى شعر به سازندهء آن و يا آن كه به واسطهء توقف نمودن خود پيامبر بر سر آيه‌ها در هنگام قرائت بوده ؟ و آيا عدد آيات در همان اعصار معين بوده و بالأخره اختلاف آيات از چه منشأ است ؟\r\n10 . بىترديد ، اين كتاب بزرگ سرا پا اعجاز است ، لكن آيا اعجاز آن در عبارت‌ها و الفاظ آن است كه به طرزى زيبا و جالب ، دلنشين و جاذب ، فصيح و مليح ، شيرين و نمكين سروده شده ، و يا در محتوا و معانى عميق آن ؟ و يا در توضيح رسا و حيرت انگيز آن در مبحث الهيات كه در مقابل توحيد تجسّمى تورات ، و ثنويت مانوى ايران ، و تثليث اقنومى انجيل ، و تعدد انواع هند و غير ذلك ، توحيد ذاتى آن ، چنان متين و معقول را مطرح نموده و ذات حق را عارى از تعدد و تجسم ، و منزه از عوارض امكان ، بر عقل سليم بشرى و خردهاى بىشائبه انسانى ارائه داده ؟ و يا در عرضه داشتن مجموعه قوانينى به نام شريعت ، مركب از اصول عقايد و فنون اخلاق و فروع عمل كه ملاحظه استحكام احكام و استقامت قوانين و متانت فروع آن ، هر عقل ژرف‌انديش را متحير نموده ، تحت تأثير قرار مىدهد و راه‌هاى خدشه و نقض و ردّ و ابطال را مىبندد و يا در اشاره به اسرار نهفته خلقت و دقايق مرموز عالم هستى - كه در عصر نزول اين كتاب افكار انسان‌ها بدان توجه نداشتند - همانند كرويت زمين ، حركت وضعى و انتقالى آن ، تلقيح نباتات به وزش بادها ، رموز خلقت جنين در ميان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nرحم ، نشأت يافتن سلسلهء جانداران از موجود تك سلولى و آب متعفن و تبادل انواع آنها در مراحل تكامل ؟\r\nو يا در اظهار نظر صايب و عميق آن در مسائل علومى كه بدان اشاره نموده ، نظرى كه جز متخصصان بصير و ژرف انديش فن را ميسور نگردد ؟\r\nو يا در اخبارات غيبى و پيشگويىهاى صادق آن كه گذشت قرن‌ها و مرور زمان‌ها شواهد صدق آنها را ظاهر و روشن نموده است ؟\r\nو يا در متانت احكام و برنامه‌هاى آن كه قانونگذارى جهان در بلنداى قامت زمان در برابر متانت قوانين و عمق حكم و مصالح آنها در شگفت و حيرت فرو رفته‌اند ؟\r\nو يا در نقل صحيح قصص و سرگذشت اقوام و ملل كه هر چه تحقيق و بررسى در اطراف آنها بيشتر و دقيق‌تر مىشود ثبوت و ثبات و صحت و حقيقت آنها روشن‌تر مىگردد ؟\r\nو يا در صادر شدن كتابى اين چنين حيرت‌انگيز از انسانى آن چنان زيست كرده كه در تمام عمر خويش قلم به دست نگرفته و مكتب نرفته و مدرسه نديده باشد ؟\r\nو يا در تأثير شگفت انگيز و غير اختيارى آن - كه در دل‌هاى مستمعان و پيروان خود گذاشته - آنها را حركتى بدون سكون ، قيامى بدون قعود ، دوامى بدون زوال و حياتى بدون مرگ بخشيده است ؟\r\nو يا در تحدى آن ، بدين معنا كه در مقابل همه دانشمندان جهان قيام نموده و هل من مبارز گفته و دعوت به مقابله و آوردن مشابه آن و يا مشابه يك سوره آن را كرده است و احدى قدرت مقابله با آن را پيدا نكرده ؟\r\nو يا در صرفه و منصرف نمودن دل‌ها و اراده‌ها از آن كه در صدد معارضه آن بر آيند ؟\r\nو يا در عدم وجود اختلاف و تناقض در مضامين آن از ابتدا تا انتهاى آن بر خلاف كتاب‌هاى آسمانى محرّف و ساير كتاب‌هاى بشرى و مؤلف انسان‌ها ؟ و يا در همه اين امور ؟ و يا در غير اين امور ؟\r\n11 . از دقت و تأمل در وضع جهانى آفرينش پيداست كه سنت جاريهء الهى در بارهء\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخلقت همهء اشيا حركت تدريجى و شروع از مبدأ و سير تكاملى و توقف در منتهاى محدود است ؛ چه در حركت جوهرى ذرات هستى و چه در حركت‌هاى واقع در كم و كيف و اين و متى و غيره .\r\nحال ، سؤال اين كه آيا اين سنت تكوينى در بارهء قرآن كريم نيز جارى است ؟ و اگر جارى است ، مبدأ حركت در الفاظ آن - كه خود مخلوقى مستقل و موجودى عرضى و آلى است - از كجا و مسير حركت كجا و منتهاى آن كجاست ؟ و آيا جريان اين قانون در اين كتاب ، همان است كه گفته شده ؛ آيات اوايل بعثت كوتاه‌ترين آيات بوده و رفته رفته تكامل يافته و طولانىتر شده تا آن كه اطول آيات در مدينه نازل گشته و از اين رو ، مىبيند آيات مكى كوتاه‌تر و مدنى بلندتر است و كاملًا اطول آيات در مدينه نازل گشته و از اين رو ، مىبينيد آيات مكى كوتاه‌تر و مدنى بلندتر است . و كاملًا فرق است ما بين آيات « مُدْهَامَّتَانِ » ، « وَ كَأْساً دِهَاقاً » ، « عُذْراً أَوْ نُذْراً » ، « النَّجْمُ الثَّاقِبُ » و نظاير آنها از آيات مكى و ما بين آيه 282 از سورهء بقره كه در برخى از قرآن‌ها يك صفحه كامل است . و همين قانون در سوره‌ها نيز جارى است و با ملاحظه سورهء مدثر مكى كه قريب يك صفحه و نيم و شامل 56 آيه است و سورهء طلاق مدنى كه دو صفحه است و شامل دوازده آيه است و همين قانون در سوره‌ها نيز جارى است ؛ به شهادت سورهء كوثر و بقره . اگر مطلب اين است ، آيا كيفيت تكامل معنوى آن ، همان است كه گفته مىشود طرز تشريع احكام اين كتاب نظير آن است كه اگر ماها مىخواستيم به طور طبيعى فردى را به اسلام دعوت كنيم ، از اصول دين شروع كرده و در جزئيات فروع آن ختم مىكرديم ؟ و اگر مطلب اين است ، بايد بررسى كرد كدامين اصل از اصول و كدامين فرع از فروع مقدم بوده و كدامين مؤخر ، و آيا اگر سوره مائده آخرين سوره\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nباشد ، همه احكام آن ، آخرين حكم و خاتمه دين است ؟ و يا اين قانون در موضوع علوم ديگرى كه اين كتاب بدانها اشاره كرده جارى است ؟\r\n12 . ترديدى در اين نيست كه در الفاظ اين كتاب از نظر كيفيت دلالت ، اختلاف است و بدين تناسب ، الفاظ آن را به نام‌هاى محكم ، متشابه ، عام ، خاص ، مطلق ، مقيد ، ناسخ ، منسوخ ، مجمل ، مبين ، ظاهر ، مأوّل ، حاكم ، محكوم و غيره تقسيم كرده‌اند . حال آيا مراد از اين اصطلاحات چيست ؟ و چرا همه ظواهر آن يكنواخت نيست و اگر كسى با اين مفاهيم آشنا نشود ، آيا استفاده او از اين كتاب ممنوع است ؟ و اگر استفاده كرد ، چه ضررى متوجه مىگردد ؟\r\n13 . اين كه مىگويند ظواهر كلمات اين كتاب براى مردم حجت نيست و كسى حق ندارد از آن استفاده و استنباط حكم نمايد ، جز آنچه خود پيامبر بزرگ يا يكى از جانشينان معصوم آن حضرت ، تفسير و توضيح داده باشند و به تعبير ديگر ، استفاده از ظواهر قرآن منوط به بيان معصوم است و گر نه ممنوع و به حكم مجمل و مبهم و همانند كلمه ( ق و ص و حم ) است ؛ گرچه در نظر فرد مراجعه كننده ظاهر و روشن باشد و فقط نصوص و مصرحات آن قابل درك و استفاده احكام‌اند ، آيا مطلب چنين است ؟ پس ملاك و ميزان ميان نصوص حجت و ظواهر غير حجت چيست ؟ و آيا در اين صورت ، اين كتاب پر خير و بركت ، معدن اسرار و كان معارف و درياى دانش ، قليل النفع نمىگردد و به صورت صندوقى مقفل و معمايى لاينحل در نمىآيد ؟\r\n14 . گفته مىشود بر فرض آن كه همهء نصوص و ظواهر اين كتاب قابل درك و استفاده باشد ، باز اين عمل ، بىقيد و شرط نيست ، بل شروط و قيودى در بين است كه اگر همه يا برخى از آنها تحقق نيابد ، استفاده از آن ممنوع و حكم‌هاىحاصله غير قابل اعتماد خواهد بود ؛ مثلًا اگر كسى از علوم زير ، يعنى لغت عرب ، صرف ، نحو ، منطق ، معانى و بيان ، درايه ، رجال ، حديث ، كلام ، و به ويژه اصول فقه بهره وافى نداشته باشد ، نمىتواند از اين نهر روان دانش چشمه جوشان علم و معارف كفى بردارد و لبىتر كند . آيا مطلب چنين است ؟ و اگر آرى ، پس استفاده از اين كتاب در وسع همه طالبان\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمعانى آن نبوده ، مخصوص عده‌اى معدود خواهد بود و اكثريت قاطع مسلمين و دانش پژوهان از آن بىبهره خواهند شد .\r\nدر خاتمه ، غرض از ذكر امور فوق ، اثبات اين نيست كه مسائل مزبور در جايى مطرح نشده و كسى در اطراف آنها فكرى نكرده ، چه آن كه مىدانيم اشخاصى هستند در اطراف و جوانب اكثر اين مسائل فكر كرده و مطالبى دريافته‌اند ؛ لكن كسانى هم هستند نيازمند درك و تحقيق و كشف واقع در بارهء اين موضوعات هستند . به اميد آنيم كه دانشمندان معارف الهى به تشنگان اين آب زلال توجه فرمايند و با نشر دانش خويش - كه زكات آن است - در زمرهء «\r\nمَنْ تَعَلَّمَ لِلَّهِ - عَزَّ وَ جَلَّ - وَ عَمِلَ لِلَّهِ وَ عَلَّمَ لِلَّهِ دُعِيَ فِي مَلَكُوتِ السَّمَاوَاتِ عَظِيماً »\r\nقرار گيرند .\r\nخداوندا ، ما را آن چنان كن كه دوستانت بودند و بدان‌جا بر كه آنها را بردى و آن ده كه به آنها دادى .\r\nو السلام علينا و على عباد اللَّه الصالحين .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\n2 . ترجمه قرآن\r\n\r\n1 . قرآن كتاب هدايت\r\nبىترديد و به حكم عقل و تأييد نقل ، بشر براى پيمودن راه سعادت و دستيابى به كمال مطلوب خويش و بهره‌مندى از الطاف خداوندى و دورى از خسران و زيان اخروى ، نيازمند دين و شريعت است و آخرين شريعت الهى براى بشر دين مبين اسلام است ، و سزاوار است كه همه با آغوش باز از اصول و فروع آن استقبال كنند و برنامه‌هاى سعادت بخش آن را در زندگى فردى و اجتماعى خويش به كار بندند . همچنين براى شناخت قانون و شريعت اسلام منابعى وجود دارد كه اصيل‌ترين و اصلىترين آن قرآن كريم است . قرآن گنجينهء پايان ناپذير علوم الهى و اصول و فروع دينى و مجموعه‌اى سرشار از حقايق و معارفى است كه خداوند به جامعهء بشرى ارزانى داشته كه در سايهء عمل به آنها به رستگارى دنيا و آخرت دست خواهند يافت .\r\n\r\n2 . ضرورت ترجمهء قرآن\r\nاين كتاب آسمانى و حقايق الهى در قالب زبان عربى از منبع وحى نازل شده و زبان عربى ، چنان كه معلوم است ، فصيح‌ترين و بليغ‌ترين زبان‌هاست كه خداى متعال بدان وسيله با بشر سخن گفته است ؛ اما از طرفى ، همين زبان ، ديوارى است محكم ميان علوم و معارف اين كتاب عزيز و ميان كسانى كه از دانستن آن محروم‌اند . و از طرفى ،\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nهمهء بشريت مكلّف به آگاهى مطلق يا نسبى از اين كتاب آسمانى هستند و پيام حيات بخش آن بايد به گوش جهانيان برسد . از اين رو ، نياز به ترجمه پيدا مىشود .\r\nترجمهء قرآن مجيد ، به هر زبانى كه باشد ، گشودن راهى است وسيع براى صاحبان آن زبان به سوى معارف الهى و علوم قرآنى و رهنمايى آنان به اصول و فروع و مفاهيم عاليهء اين كتاب الهى . و از اين راه ، اهميت و عظمت آن روشن شده ، معلوم مىگردد كه ترجمهء قرآن كريم از پاك‌ترين و مقدس‌ترين راه‌هاى خدمت به آستان قرآن و دين اسلام است ؛ زيرا معانى نهفته در قرآن كريم حقايقى است ارزنده كه بدون پوشش الفاظ قابل شناسايى نيست و اهل هر زبانىآن را جز در لباس و پوشش خويش نمىشناسند و اين مترجم است كه با توانايى و دقت و فكر سليم و قابليت خويش ، راه آشنايى با معارف قرآنى را به روى تشنگان آن مىگشايد و آنان را از آبشخور قرآنى سيراب مىسازد ، و چه خدمتى از اين ارزنده‌تر ! و از همين بيان به دست مىآيد كه ترجمهء قرآن كريم ، بر هر كه توانايى و شايستگى لازم آن را داشته باشد ، واجب كفايى ، بلكه واجب عينى است .\r\n\r\n3 . معانى ترجمه\r\nترجمه كلمه‌اى رباعى و به معانى مختلفى است ؛ از جمله به معناى شرح حال اشخاص است و كتاب‌هايى كه در شرح احوال بزرگان نوشته شده ، به كتاب‌هاى تراجم مشهور است .\r\nمعناى ديگر ترجمه - كه مورد نظر ماست - نقل و برگردان لغت از زبانى به زبان ديگر است كه زبان اول را « اصل و مترجم » و زبان دوم را « فرع و مترجم اليه يا مترجم به » ، و به تعبير ديگر ، زبان اول را « زبان مبدأ » و زبان دوم را « زبان مقصد » گويند .\r\n\r\n4 . شرايط مترجم قرآن\r\nمترجم قران كريم حداقل بايد داراى شرايط زير باشد :\r\n1 . اطلاع وسيع و لازم از ادبيات زبان عربى كه زبان مبدأست ؛ يعنى لغت ، صرف و نحو ، معانى و بيان و بديع و ساير علوم ادبى آن زبان .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n2 . اطلاع وسيع و لازم از زبان مقصد و تسلط لازم بر ادبيات آن زبان .\r\n3 . آگاهى از معانى و مفاهيم آيات و سوره‌ها به گونه‌اى كه معنا و مراد آيه را در حدود برخى از تفاسير بداند ؛ زيرا صِرف برگرداندن لغتى به لغت ديگر ، با عدم توجه به مقصود ، كافى نيست ، بلكه سبب خطا و اشتباه مىگردد .\r\n4 . بهره‌مندى قابل توجهى از علم فقه و احكام شرعى ؛ زيرا قريب به پانصد آيه از آيات ، در بارهء احكام فرعى شرعىاست و نكاتى نيز در آيه‌هاى ديگر موجود است كه مورد استفاده در فقه قرار مىگيرد .\r\n5 . آشنايى تا حد وسيعى به اخبار و احاديث اهل بيت عليهم السلام كه در شرح و تفسير ، اطلاق و تقييد و تعميم آيات الهى وارد شده ؛ چه آن كه آنان خاندان وحىاند و اهل خانه آشناترند به امور خانه تا ديگران . و طبق ادلّه قطعى ، روايات صحيح و معتبرى كه از معصومين صادر شده ، صلاحيت تخصيص عمومات كتاب و تقييد مطلقات و توضيح مبهمات و تبيين متشابهات آن را دارند ، و تمسّك به ظواهر آيات در مقابل اخبار معتبر و بىاعتنايى به آن اخبار ، امرى است باطل و مبنى بر طرح و كنار نهادن حجيت گفتار اهل بيت عليهم السلام ؛ در صورتى كه آيهء : « مَا آتَاكُمُ الرَّسُولُ فَخُذُوهُ وَ مَا نَهَاكُمْ عَنْهُ فَانْتَهُوا » ، اخذ به گفتار پيامبر و آنان - كه جانشينان بر حق اويند - واجب است . و حداقل ، مفاد حديث ثقلين حجّيت قول آنهاست . پس بايد در عمل به كتاب خدا ، عِدل آن را نيز منظور داشت و جمع بين الدليلين نمود .\r\n6 . از لوازم موفقيت مترجم ، تأمل در ترجمه‌هاى انجام شده توسط ديگر مترجمان محترم است ؛ زيرا بسا هست كه در فكر برخى از آنان ، ترجمه و توضيحى نسبت به كلمه و آيه‌اى آمده كه بسيار متين و مورد غفلت ديگران است . بنا بر اين ، براى مترجمى كه خود استعداد ترجمه دارد ، مانعى در استفاده از تعابير ديگران نيست و بايد از تجربه‌هاى آنان استفاده نمايد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n5 . ترجمهء حاضر و مزاياى آن\r\nچند سال پيش ، به توفيق خداى بزرگ ، به فكر افتاديم كه قرآن كريم را به طرز خوب و مطلوبى به چاپ رسانده و حداكثر به قيمت تمام شده در اختيار علاقه‌مندان قرار دهيم . از اين جهت ، نياز به ترجمه‌اى مناسب و متين و داراى شرايط مربوط پيدا كرديم ، ولى به ترجمهء مورد نظر دست نيافتيم . بدين سبب ، بر آن شديم كه به توفيق حضرت حق ، خود ترجمه‌اى و سپس تفسيرى متناسب روز بنگاريم . پس با توكل به فرستندهء اين كتاب كريم و توسل به مقام والاى آورندهء آن ، كار را شرو ع كرديم و پيش‌نويس ترجمه در مدت هفده ماه و با تجديد نظر در مدتى قريب به سه سال پايان يافت .\r\nبراى ويراستارى اين ترجمه ، متصدى طبع آن ، ما را به سوى نعمت غيرمترقبه‌اى هدايت نمود ؛ يعنى فاضل كم نظير در فنّ خويش ، عالمى مشمول عنايات ازلى ، جناب آقاى حسين استاد ولى - ايده اللَّه - را معرفى كرد و ما ايشان را مردى بزرگوار و بصير در ادبيات عرب و علوم قرآنى يافتيم و اين نعمت بزرگ را شكر كرديم ؛ ايشان نيز اين زحمت عظيم را پذيرفتند و ويراستارى اين اثر را به سرعت و دقت انجام دادند ، و اينك اين هديهء بسيار قابل را به حضور عاشقان قرآن كريم تقديم مىداريم .\r\nبىشك ، مدعى آن نيستيم كه اين ترجمه از حيث فن برگردان بىعيب و اشكال است ، لكن مىتوان گفت كه صدها نكتهء ادبى ، تاريخى ، اعتقادى ، فقهى ، اخلاقى و تمثيلى در آن به كار رفته كه در ترجمه‌هاى ديگر نيست و البته به گونه‌اى است كه عنوان ترجمه تغيير نيافته است .\r\nنيز بايد اشاره كنيم كه چون قرآن مجيد « حمّال ذو وجوه » است ، يعنى بسيارى از كلمات يا جملات و آياتش تحمّل چند معنا را دارد و ظاهر آنچه در اخبار آمده - كه « قرآن داراى چند بطن است » - اشاره به همين تعدد و كثرت معانى است . از اين جهت ، در اين ترجمه گاهى در ترجمهء يك كلمه يا يك آيه چند معنا ديده مىشود و اين ، همان معانى احتمالى است ؛ لكن در صورت متضاد بودن معانى ، معناى دوم يا سوم با كلمهء « يا » و در صورت متضاد نبودن آنها با كلمهء « و » آمده است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنكتهء ديگر ، آن كه واوهاى عطف كه در اول برخى آيات است و پس از حرف استفهام قرار گرفته ، در ترجمه ذكر گرديده و مثلًا ميان « ا لم يرَوا » و « ا و لَم يروا » فرق گذاشته شده ، و همچنين واوهاى عطف به محذوف ، محذوف آنها ذكر گرديده است .\r\nنكتهء ديگر ، آن كه مطالب اضافه شده ، چه به عنوان جملات تكميلى و چه به عنوان شرح ، همه يكدست در پرانتز آورده شده و خوانندگان گرامى و هوشمند ، خود موارد مذكور را از يكديگر تشخيص خواهند داد .\r\n\r\n6 . سخن آخر\r\nبه هر حال ، اين ترجمه را كه خوشبختانه مراحل مقدمه نويسى و چاپ آن با سالروز بعثت گرامى پيامبر اكرم صلى الله عليه و آله مصادف گرديده و آن را به فال نيك مىگيريم به حضور اصحاب فهم و دقت و عاشقان معارف قرآنى و صاحبان بيان و قلم فرسايان در بارهء اين نسخهء آسمانى اهدا مىكنيم ؛ و هر چند كه معانى و معارف آن بسيار پر ارزش و غير قابل خدشه است ، ولى لباس‌ها و پوشش‌هاى آن بافته و دوختهء اين ناچيز است . از اين رو خدشه و اشكال و تنبيه به خطا و اشتباه از جهت لفظ و بيان معنا ، مورد انتظار بوده ، اهداى هر عيب و نقصى به نويسنده منّتى قابل تقدير و تشكر است و منتظر آنيم .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nبخش دوم : حديث\r\n\r\n3 . مقدمهء آية اللَّه مشكينى بر كتاب واژه‌هاى اخلاقى از اصول كافى ، نوشتهء ابراهيم پيشوايى ملايرى\r\nبسم اللَّه الرحمن الرحيم\r\nستايش بىحد سزاوار خداى توانايى است كه در ديده خود روشن‌تر از همه چيز و واضح‌تر از وضوح است . سپاس بيكران او را كه انسان‌ها را نعمت روان و روان‌ها را نيروى خود و نفوس را با لباس فضايل و آرايش كمالات زينت بخشيد ، در ميدان عمر به مسابقه دانش و تكامل فرمان داد ، پيشروان را پاداش نيكو و بى كران و پليدان و زيانكاران را كيفر متناسب به جرمشان قرار داد .\r\nو درود فراوان به فرستادگانش كه انديشه‌اى در همه عمر جز ابلاغ رسالت و تكميل نفوس و تطهير روان‌ها و رساندن قافله بشرى به قله كمال انسانى نداشته‌اند ، خاصه به خاتم پيامبرانش محمد بن عبد اللَّه صلى الله عليه و آله و جانشينان گرامى آن حضرت كه رهروان طريقه توحيد و رهبران جامعه توحيدىاند .\r\nو بعد ، پايه اساسى و زيربناى همهء برنامه‌هاى اسلامى ، بلكه همهء شرايع آسمانى سه بخش است : عقايد ، اخلاق و اعمال . اين سه امر ، در حقيقت ، محط و موضوع ، و فرودگاه احكام الهى و دستورات دينى و آسمانى است .\r\nاما عقايد ، يعنى باورهاى درونى و اعمال قلبى - كه غالباً معلول قيام برهان و تحقيق مقدمات علم و اذعان است ، احكامى را كه در اين باره مورد گفت و گو و محل نقض و\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nابرام است - اصول دين خوانند و مجموعه ابحاث مربوط به آن را علم كلام نامند ؛ چه آن كه در آن علم گفت و گو از مبدأ و معاد و ديگر امور اعتقادى مىشود .\r\nاما اخلاق ، عبارت است از صفات روحى و ملكات نفسانى يعنى رنگ‌هاى ثابت روان و الوان مختلف روح و جان - كه رنگ‌آميزى نفس با آنها محتاج به مجاهده و كوشش است - به آسانى تحقق نپذيرد و به راحتى نيز زوال و انعدام نيابد .\r\nمطلبى است مبرهن كه اتصاف نفوس انسانى به اخلاق و صفات ، خواه نيكو و فضايل باشد و خواه زشت و رذايل ، گاهى به طور طبيعى و اجبارى و داخل خميره و عجين با ذات است ؛ چه اين خميرمايه را دست مشيت الهى مخلوط كرده يا علل و عوامل غير آن .\r\nو ديگر گاه ، كسبى و تحصيلى است كه خود يافته و خود در بر كرده است . اين صفات را ملكات و اخلاق نامند و مجموعه ابحاث مربوط به اين قسمت را - كه صحبت از عوامل و اسباب پيدايش يا كيفيت فرا گرفتن آن مىكند يا گفت و گو از آثار و خواص و بازده آن دارد - علم اخلاق خوانند ؛ چه آن كه در آن بحث از عوارض نفس و صفات نيكو و يا زشت روانى مىشود .\r\nو اگر روانكاوان دينى و علماى اخلاق در كتاب‌هاى مربوطه صحبت از كردار نيك يا اعمال بد داشته‌اند ، نظير نماز و روزه و ساير عبادات يا دروغ و ظلم و ديگر گناهان كبيره و صغيره ، از اين نظر بوده كه بيان كنند تكرار و مداومت بر عمل نيك توليد صفت نيك ، و عادت به كردار زشت تأثير در صفت بد خواهد داشت . پس بحث از علل و عوامل موضوع بوده است .\r\nو اما اعمال ، عبارت از حركات و سكناتى است كه بر حسب ارادهء انسان عاقل از وى سر مىزند ، احكام و قوانين عارض آن را فروع دين خوانند و ابحاث مربوط به آن را علم فقه نامند ؛ چه آن كه فقه ، در اصطلاح دينى ، عبارت است از يافتن احكام عمل و استخراج برنامه‌هاى مذهبى آن از منابع مربوطه و مدارك تعيين شده . پس بدين نتيجه رسيديم كه عمدهء علوم ، با حفظ ترتيب از نظر اهميت و لزوم عبارت است از علم كلام ، علم اخلاق ، و علم فقه .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nغرض از سخن فوق ، صحه دادن به اين امر است كه صفت‌ها و ملكات انسانى يكى از اسباب و علل مؤثّر در روش عملى او است كه اگر انسان را به ماشينى در حال حركت مقايسه كنيم ، ايمان و كفر را شبيه اراده راننده و اخلاق را شبيه موتور و اعمال خارجى را شبيه حركت در راه رسيدن به مقصد خواهيم يافت - و البته تشبيه در بعد خاصى است - بدين جهت ، اخلاق انسانى در پيمودن راه سعادت تأثيرى بسزا دارد و توجه كردن به آن براى كسانى كه در جست و جوى كمالات معنوى و سعادت چند بعدى هستند ، امرى است لازم و اساسى . عجبا انسانى در بهداشت تن آن همه مىكوشد ، پس او چگونه در بارهء سلامت و كمال روان خويش نمىكوشد ؛ حال آن كه مقام و عظمت و ارزش روح او با بدنش قابل مقايسه نيست . به راستى آيا آن انسان را كه همّش منحصراً مصروف بهداشت بدن و مراعات حال آن است ، مىتوان انسان ناميد ؟\r\nجواب منفى است . آنها در شكل و قيافه انسان‌اند ؛ چنان كه امير المؤمنين عليه السلام مىفرمايد :\r\nخُشُبٌ بِاللَّيْلِ جُدُرٌ بِالنَّهَار .\r\nتن‌پروران و برده‌هاى شهوت و غضب در طول روز در خدمت تن باشند و اين حيوان پروارى را سير از علوفه و آب كنند و شب ، هنگام برقرارى روابط و توجه به عالم بالا و خلوت بندگان خالص حق با معبود مهربان ، و بهترين اوقات درك سعادت و حيازت كمالات و دريافتن خواسته‌ها از پيشگاه حق است ، غافل و محروم مانند . و چون آن حضرت سخن از انسان‌هاى ذى روح و داراى قلب و زنده و ارزنده مىگويد بدين عبارت تعبير مىفرمايد :\r\nرُهْبَانٌ بِاللَّيْلِ أُسُدٌ بِالنَّهَارِ .\r\nآنان در ساعات شب از غير حق منقطع‌اند كه رهبان‌اند و در اوج رابطه با حق‌اند كه از شوق احسانى در وجد ، و از بيم كيفرش ترسانند . و در هنگام روز ، پيوسته در ميدان نبرد و مبارزه با نفس و با هر نيروى ضد خدايى و ضد عدالت و انسانى همچون شيران بيشه قوى و نيرومند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nنظرى به حال كتاب\r\nنيازى به توضيح نيست كه مهم‌ترين مدرك شيعه در بارهء مسائل اعتقادى و اخلاقى و عملى ، كتاب‌هاى چهارگانه زير است « الاصول الاربعه للمحمدين الثلاثه » :\r\n1 . الكافى ، تأليف محدث عظيم الشأن محمد بن يعقوب كلينى ،\r\n2 . من لا يحضره الفقيه ، تأليف ثقة المحدثين محمد بن على بن بابويه القمى ،\r\n3 و 4 . تهذيب و استبصار ، تأليف محقق عاليقدر محمد بن حسن طوسى .\r\nاگرچه كتاب‌هاى ديگرى نيز موجود است كه مورد استفاده و جزء مدارك علوم مذهبى عالم تشيع است كه اغلب آنها را با كتاب‌هاى چهارگانه فوق محدث جليل القدر محمد بن حر عاملى گرد آورده و كتابى بزرگ به نام وسائل الشيعه قرار داده است كه فعلًا از لحاظ اين كه جامع كتب اربعه و ساير مدارك معتبر است ، يگانه مدرك اصيل و مرجع فقهى دانشمندان تشيع است .\r\nكتاب اصول الكافى دو جلد است و جلد اول آن مربوط به علم و توحيد و اصول عقايد است ، و جلد دوم به طور غالب مربوط به دستورات اخلاقى و ما بقى كتاب كه فروع الكافى ناميده مىشود در بارهء احكام فرعيه . پس سه بخش كتاب از سه موضوع سابق الذكر : عقايد ، اخلاق ، و اعمال بحث كرده است .\r\nبه طورى كه نقل شده است ، مرحوم كلينى اين كتاب را در مدت بيست سال گرد آورده و زحمات فراوانى در راه تأليف آن متحمل شده است . وى احاديث اهل بيت عليهم السلام را از اشخاص زيادى و از امكنه متعددى فراهم كرده و همهء عالم تشيع را در انجام اين امر خطير رهين زحمات ارزنده خود قرار داده ( فجزاه اللَّه عن الاسلام خيرا ) .\r\nنبايد غفلت داشت كه مقتضاى بيان فوق اين نيست كه همه احاديث و اخبار اين كتاب نفيس از جنبه سند صحيح و معتبر و مسلّم الصدور ، و از نظر دلالت صريح و روشن و ظاهر الدلاله است . نه چنين است ، بلكه هم شامل حديث‌هاى صحيح و حسن و موثق و قابل اعتماد است و هم شامل حديث‌هاى ضعيف و مجهول و مقطوع و مرسل و مضمر كه از نظر فن حديث فاقد شرايط حجيت است و تمسك به آنها جز\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبا ضميمه قرائنى كه احياناً تحقق مىپذيرد ، غير صحيح است ؛ چه آن كه كتابى كه هيچ ضعف و انحراف و خطا و اشتباه در او راه نيابد از غير خدا و اوليا و معصومين محال و غير ممكن است و فعلًا آن كتاب قرآن مجيد است و بس .\r\nبالجمله كتابى كه در برابر شماست ، خلاصه‌اى از جلد دوم اصول الكافى است كه قسمت اخلاقيات آن در اين‌جا گنجانده شده ، سندهاى احاديث - كه مورد استفاده همه نيست - و همچنين مكررات آن حذف گرديده ، و چون غالب مراجعين ناآشنا به زبان عربى هستند ، متون اخبار در اين كتاب به طرز پاورقى و اصل آن به قلم فارسى با استفاده از ترجمهء متتبع آقاى سيد جواد مصطفوى تنظيم شده است . رجامنديم طالبان كمال و فضيلت و علاقه‌مندان خودشناسى و خود سازى مندرجات آن را ( بدين تناسب كه موضوع سخن ، بزرگ و گويندگانش بس عظيم‌اند ) به دقت فرا گيرند و آن را قالب شكل بخش روح و الگوى صفات روان و آرايش جان سازند ، در خود هضم كنند كه انسانى ساخته شدهء اللَّه گردند و در محيط خويش پياده كننده كه رسالت خويش را انجام دهند ، و براى مؤلف محترم ثقة الدين شيخ ابراهيم پيشوايى ملايرى كه در اين راه به اندازهء وسع خويش زحمت كشيده‌اند از خداى بزرگ پاداش مىطلبم .\r\nجزاه اللَّه .\r\n\r\nراهنمايى مطلب\r\nوضع اين مجموعه به طرز كتاب‌هاى لغت است . كلمه مورد نظر را ابتدا بر طبق حروف الفبا ، از فهرست پيدا كرده ، سپس به خود كتاب مراجعه فرماييد .\r\nو الحمد للَّه‌اولًا و آخراً\r\n20 / 2 / 57 على مشكينى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\n4 . سنت در نگاه اهل تشيع و تسنّن\r\nالحمدللَّه الذى ( خلق فرزق و ألهم فأنطق و ابتدع فشرع و علا فارتفع و قدَّر فأحسن و صوّر فأتقن و احتَجَّ فأبلغ و أنعم فأسبغ و أعطى فأجزل و منح فأفضل ) ، الصلاة و السلام على رسوله الكريم محمد و آله الطاهرين .\r\nمجموع معارف اسلامى ، اعمّ از اصول و اخلاق و فروع فقهى و علوم و آثار ديگر - كه از مبدأ اعلى به پيامبر اكرم رسيده است - به وسيله آن حضرت ، از دو طريق ، به جامعه بشرى منتقل شده است : كتاب و سنّت .\r\nكتاب ، يعنى مجموعه الفاظى كه از زبان مبارك پيامبر اسلام شنيده شده ، لكن الفاظ و معانى آن ، هر دو از طرف حق تعالى به عنوان اعجاز و كلام باقى و خالد و هميشگى ، تحويل جامعه انسانى داده شده است . اين مجموعه ، به نام « كتاب اللَّه » و « كلام اللَّه » و « قرآن » و « فرقان » ناميده مىشود :\r\n« نَزَلَ بِهِ الرُّوحُ الْأَمِينُ * عَلَى قَلْبِكَ لِتَكُونَ مِنَ الْمُنْذِرِينَ * بِلِسَانٍ عَرَبِيٍّ مُبِينٍ » .\r\nو امّا حديث قدسى ، آن نيز كلام منقول از حق تعالى است ؛ لكن الفاظى است كه خداوند به پيامبران سابق نيز القا فرموده است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nسنّت - كه روايت و حديث و نص نيز بدان اطلاق مىشود - كلامى است كه الفاظ آن از پيامبر اكرم و محتوا و معانى آن از خداوند است . البته سنّت در علم اصول ، سه قسم است : قول ، فعل و تقرير معصوم ؛ لكن مراد اصوليين ، سنّت صادره از پيامبر صلى الله عليه و آله است و لذا ، كتابت را جزء سنّت نياورده‌اند . روشن است كه اگر سنّت به واسطه امام معصوم رسيده باشد ، قسم چهارمى هم خواهد داشت و آن ، كتابت است .\r\nكتاب و سنّت ، هر دو بايد از پيامبر اكرم به جامعه برسد تا مورد عمل قرار گيرد . در رسيدن « كتاب » به انسان‌ها ، نسلًا بعد نسلٍ تا به امروز ، اشكالى نداريم . بحمداللَّه كتاب خدا با همان الفاظ و كلمات و خصوصيات وارده ، به صورت متواتر و قطعى ، به ما رسيده و تغيير و تحريفى در آن واقع نشده است و تشكيك در اين مسأله و قول به « تحريف كتاب اللَّه » كه از برخى علماى فريقين صادر شده ، باطل است و مورد قبول نيست ؛ بلكه اشتباه و لغزش است و زَلَّة الكبير ، زلَّةٌ كبيرة .\r\nو امّا در بارهء « سنّت » و حديث كه موضوع نوشتار ما نيز هست بحث است كه اوّلًا ، كيفيت رسيدن سنّت و كلمات پيامبر اكرم به جامعه اسلامى از صدر اسلام تا به امروز ، چگونه است ؟ و ثانياً ، در اين روش دستيابى به سنّت ، چه اختلافى ميان مسلك ما ( شيعه اماميه ) و مسلك ساير برادران مسلمانمان ( از غير اماميه ) هست ؟\r\nدر اين زمينه به نكاتى چند اشاره مىشود :\r\nنخست ، آن كه سنّت و حديث در نزد اهل تشيع ، همان سنّت و حديث در نزد اهل تسنّن است و مراد فريقين از آن ، « الفاظ و مطالبى است كه از پيامبر گرامى اسلام صادر شده و به عنوان علوم و معارف الهى ، در مقام بيان ، القاء شده است » . و توهّم آن كه سنّت در نزد شيعه اماميه و فرقه جعفريه معناى ديگرى دارد و اين توهم كه آنها معتقدند ائمه معصومين عليهم السلام خود بالاستقلال مطالب را از حضرت حق دريافت مىكنند و براى مردم بيان مىنمايند ، باطل است ؛ بلكه در عالم تشيع و در نزد اماميه ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاعتقاد بر اين است كه احكام الهى و معارف دينى ، اعمّ از اصول و فروع و غير آنها ، كه از ائمّه معصومين صادر شده ، جملگى به عنوان نقل سنّت پيامبر و معارفِ دريافت شده از آن حضرت است .\r\nهشام بن سالم و حماد و غير آنها مىگويند :\r\nسمعنا ابا عبداللَّه عليه السلام يقول : حديثى حديث أبى و حديث أبى حديثُ جَدى و حديث جَدى حديث الحسين و حديث الحسين حديث الحسن و حديث الحسن حديث اميرالمؤمنين و حديث اميرالمؤمنين حديث رسول اللَّه و حديث رسول اللَّه قول اللَّه عزّ و جلّ .\r\nو از جابر انصارى نيز نقل است كه گفت :\r\nقلتُ لأبى جعفر عليه السلام إذا حدثتنى بحديثٍ فاسنده لى ، فقال : حدّثنى أبى ، عن جَدى ، عن رسول اللَّه ، عن جبرئيل ، عن اللَّه تبارك و تعالى و كلّ ما احدّثك بهذا الإسناد ؛\r\n[ به امام باقر عليه السلام عرض كردم كه چون براى من حديثى نقل مىكنيد ، سلسله راويان آن را نيز براى من ذكر كنيد . پس حضرت فرمود : حديث كرد براى من ، پدرم ، از جدّم ، از رسول خدا ، از جبرئيل ، از خداوند تبارك و تعالى ؛ و هر چه براى تو حديث مىكنم ، با همين سند است . 
  ]\r\nديگر ، اين كه بنا بر آنچه گذشت ، فرق ميان ما و اهل سنّت ، در طريق وصول و سلسله سند سنّت و حديث است . آنچه به عنوان « سنت نبى » از پيامبر گرامى به دست ما رسيده ، ( با اكثريتى قاطع ) به وسيله امامان معصوم و همان دوازده نفر خليفه منصوب از طرف پروردگار است كه آنان ، به عقيده همه اهل اسلام ، انسان‌هايى پاك و\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمورد تعظيم و تكريم و به عقيده طايفه اماميه ، معصوم از گناه و خطا و اشتباه‌اند .\r\nاز ديدگاه شيعه ، چون طول مدّت زندگى امامان معصوم ( تا غيبت آخرين آنان ) ، تا سنه 260 هجرى بود ، بنا بر اين ، احاديث پيامبر صلى الله عليه و آله و سنّت آن حضرت ، تا سنه مزبور ، مصون از خطا و اشتباه بوده است و سلسله راويان غير معصوم ، مربوط به فاصله زمانى ميان ما و آخرين معصوم است . ولى از نظر اهل سنّت ، سلسله روات غير معصوم ، از حين ارتحال پيامبر اكرم صلى الله عليه و آله آغاز مىشود . به تعبير ديگر ، عمر پيامبر اسلام از جنبه بيان شريعت و مصون داشتن احكام الهى و معارف اسلامى و حلال و حرام دينى ، در ديدگاه اهل سنّت ، 23 سال ( يعنى از هنگام بعثت تا زمان رحلت آن حضرت ) و از نظر شيعه ، 273 سال ( يعنى از بعثت پيامبر تا حين رحلت امام يازدهم ) است .\r\nدر نتيجه ، احكام و معارف اسلامى و علوم رسيده از معصوم ، از نظر شيعه ، در كميت ، زيادتر و در كيفيت ، قريب العهد به زمان معصوم است و از نگاه عامّه ، مجموع احاديث نقل شده و فراگرفته شده ، محدود به همان مدّت 23 سال است ، با فاصله‌اى بيشتر و عهدى طولانىتر .\r\nضمناً روشن شود كه فرقه شيعه معتقد است پيامبر گرامى ، تمام آنچه را كه براى جوامع بشرى لازم است ، اعمّ از احكام اصولى و فروعى و غير اين دو ، براى خلفاى معصوم خود بيان و به آنها منتقل نموده و در نزد آنها وديعه است . طبق احاديثِ رسيده ، كه از آن جمله ، كلمات پيامبر گرامى در خطبه حَجّة الوداع است . آن حضرت ، بارها به اين موضوع تصريح فرموده‌اند كه :\r\nيا ايها الناس ! واللَّه ما مِن شى ءٍ يقرّبكم من الجنّة و يباعدكم من النار الّا و قد أمرتُكم به ، و ما مِن شى ءٍ يقرّبكم من النار و يباعدكم من الجنة الّا و قد نَهَيتكم عنه ؛\r\n[ اى مردم ! هيچ چيزى كه شما را به بهشت نزديك گرداند و از آتش دور سازد نيست ، مگر آن كه من شما را بدان امر كرده‌ام و هيچ چيزى كه شما را از بهشت\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدور مىسازد و به آتش نزديك مىنمايد نيست ، مگر آن كه من شما را از آن نهى كرده‌ام . 
  ]\r\nو چنين مطلبى را علماى اهل سنّت ادّعا نمىكنند و اگر ادّعا كنند ، چه كسى را مصداق اين مقام مىدانند ؟\r\nسوم ، مسأله اتقان طريق و استحكام نقل و اطمينان به صدور و وصول احاديث نبى گرامى است كه بر حسب مسلك تشيع ، تا سنه 260 هجرى ثابت است و عامّه آن را نپذيرفته‌اند . توضيحاً بايد اشاره كرد كه اهل بيت پيامبر گرامى اسلام ، اگر فرض كنيم كه امامتشان هم ثابت نباشد ، بايد بپذيريم كه حجّيت گفتار و نقل احاديث و نيز وجوب تمسّك به آنها در أخذ احكام الهى و علوم و معارف قرآنى ، امرى ثابت و مسلّم است ؛ به دليل آيه شريفه :\r\n« إنَّما يُريدُ اللَّهُ لِيُذْهِبَ عَنْكُمُ الرِّجْسَ أهْلَ الْبَيْتِ وَ يُطَهِّرَكُمْ تَطْهيرًا » .\r\nو نيز به دليل گفتار پيامبر اكرم صلى الله عليه و آله :\r\nإنى تارك فيكم الثّقلين كتاب اللَّه و عترتى أهلَ بيتى ، ما إن تمسّكتم بهما لَنْ تضلّوا .\r\nپس كتاب و سنّت ، هر دو پشتوانه حجّيت قول اهل بيت عليهم السلام و بيانگر لزوم مراجعه به ايشان و أخذ احكام از آنان است و بىترديد ، آنان با امثال انَس و عِكرمه و ابو هُريره و . . . فرق اساسى دارند و احاديثشان قابل مقايسه با هيچ حديثى از غير آنها نيست ؛ چه آن كه « دروغ » ، پليدى و رجسِ روح و روان است و آيه شريفه مذكور ، آنها را از هر رجس و پليدى دور داشته و پاكيزه شمرده است ؛ چنان كه حديث متواتر ثقلين نيز همه امّت را به فراگيرى و أخذ از ايشان و تمسّك به علوم آنها دعوت مىكند .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nچهارم ، براى هر كس كه دقّت و تأملى در احاديث رسيده از پيامبر اكرم صلى الله عليه و آله بنمايد ، روشن مىگردد كه سنّت در مسيرى كه به طول تاريخ از حين صدور حديث تا امروز است ، در عالم تشيع هيچ گاه دچار محذور سنّت عامّه نشده ؛ زيرا سنّت رسيده از طريق عامّه ، مدّت مديدى گرفتار ممنوعيت كتابت بوده و فقط از طريق السنه و اذهان سابقين به لاحقين منتقل مىشده است ؛ چه آن كه خليفه دوم پس از ارتحال رسول اكرم صلى الله عليه و آله نوشتن احاديث را شديداً قدغن كرد و به دليل « كفانا كتاب اللَّه » يا نظير آن ، كتابت سنّت و حديث را ممنوع داشت ؛ به طورى كه برخى را به خاطر نوشتن حديث ، شلّاق زد و اين قضيه تا زمان عمر بن عبدالعزيز خليفه اموى ادامه داشت و البته واضح است كه در انتقال مطلب از ذهنى به ذهن ديگر ، چه خطراتى پيش مىآيد و الفاظ و نكات و معانى ، تا چه اندازه در معرض تغيير و تحريف ( به دست افراد مختلف الحال ) قرار مىگيرد .\r\nلكن سير سنّت در ميان شيعه ، طور ديگرى بوده است و از همان اوايل امر كه پيامبر صلى الله عليه و آله فرمود :\r\nقيّدوا العلمَ بالكتابة ؛\r\n[ علم را با « نوشتن » به بند كشيد . 
  ]\r\nآنچه پيامبر اكرم مىفرمود ، على عليه السلام مىنوشت و از اين رو ، در نزد اهل بيت عليهم السلام كتابى بود كه غالباً براى اصحاب نزديك ، از آن نقل مىفرمودند و آن ، املاى رسول اللَّه صلى الله عليه و آله و نوشته على عليه السلام بود و اين ، افزون بر علوم و معارفى بود كه آن بزرگواران ، خود به اصحاب و شاگردان تعليم و به نوشتن آن ، دستور مىدادند .\r\nكتاب ديگرى نيز با املاى حضرت زهرا عليها السلام و كتابت حضرت امير عليه السلام در علوم و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاحكام متنوّعى كه زهراى مرضيه از پيامبر اكرم آموخته بود يا خود به الهام الهى در ذهن داشت ، نزد اهل بيت عليهم السلام بوده است .\r\nهمچنين در روايات اهل بيت آمده است :\r\nاكتبوا ما تسمعون ، فإنّكم سوف تحتاجون اليها ؛\r\nبنويسيد آنچه را مىشنويد ؛ زيرا به زودى به آن نيازمند مىشويد\r\nاكتبوا فإنّكم لا تحفظونَ حتى تكتبوا ؛\r\nبنويسيد ، زيرا بدون نوشتن ، نمىتوانيد نگهدارى كنيد .\r\nيونس بن عبدالرحمان مىگويد :\r\nكتابى از اميرمؤمنان در باب « فرائض » به من رسيده بود . آن را بر امام هشتم على بن موسى الرضا عليه السلام عرضه داشتم ؛ فرمودند صحيح است .\r\nهمچنين عمرو متطبّب مىگويد :\r\nكتاب « ديات » ظريف بن ناصح را بر امام صادق عليه السلام عرضه داشتم ؛ تأييد فرمودند .\r\nحسن بن الجهم نيز نقل مىكند كه همين كتاب ( ديات ) را بر امام رضا عليه السلام عرضه داشته و ايشان تأييد فرموده‌اند .\r\nافزون بر دلايلى كه تا اين‌جا ذكرشان گذشت ، كلام پيامبر اكرم در خطبه مسجد خيف كه فرمود :\r\nنَضّر اللَّه عبداً سمع مقالتى فوعاها و حَفظها و بلَّغَها مَن لم تبلغه .\r\nدليل روشن ديگرى بر لزوم نوشتن است . چه آن كه بهترين مصداق حفظ ، نوشتن\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاست و در روايت آمده كه سفيان ثورى ، از يكى از اصحاب امام صادق عليه السلام درخواست كرد كه او را به حضور آن حضرت ببرد . او اجازه گرفت و سفيان در وقت مقرّر رفت و پس از استجازه ورود ، درخواست قلم و دوات نمود و گفت : « خطبه رسول اللَّه در مسجد خيف را بيان فرما » . حضرت فرمود :\r\nاكتب بسم اللَّه الرحمن الرحيم . خطبة رسول اللَّه فى مسجد الخيف ، فقال : نَضَّر اللَّه عبداً سمع مقالتى فَوَعاها و . . .\r\n[ كه گذشت 
  ] .\r\nبدين ترتيب ، بايد گفت سنّت در ديدگاه تشيع ، از آغاز صدور ، همراه با تمامى جنبه‌هاى حفظ و رعايت ، و از جمله مقيد به كتابت بوده است . چنين حالتى در سنّت از نظر عامّه نيست ، مگر در اندكى از آن . و از اين رو ، در نزد آنها معروف است : « كلّ حديثٍ رَواه الشافعى ، عن مالك ، عن نافع ، عن ابن عمر ، فهو سلسلة الذَّهَب » . ولى در نزد علماى شيعه ، « كلّ حديثٍ صَدَر مِن المعصومين مِن على عليه السلام الى مولينا العسكرى ، فهو سلسلة الذّهب » . و علاوه بر آن ، در حدّ فاصل ميان علماى ما و معصومين نيز راويانى هستند كه احاديث رسيده به وسيله آنها سلسلة الذهب است ؛ كسانى نظير زراره و محمد بن مسلم و أبان و ابن ابى عمير و يونس و غير ايشان . بنا بر اين ، مىتوان گفت كه « اهل سنّت حقيقى » ، فرقه شيعه جعفرى است و نه معروفين به « اهل سنّت » كه چون از نظر حديث در مضيقه قرار گرفتند ، قياس و استحسان و استقرا و امثال آنها را مدارك و منابعى در عرض كتاب و سنّت قرار دادند . لكن انصاف اين است كه علماى اهل تسنّن ، در نقل و تنظيم احاديث ، بيش از ما زحمت كشيده‌اند ؛ چنان كه در تفسير كلام اللَّه نيز مطلب همين طور است .\r\nخداوند را به خاطر همه نعمت‌هاى بى دريغش ، از جمله نعمت دسترسى به « سنّت » كه راهگشاى حيات طيبّه است ، و نعمت راهيابى به ولايت اهل بيت عليهم السلام كه امامان حق اند ، شكر مىگزارم . . . يا اهلَ بيت النبوّة ! . . . عندكم ما نَزَلت به رسلُه و هبطت به\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nملائكته . . . مَوالىّ ! . . . بكم علَّمنا اللَّه معالم ديننا و أصلح ما كان فَسَد مِن دنيانا . . .\r\nاللهمّ انّا نشكرك على أن عرّفتنا نفسك و رسلك و خاتمَ رسلك و حُجَجِك و خاتمَ حُججِك ، و ما نَدرى ما نشكر أجميل ما تنشر أم قبيح ما تستر ، أم عظيم ما أبليتَ و أوليتَ أم كثير ما منه نجّيت و عافَيت ، و السلام عليكم و رحمة اللَّه .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n5 . رابطهء فقه و حديث\r\nششمين نشست حديث پژوهى با عنوان « رابطه فقه و حديث » به همّت مركز تحقيقات دارالحديث و به تاريخ 13 / 8 / 1378 در تالار اجتماعات مدرسه دارالشفا در قم برگزار گرديد . سخنران اين نشست ، حضرت آيةاللَّه على مشكينىبود .\r\nمتن حاضر ، حاصل اين نشست است ، با اندكى ويرايش . علوم حديث\r\nبسم اللَّه الرحمن الرحيم\r\nالحمد للَّه‌الذى جعلَ حديثاً واحداً من صادقٍ خيراً من الدنيا و ما فيها ، و جعلَ حديثَين ننتفع بهما أو نعلّمهما غيرنا خيراً من عبادة ستّين سنة .\r\nو الحمد للَّه‌الذى جعلَ كتابه حديثاً ، فقال : « اللَّهُ نَزَّلَ أحْسَنَ الْحَديثِ كِتاباً مُتَشابِهاً » و قال : « فَبِأيِّ حَديثٍ بَعْدَهُ يُؤْمِنُونَ » .\r\nو الحمد للَّه‌الذى وفّقنا لأخذ الحديث من نبيه بأحسن طريقٍ و أمتن سبيلٍ ، طريق أهل بيته المؤيد بنصّ\r\n« ما إن تَمَسَّكْتُم بهما لَن تَضِلّوا » .\r\nو الحمد للَّه‌الذى شرع لنا القلم و صلّى اللَّه على نبيّه الذى أمرنا بالكتابة ، فقال :\r\n« قَيّدوا العلمَ بالكتابة »\r\nو على علىّ وليّه و وصىّ نبيّه الذى كتب كتابَ حديثٍ بإملاء النبى إنسانٍ\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nليس فوقَه إنسان و كتابَ حديثٍ بإملاء فاطمة امرأةٍ ليستْ فوقَها امرأة و على أئمّتنا الذين أخذوا الحديث عن النبى من غير انقطاعٍ و انفصالٍ و لم يمنعونا بعده عن كتابة الحديث ، بل أمرونا بحفظه و ضبطه و روايته عن الثقات .\r\nابتدائاً از آقايانى كه اظهار محبّت كردند و وقتى براى بنده تعيين كردند كه در بارهء « رابطه فقه و حديث » بحث كنيم ، تشكّر مىكنم . از شما حضّار گرامى هم متشكّرم كه وقت عزيزتان را صرف شنيدن سخنان بنده مىفرماييد . همين جا پوزش مىخواهم از عزيزان ، به خاطر اين كه وضع مزاجىام مساعد نيست و ممكن است نتوانم خوب و مرتّبْ سخن بگويم ، و از اين رو ، اگر كسى از آقايانْ خسته شد ، مجاز است در وسط صحبتم برود . امّا اين كه با وجود ضعف جسمى با كمال رغبت به اين مجلس آمدم ، نكته‌اى دارد كه در پرانتز ، خدمتتان عرض مىكنم .\r\nحوزه‌هاى ما ، بخصوص قبل از پيروزى انقلاب ، فقه بودند و فقه ! ده‌ها سال بود كه زندگى يك طلبه در حوزه‌هاى شيعه با فقه آغاز مىشد و با فقه تمام مىشد . طلبگى ، يك راه طولانىاى بود كه با ورود به فقه ، شروع مىشد و از ميان فقه مىگذشت و پايانش را هم در فقه ، مشخّص كرده بودند : « القدرة على استنباط الأحكام الشرعية عن أدلّتها التفصيلية » . عنوان اين هدف و اين مُنتها « آية اللّه العظمى شدن » بود و « نوشتن توضيح المسائل » ! هر كس وارد حوزه مىشد ، اين راه بر او تحميل مىشد . قهراً همه نمىتوانستند اين راه را تا انتها بروند : عدّه‌اى استعدادش را نداشتند ، عدّه‌اى وسايل برايشان فراهم نبود ، عدّه‌اى هم استعدادشان را در مسيرهاى ديگرى كشف مىكردند .\r\nاين طور بود كه در ميانه اين راه ، خيلىها جدا مىشدند و يا مىايستادند و حوزه هم با آنها كارى نداشت ؛ يكى واعظ مىشد ، يكى روضه‌خوان يا مسأله‌گو مىشد ، يكى امام جماعت مىشد ، يكى هم به كسب يا كشاورزى يا . . . مىپرداخت .\r\nآن حوزهء بىنظم ، آن حوزه يك بُعدى ، با انقلاب اسلامى به حمد اللّه متحوّل شد و ديگر علوم دين ( مثل : حديث و علوم حديث ، تفسير و علوم قرآن ، كلام ، علوم عقلى ، تبليغ ، و . . . ) در آن ، جايگاه پيدا كردند و راه ، سر و سامان گرفت و هدف ، روشن شد :\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nحوزه بايد به نياز جامعه شيعه ، امّت اسلام و بلكه همه انسان‌ها به دين و معارف الهى ، جواب‌گو باشد . البته حوزه امروز ، تا رسيدن به اين هدف ، فاصله زيادى دارد ؛ ولى خوش بختانه امروز ، هدف حوزه ، مشخّص است و راه طلبه روشن است و استعدادهاى او به كار مىافتد و كم‌تر اتلاف مىشود .\r\nبايد رفت به سمت اين كه پيام خداوند ، به گوش و بلكه به جان همه بشر برسد .\r\nهمه بشر ، امّت پيامبر گرامى اسلام‌اند . كتاب خدا ، كتاب همه بشر است . پيامبر اكرم و قرآن كريم ، فرستاده خداوند به سوى همه انسان‌ها هستند . پس ما بايد اين پيام و اين پيامبر را به همه جهانيان معرّفى كنيم . من اين جلسه امروز را و اين بحث‌ها و تحقيقات حديثى را كه در حوزه قم پا گرفته ، تلاش‌ها و ابتكاراتى در آن مسير مىبينم و از اين رو ، شايسته تقدير مىدانم .\r\nامّا در بارهء موضوع اين نشست ( رابطه فقه و حديث ) ، عرض خواهم كرد كه فقه چيست و حديث چيست و بعد ، رابطه اين دو را هم خواهم گفت .\r\n\r\nفقه\r\nواژهء « فقه » ، يك معناى لُغوى و دو معناى اصطلاحى دارد . معناى لُغوىاش « فهم » و « فهم عميق » است . در دعا آمده است :\r\nاللهمّ أعطنى بصيرة فى دينك و فهماً فى حكمك و فقهاً فى علمك ؛\r\nدر علم دينت و در معارف الهى ، به ما فهم عميقْ عطا كن .\r\nيك كاربرد اصطلاحى « فقه » ، اطلاق آن بر فعل خاصّ « استنباط احكام شرعى از ادلّه » است . پس فقه در اين جا معناى مصدرى مىدهد :\r\nالعلم بالأحكام الشرعية الفرعية عن أدلّتها التفصيلية ؛\r\nدست يافتن به احكام فرعى شرعى از طريق ادلّه تفصيلىاش .\r\nمىبينيم كه لفظ « فقه » در اين جا وضع شده است براى يك نوع علم خاص .\r\nاصطلاح « فقيه » هم به دارنده همين علم ، اطلاق مىشود .\r\nكاربرد اصطلاحى ديگر « فقه » ، اطلاق آن بر مجموعه همان احكام فرعى شرعى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاست . در اين معناى اصطلاحى ، به خود احكام فرعى شرعى ، مىگوييم « فقه » . چنان كه مثلًا جواهر الكلام يا شرائع الإسلام را مىگوييم « كتاب فقه » اند . اين ديگر اطلاق لفظ « فقه » بر يك معلوم است ( و نه بر يك علم ) :\r\nالأحكام الشرعية الفرعية المستنبطة عن الأدلّة التفصيلية .\r\nدر فقه اسلام ، از آغاز تا امروز ، كتاب‌هاى زيادى نوشته شده ؛ ولى در تعريف فقه ، تفكيك موضوعات فقه و دسته‌بندى احكام شرعى فرعى ، كم‌تر تحقيق و بيشتر تقليد شده است . گويا فُقهاى ما عنايت كافى به طبقه‌بندى و روش تنظيم و تعريف موضوعات و عناوين و تقسيمات ، نداشته‌اند . به همين خاطر است كه شما مىبينيد احكام اسلامى در تقسيم بندى ، خيلى روشن نيستند . شهيد مطهرى - رضوان اللَّه تعالى عليه - هم اين ايراد را متوجّه فقها دانسته كه در تنظيم كتب فقهى و تقسيم كلّى فقه ، كار شايسته‌اى نكرده‌اند .\r\nمرحوم محقّق حلّى ، در شرائع الإسلام ، يك تقسيم‌بندى اوّليه از فقه كرده و مىگويد فقه ما به چهار عنوان ، منقسم مىشود : « عبادات ، عقود ، ايقاعات و احكام » و هر يك از اين عناوين اصلى را هم به چند كتاب يا بخش ، تقسيم كرده است : عبادات به ده بخش ، عقود به پنج بخش ، ايقاعات به يازده بخش ، و احكام به دوازده بخش .\r\nمرحوم علّامه حلّى در تحرير الأحكام و شهيد ثانى در المسالك ، همان تقسيم‌بندى محقّق حلّى را پذيرفته‌اند و در تأييد و تسديد آن گفته‌اند هر عمل مكلّف ، به حصر عقلى ، يا نيت مىخواهد ، كه « عبادت » است ؛ يا لفظ مىخواهد كه دو دسته است : با يك لفظ ، « ايقاع » است و با دو لفظ ، « عقود » ؛ يا لفظ هم نمىخواهد ، كه « احكام » است .\r\nانصاف مطلب ، اين است كه چنين تقسيمى نارساست و تعاريفش هم ناقص است و اگر دقّت بيشترى شود ، راه‌هاى بهترى براى تقسيم فقه و منظّم‌تر كردن آن ، پيدا مىشود .\r\nمرحوم شهيد سيد محمدباقر صدر لَعَنَ اللَّه أمّةً قَتَلَتْهُ و لعن اللَّه أمّةً ظلمته و لعن اللَّه أمّةً سَمِعَت بذلك فَرَضِيتْ به تقسيم‌بندى فقهاى گذشته را كنار گذاشت و فقه را هفت بخش كرد كه به نظر مىرسد باز هم تقسيم كاملى نيست ؛ اگر چه ابتكارى است و قدم مثبتى برداشته شده است .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nلابُد توجه داريد كه وقتى از تقسيمات فقه صحبت مىشود ، مقصود ، دسته‌بندى « احكام فرعى شرع » يا همان فقه اصطلاحى است ؛ امّا در عمل ، هميشه موضوعات فقه تقسيم مىشود و نه احكام ؛ چرا كه به سختى مىتوان يك تقسيم و تنظيم روشن و مفيدى از احكام ، عرضه كرد . احكام ، يك تقسيم اوّليه دارد به : تكليفى و وضعى . در تقسيم بعدى ، احكام تكليفى پنج قسم اند : واجب و حرام و مكروه و مستحبّ و مُباح ؛ امّا اقسام احكام وضعى ، خيلى زياد است . مىبينيد كه اين نحوه تقسيم ، چندان مفيد و راهگشا نيست . پس ناچاريم مثل گذشتگان ، موضوعات فقه را تقسيم كنيم . اگر موضوعات را تقسيم كرديم ، قهراً احكام هم دسته‌بندى و روشن مىشوند . فقه ، عبارت است از : « احكام فرعى شرعى كه عارض بر افعال بشر مىشود » . پس افعال بشرى ، معروضات فقه‌اند . گرچه « فقه » ، اسم « احكام عارضه » است ؛ لكن اگر بخواهيم احكام را درستْ تقسيم كنيم ، بايد موضوعات احكام را تقسيم كنيم . بنده هم بر همين مبنا ، يك تنظيم تازه و روشنى ارائه كرده‌ام كه اميدوارم إن شاء اللَّه مفيدْ واقع شود .\r\nموضوعات فقه در تنظيم بنده ، شش قسم است : عبادت‌ها ( العبادات ) ، امور فردى ( الشؤون الفردية ) ، امور خانوادگى ( الشؤون العائلية ) ، دارايىهاى شخصى ( الأموال الفردية ) ، امور اجتماعى و ولايى ( الشؤون الاجتماعية و الولايية ) ، امور قضايى و جزايى ( الشؤون القضايية و الجزايية ) .\r\nامور فردى ، آن دسته از افعال انسان است كه به رابطه ميان او با خودش و با خدا مربوط است ؛ بدون آن كه به جامعه يا خانواده ربطى داشته باشد . امور خانوادگى به رفتار انسان با خانواده ( پدر و مادر ، خواهر و برادر ، و فرزند و محيط زندگى ) مربوط است . موضوع دارايىهاى شخصى ، احكام مالكيت فردى را در بر مىگيرد ؛ يعنى كيفيت تصرّف فرد در اموالش از جهت : تحصيل ، حفظ ، تصرّف و تبديل . امور اجتماعى و ولايى ، به رابطه انسان با جامعه و امامش و همين طور رابطه امام با مردم و حقوق متقابل آنها مربوط است . امور قضايى و جزايى ، مربوط به نزاع‌هاى بين افراد و حَكميت‌ها و داورىها و مجازات‌هاست .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nما عبادات را نُه قسم ( يا كتاب ) كرديم : وضو ، غسل ، تيمّم ، صَلات ، صوم ، اعتكاف ، حج ، عمره ، و كفّارات . خمس و زكات را جزو عبادات نشمرديم ؛ بلكه برديم در اجتماعيات . امور فردى را تقسيم كرديم به : مطهّرات ، نجاسات ، اوانى ، نذر ، عهد ، يمين ، اطعمه ، اشربه ، و دفاع از نفس . امور خانوادگى را پنج قسم قرارداديم : نكاح ، طلاق ، ايلاء و ظهار ، تجهيز اموات ، و ارث . دارايىهاى شخصى را بيست و پنج قسم كرديم : احياى موات ، ذباحه ، لُقطه ، كسب ، بيع ، اجاره ، جعاله ، صلح ، رهن ، مضاربه ، شركت ، مزارعه ، مساقات ، ضمان ، حواله ، كفالت ، وكالت ، وديعه ، عاريه ، وقف ، سكنى ، وصيت ، و غصب و . . . . اجتماعيات فقه هم مشتمل است بر اين اقسام : جهاد ، امر به معروف و نهى از منكر ، خمس ، زكات ، انفال ، خَراج ، سبق و رمايه ، تفليس ، و حَجر . امور قضايى و جزايى را هم در شش قسم آورده‌ايم : قضا ، شهادات ، اقرار ، حدود ، قصاص و ديه .\r\nمىبينيد كه خُمس و زكات را از اجتماعيات و امور ولاييه حساب كرده‌ايم ؛ چرا كه اين‌ها گرچه قصد قُربتْ لازم دارند ، ولى مربوط به ولى امر و ملّت‌اند . خمس و انفال ، درآمدهاى حاكم اسلامىاند كه بايد براى ملّتْ مصرف كند . خَراج ، بودجه اداره نظام و اعمال وظايف حكومت است . زكات ، دارايى ملّت است كه يا در جامعه خرج همديگر مىكنند و يا ولى امر مىگيرد و در جامعه صرف مىكند . مىبينيد كه جنبه اجتماعى اين‌ها بر قصد قربت و جنبه عبادى آنها مىچربد ، و از اين رو ، ما اين‌ها را در اجتماعيات و ولاييات آورديم .\r\n\r\nحديث\r\nدر تعريف « حديث » گفته‌اند :\r\nكلام يحكى عن قول المعصوم عليه السلام أو فعله أو تقريره أو كتابته .\r\nالبتّه اين عبارت را مىتوان در تعريف هر يك از پنج اصطلاحِ : حديث ، سنّت ، خبر ، روايت و نص ، به كار بُرد ؛ چون تقريباً مترادف‌اند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاهل سنّت ، چون به معصوم ديگرى جز رسول خدا قايل نيستند ، به « قول و فعل و تقرير پيامبر صلى الله عليه و آله » مىگويند « حديث » . پس حديث اهل بيت عليهم السلام را ندارند . از طرفى چون معتقدند رسول خدا كتابت نداشته است ، كتابت را در تعريف نمىآورند .\r\nنكتهء ديگر ، اين كه خودِ فعل يا خودِ قول معصوم ، حديث نيست ؛ به اين معنا كه مثلًا نماز خواندن پيامبر اكرم يا اين جمله كه فرمود : « الصلاة واجبة » ، هيچ كدام حديث نيستند . حديث ، گفته يا نوشته راوى است كه مىگويد : « قال رسول اللَّه صلى الله عليه و آله : الصلاة واجبة » . پس نقل من كه آن فرمايش يا آن رفتار را گزارش مىكنم ، حديث است .\r\nاين جا ممكن است كسى بپرسد : « چه فرقى ميان حديث پيامبر صلى الله عليه و آله و كتاب اللَّه هست ؟ مگر كتاب اللَّه از زبان پيامبر اكرم به ما نرسيده است ؟ » . پاسخ مىدهيم كه هر جا رسول خدا قول خداوند را عيناً نقل كرده ( يعنى عبارات و الفاظ از خداست ) ، كتاب اللَّه است . پس پيغمبر گرامى ما دو نوع سخن گفته است : حرف‌هايى كه انشاى خود ايشان بوده است ( و لو محتواى اين‌ها را هم از خدا مىدانيم ) ، و حرف‌هايى كه محتوا و الفاظش تماماً و عيناً از خدا بوده است ؛ اوّلى سنّت است و دومى قرآن .\r\n\r\nرابطه فقه و حديث\r\nفقه يا همان احكام فرعى شرع ، يك تقسيم بندى ديگرى هم غير از آن كه گذشت دارد و آن ، تقسيم فقه بر سه بخش : احكام مستفاد از عقل ، احكام مستفاد از كتاب و احكام مستفاد از سنّت يا حديث است . اين تقسيم بندى ، به حَسَب منبع و مدرك و ادلّه احكام است . آن دو بخش از فقه - كه منبعشان عقل و كتاب ( قرآن ) است - رابطه‌اى با حديث ندارند ؛ براى اين كه كتاب اللَّه ، دالّ است و اين احكام ، مدلول . تنها در بخش ديگر فقه كه مستنبط و مستفاد از حديث است ، مىتوان دنبال ( رابطه فقه و حديث ) بود ؛ چرا كه احكام اين بخش ، مدلول حديث هستند و حديث ، دالّ است .\r\nاحكام فرعى شرعى مستفاد از عقل ، بسيار اندك‌اند . احكام مستفاد از كتاب ، بيش از دسته مستفاد از عقل‌اند . بيش از همه اين‌ها ، احكام مستفاد از حديث داريم كه چند برابر دو دسته قبل است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاين نكته را در مورد احكام فرعى مستنبط از عقل ، بايد عرض كنم كه : غالب احكامى كه ما آنها را عقلى مىدانيم ( مثل : برائت عقلى ، تخيير عقلى ، حُجيت ظنّ انسدادى ، حُسن احسان ، قُبح ظلم و كذب ، و . . . ) ، در كتاب و سنّت هم آمده‌اند و از اين رو ، اين دسته از احكام هم با حديث ، ارتباط پيدا مىكنند . مرحوم سيد محمد باقر صدر در الفتاوى الواضحة فرموده است كه ما در احكام فرعى ، حكمى كه مستنبط از عقل باشد و در كتاب و سنّتْ نيامده باشد ، نداريم ؛ بلكه تمام آنچه خيال مىكنيم حكم عقل است ، از آيات و روايات هم استفاده مىشود .\r\nبدين ترتيب ، حديث يا سنّت ، با آن كه از نظر اعتبار در فقه ، دليلى است كه در كنار ساير ادلّه ، ولى از نظر گستردگى و همين طور از نظر كاربرد ، حرف اوّل را مىزند . فقيه و دانشجوى فقه را هيچ گريزى از شناخت مستوفى و انس و تبحّر در حديث و علوم حديث نيست .\r\nاين را هم اضافه كنم كه اگر مصنّفان مجموعه‌ها و رساله‌هاى حديث ، خدمت كرده‌اند ، همين طور ، مصنّفان كتب فقهىهم به حديث ، بسيار خدمت كرده‌اند . اوّلين كتاب‌هاى فقه شيعه ، مجموعه‌هاى حديث بوده‌اند . فقها اهتمام جدّى به سند و متن احاديث داشته‌اند و در كتب فقهى به گستردگى به بحث‌هاى سندى و دلالى و شرح غرايب حديث و . . . پرداخته‌اند كه از اين طريق ، خدمت بزرگى به حديث و علوم حديث شده است . خلاصه ، تاريخ فقه و حديث اسلام ، به هم گره خورده است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\n6 . اخلاق در نهج البلاغه\r\nسپاس خداى عظيم را كه به ما وجود ، عنايت كرد و نعمت عقل و خرد ، مرحمت فرمود . سپاس او را كه به ما نعمت ايمان داد . و درود ما به روان انبياى بزرگ الهى ، رابطين بين اللَّه و مخلوق . و درود به روان پاك شهداى تاريخ ، از اولين شهيد تا شهداى امروز و اين ساعت . درود به رهبر كبير انقلاب و درود بر ملت شريف ايران .\r\nسخن گفتن در اطراف كتابى مانند نهج البلاغه انسانى عظيم ، همانند امير المؤمنين على عليه السلام خاصه براى فردى مثل بنده ، كار مشكلى است . لكن براى اين كه افتخار حضور در جلسه منتسب به آن مولا را داشته باشم ، حاضر شدم .\r\nموضوع صحبت ما « اخلاق در نهج البلاغه » است . اين جمله بدين معناست كه بگوييم اين كتاب شريف يا صاحب اين كتاب در بارهء « اخلاق » و « علم اخلاق » چه نظرى دارد ، و آيا در اين كتاب ، در بارهء « اخلاق » صحبتى شده است يا نه ، و اين كتاب توجه به علم « اخلاق » دارد يا نه و اگر اين كتاب ناظر به « اخلاق » است ، در چه حدودى در بارهء اين علم يا اين موضوع سخن گفته است . تشخيص اين معنا كه اين كتاب ، در بارهء « اخلاق » چه گفته ، ابتداء توقف دارد به اين كه معناى اخلاق را به نحو اجمال تصور كنيم ، و از اين تصور ، تصديق اين معنا كه اين كتاب در بارهء « اخلاق » چه نظر دارد ، روشن مىشود .\r\nاخلاق ، جمع « خلق » است . روان انسان ، حالات و ملكاتى دارد و اخلاق عبارت از « ملكات روان » است . تشخيص اخلاق ، توقف دارد به اين كه سه موضوع را انسان تصور\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nكند : « روان » ، « اخلاق » و « غرض » . « روان » انسان ، عبارت است از روح انسانى . ابتدا بايد به نحو اجمال ، سخنى از روان گفته شود و سپس از مفهوم اخلاق كه عارض بر « روان » است و آن گاه در اين كه اين عوارض بر اين موضوع چه نتايجى دارد . اين سه جمله را اگر بتوانم عرضه بدارم ، توجه كتاب نهج البلاغه به اخلاق ، روشن خواهد شد .\r\nانسان ، داراى روانى است . من و شما داراى جوهره‌اى هستيم غير از جسم ، به نام « روان » كه در كتاب الهى و در اخبارى كه به دست ما رسيده ، در باب آن ، سخن گفته شده است . گاهى از اين جوهره ، تعبير به « روح » شده ، تعبير به « نفس » شده ، تعبير به « قلب » شده ، تعبير به « صدر » شده و تعبير به « عقل » شده است ؛ يعنى « روان » شما و روح شما پنج تا اسم دارد .\r\nاين « روان » شما را گاهى « روح » مىگويند ، به اين تناسب كه بدن شما را او زنده نگه داشته و او سبب حيات بدن شماست . پس او « روح » است :\r\nلانّ الرّوح ما به الحياة الشّىء ؛\r\nزيرا روح چيزى است كه زندگى يك موجود بدان است .\r\nروان شما يك نام ديگرش « نفس » است . شما همان « روان » ايد . حقيقت شما عبارت از « روان » شماست . شما آن « روان » تان هستيد و آن « روان » شماييد .\r\nنفس ، عبارت از حقيقت شىء است . حقيقت شما همان « روان » شماست . و وقتى كه آن حقيقت پيدا شد ، شما پيدا شده‌ايد و تا آن حقيقت باقى است ، شما باقى خواهيد بود . از اين رو ، روان شما گرچه ازلى نيست ، ولى ابدى هست ، ازلى نيست ، يعنى از اوّل آن وقتى كه خدا هست ، روان شما نيست . خداوند روان شما را خلق كرده است ، روان شما حادث است ، اما همين روان شما ابدى و هميشگى است :\r\nخُلِقْتُمْ لِلْبَقاءِ لا لِلْفَناءِ ؛\r\nشما براى ماندن خلق شده‌ايد نه براى از بين رفتن و نابود شدن .\r\nاى بشر خيال نكن كه براى مرگ آفريده شده‌اى تو براى بقا و جاودانگى آفريده\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nشده‌اى . اين شما كه هميشه هستيد ، آن روان شماست و الّا اين بدن ، اين لباس چند روزه روان ، اين لباس را خواهيد كند و از اين جهان به جهان ديگر خواهيد رفت .\r\nآن روان را « نفس » مىگويند ، زيرا كه شما آنيد و آن ، عين شماست .\r\nاين روان را « قلب » نيز مىگويند . يكى از نام‌هاى روان شما قلب است ، زيرا حركت شما ، سكون شما ، قلب و انقلاب شما ، و تمام حركت‌هاى شما معلول آن است . پس اوست كه مقلب است ، اوست كه سرتا پا حركت است . نام روانتان بدين مناسبت « قلب » است .\r\nيكى از نام‌هاى شما و روان شما « صدر » است ، زيرا در حقيقت آن است كه در ميان سينه شماست . در اين‌جا ، اسم ظرف بر مظروف اطلاق شده است .\r\nيكى از نام‌هاى روان شما « عقل » است . « عقل » به معناى قوّه آمده است ، ولى در اين‌جا به معناى مدرك است ؛ يعنى وقتى شما درك مىكنيد ، مىفهميد ، قدرت فهم داريد ، كليات را درك مىكند ، آن روان شماست كه درك مىكند .\r\nبنا بر اين ، شما جوهره‌اى داريد به نام روان ، به نام روح ، به نام نفس ، به نام قلب ، به نام صدر و به نام عقل . آن جوهره اوصافى دارد . تا حال يك بعد از سه بعد اخلاق ، عرض شد .\r\nاما اين روان شما ، بر طبق تحقيق علماى اخلاق ، داراى اوصاف و حالات و ملكاتى است ؛ يعنى روان شما چنان است كه حالتى و صفتى به سادگى عارض آن مىشود و به زودى از بين مىرود . مثل اين كه از كسى خوشتان مىآيد ، ساعت ديگر از او بدتان مىآيد . حبّ و بغض از حالات روان شماست . برخى از اوصاف روان شما ، به نام « حالات » خوانده مىشود . اما برخى ديگر « ملكات » است ، يعنى هميشه هست .\r\nبه اين زودى پيدا نمىشود و به زودى هم زايل نمىشود . اين اوصاف پايدار را « ملكات » مىگويند . شما روحتان داراى « ملكه » ، يعنى عوارض دائمى است . اين ملكات انسانى است كه « اخلاق » ناميده مىشود .\r\nعلما در بارهء اين ملكات ، سخن‌ها گفته‌اند ، و ملكات روانى انسان را به چندين قسم ، تقسيم كرده‌اند . بعضى از ملكات شما « موروثى » و بعضى « اكتسابى » است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nامام صادق عليه السلام مىفرمايد :\r\nفمنه موروثى و منه كسبى .\r\nاين ملكات ، برخى طبيعى و فطرى شماست و خداوند اين خاصيت و خوى و ملكه را در روان شما قرار داده است . بعضى از صفات شما كسبى است ، زحمت مىكشيد ، فعاليت مىكنيد تا اين صفت روانى را پيدا مىكنيد .\r\nقسم ديگر از ملكات ، رذايل و فضايل است . برخى از ملكات شما عبارت از فضايل نفس شماست ، جمال روح شماست . زيبايى قيافه روان شما عبارت از فضايل اخلاقى است . برخى از ملكات ، رذايل است ، صفت‌هاى زشت است ، قيافه كريه روح است . بحث « اخلاق » عبارت از بحث در همين ملكات است . آيا انسان مىتواند اخلاق فاضله را تحصيل كند ، ملكات پسنديده را پيدا كند و آيا مىتواند ملكات زشت را از خودش دور كند انسان كامل ، انسانى است كه بكوشد و در خود ، ملكات فاضله را ايجاد كند . و آن را كه به نحو طبيعى موجود است ، تقويت كند . و انسان كامل ، انسانى است كه بكوشد و آن رذايل را در خود تضعيف كند و تا مىتواند از بين ببرد . وقتى كه انسان كوشيد و به آن‌جا رسيد ، هر چه ملكه فاضله بود به دست آورد ، و هر چه رذايل بود ، از خود دور كرد . آن جاست كه يك انسان ملكوتى مىشود و مصداق : « خليفة اللَّه فى الأرض » مىشود . انسان مسجود ملائكه مىشود ، انسان آسمانى مىشود ، انسانى مىشود كه در مراحل انسانيت تكامل پيدا كرده است . همين مكارم اخلاق است كه اگر انسان بكوشد و آن را كسب كند ، مصداق بيان پيامبر بزرگ صلى الله عليه و آله مىشود كه مىفرمايد :\r\nبعثت لُاتمّم مكارم الأخلاق .\r\nمن براى اين برانگيخته شدم و انبيا براى اين معنا به سوى بشر فرستاده شدند كه روان آنها را در اخلاق ، تكامل بخشند ، ملكات آنها را ملكات فاضله كنند ، رذايل را از وجودشان دور كنند ، تا آن‌جا كه آنان خليفه الهى گردند . تصور نشود ، تنها جانشين اللَّه ، جدّ اعلاى ما ، حضرت آدم بود ، همه ما جانشين اللَّه مىتوانيم باشيم ، همه ما خليفة اللَّه مىتوانيم بشويم . مگر روايت به ما نمىگويد :\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nتأدّبوا بآداب اللَّه و تخلّقوا بأخلاق اللَّه .\r\nاى انسان تو والاتر از اين هستى كه در اين دنيا ، در اين جهان پست بمانى و علاقه‌مند به دنيا گردى . تو بايد پرواز كنى ، متخلق به اخلاق الهى بشوى .\r\nبالجمله ، بعد دوم اخلاق ، عبارت از تشخيص ملكات و عبارت از « اخلاق روان » است كه اين ملكات را تشخيص بدهيم و آنها را كسب كنيم .\r\nبعد سوم « غرض » است ، كه در ضمن مطالب گذشته « غرض » هم روشن شد . وقتى انسان بتواند ملكات را تشخيص بدهد ، رذايلش را دور كرده ، فضايلش را به دست بياورد و انسان كامل شود ، غرض اخلاق را عملى كرده است .\r\nبنا بر اين ، اخلاق ، عبارت است از اين كه توجه به ملكات پيدا كنيم ، موضوع ملكات را درك كنيم ، غرض از ملكات را درك كنيم . اين معناى اخلاق است و نتيجه اخلاق آن است كه انسان ، يك « انسان كامل » شود .\r\nاين مقدمه كوتاهى بود براى اين كه ابتدا ببينيم اخلاق يعنى چه و بعد از آن ببينيم اين كتاب عظيم - كه نهج البلاغه ناميده مىشود - در بارهء اخلاق چه نظرى دارد . حال به اختصار جواب اين سؤال را مىگوييم . وقتى ما به خطبه‌ها ، نامه‌ها و حكمت‌هاى متعدد نهج البلاغه نگاه مىكنيم ، مىبينيم كه اين كتاب عظيم ، بخش بزرگى از اخلاق را بيان كرده است . براى اين كه مدعايم را ثابت كنم ، جملاتى از نهج البلاغه را به حضورتان عرضه مىدارم . اين كتاب ، اخلاق را مىداند چيست و متوجه است . با توجه به آنچه در بارهء علم اخلاق و در بارهء مسائل اخلاق گفته شد ، يكى از امّهات مسائل اخلاق را من عنوان كنم و ببينيم در نهج البلاغه در بارهء اين موضوع چه سخنى گفته شده است .\r\nدر علم « اخلاق » اين مطلب هست كه انسان اگر بخواهد زحمت بكشد و ملكات فاضله‌اى را كه براى روح انسانى تصور مىشود ، تحصيل كند و ملكات رذيله را از\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nخود دور كند ، نيازمند است به اين كه از حظوظ و لذت‌هاى بدن خودش چشم‌پوشى كند تا روحش كمال پيدا كند . توضيح مطلب اين است : شما اگر بخواهيد يك صفت فاضله را پيدا كنيد ، صفت شجاعت پيدا كنيد ، صفت عدالت پيدا كنيد ، صفت سخاوت پيدا كنيد بايد مدت‌ها نفستان را در فشار صبر و تزكيه قرار بدهيد ، از شهوات خوددارى كنيد و از حظوظ و راحتىها و لذت‌ها بكاهيد تا يك صفت فاضله‌اى را در روحتان ايجاد كنيد . و همچنين بايد تا مىتوانيد از هواها و لذت‌هاى نفسانى خود بكاهيد تا يك صفت رذيله‌اى را از خود دور كنيد . اصولًا پيدا كردن هر يك از صفات فاضله ، موقوف است به اين كه شما از هواهاى خودتان و از لذت‌هاى خودتان كسر كنيد . به دست آوردن كمالات نفسانى ، كمال روح و تكامل روح شما توقف دارد به اين كه از حظوظ بدن و از لذت‌هاى بدن كسر كنيد . و هر چه از اين بيشتر كسر كنيد ، به كمال روحتان بيشتر افزوده‌ايد ، و اسلام براى اين امر ، برنامه خاصى درست كرده است .\r\nعلى عليه السلام اين مطلب عظيم را در دو جمله بيان فرموده است . آن حضرت در ضمن خطبهء 183 با يك عبارت رسا و قليل اللفظ ولى پرمحتوى ، اين معنا را روشن كرده و مىفرمايد :\r\nخُذُوا مِنْ أَجْسَادِكُمْ تَجُودُوا بِهَا عَلَى أَنْفُسِكُم ؛\r\nاز اجسادتان بگيريد ، از اجسادتان كسر كنيد و به روحتان و بر نفستان منت بگذاريد و آن را به كمال برسانيد .\r\nاين جملهء رساى على عليه السلام عبارت از يك موضوع كلى علم اخلاق است . اى انسانى كه مىخواهى تعالى پيدا كنى :\r\n« يا أَيهَا الْإِنْسانُ إِنَّكَ كادِحٌ إِلى رَبِّكَ كَدْحاً »\r\nو خذوُا مِنْ اجْسادِكُم .\r\nراه تعالى و تكامل روح اين است . بايد از جسد بگيريد و به روان بيفزاييد . اين ، خود ، يكى از مهم‌ترين مسائل اخلاق است كه على عليه السلام با يك جمله بيان كرده است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمسألهء ديگر ، اين است كه گفته‌اند : اگر انسان بخواهد كه روحش ترقى پيدا كند ، بايد به بدن سختى بدهد ، به بدن فشار وارد كند . مثال مىآورند كه روح و بدن انسانى مانند دو كفه ترازو هستند . اگر اين كفه پايين بيايد ، آن كفه بالا مىرود . شدت و فشار بر بدن ، تكامل روح مىآورد . راحتى بر بدن تنزل روح مىآورد ، چه انسان مذهبى باشد و چه انسان غير مذهبى . شما برنامه كار مرتاضين هند را ملاحظه كنيد . آنها به بدن رياضت مىدهند تا روحشان آن چنان قوى مىشود كه فى المثل وقتى از ايران به هند سفر كنيد و در برابرشان بايستيد ، تا شما را ديدند ، شما را به نام و اسم و لقب ياد مىكنند و از خانه و لانه و زندگيتان خبر مىدهند . البته اسلام اين نوع رياضت‌ها را تجويز نمىكند . اسلام اعمال و رياضت‌هاى خاصى را وسيله تزكيه و تكامل نفس انسان مىشناسد و مىفرمايد :\r\nوَ انَّما هِى نَفْسى اروُضُها بِالتَّقْوى ؛\r\nاين نفس من است كه آن را با تقوا رياضت مىدهم .\r\nيعنى همه رياضت‌ها و تحمل سختى و فشار براى تكميل روح ، در اسلام امضا نشده است ، بلكه آنچه امضا شده است ، رياضت‌هاى خاصى است . انجام واجبات ، رياضت است ترك محرمات ، رياضت است يك قدم بالاتر انجام مستحبات ، رياضت است ترك مكروهات ، رياضت است . على عليه السلام مىفرمايد : با تقوا بايد بدن و نفس را رياضت داد تا انسان ، مقام كمال مطلوب را پيدا كند .\r\nاين‌ها خصوصياتى از امّهات مسائل اخلاقى است . على عليه السلام در نهج البلاغه ، از « صبر » ، « رحمت » ، « رجاء » و غيره صحبت كرده ، و نيز از صفات « كبر » ، « حسد » ، « بخل » ، « جرم » و غير آن صحبت فرموده است ، كه اگر دقت كنيم ، مىبينيم علماى علم اخلاق - با همه نظرياتى كه ابراز كرده‌اند - به نكاتى كه على عليه السلام در ضمن كلماتش بيان كرده متعرض نشده‌اند . خداوند به ما توفيق تخلّق به اخلاق الهى را عطا فرمايد .\r\nو السلام عليكم و رحمة اللَّه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\n7 . پيام آية اللّه مشكينى به كنگرهء سوم نهج البلاغه\r\nبسم اللّه الرحمن الرحيم السلام على رسول اللّه و على آله الطاهرين .\r\nسلام به روان پاك انبيا و اوصيا و شهدا و ساحت اقدس ولى عصر و امام كبير امت و امت رشيد امام و حضّار محترم .\r\nالسّلام عليك يا أمير المؤمنين ، أشهد أنّك جاهدت فى اللّه حق جهاده و عملت بكتابه .\r\nدرود بر تو اى على ، اى انسان والاى تاريخ ، و دومين شخصيت عالم وجود ، اى واسطه انسان فيما بين فوق شهود و جهان مشهود ، اى امام بزرگ ، نه چنان است كه قداست ذات توبه كمال علمى و عدالت و زهد و شجاعت توست ، بل حقيقت اين است كه علم از تو نور گرفت ، و زهد از تو زيبايى ، و عدالت از انتساب تو غرور ، و شجاعت از مقامت ارزش ، و اخلاق از كمالت قداست ، و انسانيت از عظمتت افتخار .\r\nنگويم كه تو موجودى ما فوق انسانى ، ليكن بىترديد تو آن انسان ما فوقى كه كمال انسانيت را جمال بخشيدى و جمال بشريت را كمال .\r\nاى مولاى ما ، اى آن كه خانه زاد صاحب بيتى ، در خانه‌اش زاده شده‌اى ، و خانه‌اش را از اغيار پاك كردى ، و در خانه‌اش به شهادت رسيدى .\r\nاى امام معصوم ، نهج البلاغه - كه رشحه‌اى از قلم زيبا و شمّه‌اى از بيان شيوا ، و تابشى از افكار رساى توست - كتابىاست كه چهارده قرن در دانشگاه انسانيت مورد\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nدقّت نظر ژرف انديشان است و هنوز به عمق محتواى آن به نحوى كه شايد ، و احاطه به ابعاد بيكران آن به طرزى كه بايد ، پى نبرده‌اند ، و حقّا كه بايد انسانيت از مقام شامخت پوزش طلبد كه تا حال نه تو را شناخته ، و نه آنچه از قلم و سخنت تراوش كرده و در اوراق اين كتاب به وى عرضه شده است .\r\nتو آنى كه خود فرمودى :\r\nيَنْحَدِرُ عَنِّى السَّيْلُ وَ لَايَرْقَى إِلَيَّ الطَّيْر ؛\r\nاز دامن گسترده افكارم چشمه‌ها روان است و از صعود به قله فضايلم اوهام ناتوان .\r\nخطبه‌هاى غرّاى كتابت بر كالبد انسانيت روح ، و بر دل‌هاى بشريت حيات مىبخشد . سخنانت در مقام خطابه ، روان‌ها را جذب مىكند ، آن چنان كه شمشيرت در معركه جنگ ، جان‌ها را .\r\nتو اى رجل الهى و مرد نامتناهى ، همانى كه دانشمندان به شاگرديت بنازند ، و عابدان محراب ، به پيروى از عبادتت ، و شجاعان ، به شجاعتت ، و زاهدان زمان ، به زهدت ، و فصيحان ، به بيان ، و نويسندگان به قلم و كتابت .\r\nاى امام اعظم ، تو را بدان جهت نستايم كه يك ميليارد نفوس امروز تو را به خلافت از پيامبر بزرگ و قداست ذات پذيرفته‌اند ؛ چه آن كه اين را در مقام ولايت اهميتى نه ، بل آنها را بايد بستايم كه دست نياز خويش به سوى اهلش دراز كرده‌اند .\r\nاى امير مؤمنان ، ولادت سعادت آفرينت را به پيشگاه عظيم آن كس كه در قنداق به رويش لبخند زدى تبريك مىگويم . و سپس به آخرين فرزند معصومت كه شيعيان انتظار ظهورش را دارند .\r\nاين عيد سعيد به امام كبير امّت و امّت رشيد امام و همه مسلمين جهان مبارك باد ، و اميد آن كه آنان از علمت الهام دانش ، و از روشت درس تقوى ، و از محرابت درس\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nعبادت ، و از ايثارت درس جانبازى ، و از رفتارت درس سياست ، و از سكوتت درس صبر ، و از قيامت درس نهضت ، و از نهج البلاغه‌ات درس انسانيت فرا گيرند .\r\nاى صاحب قلم و شمشير ، شيعيان و دوستانت گرفتار جنگ احزاب‌اند ، قدرت‌هاى شيطانى و ارتش‌هاى بوسفيانى به سوى آنها بسيج شده‌اند . از روح بزرگت استمداد مىجويند و براى رسيدن از قرارگاه نجف به حضورت در نجف اشرف يارى مىطلبند . به اميد آن كه اجابت فرمايى و به حضور بطلبى .\r\nو السّلام عليك و على الملائكة المحدقين بقبرك و رحمة اللّه و بركاته .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nفصل دوم : عقايد\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\n1 . شناخت انسان\r\nمطالب زير بخش كوتاهى است از مباحثى در بارهء انسان ، بر حسب آنچه كه به نظر ابتدايى از كتاب كريم و اخبار اهل بيت وحى عليه السلام در بارهء تاريخ تكوّن و شرح حال اين موجود استفاده مىشود . اين بخش به منزلهء ترجمهء برخى از آيات شريفه است كه به عنوان فصلى از فصول آن نگارش يافته است .\r\n1 . انسان نشأت يافته از يك نفس است ؛ يا بدين معنا كه نسبت همهء افراد اين نوع به نحو توالد منتهى به يك فرد خاص مىشود كه او مخلوق بىسابقهء يد قدرت حق تعالى و آفريده شده به نحو اعجاز است ، نه بر طبق قانون تكامل حاكم بر ساير ابناى جنس او :\r\n« خَلَقَكُمْ مِنْ نَفْسٍ وَاحِدَةٍ » .\r\nو اين مطلب منافى آن نيست كه فردى ديگر مسانخ وى به نحو ابداع آفريده شده باشد تا شرط طبيعى تحقق ساير افراد اين نوع حاصل گردد :\r\n« خَلَقَ مِنْهَا زَوْجَهَا » .\r\nو يا افراد ديگرى ، به عدد نخستين اولاد آن دو مخلوق ، به عنوان همسر آنها خلق شده باشند تا شرط شرعى تكثير نسل فراهم آيد ؛ زيرا بر حسب دلالت ادلهء شرعيه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبرنامه‌هاى دينى زندگى بشر - كه از آن جمله ، حرمت ازدواج با ارحام است - توأم با تكوّن خود وى تشريع شده است .\r\n2 . انسان موجودى است كه به دو خلقتش از ناتوانى آغاز شده و سپس نيرومند و توانا گشته و چون حركتش در قوس صعودى پايان يافته ، در مسير قوس نزولى به مشابه حال اول برگشته است :\r\n« خَلَقَكُمْ مِنْ ضَعْفٍ ثُمَّ جَعَلَ مِنْ بَعْدِ ضَعْفٍ قُوَّةً ثُمَّ جَعَلَ مِنْ بَعْدِ قُوَّةٍ ضَعْفاً وَ شَيْبَةً » .\r\nآرى خداى انسان ، « يَخْلُقُ مَا يَشَاءُ » است .\r\n3 . مبدأ سير انسان امرى است بس مجمل و مجهول و پنهان از محدودهء اذهان متعارف ، لكن به تصريح خالق وى ، سرچشمهء حركتش خاك است :\r\n« خَلَقَكُمْ مِنْ تُرَابٍ » .\r\nو پس از پيمودن مسافتى دور يا نزديك در مقرّى خاص به نام رحم قرار مىگيرد .\r\nدر آن‌جا به مدتى محدود ، حركت‌هاى كمّى و كيفى را مىآغازد ، لكن تشخيص ماهيت و صورت و حالات مختلف وى در فاصلهء بين مبدأ و رحم مشكل و امرى مرموز و پيچيده است و جز با چشم فكر - كه مسلح به ابزار علم باشد - نتوان ديد .\r\nو امّا محيط رحم ، از نظر ساختار خود آن ، مسكن و مهيا بودن لوازم تحرك و رشد و فراهم آمدن وسايل آن و از نظر كيفيت اين حركت و انواع و ابعاد آن ، از حسّاس‌ترين قطعات مسير اين سفر است ، و مستفاد از كلام حق تعالى در اين مورد آن - كه آن‌جا را بايد رحم ناميد - به لحاظ آن كه منشأ رحمت‌ها و عواطف غريزى اين نوع و سرچشمهء قرابت‌ها و خويشى است و اقارب نيز ارحام‌اند ؛ بدين جهت كه رابطهء تكوّن و نشأت و توقف موقت در آن محل دارند :\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n« يُصَوِّرُكُمْ فِى الْأَرْحَامِ » .\r\nو بايد قرار مكينش خواند ؛ چه آن كه مقرى در داخل محوطه ذات بشر است . پس محلى كه از خود وى نيز مصون‌تر است :\r\n« فَجَعَلْنَاهُ فِى قَرَارٍ مَكِينٍ » .\r\nو بايد آن‌جا را ظلمات ثلاث و نهانخانهء تاريكىهاى سه گانه گفت ؛ چه آن كه قرارگاهى است سيار در داخل زهدان مادر . و آن نيز در ميان جداره‌هاى دل و اضلاع و فقرات ظهر بدن و در كيفيت نشأت و تعداد حركت‌هاى انسان در اين مقطع زمانى و مكانى . سخن بسيار است ؛ چه آن كه اين مسافر ، علاوه بر آن كه خواه ناخواه در طريق حركت جوهرى است ، حركت‌هايى در بعد « كمّ وزنى » و « كيف لونى » و « هيأت جسمى » و غيره انجام مىدهد .\r\nمطلب قابل توجه در اين مقام ، حادثه مهمى است كه براى اين موجود در اثناى اقامتش در محيط رحم رخ مىدهد . و آن ، اين كه پس از گذشت كمتر از نيمى از ايام توقف ، ناگهان تغييرى بس شگفت‌آور در وى حاصل مىشود و گويا فصلىبر جنس وجودش منضم مىگردد و به لباس نوعى از انواع ديگر در مىآيد ؛ چه آن كه وى جسم نامى بود و عروض حالت‌هايى مانند نطفه و علقه بودن ، جز تبدّل اوصاف كمّى و كيفى در مادهء واحده ، چيزى ايجاد نكرده ، لكن اين بار به نحو تبدّل جوهرى و نوعى ، حيات و قدرت و شعور بر وى عارض شده ، و اوصاف انسان به طور خفيف و كم رنگ و شبه الاستعداد در وى تحقق مىيابد ، و مىتوان گفت كه جسمى نامى ، به ناگه ، حيوانى ذى روح مىشود و موجودى لا يشعر ، به طور اعجاز بانگ « انا الانسان » مىزند .\r\nمطلب ديگر قابل دقت در اين مورد ، درك ماهيت آن موجود عارض است كه به مجرد تماس خود ، جمادى را حيوان و حيوانى را انسان مىسازد . آيا او از نسخهء همان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nموجود است كه از طريق نفس مسيحايى در هيئت طير و جسد مردهء انسان‌ها دميده مىگشت و آن ، بى درنگ مرغ مىشد و به پرواز در مىآمد و اين ناگهان انسان مىشد و به آواز در مىآمد ؟\r\n« فَأَنْفُخُ فِيهِ فَيَكُونُ طَيْراً » .\r\n« وَ أُحْيِى الْمَوْتَى » .\r\nو نيز آيا او از همان جنس است كه از تماس كف پايش يا پاى مركبش خاك راه حيات مىيافت و از برخورد آن خاك ، مجسمهء عجلى به صدا در مىآمد ، و خوار مىكرد :\r\n« فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُهَا » .\r\n« عِجْلًا جَسَداً لَهُ خُوَارٌ » .\r\nو عجيب ، آن كه رمز اين عويصه را كسى نيافته كه آن موجود عارض و فصل منوع چيست ؟ امرى مادى و مندرج در تحت اجناس فصول عالم معروض است ؟ يا از جهانى ديگر است ؟ و به هر تقدير آيا موجود جديد الخلقه‌اى است و يا آن كه از قبل ، مخلوق و ذخيره و بايگانى شده است ، و آيا كيفيت انضمام و تركب و ائتلاف عارض و معروض و تأثيرات تقابلشان چگونه است ؟\r\nمشهور ميان دانشمندان اين بحث ، اين است كه ماهيت آن مهمان تازه وارد ، جنسى بس متعالى است ، او از جواهر عاليه جهان هستى است و حقيقتش را اكثريت قاطع دانش پژوهان به جوهر مجرد تعريف مىكنند ، ولى عده‌اى ديگر بر آن‌اند كه او جسمى نورانى و رقيق و شفاف و ملكوتى و مسانخ جوهره فرشتگان است .\r\nو به هر حال ، لازم التوجه آن كه جنس اسبق معروض - كه جوهرش لجن و لاى است - با فصل عارض - كه ماهيتى آن چنان ممتاز دارد - چگونه توافق دارند ؟ و آيا پس\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاز ارتباط قهرى ، اثرات متضاد و كشش‌هاى مختلف دو جوهر چه نتايجى حسنه و يا سيئه در اين معجون ايجاد مىكند . و اصلًا طبع او قابل است تا پايهء اين ، تنزل كند و يا طبع اين صالح است تا رتبهء او ترقى نمايد ؟\r\nاو پرندهء ورقاى عالم قدس است و از مرآى و منظر مقله و ديده‌هاى هر عارفى محجوب ، او به كراهت تنزل كرد و در دخمهء جسد تاريك مأوى گزيد . او گرچه به تدريج الفت يافت ، لكن ريزش گوهرهاى اشك از ديده حسرتش احيانا ، نشانگر آن است كه دل به محل اقامت نبسته و بالاخره روزى به شوق فضاى لاهوت از زندان رها خواهد شد :\r\nو لولا الأجل الذى كتب اللَّه عليهم لم تستقرّ أرواحهم فى أجسادهم .\r\nو لكن برخى از آنان سخت با مسكن الفت گرفته و دل بسته و در هيچ حالى حاضر به فراق آن نيست :\r\n« أَخْلَدَ إِلَى الْأَرْضِ وَ اتَّبَعَ هَوَاهُ » .\r\nچگونگى توجه اين موجود ، به ارزش جوهر خويش و عدم تناسب اين صدف ، با گوهر خويش و پى بردن او به مقام والاى خود و توجه به محبس تنگ و ظلمانى خويش ، و در فكر آزادى بودن و يا رحل اقامت و خلود افكندن ، امرى است بس مهم و مسأله است كلامى و اخلاقى .\r\n4 . از بيان سابق معلوم شد كه انسان موجودى است معجون آسا و مركب از موادى متضاد مختلف كه هر ماده‌اى را اقتضايى خاص است و پيوسته به واسطهء تضاد اقتضائات و كشمكش‌هاى مختلف در معرض آزمايش و امتحان و انتخاب اصلح يا افسد در ابعاد فكرى و اخلاقى و اعمال و رفتار ، قرار مىگيرد و بدين جهت ، على الدوام از نظر فكرش در معرض انتخاب مكتب‌ها و باورها و از لحاظ روانش\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدر آزمايش تخلّق به فضايل و رذايل و در مقام علمش ، دچار گزينش كردار زيبا و زشت است :\r\n« إِنَّا خَلَقْنَا الْإِنْسَانَ مِنْ نُطْفَةٍ أَمْشَاجٍ نَبْتَلِيهِ » .\r\n« وَ نَبْلُوكُمْ بِالشَّرِّ وَ الْخَيْرِ فِتْنَةً » .\r\n5 . انسان طبعاً به غايت ستمگر و نادان است و پس از آن كه خداى وى ، معروضهء امانت را بر اجرام عالم بالا و بر اين كرهء خاكى ، و بر قله‌هاى مرتفع آن عرضه داشت و آنان از قبول و پذيرايى به شدت هراسيده و سر باز زدند ، وى چنين بار سنگينى را بپذيرفت و بر عهده گرفت و از اين رو ، ستم و جهل خود را ثابت نمود :\r\n« إِنَّهُ كَانَ ظَلُوماً جَهُولًا » .\r\n6 . انسان در مقام آزمايش و بر سر دو راهىهاى خير و شرّ و در موارد اختلاف رهنمودهاى خرد و هوى ، طبق آنچه ظواهر نقل و تجربه عقل نشان مىدهد ، طبعاً ميلش به سوى شرور و راهش انتخاب شرّ است ؛ خواه موضوع آزمايش باورها و تصديقات باشد و يا ملكات و اعمال :\r\n« إِنَّ الْإِنْسَانَ لَفِى خُسْرٍ » .\r\n« إِنَّ الْإِنْسَانَ لَيَطْغَى » .\r\n« إِنَّ الْإِنْسَانَ خُلِقَ هَلُوعاً » .\r\nاگر توهم شود كه مطلب فوق مخدوش است ؛ زيرا مفاد كلام حق آن كه وى به حسب ذاتش ، متمايل به توحيد ايمان و بر حسب فطرتش پذيراى دين است :\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n« فِطْرَةَ اللَّهِ الَّتِى فَطَرَ النَّاسَ عَلَيْهَا » .\r\nجواب ، آن كه مفاد كلام حضرت حق ، آن است كه در فطرت وى جاذبهء توحيد است و آن مسلم است ، لكن مدّا آن است كه در مقام تعارض دو اقتضا ، غلبه با تبعيت هوس و هوى است :\r\n« وَ مَا أَكْثَرُ النَّاسِ وَ لَوْ حَرَصْتَ بِمُؤْمِنِينَ » .\r\n7 . انسان از يك نظر برترين و گرامىترين موجود جواهر عالم تكوين است و يا حدّاقل در درجهء دوم از مخلوقات جهان هستى است ، لكن تعبير درست و اصل از عاصم و معصومين عليهم السلام آن كه صالحان خالص از اين نوع در درجه اول و افراد عادى از درجه دوم‌اند . و نتيجهء اين بيان ، آن است كه او به طبع اولى در مرتبه ثانيه است كه گاهىبه عروض جهات فاضله ، ترقى و ديگر گاه به واسطه عوارض انحطاطى ، تنزل مىكند :\r\n« وَ فَضَّلْنَاهُمْ عَلَى كَثِيرٍ مِمَّنْ خَلَقْنَا تَفْضِيلًا » .\r\n« أَخْلَدَ إِلَى الْأَرْضِ وَ اتَّبَعَ هَوَاهُ » .\r\n8 . او آفريدهء يد قدرت حضرت حق است و بدين جهت ، خداوند از همه خطورات درونى و انديشه‌هاى روان او آگاه است و به وى آن چنان نزديك است كه رگ‌ها از گردن و اعصاب از بدن :\r\n« أَ وَ لَيْسَ اللَّهُ بِأَعْلَمَ بِمَا فِى صُدُورِ الْعَالَمِينَ » .\r\nو\r\n« وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ » .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n9 . او را مصور اصلى - كه تصويرگر اجسام و هيئت بخش هياكل و شكل دهندهء اشباه عالم هستى است - در هيأتى بس نيكو آفريده است ، اعضا و اندام‌هايش را موزون ، اسكلتش را استوار و صورتش را زيبا قرار داده ؛ به گونه‌اى كه مبدء صنعتگر ، پس از اتمام خلقتش به خويشتن آفرين و تبريك گفته و چنين بر مىآيد كه اين تحسين به وسيلهء حصول رابطه و ائتلاف ميان عوالم علوى و سفلى تحقق يافته است :\r\n« صَوَّرَكُمْ فَأَحْسَنَ صُوَرَكُمْ » .\r\n« لَقَدْ خَلَقْنَا الْإِنْسَانَ فِى أَحْسَنِ تَقْوِيمٍ » .\r\n« فَتَبَارَكَ اللَّهُ أَحْسَنُ الْخَالِقِينَ » .\r\n« وَ إِذَا النُّفُوسُ زُوِّجَتْ » .\r\n10 . او گرفتار فراموشى و نسيان است و بدين جهت در مقام تسميهء او ، تناسب نامش با اين صفت مراعات شده است ؛ چه آن كه انسان را مىتوان به اشتقاق كبير ، مشتق از كلمهء نسيان دانست . و از اين رو ، خداى وى در بارهء آدم - كه نخستين فرد و به منزلهء رب النوع اين جنس است - فرموده است :\r\n« وَ لَقَدْ عَهِدْنَا إِلَى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً » .\r\n11 . همهء عملكرد قلبى و جوارحى انسان - كه همانند پرندگانى از لانهء جنان و اركان ، يعنى مغز و اعضايش برون مىپرند - محط سؤال و مورد محاسبه‌اند و همانند طوق مسؤليت ، آويزهء گردن وىاند كه ليست تدوينى آن در روز رستاخيز به شكل كتابى مدوّن به دستش داده خواهد شد و اين كتاب در جلو چشمان صاحبش گشوده شده و او مأمور به خواندنش خواهد شد و به وى گفته مىشود كه ديگر نياز به حساب\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nگر خارجى اعمالت ندارى :\r\n« وَ كُلَّ إِنسَانٍ أَلْزَمْنَاهُ طَائِرَهُ فِى عُنُقِهِ وَ نُخْرِجُ لَهُ يَوْمَ الْقِيَامَةِ كِتَاباً يَلْقَاهُ مَنْشُوراً * اقْرَأْ كِتَابَكَ كَفَى بِنَفْسِكَ الْيَوْمَ عَلَيْكَ حَسِيباً » .\r\n12 . او موجودى است مشكك و سخت ترديدپذير ، به طورى كه هر حقيقت مبرهن در برابر هوس‌هايش قرار گيرد ، اگر انكار آشكارا نتواند ، اشكال آشكارا خواهد كرد ؛ مثلًا او مىگويد : چگونه پس از مرگ حياتى تواند بود ؟ و نمىگويد چگونه از كتم عدم به عرصهء وجود آمدم ؛ مگر نه اين است كه اين مسافر مرموز از مبدئى بس مبهم تحت اراده‌اى قاهر شروع به سفر كرده و راه‌ها پيموده ، تا در اين محيط موقت رحل اقامت افكنده ؟\r\n« وَ يَقُولُ الْإِنْسَانُ أَ إِذَا مَا مِتُّ لَسَوْفَ أُخْرَجُ حَيّاً » .\r\n13 . او چنان است كه چون رحمت و نعمتى از وى سلب شود و شرّى به وى برسد ، سخت پريشان و محكوم روح يأس و نوميدى مىگردد :\r\n« وَ إِنْ مَسَّهُ الشَّرُّ فَيَئُوسٌ قَنُوطٌ » .\r\n14 . او به هنگام شتاب ، ضرر و تباهى خويش را مىطلبد ؛ بدان گونه كه خير و صلاحش را . حقيقت ، اين است كه وى طبعاً سخت شتابزده است :\r\n« وَ يَدْعُ الْإِنْسَانُ بِالشَّرِّ دُعَاءَهُ بِالْخَيْرِ وَ كَانَ الْإِنْسَانُ عَجُولًا » .\r\n15 . او از پىجويى اميال و طلب مشتهيات ، سير نمىشود و خسته و ملول نمىگردد و چون به نعمت و رفاه رسد ، اعراض مىكند و غافل مىگردد و پهلو از\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nانجام وظايف تهى مىنمايند :\r\n« لَا يَسْأَمُ الْإِنْسَانُ مِنْ دُعَاءِ الْخَيْرِ » .\r\nو\r\n« وَ إِذَا أَنْعَمْنَا عَلَى الْإِنْسَانِ أَعْرَضَ وَ نَأَى بِجَانِبِهِ » .\r\n16 . او چنان است كه اگر همهء گنج‌هاى رحمت حقّ را در اختيارش قرار دهى ، كم شمارد و روح آز و طمع ، اجازهء انفاق و احسانش ندهد ؛ به گمان آن كه انفاق مال سبب نابودى آن است و گويا انسان از نخستين روز خلقتش بخيل بوده است :\r\n« قُلْ لَوْ أَنْتُمْ تَمْلِكُونَ خَزَائِنَ رَحْمَةِ رَبِّى إِذاً لَأَمْسَكْتُمْ خَشْيَةَ الْإِنْفَاقِ وَ كَانَ الْإِنْسَانُ قَتُوراً » .\r\n17 . او در برابر آنچه مخالف هواى او است ، لجوج و متعصب و مجادله‌پرداز است و حق هم باشد ، سخت به خصومت بر مىخيزد :\r\n« وَ كَانَ الْإِنْسَانُ أَكْثَرَ شَيْءٍ جَدَلًا » .\r\n18 . او به هنگامى كه ضرر و زيانش رسد و سختى و مصيبت بيند ، به سوى حق روى آورد ، خفته و نشسته و ايستاده دست به دعا بردارد ، و دعايى طولانى كند و چون نجات يابد و به نعمت و رفاه رسد ، آن چنان غفلت كند كه گويا اين آدم آن نبود كه خدا را مىخواند :\r\n« وَ إِذَا مَسَّ الْإِنْسَانَ الضُّرُّ دَعَانَا لِجَنْبِهِ أَوْ قَاعِداً أَوْ قَائِماً فَلَمَّا كَشَفْنَا عَنْهُ ضُرَّهُ مَرَّ كَأَنْ لَمْ يَدْعُنَا إِلَى ضُرٍّ مَسَّهُ » .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n19 . او طبعاً راهى طريق هوس است و پيوسته در صدد آن است كه هر چه به زندگى ادامه دهد ، عصيان كند و اقدام به فجور نمايد و پرده عفاف به درد :\r\n« بَلْ يُرِيدُ الْإِنْسَانُ لِيَفْجُرَ أَمَامَهُ » .\r\n20 . او خود از درون خويش آگاه و به صفات داخلى و ميول و هوس‌هاى خود بصير و از انگيزه حركت‌هاى خويش مطلع است ؛ گرچه ده‌ها عذر براى توجيه تخلفات خود القا كند :\r\n« بَلِ الْإِنْسَانُ عَلَى نَفْسِهِ بَصِيرَةٌ * وَ لَوْ أَلْقَى مَعَاذِيرَهُ » .\r\n21 . انسان سخت مورد عنايت ذات اقدس حق است و حضرتش به منظور هدايت و تعليم و تربيت و ترقى و تكامل وى ، پاك‌ترين و خالص‌ترين افراد نوع او را از سوى خويش انتخاب و به طرف او گسيل داشته ، و روى اين انگيزه برنامه‌اى متنوعى بر حسب اقتضاى طبايع و افكار و ازمنه و اعصار و محيطهاى زيست فردى و اجتماعى وى تنظيم و در طول تاريخ ابلاغ فرموده است .\r\nانتخاب شدگانت مزبور به نام رسولان و پيام‌آوران و برنامه‌هاى تنظيمى به نام كتب و دين و شرايع آسمانى ناميده مىشوند .\r\nدر توضيح حال اين برنامه‌ها امور زير لازم الذكر است :\r\nالف . محتواى كتب آسمانى و دين و هر شريعتى از شرايع الهى عبارت از معارفى مختلف و مسائلى متنوّع است از قبيل احكام اعتقادى ، فروع عملى ، ادلّهء اثبات توحيد و ساير اصول عقايد ، قصص و تواريخ گذشتگان ، شرح حال عوالم پس از مرگ ، بيان اخلاق و حالات انسانى ، شرح حال برخى از مغيبات نظير فرشتگان ، اجنه و شياطين ،\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nايراد مثال‌ها و مواعظ و اندرزها و غير اين‌ها از علوم و فنونى كه استقلالًا و يا استطراداً در خلال كتب آسمانى و محتواى برنامه‌هاى دينى مندرج مىشوند ، مجموعهء امور فوق ، ابتدا بايد از طرف پيام‌آور بر افكار جامعه عرضه شود ؛ چه آن كه آنها هستند كه مورد تخاطب حضرت حق و متكلف به دريافت و پذيرش برنامه‌اند و در اين‌جاست كه حجت بر آنان تمام و تكاليف معروضه منجر و مسجل مىشود ، و در اين مرحله ( پذيرش جامعه نسبت بدين معروضه ) است كه اكراه و اجبار راه نيابد و هيچ فرستاده‌اى را چنين تكليفى نيست و نمىتواند باشد كه شريعت خود را به قدرت شمشير تحميل نمايد ، بلكه بايد به وسيلهء بيان برهان و اظهار معجزه به اثبات رساند :\r\n« لَا إِكْرَاهَ فِى الدِّينِ » .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\n2 . ره توشه‌اى براى مبلغان\r\n\r\nاشاره :\r\nآنچه پيش رو داريد ، اقتباس از سخنرانى حضرت آية اللَّه مشكينى در جمع مبلغان هجرت بلند مدت حوزه علميه قم است . اين سخنرانى در تاريخ 22 / 3 / 1381 در محل سالن اجتماعات دارالشفاء قم ايراد گرديده و در آن به مباحثى همچون : اهميت تبليغ ، پشتيبانى خداوند از مبلغان ، اهميت هجرت و عوامل معنوى نفوذ كلام پرداخته شده است .\r\n\r\nطرح هجرت\r\nاين طرح بسيار خوب و مفيد و مبارك و مقدس كه ريخته شده ( طرح هجرت بلند مدت ) يكى از پربارترين كارهاى حوزه علميه قم است كه ما در عمر طولانىمان توقع داشتيم آن را ببينيم و الآن مىبينيم كه ان شاء اللَّه حوزه ، نور علم اهل بيت عليهم السلام را به تدريج صادر مىكند .\r\n\r\nاهميت تبليغ\r\nامام حسن عسكرى عليه السلام فرمود :\r\nرَحِمَ اللّهُ امْرَءً اخَذَ بِايدى ايتامِنا وَ اوْصلَهُمْ إِلَينا ؛\r\nخداى رحمت كند كسى را كه دست يتيم‌هاى ما را بگيرد و به ما برساند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nگويى راوى مىخواهد بگويد : آقا ، شما كه بحمداللَّه يتيم نداريد ، شما يك آقازاده داريد كه تا آخر مىماند . امام عليه السلام فرمود : همه شيعيان و معتقدين ما در كرانه‌هاى دنيا كه از احكام الهى بىبهره‌اند ، يتيمان ما هستند و هر كس سراغ آنها برود و يك مسأله به آنها ياد بدهد ، آنها را يك قدم به ما نزديك كرده است ، اين « رَحِمَ اللّه » الآن شامل حال شما مىشود . چه طرح بسيار خوبى ! مبارك باد اين طرح و آفرين بر طراح آن و متصديان اجراى اين طرح و آنها كه مىروند و اين طرح را در ميان جامعه پياده مىكنند .\r\nدر روايت ديگرى امام صادق عليه السلام فرمود :\r\nهر چه به مردم مىگوييد ، از ما بگوييد ، از خودتان نگوييد ، از ما بگوييد ؛ زيرا در خميره وجود شيعيان ما ، شبنمى از عشق ما ريخته شده و به ما علاقه دارند .\r\nمرحوم علامه طباطبايى وقتى كه مىخواهد دل را تعريف كند ، مىگويد :\r\n خاك دل آن روز كه مىبيختند * شبنمى از عشق در او ريختند \r\nعشق اهل بيت عليهم السلام به امر الهى در خاك دل ما ريخته شده است ، ما به آنها علاقه داريم و خدا را شكر گذاريم . گاهى من فكر مىكنم و با خود مىگويم : خدايا ، چه شد كه در اين دنياى پر از فساد ، ما را انتخاب كردى و نعمت محبت اهل بيت عليهم السلام و ايمان و علاقه به قرآن و روحانيت و اين لباس را به ما دادى . من كه در مقابل شكر اين نعمت عاجزم . قدر اين نعمت را بدانيم و شكرگزارى كنيم .\r\n\r\nخداوند ياور مبلغان است\r\nامام رضا عليه السلام در اين‌جا جمله‌اى دارد و مىفرمايد :\r\nانَّ الْعَبْدَ اذَا اخْتارَهُ اللّهُ لِامُورِ عِبادِهِ شَرَحَ صَدْرَهُ لِذلِكَ وَ اوْدَعَ قَلْبَهُ ينابيعَ الْحِكْمَةِ وَ الْهَمَهُ الْعِلْمَ الْهاماً فَلَمْ يعْىَ بَعْدَهُ بِجَوَابٍ ؛\r\nوقتى خداوند بنده‌اى را براى كارهاى بندگانش انتخاب كند ، براى آن كار به او شرح صدر مىدهد . و چشمه‌هاى حكمت را در دلش به وديعه مىگذارد و به او به گونه‌اى علم را الهام مىكند كه بعد از آن در جواب عاجز نمىماند .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nخاطرتان جمع باشد كه خدا در حوادث مختلف براى شما راه چاره‌اى را الهام مىكند . با تصميم جدى و مخلصانه برويد و تبليغ كنيد .\r\n\r\nپيمان خداوند از عالمان\r\nامام صادق عليه السلام فرمود :\r\nما آتَى اللَّهُ عالِماً عِلْماً الّا اخَذَ عَلَيهِ الْميثاقَ انْ يبَينَهُ لِلنّاسِ ؛\r\nخداوند هيچ عالمى را علمى نداده ، مگر اين كه از او پيمان گرفته كه آن را براى مردم بيان كند .\r\nشما هيچ فقه و اصول و اخلاقى ياد نگرفته‌ايد ، مگر اين كه در كنار آن از شما پيمان گرفته شده كه آن را به مردم برسانيد . ان شاء اللَّه اين تبيين خيلى اثر دارد و اين كشور را ان شاء اللَّه شماها حفظ خواهيد كرد ، تا به حال هم عالم روحانيت اين كشور را حفظ كرده است . اگر دين و اسلام و قرآن در ميان مردم هست ، نتيجه زحمات شماست .\r\n\r\nتبليغ وسيله حيات زمين\r\nروزى امام كاظم عليه السلام نشسته بود و راوى آيهء « اعْلَمُوا أَنَّ اللَّهَ يحْيى الْأَرْضَ بَعْدَ مَوْتِهَا » را خواند و از آن امام معناى آيه را پرسيد كه منظور از زنده كردن زمين پس از مرگش چيست ؟ در ذهن راوى معناى ظاهرى آيه بود كه خداوند زمين را بعد از مرگ و خواب زمستانى با باران زنده و بيدار مىكند . ظاهر اين آيه همانند ظاهر آيه ديگرى است كه مىفرمايد :\r\n« وَ تَرى الْأَرْضَ هَامِدَةً فَإِذَا أَنزَلْنَا عَلَيهَا الْمَاءَ اهْتَزَّتْ وَ رَبَتْ وَ أَنْبَتَتْ مِن كُلِّ زَوْجٍ بَهِيجٍ » ؛\r\nزمين را [ در فصل زمستان 
  ] خشك و مرده مىبينى ، اما هنگامى كه آب باران بر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nآن فرود مىفرستيم ، به حركت درمىآيد و مىرويد ؛ و از هر نوع گياهان زيبا مىروياند .\r\nكشاورزها مىگويند زمين پايين مىآيد . مثل اين كه زمين در زمستان خوابيده است ، وقتى كه بهار مىشود ، باران بر آن مىبارد و بالا مىرود و از اين راه ، خداوند متعال همه گل‌ها و هر چيزى را كه زوج آفريده با مناظر خوب ايجاد مىكند . سؤال راوى اين است كه آيا معناى آيهء « اعْلَمُوا أَنَّ اللَّهَ يحْيى الْأَرْضَ بَعْدَ مَوْتِهَا » نيز همين است ؟\r\nحضرت مىفرمايند : نه ، اين يك امر ظاهرى است ، « يحْيى الْأَرْضَ بَعْدَ مَوْتِهَا » بدين معناست كه : خداوند عده‌اى از دوستان خود را برمىانگيزد تا زمين را با عدل زنده كنند .\r\nحقيقت احياى زمين ، اين است كه عده‌اى روى زمين را با احكام الهى زنده كنند .\r\nان شاء اللَّه شما نيز همان گونه كه تاكنون رفته‌ايد ، مىرويد و اين احيا را انجام مىدهيد .\r\n\r\nعوامل نفوذ كلام\r\nبنده خيلى به ميان مردم براى تبليغ مىرفتم و تا حدى به دست آوردم كه انسان چه كند در ميان آنها نفوذ كلمه پيدا كند . چند مورد از اين عوامل عبارت‌اند از :\r\n\r\n1 . اخلاص\r\nمخلصانه برويد ، روح عملتان اخلاص است . امام معصوم در روايتى مىفرمايد :\r\nأَوَّلُ الدِّينِ التَّسْلِيمُ وَ آخِرُهُ الْإِخْلَاصُ ؛\r\nاول دين ، تسليم و آخرش اخلاص است .\r\nو اخلاص پيدا كردن زحمت دارد ، از خدا بخواهيد تا به شما اخلاص بدهد .\r\n\r\n2 . تواضع\r\nبا مردم خيلى متواضع باشيد . تواضع ، بر اساس روايت ، از جمله نعمت‌هايى است كه حسود ندارد ؛ هر كمالى كه در شما ببينند ، يك عده حسد مىورزند ، ولى در مورد\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nتواضع حسد نمىكنند . تواضع قدر شما را پايين نمىآورد ، خصوصاً با كسانى كه در آبادىها درجه و رتبه‌اى دارند .\r\nپيامبر گرامى اسلام صلى الله عليه و آله مىفرمايد :\r\nاكْرِمُوا كَريمَ كُلِّ قَوْمٍ ؛\r\nكريم هر قومى را اكرام كنيد .\r\nاين يك مطلب عقلى ، اجتماعى و دينى است . در مقابل بزرگان قوم تا مىتوانيد خضوع كنيد ، اگر سوادشان كمتر از شما هم بود ، باز آنها را مقدم بداريد . حضرت عيسى عليه السلام مىفرمايد : خيال نكنيد تواضع تنها در امور تشريعى خوب است كه ما مكلفيم تواضع كنيم ، بلكه در امور تكوينى هم اثر دارد . آن حضرت انسان‌ها را به مزرعه تشبيه كرده و مىگويد : اگر در مزرعه‌اى بعضى از جاها قدرى بلندتر باشد و بعضى از جاها قدرى پايين‌تر ، هنگام زراعت ، در جاهاى بلند محصول كمتر و يا هيچ است ، چون دانه و آب در جاى گودتر جمع مىشود ، آن‌جا كه زمين تكبر دارد ، محصولى نيست و آن‌جا كه تواضع تكوينى دارد ، زراعتش خوب و عالى مىشود .\r\n\r\n3 . پرهيز از گناه\r\nخيلى پرهيز كنيد . چشم ، انسان را به گناه مىاندازد . اين محل ابتلاى همه است و بزرگ و كوچك نمىشناسد . در اين مورد شيطان گفته است :\r\nاصيبُ وَ لا اخْطَأُ ؛\r\nاصابت مىكنم و خطا نمىكنم .\r\nاز گناه زبان پرهيز كنيد . زبان شما ان شاء اللَّه هميشه گويا باشد و مسائل و احكام بگوييد . هيچ وقت به كسى نيش نزنيد و تعريف بىجا نيز نكنيد . در روايت است كه :\r\nمَنْ مَدَحَكَ فَقَدْ ذَبَحَكَ بِغَيرٍ سِكّينٍ ؛\r\nهر كس تو را مدح كند ، بدون چاقو تو را ذبح كرده است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\n3 . آداب تبليغ\r\n\r\nاخلاص در تبليغ\r\nامر به معروف و نهى از منكر اعلى الفرايض است . اكمل الفرايض است . افضل الفرايض است . و بهما قوام الفرايض .\r\nسفر مبلغ انجام رسالت الهى است و از كسى كه به قصد حج مىرود ، مأجورتر است . در اين سفر بايد قصد خالص و هدف تنها خداوند باشد . بايد در ديدگاه مبلغان ، انجام وظيفه و تبليغ « ما انزل اللَّه » اصل و مهم و ثمرات مادى تبليغ فرع و حاشيه باشد .\r\nقربة الى اللَّه برود . هدفش اللَّه باشد . درد دين داشته باشد . دلش براى دين بسوزد ، براى اسلام بسوزد كه از هر طرف هزارها دشمن به آن حمله كرده است :\r\nبدأ الاسلام غريباً و سيعود غريباً .\r\n\r\nدلسوزى در تبليغ\r\n« فَلَعَلَّكَ بَاخِعٌ نَّفْسَكَ عَلى آثَارِهِم إِن لَّمْ يؤْمِنُوا بِهذَا الْحَدِيثِ أَسَفاً » .\r\nپيامبر آن چنان براى هدايت و اصلاح آنان دلسوزى مىفرمودند و تأكيد و اصرار\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nداشتند ، كأنّه مىخواستند خودشان را هلاك كنند كه چرا اين‌ها هدايت نمىشوند .\r\nروحانيان نيز مبلغينى هستند كه مىخواهند مانند رسول اللَّه انجام وظيفه كنند . پس بايد در بارهء هدايت ديگران همين قدر حساس باشند .\r\n\r\nشكرگزارى براى توفيق\r\nتخلّقوا باخلاق اللَّه .\r\nروحانى اگر در تبليغ موفق نشد و توانست كه تأثيرگذارى كند ، خداوند را سپاس گويد ، سپاسگزارى و شكر براىتوفيقات ، از اخلاق نبى اكرم صلى الله عليه و آله است .\r\nيكى از تقصيرهاى ما قصور در شكر است :\r\nفكيف اشكرك الهى ، و الشكر لك يحتاج الى شكر ، و كلّ ما قلت لك الحمد ، وجب لى أن أقول لذلك لك الحمد ، فَمَا نَدْرِى مَا نَشْكُرُ أَ جَمِيلَ مَا تَنْشُرُ أَمْ قَبِيحَ مَا تَسْتُرُ أَمْ عَظِيمَ مَا أَبْلَيْتَ وَ أَوْلَيْتَ أَمْ كَثِيرَ مَا مِنْهُ نَجَّيْتَ وَ عَافَيْت ؟\r\nخدايا مرا تعظيم فرمودى و به حوزهء علميه وارد كردى و در زى شريف روحانيان درآوردى و به افتخار تبليغ دينت مشرف فرمودى :\r\nإِلَهِى هَبْ لِى كَمَالَ الِانْقِطَاعِ إِلَيْكَ وَ أَنِرْ أَبْصَارَ قُلُوبِنَا بِضِيَاءِ نَظَرِهَا إِلَيْكَ حَتَّى تَخِرَقَ أَبْصَارُ الْقُلُوبِ حُجُبَ النُّورِ .\r\nخدايا توفيقم ده كه حجاب‌هاى نور را هم پاره كنم . قبل از حجاب نور ، حجاب ظلمت است . حجاب ظلمت چيست ؟ گناهان زياد است كه حاجب مىشود بين بنده و بين ارادة اللَّه . در حوزه‌ها « به حمد اللَّه » حجاب ظلمت كم است ، امّا حجاب نور داريم ؛ حلال‌ها حجاب است ؛ هواى نفس حلال ، حجاب است ؛ حب خوردن و پوشيدن ، تمتعات و زينت‌هاى دنيا و خانه و امكانات رفاهى ، اين‌ها حجاب است . از خداوند بخواهيم اگر از پاره‌اى امكانات محروم مانديم ، دنيا برايمان تنگ نشود .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nآشنايى با مسائل فكرى و فرهنگى\r\nمبلغ و روحانى بايد در تبليغ ، مطالب علمى و پاسخ‌هاى كامل به سؤالات و مسائل روز را در اختيار داشته باشد و با ادلّه كامل و مقنع پاسخ گويد .\r\n\r\nتواضع شرط توفيق\r\nدر روايت هست :\r\nثَلَاثَةٌ تُورِثُ الْمَحَبَّةَ : الدِّينُ وَ التَّوَاضُعُ وَ الْبَذْل ؛\r\nسه چيز محبّت آور است : دين دارى ، فروتنى ، و بخشش .\r\nاگر دين مبلغ قوى و محكم باشد ، همه او را دوست خواهند داشت :\r\n« إِنَّ الَّذِينَ آمَنُوا وَ عَمِلُوا الصَّالِحَاتِ سَيجْعَلُ لَهُمُ الرَّحْمنُ وُدّاً » .\r\nروحانى و مبلغ بايد متواضع باشد ، فروتن باشد ، هيچ وقت ، خودش را حساب نكند ، با مردم متواضعانه رفتار كند . در جلسات و منبرها ، بخشى از وقت را بايد به بيان احكام شرعى و فقهى اختصاص داد . قطع طمع از مردم يكى از جهات خوب است .\r\nمبلغ نبايد طمعى در مردم داشته باشد ، طمعش به خدا باشد و از او بخواهد . روايتى از امام صادق عليه السلام نقل است كه مىفرمايند :\r\nثَلَاثٌ هُنَّ فَخْرُ الْمُؤْمِنِ وَ زَيْنُهُ فِى الدُّنْيَا وَ الْآخِرَةِ : الصَّلَاةُ فِى آخِرِ اللَّيْلِ وَ يَأْسُهُ مِمَّا فِى أَيْدِى النَّاسِ وَ وَلَايَتُهُ الْإِمَامَ مِنْ آلِ مُحَمَّدٍ صلى الله عليه و آله .\r\n\r\nتقويت مبانى دينى و حب ولايت\r\nيكى از وظايف روحانى ، اين است كه بين مردم و اهل بيت عليهم السلام رابطه ايجاد كند .\r\nحضرت امام حسن عسكرى عليه السلام در تفسيرى كه به ايشان منسوب است ، مىفرمايند :\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nرحم اللَّه امرءًا أخذ بأيدى أيتامنا و أوصلهم إلينا ؛\r\nخداى رحمت كند آن بنده‌اى را كه دست يتيمان ما را بگيرد و به ما برساند .\r\nآقا يتيمان شما چه كسانى هستند ؟ شيعيانى كه مسائل دينى را نمىدانند ؛ آنهايى كه آشنا به معارف نيستند ؛ آنهايى كه آگاهىشان به اصول و فروع دين كم است . و خوشا به حال آن مبلّغ و واعظى كه مردم را به اهل بيت عليهم السلام نزديك كند و خود نيز به اهل بيت عليهم السلام نزديك باشد و با آنان رابطه داشته باشد .\r\n\r\nتبيين مسائل مهم سياسى\r\nگرچه كمبود اساسى در زمينهء مسائل دينى است ، امّا در عين حال ، آگاهى دادن در امور اجتماعى و سياسى نيز لازم و ضرروى است . آشنايى و تبيين قانون اساسى ، بويژه اصول مهم و اساسى آن لازم است .\r\nاستكبار با اصل صد و پنجم قانون اساسى در ستيز و مخالفت است ؛ براى اين كه حكومت اسلامى و شرعيت نظام و شرعيت قانون اساسى و شرعيت نظام ادارى كشور ، وابسته به وجود رهبر است . مبلغان با منطق به مردم بگويند و بفهمانند ، آنهايى كه مىگويند ، ديانت از سياست جداست ، چه مىگويند ؟ اسلام منهاى روحانيت يعنى چه ؟ يعنى بيمارستان منهاى دكتر ، اگر دكترها را از بيمارستان بيرون ببرند ، مىشود بيمارستان منهاى دكتر . در چنين وضعى اين ديگر بيمارستان نيست ، مىشود غسالخانه . اسلام منهاى روحانيت معنايش اين است .\r\nخدا به محمد صلى الله عليه و آله و اهل بيتش عليهم السلام دل‌هاى ما را به نور علم و ايمان منوّر بفرمايد .\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nفصل سوم : اخلاق\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\n1 . حيات طيبه\r\nگزيده‌اى از درس اخلاق حضرت آية اللَّه مشكينى در جمع خواهران طلبهء جامعة الزهراء عليها السلام\r\n\r\nمقدمه\r\nدر اواخر ماه شريف شعبان و در آستانه ماه مبارك رمضان ، استاد معظم اخلاق و عضو محترم هيأت مؤسس جامعة الزهراء عليها السلام در جمع اساتيد و محصّلان اين مجتمع حضور يافتند و دل‌هاى مشتاق و جان‌هاى تشنه ما را با زلال سخنان دلنشين و از دل برآمده خود آبيارى نمودند .\r\nاينك گزيده‌اى از آن سخنان روح بخش را تقديم حضور خوانندگان عزيز نشريه مىنماييم .\r\nنامهء جامعه\r\nدر ابتدا از اين كه در اين مكان مقدّس جلسه‌اى بزرگ ، جلسه‌اى عظيم برپا شده و از تشكيل جامعة الزهرا عليها السلام خدا را شكرگزارم و به همه مسلمانان خصوصاً حضار محترم تبريك عرض مىكنم .\r\nقرآن مىفرمايد :\r\n« لَمَسْجِدٌ أُسِّسَ عَلَى التَّقْوَى مِنْ أَوَّلِ يَوْمٍ أَحَقُّ أَنْ تَقُومَ فِيهِ » .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاين شامل همه بناهايى كه براساس تقوا بنا شده ، مىشود . اين جا هم بنايى است كه براساس تقوا بنا شده است .\r\nامام صادق عليه السلام بيش از هزار و چند صد سال پيش فرمودند :\r\nمىآيد زمانى كه علم از كوفه رحلت كند و در شهرى به نام قم سر برآورد و از آن جا انسان‌هايى كه در دين و ايمانشان و صلابت روحشان همانند پاره‌هاى آهن هستند ، به جهان منتشر شود .\r\nزمينهء تحقق اين خبر فعلًا در اين جا تحقق يافته است و كارى بزرگ است و شايستهء تبريك . و از شماها - كه از راه‌هاى دور و نزديك به اين مكان مقدس قم تشريف فرما شده‌ايد و ساكن شده‌ايد - تشكر مىكنم . شما شاگردان برجسته امام زمان ( عج ) هستيد ، شما شاگردان برجسته حضرت زهرا عليها السلام و حسين بن على عليه السلام هستيد .\r\n\r\nيارى قرآن\r\nو اميد است ان شاء اللَّه به وسيله علم شما ، تقواى شما ، اين قرآن مظلوم يارى شود . اين كتاب مظلومى كه در روز قيامت خدا از امت پيغمبر از امت خودش در بارهء مظلوميت قرآن شكايت خواهد كرد ، شما اين مظلوم را يارى كنيد :\r\n« وَ قَالَ الرَّسُولُ يَا رَبِّ إِنَّ قَوْمِى اتَّخَذُوا هذَا الْقُرْآنَ مَهْجُوراً » .\r\nاين كتاب را پشت سر انداختند ، به آن عمل نكردند ، آن را ترويج نكردند و معرفى نكردند و بيان نكردند . آن جاست كه شماها بر مىخيزيد و مىگوييد : يا رسول اللَّه ، ما\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nانجام وظيفه كرديم . و او هم ان شاء اللَّه از شماها تشكر خواهد كرد .\r\nمن تبريك عرض مىكنم به همه ، بر وارد و مورود ، و بر خانه و صاحب خانه و ساكن . اين جمله اول من .\r\n\r\nنماز و نافله\r\nاز اين كه در ماه شعبان ماه رحمت الهى هستيم ، شكرگزاريم . اين ماه شعبان ، ماه بزرگى است :\r\nالَّذِى كَانَ رَسُولُ اللَّهِ صلى الله عليه و آله يَدْأَبُ فِى صِيَامِهِ وَ قِيَامِه .\r\nاين جمله چيست ؟ دأب كوشش است ، حركت مستدام است . مرتب در اين ماه خود را به زحمت كامل مىانداخت ، مرتب روزه و نماز مىخواند : « فى لياليه و ايامه » .\r\nو در آستانه ماه مبارك رمضان هستيم . ماه مبارك در پيش است . خودتان را مهيا كنيد ، كم نگيريد ، در دعا قناعت نكنيد ! اهل دعا باشيد :\r\n« قُلْ مَا يَعْبَأُ بِكُمْ رَبِّى لَوْ لَا دُعَاؤُكُمْ » .\r\nدر آستانه ماه رمضان اين توصيه را بكنم كه در كم و كيف نمازتان دقت كنيد .\r\nنمىدانم چه قدر به نوافل مىرسيد . بايد از خودم هم بپرسم . طلبه بايد نوافلش را بخواند دو برابر هفده ركعت ، نوافل داريم . من در يك جلسه عظيمى براى طلّاب تعبيرى كردم كه خودم هم ناراحت شدم . گفتم اگر طلبه قناعت كند به واجبات ، آن چوپانى هم كه در بندر عباس ، در صحرا هفده ركعت نماز مىخواند و شما هم كه در اين جا هفده ركعت نماز مىخوانيد ، چه فرقى است ؟\r\nچه فرقى بين شاگرد مخصوص امام زمان و يك چوپان صحراست ؟ شما بايد نوافل را اضافه كنيد در كم و كيف نماز ، كميت نمازتان ، نوافل را اضافه كنيد . كيفيت\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nنمازتان را هم تغيير بدهيد . اين چند ركعت نماز را ، نماز بخوانيد . من خواهش مىكنم ، به همه‌مان مىگويم : اين نماز است كه مؤثر است ، در همه چيز : « تَنْهَى عَنِ الْفَحْشَاءِ وَ الْمُنْكَرِ » . مطمئن باشيد به اين تأثيرها : « تَنْهَى عَنِ الْفَحْشَاءِ وَ الْمُنْكَرِ » . اين نماز نهى مىكند از بدىها ، نهى تكوينى ، اين نماز در وجود شما روحى ايجاد مىكند كه جلو گناه مىايستيد ، نمىرويد سراغ گناه : « تَنْهَى عَنِ الْفَحْشَاءِ وَ الْمُنْكَرِ » .\r\nدر ماه رمضان با قرآن بايد بيشتر انس پيدا كنيد ، خودتان را مجهز كنيد بر اين كه دنيا را هدايت كنيد ! دنيا امروز در گمراهى است ، دنيا راه را گم كرده است و به طرف فساد مىرود .\r\n\r\nتبليغ\r\nامام حسن عسكرى عليه السلام به يكى از يارانش فرمود :\r\nرحم اللَّه امرءا اخذ بأيدى أيتامنا و أوصلهم إلينا ؛\r\nخدا رحمت كند كسى را كه دست يتيم‌هاى ما را بگيرد و به ما برساند .\r\nدر اين بستر دنيا ، در اين جهان ، هر كس معتقد به امامت ائمه عليهم السلام است ، فرزند آنهاست . و هر كس كه مسايل دينى خودش را نمىفهمد و اصول و فروع او ناقص است ، او يتيم آنهاست . و هر كس برود سراغ آنها ، و آنها را آشنا به اصول و فروع كند ، آشنا به دين كند ، دست او را گرفته و به ائمه عليهم السلام رسانده است . اگر يك مسأله به او بياموزيد ، يك قدم او را به امامش ، به پدر معنوى و روحانىاش نزديك كرده‌ايد . اين شغل شماست . و ان شاء اللَّه شما مىخواهيد دست ايتام اهل بيت را بگيريد و به اهل بيت برسانيد . مجهز باشيد به علم اصول دين ، علم فروع دين ، اخلاق دين ، فلسفه دين ، تفسير دين ، حديث دين .\r\nو در اين محوطه مقدس ، اميد است ان شاء اللَّه بهترين خدمتگزار قرآن و حديث بشويد و بهترين خدمتگزار قرآن و حديث بشويد ! و بهترين شاگردان تربيت شوند و\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبه جهان اسلام خدمات ارزنده‌اى انجام شود . از اين رو ، از شما نبايد گناه سر بزند . آن فرشته‌اى كه در شب و روز در طرف راست و چپ ماست ، الان كه ما داريم براى شما صحبت مىكنيم ، مىنويسد . شما كه گوش مىكنيد ، برايتان مىنويسد . اين فرشته‌ها يكى ثواب را مىنويسد ، يكى گناه را . اجازه ندهيد ، خانم‌ها ، آن فرشته مأمور گناه ، گناه بنويسد . بد است كه كرام الكاتبين خدا بيايند پيش انسان و انسان براى او گناه ديكته كند و كرام الكاتبين اين‌ها را پيش پروردگار ببرند .\r\nدر روايت دارد كه گاهى انسان نمازى را تحويل فرشته مىدهد و فرشته آن را مثل يك پارچه كهنه جمع مىكند و مىزند به صورت نمازگزار و مىگويد : من اين نماز را كجا ببرم ؟\r\nتوصيه‌ام در آخر عرايضم ، اين است كه چشمتان و گوشتان شما را به گناه نيندازد ! روحتان را - كه اين مدرسه پاك مىكند - ، چشم و گوشتان را آلوده نكند ! پاك از قم بيرون برويد تا جامعه را پاك كنيد ! پليد نمىتواند جامعه را پاك كند . ان شاء اللَّه موفق باشيد !\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\n2 . اخلاق و بنيادهاى اخلاقى در اسلام\r\nالسلام عليكم يا اخوانى و اخواتى و رحمة اللَّه و بركاته . . . الحمد للَّه‌و الصلاة و السلام على رسوله خير خلقه و افضل بريته ، حبيبنا و طبيبنا ابى القاسم محمد ، و السلام عليهم و على اهل بيته الطاهرين و اللعن على اعدائهم اجمعين .\r\nحمد بى پايان و سپاس بيكران خداى بزرگ و منان را كه ما را نعمت وجود عطا فرمود و ما را انسان آفريد . سپاس او را كه به ما نعمت خرد داد و نعمت عقل بخشيد .\r\nسپاس او را كه بزرگ‌تر از نعمت خرد ، به ما نعمت علم و دانش داد ، و بدين نعمت ما را از همه آنها كه آفريده يا بيشتر جاندارها كه آفريده ، برتر قرار داد . سپاس او را كه به ما برتر از نعمت دانش ، نعمت ايمان داد . و درود ما به روان آنان كه رابط بين اللَّه و ما هستند و برنامهء آسمانى خدا را تحويل مىگيرند و به ما تحويل مىدهند . درود به روان انبياى گذشته و سپس درود ما به روان جانشينان آنان كه آنها علت مبقهء دين هستند ؛ همانند آن كه انبيا علت محدثهء دين هستند . و سپس درود فراوان ما به روان كسانى كه با بين و قلم انبيا و روابط روحى را تأييد كردند و آنچه آنها آوردند ، اينان نگهدارى كردند . و درود به روان كسانى كه با خون خودشان انبيا را يارى كردند . درود و سلام ما به روان شهداى تاريخ . درود ما و سلام ما به رهبر كبير انقلاب . و سلام ما به همهء حضار محترم مجلس .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nپروردگارا ، توفيقت را در مورد همه ما مبذول بدار و قلوب و دل‌هاى ما را به نور دانش ، علم ، ايمان و قرآن منور بفرما !\r\n\r\nويژگىهاى مكتب اسلام\r\nاسلام ويژگىهايى در ميان مكتب‌ها دارد . اگر شما حساب كنيد در ميان اين عالم و موجودات ، مهم‌ترين موجود انسان است و اسلام عنايت خاصى به انسان داده است .\r\nكتاب عظيم الهى و قرآن بزرگ ، دقتى به حال انسان دارد ، و مطلبى را در حال علم بيان مىكند ، و مطلبى ديگر ، در حال بيان و گفتار و سخن ، و مطلبى ديگر در حال قلم .\r\n\r\nقرآن\r\nقرآن ، گذشته از اين كه كتاب احكام است ، گذشته از اين كه براى بشر احكام ذات الابعاد آورده است ، احكامى مربوط به اعتقادات و احكامى مربوط به اخلاق و احكامى مربوط به كردار و عمل انسانى آورده است . كتاب برنامه است ، كتاب دين است ، كتاب شريعت است ، كتاب هدايت است ، كتاب راهنمايى است ، كتاب تكامل است ، كتاب ارتباط انسان با اللَّه است .\r\nقرآن كتاب تكامل بخشيدن به بشر است ، كتاب هدايت كردن بشر ، به راه راست است ؛ گذشته از اين كه اين كتاب بزرگ برنامه‌هايى در بارهء اين موضوعات دارد ، قرآن حقايق ديگرى را غير از احكام هم بيان كرده است .\r\nشما اگر در قرآن مطالعه كنيد ، مىبينيد كه اين كتاب در بارهء يك موضوع خاص ، بيش از همه موضوعات ، سخن گفته و آن ، عبارت از انسان است .\r\nقرآن در بارهء انسان سخن گفته و براى انسان سه صفت را مورد دقت قرار داده ، انسان را بيان كرده و سپس علم را براى انسان ثابت كرده ، از انسان سخن گفته ، و بيان انسان را مورد اهميت قرار داده ، از انسان سخن گفته ، و از قلم - كه مال انسان است - سخن گفته . مىبينيم در قرآن اين موجود را با اين اوصاف ، بسيار مورد دقت قرار داده است : انسان و دانش ، انسان و بيان ، انسان و قلم .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nوقتى كه ما اين را مىنگريم ، در يك آياتى - كه در اوايل نزول قرآن اين آيات آمده - با يك ملت وحشى ، قرآن صحبت‌ها را مىكند ، از علم صحبت مىكند ، از بيان و قلم صحبت مىكند و انسان را مورد دقت قرار مىدهد .\r\nما مىبينيم اين جهان هستى ، تمامش ، خلاصه در انسان مىشود . اين جهان ، همه‌اش ، خلاصه در انسان است . اين انسان است كه همه موجودات عالم براى وجود او آفريده شده است .\r\nبنا بر اين ، قرآن ابتدا انسان را مورد اهميت و دقت قرار داده است . سپس دانش ، و بعد بيان و قلم او را مورد اهميت قرار مىدهد .\r\nدر يك عصرى كه نه از انسان سخن گفته مىشده و نه از بيان انسان صحبتى بوده و نه از قلم سخنى بوده است ، پس از آن كه ما اين مطالعه را مىكنيم ، پى مىبريم به اين كه اين كتاب در بارهء اين موضوع چه قدر اهميت داده است و سپس متوجه به اين موضوع مىشويم . در بارهء انسان سخنى گفته كه مىگوييم ابتدا انسان را معرفى مىكند و مىگويد :\r\nذاتاً اين موجود موجودى است خسران طلب . اصالت در انسان زيان است ، اصالت در انسان به طرف زيان رفتن است ، اصالت در انسان به طرف طغيان رفتن است . طبيعت انسان طغيان طلب است ، طبيعت انسان به سوى فجور و هواى نفس و هوس‌ها رفتن است . اصالت اين است ، بعداً بايد كنترل بشود ، راه را بايد براى او هدايت كرد تا اين اصل اولى كنار برود . در سورهء مباركهء « والعصر » چنين مىخوانيم :\r\n« وَ الْعَصْرِ * إِنَّ الْإِنْسَانَ لَفِى خُسْرٍ * إِلَّا الَّذِينَ آمَنُوا وَ عَمِلُوا الصَّالِحَاتِ » .\r\nقسم به زمان ، قسم به عصر ، اين انسان در زيان است و اين انسان بالطبيعه ، رو به زيان مىرود .\r\nما مىگوييم هر احكامى متعلق به موضوعى است . ابتدا آن موضوع را بايد ببينيم كه چيست ؟ موضوع طبيعت ، انسان است . در قرآن اين طبيعت را مىبينيد ، موضوع\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nحكم قرار مىدهد و مىگويد اين طبيعت رو به سوى خسران مىرود ، رو به سوى زيان مىرود ، در انديشه مىخواهد كج بيانديشد ، در اخلاق مىخواهد كج برود ، در كردار راه را مىخواهد گم كند . پس براى انسان اصالت خسران قايل است . آيهء ديگر اين طور مىگويد : اين انسان مىخواهد « لِيَفْجُرَ أَمَامَهُ » ؛ هر چه برود فجور داشته باشد . اين انسان هر چه مىخواهد زندگى كند ، با هواى نفسش زندگى كند .\r\n« يُرِيدُ الْإِنْسَانُ لِيَفْجُرَ أَمَامَهُ » ؛\r\nهر چه برود فجور داشته باشد .\r\n« إِنَّ الْإِنْسَانَ خُلِقَ هَلُوعاً » ؛\r\nانسان هلوع آفريده شده ، حريص آفريده شده ؛ و طبيعتش اقتضا دارد .\r\n« إِلَّا الَّذِينَ آمَنُوا وَ عَمِلُوا الصَّالِحَاتِ » ؛\r\nجز كسانى كه ايمان بياورند و آنها در مسير صحيحى قرار گيرند .\r\nانبيا آمده‌اند كه انسان را از اين هواى نفس برگردانند ؛ از اين تبعيت هوىها و هوس‌ها منصرف كند ؛ راه را به انسان نشان بدهند ؛ آن طبيعتى كه انسان به سوى هوى مىرود ، او را جلوگير باشند ؛ و انسان را به سوى اللَّه هدايت كنند . انبيا براى اين آمده‌اند . پس ماهيت انسان اين است . آى انسان ، طبيعت تو هوس‌خواه است ؛ هواخواه است :\r\n« إِلَّا الَّذِينَ آمَنُوا » .\r\nاين انسان را تعريف مىكند و سپس سراغ علم مىرود ؛ از علم صحبت مىكند .\r\nمىگويد : خداوند قرآن آموخت ؛ از علم صحبت مىكند !\r\n« الرَّحْمنُ * عَلَّمَ الْقُرْآنَ * خَلَقَ الْإِنْسَانَ * عَلَّمَهُ الْبَيَانَ » .\r\nاين خداست كه انسان را آموخت ، آنچه را كه نمىدانست ؛ وقتى كه صحبت به علم مىرسد ، از علم سخن مىگويد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاسلام در بارهء علم مطالب عجيبى مىگويد . علم را ابتدا مىستايد ، و مهم‌ترين نعمت را علم مىبيند و سپس علم را تقسيم مىكند .\r\n\r\nاقسام علم\r\nاسلام همه علم‌ها را يكنواخت نمىبيند . علم‌ها با هم فرق دارد . گاهى از علم سخن مىگويد . روايتى است از پيغمبر بزرگ ، مىفرمايد :\r\nإنّما العلم ثلاثة ؛ آية محكمة ، فريضة عادلة ، سنة قائمة ، و الباقى فضول ؛\r\nعلم نافع سه قسم است : 1 . ( فهم ) آيات محكم ( تفسير قرآن ) ، 2 . ( شناخت ) واجبات عادلانه ( فقه ) ، 3 . ( آگاهى از ) سنت استوار ( روش پيغمبر صلى الله عليه و آله سيره ) .\r\nعلم چهارم ، در مقابل اين‌ها آن ارزش را ندارد . بنا بر اين ، سه علم بايد مورد اهميت قرار داده شود .\r\n\r\nعلم اول ، آية محكمة\r\nعلم اول ، علم اعتقاد است ؛ علم توحيد است ؛ ارتباط بشر با خالق است ؛ هدايت شدن بشرى به سوى اللَّه است ؛ رابطه پيدا كردن مخلوق با خالق است . اين علم است كه از نظر اسلام پر ارزش است ؛ اين علم است كه انسان را شكوفا مىكند ؛ استعدادهاى انسان را رشد مىدهد . بنا بر اين ، اين علم توحيد است . و علم پر ارزش ، علم توحيد است : آية محكمة .\r\n\r\nعلم دوم ، فريضة عادلة\r\nعلم دوم ، علم اخلاق است . روح انسان داراى اوصاف مختلف است ؛ روح انسان چهرهء واقعى انسان است . روح انسانى اگر قيافه‌اش خوب باشد ، در عالم آخرت نيز قيافه روح خوب خواهد بود . و اگر اخلاقش زشت باشد ، در عالم آخرت نازيبا خواهد بود . اين روح است كه رنگ‌هاى مختلف دارد ؛ اين روح است كه بايد ما\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nخودمان آن را بسازيم . بدن ما را ساخته‌اند و در اختيار ما نيست . بدن ما بىاختيار و بدون ارادهء ما ساخته شده است . او را عالم تكوين درست كرده ، پدر و مادر در آن دخالت داشته‌اند ، و اللَّه در آن دخالت داشته است . قيافه‌هاى ما امر غير اختيارى ماست . ما يك قيافهء ديگرى داريم كه بايد سراغ زيباكردن آن قيافه را داشته باشيم ؛ بايد برويم سراغ تكميل آن قيافه . و آن قيافه ، روان است ؛ قيافهء روح انسان است . هر صفت زيبا به انسان يك قيافهء زيبايى مىبخشد . هر صفت زشتى به روح انسانى يك قيافه زشتى مىدهد . انسان است كه بايد در اين جهان قيافه روحى خودش را زيبا كند ؛ بكوشد اخلاق زشت را از خودش دور كند ، و خود را متصف به اخلاق زيبا كند :\r\nبعثت لُاتّمم مكارم الأخلاق .\r\nاى جهانيان ، اى مردم جهان ، من آمده‌ام به سوى شما تا شما را بنگرم . ما دكتر جهانيم ، دكتر دنياييم ، ما طبيب روحيم ، ما قيافه‌هاى شما را مىفهميم ، ما روان‌هاى شما را مىفهميم ، ما مريض‌هاى روانى را از صحيح روانى تشخيص مىدهيم :\r\nبعثت لُاتّمّم مكارم الأخلاق .\r\nمن براى اين از طرف اللَّه مبعوث شدم ، كه روح شما را زينت بدهم ؛ اخلاق اسلامى به شما ببخشم ؛ تكامل روح به شما بدهم ؛ براى اين معنا مبعوث شده‌ام .\r\nحال ، اين انسان است كه بايد قيافهء روح خودش را به وسيلهء راهنمايى انبيا تكميل كند ؛ به وسيلهء انبيا تكامل بدهد و زيبا كند . هر صفت زشتى در انسان ، زشتى قيافه روح اوست ؛ زشتى روان اوست . انسان متفكر اگر يك آيينه‌اى درست كند كه قيافهء روح را ببيند و نشان بدهد ، اگر اين آيينه را به دست انسان متكبر بدهند ، از روح خودش وحشت مىكند . يك سبع درنده‌اى خودش را خواهد ديد ؛ همان گونه كه اگر آيينه‌اى درست كنند و به دست شير بدهند كه قيافهء روحش را كامل ببيند .\r\nانسان حسود قيافهء نازيباى خودش را مىبيند و از قيافهء خودش مىترسد . انسان\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبخيل قيافهء خودش را مىبيند و از قيافهء خودش مىترسد . انسانى كه عجب دارد و خودپسند است ، قيافهء خودش را نازيبا خواهد ديد .\r\nانسانى كه قسى القلب است و دلش به هم نوع خودش نمىسوزد ، دلش به حال حيوانات نمىسوزد ، دلش براى انسان‌ها نمىسوزد ، غصهء همنوع خود را نمىخورد ، آدم قسى است . با اين قساوت دل‌ها ، اگر در آيينه‌اى بنگرند ، و آن روح را ببينند ، از خود وحشت مىكنند .\r\nانبيا آمده‌اند كه جامعهء بشرى را به خودشان برگردانند ؛ عينكى به چشم جامعهء بشرى بزنند و او را نسبت به خودش متوجه كنند .\r\nانبيا آمده‌اند بشر را به خويشتن متوجه كنند و به درد خويشتن متوجه كنند ، و دواى او را براى او بگويند . انبيا براى اين آمده‌اند . پس روح انسانى قيافه لازم دارد و اين قيافه را ما بايد درست كنيم .\r\nجمله‌اى بعضى از دوستان علماى اصفهان نقل مىكنند . اين جمله شايد واقعيت داشته باشد و شايد هم نداشته باشد ، اما يك واقعيتى اين چنين ممكن است باشد .\r\nآقايى در خانهء خودش مواظب عمل خويش است ، مواظب غذاى خودش است و هيچ گاهى از اول غذاى حرام نخورده ، تربيت روح ، تربيت نفس كرده ، از در خانه او غذاى حرام وارد نشده ، از در خانه او مسأله ديگرى از محرمات وارد نشده است و بچه‌هاى خودش را به اين نحو تربيت كرده است . روزى بچهء خود را مىدهد دست غلام كه اين بچه ناراحت است و گريه مىكند ؛ ببر او را در بازار ، ببر در بيرون قدرى تماشا كند .\r\nغلام خادم بچه را مىگيرد و بر دوشش مىنهد و بيرون مىآورد تا در ميان بازار وارد مىشود . بچه شروع مىكند به گريه كردن ، دادن زدن . هر انسانى را كه مىبيند ، يك داد مىزند ، جيغ مىكشد ، گريه مىكند ، ناراحتى مىكند ، زود بچه را بر مىگرداند ، پيش آقا .\r\nآقا ، اين بچه ديوانه شده ؟ ! اين بچه آدم نديده ؟ ! چرا چنين است ؟ ! آقا مىفرمايد :\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nنه ، ديوانه نشده ، اين بچه از ابتدا تا حال ، يك قطره آب غير حلال در گلويش وارد نشده ؛ يك لقمهء حرام در ميان معده‌اش وارد نشده است . اين بچه بر طبق برنامهء اصيل اسلامى دارد بار مىآيد . اين بچه الان در حالى كه هيچ گناهى نكرده ، معصوم است .\r\nبنا بر اين ، روح مردم را مىبيند ، باطن‌ها را مىبيند . اين قيافه‌هايى كه شما مىبينيد در كوچه و بازار ، همه بر طبق قيافهء انسان‌هايى است كه قيافهء باطنىشان وحشتناك است . قيافهء باطنشان غير انسانى است . اين باطن‌ها را مىبيند ، مىترسد و درست هم هست ، همين طور هم هست .\r\nاين قيافه‌ها را ما بايد بسازيم و اسلام آمده براى تكامل روح و قيافه‌ها را مىخواهد بسازد و تربيت كند . يك بخش از اسلام مربوط به روح است . و اين بخش اخلاق است . و بخش ديگر اسلام مربوط است به عمل انسانى و كردار انسانى ؛ بخش فروع دين است . اين بخش هم بايد درست بشود . پس اسلام بخش‌هاى مختلف دارد و اسلام انسان را مىنگرد و براى انسان اين احكام را آورده است . اين بخش‌هايى از اسلام . حال قرآن از انسان سخن مىگويد و انسان را براى خويشتن معرفى مىكند .\r\n\r\nبيان\r\nنعمت ديگرى كه براى انسان مىدهد ، علم است و دانش را بيان مىكند . نعمت ديگر براى انسان بيان است :\r\n« عَلَّمَهُ الْبَيَانَ » .\r\nخدا اين موجود را بيان ، تعليم فرمود ، و بيان داد بر اين موجود و سپس قلم را بيان مىكند .\r\n« اقْرَأْ وَ رَبُّكَ الْأَكْرَمُ * الَّذِى عَلَّمَ بِالْقَلَمِ » .\r\nپيامبر ، بخوان اين جمله را براى مردم ، كه خدا قلم به شما داد . « بنازم به اسلام ! » .\r\nانسان در دنيا موجودى است كه دانش دارد ، اما دانشش را چگونه به مردم بدهد و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nچگونه از مردم دانش بگيرد ؟ دانشى كه مىدهد ، از دو كانال انسان مىتواند دانش خود را به ديگران بدهد و بس :\r\nيكى كانال بيان است . از راه بيان تبادل دانش مىشود . شما دانشتان را به ديگرى مىدهيد ، و از راه بيان دانش ديگرى را تحويل مىگيريد و از اين رو ، بيان مهم‌ترين نعمتى است براى انسان و مابه الامتياز انسان از حيوان است .\r\n\r\nقلم\r\nراه ديگر ، قلم است . شما انديشه خود را ، علم خود را ، دانش خودتان را به وسيلهء قلم به ديگران مىدهد ، و به وسيلهء قلم از ديگران دانش مىگيريد . تبادل دانش بشرى به واسطهء قلم و به واسطهء بيان است . پس ببينيد اگر يك جامعه‌اى بخواهد جامعه بشود ، و اگر يك جامعه‌اى بخواهد تكامل پيدا كند ، آن جامعه ، جامعهء انسانى است كه نياز به دانش دارد ، و نياز به بيان دارد ، و نياز به قلم دارد . اين‌ها را قرآن در يك جا بيان مىكند ، روشن مىكند براى انسان . انسان چنين است :\r\nما به او دانش داديم ؛ و به او بيان داديم ؛ و به او قلم داديم .\r\nاين اسلام است كه چنين وقتى در موضوع انسان دارد . و پيغمبر گرامى دانش را حالات تقسيم مىكند به : « فريضة عادلة و سنة قائمة » .\r\nبنا بر اين ، يكى عبارت از اعتقادات بود و دومى عبارت از اخلاق و سومى عبارت از عمل . اسلام براى اين‌ها ارزش قايل است . اسلام مىگويد : دانش پر ارزش ، دانش اعتقادى است ؛ دانش پر ارزش ، دانش اخلاقى است ؛ دانش پر ارزش دانش عملى است . اين‌هاست كه انسان را پر ارزش مىكند . اما غير از اين دانش‌هاى بشرى : و ما قبل ذلك و ما بعد ذلك فضول !\r\nاما دانش‌هاى ديگر بشرى فضل است . متأسفانه بشر امروز اين سه رقم دانشى كه اسلام و اللَّه به آنها متوجه است و به آنها ارزش قايل است ، اين جامعه بشرى هيچ ارزشى براى آنها قايل نيست .\r\nجامعهء بشرى رفته سراغ آن دانشى كه اسلام او را در يك مرحله پايين‌ترين حساب\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكرده و او را در عرض اين دانش‌ها ندانسته است ؛ به سراغ آنها رفته ؛ يعنى سراغ جان ، و سراغ بدن .\r\n\r\nبدن\r\nسراغ همين بدن كه چگونه اين بدن را تربيت كند . اى اف بر انسان‌هاى دنيا ! چقدر راه را گم كرده‌اند و به بيراهه مىروند .\r\nبرادران و خواهران ،\r\nبه انسان‌هاى امروز دنيا بنگريد ! من از شما مىپرسم ، اين انسان‌هاى دنيا ، اين كشورهاى بزرگ ، اين ابرقدرت‌هاى جهان ، اين به اصطلاح متمدن‌ها را ببينيد ، و از اين‌ها بپرسيد : آيا تمام كوشش‌ها ، تمام فعاليت‌هاى شبانه روزى بشر ، تمام كوشش‌هاى بشر ، غير از اين است كه اين بدن را تربيت كند ؟ خوب بخورد ، خوب بپوشد ، خوب مركوب پيدا كند ، خوب با دشمن بجنگد ، خوب ديگران را بكوبد ، خوب بكشد ، و خوب با ديگران مبارزه كند ؟ آيا بشر امروز غير از اين هدفى دارد ؟\r\nوَ لَاتَجْعَلْ مُصِيبَتَنَا فِى دِينِنَا وَ لَاتَجْعَلْ دُنْيَانَا أَكْبَرَ هَمِّنَا وَ لَامَبْلَغَ عِلْمِنَا .\r\nدر يك دعايى مىخواندم ، امام كاظم - سلام اللَّه عليه - در يك شب بسيار شريفى با خدا راز و نياز مىكند ، و اين دعا را مىگويد :\r\nوَ لَاتَجْعَلْ مُصِيبَتَنَا فِى دِينِنَا . . .\r\nخدا ، هر مصيبت بدنى بر من بيايد ، مهم نيست ؛ هر مصيبت مالى پيش بيايد مهم نيست ؛ مالم تلف شود ، چيزى نيست ؛ بميرد انسان مطلبى نيست ؛ فرزند از دستش برود مطلبى نيست .\r\nوَ لَاتَجْعَلْ مُصِيبَتَنَا فِى دِينِنَا\r\n؛ پروردگارا ، مصيبت دينى نداشته باشم ؛ دينم مصيبت نبيند . بعد مىفرمايد :\r\nوَ لَاتَجْعَلْ دُنْيَانَا أَكْبَرَ هَمِّنَا وَ لَامَبْلَغَ عِلْمِنَا .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nخدا ، دنيا آخرين همت من نباشد ؛ دانش من منحصر به دنيا نباشد ؛ تمام كوشش ، دانش ، فكر ، طراحى و كار همه مربوط به اين دنيا نباشد . اشاره به اين معناست ؛ تصريح به اين معناست كه انسان‌هاى دنيا راه را گم كرده‌اند و همه همتشان اين دنياست و غير اين دنيا را نمىبينند .\r\nبرادر ، خواهر ،\r\nبه جهان نگاه نكن كه متمدن‌اند ، مترقىاند ، ابرقدرت‌اند ، كاخ‌ها دارند ، توپ‌ها دارند ، بمب اتم دارند ، بمب ئيدورژنى درست مىكنند ؛ اين‌ها را نگاه نكنيد ! به خدا قسم ! راه را گم كرده‌اند ، و شما راه را پيدا كرده‌ايد !\r\nخدا شكرت ! كه ما را به ايمان و ما را به قرآن هدايت كردى ، و از اين ضلالت‌ها - كه دنياداران دارند - به ما ندادى ، و توفيق اين كه تو را شناختيم ، و به سوى تو آمديم ، به ما عنايت كردى :\r\n« ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ » .\r\nببين قرآن چه مىگويد ؟\r\nپيامبر ، اين‌ها را به حال خودشان واگذار . اين‌ها حيوانات زنده‌اند ؛ اين‌ها حيوان متمدن‌اند ؛ اين‌ها روباه‌هاى متمدن‌اند ؛ اين‌ها حيوانات‌اند !\r\n« وَ يُلْهِهِمُ الْأَمَلُ » ؛\r\nبگذار ، آرزوها اين‌ها را ببرد .\r\n« فَسَوْفَ يَعْلَمُونَ » ؛\r\nو زود باشد ؛ كه اين‌ها بفهمند ؛ دنيا چنين دنيايى است !\r\nاميد است ، ان شاء اللَّه دوستان متوجه شوند ؛ اميد است ان شاء اللَّه برادران و خواهران دريابند كه به حمد اللَّه در ايران جوى پيدا شده است كه اسلام راستين را بهتر مىيابيم .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاسلام راستين ، اين نعمت خدا ، دارد به سوى ما مىآيد ، و دل‌هاى ما را با خودش ربط داده است ، و ما را به سوى خودش هدايت فرموده است .\r\nخدا ، مهم‌ترين نعمت را به ما داده‌اى . اين نعمت بسيار عظيم و بزرگ است . پس ان شاء اللَّه بكوشيد كه اين نعمت را ادامه بدهيد !\r\nمن از دوستان و برادران و خواهران بسيار معذرت مىطلبم كه ما را اين‌جا دعوت كردند و ما قول داديم ، آمديم . تا اين‌جا وارد شديم ، يك برنامه سؤالاتى به من دادند كه شما در اطراف اين موضوع صحبت كنيد . تا من آمدم و اين صحبت‌ها را براى ما مطرح كردند . من ديدم محل اين كه مطالعه كنم و در اين باره صحبت كنم نشد . از اين رو ، گفتم من چند جمله‌اى با دوستان در قسمت‌هايى كه شما نگفته بوديد ، هر چه پيش بيايد ، صحبت كنم . بنا بر اين ، دو سه جمله‌اى در اين باره صحبت كردم و اينك چند جمله‌اى ديگر . . .\r\n\r\nجهاد اصغر جهاد اكبر\r\nابتدا روايتى مىخوانم و بعد سؤال‌هايى كه ظاهراً مىخواهد مطرح بشود ، جواب عرض مىكنم .\r\nدوستان ، برادران و خواهران ، شما امروز در يك مقطع حساس تاريخى قرار گرفته‌ايد ؛ شما امروز ، الان در جايى هستيد كه يك مقطع تاريخى است ؛ شما براى آينده تاريخ سازيد ؛ شما مىخواهيد نسل آينده را زنده كنيد . من گاهى به گذشته‌ها فكر مىكنم ، نسبت به ابا و اجداد گذشته‌مان ، مىخواهيم گاهى به آنها بد بگويم ، فحش بگويم ، ولى خدا اجازه نداده ، كه گذشته‌ها را به بدى ياد كنيم ، چرا ؟ مىگويم اين بدبختى و ذلت كه براى ما مسلمين پيدا شد ، بر اثر مسامحه شما بود ، چرا قيام نكرديد ؟ چرا برنخاستيد ؟ چرا حمله نكرديد ؟ چرا عليه طاغوت‌ها نشوريديد ؟ چرا خودتان را به مبارزه نطلبيديد ؟ چرا كشته نشديد كه اين ذلت را به ما داديد ؟ برادران ، نسل‌هاى آينده با ما چنين خواهند كرد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nاغْزُوا تُورِثُوا أَبْنَاءَكُمْ مَجْدا ؛\r\nاى پيروان من ، بجنگيد ، نبرد كنيد ، بكوشيد ؛ كوشش كنيد تا عظمت و مجد را براى فرزندانتان به ارث بگذاريد !\r\nپيامبر اكرم صلى الله عليه و آله مىفرمايد :\r\nبجنگيد ! تا فرزندانتان سعادتمند بشوند .\r\nولى اين نكته را از على آموخته‌ام ، به شما عرضه مىدارم . دو جبههء جنگ است :\r\nيك جبههء كوچك كه در آنها بايد بجنگيم ، برادر و خواهر !\r\nاين جمله را من از پيامبر بزرگ ياد گرفته‌ام . فرمود : ابتدا در جبههء كوچك بجنگيد ! سپس در جبههء بزرگ بجنگيد !\r\nحال جبههء كوچك كجاست ؟ جبههء كوچك غرب كشور است ؛ جنوب كشور است ؛ جبههء مبارزه با تانك است ؛ مبارزه با مسلسل است ؛ با ژ - 3 است ؛ جبههء كشته شدن است ؛ جبههء جان دادن است ؛ جبههء به زمين افتادن است ؛ به زمين غلطيدن است ؛ پاره پاره شدن است . اين جبههء كوچك است . به تعبير پيامبر بزرگ ، بجنگيد ! يك جنگ در جبههء كوچك ! عجبا ؟ !\r\nاين جبهه ، جبههء كوچك است ؟ در مقابل آن اسلحه ، مردن و جان دادن ؛ جبههء كوچك است ؟ !\r\nفرمود :\r\nآرى . بيايد يك زمانى كه امت‌هاى من در جبهه بزرگ هم بجنگند . و خوشا به حال آنان كه در جبهه بزرگ بجنگند !\r\nحال ، آن جبههء بزرگ جبههء داخلى هر انسان است ؛ آن جبههء درونى هر انسان است كه موساى عقل او با فرعون نفسش مرتباً در جنگ است ؛ نمرود نفسش با ابراهيم عقلش پيوسته در جنگ است . اين جبههء بزرگ است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبرادر ، خواهر !\r\nهر گناهى كه پيش مىآيد ، در صحنهء دل جبههء جنگى است ، سر دو « راهى » هستى .\r\nعلماى اخلاق چنين مىگويند :\r\nإنّ فى صدر كلّ الإنسان موسى و فرعون .\r\nدر ميان سينهء هر جوانى موسايى است ، به نام « خرد » و فرعونى است ، به نام نفس « اماره » . و در ميان سينهء هر انسانى ، ابراهيم و نمرودى است : يك ابراهيمى است به نام « عقل و خرد » و يك نمرودى است به نام « هواهاى نفسانى » . در اين جبهه چه مىكنيد ؟\r\nاين جبههء بزرگ است ، زيرا مدتش از ابتداى روزى است كه سِنّت به جايى رسيد ، و بالغ شدى و بار تكليف را خدا بر گردنت گذاشت ؛ خانم ، نه ساله شدى ؛ آقا ، شانزده ساله شدى ؛ خانم ، ده و يازده ساله شدى ، تكليف اللَّه بر گردنت آمد ؛ خدا از تو واجبات مىخواهد ؛ محرمات مىخواهد ؛ مىگويد : « اين‌ها را به جا بياور ، و الا شلاق است ؛ اين‌ها را به جا نياور ، و الا جهنم است » .\r\nجنگ از آن وقت شروع مىشود ، در داخل سينهء هر جوانى ، كه نمرود نفسش مىكشاند به سوى گناه ؛ نمرود نفسش مىكشاند به سوى هوىها ، به سوى هوس‌ها .\r\nفرعون نفسش به سوى هوىها ؛ ابراهيم عقلش مىگويد : نرو ! كه آتش سوزان است ؛ موساى عقلش مىگويد : نگو ! اين كلام حرام است ؛ نخور ! اين غذا حرام است ؛ مرو ! اين راه حرام است ؛ حركت نكن ! اين حركت حرام است . اين جبههء بزرگ است .\r\nپيامبر اكرم صلى الله عليه و آله در كوچه‌اى راه مىرفت ، جوانى بر او وارد شد .\r\nجوان : آقا به حمد اللَّه ! جنگيديم و پيروز شديم .\r\n( پيامبر نگاه به قيافه‌اش مىكند . از راه رسيده ؛ سر تا پا بدن خون آلود است ؛ سر تا پا بدن غبار آلود است ) .\r\nپيغمبر : از كجا آمده‌اى ؟\r\nاز جبهه يا رسول اللَّه ، به دستورت جنگيديم و پيروز شديم و اينك آمديم كه تبريك بگوييم .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nپيغمبر :\r\nمرحباً بقوم قضوا الجهاد الأصغر و بقى الجهاد الأكبر ؛\r\nبارك اللَّه به شما كه در جبهه كوچك جنگيديد و پيروز شديد ؛ و ان شاء اللَّه پس از اين توفيق پيدا كنيد و در جبهه بزرگ هم بجنگيد تا پيروز باشيد .\r\nجنگ در جبههء بزرگ از اوايل بلوغ انسان ادامه دارد تا آخرين نفس كه در آن‌جا انسان بايد برود . بنا بر اين ، اين جبهه هميشه معركهء جنگ است . غذاى انسانى ، لباس انسانى ، حركت‌هاى انسان ، قلب و انقلاب انسانى ، پيوسته در جنگ است تا انسان پيروز بشود .\r\nانسانيت انسان ، كمال انسان به پيروزى در اين جبهه بستگى دارد . كمال انسان به اين است كه در اين جبهه بر نفس مالك بشود . و اين است انسان كامل .\r\n« وَ الَّذِينَ جَاهَدُوا فِينَا لَنَهْدِيَنَّهُمْ سُبُلَنَا » ؛\r\nآنان كه در راه ما با نفسشان جهاد كردند ، آنها هدايت شده‌اند و حتماً آنها را هدايت مىكنيم .\r\nپس اى برادر و خواهر ،\r\nامروز روز دو نبرد است ؛ دو دستگاه است ؛ دو جبهه است ؛ دو رقم جنگ است . و اين را بدانيد هر ملتى ، هر كشورى ، هر فردى ، هر گروهى ، در اين نبرد داخلى اگر پيروز بشود ، خاطر جمع باشد كه در نبردهاى خارجى هم پيروز خواهد شد . و اما اگر در اين نبرد مغلوب بشود ، يعنى اسير هوى باشد ، اسير هوس باشد و در جبههء ديگر پيروز بشود ، اين پيروزى نتيجه‌اى ندارد ؛ زيرا كه پيروزى كارترى مىشود ، پيروزىهاى باطل مىشود .\r\nبرادر ، بكوش تا در هر دو جبهه پيروز شوى !\r\nخواهر ، بكوش تا در هر دو جبهه پيروز شوى !\r\nاين جمله را على عليه السلام در ميان سخنانش مىگويد :\r\nو خذوا من أجسادكم و جودوا بها على أنفسكم .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nجملهء پر محتوايى است ، از آن آقايى كه شمشيرش برّنده است ، لكن بيانش از شمشيرش برّنده‌تر ؛ از آن آقايى كه بيانش برنده است ، لكن قلمش از بيانش تيزتر ؛ از آن آقايى كه قلمش تيزتر است ، لكن فكر و عقل و هوشش از همه تيزتر و سرشارتر .\r\nجمله‌اى بيان مىكند و آن جمله اين است :\r\nاى شيعيان من ، اى پيروان من :\r\nو خذوا من أجسادكم و جودوا بها على أنفسكم .\r\nاز بدن‌ها بگيريد ، و به روان‌ها بدهيد ! از هوىهاى نفستان بكاهيد ، و بر عظمت روحتان بيافزاييد ! از هوىهاى نفستان بگيريد ؛ هوى را مغلوب كنيد ؛ هوس را مغلوب كنيد !\r\nالمؤمن الملجم .\r\nپيامبر بزرگ ، با اين عبارتش بيان مىكند كه مؤمن لجام دارد ؛ آزاد نيست . گوشش لجام دارد ، زبانش لجام دارد ، چشمش لجام دارد ، هوىهاى نفسانىاش ، همه‌اش لجام دارد .\r\nمؤمن در تحت اختيار خرد است . همهء اين لجام‌ها در دست خرد است . مؤمن چنين است ؛ نه چشمش اشتباه مىكند و نه گناه ، نه گوشش گناه مىكند ، نه دست و پايش گناه مىكند . بنا بر اين ، چنين باشيد .\r\nپروردگارا ، ما را آفريدى و به اين جهان آوردى ، پيامبرانى براى ما فرستادى ، برنامه‌اى در آسمان به نفع ما تنظيم كردى ، يعنى دين . و اين برنامه را به ما دادى ؛ و براى نيكوكاران ثواب تنظيم كردى ، و وعده دادى ؛ براى بدكاران گناه ، و وعده دادى .\r\nخدا ، اينك از تو مىخواهيم ! خودت فرمودى : به درگاه من بياييد ، و از من بخواهيد .\r\nآمده‌ايم به درگاهت كه دل‌هاى ما را به نور ايمان ، و نور قرآن روشن و منور بفرمايى !\r\nپروردگارا ، به حق محمد صلى الله عليه و آله و اهل بيتش دل‌هاى ما را با خودت آشنا قرار بده .\r\nپروردگارا ، توفيق اين كه ما به خودمان بر گرديم ، و « خودسازى » كنيم روحمان را و صفايى به روح بدهيم ، به همهء ما عنايت بفرما .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nپروردگارا ، سلام‌هاى خالصانه ما را به وجود اقدس حضرت ولى عصر - ارواحنا له الفداء - برسان و قلب مبارك او را پيوسته از ما راضى و خشنود بگردان !\r\nو السلام عليكم و رحمة اللَّه و بركاته .\r\n\r\nپاسخ به سؤالات\r\nقبل از اين كه به سؤال‌ها پاسخ عرض كنيم ، در بارهء مسأله اصل سمينار يك چيزهايى ما اين‌جا يادداشت كرده‌ايم كه آنها را عرض كنيم .\r\n\r\nانقلاب تعليم و تربيت به اسلامى\r\nاگر ما بخواهيم تعليم و تربيتمان در دبيرستان‌ها و دانشگاه‌ها برگردد و اسلامى شود ، اولين راه اين است . كسانى كه متصدى اين كار هستند و مىخواهند اين انقلاب را انجام دهند ، خود آنها در انقلاب داخلىشان محكم و قاطع و مؤمن باشند . اولين قدمش اين است كسانى كه مىخواهند انقلاب ايجاد كنند ، خود بايد انقلابىترين افراد باشند تا بتوانند انقلاب ايجاد كنند .\r\nدوم ، برنامه است . بايد برنامهء انقلابى و كتاب‌هاى درسى كه مطابق انقلاب باشد ، نوشته بشود و عرضه شود .\r\nسوم ، صلاحيت و انقلابى بودن مجريان آنهاست ؛ يعنى آقايان دبيرها و معلم‌ها كه اين كتاب‌ها و برنامه را تدريس مىكنند ، آنها بايد افراد صالحى باشند . اگر مدرس‌ها و معلم‌ها ، صالح و خودشان مؤمن به انقلاب ، و واجد شرايط باشند ، مىتوانند برنامه را صحيح به قلب پاك اين بچه‌هاى معصوم برسانند . و اگر چنانچه خداى ناكرده خودشان اصلاح شده نباشند ، برنامه هر چه هم خوب باشد ، از كانال حلقوم اين‌ها كه بخواهد وارد مغز بچه‌ها بشود ، اين برنامه خراب مىشود . پس سوم اين كه خود دبير و معلم مجريان آن برنامه افراد صالح باشند تا بشود .\r\nچهارم ، مسألهء اولياى اطفال است . اگر بخواهيد ان شاء اللَّه برنامه ، برنامهء اسلامى باشد و فرزندان شما رفته رفته اسلامى بار بيايند و انقلاب فرهنگى صحيح از آب در\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبيايد ، اولياى اطفال هم نسبت به بچه‌هايشان اهميت بدهند ؛ آنها را در خانه هم تربيت كنند ، و بسپارند و بدانند كه اسلام مىخواهد ، انسان تربيت كند . پس اولياى اطفال هم دخالت در آن دارند و بعد ، مديران مدرسه دخالت دارند ، كه آنها مواظبت كنند در كيفيت اجراى برنامه . و سپس رسانه‌هاى گروهى . اين‌ها همه ان شاء اللَّه دست به دست هم بدهند تا بلكه بتوانند يك انقلاب اصيل فرهنگى ايجاد كنند .\r\nاگر كسى پيرو عقل باشد و عملى انجام دهد و بعد بفهمد كه گناه بوده و بعد توبه كند ، آيا هيچگونه عذابى در قيامت و اين دنيا متوجه او نمىشود ؟\r\n* توبه از مراحم بزرگ پروردگار است ، و خداوند قسم خورده ، هر جرمى كه از هر شخصى صادر بشود ، و صادقانه توبه كند ، توبه او پذيرفته است ؛ هر گناهى باشد .\r\nمنتها پذيرفته شدن به اين معناست كه ديگر خدا او را كتك نمىزند ، اما گاهى بايد قضاى يك عمل را به جا بياورد ؛ گناه كرد ، نمازها را نخواند ، روزه‌ها را نگرفت ، مدتى بعد پشيمان شد و توبه كرد . خدا نسبت به اين كارها - كه تركش كرده - كتك نمىزند ، اما مشروط به اين كه دوباره قضايش را به جا آورد ؛ مشروط به اين كه دوباره ، روزه‌ها را قضا كند . پس توبه قبول است . گناه ساقط مىشود . اما گاهى گناه يك گناهى است كه قضا و كفاره دارد . آن را بايد به جا بياورد . گاهى هم گناه قضا و كفاره ندارد . اعوذ باللَّه مشروب خورده بود ، دروغ گفته بود ، زنا كرده بود ، و امثال اين‌ها . . . همه اين‌ها اگر توبه حقيقى كند و از ته دل تصميم بگيرد و بگويد خدا غلط كردم و ديگر انجام نمىدهم ، پروردگار ، خط بطلان به گناهانش مىكشد ، و نه در دنيا و نه در آخرت ، عذابش نخواهد كرد ؛ زيرا كه :\r\nالتَّائِبَ مِنَ الذَّنْبِ كَمَنْ لَاذَنْبَ لَه .\r\nكسى كه از گناه توبه كند ، همانند اين است كه امروز از مادر متولد شده ؛ مشروط بر اين كه قضا و كفاره‌اش را به جا آورد . و مشروط به اين كه اگر گناهش حق الناس است ،\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمال مردم را خورده ، مال مردم را از بين برده ، برود آن را هم به صاحبش بدهد ، قيمت آن را به صاحبش بدهد ، و اگر نه توبه اش ، توبه ناقص است ، بايد آن را هم انجام بدهد .\r\nآيا رجعت درست است يا نه ؟\r\n* يك ظهور داريم و يك رجعت داريم :\r\n\r\nظهور\r\nظهور معنايش اين است كه يكى از چهارده معصوم ما زنده است ؛ يك نفر از دوازده امام ما زنده است و در پس پرده غيبت است و آن ، فرزند برومند امام حسن عسكرى عليه السلام يعنى حضرت ولى عصر - ارواحنا له الفداء - است . يكى از نام‌هاى آن حضرت ، نام شريف بقية اللَّه است ؛ يعنى خدا او را ذخيره كرده براى اين كه تمام كره زمين يك روزى بايد تحت حكومت اسلامى بيايد و به دست آن حضرت انجام گيرد .\r\nو اگر در شعاع كوچكى شما بتوانيد ، حكومت اسلامى را پياده كنيد ، اين‌ها مقدمه است براى اين كه بر آن حضرت لشكر اضافه كنيد كه زودتر بتواند دنيا را اصلاح كند و حكومت كند . بنا بر اين ، آن حضرت ظهور دارد و او رجعت ندارد ؛ يعنى روزى كه از پس پرده ، خدا به او اجازه داد - كه الان خود حضرت هم نمىداند خدا كى اجازه مىدهد ، خودش هم نمىداند - ظهور كند . يك روزى به او مىگويند : آقا ظهور كن و ظاهر شو ! حضرت مىآيد بيرون و ظهور مىكند .\r\n\r\nرجعت\r\nاما رجعت عبارت از اين است كه بعضى از امامان گذشته يا برخى از مؤمنين ، وقتى كه آن حضرت ظهور كرد ، خداوند او را استثناءً زنده مىكند ؛ كسانى كه خيلى آرزو داشتند ، حضرت را ببينند ، ولى موفق نشدند ؛ كسانى كه يك عمر گريه كردند ، حضرت را ببينند ، نشد ، صلاح نبود ، خداوند استثناءً يك عده را زنده مىكند كه به يارى آن حضرت بشتابند . اين را مىگويند رجعت .\r\nرجعت يعنى زنده شدن بعضى از مرده‌ها . علما در بارهء رجعت رأىشان مختلف\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاست ؛ يك عده مىگويند رجعت نداريم ؛ خدا هيچ مرده‌اى را در زمان حضرت ولى عصر زنده نخواهد كرد ، زندگى آخرت است ، در آخرت همهء مرده‌ها زنده مىشوند ، نه وقت آمدن حضرت ولى عصر .\r\nاز بعضى روايات استفاده مىشود و فرمايشات بعضى از علما هم اين است كه خير ! ما رجعت داريم ؛ عده‌اى از امامان گذشته زنده مىشوند ، و عده‌اى از آرزومندان و علاقه‌مندان آن حضرت هم زنده مىشوند و زير پرچم آن حضرت در حكومت دنيا شركت مىكنند و اسلام پرچمش به همه جا مىرود ، و مىبينند و تشفى قلبشان مىشود . يك مسأله رجعت است . پس مسألهء رجعت مسألهء اختلافى است ؛ آن طورى كه من سابقاً در مباحثه يافته بودم ، اين است كه يك عده معدودى زنده مىشوند ؛ رجعت هست ، عمومى نيست ، خصوصى است .\r\nآيا در درون انسان بين نفس اماره و عقل يا روان و عقل تضاد و تعارض است ؟ و چگونه دو ضد در يك جا با هم جمع مىشوند ؟\r\n* دوستان توجه كنند كه انسان موجودى است كه در او بذر صفات مختلف كاشته شده است و خداوند در خميرهء انسان هم صفت خوب را ريخته و هم صفات حسنه گذاشته و هم صفات رذيله در خميرهء انسانى گذاشته است .\r\nبنا بر اين ، هر دو صفت هست ؛ يعنى كشش‌هاى مختلفى انسان دارد ؛ طبيعت انسان ، فطرت انسان ، انسان را به سوى توحيد مىكشد ، آيه مىگويد :\r\n« فِطْرَةَ اللَّهِ الَّتِى فَطَرَ النَّاسَ عَلَيْهَا » .\r\nاز يك طرف ، فطرت انسان ، انسان را به سوى توحيد مىكشد و عقل انسان ، انسان را به سوى توحيد مىكشد . عقل مىگويد : جهان خالق دارد ، بايد معتقد شد . فطرت مىگويد : جهان خالق دارد .\r\nاز طرف ديگر ، هواى انسانى ، انسان را مىكشد به سوى شهوت‌ها . كشش‌هاى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمختلف در انسان هست . انسانيت انسان و آزمايش انسان به اين است كه در او كشش‌هاى مختلفى خدا قرار داده است . و در اين باره حافظ مىگويد :\r\n به دست خويش چهل سال باغبان ازل * گلى نماند كه تخمش نكشت در گلم \r\nيعنى وقتى خدا خميرهء انسان را درست مىكرد ؛ خدا خميره جد ما را درست مىكرد ، در ميان خميره‌اش بذرهاى گل افشاند كه بعداً شكوفا بشود و تخم‌هاى خار افشاند كه شكوفا بشود . گل به يك سو بكشد ، خار به يك سو ؛ و در بالاىسر اين‌ها عقل او را حاكم قرار داد ، و به او فهمانيد كه اين گل است ، و تو را به سوى بهشت مىكشد . و اين خار است و تو را به سوى جهنم مىكشاند .\r\nاينك اختيار دارى . انسانيت انسان به اين است . كشش‌هاى مختلف در انسان هست و نيروى عقل انسان هم مىفهمد راه را و هم مىفهمد بىراه را . بنا بر اين ، بعينه دو تا راه در انسان قرار گرفته است .\r\nتضاد هم به اين معناست ؛ اين طرف مىكشد ، آن طرف هم مىكشد ؛ كدام را اختيار كند .\r\nقرآن مىگويد :\r\n« إِنَّا هَدَيْنَاهُ السَّبِيلَ إِمَّا شَاكِراً وَ إِمَّا كَفُورا » ؛\r\nما راه‌هاى مختلف به انسان نشان داديم ، حالا يا شكرگزار باشد ، يا راه راست برود ؛ يا كفور باشد ، راه بد برود .\r\nدر اختيار خود انسان است . اختيار حاكم بر اين روش‌ها كشش‌هاست . عقل حاكم بر اين كشش‌هاست . اين‌ها همه هست . بنا بر اين ، انسان خودش انتخاب مىكند .\r\nدر انسان استعدادهاى گوناگون هست . برخى از انسان‌ها خوش استعدادند ، برخى كم استعداد ؛ بعضى از انسان‌ها سخى هستند و بعضى طبيعتاً جبين ؛ بخيل است ؛ شجاع است . اين‌ها همه در انسان هست . دو تا بچه در يك خانه از يك مادر و يك پدر متولد شده ، تربيت يكى ، پدر يكى ، مادر يكى ، كلاس درس يكى ، معلم يكى ، يكى بسيار باشعور است ، يكى بسيار كم شعور است . يكى بسيار شجاع است و يكى بسيار\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nجبين است . اين چطور است ، اين از كجا پيدا شده است ؟ البته غذاهاى پدر و مادر ممكن است تا حدى دخالت داشته باشد ، اما چنين نيست كه تمام استعدادها مساوى باشد . اين‌ها را خدا در اين موجودات قرار داده است . اگر خلقت ظاهر مردم يكى باشد ، خلقت روحش هم يكى مىشود .\r\nآيا قيافه‌ها يكى است ؟ قيافه‌ها اختلاف دارند ؛ رنگ‌ها اختلاف دارند . و همچنين استعدادهاى درونى انسان مختلف است و بذرش را خدا قرار داده و خدا اين تخم‌ها را در او كاشته است . منتها عقل را بر او ناظر و حاكم كرده و كشش‌ها در اختيار اوست ؛ مىتواند به سوى اين كشش‌ها برود و يا مىتواند نرود .\r\n« هَدَيْنَاهُ السَّبِيلَ » ؛\r\nراه‌ها را نشان داديم .\r\n« إِمَّا شَاكِراً وَ إِمَّا كَفُورا » ؛\r\nحالا شكرگزار باشد ، به سوى اللَّه برود ؛ كفران نعمت كند ، به سوى شيطان برود .\r\nاين غرايز قابل انكار نيست . غرايز را قرار داده است . شما خيال مىكنيد ، حضرت آدم كه اولين مخلوق است ؛ انسان‌هايى كه خودشان اولين مخلوق آن وقت‌ها بودند ، اين‌ها غرايز مختلف نداشتند ؟ خود حضرت آدم غرايز مختلف داشت . بنا بر اين ، اين‌ها فطرى انسان است ، و هيچ اشكالى ندارد كه خدا در انسان استعدادهاى مختلف خلق كند . منتها جبر نيست ، عقل را بالاى سر آنها قرار داده ، مىتواند به اين طرف ببرد ، مىتواند به آن طرف ببرد .\r\nكسى كه گناه كبيره كرد ، چه بايد بكند ؟\r\n* اگر من مجتهد اعلم بودم ، بر شما واجب مىكردم كه جواب بدهيد ؛ اگر چه شما هم مجتهد نباشيد .\r\nبه هر حال ، من جواب مىدهم . كسى كه گناه كبيره بكند ، بايد توبه كند . مرادتان از گناه كبيره چه گناهى است ؟\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nعرض كردم هر گناهى انجام بدهيد ، قابل توبه است . گناهان دو جور است : گناهان اعتقادى و گناهان عملى .\r\n\r\nگناهان اعتقادى\r\nگناهان اعتقادى مهم‌تر است و گناهان عملى نسبت به آنها كوچك‌تر است . گناهان اعتقادى شرك است ، كفر است ، انكار مبدأ است ، انكار معاد است و امثال اين‌ها . . .\r\nاين‌ها گناهان بزرگ است ، و گناهان اعتقادى هم با توبه قابل قبول است ؛ يعنى اگر كسى مشرك بود - اعوذ باللَّه - و آمد و گفت : خدا ، من غلط كردم ، و توحيد آوردم ، خدا مىپذيرد و هيچ هم نمىگويد ، و مىگويد پذيرفتم ، قضا هم ندارد ، كفاره هم ندارد ، هيچى هم ندارد !\r\n\r\nگناهان عملى\r\nگناهان فرعى ، گناه عمل انسان است ، مانند : زنا - اعوذ باللَّه - ، لواط ، ربا ، آدم كشى ، دروغ گفتن ، مال مردم خوردن ، تعدى به ناموس مردم كردن ، نماز نخواندن ، روزه خوردن ، حج را ترك كردن ، خيانت به جان مردم ، به ناموس مردم ، به مال مردم كردن . . . اين‌ها همه از گناهان عملى است . در ميان گناهان عملى ، من از دوستان مىپرسم كه كدام يك ، از گناهان عملى به عقيدهء شما خيلى مهم‌تر است ؟\r\nمن از مرحوم اصفهانى بزرگ ، در كتاب وسيلة النجاة ، خواندم . ايشان فرمود : من گشته‌ام گناهان كبيره را هيچ گناه كبيره‌اى بالاتر از ربا خوردن نيست . ربا از گناهان كبيره است . آدم كشتن از گناهان كبيره بزرگ است ؛ لواط كردن از گناهان كبيره است ؛ زناى آن زنى كه شوهر دارد و آن مردى كه زن دارد ، اين‌ها را مىگويند زناى محصنه ، و از گناهان كبيره است . همين گناهان كبيره را خدا باز با توبه مىپذيرد و مىآمرزد .\r\nيك آقايى آمد به قم و گفت : آقا ، من گناه كردم . من را ببريد و بزنيد !\r\nگفتم : آقا در عصر پيغمبر و امام اين اتفاق افتاده است .\r\nعلى عليه السلام فرمود :\r\nچرا خودت را رسوا مىكنى ؟\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبرو بين خود و خدا ، يك وضو بگير ! دو ركعت نماز بخوان ؛ و بگو خدايا ! غلط كردم . حتى اگر زناى محصنه هم انجام داده باشى ، تمام شد رفت . خدا قلم مىكشد ، كتك نمىزند . حتى اگر به روى و به صاحب زن هم بگويى ، فلانى ! من به زنت خيانت كردم ، اين خودش گناه است . خبر نده ؛ فساد ايجاد مىكند ، خدا مىآمرزد ، تمام مىشود .\r\nاگر لواط هم كرده باشى - اعوذ باللَّه - توبه كن ، به غير از خدا به كسى نگو ، و اين كه آدم برود و به حاكم شرع بگويد مرا شلاق بزن ! على عليه السلام مىفرمايد :\r\nآمدى به من گفتى ، من شلاقت زدم ، به دست من پاك شدى . اما بدان در خلوت توبه كنى ، آن پاكى بهتر از اين پاكى است . خدا رحمان است . خدا رحيم است . خدا هر كس به در خانه‌اش بيايد مىپذيرد .\r\nدوستان اگر گناه كرده باشيد ، هيچ احتياج ندارد به اين كه برويد توى خانه و وضو بگيريد . همين حالا ، همين طورى كه نشسته‌ايد ، تصميم بگيريد . خدا ، من ديگر آن گناهى كه تو مىدانى و من مىدانم ، ديگر انجام نخواهم داد . اين توبه است . والسلام .\r\nخدا همهء گناهان ، چه كبيره و صغيره ، همه را مىآمرزد . منتها گفتم اگر حق مردم را خوردى ، بايد آن پول را برگردانى به صاحبش . اگر نمىتوانى برسانى ، شخصاً برو به وسيلهء پست و يا يك چيزى بنويس به طورى كه نفهمد چه كسى است ، پول را برايش بفرست ، و يا ببر از در خانه و يا از روى ديوارش بيندازش . . . و برو سراغ كارت به طورى كه نفهمد چه كسى بود ؛ اگر نمىخواهى كه بفهمد . به هر حال ، حق مردم را بدهيد و توبه قبول است .\r\nشما گفتيد كه اصالت انسان به شر است . در صورتى كه در فلسفه اسلامى اصالت به خير است .\r\n* گفتيم اصالت به شر است و اصالت به خير ، هر دو ، در نهاد انسانى هست . هم كشش به خير است و هم كشش به شر است ؛ هر دو در انسان هست . هيچ كس نمىتواند بگويد كه در من كشش به شر نيست ؛ در من كشش به خير نيست . خدا ذات\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nانسان را داراى كشش‌هاى مختلف آفريده تا انسان را آزمايش كند ؛ تا انسان حقيقتش روشن شود .\r\nاخلاق را روشن كنيد . تعريف‌هاى زيادى شنيده‌ايم . مقصود اصلى چيست ؟\r\n* اخلاق علم مخصوصى است كه بحث مىكند از مرض روان ، از صحت روان ، از دواى روان ، از درد روان . و اين علم اخلاق است . هر علمى از يك چيزى بحث مىكند . علم طب بحث مىكند از بدن انسان . انسان بدنش مريض مىشود . اين دوا خوب است ، اين دوا بد است ، اين غذا بد است . علم طب موضوعش بدن انسان است .\r\nعلم اخلاق موضوعش روان انسان است . علم اخلاق از روح شما بحث مىكند .\r\nمىگويد آقا روح گاهى مريض مىشود . آدم بخيل روحش مريض است ، آدم متكبر روحش مريض است ، آدم بدخواه روحش مريض است ، آدم حسود روحش مريض است ؛ آدم شجاع سالم است ، آدم سخى سالم است ، آدم خوش طينت و خيرخواه نوع روحش سالم است . چگونه مريض روحى خوب مىشود ؟ و چگونه سلامتى انسان بر مىگردد و مريض مىشود ؟ اين‌ها در علم اخلاق هست و علم اخلاق را براى دوستان تعريف كنم . علم اخلاق علمى است كه بحث مىكند از روان انسانى ، از نظر اخلاق . اين روان ، اوصاف او ، اوصاف جميله ، اوصاف زشت او ، و كيفيت آن كه اوصاف زشت را انسان از خودش دور كند و صفت‌هاى نيك را پيدا كند . اين علم را به نام علم اخلاق مىنامند .\r\nدستورالعمل اسلام براى دورى جستن از سستى در انجام فريضه نماز چيست ؟\r\n* بعضى از دوستان ، آقايان ، برادران و خواهران خيال مىكنند كه انسان اگر بخواهد يك انسان متقى و عامل و كامل بشود ، اين عمل يك دفعه مىشود كه آدم يك وردى به او ياد بدهد يا يك قرصى بدهد بخورد و فردا بشود يك آدم متقى ، عالم ، كامل . اين كه نمىشود ، زحمت مىخواهد .\r\nمن از دوستان مىپرسم : چند تا از احكام واجب الهى را شما ياد گرفته‌ايد ؟ چند تا\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاز حرام‌ها را ياد گرفته‌ايد ؟ حالا زياد يا كم كارى نداريم .\r\nراه اول و قدم اول ، اين است كه هر چند تا كه ياد گرفتيد ، از آن مواظبت كنيد . اين ، رفته رفته روح شما را قوى مىكند . رياضت‌هاى بدنى روح انسان را نيرو مىبخشد .\r\nجمله‌اى برايتان نقل مىكنم :\r\nيك نفر روستايى آمد پيش آخوند روستا و گفت : آقا من وقتى كه نماز مىخوانم ، فكرم اين طرف و آن طرف است ، هى فكرم توى باغ است ، پيش گوسفندها ، الاغ‌ها ، كوچه و . . . همه‌اش اين‌ها در فكر من هستند ، چه كار كنم ، توى دلم اين‌هاست ؟ آن آخوند گفت : اين دل نيست . اين ده است ؛ براى اين كه توى دل شما كه همه‌اش اين‌ها باشد ، اين را دل نمىگويند .\r\nو از اين رو ، شاعر مىگويد كه :\r\n ده بود آن نه دل كه اندر وى * گاو و خر باشد و گياه و عقار \r\nمواظبت كنيد وقت نماز با خدا باشيد . مواظبت كنيد وقت نماز روحتان آن چند دقيقه با خدا باشد . و اين را بدانيد آن چند دقيقه‌اى كه روحتان با خدا باشد ، اين بعداً در خيابان كه راه مىرويد ، در شما اثر مىگذارد . بعداً وقتى كه يك گناه پيش مىآيد ، در روح شما اثر مىگذارد . اين اثر خاصى دارد با خدا بودن ، و لو چند دقيقه . در روح انسان يك رابطه پيدا مىشود كه اثرش وقت گناه معلوم مىشود ؛ اقدام به گناه نمىكند ، اقدام به خلاف شرع نمىكند .\r\nاگر خداوند همه انسان‌ها را يكسان آفريده ، چرا در عبادات و اعمال نيك و بد با يكديگر تفاوت دارند ؟\r\n* استعدادها مختلف است و بار تكليف هر انسانى به اندازهء استعدادهاى او است .\r\nاگر كسى ادعا كند كه خداوند همه را يك نواخت آفريده ، اشتباه مىكند . خداوند افكار مردم را مختلف آفريده ، دانش‌ها و خرد و عقل مردم را مختلف آفريده ، عقل قوى ، عقل ضعيف ، عقل ضعيف‌تر ، عقل قوىتر ، دانش‌ها مختلف و خرد مختلف است . و خداوند بر هر كسى به اندازهء دانش او تكليف آورده است . نمىشود كه عقلش كم\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nباشد و تكليفش زياد . خداوند براى پيغمبر گرامى آن قدر تكليف سنگين به عهده‌اش گذاشت كه مىگفت : بايد اين كره زمين را اصلاح كنى ! اين تكليف كه مال همه نيست ؛ همه نمىتوانند ؛ هر كسى به اندازهء فكرش . اگر يك پيكان و يك تريلى باشد ، اين دو تا را مختلف ساخته‌اند ؛ براى پيكان به اندازهء پيكان بايد بار بزنى و براى تريلى به اندازهء تريلى . اگر بار تريلى را بر پيكان بگذاريد ، مىشكند و خراب مىشود . پس بنا بر اين ، خداوند مختلف آفريده و جهان ، جهان اختلاف است . خيال مىكنند جهان همه‌اش يكسان است ؛ همه‌اش يك جور است . اگر اين طور باشد كه مىشود كارخانه استكان سازى آمريكا . خير ، اين طور نيست . اختلاف استعداد هست و بر حسب هر استعدادى ، همان اندازه هم تكليف به عهده‌اش گذاشته‌اند .\r\nمسأله توبه طورى مطرح شد كه متأسفانه چنين القاء شد : اگر شخصى با آگاهى هم مرتكب معاصى كبيره شود ، مىتواند باز توبه كند ؟ !\r\n* ما همين جور مىگوييم . ما رأىمان همين است . توبه فقط مال كسانى نيست كه بىاطلاع گناه كرده‌اند ؛ حتى كسانىكه عمداً هم گناه كرده‌اند ، « در توبه » بسته نيست .\r\nمنتها اين را آقايان بدانند ، اگر كسى عمداً گناه كند كه بعداً توبه مىكنم ، اين را بايد آدم متوجه بشود كه گاهى موفق به توبه نمىشود . نكند انسان جرأت كند به اين كه گناه كند كه من بعداً توبه مىكنم ! گناه نكنيد ! گناه انسان را ساقط مىكند ، گناه انسان را پيش خدا ذليل مىكند . اين‌جا يك روايتى به يادم آمد ، گرچه جايتان خيلى گرم است ، اما از من كه خسته‌تر نيستيد ؟ من اين روايت را برايتان بخوانم .\r\nحضرت عيسى و يحيى دو تا پيغمبر بودند ، در يك عصر . گاهى خدا پنجاه تا پيغمبر را در يك عصر مىفرستاده . يك وقت هم حضرت عيسى و يحيى را با هم فرستاد . اين دو تا آمدند و مردم را دعوت كردند و گفتند و نصيحت كردند ، جوان‌ها را به راه آوردند . مردم دورشان جمع شدند . روزى يك جوانى پيدا شد و گفت : عيسى ، تو كه اين طور مىگويى ، مرا هم پاك كن ، من پليد شده‌ام .\r\nعيسى : چه طورى پليد شدى ؟\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nجوان : من زنا كرده‌ام ، به من شلاق بزن .\r\nعيسى : برو جوان ! فردا با تشريفات بيا كه مىخواهم پاكت كنم .\r\nجوان : آقا ، تشريفات چيست ؟\r\nعيسى : برو ! سه تا غسل - كه به ميت مىدهند - انجام بده ؛ يك غسل با آب كافور ، يك غسل با آب سدر ، يك غسل با آب خالص - كه ميت را با اين سه آب غسل مىدهند - كفن بپوش ! حنوط بزن ! ( كافور را به جاى سجده‌ها زدن : پيشانى ، زانوها ، كف دست‌ها ، سر انگشتان پا ) كافور بزن . و لباس كفنت را بپوش ، و فردا بيا كه من پاكت كنم .\r\n( جوان رفت و عاشقانه اين كارها را انجام داد و گفت : من فردا مىروم ، عيسى مرا مىكشد و پاك مىشوم ، و ديگر پيش خدا مسؤول نيستم ) . جوان دوان دوان ، آمد .\r\nعيسى : آى مردم ، مىخواهم سنگسار كنم . سنگ‌ها را در دامن بريزيد و به فلان ميدان بياييد !\r\n( عيسى ابتدا جوان را تا نيمهء بدن دفنش كرد و به مردم گفت : دورش جمع شويد ! اول ، خود پيغمبر ، خود آن كسى كه اجراى حكم مىكند ، بايد سنگ بزند . عيسى سنگ درآورد ، و مردم مهيا كه عيسى سنگ بزند و سپس مردم سنگسار كنند . وقتى كه نصف بدن در خاك و نصف ديگرش بيرون باشد ، اين حالت را سنگسار مىگويند و الان هم اين مسأله در شرع اسلام هست . )\r\nجوان : آى عيسى ، اين لحظات آخر زندگى من است ، عرضى دارم ، عرضم را بشنو !\r\nعيسى : بگو !\r\nجوان : خواهش مىكنم به اين مردم بگو ! هر كس مثل من گنهكار است ، و روحش پليد است ، او به من سنگ نزند !\r\n( زيرا كه پليد ، حق پاك كردن پليد را ندارد . خفته را خفته كى كند بيدار ؟ او نمىتواند مرا پاكيزه كند ) .\r\nعيسى : جوان ، حرف خوبى زدى ! آى مردم ، كسى كه گناه مىكند و از اين گناهان كرده است و گرفتار پليدى است ، سنگ‌ها را بريزد و برگردد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n( مردم همه سنگ‌ها را ريختند و رفتند . مردم همه رفتند و فقط عيسى مانده و يحيى . و به قول شاعر :\r\n گر حكم شود كه مست گيرند * در شهر هر آنچه هست گيرند \r\nبنا بر اين ، عيسى ماند و يحيى ، اين دو نفر بايد سنگسار كنند ! مىخواهند سنگ بزنند ) .\r\nيحيى رفت جلو و گفت : جوان ، معلوم است كه انسان باشعور و با تقوايى هستى ! همين جا مرا نصيحت كن !\r\n( اين‌جا سه روايت است كه يكى را نقل مىكنيم . )\r\nجوان : يحيى ، گناه نكن ! كه لذت ، يك ساعت و حسرت ، يك عمر . و ناراحتى يك عمر ننگ را ، براى لذت يك ساعت مفروش !\r\nآى يحيى ، من گناه كردم كه به چنين روزى افتادم . برو از گناه پرهيز كن !\r\nخدا همهء گناهان را مىآمرزد ، حتى گناهى كه فهميده انجام دادى . اما اگر بداند كه گناه را فهميده مىكند كه بعداً توبه كند ، ممكن است نرسد به توبه . ممكن است خداوند يك دفعه ببردش و ديگر جاى توبه باقى نماند .\r\nدوستان ، مغرور شيطان نباشيد ، اما اگر شديد ، قرآن مىگويد :\r\n« إِنَّ اللَّهَ يُحِبُّ التَّوَّابِينَ » .\r\nيعنى هر گاه گناه كرد ، توبه كند ؛ باز هم گناه كرد ، توبه كند .\r\nآقاى عزيز ، اگر لباست كثيف شد ، ديگر نمىشويى ؟ هر بار كه كثيف شد ، مىشويى .\r\nروح اين طور است . روح كثيف مىشود . بايد انسان آن را بشويد .\r\n\r\nمراتب نفس\r\nاين جمله را هم در آخر عرايضم بگويم . در روايت است كه انسان چهار نفس يا روح دارد . مراد ، اين است كه روح انسانى مرتبه دارد : مرتبهء اول نفس ، نفس اماره است ؛ يعنى نفس انسانى را دستور مىدهد به گناه . هنوز تازه است ، هنوز تربيت نشده است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nدستور مىدهد به گناه . اگر يك كمى با عبادت نفس خود را تكامل بخشيدى ، ترقىاش دادى ، مىشود نفس لوامه ؛ يعنى اگر گناه كند ، زودتر پشيمان مىشود ، و اگر از آن هم تكامل پيدا كند ، مىشود نفس مطمئنه . در اين مرحله ديگر كارى با گناه ندارد ؛ نفس پاك و پاكيزه است . بنا بر اين ، ميل به گناه نمىكند . اين مراتب كامل نفس است .\r\nان شاء اللَّه اميدوارم كه پروردگار به ما توفيق اين كه نفس ما نفس مطمئنه بشود عنايت بفرمايد !\r\nو السلام عليكم و رحمة اللَّه و بركاته .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\n3 . اخلاق اسلامى ( رنگ‌آميزى صانع )\r\nقبل از شروع بحث ، لازم است مقدمه‌اى را ذكر كنيم تا در تبيين و توضيح سخن توفيق بيشترى حاصل گردد .\r\nهنگامى كه ما در جهان تكوين مطالعه مىكنيم ، مىبينيم پروردگار هستى همه موجودات را داراى رنگ خاصى قرار داده است . قرآن نيز يكى از مهم‌ترين صفات پروردگار را رنگ‌آميزى او مىشمارد :\r\n« صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً » ؛\r\nرنگ‌آميزى خداست كه به ما ( مسلمانان ) رنگ فطرت ايمان و سيرت توحيدى بخشيده است و هيچ رنگى خوش‌تر از رنگ ايمان به خداى يكتا نيست .\r\nتمام موجودات و اجسامى كه رنگ بردار هستند ، به چهار دسته اساسى تقسيم مىشوند : جمادات ، نباتات ، حيوانات و انسان ، كه در اين تقسيم بندى انسان مىتواند بالاترين مقام را حايز گردد . خداوند براى تمام اين موجودات رنگ‌هاى مختلف قرار داده است . جمادات داراى الوان مختلف هستند ، نباتات رنگ‌هاى گوناگونى دارند و حيوانات و انسان نيز از اين رنگ‌آميزى مستثنا نيستند .\r\nقرآن مجيد با تصريح بر اين مطلب مىخواهد انسان را متوجه سازد كه\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nرنگ‌آميزى صانع مسأله‌اى مهم و قابل تأمل است كه مىتوان از آن طريق به عظمت و كبريايى خالق پى برد .\r\nبدين آيه توجه فرماييد :\r\n« أَ لَمْ تَرَ أَنَّ اللَّهَ أَنْزَلَ مِنَ السَّمَاءِ مَاءً فَأَخْرَجْنَا بِهِ ثَمَرَاتٍ مُخْتَلِفاً أَلْوَانُهَا وَ مِنَ الْجِبَالِ جُدَدٌ بِيضٌ وَ حُمْرٌ مُخْتَلِفٌ أَلْوَانُهَا وَ غَرَابِيبُ سُودٌ » ؛\r\nآيا نديدى كه خداوند باران را از آسمان فرود آورد و به آن انواع ميوه‌هاى گوناگون و رنگارنگ پديد آورد و در زمين از كوه‌ها طرق زياد و اصناف و رنگ‌هاى مختلف سفيد ، سرخ و سياه خلق فرمود ؟\r\nبه كوه‌ها و جاده‌هايى كه در آنها پديدار مىشود ، توجه كنيد ، رنگ كوه‌ها را نيز ببينيد ، آن گاه به جمادات بنگريد و به رنگ‌آميزى ما آگاه گرديد .\r\nاختلاف رنگ موجودات چنان داراى اهميت است كه خداوند آن را از نشانه‌هاى خويش مىشمارد :\r\n« وَ مِنْ آيَاتِهِ خَلْقُ السَّمَاوَاتِ وَ الْأَرْضِ وَ اخْتِلَافُ أَلْسِنَتِكُمْ وَ أَلْوَانِكُمْ » ؛\r\nاز نشانه‌هاى خداوند خلقت آسمان‌ها و زمين و اختلاف زبان‌ها و رنگ‌هاى شماست .\r\nدر بيان اقسام موجودات رنگ‌پذير نيز مىفرمايد :\r\n« وَ مِنَ النَّاسِ وَ الدَّوَابِّ وَ الْأَنْعَامِ مُخْتَلِفٌ أَلْوَانُهُ » ؛\r\nو خداوند ، انسان و جنبندگان و حيوانات را نيز به رنگ‌هاى مختلف آفريد .\r\nحيوانات صحرايى ، دريايى و هوايى ، همه و همه ، داراى رنگ‌هاى خاص و گوناگون هستند . اختلاف رنگ انسان‌ها نيز ، اعم از سفيدپوست‌ها ، سرخ‌پوست‌ها ، سياه‌پوست‌ها و زردپوست‌ها از آيات خداوند ، و رنگ‌آميزى اوست .\r\nدر مقدمه‌اى كه گذشت ، از تمامى آيات استفاده مىشود كه يكى از شگفتىهاى\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nصُنع خداوند در عالم امكان و تكوين ، رنگ‌آميزى اوست ؛ اما نحوه ديگرى از رنگ‌آميزى نيز وجود دارد كه از موارد ياد شده ، مهم‌تر و دقيق‌تر است و آيات شريفه قرآن نيز دلالت بسيارى بر آن داشته و هدف عمدهء ما نيز توجّه به آن است .\r\nهنگامى كه خداوند در سورهء مباركهء بقره احوال مؤمنين و كفار را بيان مىكند ، مىفرمايد :\r\n« صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً » .\r\nمؤمن كسى است كه قلبش به سوى حق متوجه شده و آن گاه يك سره تسليم خداوند گردد . « صِبْغَةَ اللَّهِ » ، يعنى « صِبْغَةَ اللَّهِ صبغة » .\r\nايمانى كه در روح ماست ، رنگى است كه خداوند آن را به روح ما عنايت فرموده است . اين معنا يكى از مهم‌ترين معانى « صبغة اللَّه » است كه بايد مورد توجه واقع شود .\r\nوقتى انسان در مقابل دو راهى ايمان و كفر واقع مىشود ، مؤمنين مىگويند :\r\n« صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً » .\r\nيعنى : خداوند ما را رنگ‌آميزى كرده و به روح و روان ما رنگ ايمان داده است و دل و جان ما را از رنگ كفر محفوظ داشته است و كيست كه بهتر از خدا رنگ‌آميزى نموده و روان را به رنگ ايمان مزين نمايد ؟\r\nالبته توجه به اين نكته نيز حايز اهميت است كه خداوند رنگ‌آميزى ايمانى افراد را به خود ايشان واگذار كرده و تا زمانى كه جسم خاكى افراد حجاب روح و روان آنان است ، اين رنگ ، روشن و آشكار نمىشود . لسان الغيب ، حافظ در اين ارتباط مىگويد :\r\n حجاب چهرهء جان مىشود غبار تنم * خوشا دمى كه از اين چهره پرده برفكنم \r\nيعنى بدن من غبارى است كه بر چهرهء جانم نشسته است و من در آرزوى روزى هستم كه بتوانيم اين غبار را از چهره جان و روانم بزدايم و اين لباس كثيف را از آن مُلبّس نورانى به در آورم و به سوى عالم برتر حركت كنم .\r\nپس رنگ خاصى - كه روح انسان دارد - « صبغة اللَّه » است و آن بهترين رنگ‌هاست\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nو آن گاه اين رنگ ظاهر مىشود كه لباس جسم را از پيكر روح خارج ساخته و به سوى آخرت پرواز كنيم . آنجاست كه رنگ و قيافه و صورت اصلى انسان‌ها روشن و مشخص مىشود :\r\nأَلَا رُبَّ نَفْسٍ جَائِعَةٍ عَارِيَةٍ فِى الدُّنْيَا طَاعِمَةٌ فِى الْآخِرَةِ نَاعِمَةٌ يَوْمَ الْقِيَامَةِ ، أَلَا رُبَّ نَفْسٍ كَاسِيَةٍ نَاعِمَةٍ فِى الدُّنْيَا جَائِعَةٌ عَارِيَةٌ يَوْمَ الْقِيَامَة ؛\r\nچه بسيار كسان كه در اين جهان سير و خوش‌اند و در روز رستاخيز گرسنه و برهنه‌اند . و چه بسيار كسان كه در اين جهان گرسنه و برهنه‌اند و روز رستاخيز سير و خوش‌اند .\r\nاز اين رو است كه اگر انسان بخواهد چهرهء روح خويش را زيبا سازد ، بايد بكوشد كه منتسب به اوصاف حميده شده و شرايط لازم را براى پرورش كمالات در خانه روح خويش فراهم آورد تا هنگام ترك اين دنيا - كه همچون زندانى مؤمن را در بر گرفته است - پرگشوده و به ملكوت اعلى بپيوندد . و از اين رو ، مىبينيد هنگامى كه مرگ مؤمنين فرا مىرسد ، شاد و خندان هستند ؛ اما چون ايمان ما ناقص است ، از مرگ مىهراسيم . اگر روزى درب زندان را در مقابل كسى كه محكوم به حبس ابد است ، باز كنند و به او بگويند بفرماييد ، شما آزاد هستيد ، او چه قدر خوشحال مىشود ؟ اگر ما داراى ايمانى كامل بوديم ، بايد در مقابل مرگ چنين عكس العملى نشان مىداديم .\r\nعلت اين است كه ما براى عالم آخرت كارى نكرده و توشه‌اى برنداشتيم كه مرگ را ابتداى راحتى و اول سعادت خود بشماريم .\r\nما همانند مرغى هستيم كه در قفس محبوس شده و قفس او را در صحرايى پر از حيوانات وحشى قرار داده‌اند . بديهى است اگر قفس بشكند ، در چنگال حيوانات درنده گرفتار خواهيم شد و ما را قطعه قطعه خواهند كرد . ما مىدانيم كه اگر اين قفس تن بشكند و مرگ ما فرا برسد ، در مقابل گناهان ، خيانت‌ها و جنايت‌هايى كه انجام\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nداده‌ايم ، هزاران فرشته الهى و همچنين ارواحى كه از ما آسيب ديده‌اند ، به سراغ ما خواهند آمد و ما گرفتار خواهيم شد . از اين رو ، از شنيدن نام مرگ وحشت داريم و گر نه مرغى كه در قفسى در ميان باغ وسيعى گرفتار شده است ، هر لحظه مىبيند كه اگر قفس بشكند ، او پرواز خواهد كرد و در اوج باغ با مرغان ديگر هم آواز خواهد شد و به آرزوى خود خواهد رسيد . اين مرغ ، پيوسته مترصّد اين است كه اين قفس بشكند و او پرواز كند و رهايى يابد .\r\nاگر انسان اين چنين باشد ، ديگر مرگ را كابوسى وحشتناك نمىپندارد و از آن نمىگريزد . به جمله‌اى كه مولاى متقيان امير مؤمنان در اين ارتباط بيان فرمود است ، توجه كنيد :\r\nوَ اللَّهِ لَابْنُ أَبِى طَالِبٍ آنَسُ بِالْمَوْتِ مِنَ الطِّفْلِ بِثَدْيِ أُمِّه ؛\r\nبه خدا قسم ، انس و علاقه على بن ابى طالب به مرگ از علاقه طفل به پستان مادرش بيشتر است .\r\nبيان اين سخن كار هر كسى نيست و نظير امير مؤمنان بايد اين سخن را بگويد .\r\nدوستان عزيز ، بكوشيد از كسانى باشيد كه با شنيدن نام مرگ مسأله نجات از زندان در ذهن شما تداعى شود و به گونه‌اى خودسازى كنيد كه اگر مرگ به سراغ شما آمد ، شاد و خوشحال شويد و اين ميسّر نيست ، مگر اين كه روح خويش را قوى و مطمئن ساخته و اعمال خويش را زيبا و نيكو كنيد .\r\nقال الصادق عليه السلام :\r\nبه حقيقت سوگند ميان شما و ديدن آنچه كه ما جزئيات آن را در عالم برزخ و قيامت بر شما مىشماريم ، جز دريچه مرگ چيزى حايل نيست و هنگامى كه اين دريچه باز شود ، همه وعده‌هايى كه ما به شما داده بوديم ، تحقق مىيابد .\r\nروزى امام كاظم عليه السلام از قبرستانى عبور مىكرد ، ديد عده‌اى جمع شده و مشغول كندن قبرى هستند . آن گروه گودالى را به اندازهء قامت انسانى حفر كرده و قسمتى از\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nخاك را نيز در قسمت بالاى قبر جمع كردند تا صورت ميت را بر روى آن بگذارند .\r\nحضرت با دقت نگاه كرده و پس از تأمل فرمود :\r\nو اللَّه عمرى كه به اين‌جا ختم مىشود ، ارزش انجام يك گناه را هم ندارد .\r\nعزيزان من ، براى دنيايى كه عاقبت به قبر منتهى مىشود ارزش قايل نشويد و بدانيد اگر ارزشى براى اين جهان قايل شديد ، خود بىارزش مىشويد و عظمت و اهميت و جلال شما در نزد پروردگار به همان ميزانى است كه دنيا در نظر شما بىارزش باشد . هر چه دنيا در نظر شما كوچك‌تر باشد ، شما در پيشگاه خداوند بزرگ‌تريد .\r\nامير مؤمنان در ضمن حديثى ، ما را برادر ايمانى خويش مىخواند . و چه بسا اگر ما اين مطالب را متوجه شويم و با دقت بدان‌ها عمل نماييم ، مقاممان از مقام صحابه امير المؤمنين كمتر نباشد .\r\nدر حديث ديگر ، امام معصوم مىفرمايد :\r\nو اللَّه نحن صابرون و شيعتنا اصبر منا لا يرون الا سواد على بياض ؛\r\nقسم به خدا ، ما صبوريم ، ولى شيعيان ما از ما صبورتر و بردبارترند ؛ زيرا آنان جز نقطه سياهى بر صفحه سفيد چيزى نمىبينند ( كنايه از اين كه به كنه امور آشنايى ندارند ) .\r\nاگر تمام اين كره خاكى را در مقابل ترك يك عمل استحبابى به شما بدهند ، و اللَّه ارزش ندارد . بكوشيد در مسير زندگىخود با داشتن تقوا و رعايت موازين اسلامى به مهم‌ترين هدف خلقت - كه تقرب عند اللَّه است - نايل شويد و رسيدن به چنين هدفى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمرهون اين است كه براى مهم‌ترين پست‌ها و ثروت‌ها و ساير شؤونات دنيايى به اندازهء پشيزى ارزش قايل نباشيد .\r\nامام حسن مجتبى عليه السلام در حديثى افراد متقى و خالص العمل را مورد اشاره قرار داده و پستى دنيا را چنين ترسيم مىكنند :\r\nفو اللَّه لو جعلت الدنيا لقمة واحدة لقمتها فى فم من يعبد ، و اللَّه مخلصاً لرأيت انى مقصر فى حقه ؛\r\nبه خدا قسم ، اگر همه دنيا را يك لقمه كنم و در دهان كسى بگذارم كه به سوى خدا مىرود ، او را اطاعت مىكند و عمل خالص دارد ، واللَّه من در حق او كوتاهى نموده و مقصّرم .\r\nاين ارزش دنياست ، در مقابل كسى كه خداوند روح او را به رنگ ايمان ملوّن ساخته است . « صبغة اللَّه » ، رنگى است كه روح انسان در عالم ديگر با اين رنگ نمايان مىشود . و قيافه روح ما در جهان آخرت همان چهره‌اى است كه ما خود در اين جهان ساخته و پرداخته‌ايم .\r\nاگر شما مىخواهيد مقام مرحوم شيخ مفيد و يا شيخ طوسى - رحمة اللَّه عليهما - را كسب كنيد ، نهضتى در دنيا ايجاد كنيد و ملتى را به راه حق هدايت نموده و افكارى را از انحراف نجات دهيد ، براى رسيدن به اين مقامات عالى تحمل بزرگ‌ترين مجاهدت‌ها نيز لازم است .\r\nپرهيز از گناه ، چهره روح انسان را زيبا و منور مىسازد و انجام گناهان روح انسان را آلوده نموده و انسان را از مقام شامخ انسانيت ساقط مىكند .\r\nبا اندكى توجّه به حديثى كه امام صادق عليه السلام در اين ارتباط بيان فرموده‌اند ، خواهيم توانست براى بسيارى از سؤالات ذهنى خود پاسخ مناسبى يافته و به علل بعضى از مطالب پى ببريم :\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nان العبد ليذنب الذنب فيحرم صلوة الليل و يحرم الرزق و ما يدرى من اين حرم ؛\r\nهمانا بنده‌اى گناهى را مرتكب مىشود ، خداوند به واسطه انجام آن گناه او را از اقامه نماز شب محروم مىكند و يا روزى خويش را از وى دريغ مىنمايد ، ولى او نمىداند اين محروميت به سبب چيست ؟ ( و چه بسا اگر دقت نمايد و در وجود خويش تأمل كند ، در مىيابد كه اين محروميت‌ها به علت انجام گناهان و آلودگى روح به زشتىها ايجاد شده است ) .\r\nتشرف به درگاه حق شرايطى دارد . انجام گناه اين شرايط را از انسان سلب مىكند و او را به پايين‌ترين درجات حيوانيت تنزل مىدهد .\r\nمحروميت‌ها نيز مهلت مشخصى دارند و آن تا هنگامى است كه اميد بازگشت انسان به مسير مستقيم وجود داشته باشد ؛ اما اگر خداى نخواسته انسان هتك حرمت كرد و خود راه بازگشت را بر خويش بست ، آن گاه خدا نيز او را رها كرده و به حال خويش وا مىگذارد . آيه قرآن نيز مؤيد همين مطلب است :\r\n« ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ » ؛\r\nاى رسول ما ، آنان را به خورد و خوراك و لذات حيوانى خويش واگذار تا آمال دنيوى آنان را غافل گرداند و به زودى نتيجه اين كامرانى بيهوده را خواهند يافت .\r\nگاهى مىبينيم كفار در عين كفر از امكانات مادى فراوانى بهره‌مند هستند و اين مطلب براى بسيارى از كسانى كه آگاهى كافى ندارند سؤال برانگيز است . در صورتى كه اگر كمى دقت كنيم ، مىبينيم كه آنها از همه چيز گذشته‌اند و قناعت به اين دنياى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبىارزش كرده‌اند و رحمت خدا اقتضا مىكند كه حداقل آنان كه خود را به اين جهان فروخته‌اند ، همچون حيوانات از خورى پر برخوردار سازد .\r\nشما مقامتان از اين مطالب بالاتر است . شما مىخواهيد كسى باشيد كه با مبدأ وحى ارتباط برقرار نموده و با خداوند راز و نياز مىكند ، عرضه بداريد :\r\nاللهم أذقنى حلاوة محبتك . اللهم أذقنى حلاوة مناجاتك . سبحانك ما أطيب طعم قربك و ما أعذب شرب حبّك ؛\r\nخداوندا ، شيرينى و حلاوت محبت و مناجات خود را به من بچشان .\r\nپروردگارا ، تو از هر عيب و بدى منزهى ، چه قدر لذيذ است طعم قرب و نزديكى تو و چه گواراست آب زلال محبت تو !\r\nدوستان ، راه را گم نكنيد و خودتان را به دنيا نفروشيد تا علو مقام پيدا كنيد و بتوانيد به هر كجا كه مىرويد ، آن‌جا را آماده كنيد و احياگر باشد .\r\nدر روايت ديگرى از امام صادق عليه السلام سؤال مىشود :\r\nمن أورع الناس ؟ من أعبد الناس ؟ و من زهد الناس ؟\r\nيا بن رسول اللَّه از ميان مردم كداميك از همه متقىتر ؟ كدام يك عابدتر ؟ و كدام زاهدتر است ؟\r\nپاسخى كه امام صادق عليه السلام مىفرمايد ، همچون مرواريدى در عالم معنا مىدرخشد :\r\nأَوْرَعُ النَّاسِ مَنْ وَقَفَ عِنْدَ الشُّبْهَةِ أَعْبَدُ النَّاسِ مَنْ أَقَامَ عَلَى الْفَرَائِضِ أَزْهَدُ النَّاسِ مَنْ تَرَكَ الْحَرَام ؛\r\nپارساترين مردم كسى است كه به گاه شبهه درنگ كند ، عابدترين مردم كسى است كه تكاليف واجب را به جاى آرد ، زاهدترين مردم كسى است كه حرام را وانهد .\r\nگناه نكنيد ، به حساب عمر خود رسيدگى كنيد و مواظبت كنيد هيچ واجبى از شما ترك نشود . اين‌ها قدم‌هايى است كه انسان را صعود مىدهد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nشيخ بهايى در اين شعر چه زيبا مىفرمايد :\r\n الى كم كالبهائم انت هايم * و فى وقت الغنائم انت نائم \r\nاى انسان تا كى مانند بهايم ولگردى مىكنى ؟ و تا چند نسبت به اعمال و رفتار خود مراقبت نمىكنى ؟ مگر تو در زمرهء بهايم هستى ؟\r\nمبادا هنگام توشه بردارى خواب باشى و عمر گران‌بهايت بيهوده تلف شود ! ثلث آخر شب - كه دوستان خدا در خانه او را مىزنند - از خواب برخيزيد و اين وقت از شب را غنيمت بدانيد .\r\nشهيد اول - رحمة اللَّه تعالى عليه - يك سال شب‌ها تا به صبح نخوابيد و گفت من مىخواهم شب قدر را در بين اين شب‌ها بيابم و از خداوند حاجت بطلبم و موفق شد به حاجت خويش برسد و حاجتش را چنين عرضه داشت كه : پروردگارا ، من چيزى ندارم كه در راه تو هديه كنم ، جز اين جان ناقابلم ، توفيق شهادت در راه خودت را نصيب من بفرما و عاقبت نيز شهيد شد .\r\nاز مرحوم شيخ محمد تقى مجلسى ، پدر مرحوم محمد باقر مجلسى صاحب بحار الأنوار ، نقل مىكنند كه نزديك اذان صبح آخر نماز شب او بود . مشغول دعاى قنوت وتر بود و با خداى خويش چنين مناجات مىكرد :\r\nهَذَا مَقَامُ الْعَائِذِ بِكَ مِنَ النَّارِ ؛\r\nاين مقام كسى است كه از آتش جهنم به تو پناه آورده است .\r\nخود قنوت عظمت بسيارى دارد ؛ به گونه‌اى كه در روايت آمده است :\r\nأَطْوَلُكُمْ قُنُوتاً فِى دَارِ الدُّنْيَا أَطْوَلُكُمْ رَاحَةً يَوْمَ الْقِيَامَةِ فِى الْمَوْقِف ؛\r\nهر كدام از شما در دنيا قنوتش طولانىتر باشد ، در قيامت آسايش طولانىتر دارد .\r\nجمله معروف « هَذَا مَقَامُ الْعَائِذِ بِكَ مِنَ النَّارِ » در قنوت نماز وتر نيز مطلب مهمى است كه سفارش شده است انسان هفت مرتبه آن را تكرار كند و با خالق خويش چنين\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nنجوا كند كه : خداوندا ، در خلوت شب - كه همه در خواب‌اند - من آمده‌ام تا حاجت خود را از تو بخواهم و آن اين است كه بدن من طاقت آتش جهنم تو را ندارد . مبادا مرا به آتش قهر خود بسوزانى !\r\nو ما اميدواريم كه خداوند به واسطه اين مناجات‌ها از همه ما درگذرد و قلم عفو بر جرايم اعمال ما بكشد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n4 . اخلاق اسلامى ( اعراض از دنيا )\r\nدر اين بخش از سخن ، بنا داريم به ذكر رواياتى از نهج البلاغه بپردازيم . اما قبل از ورود در بحث ، لازم است در ارتباط با اين كتاب بزرگ مطالبى را خدمت دوستان عرض نماييم .\r\nنهج البلاغه كتابى است عظيم كه از مولاى متقيان ، امير مؤمنان به يادگار مانده است و اين كتاب ، بعد از قرآن مجيد ، بزرگ‌ترين و ارزشمندترين كتاب اسلامى است .\r\nنهج البلاغه مجموعه‌اى است كه مرحوم سيد رضى آن را جمع آورى نموده و متأسفانه سندهاى اين كتاب را ذكر ننموده و خطبه‌هاى حضرت على عليه السلام را در آن تقطيع كرده است ؛ مثلًا از اول ، آخر و يا وسط خطبه مقدار كمى را ذكر كرده و ما بقى را حذف نموده است .\r\nدر واقع ، نهج البلاغه مجموعه‌اى است كه مىتوان آن را « المختار من خطب على رسائله و حكمه » ناميد . مرحوم سيد رضى سخنان مختصرى از حضرت امير را جمع آورى نموده و در سه بخش « خطبه‌ها ، نامه‌ها و حكمت‌ها » در نهج البلاغه گرد هم آورده است .\r\nمطالب نهج البلاغه ، سخنانى است كه حضرت على عليه السلام به نحو ارتجال بيان مىنموده‌اند و هيچ گونه سابقه فكرى در بيانات حضرت وجود نداشته است . با اين\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nحال مىبينيم كه نهج البلاغه مجموعه‌اى گرديده است كه بزرگ‌ترين نويسندگان جهان ، پس از دقت و تفكر و با صرف ساعات متمادى در مطالعه و تحقيق ، هرگز نمىتوانند چنين عبارات و مطالبى را بيان نمايند . اين از اعجاز نهج البلاغه است و ما معتقديم كه اگر براى ولايت و خلافت امير المؤمنين على عليه السلام هيچ دليلى جز بيان مفاهيم نهج البلاغه نبود ، تنها همين سند ما را از توسل به دلايل ديگر مستغنى مىساخت .\r\nهمان گونه كه ذكر شد ، قسمتى از نهج البلاغه را كلمات قصار حضرت امير تشكيل مىدهد . كلمهء قصار يعنى بيان نتيجه تجربيات ساليان متمادى از عمر با بركت يك انسان فوق العاده و اين كارى است كه از عهده همه انسان‌ها بر نمىآيد . از مرحوم سيد كاظم يزدى ، صاحب عروه ، با آن نبوغ فكرى و آن استعداد فوق العاده‌اى كه داشته ، تنها در آخر بعضى از عروه‌ها چند كلمه قصار به يادگار مانده است ؛ در حالى كه از حضرت على عليه السلام تعداد بسيارى حكمت و كلمه قصار در نهج البلاغه فيض الاسلام ذكر شده و هزار كلمه قصار نيز ابن ابى الحديد در آخر شرح نهج البلاغه خويش گرد آورده كه تقريباً با آنچه در نهج البلاغه فيض الاسلام است ، متفاوت است .\r\nدوستان عزيز ، با اين كتاب ارزشمند زياد آشنا شويد و آن را با دقت مطالعه كنيد و همواره در مطالعه خويش با كتاب لغتى مأنوس باشيد تا هنگام برخورد با واژه‌هاى دشوار بدان رجوع نماييد .\r\nما پس از گذشت سال‌ها - كه از خواندن دروسى چون شرح لمعه و رسائل فارغ شديم - توجه پيدا كرديم كه چه قدر از لغات و عبارات را غلط خوانده و خود غافل بوده‌ايم .\r\nسعى كنيد از ابتدا كه مىخواهيد وارد علوم قرآنى شويد ، كتاب لغت ساده‌اى - كه بتواند نياز شما را برآورده سازد - به همراه داشته باشيد و اگر به كتب معتبرى چون قاموس ، صحاح جوهرى ، لسان العرب و تاج العروس - كه در لغت ، مانند جواهر در فقه مىدرخشند - دسترسى نداريد ، مىتوانيد از كتاب المنجد - كه خيلى ساده و زود فهم\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاست - استفاده نماييد . با هر لغت عربى كه برخورد كرديد و در معناى آن شك نموديد ، به كتاب لغت رجوع كنيد و مفهوم آن را دريابيد . با اين روش ، رفته رفته ، مىتوانيد بسيارى از كلمات قرآن و يا روايات را معنا نموده و از سرچشمه علوم قرآنى و روايى سيراب شويد .\r\nبرادران عزيز ، نهايت استفاده را از ايام جوانى عمر خويش بنماييد . سن نوجوانى و جوانى اقتضاى اين را دارد كه هر چه را كه مطالعه كنيد ، در زواياى افكارتان ثابت و پايدار بماند ؛ ولى هنگامى كه عمرى از انسان گذشت و استعدادهاى دوران جوانى به خمودى گراييد ، آنچه را كه انسان مىآموزد « كالنقش على الماء » ، مانند نقشى كه از انگشتان دست بر روى آب حك مىشود ، محو و فراموش مىگردد .\r\nدوستان عزيز ، از لحظه لحظه عمر خويش بهره ببريد و مفهوم اين حديث را در بارهء خويش به كار بنديد كه امام صادق عليه السلام فرموده‌اند :\r\nالمؤمن أشحّ بوقته من درهمه و ديناره ؛\r\nيعنى مؤمن نسبت به وقت خويش از درهم و دينارش بخيل‌تر است .\r\nمؤمن در قبال مال و دارايى خويش جواد است ، اما نسبت به وقت ارزندهء خويش همواره بخل مىورزد . اگر مقدارى از سرمايه و ثروتتان از دست رفت و تلف شد ، آن قدر غصه نخوريد كه در قبال نيم ساعت از وقت خويش متأسف مىشويد ؛ زيرا اين نيم ساعت توان اين را دارد كه شما را به اوجى از كمالات انسان برساند و اگر در اين مدت حال دعا و نيايشى داشته باشيد ، مىتوانيد بهشت و جنان را براى خويش كسب نماييد .\r\nدوستان عزيز ، اين توصيه را بپذيريد كه سفارش بزرگان است و من همچون نوار ضبط صوتى ناقل اين كلام براى شما هستم . اوقات جوانى خويش را مغتنم بشماريد و آن قدر از اين مهمان تازه وارد سريع الذهاب قدردانى كنيد كه وقتى سنّى از شما گذشت ، ببينيد همهء آنچه را كه دريافتنى است ، كسب نموده‌ايد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nدقت كنيد امير المؤمنين على عليه السلام چگونه ايام عمر را به كسب فضايل گذرانيده است كه در مقام تعريف از خويش مىفرمايد :\r\nيَنْحَدِرُ عَنِّى السَّيْلُ وَ لَايَرْقَى إِلَيَّ الطَّيْر ؛\r\nعلوم و معارف از سرچشمه فيض من ، مانند سيل سرازير مىشود و هيچ پرواز كننده‌اى در فضاى علم و دانش به اوج رفعت من نمىرسد .\r\nعظمت سيل توفنده‌اى را - كه از رودخانه‌اى عظيم نشأت گرفته است - در نظر بياوريد ، علم و دانش از سرچشمه وجود من بدين صورت روان است و اوج كمالات من تا بدان جاست كه مرغ روح بزرگ‌ترين متخصصان جهان نخواهد توانست به قلهء فضل و دانش من راه يابد .\r\nروايت ديگرى كه در نهج البلاغه با آن رو به رو مىشويم ، پرسش و پاسخى است كه در ضمن آن مىتوان به مفهوم واقعى خير و سعادت پى برد :\r\nوَ سُئِلَ عَنِ الْخَيْرِ مَا هُوَ ؟ فَقَالَ : لَيْسَ الْخَيْرُ أَنْ يَكْثُرَ مَالُكَ وَ وَلَدُكَ ، وَ لَكِنَّ الْخَيْرَ أَنْ يَكْثُرَ عِلْمُكَ وَ أَنْ يَعْظُمَ حِلْمُك ؛\r\nاز امام عليه السلام پرسيدند كه خير و نيكى چيست ؟ آن حضرت فرمودند : خير و نيكى آن نيست كه دارايى و فرزندت بسيار گردد ، بلكه خير آن است كه دانش تو افزون و حلم و بردباريت زياد شود .\r\nظاهراً در زمان حضرت امير اين مسأله وجود داشته كه در مفاهيم برخى از عبارات و لغات ، اشتباهات بزرگى در سطح جوامع بشرى روى مىداده است . مفهوم خير چيست ؟ مفهوم سعادت و خوشبختى چه است ؟ بشر در شناخت اين مفهوم اشتباهات بسيارى را مرتكب شده است . اگر از يك ضد خدا ، ماترياليست و يا طبيعى مسلك - كه در لسان روايات از او به عنوان زنديق تعبير مىشود - سؤال كنيد : خير و سعادت چيست ؟ و در مكتب شما خير و سعادت به چه چيزى اطلاق مىشود ؟ او خير را به گونه‌اى معنا مىكند كه اگر چهرهء اين خير دروغين را در آينه اسلام و قرآن\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبنگريم ، مىبينيم چيزى جز شر محض نيست . خير و سعادت در نظر يك مادى عبارت است از : خوردن ، پوشيدن ، خوابيدن ، هوسرانى ، مقام ، جاه و جلال و متاع قليل دنيا .\r\nتوجه كنيد كه اين انسان‌هاى منحط آن قدر فكر خويش را تنزل داده‌اند كه قناعت به اين دخمهء دنيا كرده و انسان‌ها را همانند گوسفندانى تلقى كرده‌اند كه بايد در طى مدت عمر در اين مزرعه سرسبز خوب بچرند و به شكم و شهوت خويش بپردازند .\r\nدر منطق مكتبى كه چنين مفهومى از خير و سعادت مىشناسد ، مقام انسانيت انسان چنان تنزل داده شده كه معادل چارپايان قرار گرفته است ؛ اما هنگامى كه به اسلام و قرآن مراجعه مىكنيم و از مفاهيمى كه ملحدين نامش را خير و سعادت مىگذارند ، جويا مىشويم ، قرآن مىفرمايد : اين دنياست . و همه اين‌ها تحت كلمه متاع حيات دنيا خلاصه مىشود و دنيا در نزد خداوند كوچك و بىارزش است .\r\nعلى عليه السلام در اشعار خويش اين مطلب را به خوبى بيان مىدارد :\r\n دُنْيَا تُخَادِعُنِى كَأَنِّى لَسْتُ أَعْرِفُ حَالَهَا * حَظَرَ الْمَلِيكُ حَرَامَهَا وَ أَنَا اجْتَنَبْتُ حَلَالَهَا \r\nدنيا مرتب به سراغ من مىآيد تا مرا فريب دهد . من كه سراغ او نمىروم ، اين شيعيان و پيروان او هستند كه بايد به دنبالش بدوند . دنيا چنان مرا به سوى خويش مىخواند كه مىپندارد من از خدعه‌هاى او غافل و بى خبرم . اى دنيا ، اين تو بودى كه قارون را زنده زنده در خاك فرو بردى و تو بودى كه فرعون را در رود نيل به جهنم كشاندى ، اين دنيا ، تو انسان‌ها كشته‌اى ، به خدا سوگند اگر تو يك انسان مجسمى بودى و در پيش چشم من حاضر مىشدى ، صدها حدّ آدم كشتن و منحرف كردن در بارهء تو جارى مىكردم .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nحضرت لقمان به فرزند خويش مىفرمايد :\r\nيَا بُنَيَّ ! إِنَ الدُّنْيَا بَحْرٌ عَمِيقٌ قَدْ هَلَكَ فِيهَا عَالَمٌ كَثِير ؛\r\nفرزندم ، دنيا درياى ژرفى است كه خلق بسيارى در آن دست و پا مىزنند و غرق شوند .\r\nعالم انسانيت در اين گودال فرو رفته و در اين لجن‌زار غرق شده است . اى مسلمانان ، مواظب باشيد در اين گودال نيفتيد و در اين لجن زار غرق نشويد . مقام انسانيت بالاتر از اين است كه انسان صرف شهوات و اميال دنيوى خويش نمايد .\r\nامام صادق عليه السلام در روايتى مىفرمايند :\r\nلَايَجِدُ الرَّجُلُ حَلَاوَةَ الْإِيمَانِ فِى قَلْبِهِ ، حَتَّى لَايُبَالِيَ مَنْ أَكَلَ الدُّنْيَا ؛\r\nشيرينى و لذت ايمان در قلب و سويداى دل كسى جاى نخواهد گرفت ، مگر اين كه اين خصلت را پيدا كند كه از دنيا و اميال دنيوى بى تفاوت بگذرد .\r\nشعرى از اشعار منسوب به امام زين العابدين عليه السلام كه حضرت در آن چنين مىفرمايد :\r\n نسمات هواك لها عرجوا * تحيى و تعيش بها المهجوا \r\nاى خدا نسيم و رشحه عشق تو چنان معطر است كه به انسان روح مىبخشد و مناجات با تو جان و روان آدمى را زنده مىكند .\r\nدوستان عزيز ، اگر در جاى خلوتى مشغول مناجات و راز و نياز با خدا بوديد و در حال دعا تأثرى پيدا كرديد و منقلب شديد و در آن حالت از حدقه چشمانتان به اندازه‌اى كه پر مگسى را تر كند ، اشكى جارى شد ، قدر آن حالت را بدانيد و آن لحظه را مغتنم شماريد كه شما به هدف رسيده‌ايد .\r\nآن گاه حضرت در بيان حالات دوستان خدا مىفرمايد :\r\n فهم فهموا معنا المعنا * و بذكر اللَّه لهم لهجوا \r\nخداوندا ، دوستان تو هستند كه معناى معنا را مىفهمند و ذكر تو همواره بر زبان آنان جارى است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاويس قرنى از جمله افرادى بود كه مصداق اين سخن زين العابدين عليه السلام است .\r\nروزى عمر بن خطاب گفت : اويس قرنى را بياوريد ، ببينيم اين مرد كيست كه پيامبر گرامى اسلام اين قدر از او ياد كرده است ؟ او مىپنداشت اويس انسانى است با لباس‌هاى فاخر و جواهرات گران‌بها . وقتى او را آوردند ، نگاهى كرد و با تعجب پرسيد : اين است كسىكه پيامبر سجده‌هاى طولانى او را بارها مىستود ؟\r\nچرا ما اين قدر غافليم كه اگر در يك جلسه لهو و لعب ساعت‌ها بنشينيم و عمر گران‌بهاى خويش را تلف كنيم ، هيچ خسته و ملول نمىشويم ، اما از اندكى مناجات با خدا فوراً خسته مىشويم ؟ چرا ما حال مناجات نداريم ؟ و براى چيست كه از ذكر خدا و ياد پروردگار لذت نمىبريم ؟ معلوم است كه ما مريض هستيم ؛ همان گونه كه مرحوم فيض در آن جمله معروف خويش مىفرمايد :\r\nكلّ من فوق الأرض مرضى كما أنّ كلّ من تحت الأرض موتى ؛\r\nيعنى همان گونه كه هر كس در دل خاك مدفون گرديده مرده است ، هر كس نيز بر روى زمين زندگى مىكند مريض است .\r\nعده‌اى مردند و رفتند ، ما هم احياى مريض هستيم و اگر مريض نيستيم ، چرا از خواندن دعاها لذت نمىبريم ؟ و چرا قند به اين شيرينى در ذائقه ما تلخ مىآيد ؟ اين دعا همان است كه در ذائقه امام زين العابدين آن قدر شيرين است كه گاه تمام دعاى ابو حمزه ثمالى را ايستاده مىخواند :\r\nإِلَهِى لَا تُؤَدِّبْنِى بِعُقُوبَتِكَ وَ لَا تَمْكُرْ بِى فِى حِيلَتِكَ مِنْ أَينَ لِى الْخَيرُ يا رَبِّ . وَ لَا يوجَدُ إِلَّا مِنْ عِنْدِكَ وَ مِنْ أَينَ لِى النَّجَاهُ وَ لَا تُسْتَطَاعُ إِلَّا بِكَ ؟\r\nخدايا مرا به عقاب خود ادب مفرما و به مجازات عملم به مكر و به عقوبت ناگهانيت غافلگير مكن ! اى خدا كجا خيرى توانم يافت ، در صورتى كه خير جز پيش تو نيست ، و از كجا راه نجاتى خواهم جست و حال آن كه جز به لطف تو نجات ميسر نيست ؟\r\nلحظه‌اى خسته نمىشود ، مىخواند و لذت مىبرد ؛ ولى ما لذت نمىبريم ، چون مريضيم .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاى انسان ، خود را معالجه كن . اين خانه ، خانهء معالجه است . برادر از اين‌جا مريض بيرون نرو كه در آن عالم شفاى مرض نيست . با هر مرضى كه از اين‌جا با خود بردى ، در قيامت همواره دست در گريبان خواهى بود و با هر كمالى كه اين جا به روى ، در آخرت نيز مأنوس خواهى بود .\r\nاما در قسمت انتهايى اين اشعار امام زين العابدين عليه السلام مىفرمايد :\r\n دخلوا فقراء إلى الدنيا * و كما دخلوا منها خرجوا \r\nدوستان حق تعالى با فقر پا در اين دنيا گذاردند ، و با فقر نيز دنيا را ترك مىكنند .\r\nان شاء اللَّه به زودى رزمندگان ما راه نجف و كربلا را مىگشايند و شما در نجف ، در آن كوچه معروف ، خانه آية اللَّه العظمى فى الارضين و خاتم العلماء و المجتهدين شيخ انصارى را خواهيد ديد كه چه خانه مختصرى داشته و در كجا زندگى مىكرده است كه در اين زمان به آن منازل اعتنايى نمىشود .\r\nمنطق قرآن نيز منطق عدم دلبستگى به مظاهر دنياست . بدين آيه توجه فرماييد :\r\n« اعْلَمُوا أَنَّمَا الْحَيَاةُ الدُّنْيَا لَعِبٌ وَ لَهْوٌ وَ زِينَةٌ وَ تَفَاخُرٌ بَيْنَكُمْ وَ تَكَاثُرٌ فِى الْأَمْوَالِ وَ الْأَوْلَادِ » ؛\r\nبدانيد اين است و جز اين نيست كه حيات دنيا عبارت است از بازى و سرگرمى و زينت و فخر فروشى به يكديگر و افزونى اموال و اولاد .\r\nقرآن عمر انسان را از ابتدا تا انتها به پنج بخش تقسيم مىكند كه مرحوم شيخ انصارى مىفرمايد : هر يك از اين بخش‌ها هشت سال به طول مىانجامد . بخش اول ، لعب است ، بازى و سرگرمى است ؛ بخش دوم ، لهو است . لهو در مرحله بالاترى از لعب قرار دارد و آن عبارت از بازىهايى است كه انسان در آنها حظّ و بهره‌اى هم مىبرد ؛ بخش سوم - كه دوران جوانى آدمى است - ، زينت است و آرايش ؛ بخش چهارم ، تفاخر است كه من چه هستم و تو چه هستى و من چه مزايايى بر تو\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nدارم ؛ و در بخش پنجم ، انسان به مرحله‌اى مىرسد كه در پى افزونى مال و اولاد طى طريق مىكند .\r\nما اين‌ها را لوازم دنيا مىدانيم و گذر و صعود از آنها را تا رسيدن به كمال مطلوب سعادت و خوشبختى تلقى مىنماييم ؛ اما ماديين از اين مطالب به عنوان ابزار سعادت انسان ياد مىكنند . ديدگاه ما نسبت به دنيا چنين ديدگاهى است :\r\nكَمَثَلِ غَيْثٍ أَعْجَبَ الْكُفَّارَ نَبَاتُهُ ثُمَّ يَهِيجُ فَتَرَاهُ مُصْفَرّاً ثُمَّ يَكُونُ حُطَاماً ؛\r\nدنيا همانند مزرعه سرسبزى است كه باران بهار باريده و گل‌ها و شكوفه‌ها جوانه زده و زارع از نگاه كردن بدانها لذت مىبرد ؛ اما دير زمانى نمىگذرد كه پاييز مىآيد و برگ‌ها طراوت و جوانى را از دست مىدهد و به زردى مىگرايد ، آن گاه خرد شده و بر روى زمين مىريزد و از بين مىرود .\r\nچنين جهانى ، با اوصافى كه ذكر شد ، ارزش ندارد كه انسان در راه او از همه كمالاتش صرف نظر كند و عظمت روحىخويش را از دست بدهد .\r\nدوستان عزيز ، لباس محبت اين جهان را از پيكر روحتان بيرون آوريد و به خداوند عرضه بداريد :\r\nاللَّهُمَّ زَكِّنِى وَ طَهِّرْنِى وَ صَفِّنِى وَ اصْطَفِنِى وَ خَلِّصْنِى وَ اسْتَخْلِصْنِى وَ اصْنَعْنِى وَ اصْطَنِعْنِى وَ قَرِّبْنِى إِلَيْكَ وَ لَاتُبَاعِدْنِىمِنْك ، وَ لَاتَرْفَعْنِى فِى النَّاسِ دَرَجَةً إِلَّا حَطَطْتَنِى عِنْدَ نَفْسِى مِثْلَهَا .\r\nخداوندا ، من به درگاه تو آمده‌ام كه از همه عيوب پاك و مبرّا هستى . اى كسى كه همه پاكيزگىها و زيبايىها از اوست ، مرا نيز پاكيزه و طاهر گردان و مرا در نزد نفس خويش خوار و ذليل فرما و در برابر ارباب عقول ، بزرگ مرتبه‌ام قرار ده و به هر ميزان كه مرا در برابر خلق خويش عزيز و گرامى مىفرمايى ، در پيش نفس خود خوار و فرومايه‌ام گردان .\r\nدوستان گرامى ، من به شما قول مىدهم و به تجربه نيز آموخته‌ام كه هر كس از\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nدنيا اعراض نمايد و با تقوا و پرهيز از گناه مشغول كار خويش باشد ، به جايى خواهد رسيد كه مورد استفادهء اسلام و مسلمين خواهد بود . و من اميدوارم كه ان شاء اللَّه خداوند چنين توفيقى را به ملت عزيز ما عنايت فرمايد . بحث را با اين دعا خاتمه مىدهم :\r\nإِلَهِى هَبْ لِى قَلْبا يُدْنِيهِ مِنْكَ شَوْقُهُ وَ لِسَاناً يُرْفَعُ إِلَيْكَ صِدْقُهُ وَ نَظَراً يُقَرِّبُهُ مِنْكَ حَقُّهُ ؛\r\nخداوندا ، قلب و دلى را از تو مىخواهم كه شوقش او را به تو نزديك كند و زبانى كه هيچ گاه در نامه عمل من گناهى از آن زبان ثبت نشده باشد و ديده‌اى كه انجام وظيفه‌اش او را به تو نزديك گرداند !\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\n5 . اخلاق اسلامى ( مواعظ اخلاقى )\r\nدر مكتب اسلام بين علم اخلاق و موعظه اخلاقى تفاوت‌هايى است كه آن دو را از يكديگر متمايز مىسازد .\r\nموضوع علم اخلاق ، روان انسانى است و در اين علم روح و روان انسان مورد بررسى دقيق قرار مىگيرد . در علم اخلاق صفات انسان سنجيده مىشود . آن گاه صفات حميده از خصلت‌هاى رذيله بازشناسى مىگردد . منشأ هر يك از اين صفات جست و جو شده و آثار و پيامدهاى آنها بررسى مىشود و در انتها علل حدوث صفات روحانى و كيفيت ايجاد اين خصوصيات در روح انسان كاوش گرديده و طريق زدودن صفات رذيله از روان انسان بيان مىشود . اين مطالب مفاد علم اخلاق است .\r\nاما موعظهء اخلاقى عبارت از بيان مطالبى است كه در روح شنونده تأثيرى بر جاى گذارد كه او را حركت دهد ، بيدار نمايد و به فكر بياندازد تا به كسب ملزومات خويش پرداخته و از منهيات پرهيز نمايد .\r\nاعتقاد من بر اين است كه نياز ما به موعظه اخلاقى بيش از علم اخلاق است . ما مىتوانيم كتاب معراج السعادة مرحوم ملا احمد نراقى را بگشاييم ، صفتى از صفات نفس را تحقيق كنيم و نسبت به آن از شناخت كافى برخوردار گرديم . اما آيا تأثيرى كه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاز اين تحقيق در روح ما ايجاد مىگردد ، با تأثير مواعظ اخلاقى قابل قياس است ؟\r\nهرگز ، مواعظ اخلاقى درون انسان را متأثر و افسرده مىسازد . انقلاب درونى و توجه روحى از مطالبى است كه اسلام بر آن صحه گذاشته و تأكيد نموده است . ائمه عليهم السلام نيز همواره درصدد بوده‌اند كه با مواعظ و نصايح خويش در يارانشان انقلابى روحى ايجاد نمايند و هنگامى كه چنين انقلابى در كشور بدن ايجاد شد ، زمينهء اصلاح انسان نيز فراهم مىگردد .\r\nامام سجاد عليه السلام گاه به ياران خويش مىفرمود :\r\nاصحاب من ، اگر حال توجهى به شما دست داد و از چشمانتان اشكى جارى شد ، بدانيد به حضور پروردگار رسيده‌ايد و در پيشگاه ملكوتىاش زانو زده‌ايد . از اين رو ، آن ساعت از عمر خويش را مغتنم شماريد و از حاجات خويش غفلت نكنيد .\r\nبهترين لحظات انسان و نيكوترين ساعات زندگى او همان ساعاتى است كه به وسيله تذكر نعم خداوندى و يادآورى گناهان گذشتهء خويش ، تأثرى روحى در انسان ايجاد گرديده و انقلابى درونى بر پا مىشود .\r\nاز جوانى خويش نهايت استفاده را بنماييد . فرصت كم و استعدادها اندك است ، اما علوم مختلف در رشته‌هاى گوناگون فراوان . و بدانيد تا همه وجود خويش را در اختيار علم قرار ندهيد ، علم ، بعضى از معارف خود را در اختيار شما نخواهد گذارد . در اصول الكافى بابى وجود دارد ، تحت عنوان « تنقل احوال القلب » كه رواياتى در ارتباط با تغيير حالات قلوب در آن ذكر شده است .\r\nبيان يكى از اين روايات بدين گونه است كه شخصى خدمت امام محمد باقر عليه السلام رسيد و عرضه داشت : يا بن رسول اللَّه ، هنگامى كه من خدمت شما مىرسم و شما برايم سخن مىگويى ، قلب من روشن شده و متوجه عالم ديگر مىشوم و گويا دنيا با همه موجودات و مقامات و اموال و . . . ، همه و همه در برابر ديدگانم پست و كوچك\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمىشود ؛ اما هنگامى كه از جا بر مىخيزم و از نزد شما مىروم ، همه چيز را فراموش مىكنم و باز به غفلت دچار مىشوم . علت چيست ؟ حضرت مىفرمايد : قلب انسان گاه نرم و پذيرنده است و گاه سخت و نفوذ ناپذير . اگر مىتوانى در حفظ آن حالات تلاش كن ؛ زيرا در آن لحظاتِ خاص فرشتگان با تو مصافحه مىكنند . گمان مىكنيد اين فرشتگان چه كسانى هستند ؟ آنان دوستان شما هستند . نيكانتان فرشته‌هايى هستند كه به زيارت شما مىآيند و اگر شما را قدرت تشخيص باشد ، آنان را خواهيد شناخت . دست يافتن به فضايل اخلاقى انسان را به مرتبه‌اى از علو و برترى خواهد رسانيد كه فرشتگان خاص الهى خدام انسان گردند . اين بيان امام زين العابدين عليه السلام است ، اما شرط آن پرهيز از گناه است .\r\nدوستان عزيز ، مبادا با انجام گناهان مقام خود را از دست بدهيد و منزلت خويشتن را نزد خدا ساقط نماييد .\r\nدر روايت آمده است :\r\nو قد يتكلم الانسان بكلمة فيسقط منزلته عند اللَّه ما بين السماء و الارض ؛\r\nيعنى گاه انسان با بيان كلمه‌اى - فقط يك كلمه - به فاصله آسمان و زمين مقام\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nخويش را نزد خداوند ساقط مىنمايد .\r\nشما جوانان آتيه‌اى نيكو داريد و بايد انسان سازانِ آينده باشيد . پس پاك و منزه باشيد تا بتوانيد پاك و منزه كنيد و بدانيد كه هرگز آلوده‌اى نخواهد توانست ، آلوده‌هاى ديگر را پاك و منزه گرداند . در حديث وارد شده است :\r\nإِنَّ رَسُولَ اللَّهِ صلى الله عليه و آله أَتَاهُ شَابٌّ مِنَ الْأَنْصَارِ فَقَالَ : إِنِّى رَجُلٌ أُرِيدُ أَنْ أَقْرَأَ عَلَيْكُمْ فَمَنْ بَكَى فَلَهُ الْجَنَّةُ ؛\r\nروزى پيامبر گرامى اسلام عده‌اى از جوانان مدينه را گرد هم جمع كرد و گفت : من مقدارى از آيات قرآن را براى شما مىخوانم ، هر كس كه بر اين آيات گريه كرد ، اهل بهشت است .\r\nآن گاه پيامبر آياتى از اواخر سوره زمر را بر آنان تلاوت نمود .\r\nفَبَكَى الْقَوْمُ جَمِيعاً إِلَّا شَابٌّ ، فَقَالَ يَا رَسُولَ اللَّهِ : قَدْ تَبَاكَيْتُ فَمَا قَطَرَتْ عَيْنِى . فَقَالَ :\r\nإِنِّى مُعِيدٌ عَلَيْكُمْ مَنْ تَبَاكَى فَلَهُ الْجَنَّةُ . قَالَ : وَ أَعَادَ عَلَيْهِمْ فَبَكَى الْقَوْمُ وَ تَبَاكَى الْفَتَى فَدَخَلُوا الْجَنَّةَ جَمِيعاً .\r\nهمه جوانان گريه كردند . فقط يكى از آنان گفت : يا رسول اللَّه ، من گريه‌ام نگرفت .\r\nرسول خدا آيات را دوباره خواندند ، آن يكى هم گريه كرد و جملگى از اهل بهشت گرديدند . اين اثر قرآن و اثر كلام رسول اللَّه ، و گريه بر عذاب و عقاب الهى است .\r\nآيات آخر سوره زمر از آيات حساس و كوبنده قرآن كريم است كه از احوال انسان‌هايى بحث مىكند كه در صحنه محشر ايستاده‌اند و در انتظار صدور فرمان الهى هستند :\r\n« فَرِيقٌ فِى الْجَنَّةِ وَ فَرِيقٌ فِى السَّعِيرِ » ؛\r\nعده‌اى دسته دسته به سوى بهشت روانه مىگردند و دسته‌اى گروه گروه به سوى جهنم مىشتابند .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nخداوند حالات آنان را در سوره زمر بازگو مىنمايد .\r\nاين گروه بندى افراد در جهت مشاهده آثار و پيامدهاى اعمال خويش را مىتوان از حديثى كه از ابن ابى الحديد در پايان شرح نهج البلاغه خويش از امير المؤمنين على عليه السلام بيان نموده است ، دريافت . حضرت مىفرمايد :\r\nروز قيامت ندا مىرسد كه صاحبان فلان گناه در مقابل محكمه حاضر شوند .\r\nپس عده‌اى حركت مىكنند و به حضور مىرسند . آن گاه صاحبان گناه ديگر را مىخوانند و با اين ندا عده‌اى ديگر از جاى بر مىخيزند و حركت مىكنند .\r\nدلالت حديث تا بدين جا بر گروه‌بندى افراد در قيامت است ، اما در قسمت ديگر حديث ، حضرت باب نصيحت را گشوده و خطاب به ما مىفرمايد :\r\nاى انسان ، مبادا جزء كسانى باشى كه با هر دسته‌اى كه بر مىخيزند تو نيز برخيزى و در مقابل خداوند عرق شرم بر جبين بريزى !\r\nيكى از گروه‌هايى كه ندا داده مىشوند ، كفارند كه بر مىخيزند و به سوى جهنم روانه مىگردند . به بيان قرآن دقت كنيد :\r\n« وَ سِيقَ الَّذِينَ كَفَرُوا إِلَى جَهَنَّمَ زُمَراً حَتَّى إِذَا جَاءُوهَا فُتِحَتْ أَبْوَابُهَا وَ قَالَ لَهُمْ خَزَنَتُهَا أَ لَمْ يَأْتِكُمْ رُسُلٌ مِنْكُمْ يَتْلُونَ عَلَيْكُمْ آيَاتِ رَبِّكُمْ وَ يُنْذِرُونَكُمْ لِقَاءَ يَوْمِكُمْ هذَا قَالُوا بَلَى وَ لكِنْ حَقَّتْ كَلِمَةُ الْعَذَابِ عَلَى الْكَافِرِينَ » ؛\r\nكفار گروه گروه به سوى جهنم رانده مىشوند آن گاه درهاى جهنم گشوده شده ، نگهبانان جهنم خطاب به آنان مىگويند : آيا پيامبرانى از خود شما به سوى شما مبعوث نشدند كه آيات خدا را بر شما تلاوت نموده و هراس از اين روز را بر شما يادآورى كنند ؟ آنان پاسخ مىدهند : بلى ، اما ( دريغ كه ) بليه عذاب صادر شده و براى كفار لازم آمده است .\r\nيكى از مهم‌ترين شكنجه‌هاى خداوند نيز در روز قيامت توهين است . انسان را در مقابل همه بزرگان ، از جمله پيامبران عظيم الشأن آن قدر توبيخ مىكنند كه در روايت\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nدارد چهل سال انسان را به خاطر اعمال و گفته‌ها و پندارهايش مذمت مىكنند به گونه‌اى كه شرمندگى اين ملامت در وهم نيز نمىگنجد .\r\nگروه ديگرى كه فرا خوانده مىشوند ، متقيانند كه دسته دسته به سوى بهشت حركت مىكنند :\r\n« وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذَا جَاءُوهَا وَ فُتِحَتْ أَبْوَابُهَا وَ قَالَ لَهُمْ خَزَنَتُهَا سَلَامٌ عَلَيْكُمْ طِبْتُمْ فَادْخُلُوهَا خَالِدِينَ » ؛\r\nآنان كه از پروردگار خويش حيا كردند ( و دست به گناه نيالودند ) گروه گروه به سمت بهشت روانه مىشوند . درهاى بهشت گشوده شده و خطاب به آنان سلام مىشود و آن گاه نگاهبانان بهشت مىگويند : خوش آمديد ، به بهشت داخل شويد و در آن جاودان زندگى كنيد .\r\nبه ياد دارم ، يكى از اساتيدم در موعظه‌اى مىفرمود : براى عبادت خود جايى را پيدا كن كه خاك باشد . بر روى خاك بنشين و با خداى خود مناجات كن . پيشانى خود را بر روى خاك بگذار و اين جملات را از دعاى ابوحمزه ثمالى زمزمه كن :\r\nاللَّهُمَّ امْلَأْ قَلْبِى حُبّاً لَكَ وَ خَشْيَةً مِنْكَ وَ تَصْدِيقاً لَكَ وَ إِيمَاناً بِكَ وَ فَرَقاً مِنْكَ وَ شَوْقاً إِلَيْك ؛\r\nپروردگارا ، قلب مرا از دوستى خود لبريز فرما و ترس از خود و ايمان و تصديق به كتاب خود و اندوه قلب و شوق به سوى خويش را روزيم فرما !\r\nشوق و خشيت را با هم داشته باشيد و در مقام عبادت و جهاد نفس و جهاد فى سبيل اللَّه شتابان و با عشق و شور و شوق گام برداريد ! جوانى سراپا عشق و علاقه است . جوانى نيروى عجيبى است كه آفريننده حركت و قيام و نهضت و جوشش است . سعى كنيد جوانى خود را در راه درك كمالات مصرف كنيد تا در آينده اميد مملكت و اسلام باشيد .\r\nپدر شيخ انصارى رحمه الله در سنين كودكى او را « مُرتض » خطاب مىكرد . اين پدر پير با\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nهر مشقتى كه بود ، او را به تحصيل علوم دينى گماشت و ديرى نگذشت كه بر اثر مراقبت و دقت ، شيخ به مقامى رسيد كه زبانزد خاص و عام گشت . پدر شيخ مرتضى انصارى روزى او را در مسجد بزرگى ديد كه بر فراز منبر نشسته و بزرگان و علما از محضر او استفاده علمى مىكنند . رسائل مىگويد ، مكاسب تدريس مىكند ، شيخ مفيد را رد مىكند ، روايت مىگويد و تحقيق مىكند . پدر - كه نتيجه زحمات خويش را به عيان مىديد - با ناباورى نگاهى كرد و گفت : « اين مُرتَض من است » ؟\r\nسعى كنيد به مقامى برسيد كه افراد با حيرت به شما نگاه كنند و بر مقامات عالى شما غبطه بخورند . هوى و هوس ، خوردن و خوابيدن و شهوت‌رانى و اتباع از دنيا اسارت است . اين اغلال را از خود باز كنيد ، زنجيرهاى هوى و هوس را از خود بگشاييد ، انسان باشيد ، طيران كنيد و بدانيد كه در اين راه رفيق شما تقواست و با همراهى اين رفيق به مقصد خواهيد رسيد .\r\n گفت پيغمبر كه اندر اين طريق * با وفاتر از عمل نبود رفيق \r\nاجازه دهيد به مناسبت ، مطلبى را عرض كنم . حوارى به كسانى مىگويند كه پول مىگيرند و در قبال آن لباس مىشويند و اين لفظ به طرفداران انبيا و ائمه نيز اطلاق مىشود ؛ با اين تفاوت كه آنان در برابر اجر الهى قلوب افراد را شست و شو مىدهند .\r\nدو نفر از حواريون حضرت على عليه السلام حبّه غروى و نوف بكالى هستند . آنان مىگويند شبى در مسجد خوابيده بوديم كه ديديم شخصى به سوى ما مىآيد ، اما حالتش طبيعى نيست ، دستش را بر ديوار مىگذارد و آهسته آهسته قدم بر مىدارد .\r\nهنگامى كه به نزديكى ما رسيد ، ديديم مولايمان على بن ابىطالب عليه السلام است و مشغول تلاوت آيات آخر سورهء آل عمران است :\r\n« إِنَّ فِى خَلْقِ السَّمَاوَاتِ وَ الْأَرْضِ وَ اخْتِلَافِ اللَّيْلِ وَ النَّهَارِ . . . » .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nهمان آياتى كه رسول مكرم اسلام نيز شب‌ها كه از خواب بر مىخاست ، به آسمان نگاه مىكرد و اين آيات را با حرارت و لطافت مىخواندند كه گويى روح مىخواست از پيكرها پر بگشايد . حضرت نگاهى كرد و گفت : حبه ، خوابى يا بيدار ؟ چشم باز كردم و گفتم : يا امير المؤمنين ، چشم را روى هم گذاشته بودم ، خواب نيستم . حضرت نيمه شب شروع به موعظه نمود : نيمه دل شب است و شما خوابيده‌ايد ؟ نوف بكالى مىگويد : به خدا قسم ، من مدتى گريه كردم ، بعد خوابيدم . آن گاه حضرت در بارهء گريه مطالبى را فرمود و از اثر گريه مطالبى عرضه داشت . هدف چيست ؟ حضرت مىخواهد ايجاد افسردگى نمايد و انقلاب درونى ايجاد كند .\r\nما در مدرسه فيضيه سيوطى و جامى مىخوانديم كه شخصى آمد و نماز جمعه را در مدرسه اقامه كرد . اين اولين نماز جمعه‌اى بود كه ما ديديم . تا آن موقع نمىدانستيم نماز جمعه چيست ؟ بعد مرحوم سيد محمد تقى خوانسارى آمدند و نماز جمعه را در مدرسه فيضيه بر پا نمودند . خطبتين ايشان هر دو به اندازه پنج دقيقه طول مىكشيد .\r\nبيش از اين مرسوم نبود ؛ اما سخنان اين مرد بزرگوار و متقى آن چنان در روح ما اثر مىگذاشت و ما را منقلب مىكرد كه تا آخر هفته از آن القائات سرشار بوديم . وقتى حرف مىزديم ، با كمال احتياط حرف مىزديم ، نكند كه از مشى خود خارج شويم ، چنين باشيد ، به خود برسيد و با خود حساب داشته باشيد . زبان خود را به دروغ عادت ندهيد . هر زبانى كه به شوخى دروغ گفت ، دروغ جدى هم خواهد گفت .\r\nيكى از دوستان ما - كه از شاگردان مرحوم سيد حكيم بود - مىگفت : گاهى آية اللَّه حكيم در سخنانشان خطاب به تلامذهء خويش مىفرمودند :\r\nوقتى به مسجد تشريف مىآوريد ، لابد با كمال خضوع و طهارت مىآييد ؛\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمثلًا اعوذ باللَّه بىوضو به مسجد نمىآييد ؛ يعنى ممكن است يكى از شما اعوذ باللَّه ، اعوذ باللَّه ، بدون وضو به مسجد آمده باشد ؟ !\r\nدوستان عزيز ، توجه كنيد اگر انسان در اوايل جوانى - كه هيچ پست و مقامى ندارد - توانست مكروهات را ترك نمايد ، مىتواند در آينده - كه در صدر پست حساسى واقع شد - به ترك گناهان كبيره موفق گردد . من شما را از آنچه ديده‌ايد ، برحذر مىدارم . اگر اكنون به مكروه جرأت پيدا كرديد ، بدانيد يقيناً در آينده به گناه كشانده خواهيد شد . و هر اهل علمى به گناه جرأت كند ، او شقىترين افراد خواهد بود . روز قيامت شاگردان ما - آنان كه از سخنان ما بهره علمى و معنوى برده‌اند - مىگويند : خداوندا ، اجازه فرما دريچه‌اى از جهنم گشوده شود تا ببينيم در آن‌جا چه خبر است ؟ و دشمنان خود را در ميان حرفه‌هاى آتشين جهنم مشاهده كنيم .\r\nخداوندا ، شنيده‌ايم قلاب‌هاى آتشين را مىكشند و شكم دوزخيان را مىدرند ، دريچه‌اى بگشا تا ما نيز عذاب آنان را از نزديك ببينيم . وقتى دريچه‌اى از جهنم گشوده مىشود ، ما را مىبينند كه در آتش عذاب و قهر خدا مىسوزيم . واى بر ما ! اگر آنان فرياد برآورند :\r\nإِنَّمَا دَخَلْنَا الْجَنَّةَ بِفَضْلِ تَأْدِيبِكُم ؛\r\nما از بركت تأديب شما وارد بهشت شديم .\r\nپس چرا شما خود گرفتاريد ؟ آن گاه چه جوابى خواهيم داد و چگونه از پس پرده خجلت برون خواهيم آمد ؟\r\nشيخ بهايى چه نيكو اين معنا را به رشته نظم كشيده است ! !\r\n يك دم به خود آ و ببين چه كسى ؟ * به چه بسته دلى به كه هم نَفَسى ؟\r\nنه اشك روان نه رخ زرد * اللَّه ، اللَّه ، كه چه بى دردى ! \r\nاميدوارم از عمر خويش كه بسيار پر ارزش است ، استفاده كنيد و جوانى خود را قدر بدانيد و اوقات گرانقدر خويش را مغتنم شماريد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nپاسخ به سؤالات اخلاق اسلامى\r\nتذكر : در اين قسمت از بحث ، حضرت آية اللَّه مشكينى به سؤالات اخلاقى - كه از جانب اقشار مختلف به دست ايشان رسيده است - پاسخ فرموده‌اند . ما ضمن درج سؤالات ، توجه شما را به پاسخ آنها معطوف مىداريم :\r\nحقيقت دل چيست ؟ و چرا دل انسان در اثر گناه مىميرد ؟\r\n* كلمه دل فارسى است و در زبان عرب از آن به عنوان قلب ، نفس ، روح ، عقل و صدر نيز ياد مىكنند . قلب انسان با گناه مىميرد ؛ يعنى اگر انسان گناهان زيادى را مرتكب شود ، قلب او حساسيت خود را نسبت به معارف الهى از دست مىدهد و ارتكاب گناهان در نظر او آسان جلوه مىكند و اين مرگ دل است . مهم‌ترين مرگ‌ها نيز مرگ دل است . در روايات نيز - كه به « موبقات » اشاره مىشود و از هلاك كننده‌ها نامى برده مىشود - مراد هلاكت قلب است . گناه قلب انسان را مىكشد و انسان گناهكار مرده دل است . اما با همه اين تفاصيل ، خداوند نيرويى به انسان عطا كرده است كه مىتواند احياى اموات كند ؛ يعنى قلوب مرده را زنده نمايد .\r\nدوستان عزيز ، مقدارى مواظبت كنيد ، به خودتان زحمت بدهيد ، گناه نكنيد و به واجبات و مستحبات عمل كنيد . آن گاه مىتوانيد در احياى قلوب خود و ديگران نقش مهمى را ايفا نماييد .\r\nآيا عمل به رسالهء توضيح المسائل براى رسيدن به كمال كافى است يا خير ؟\r\n* توضيح المسائل واجبات و محرمات را نوعاً بيان كرده است . اما اگر شما بخواهيد تنها به توضيح المسائل عمل كنيد ، كافى نيست . شما بايد مقدراى از وقت خود را به مستحبات اختصاص دهيد . با قرآن سر و كار داشته باشيد و به مداومت بر تلاوت قرآن بسيار مواظبت كنيد . تنها عمل به توضيح المسائل براى انسان والايى كه مىخواهد خليفة اللَّه فى الارض شود و به كمال مطلوب برسد ، كافى نيست ؛ بلكه به شرايط جامع‌ترى نياز است .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nچرا عده‌اى از انسان‌هاى عصر حاضر اهل دوزخ هستند ، ولى در زمان حضرت مهدى عليه السلام همه اهل بهشت و رضوان خواهند بود ؟\r\n* اين سؤال ناشى از بى اطلاعى از اوضاع و احوال حكومت اسلامى در زمان حضرت مهدى عليه السلام است و كسى كه اين سؤال را نموده ، گمان كرده است كه در عصر ظهور امام زمان عليه السلام راه انجام همه حسنات براى انسان باز و بالعكس ، دست انسان در انجام گناهان بسته خواهد بود ؛ يعنى آنان همه سلمان و ابوذر مىشوند و بهشت را بىچون و چرا كسب مىكنند ، ولى ما كه توفيق حضور در آن عصر نورانى را نداريم ، از اصحاب دوزخ خواهيم بود .\r\nبه زعم ما اين گمان اشتباه و اين تصور خطاست . در متون روايات وارد شده است كه كسى كه با جوّ فساد مبارزه كند ، گناهان را ترك نمايد و به واجبات عمل كند ، رتبه‌اش ده برابر كسى است كه در عصر حضرت مهدى عليه السلام پشت سر آن حضرت بايستد و نماز جماعت بخواند ؛ زيرا در آن دوران ، جوان جايى را براى انجام گناه نمىيابد . از اين رو ، مجبور است به مسجد و محراب رو آورد . خداوند موانعى را بر سر راه ما قرار داده است كه مىتوانيم با پشت سر گذاردن آنها به تحصيل مقامات عالى معنوى دست يابيم ، ولى در عصر حضرت مهدى عليه السلام چنين موانعى موجود نيست . از اين رو ، انجام عادات و ترك محرمات در زمانى كه موانع بسيارى در مقابل ماست ، از ارزش والاترى برخوردار خواهد بود .\r\nعلت چيست كه عده‌اى هر چه روضه خوانده مىشود و از مصائب اهل بيت ياد مىشود ، قلبشان متأثر نمىشود و اشكشان جارى نمىگردد ؟ براى رفع اين عارضه چه بايد كرد ؟\r\n* خداوند ذات و سرشت انسان‌ها را يكسان نيافريده و آنان را مختلف خلق كرده است . بعضى آن قدر رقيق القلب هستند كه با اندك مصيبتى گريه مىكنند و بعض ديگر اين طور نيستند و از بزرگ‌ترين مصائب عالم هيچ متأثر نمىشوند . خداوند نيز انسان را به خاطر گريه نكردن مؤاخذه نمىكند . اما چنان كه مواظب حال خود باشيد و\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nگناه نكنيد ، من قول مىدهم ترك گناه به تدريج در روح شما اثر مىگذارد و شما هم اهل بكاء و گريه خواهيد شد . قلبى كه پاك باشد ، به تدريج متأثر نيز خواهد شد .\r\nما در روايت داريم : اگر كسى به گونه‌اى خود را تربيت نمايد كه در هر كجا بخواهد بتواند گريه كند ، منافق است . اشك انسان در اختيار خودش نبوده و قهرى است و گريه نيز در حب و بغض ملاك و ميزان نيست .\r\nآيا صدق گفتهء كسى را كه ادّعا مىكند من امام زمان عليه السلام را ديده‌ام ، باور كنيم يا خير ؟\r\n* به گمان من ، هر كس چنين ادعايى نمايد ، مورد اطمينان نيست ؛ زيرا كسى كه به حضور آن حضرت رسيده باشد ، هرگز اين مطلب را فاش نخواهد كرد ، مگر در مورد افراد مطمئنى كه به ندرت جريان حضور به پيشگاه آن حضرت را ابراز كرده‌اند .\r\nديدار امام زمان عليه السلام شرايط خاصى دارد . بايد انسان مكروهات را ترك كند و در امتحانات طاقت فرساى خداوند توفيق يابد و هنگامى كه انسان به چنين مقامى نايل شد ، هرگز جريان ديدار خود را ابراز نخواهد كرد . اما اگر كسى بگويد كه من با آن حضرت رفاقت دارم ، رابطه دوستانه دارم ، با هم سر يك سفره مىنشينيم ، غذا مىخوريم و . . . مطمئن باشيد اين سخن از استحكام خاصى برخوردار نيست .\r\nآيا اين گفته كه « شيعه به جهنم نمىرود » ، صحيح است يا خير ؟\r\n* خير ، چنين مطلبى وجود ندارد ؛ چون خلاف آيه صريح قرآن است . خداوند در قرآن مىفرمايد :\r\n« إِنَّ الَّذِينَ يَأْكُلُونَ أَمْوَالَ الْيَتَامَى ظُلْماً إِنَّمَا يَأْكُلُونَ فِى بُطُونِهِمْ نَاراً » ؛\r\nآنان كه اموال يتيمان را به زور و ستم مىخورند ، در حقيقت آتش جهنم را به شكم خود فرو مىبرند .\r\nهمان گونه كه مشاهده مىكنيد ، آيه عام است و نسبت به شيعه و غير شيعه\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nفرق قايل نشده است . هر كس كه چنين گناهى را مرتكب شود ، در آتش معذب خواهد بود .\r\nالبته جهنم متفاوت است . گاه شخص در جهنم عالم برزخ معاقب است و گاهى نيز بر اثر شدت گناهان در جهنم قيامت معذب مىشود .\r\nدر مجموع ، ادعاى اين كه جهنم از آن شيعه نيست ، از هيچ كس پذيرفته نيست .\r\nوعده خداوند حق است و در وفاى آن فرقى بين شيعه و ساير مذاهب وجود ندارد .\r\nالبته كسى نيز منكر شفاعت نيست . اگر شخصى با حضرت امير عليه السلام رابطه دوستى و محبت قلبى داشته باشد ، امكان دارد حضرت على عليه السلام او را شفاعت كند كه اين خود بحث مجزايى است كه در اين جا مجال توقف در آن نيست .\r\nچه كنيم كه شب‌ها از خواب بيدار شويم ، موفق به نماز شب گرديم و دعاهايمان مستجاب شود ؟\r\n* خداوند مىتوانست انسان را به صورت قهرى و با دخالت عوامل طبيعى يا ماوراء طبيعى موفق به اين گونه موارد بگرداند ؛ اما مبناى تصميم خداوند ارادهء انسان‌هاست . انسان بايد خود مواظب وضع خويشتن باشد . زحمت برخاستن از رختخواب براى نماز شب به عهده خود انسان‌هاست . سعى كنيد لااقل اوّل اذان صبح ، نماز صبح را بخوانيد . قضاى نماز شب را در وقت ديگرى هم مىتوان خواند .\r\nخداوند راه‌هاى صعب العبور را پيش پاى انسان قرار داده است تا آدمى پس از گذر از آنها آزموده شود .\r\nاز قرآن مجيد بشنويم كه بر اين مطلب صراحت دارد :\r\n« أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لَا يُفْتَنُونَ » ؛\r\nآيا مردم چنين پنداشته‌اند كه به صِرف اين ادعا كه « ما به خداوند ايمان آورده‌ايم » ، رها مىشوند ؟ و ما آنان را امتحان و آزمايش نمىكنيم ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nچگونه استعداد و حافظه خويش را تقويت نماييم ؟\r\n* دوستان ، استعدادها با يكديگر متفاوت است . بعضى از افراد از استعدادهاى فوق العاده‌اى برخوردارند . بعضى ديگر اين گونه نيستند . استعداد انسان مثل خلقت بدن او جبرى است . همانطور كه خداوند يكى را رشيد و بلند قد و ديگرى را كوتاه خلق نموده و يكى را سفيد و ديگرى را سياه آفريده است ، به همان گونه يكى را خوش استعداد آفريده و فرد ديگر را از استعداد كمى بهره‌مند ساخته است . البته گاهى از استعدادهاى خوب استفاده مطلوب به عمل نمىآيد . شما مواظب باشيد كه از استعداد خدادادى خويش نهايت استفاده را ببريد .\r\nحالت يقين انسان نوسان دارد . علت چيست ؟\r\n* در روايات وارد شده است كه قلب انسان حالات مختلف دارد و در اصول الكافى نيز بابى وجود دارد ، تحت عنوان « فى تنقل احوال القلب » . در اين باب ، سخن از اختلاف احوال قلب است . و در روايات نيز چنين بيانى هست كه گاه قلب انسان به قدرى تنزل مىيابد كه از يك كهنه هم ارزشش كمتر مىشود و گاه نيز روح انسان چنان پرواز مىكند كه انسان از فرشتگان نيز به خدا نزديك‌تر مىشود .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\n6 . اخلاق اسلامى ( تهذيب نفس )\r\nمؤمنين جسم خاكى را مانند قفسى مىشمارند كه مانع عروج روح آسمانى انسان است .\r\nبحث را با جمله‌اى نغز و پر محتوا از على عليه السلام آغاز مىكنيم كه اشاره به دو صفت از صفات حيوانى انسان دارد . ائمه - عليهم الصلاة و السلام - هيچ گاه در مورد حوادث يا امراضى كه انسان را مىكشد و باعث مرگ آدمى است ، تعبير موبق و يا مهلك را به كار نمىبرند ؛ اما در لسان ائمه به گناهانى كه باعث سقوط مراتب انسانى مىشود ، مهلكات و يا موبقات اطلاق مىشود .\r\nواقعيت نيز همين است . مرگ انسانى مهلك نيست ، حيات است ، تبدّل دار است ، « الانتقال من دار الى دار اخرى » است ، نقل مكان است از خانه‌اى به خانه ديگر . حتى ، به تعبير برتر ، « الانتقال من النقص الى الكمال » و « من الانحطاط الى الارتفاع » و « من التوقيت الى الدوام » است . با مرگ از نقص به سوى كمال و از پستى به سوى بلندى و از محدوديت به سوى دوام حركت مىكنيم . مرگ مهلك نيست ، كمال انسان است و از مهم‌ترين سعادات به شمار مىرود . آنچه مهلك است و باعث هلاكت انسان مىشود ، سقوط اخلاقى انسان است ، واقع شدن انسان در ورطهء گناهان است . براى انسان فهم پليدى گناه ممكن نيست و تا وقتى حجاب دنيا بر پيكر روح انسان قرار دارد ، ميزان سقوط اخلاقى انسان‌ها در اثر گناه ، روشن و هويدا نيست ، اما هنگامى كه عالم قيامت\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبر پا مىشود و كمالات و درجات عند اللَّه آشكار مىگردد ، آن گاه آدمى متوجه مىشود كه چه قدر از عمر خويش را تلف نموده است و چه مراحلى را مىتوانسته بپيمايد و نپيموده و تا چه حد از كاروان كمالات به دور مانده است ؛ اما افسوس كه در آن‌جا ندامت و پشيمانى سودى ندارد ! حضرت امير در اين حديث چنين مىفرمايد :\r\nإِنَّ الْبَهَائِمَ هَمُّهَا بُطُونُهَا وَ إِنَّ السِّبَاعَ هَمُّهَا الْعُدْوَانُ عَلَى غَيْرِهَا ؛\r\nيعنى بهائم براى شكم خويش تلاش مىكنند و همت سباع و درندگان صرف دشمنى با غير خويشتن مىگردد .\r\nگروهى از حيوانات بهائم نام دارند كه تمام هدف آنان در زندگى خور و خواب و شهوت است و جز اين هدفى ندارند . دسته ديگر سباع هستند كه سبعيت آنان با حمله و زد و خورد و دريدن و امثال اين‌ها اشباع مىگردد . امّا آنچه موجب تعجب مىگردد ، اين است كه گاهى انسان‌ها نيز در رديف سباع و بهائم قرار مىگيرند و مقصود و اهداف مختلف پيدا مىكنند . به آيات اول تا چهارم سوره ليل دقت كنيد . خداوند پس از سوگندهاى متعددى - كه ياد مىكند - مىفرمايد :\r\n« إِنَّ سَعْيَكُمْ لَشَتَّى » ؛\r\nيعنى شما انسان‌ها نيز ( همانند بهائم وسباع ) قصدهاى مختلف داريد .\r\nگاه تلاش شما به نفع خود و ديگران است و گاه به ضرر خويشتن و سايرين اقدام مىورزيد . براى نقصان انسان همين بس كه به اين دو مرض مهلك گرفتار شود ؛ يعنى تمام تلاش او همچون بهائم مصروف شكمش گردد و يا چونان سباع دشمنى با غير خويش .\r\nشما جامعه كنونى بشر را در نظر بگيريد ؛ انسان‌هايى كه آفريده شده‌اند تا طيران كنند و از ملائك بالاتر روند ، آن قدر سقوط كرده‌اند كه در اين جهان يك باغ وحش عمومى را تشكيل داده‌اند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nدر اوايل طلبگى - آن گاه كه در مدرسه فيضيه تحصيل مىكرديم - روزى قبايى از بازار خريدم كه ظاهراً رنگ زيبا و جذابى داشت . چند نفر از آقايان طلاب - كه اين قبا را ديده بودند - دور من جمع شده و هر يك سؤالى مىكردند . يكى مىگفت : اين را از كجا خريده‌اى ؟ ديگرى مىپرسيد : قيمت آن چقدر است ؟ سومى مىگفت : مزد دوخت آن چه قدر شد ؟ . . . عرض كردم : آقايان ، چه قدر زود عاشق اين چيزها مىشويد ؟ چه قدر زود خود را مىبازيد ؟ لباس زيبا ، زندگى زيبا ، خانهء مجلل و . . . پوچ است ، هيچ است و ما بايد همت خويش را در موارد ديگرى ، مصروف كنيم .\r\nثلث آخر شب ، همانطور كه وقت حمله و جهاد است ، وقت غنيمت شمردن و هنگام غنيمت بردن است . گاهِ مسابقه دوستان حق است در خيرات و مبرات و چشمان بندگان خالص خدا در آن وقت با خواب آشنايى ندارد ، بلكه با بيدارى و شب زنده دارى مأنوس است .\r\nقرآن كريم در اين ارتباط مىفرمايد :\r\n« تَتَجَافَى جُنُوبُهُمْ عَنِ الْمَضَاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْنَاهُمْ يُنْفِقُونَ » ؛\r\nيعنى پهلوهاى بندگان پاكيزه خدا از خوابگاه لطيف و گرم و نرم دورى مىجويد . آنان خداى خويش را با خوف و طمع مىخوانند و از آنچه به ايشان روزى شده انفاق مىكنند .\r\nدقت كنيد دعاى آنان با دو صفت پسنديده همراه است : خوف و طمع . لو و زنا لم يرجح هذا على هذا ؛ اگر آنها را پيمانه كنند ، هيچ يك بر ديگرى سنگينى نخواهد كرد .\r\nهر گاه كه انسان مقامات عالى و الطاف الهى را مىبيند ، روحش طيران مىكند و رشتهء اميدش بدان معبود بى انتها بسته مىشود و آن گاه كه به خود مىنگرد و نقص خود و گناه خويش را مىبيند ، دلش از خوف خدا لبريز مىگردد . در روايت وارد شده است :\r\nإِنَّ الْمُؤْمِنَ لَيَرَى ذَنْبَهُ كَأَنَّهُ صَخْرَةٌ يَخَافُ أَنْ تَقَعَ عَلَيْهِ وَ إِنَّ الْكَافِرَ يَرَى ذَنْبَهُ كَأَنَّهُ\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nذُبَابٌ مَرَّ عَلَى أَنْفِه ؛\r\nمؤمن گناه خود را چون سنگى بزرگ بر بالاى سر خود مىبيند كه هر لحظه ممكن است بر فرق سرش افتد و كافر گناهش را چون صداى بال مگسى پندارد كه از جلوى گوشش گذشته باشد .\r\nشهيد اول رحمه الله در اشعار مفصلى سخن ضمير دردمند خويش را به نوشته نظم دركشيده است ؛ در اين باره كه چه شد كه من شبى را خوابيدم و از آن نعمت‌هاى وافى محروم گرديدم .\r\nاميد است دوستان ما بدانند كه با چه كسانى معاشرت مىكنند و از چه اساتيدى بهره مىبرند . در انتخاب معلم و استاد دقيق باشيد تا عقايد صحيح و مستقيم در ظرف ذهن شما وارد شود و همواره خويشتن را بيازماييد و به اصلاح خويش اهتمام ورزيد .\r\nيكى از كسانى كه در روايات و احاديث فراوان از او ياد مىشود ، حضرت عبد العظيم حسنى است - كه در شهر رى مدفون است - اين سيد جليل القدر و اين دانشمند فرزانه خدمت امام على النقى عليه السلام مىرسد و مىگويد : يا بن رسول اللَّه ، من مسلمان هستم . به توحيد ، نبوت ، امامت ، معاد ، عدل و . . . اعتقاد دارم ؛ اما انسانم و ممكن الخطا . شايد تاكنون در مسير زندگانى خويش اشتباه كرده باشم . آيا اجازه مىدهيد شرح حالى از عقايد و شخصيت خود را در پيشگاه شما معروض بدارم تا اگر خطا رفته‌ام ، هدايتم فرمايى و اگر ره گم كرده‌ام ، دستگيريم نمايى ؟\r\nلقمان حكيم نيز در تأييد اين مطلب به فرزندش مىفرمايد :\r\nيا بنى ! جالس العلماء ، و زاحمهم بركبتك ؛\r\nفرزند دلبندم ، با دانشمندان قرين و همنشين باش و از آنان مطالب علمى را فرا گير .\r\nدوستان عزيز ، در اين جهان بايد سعى و كوشش نمود . هدف بزرگ است . جهان\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nهستى بازار معامله‌اى است كه در يك سوى آن انسان است ، با همه نقايص و كمبودها و در سوى ديگر خداست كه منبع همه كمالات است .\r\nدقت كنيد يك عرب بيابانى آن چنان با خداى خويش معامله مىكند كه انسان انگشت تحير به دندان مىگزد . او از نزديك مسجد النبى مىگذشت ، صدايى شنيد بسيار جاذب و دلكش . صدا از كسى نبود جز رسول مكرم اسلام . عرب صحرايى گوش داد ، شنيد رسول اكرم جمله‌اى را زمزمه مىكند :\r\n« إِنَّ اللَّهَ اشْتَرَى مِنَ الْمُؤْمِنِينَ أَنْفُسَهُمْ وَ أَمْوَالَهُمْ بِأَنَّ لَهُمُ الْجَنَّةَ يُقَاتِلُونَ فِى سَبِيلِ اللَّهِ فَيَقْتُلُونَ وَ يُقْتَلُونَ » ؛\r\nيعنى خدوند اموال و انفس مؤمنين را در مقابل بهشت خريدارى مىنمايد ؛ همان كسانى كه در راه خدا مقاتله مىنمايند ، مىكشند و كشته مىشوند . . .\r\nخريدار و مشترى : خداوند .\r\nفروشنده : انسان .\r\nمتاع و جنس فروخته شده : جسم و بدن خاكى .\r\nثمن و قيمت : بهشت جاودان و خلود در جوار رحمت حق و انبيا و اوليا .\r\nآن عرب بيابانى قدرى فكر كرد . عاقبت ديد بد معامله‌اى نيست . خريدار كسى است كه تخلف در ذات او راه ندارد . متاع نيز پيكرى است همچون قفس كه بايد بالاخره روزى شكسته شود و طاير سرگشته جان آزاد شود و پر بگيرد . چه بهتر كه در اين راه باشد و چه شيرين‌تر كه در اين زمان ديدند عرب بيابانى فرياد برآورد :\r\nالهى ! سبحانك سبحانك قبلت هذه المعاملة ؛\r\nبارالها ، اين معامله را پذيرفتم و حلاوت و شيرينى آن را در ژرفناى جانم احساس كردم .\r\nمىبينيد يك آيه مىتواند انسانى را زنده كند و مسير زندگى او را تغيير دهد . روح انسان با تزكيه لطيف مىشود و معارف در اعماق آن رسوخ مىكند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nما بزرگانى را سراغ داريم كه در برابر معارف الهى تاب نمىآوردند و روح لطيفشان متأثر مىشد . مرحوم ميرزاى قمى - كه اكنون در شيخان قم مدفون است - گاهى مىنشست و مىگفت : آياتى از قرآن تلاوت كنيد يا شعر و حكمتى برايم بخوانيد . روزى در مقابل او شعرى در بارهء ابا عبداللَّه الحسين عليه السلام خوانده شد . مرحوم ميرزاى قمى آن چنان گريه كرد كه نزديك بود بيهوش شود . اين از اثرات لطافت روح است . مرتبه ايشان والاست و حقايق در پيش ديدگانشان جلوه‌گر است ؛ اما دريغا كه ما كوريم و از ديدار رخسار حق محروم .\r\nانسان بايد در مقابل فشارهاى روحى و جسمى مقاومت كند تا ساخته شود ، و الا بدون موفقيت در امتحان و آزمايش الهى نعمتى به كسى ارزانى نمىشود .\r\nشما ملاحظه كنيد اكنون چند هزار نفر انسان در دنيا زندگى مىكنند كه بدبخت و منحط و محكوم به كفر هستند و نام بابى و بهايى به آنان اطلاق مىشود ؟ بهاييت معلول چه عاملى بود ؟ طلبه‌اى غير مهذب كه در نجف تحصيل مىكرد و اسير قدرت و رياست خويش بود . هواى نفس انسانى در ددمنش ، ملتى را از مسير مستقيم الهى به كژراهه مىكشاند .\r\nبه بيان لطيف و زيباى قرآن در ارتباط با عالمان بد سرشت توجه كنيد :\r\n« فَمَا اخْتَلَفُوا إِلَّا مِنْ بَعْدِ مَا جَاءَهُمُ الْعِلْمُ » ؛\r\nدر بين بنى اسراييل اختلافى ايجاد نشد ، مگر اين كه علماى آنها بدان اهتمام ورزيدند .\r\nبه عبارت گوياتر ، تمام اديان واسطه و انحرافى و شرايع غير الهى محصول ترشحات فكرى عالمانى است كه تقوا در شالوده روح آنها وجود نداشته است . از اين رو ، بايد همواره يكى از دعاهاى ما اين باشد كه خداوند دين خود را از شر و بدى ما محفوظ بدارد : « اللهم احفظ دينك عن شرى » .\r\nيكى ديگر از مواردى كه در ايجاد تقوا و مبارزه با نفس نقش سازنده‌اى دارد ايثار\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nيا از خود گذشتگى است . اين كه انسان ديگران را در نعمت خود سهيم بداند و از آنچه دارد به افراد ديگر نيز كمك نمايد . هنگامى آيهء شريفهء « . . . وَ يُؤْثِرُونَ عَلَى أَنْفُسِهِمْ وَ لَوْ كَانَ بِهِمْ خَصَاصَةٌ . . . » ، در بارهء اهل بيت نازل شد كه از آنچه داشتند ، ديگران را سهيم نمودند و الا اگر كسى چيزى نداشته باشد و در نتيجه كمكى هم به كسى ننمايد ، كار مهمّى صورت نگرفته است و يا اگر فراوان داشته باشد و اندك انفاق نمايد ، باز مهم نيست . مهم اين است كه انسان خود نيازمند باشد و به نيازمندان ديگر انفاق نمايد كه كلمه « خصاصه » ( نيازمندى ) نيز دلالت بر همين مطلب دارد .\r\nنفس شرور همواره سعى دارد دنيا و مظاهر آن را در پيش چشمان آدمى جلوه‌گر كند و بدين وسيله روح و جان آدمى را از سير در عوالم معنوى غافل نمايد . و اگر اين غفلت حاصل شد ، اول انحطاط و سقوط آدمى است در منجلاب گناه و عصيان . قرآن در برخى از داستان‌هاى خويش اشاره به اين مسأله مىنمايد :\r\n« حَتَّى إِذَا أَتَوْا عَلَى وَادِى النَّمْلِ قَالَتْ نَمْلَةٌ يَا أَيُّهَا النَّمْلُ ادْخُلُوا مَسَاكِنَكُمْ لَا يَحْطِمَنَّكُمْ سُلَيْمَانُ وَ جُنُودُهُ وَ هُمْ لَا يَشْعُرُونَ » ؛\r\nدر يكى از اوقات كه سليمان و يارانش از كنار لانه مورچگان مىگذشتند ، يكى از مورچگان فرياد برآورد كه سراسيمه به لانه‌هاى خود برويد . مبادا سليمان و لشكريانش ندانسته شما را پايمال نمايند .\r\nباد صداى اين مورچه را به گوش سليمان رسانيد و فرمود : اين مورچه را نزد من بياوريد . هنگامى كه آن را آوردند ، حضرت فرمود : چرا نسبت ظلم به من دادى و حال آن كه مىدانى من عادلم و ظلم و جفا از من صادر نمىشود ؟ مورچه ناچيز در پاسخ سليمان جمله‌اى گفت كه ما بايد از آن درس بگيريم . گفت : ترسيدم جلال و كبكبه و دبدبه تو را ببينند و دل‌هايشان به سوى تشريفات مايل شود . آن گاه مورچه گفت : اى سليمان ، آيا مىدانى چرا پدرت را داوود ناميده‌اند ؟ سليمان گفت : نه ، نمىدانم . مورچه - كه عجز سليمان را از پاسخ سؤال خويش دريافت - چنين گفت : داوود معنايش « داوى جرهه » بوده\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nاست ، يعنى كسى كه بلايا و حوادث خويش را در پيشگاه خداوند و با محبت به او معالجه مىكند . كسى كه به مقام ربوبيت عشق مىورزد ، هرگز تندباد حوادث او را تكان نخواهد داد . شالودهء بعضى از ادعيه معروف اين است كه از لسان عاشقى فرزانه بيان شده است :\r\nإِلَهِى مَنِ الَّذِى نَزَلَ بِكَ مُلْتَمِساً قِرَاكَ فَمَا قَرَيْتَهُ وَ مَنِ الَّذِى أَنَاخَ بِبَابِكَ مُرْتَجِياً نَدَاك ؛\r\nخداوندا ، چه كسى است كه خاضعانه و ملتمسانه باب رحمت تو را بكوبد و تو را بخواند و تو او را اجابت نكنى ؟\r\nعشق است كه عبادت و مناجات را در مذاق اولياء اللَّه شيرين مىنمايد :\r\nإلهى ! أذقنى حلاوة مناجاتك ؛\r\nخداوندا ، شيرينى مناجات خويش را به كام ما بچشان .\r\nآن گاه ، مورچه به سخن خويش چنين ادامه داد كه : اى سليمان ، آيا مىدانى چه شده است كه خداوند باد را مركب تو قرار داده است ؟ گفت : نه . مورچه گفت : براى اين كه مىخواهد بگويد هر تشريفات و جلال و عظمتى در دنيا سوار بر مركب باد است ؛ يعنى هست و فردا نيست . متنبه باش كه خود را در برابر اين تشريفات دنيوى نبازى و شخصيت انسانى خويش را ساقط نكنى .\r\nاصولًا تشريفات با روح مهذب سازگار نيست . از اين رو ، در روايت آمده است كه :\r\nروزى رسول خدا نشسته و به عبادت خدا مشغول بودند ، ناگهان ديدگانشان بر پرده‌اى منقوش و رنگارنگ افتاد كه در مقابل ايشان به در آويخته بودند . حضرت رو به اطرافيان كرد و فرمود : « غيبه » ؛ اين پرده را از جلوى چشمان من دور كنيد كه حب دنيا را در دل و جان من وارد مىكند .\r\nروزى خدمت امام امت بوديم . من به ايشان عرض كردم : شما فرموده‌ايد كه از تشريفات پرهيز شود ، ولى متأسفانه گاهى ما با دسته‌اى از علما رو به رو مىشويم كه اهل تشريفات هستند . ما با اين گروه چه كنيم ؟ امام از اين سخن بسيار متأثر شدند و فرمودند : اگر اهل علم بخواهد در مجارى دنيا قرار بگيرد ، از مردم جدا مىشود و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nابهت و عظمت روحانيت از قلوب مردم بيرون مىرود و آن روز روز مصيبت اسلام است .\r\nدوستان ، به مجادله با نفس ادامه دهيد تا روحتان قوى گردد و ديگر از ماديات و مظاهر دنيا تأثير نپذيرد . روح انسان در معرض نوسانات شديدى است . گاه چنان به حضيض ذلت كشيده مىشود كه طبيعت مسترقه ( رباينده ) به آسانى آن را مىربايد و گاه چنان اوج مىگيرد كه ، به فرمايش امير مؤمنان ، اگر اجل معينى براى اين انسان‌ها مقدر نشده بود ، جسم آنان را توان قرار و سكون روح نمىبود و اين ارواح متعالى از اجسام خويش پر مىكشيدند و مىرفتند .\r\nمؤمنين اين چنين هستند كه جسم خاكى را قفسى مىانگارند كه مانع عروج روح آسمانى انسان است . گاه مىشد كه رسول اكرم چنان غرق در عوالم معنوى مىشد كه نزديك بود رشته علايق از دنياى مادى بگسلد . آن گاه خطاب به عايشه مىفرمود :\r\nيا حميرا ! كلّمينى ؛\r\nاى عايشه ، با من صحبت كن ، زنان من ، بياييد با من صحبت كنيد تا روح من قبل از فرا رسيدن اجل پرواز ننمايد و جسم خاكى مرا ترك نگويد .\r\nدانشمندى در زمان حضرت موسى از مسير هدايت انحراف يافت و به باطل كشيده شد . قرآن حكايت او را چنين بيان مىكند :\r\n« وَ اتْلُ عَلَيْهِمْ نَبَأَ الَّذِى آتَيْنَاهُ آيَاتِنَا فَانْسَلَخَ مِنْهَا فَأَتْبَعَهُ الشَّيْطَانُ فَكَانَ مِنَ الْغَاوِينَ * وَ لَوْ شِئْنَا لَرَفَعْنَاهُ بِهَا وَ لكِنَّهُ أَخْلَدَ إِلَىالْأَرْضِ وَ اتَّبَعَ هَوَاهُ » ؛\r\n( اى رسول ما ) جريان آن عالم را براى امت خويش بيان كن كه ما علم آيات به او داديم و توحيد و معارف و آيات الهى در دل او جايگزين شد ، اما او خود به انحراف رفت و باطن را از دانش تهى كرد . [ عرب لغت انسلاخ را در مورد\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمارى به كار مىبرد كه سالى يك بار از پوست خود بيرون مىآيد و چنين تعبيرى در اين آيه در ايضاح مفهوم بسيار مؤثر است 
  ] . او شيطان را تبعيت كرد و از گمراهان شد ؛ در حالى كه اگر ما مىخواستيم ، مىتوانستيم با دانش مقام او را رفعت بخشيم ؛ اما در زمين ( تن ) فرو رفت و از هوا و هوس خويش اطاعت و فرمانبرى نمود .\r\nسياق برخى از آيات قرآن بيانگر اين واقعيت است كه خداوند مردم را نسبت به ايمان و عمل خويش به ارادهء خودشان واگذار كرده است . خداوند نسبت به كردار بندگان خويش اراده تكوينى خود را اعمال نمىكند . در اين موارد ارادهء خداوند تشريعى است ؛ يعنى خداوند در عين حال كه از بندگان خويش انجام مناسك را مىخواهد ، اراده انجام آن را به خود آنان واگذار كرده است . در غير اين صورت مىبايست با ارادهء مطلق پروردگار همه عالم مظهر آيه « كُنْ فَيَكُونُ » گردد . از اين رو است كه در علم اصول مىخوانيم اراده‌هاى تكوينى پروردگار غير قابل تخلف است ، اما اراده‌هاى تشريعى خداوند مىتواند تخلف پذير باشد و چه بسا خداوند بسيارى از امور را اداره مىكند ، اما انجام نمىشود . خداوند اراده مىكند كه همه انسان‌ها خوب باشند ، همه نيكوكار باشند ، واجباتشان را انجام دهند ، هيچ حرامى در عالم مرتكب نشود و . . . همه اين‌ها از مظاهر ارادهء تشريعى خداست ، اما انجام نمىشود ؛ چون در سوى ديگر اراده انسان‌ها مؤثر و دخيل است .\r\nآنچه ذكر شد ، نمونه بارزى بود از علمايى كه علم خويش را با عمل توأم ننموده‌اند . در مقابل اين گروه ، عده‌اى هستند كه با عمل با آنچه فرا گرفته‌اند ، زمينه مهم‌ترين كمالات روحى خويش را فراهم آورده‌اند . شيخ مفيد رحمه الله به درجه‌اى از كمال رسيده بود كه پس از مرگ وقتى بر سر مزار او حاضر شدند ، ديدند روى قبرش دو بيت شعر نوشته شده است :\r\n لا سوّت الناعى بفقدك انه * يوم على آل الرسول عظيم \r\nاى كاش بقية اللَّه خبر مرگ تو را نمىشنيد كه اين سوك براى اهل بيت\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nرسول اللَّه عظيم و جان‌فرساست .\r\nلو كنت قد حجبت فى جدث الثرى العلم و التوحيد فيك مقيم ؛\r\nاگر جسد پاك و مطهر تو ميان خاك مدفون گرديد ، اما علم و توحيد در ژرفناى جان تو اقامت گزيده است .\r\nدر اين‌جا دو سؤال اساسى مطرح مىشود : اول ، اين كه شيخ مفيد كيست كه به چنين مقامى نايل شده است ؟ او چه كرده است كه امام زمان - عجل اللَّه تعالى فرجه - برادر عزيز و صديق ( ايها الاخ الاعز الصديق الشيخ المفيد . . . ) خطابش مىكند ؟\r\nو سؤال دوم ، اين كه چرا ما اين قدر منحط و اسيريم ؟ و چرا ما در مقابل اين عظمت خود را در بند هوى و هوس و نان و لباس كرده‌ايم و خود را از اين كمالات معنوى محروم نموده‌ايم ؟\r\nبرادران عزيز ، همچون شيخ مفيد در دين و عقايدِ خود محكم و استوار باشيد ؛ با نفسانيات خود مبارزه كنيد و از سن جوانى خويش استفاده نماييد . جوانى مهمان زودگذرى است كه پس از مدتى مىرود و جاى خويش را به پيرى مىسپارد . مهمان ديگرى كه على عليه السلام بدين گونه از آن ياد كرده است :\r\nو اهلًا و سهلًا بضيف نزل ؛\r\nدرود و مرحبا بر ميهمان تازه وارد .\r\nما در تاريخ به استعدادهاى فوق العاده‌اى بر مىخوريم كه زبانزد خاص و عام بوده است . يكى از سلاطين صفويه خطاب به علامه مجلسى عرض كرد : زنان خانوادهء ما نياز بسيارى به فراگيرى احكام و مسائل شرعى دارند . يكى از شاگردانت را - كه هنوز بالغ و نامحرم نشده است ، اما در عين حال مسائل را مىفهمد و حلاجى مىكند - به دربار ما بفرست تا زنان را احكام بياموزد . علامه مجلسى ، فاضل هندى صاحب كشف اللثام را فرستاد كه مىگويند در سن نه سالگى به درجه اجتهاد رسيده بود . اين يك استعداد درخشان است و همگان از آن بهره‌مند نيستند ، اما استعداد بخشى از مطلب\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاست ، علم چيز ديگرى است :\r\nالْعِلْمُ نُورٌ يَقْذِفُهُ اللَّهُ فِى قَلْبِ مَنْ يَشَاء ؛\r\nعلم نورى است كه خداوند در قلب هر كه بخواهد ، قرار مىدهد .\r\nانسانِ منفصلِ از هوى با هر گناه سدى ميان خود و تكامل خويشتن ايجاد مىكند و با هر مجاهده قدمى به سوى كمال و انسانيت بر مىدارد .\r\nپيوسته تلاش كنيد و در راه تهذيب لحظه‌اى توقف نكنيد . هر روز كمالى را تحصيل كنيد كه نبى گرامى مىفرمايد :\r\nمن ساوى يوماه فهو مغبون ؛\r\nهر كه دو روزش با يكديگر مساوى باشد مغبون و زيانكار است .\r\nقرآن در بارهء عالم غير مهذب تعبيرات خاصى را به كار مىبرد . گاه مىگويد : « فَمَثَلُهُ كَمَثَلِ الْكَلْبِ » . دانشمند منحرف را خداوند به سگ تشبيه مىكند . ( قرآن اين تشبيه را جز در اين مورد در هيچ كجا به كار نبرده است ) و گاه ديگر مىفرمايد :\r\n« مَثَلُ الَّذِينَ حُمِّلُوا التَّوْرَاةَ ثُمَّ لَمْ يَحْمِلُوهَا كَمَثَلِ الْحِمَارِ يَحْمِلُ أَسْفَاراً » ؛\r\nآنها همانند الاغى هستند كه كتاب‌هايى را بر پشت حمل مىكنند .\r\nحضرت على عليه السلام در روايتى مىفرمايند :\r\nأَلَا وَ إِنَ الْخَطَايَا خَيْلٌ شُمُسٌ حُمِلَ عَلَيْهَا أَهْلُهَا وَ خُلِعَتْ لُجُمُهَا فَأَوْرَدَتْهُمُ النَّار ؛\r\nاى انسان‌ها ، بدانيد گناهان همچون اسب چموشى است كه لجام او گسيخته است و افسار او از دست صاحبش به در رفته است و آن قدر مىتازد كه صاحبش را در آتش جهنم بيفكند .\r\nما به تجربه دريافته‌ايم و از علماى بزرگ نيز سفارش شده است كه هر مشكلى را مىتوان با سجده طولانى حل نمود . لازم است گاهى در سجده‌هاى خويش از نفس\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nخود به خداوند شكايت بريم و با معبود خويش چنين بگوييم :\r\nإِلَهِى إِلَيْكَ أَشْكُو نَفْساً بِالسُّوءِ أَمَّارَةً وَ إِلَى الْخَطِيئَةِ مُبَادِرَةً وَ بِمَعَاصِيكَ مُولَعَةً وَ بِسَخَطِكَ مُتَعَرِّضَةً تَسْلُكُ بِى مَسَالِكَ الْمَهَالِكِ وَ تَجْعَلُنِى عِنْدَكَ أَهْوَنَ هَالِك ؛\r\nخداوندا ، از نفس پليد خويش به تو شكايت مىكنم كه مرا به بدىها امر مىكند و به گناهان مبادرت مىورزد ، به معاصى حريص است و موجبات سخط تو را فراهم مىنمايد و همواره مرا به راهى مىكشاند كه باعث سقوط من مىشود و مرا در پيشگاه تو به پست‌ترين حالات جلوه مىدهد .\r\nروزى يكى از طلاب از من سؤال كرد : من به چه نيتى درس بخوانم و چه هدفى را از تحصيل منظور كنم ؟ من به او گفتم : در وهله اول ، فهم حكم خدا و در مرحله بعد ، هدايت انسان‌ها و رسانيدن آنان به مطلوب واقعى .\r\nچنين نيت كن كه خدايا ، من وارد اين رشته مىشوم تا آنچه را كه از من مىخواهى بفهمم و به تكليف خود آگاه شوم . آن گاه به آنچه فهميده‌ام ، عمل نمايم ، آدم شوم و سپس در نتيجه زحمات من انسان‌هايى راه پيدا كنند و به هدف برسند .\r\nاز گناهان جداً پرهيز كنيد كه اين مهم‌ترين راه سعادت است . در روايت وارد شده است :\r\nمَنْ أَذْنَبَ ذَنْباً ، وَ هُوَ ضَاحِكٌ ، دَخَلَ النَّارَ وَ هُوَ بَاك ؛\r\nهر كه گناهى را مرتكب شود ، در حالى كه شاد و خندان است ، خداوند او را با چشم گريان وارد آتش مىنمايد .\r\nدر اين قسمت ، به تحليل يك حديث قدسى مىپردازيم كه اهميت نماز شب را در جهت خودسازى و تهذيب بيان مىدارد و ديدگاه حق تعالى را نسبت بدان مطرح مىنمايد . خداوند در اين حديث قدسى مىفرمايد :\r\nمَنْ أَحْدَثَ وَ لَمْ يَتَوَضَّأْ فَقَدْ جَفَانِى ؛\r\nهر كه در نيمه دل شب از بستر برخيزد ، حدثى از او سر زند و وضو نگيرد ، به تحقيق به من جفا كرده است .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nوَ مَنْ أَحْدَثَ وَ تَوَضَّأَ وَ لَمْ يُصَلِّ رَكْعَتَيْنِ وَ لَمْ يَدْعُنِى فَقَدْ جَفَانِى ؛\r\nاگر كسى وضو بگيرد ، نماز نيز به جا آورد اما مرا نخواند به من ظلم نموده است .\r\nسياق حديث از اين‌جا به بعد تغيير مىكند و خداوند عكس العمل خويش را در مقابل اين بندگى و خضوع سحرى بيان مىدارد :\r\nوَ مَنْ أَحْدَثَ وَ تَوَضَّأَ وَ صَلَّى رَكْعَتَيْنِ وَ دَعَانِى فَلَمْ أُجِبْهُ فِيمَا يَسْأَلُ عَنْ أَمْرِ دِينِهِ وَ دُنْيَاهُ فَقَدْ جَفَوْتُهُ ؛\r\nهر كه وضو بسازد و نماز به جاى آورد و مرا نيز بخواند ، آن گاه من دعوت او را اجابت نكنم ، من در حق او جفا كرده‌ام .\r\nوَ لَسْتُ بِرَبٍّ جَاف ؛\r\nو من هرگز پروردگار جفاكارى نيستم .\r\nدوستان عزيز ، سعى كنيد خداوند سخنان شما را لبيك گويد و دعوت شما را اجابت كند كه اين نهايت سعادت انسان است .\r\nحسن ختام بحث را به بيان قسمتى از دعاى نيمه شعبان اختصاص مىدهيم :\r\nإِلَهِى ! تَعَرَّضَ لَكَ فِى هَذَا اللَّيْلِ الْمُتَعَرِّضُونَ وَ قَصَدَكَ فِيهِ الْقَاصِدُونَ وَ أَمَّلَ فَضْلَكَ وَ مَعْرُوفَكَ الطَّالِبُونَ وَ لَكَ فِى هَذَا اللَّيْلِ نَفَحَاتٌ وَ جَوَائِزُ وَ عَطَايَا وَ مَوَاهِبُ تَمُنُّ بِهَا عَلَى مَنْ تَشَاءُ مِنْ عِبَادِك ؛\r\nاى پروردگار بزرگ ، نيمه شب درِ خانه رحمت تو باز است و پيوسته از سوى تو براى بندگان پاكيزه و خالص نعمت‌ها ، تحفه‌ها و نعم و مواهب و توفيقات نازل مىشود . اى خالق خوب و مهربان ، من هم آمده‌ام تا به من نيز چيزى عطا كنى و مرا نيز از مستغفرين بالاسحار به حساب آورى . ان شاء اللَّه .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\n7 . اخلاق اسلامى ( هجرت از هوى تا خدا )\r\nقال اللَّه تبارك و تعالى :\r\n« وَ مَنْ يَخْرُجْ مِنْ بَيْتِهِ مُهَاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ » .\r\nحق سبحان در كلام مبرهن خويش قرآن مىفرمايد :\r\nكسى كه از خانه خويش به سوى خدا و رسولش هجرت نمايد و آن گاه مرگ او را دريابد ، پاداش و اجر او با خداست .\r\nدر اين آيهء شريفه مسافرتى عنوان مىشود كه مبدأ آن بيت است و مقصد آن خدا و رسول است و خداوند از اين سفر به عنوان مهاجرت ياد مىكند .\r\nبيت مركز تعلقات انسانى است . مركز ثقل همه علاقه‌ها و روابط در بيت انسان است . آدمى به خانه ، زندگى ، استراحت ، فرزند و مال و ثروت خويش علاقه‌مند است و كانون همه اين علايق بيت است . با اين مقدمه خروج از بيت را مىتوان انقطاع از علايق دانست .\r\nاگر انسان رشته علايق گسست و رخت اقامت از بيت بركند ، سفرى طولانى در پيش رو دارد كه براى پيمودن آن بايد شرايط بسيارى را فراهم نموده ، و بسيارى از دشوارىها را بر خويشتن هموار نمايد .\r\nدر اين راه ، رفيق خوب يكى از توشه‌هاى مهم انسان است . راهى كه اگر انسان از\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nآن منحرف نشود و درست بپيمايد ، به مراحلى از عصمت دست مىيابد و به مقام نيابت امام و خلافت خداوند نايل مىگردد ؛ اما اگر اندكى از قافله متقين فاصله گيرد و انحراف حاصل شود ، آن چنان سقوط مىكند كه تصور آن براى انسان ممكن نيست .\r\nمن به دوستانى كه وارد اين مرحله شده‌اند و راه سفر به سوى خدا و رسول را پيش گرفته‌اند ، توصيه مىكنم كه از هم اكنون عنان نفس خود را در دست گيريد و با شيطان حساب را تصفيه كنيد و رابطه خود را با خدا و رسول محكم نماييد و بدانيد كسى كه در اين مرحله به شما هشدار بدهد و خطرات مسير را بيان كند ، از آن كه تنها به بيان نيكىهاى شما مبادرت ورزد به مراتب ارزشمندتر و والاتر است .\r\nفان الصادق عليه السلام قال :\r\nأَحَبُّ إِخْوَانِى إِلَيَّ مَنْ أَهْدَي إِلَيَ عُيُوبِي .\r\nامام صادق عليه السلام در اين روايت مىفرمايد :\r\nبهترين برادران من كسانى هستند كه عيوب مرا به من هديه نمايند .\r\nآنچه در ميدان عمل مشاهده مىكنيم اين است كه اكثر افراد از كسانى كه تعريف آنها را مىكنند خوشنودند و از كسانىكه به بيان عيوب آنان مىپردازند ناخوشنود . اين خود مرضى است كه گاه بر جان و روان انسان مسلط مىشود و آدمى را از درون مىپوساند و از بين مىبرد .\r\nاما آنچه ما به تجربه دريافته‌ايم اين است كه دشمنى كه نقايص انسان را مىگويد از دوستى كه پيوسته از او تعريف مىكند نافع‌تر است . سخن امام معصوم مؤيد مطلب ماست كه مىفرمايد :\r\nمن مدحك فقد ذبحك به غير سكّين ؛\r\nهر كه تو را تعريف كند ، بى چاقو سرت را بريده است ؛ به واسطه هواى نفسى كه در عمق جان تو ايجاد كرده است .\r\nبه بحث بازگرديم . سخن از هجرت بود و حركت انسان‌ها از هوى تا خدا . مولاى\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمتقيان على عليه السلام در اين ارتباط مىفرمايد :\r\nيقول الإنسان إنّى مهاجر و ليس بمهاجر ، فإنّ المهاجر من هاجر السيئات ، و يقول الإنسان إنّى مجاهد و ليس بمجاهد ، فإنّ المجاهد من جاهد نفسه .\r\nانسان مىگويد من مهاجرم ، در حالى كه او مهاجر نيست ؛ زيرا مهاجر كسى است كه از بدىها هجرت كند . و انسان مىگويد من مجاهدم ، در حالى كه مجاهد نيست ؛ زيرا مجاهد كسى است كه با نفس خويش مجاهده كند .\r\nاين سخن تكان دهنده است . هشدارى است كه امير المؤمنين به شيعيان خويش مىدهد . گاهى انسان فكر مىكند مهاجر است ، در صورتى كه پندار او خطاست و او مهاجر نيست ؛ زيرا مهاجر كسى است كه بين او و گناه فاصله افتاده است ؛ نه اين كه از وطن خويش فاصله گرفته باشد . مهاجر كسى است كه بين او و عقايد انحرافى جدايى افتاده و به عقايد حقه دست يافته باشد . مهاجر كسى است كه بين او و اخلاق رذيله سدّى ايجاد شده و او متخلق به اخلاق اللَّه گرديده باشد . گاه ديگر انسان مىپندارد مجاهد است ؛ در صورتى كه اين گونه نيست . مجاهد كسى است كه با هواى نفس خويش به جهاد برخاسته باشد :\r\nلَاتَدَعِ النَّفْسَ وَ هَوَاهَا .\r\nعزيزان من ، نكند اين نفس چموش را رها كنيد و اين طفل هوسباز هوسران بازيگوش را به حال خويش واگذاريد كه در اين صورت ، روزى خواهد رسيد كه مىبينيد عمر گذشته است و هنوز به جايى نرسيده‌ايد .\r\nعلامهء حلى از دانشمندان گرانقدرى است كه شيخ انصارى در كتاب مكاسب در بيان فضيلت او مىفرمايد :\r\nعلامهء حلى ، صاحب كتاب جامع المقاصد ، كسى است كه در يك طرف ايران حدود شرع مقدس را جارى و احكام الهى را پياده نمود و داراى مقام رفيعى است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nچنين شخصيتى روزى مشاهده كرد كه هنگام نماز ، پسر فاضل و عالى مقدارش فخر المحققين به او اقتدا نكرد و نماز خود را فرادى خواند . سؤال كرد : فرزندم ، مگر من فاسق شده‌ام كه از اقتداى به من پرهيز نمودى ؟ پاسخ داد : پدرم ، شبهه‌اى كه از بىعدالتى شما در ذهن من ايجاد شد ، به خاطر اين بود كه ديدم شما وقت خود را - كه وقت ملت است - صرف مسافرت استحبابى نمودى و از نجف به كربلا رفتى و حال اين كه مىتوانستى از همين جا سلامى خدمت حضرت اباعبداللَّه عرض كنى و در عوض ، به رتق و فتق امور مسلمين بپردازى . علامه لبخندى زد و فرمود : فرزندم ، واللَّه در اين سفر وقت من بيهوده تلف نشد و من در اين چند روز يك دوره فقه اسلام را به رشته تحرير درآوردم . آن گاه كتاب تبصرة المتعلمين را - كه حاصل اين مسافرت كوتاه بود - به پسرش عرضه داشت .\r\nدوستان ، تكليف بسيار سنگين است . ما وظيفه داريم از اوقات جوانى خويش نهايت بهره‌بردارى را بنماييم و در اين راه مشكلات را به جان و دل بخريم و از كمبودها و نقايص نهراسيم . شما فكر مىكنيد زمانى كه ما به قم آمديم ، چه وضعيتى داشتيم ؟ مگر آب يخ پيدا مىشد ؟ يا يخچال در اختيار همگان بود ؟ و مگر كسى زندگى مرتب و منظمى مىتوانست داشته باشد ؟ خداوند تنعمات دنيا را به شما ارزانى كرده است تا شما را بيازمايد . دنيا سنگ محك است تا مس وجود را از طلاى ناب تميز دهد .\r\nموسى بن عمران وقتى مىبيند به پول زيادى دست يافته و زندگىاش رو به رفاه پيش مىرود ، اشك مىريزد و چنين مىگويد :\r\nاللهم لا تلحقنى بقارون ، و اذا افتقر قال : مرحباً بشعار الصالحين ؛\r\nخداوندا ، آيا مىخواهى من نيز همانند قارون مرفه باشم ؟ و آيا رشته لطف خويش را از من بريده‌اى ؟\r\nخدايا ، مرا به قارون ملحق مفرما ! و هنگامى كه زندگى بر او تنگ مىشود ، احساس تقرب مىكند و خود را به خدا نزديك مىبيند .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمسأله مهم اين است كه انسان بايد در مراحل زندگى سختىها را متحمل شود تا از عهده امتحان برآيد . و بدانيد اگر در مراحل اوليه زندگى موفق نشديد ، بعداً - كه در صدر پست‌هاى حساسى قرار بگيريد - امتحانات سخت‌تر و اشتباهات فاحش‌تر مىگردد .\r\nدوستان عزيز ، مىخواهم ضمن بيان حالات مهاجرين الى اللَّه نكاتى را خدمت شما متذكر شوم و آنچه را كه در مدت عمر تجربه نموده‌ام ، به تلخى و شيرينى آنها دست يافته‌ام و يا آنچه را كه خوبىها و بدىها درك كرده‌ام ، به شما دوستان عزيز توصيه نمايم تا شما نگوييد كه به ما نگفتند ؛ زيرا من مىگويم . متأسفانه اين مطالب را به ما نگفتند و من از اين كه راهنماى دلسوزى كه بتواند به درستى مرا هدايت كند نيافته‌ام ، سخت ناراحت و افسرده‌ام .\r\nنكته اول ، اين كه بكوشيد هيچ گاه به ذهنتان خطور نكند كه از ديگران جلوتر باشيد ؛ مثلًا نامتان همواره به عظمت و بزرگى ياد شود . در حديث وارد شده است :\r\nمَلْعُونٌ مَنْ تَرَأَّسَ ، مَلْعُونٌ مَنْ هَمَّ بِهَا ، مَلْعُونٌ مَنْ حَدَّثَ بِهَا نَفْسَه ؛\r\nآن كه در پى رياست بدود و يا همواره خويشتن را مهياى رياست كند ، ملعون است .\r\nممكن است شما بگوييد ما در ابتداى كاريم ، نه رياستى داريم و نه به پست و مقام مهمى رسيده‌ايم . براى چه اين سخنان را براى ما مىگوييد ؟ پاسخ ، اين است كه اين گونه امراض با گذشت زمان اوج مىگيرد و رشد مىكند . از اين رو ، از حالا بايد به فكر مداواى آن بود . مثال مىزنم : اگر با دوست خود وارد مجلسى شديد ، او در صدر مجلس نشست ، اما شما را پايين مجلس كنار درب نشاندند و از اين مطلب تأثر روحى در شما ايجاد شد ، بدانيد در درون وجود شما مرضى است كه دارد نشر مىكند و بزرگ مىشود و اين مرض در آينده شما را به وادى هلاكت خواهد كشانيد .\r\nعلى عليه السلام مىفرمايد :\r\nمن نفس خود را با تقوا و خويشتن دارى زير فشار و رياضت قرار داده و آن را\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nدر برابر نيروى عقل خرد كرده‌ام تا در روز قيامت از مهالك در امان باشد .\r\nخود را رياضت بدهيد . به خويشتن خطاب كنيد ، آن گونه كه امير المؤمنين عليه السلام در دعاى صباح بيان داشته است :\r\nفَوَاهاً لَهَا لِمَا سَوَّلَتْ لَهَا ظُنُونُها وَ مُنَاهَا وَ تَبّاً لَهَا لِجُرْأَتِهَا عَلَى سَيِّدِهَا وَ مَوْلَاهَا ؛\r\nواى بر اين نفس كه گمان‌ها و آرزوهاى باطلش نزد او جلوه گر شد و نابود باد نفس كه بر آقا و مولاى خود جرأت كرد و به انجام معصيت مبادرت ورزيد .\r\nاى نفس پليد ، گناه كردى و مرا شرمنده ساختى و آبروى مرا بردى . توجه كنيد كه در در اين دعا صحنه قيامت چگونه ترسيم شده است :\r\nفَلَا تَفْضَحْنِى يَوْمَ الْقِيَامَةِ عَلَى رُئُوسِ الْأَشْهَاد ؛\r\nخداوندا ، مرا در قيامت ، آن گاه كه همه در ملأ عام به من مىنگرند و چشم بر گناهانِ پوشيده من دارند ، مفتضح و رسوا مكن .\r\nمن مدت‌ها در جست و جوى اين بودم كه بدانم چرا در اين دعا تركيب « لا تفضحنى على رئوس الاشهاد » آمده است ؟ عاقبت دريافتم كه گاه بعضى از محاكمه‌ها در جاى بالاترى انجام مىشود كه همه مردم متهم را ببينند و به گناهانى كه از پدر ، مادر و اقوام خود كتمان مىنمود ، واقف شوند . اين است كه من به دوستان عزيز سفارش مىكنم نفس خود را از حالا چنان تربيت كنند كه حس تقدم و تكبر و حب رياست در آن يافت نشود . امير المؤمنين عليه السلام مىفرمايد :\r\nإِنَّ خَفْقَ النِّعَالِ خَلْفَ أَعْقَابِ الرِّجَالِ مَفْسَدَةُ قُلُوبِ النَّوْكَى ؛\r\nاگر به دنبال شخصى خشك مغز و احمق عده‌اى حركت كنند كه صداى پاى آنان به گوش آن شخص پيشگام برسد ، جز مفسده چيزى در پى نخواهد داشت . زيرا او از صداى گام آنان مغرور شده و پا به وادى تكبر خواهد نهاد .\r\nنكته دوم ، اين كه هر چه قدر در طول زندگى به مقامات عالىترى دست يافتيد ، در\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nكسب تقوا و پرهيز كوشاتر باشيد ؛ زيرا انسانى كه الگوى ديگران قرار مىگيرد ، مسؤول اعمال آنان خواهد بود .\r\nروزى محصلى ساده با چند كتاب كه زير بغل زده بود ، وارد يكى از حوزه‌هاى علميه اصفهان شد و شروع كرد جامع المقدمات را از باء بسم اللَّه فرا گرفتن .\r\n. . . اول العلم معرفة الجبار و آخر العلم تفويض الامر اليه . . .\r\nچند روزى كه گذشت ، نبوغ سرشارى از خود نشان داد ، اما محيط را براى رشد ابعاد علمى و معنوى خويش مستعد نديد ، حركت كرد و با قافله‌اى به سمت نجف رفت و در آن‌جا مشغول درست و بحث شد . . . سال‌ها گذشت تا به مقامى نايل شد كه در راديوهاى ايران و عراق او را به عنوان آية اللَّه العظمى سيد ابو الحسن اصفهانى مرجع تقليد شيعيان به جهان اسلام معرفى كردند و چون رياست او با تقوا توأم بود ، چندين ميليون نفوس حلال و حرام خود را از وسيلة النجاة او به دست مىآوردند و در عبادات و اعمال دين خويش از او تقليد مىكردند و آن گونه كه امام صادق عليه السلام در تعريف تقليد فرموده است :\r\nجعل العمل قلادة على عنق الشخص ؛\r\nمسؤوليت اعمال خويش را بر عهده او مىگذاردند .\r\nروزى امام صادق عليه السلام به همراه يكى از علماى اهل سنت در مجلسى نشسته بودند .\r\nعوامى از در وارد شد و خطاب به آن شخص گفت : آقا تو اين حرف را زدى و من اعمال خود را بر مبناى حرف تو تنظيم كردم . از اين رو ، مسؤوليت عملم در قيامت به عهده تو خواهد بود . او جوابى نداد . اما امام صادق فرمود : جواب بدهى يا ندهى ، چون او به سخن تو عمل كرده است ، مسؤوليت عملش به عهده تو خواهد بود .\r\nمتقى باشيد و از گناه پرهيز كنيد و آن چنان از معاصى به دور باشيد كه ماه‌ها و سال‌ها بگذرد و از شما گناهى صادر نشود .\r\nمقدارى نيز بى علاقگى به دنيا پيدا كنيد . اين مسأله از مهم‌ترين توفيقاتى است كه يك انسان مؤمن متعهد مىتواند در مسير زندگانى داشته باشد . مىتوانيد از علاقه\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nخويش نسبت به دنيا بكاهيد . نمىگويم از امكانات طبيعى استفاده نكنيد ، خير . امام صادق عليه السلام مىفرمايد :\r\nلَيْسَ الزُّهْدُ فِى الدُّنْيَا بِإِضَاعَةِ الْمَالِ وَ لَابِتَحْرِيمِ الْحَلَالِ بَلِ الزُّهْدُ فِى الدُّنْيَا أَنْ لَا تَكُونَ بِمَا فِى يَدِكَ أَوْثَقَ مِنْكَ بِمَا فِى يَدِ اللَّهِ عَزَّ وَ جَل ؛\r\nزهد تلف كردن اموال و ترك حلال نيست ، بلكه اين است كه انسان بداند آنچه در نزد خداست ، بيش از آن است كه در نزد خود دارد و كسى كه به خزائن غيبى پروردگار به اندازهء متاع ناچيز خويشتن اعتماد نداشته باشد ، زاهد نيست .\r\nبا خدا باشيد . علايق را از خود دفع كنيد و از بيت - كه مركز علاقه‌هاست خارج شويد - و به سوى پروردگار - كه مصدر همه فيوضات است - حركت كنيد كه ان شاء اللَّه در آينده‌اى نزديك جامعه‌اى نورانى از صاحبان تقوا و فضيلت داشته باشيم و در اين راه از شكست‌ها نهراسيد كه هر شكست پلى براى پيروزى است .\r\nحتماً در قرآن داستان خضر و موسى را خوانده‌ايد . وقتى كه حضرت خضر به كشتى صحيح و سالم وارد مىشود ، شروع مىكند به سوراخ كردن كشتى . حضرت موسى اعتراض مىكند كه كشتى مردم را خراب كردى و آن را سوراخ نمودى . خضر جواب مىدهد : جناب موسى ، صبر داشته باش ! من اين كشتى را خراب كردم تا باقى بماند :\r\n« أَمَّا السَّفِينَةُ فَكَانَتْ لِمَسَاكِينَ يَعْمَلُونَ فِى الْبَحْرِ فَأَرَدْتُ أَنْ أَعِيبَهَا وَ كَانَ وَرَاءَهُمْ مَلِكٌ يَأْخُذُ كُلَّ سَفِينَةٍ غَصْباً » ؛\r\nما در ادامه راه به سلطان جائرى بر مىخوريم كه اگر كشتى سالم باشد ، آن را به نفع خويش مصادره مىكند . من آن را خراب كردم تا باقى بماند .\r\nامام صادق عليه السلام نيز در باب تقيه در مجلسى از زراره انتقاد مىكند ؛ براى اين كه جان او را حفظ كند . آن گاه به فرزندان او حسن ، حسين و عبيداللَّه مىگويد : برويد به پدرتان بگوييد من تو را دوست دارم ، تو را شكست مىدهم ، به آبروى تو لطمه وارد مىكنم ؛\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nزيرا مىخواهم باقى بمانى . آن گاه مىفرمايد : اگر زراره و محمد بن مسلم نبودند ، همه آثار پدرم امام محمد باقر عليه السلام از بين رفته بود و تا قيامت نام آنان زنده خواهد بود . اين از اثرات تقواست و اميدوارم شما نيز اين چنين باشيد .\r\nنكته ديگر ، اين كه ايام را مغتنم بشماريد و بر شما وفاتى از ائمه عليهم السلام يا تولدى از ايشان نگذرد ، مگر اين كه در آن روز با آنان رابطه خويش را تقويت نماييد . عده‌اى براى ائمه اطهار ولايت تكوينى قايل‌اند ؛ يعنى تمام حركات ، سكنات و قلب و انقلاب را در عالم وجود به ارادهء آنان ، تحت ارادهء اللَّه مىدانند . ما يا به چنين ولايتى معتقديم و يا حداقل قايل به اين سخن هستيم كه :\r\nبكم فتح اللَّه و بكم يختم .\r\nيعنى انجام امور به عهده خداست ، اما علت غايى ائمه اطهار هستند . بنا بر اين ، ارتباط ما در همه امور بايد با آنان قوى باشد . آرى ، مقام شما بالاست . خود را ضايع نكنيد و به گناه نفروشيد . شما از جانب خداوند نيابت داريد . خود را با پول و ثروت و ناز و نعمت مبادله نكنيد :\r\nأَمَا إِنَّ أَبْدَانَكُمْ لَيْسَ لَهَا ثَمَنٌ إِلَّا الْجَنَّةُ فَلَا تَبِيعُوهَا بِغَيْرِهَا ؛\r\nبدانيد قيمت بدن‌هاى شما بهشت است ، پس آن را به غير بهشت نفروشيد .\r\nخداوند در قرآن به پيامبر دستور مىدهد كه مردم را آگاه نمايد و نسبت به خسران خويشتن واقف كند :\r\n« قُلْ إِنَّ الْخَاسِرِينَ الَّذِينَ خَسِرُوا أَنْفُسَهُمْ » ؛\r\nاى پيامبر ( به مردم ) بگو خسران واقعى خسران نفس است .\r\nخسارت در تجارت چندان مهم نيست . اين كه كالايى را صد تومان خريدارى كنيد و پنجاه تومان بفروشيد . خير ، زيانكاران حقيقى خويشتن را باخته‌اند و به زيان داده‌اند . زيان اين است كه پس از سال‌هاى متمادى هيچ ثمرى براى جامعه مسلمين\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nنداشته باشيم . حتى گاه از علم خويش نيز دريغ كنيم و بنا بر حديث معروف « زكات العلم نشره » مانع الزكوة گرديم . بگذاريد خيرات و مبراتى كه از سرچشمه وجود ما جريان مىيابد فراگير باشد . در حديث وارد شده است :\r\nالْمُؤْمِنُ حَسَنُ الْمَعُونَةِ خَفِيفُ الْمَئُونَة ؛\r\nمؤمن پر سود و كم خرج است .\r\nدر اطراف شام روستايى وجود دارد كه از قديم الايام تمام مردمان آن شيعى و علاقه‌مند به على بن ابىطالب و اهل بيت هستند و اين تك روستا در بين همه روستاهاى اطراف آن - كه تماماً اهل تسنن هستند - چون خورشيدى مىدرخشد و اين درخشش و جلوه‌گرى هم اكنون نيز ادامه دارد . علت اين است كه دستگاه ظلم و جور معاويه چند روزى مردى سياه چرده و نازك اندام و فقير را بدان جا تبعيد كرد .\r\nاين مرد - كه جز ابوذر كسى نبود - در آن مدت كوتاه چنان تابيد كه شعاع تابش او هنوز حرارت بخش قلوب مردم خداجوى آنجاست .\r\nشما را به خدا بياييد دست به دست هم دهيم و از بيت نفس خارج شويم و هجرتى به سوى خدا كنيم .\r\nاى ولى عصر ، اى امام زمان ، توقع تو از اين ملت جز اين نيست كه در بين آنان گناهى نباشد ، هوى و هوسى نباشد و بتوانند خوب خدمت كنند .\r\nبنشينيم و با خود حساب كنيم كه اگر تك تك ما را نام ببرند و نظر شريف امام زمان را در بارهء اعمال و رفتار ما بپرسند ، پاسخ آن حضرت چه خواهد بود ؟ آيا مىفرمايد : از از ماست . يا مىگويد : او مربوط به ما نيست ؟\r\nمرسوم است كسانى كه در نجف اشرف درس مىخوانند ، شب‌هاى چهارشنبه به مسجد سهله مىروند . و مىگويند هر كس مرتب چهل شب چهارشنبه به آن‌جا برود ، وجود اقدس حضرت صاحب الامر را در آن‌جا زيارت مىكند . ما مدت قليلى\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nدر نجف بوديم و مىديديم كه افرادى سخت مواظب اين امر بودند و با اين فكر مىزيستند كه ما بايد با كسى ارتباط داشته باشيم . ما زير نظر او هستيم و او مقتداى ماست .\r\nنكته آخر ، اين است كه بياييد به حساب و كتاب خود رسيدگى كنيم . ببينيم در ماه‌ها و سال‌هايى كه از عمر ما گذشته است ، چه قدر خلاف شرع و ادب و اخلاق - نعوذ باللَّه - از ما سر زده است ؟ جوانى يكى از بهترين نعمت‌هاى الهى است كه اگر او را از دست بدهيد ، همه چيز خود را از دست داده‌ايد . بايد جوانى را صرف تربيت الهى خود كنيد و بدانيد گناه سمّ مهلكى است ، براى ساقط كردن شخصيت روحانى انسان .\r\nروزى پيامبر اكرم در مسجد دو نفر جوان را ديد كه با يكديگر گفت‌وگو مىكردند و مىخنديدند و آهسته آهسته تبسم‌هاى آنان به قهقهه كشيده شد . حضرت سرى تكان داده و فرمود : اين جوان را مىبينيد ؟ هفته بعد عمرش به اتمام خواهد رسيد . عمرى كه اين گونه مىگذرد و چون برف تموز آب مىشود ، ارزش گناه و معصيت را ندارد .\r\nاميد است - ان شاء اللَّه - دوستان عزيز توجه به موقعيت خود پيدا كنند و در اوقات خويش خصوصاً در شب‌هاى جمعه و روزهاى جمعه وقتى را براى خود قرار دهند تا با معبود خويش ارتباطى داشته باشند . يكى از اساتيد بزرگوار در هر عصر جمعه درب حجره را مىبست و از همه كس رشته اتصال مىگسست . در آن‌جا چه مىكرد ، نمىدانم ؛ اما وقتى بيرون مىآمد ، مىديدم از بس گريه كرده ، چشمانش سرخ شده است . ارتباط با خدا شما را قوى مىكند و با قوت روح تأثير مطالب در عمق جان ديگران بيشتر خواهد شد . اميدوارم خداوند به همگى ما توفيق خير و نيكى عنايت فرمايد .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\n8 . اخلاق اسلامى ( اسباب هلاكت )\r\nدر اين بحث ، به توضيح روايت مشهورى از امام باقر عليه السلام مىپردازيم كه در آن عوامل هلاكت و نابودى انسان بيان گرديده است .\r\nاز امام باقر عليه السلام چنين روايت شده است :\r\nالثَّلَاثُ الْمُوبِقَاتُ : فَشُحٌّ مُطَاعٌ ، وَ هَوىً مُتَّبَعٌ ، وَ إِعْجَابُ الْمَرْءِ بِنَفْسِهِ ؛\r\nيعنى سه چيز از مهلكات است : بخل پيروى شده ، نفس تبعيت شده و عجب و خودپسندى .\r\nدر منطق قرآن و اهل بيت و از ديدگاه سنت و روايت مهلكات و نابود كننده‌ها بر مهلكات جسم اطلاق نمىشود و در اين موارد خاص به مضرات جسمى مهلك گفته نمىشود ، بلكه مهلكات عبارت‌اند از چيزهايى كه روح انسان را هلاك مىكند و از بين مىبرد . اگر كسى سؤال كند روح كه قابل هلاكت نيست و در آن مرگ و نيستى راه ندارد ، روح هميشگى است و ابديت دارد و همانند پروردگار از نظر دوام محدود به حدى نيست ، پس چگونه هلاك مىشود ؟ بيان مىداريم اين مطلب در سلام‌هايى كه فرشتگان به اهل بهشت مىگويند نيز تأييد شده است . آنان از سوى خدا به بهشتيان سلام مىكنند و مىگويند :\r\nسلام من الحى الذى لا يموت الى الحى الذى لا يموت ؛\r\nسلام خداى حى لا يموت بر بنده حى لا يموت .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nيعنى حد وجودى مخلوق ، از نظر بقا ، مساوى حد وجودى خالق است . فرق ما بين بشر و خدا در مرحله قدم و ازليت است . در ازليت خدا بوده است ؛ بدون اين كه انسان موجود باشد . او قديم است و اين حادث ، او علت است و اين معلول و او موجد است و اين موجود .\r\nاما از نظر بقا و دوام ، بنده و خدا هر دو هميشگى هستند و جمله « خالدين فيها ابداً » در مورد هر يك از ايشان مصداق مىيابد ؛ اما هلاكت روح ، در اين تعبير خاص ، به معناى سقوط آن از كمالات مخصوصه است . روحى كه بايد زنده باشد و كامل شود و به پروردگار خويش تقرّب يابد ، سقوط مىكند و به انحطاط كشيده مىشود .\r\nقرآن در اين ارتباط مىفرمايد :\r\n« لِيَهْلِكَ مَنْ هَلَكَ عَنْ بَيِّنَةٍ وَ يَحْيَى مَنْ حَيَّ عَنْ بَيِّنَةٍ » ؛\r\nما آيات را فرستاديم تا هر كه هلاك مىشود ، پس از اتمام حجت حيات يابد .\r\nدر اين آيه نيز هلاكت به معناى سقوط و انحطاط به كار رفته است و چه هلاكتى بالاتر از اين كه انسان از آن مقام عالى و ارجمند و فوق تصورى كه براى آن آفريده شده است ، ساقط شود تا جايى كه از چارپايان نيز گمراه‌تر گردد . و اف بر آن انسانى كه نفهميده است از كجا آمده ، چرا آمده و به كجا مىرود ؟ مرگ و حياتش با كيست و دوست و دشمنش چه كسانى هستند ؟\r\nمشاهده مىكنيد كه امام باقر عليه السلام در اين حديث شريف از زهر كشنده به عنوان موبق ياد نمىكند ؛ زيرا گاهى هلاكت جسم وسيلة السعادة است . چه نعمتى براى انسان پرهيزگار از اين بالاتر كه اين قفس را بشكند و به فراز مرتفع‌ترى پرواز كند ؟\r\nانحطاط روح باعث مرگ آن مىشود و هر گناهى كه از انسانى سر مىزند ، يك قدم او را به مرگ روح خويش نزديك مىسازد و هر صوابى كه به جا مىآورد ، قدمى او را به حيات و جاودانگى خويش نزديك مىنمايد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nنكتهء ديگر ، اين كه در اين حديث از اعتقادات و يا احكام و اعمال سخنى به ميان نيامده است ، بلكه سخن از اخلاقيات است . حضرت نمىفرمايد سه اعتقاد باطل است كه روح تو را مىكشد و هلاك مىكند ؛ گرچه در اين ميان برخى از عقايد نيز مهلك روح است .\r\nو يا نمىگويد سه عمل خلاف است كه روح را به هلاكت مىافكند ؛ گرچه در سلسله اعمال نيز بعضى از مهلكات را مىيابيم ؛ بلكه مىفرمايد سه صفت است كه باعث هلاكت روح انسانى است و مىدانيم كه صفات با بُعد اخلاقى انسان در ارتباطاند .\r\nكمال انسان به اخلاقيات ، حالت و صفات متعالى روح اوست . انسان اگر در اين بُعد وجودى خويش مطالعه نمود و خود را تزكيه كرد ، شخص كاملى مىشود كه هيچ موجودى بالاتر از او آفريده نشده است . از اين رو ، به شما توصيه مىكنم كه از اين دريچه به خود بنگريد و بدانيد كه اگر بر شما ساعتى و يا روزى بگذرد كه از احوالات خويش غافل بمانيد ، مغبون خواهيد شد و اندوه و پشيمانى ديگر سودى نخواهد داشت .\r\nتذكر اين مطلب نيز ضرورى است كه غالب صفات در ژرفناى خلقت انسان توديع شده است و اين صفات چه آدمى بخواهد و چه نخواهد در او هست و او بايد بكوشد تا آنها را بشناسد و با ديدهء تعمق بدانها بنگرد . خداوند در اين سرزمين وجود هزاران خار كاشته است و انسان را نيز به آبادانى باغستان هستى موظف نموده است . هيچ گاه خداوند نمىپسندد كه انسان دنيا را آباد كند ، اما از آبادانى صحنه جان و دل خويش غفلت ورزد . آن آبادانى در زمينهء اين ويرانى نهايت شقاوت و بدبختى است .\r\nمقتضاى وجودِ عواملى مانند پدر ، مادر ، محيط ، خلقت ، طبيعت ، ارادهء اللَّه و نظم و عالم تكوين اين است كه در محيط وجود انسان هزاران خار كاشته شود و بر اوست كه\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nيك يك اين خارها را پيدا كند و از وجود خويش بزدايد و به جاى آنها گل بكارد و درخت‌هاى پر فايده و پر ثمر معنويات را بنشاند و بدين وسيله فردوس وجود خويش را آباد نمايد .\r\nعلم و دانش و فقه و اصول و قرآن و نهج البلاغه و . . . همه و همه براى راهنمايى انسان است تا او خود را بيابد و رذايل را از خويش به دور دارد و رفته رفته به كمال شايسته خويش دست يابد .\r\nو اما اولين صفتى كه معصوم عليه السلام از آن به عنوان مهلك روح ياد مىكند ، عبارت است از : « شح مطاع » .\r\n« شح » به معناى بخل است و معناى كلمه « مطاع » پيروى شده است ؛ يعنى در روح آدمى حالتى باشد كه از بخل خويش پيروى نمايد .\r\nاين مطلب را بارها تذكر داده‌ايم كه يكى از مهم‌ترين مسائل علم اخلاق ، بحث در اين جمله است كه رذايل اخلاقى به خودى خود گناهى ندارد . قبح فاعلى توبيخى در بر ندارد و آنچه توبيخ دارد ، قبح فعلى است . رذايل اخلاقى قبح فاعلى است و قبح فاعلى تا انسان را به سوى افعال زشت سوق ندهد ، مورد سؤال و عتاب واقع نمىشود ؛ زيرا خداوند خود آنها را آفريده و خود انسان را متصف بدان‌ها كرده است .\r\nاز اين رو ، چه دليلى براى عتاب دارد ؟ از اين رو ، مضايقه‌اى كه حاصل شح مطاع باشد ، در صورتى كه به مرحله جريان در اعضا و جوارح برسد و آدمى را به سوى پليدىها حركت دهد ، باعث سقوط روح مىگردد .\r\nسعى كنيد از اوان جوانى به اين مرحله برسيد كه در تمام دوران زندگى خويش با شح مطاع مبارزه كنيد و از مال ، استراحت ، جاه و حتى جان خويش در راه خدا مضايقه نكنيد .\r\nاگر توانستيد شح خويش را قلع و قمع كنيد و اگر نتوانستيد ، لااقل بكوشيد بخل شما مطاع نباشد و نگذاريد صفات رذيله در شما اثر منفى بر جاى گذارد . مبادا شيطان به سراغ شما بيايد و شما را وسوسه كند كه تو خود هيچ ندارى و بدانچه دارى نيز از\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nديگران نيازمندترى . پس اكنون دست نگه دار و خويش را از گرفتارى و پريشانى برحذر دار .\r\nدر همين مدرسه فيضيه من كسانى را سراغ دارم كه پول يك وعده غذا بيشتر نداشتند ، اما آن را به دوست خويش بذل مىكردند ؛ به طورى كه او نمىفهميد و از موضوع مطلع نمىشد .\r\nفرقهء واقفيه فرقه بزرگى بود كه پس از وفات امام موسى بن جعفر عليه السلام در عالم تشيع ايجاد شد . سران اين فرقه گفتند : پس از موسى بن جعفر عليه السلام ديگر امامى نخواهد بود ، او نمرده است ، بلكه در پس پرده غيبت نهان شده و روزى ظهور خواهد كرد و جهان را پر از قسط و عدل خواهد كرد . آنان شيعه را تجزيه كردند و عده‌اى نادان نيز بدان مذهب گرويدند و تابع آن مسلك شدند و در گمراهى مردند و رفتند . چرا ؟ علت اين بود كه حضرت موسى بن جعفر عليه السلام سال‌ها در زندان به سر مىبردند و مردم به ايشان دسترسى نداشتند . به ناچار ، امام عده‌اى را به عنوان وكيل خويش معرفى كرده بودند و مردم بدانها مراجعه مىكردند و خمس و زكات و سهم امام خود را نيز به آنان مىدادند . پس از وفات امام ، آنان ديدند كه اگر بگويند امام موسى كاظم به شهادت رسيده و رحلت كرده است ، قهراً بايد اين وجوهات را ببرند و تسليم جانشين وى كنند و از طرفى نفس پليد اين اجازه را به آنان نمىداد . در اين‌جا بود كه چنين ادعايى پيدا شد و چنين مسلكى اختراع گرديد . مسلكى بر اساس عشق و علاقهء به دنيا و وابستگى به قفس جان و تن .\r\nببينيد شح مطاع چه مفاسدى ايجاد مىكند و انسان‌ها را به چه مهالكى مىكشاند .\r\nدوستان عزيز ، با خدا باشيد ، به كم قناعت كنيد كه اگر چنين بوديد ، خداوند به شما رزق وسيع عنايت خواهد كرد .\r\nاين دنيا دار امتحان است و هر كه رشته‌اش را با معبود محكم‌تر كند ، در معرض امتحانات دشوارتر قرار خواهد گرفت . و اين امتحانات فقط براى اين است كه خداوند مىخواهد بنده خويش را خليفة اللَّه گرداند . به كلام مبرهن قرآن\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nدر اين زمينه توجه كنيد :\r\n« وَ إِذِ ابْتَلَى إِبْرَاهِيمَ رَبُّهُ بِكَلِمَاتٍ فَأَتَمَّهُنَّ قَالَ إِنِّى جَاعِلُكَ لِلنَّاسِ إِمَاماً » ؛\r\nهنگامى كه خداوند ابراهيم را به امور دشوارى امتحان فايق و پيروز گرديد ، خداوند به او فرمود : هم اكنون تو را امام مردم و پيشواى امت قرار دادم .\r\nهنگامى كه به او لفظ « امام » اطلاق مىشود كه از امتحانات الهى موفق و شادان سر برآورد .\r\nهر چه فشار بيشترى در زندگى احساس مىكنيد ، شادمان‌تر شويد و دشوارىها را به جان بخريد كه سختىها مقدمه آدم شدن است و زمينه تعالى روح و جان آدمى است .\r\nخداوند در قرآن خطاب به پيامبر خويش مىفرمايد :\r\n« وَ مِنَ اللَّيْلِ فَتَهَجَّدْ بِهِ نَافِلَةً لَكَ » ؛\r\nنيمه‌هاى دل شب از جا برخيز و شب را با تهجّد و نماز و قيام و قعود به صبح آور .\r\nچرا نماز شب بر پيامبر واجب گرديده بود ؟ و چرا با آن كيفيت خاص ؟ زيرا رسول اللَّه موظف بودند يازده ركعت نماز شب را دو ركعت ، دو ركعت به جا آورند و در بين آنها بخوابند و باز برخيزند . چرا آنچه بر ديگران مستحب است ، بر او واجب گرديده ، و چرا چنين دشوارىهايى بر او تكليف گرديده است ؟ در ادامه همان آيه خداوند هدف را مشخص مىكند :\r\n« عَسَى أَنْ يَبْعَثَكَ رَبُّكَ مَقَاماً مَحْمُوداً » ؛\r\nپروردگار تو مىخواهد تو را به مقام والايى بر گزيند و به درجات عاليه‌اى از كمال نايل گرداند .\r\nبكوشيد اوامر نفس را امتثال نكنيد و بدانيد كه اين نفس بدسيرت تا دم مرگ نيز به شما امر خواهد كرد . اين شماييد كه بايد دقت كنيد امر او مطاع نشود و از مال و\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاستراحت و خوشى خود در راه مضايقه نكنيد . اين درسى است كه انبيا و اوليا به ما آموخته‌اند .\r\nزمانى كه آية اللَّه العظمى بروجردى رحمه الله در بستر بيمارى افتاده بودند ، يكى از علماى بزرگ مشهد براى عيادت به حضور ايشان مىرسد و در آن‌جا مىبيند كتابى در دست ايشان است و با آن حال نقاهت و بيمارى هنوز از مطالعه دست نكشيده‌اند . آن عالم بزرگوار از ديدن اين صحنه به وجد آمده و شروع مىكند به تجليل از مقام علمى و فقاهتى مرحوم بروجردى . در اين هنگام ، آية اللَّه العظمى بروجردى جمله‌اى مىفرمايد كه بجاست مورد توجه خاص اهل علم قرار گيرد ، مىگويند : از زمانى كه جامع المقدمات را به دست گرفتم و مشغول تحصيل علوم مختلف شدم تاكنون بين من و كتاب جدايى نيفتاده است ؛ گاه براى تحقيق مطلبى آن قدر تلاش كرده و به كتاب‌هاى مختلف مراجعه مىكردم كه گذشت زمان را اصلًا احساس نمىنمودم و بسيارى از اوقات صداى مؤذن مرا به خود مىآورد كه وقت اذان صبح است و من شبى را تا صبح به تحقيق و مطالعه مشغول بوده‌ام .\r\nاين نمونه‌اى از بذل راحتى و خوشى است ، براى آنان كه در استراحت خويش نيز شح مطاع ندارند .\r\nشح مطاع مراحل مختلفى دارد كه به تدريج ، مشكل و مشكل‌تر مىشود تا بدان‌جا مىرسد كه انسان بخواهد از مقام و جاه خود بذل و انفاق نمايد كه اين مرحله از دشوارترين مراحل شح مطاع است .\r\nدومين نكته‌اى كه در اين حديث شريف به عنوان مهلك و موبق از آن ياد شده است ، هواى نفسى است كه انسان تبعيت از آن نمايد . اين مورد نيز از خطرناك‌ترين صفاتى است كه انسان را گرفتار مىكند و سرانجام او را تباه و نابود مىسازد . هوى يعنى ميل و محبتى كه نفس انسانى در برابر غير خدا از خود ظاهر مىسازد . پيروى از هواى نفس از مهم‌ترين امراضى است كه در بشر وجود دارد و از مهم‌ترين امتحاناتى است كه در پيش پاى او قرار داده شده است .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nنفس آدمى انسان را به سوى گناهان مىكشاند و عاقبت دين و ايمان او را نابود كرده و او را در ورطه هلاكت خواهد افكند .\r\nانسان بايد توجه به اين نكته داشته باشد كه از ابتداى تكليف تا فرا رسيدن مرگ در ميدان مسابقه‌اى قرار گرفته است كه اگر لحظه‌اى غفلت كند ، شكست خورده است و توان جبران گذشته را نخواهد داشت . و هواى نفس نيز مرتباً انسان را به خطاها و گناهان تشويق و ترغيب مىنمايد ؛ به گونه‌اى كه مىتوان گفت مصدر و ريشه همهء گناهانى كه ايجاد مىشود ، نفس اماره است . حكيم سنايى - كه از علما و شعرا و حكماى بزرگ اهل تسنن است - شعرى دارد كه مضمون آن ، مؤيد سخن است .\r\nاو مىگويد :\r\n اى هواهاى تو خدا انگيز * وى خداهاى تو خدا آزار \r\nتمام مذاهب و اديان غير الهى ، امامزاده‌هاى دروغين ، بت‌ها و بتكده‌ها و . . . ساخته هواى نفس انسان‌هاى غير مهذبىاست كه مىخواسته‌اند از اين طريق به اهداف شوم خويش دست يابند . هواى نفس خلاق است . گاه براى دو لقمه نان ايجاد دين مىكند .\r\nاديان باطل و خدايان گوناگون اثرات خباثت هواپرستان بى دين است .\r\nدر داستان يوسف پيامبر مىخوانيم كه هنگام بيرون آمدن از زندان به او گفتند بيا و در امور مملكتى نزد سلطان باش و از نزديكان و مقربان درگاه وى به شمار آى . آن حضرت فرمود : نه ، ابتدا برويد آن زن‌ها را بياوريد تا ببينيد چرا آنان دستشان را بريدند ؟ و آيا اتّهامى كه به من بسته‌اند ، صحيح بوده است يا خير ؟ پس از حضور آن زنان ، زليخا همسر عزيز مصر به مطلبى اعتراف كرد كه پيروزى بزرگى بر هواى نفس او به شمار مىآمد . او گفت :\r\n« الْآنَ حَصْحَصَ الْحَقُّ أَنَا رَاوَدْتُهُ عَنْ نَفْسِهِ وَ إِنَّهُ لَمِنَ الصَّادِقِينَ » ؛\r\nهم اكنون حق روشن و آشكار گرديد ، آرى من با او مراوده و معاشقه داشتم و به تحقيق او از راستگويان است .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nامام باقر عليه السلام در روايتى مىفرمايد :\r\nإِنَّ اللَّهَ عَزَّ وَ جَلَّ يَقُولُ وَ عِزَّتِى وَ جَلَالِى وَ جَمَالِى وَ بَهَائِى وَ عُلُوِّى وَ ارْتِفَاعِ مَكَانِى لَايُؤْثِرُ عَبْدٌ هَوَايَ عَلَي هَوَاهُ إِلَّا جَعَلْتُ غِنَاهُ فِى قَلْبِهِ وَ هَمَّهُ فِى آخِرَتِه ؛\r\nقسم به صفات جمال و جلال خود ، قسم به عزت و رفعت و مقام و شأن خودم هيچ بنده‌اى از بندگانم ميل و هواى مرا بر هواى خويش مقدم نمىدارد مگر اين كه او را ( از ديگران ) بى نياز مىگردانم و همّ و كوشش او را در كسب لوازم آخرتش قرار مىدهم .\r\nصفات جمال و جلال از اسماى عظام خداوند است و راه قسم دادن به خدا را امير مؤمنان در دعاى كميل به ما آموخته است :\r\nيَا رَبِّ ! أَسْأَلُكَ بِحَقِّكَ وَ قُدْسِكَ وَ أَعْظَمِ صِفَاتِكَ وَ أَسْمَائِكَ .\r\nاين بهترين طريق سوگند است . در متون روايات مشاهده مىكنيم هنگامى كه خدا را مىخوانيد ، اوّل او را توصيف كنيد . آن گاه سوگندش دهيد و سپس حاجت خود را مطالبه كنيد .\r\nامام چهارم حضرت زين العابدين عليه السلام نيز در بارهء اين موضوع ، هواى نفس و ضرورت ترك اوامر آن ، بسيار حساس است و در غالب مناجات‌هاى خويش از خدا مىخواهد كه او را در راه پيروزى بر هواى موفق گرداند . و حتى در مناجاتى از هواى نفس خويش نزد پروردگار خود شكايت مىكند :\r\nإلهى ! أشكو إليك نفساً بالسوء أمّارة ، و بالخطيئة و بمعاصيك مولعة ، و بسخطك متعرّضة .\r\nدوستان عزيز ، بصير باشيد و بدانيد اگر ترك هوى كرديد ، بر ملاقات خدا توفيق خواهيد يافت . ما افراد بسيارى را سراغ داريم كه به مادّيات و تعلّقات هواى نفس خويش ، دل خوش نمىكنند ، بلكه از پس اين پرده دست با كفايت خدا را مىبينند .\r\nچرا به خدا اتكا نمىكنيد ؟ واى بر حال انسانى كه وسايل را ببيند ، اما چشم از مشاهدهء\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمسبب الاسباب فرو بندد ، چنين نباشيد !\r\nزمانى ما در مدرسه فيضيه مقدمات مىخوانديم ، عده‌اى از علماى بزرگ آن عصر ، آقاى حجت و مرحوم خوانسارى و ديگران اتفاق نظر كردند و ماهيانه چهار تومان و نيم براى ما حقوق مقرر نمودند . ما فكر مىكرديم اگر اين‌ها بروند ، حقوق ما چه خواهد شد ؟ ديديم آنان رفتند ، شخص ديگرى آمد ، هشت تومان داد و آن گاه فرد ديگرى آمد و مستمرى ما به دوازده تومان رسيد . مهم ، اين است كه انسان توجه داشته باشد كه اين‌ها مىروند و تنها خداست كه هميشه خواهد بود و رزّاق واقعى اوست .\r\nمرحوم سيد مرتضى رحمه الله صاحب ثمانين بود . از هر چيز هشتاد هزار داشت ؛ گاو هشتاد هزار ، گوسفند هشتاد هزار و . . . درويشى با خود گفت : من بايد به او رسم ديندارى بياموزم و او را از تعلقات مادى منع نمايم . روزى صبح هنگام به درِ خانه سيد مرتضى رفت و گفت : آيا حاضرى بالاتفاق براى سياحت به سفرى برويم ؟ سيد مرتضى همان لحظه پذيرفت و به راه افتاد . مرد قلندر گفت : دست خالى كه نمىشود ؛ پولى ، اثاثى ، چيزى . سيد گفت : هيچ چيز لازم نيست . اگر هم نيازى پيدا كرديم ، كار مىكنيم و با درآمد آن نياز خود را برآورده مىسازيم . درويش قدرى سكوت كرد . آن گاه گفت : من كلاهم را نياورده‌ام ، همچنين دستمالم را و هزينه سفرم را و . . . سيد فرمود : حالا ملاحظه كردى كه تعلق تو به اموال اندكت بيش از من است و اتكاى من به خدا با آن ثروت فراوان ، بيش از تو ؟\r\nو اما نكته سوم كه در اين حديث ذكرى از آن شده و از اسباب هلاكت شمرده شده بود ، عجب و خودپسندى است كه در اين‌جا مجال بحث آن نيست و - ان شاء اللَّه - در آينده در بارهء آن صحبت خواهيم كرد .\r\nدر آخر عرايضم به شما عرض مىكنم كه اولياى معصومين چهارده نفرند و شما بايد در طول سال ، حداقل ، 28 بار در ولادت و وفات ، هر يك ايشان را زيارت كنيد ، دو ركعت نماز بگذاريد و پس از سلام عرض كنيد :\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nالسَّلَامُ عَلَيْكُم يا أَئِمَّتِى يَا أَوْلِيَاءَ اللَّهِ إِنَّ بَيْنِى وَ بَيْنَ اللَّهِ ذُنُوباً لَايَأْتِى عَلَيْهَا إِلَّا رِضَاكُم ؛\r\nسلام بر شما ، اى خاندان عصمت و طهارت و اى نجل پاكى و پاكيزگى ! بين من و پروردگارم گناهانى است كه بخشش و عفو آنها جز شما و رضاى شما واسطه‌اى نمىشناسم .\r\nاميدواريم خداوند ما را از پيروان راستين اهل بيت عصمت و طهارت قرار دهد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\n9 . اخلاق اسلامى ( ارتباط علم و عمل )\r\nدر متون روايات به موارد متعددى بر مىخوريم كه علم مقدم بر عمل است و مقدمه انجام عمل است . عقل سليم نيز اين مطلب را اثبات مىنمايد . تا علم نباشد ، عملى تحقق پيدا نمىكند و تا انسان دانا نباشد ، توانا نمىشود :\r\nوَ الْعِلْمُ يَهْتِفُ بِالْعَمَل ؛\r\nعلم ، عمل را فرياد مىزند .\r\nاين علم است كه ابتدا در صحنه دل مىنشيند ، آنگاه انسان را دعوت به عمل مىكند .\r\nدر مقابل اين روايات - كه علم را مقدم بر عمل دانسته و عمل را متوقف بر آن مىشمارد - روايات ديگرى وجود دارد كه عكس اين مطلب را اثبات مىنمايد . اين روايات ، مؤيد آن است كه عمل ، علم آور است و عمل مقدم بر علم است ؛ تقواست كه توليد علم مىكند و با عمل مىتوان به علم دست يافت .\r\nاز برخى از آيات قرآن نيز مىتوان اين معنا را دريافت :\r\n« إِنْ تَتَّقُوا اللَّهَ يَجْعَلْ لَكُمْ فُرْقَاناً » ؛\r\nاگر متقى باشيد ، خداوند بينشى به شما عطا خواهد كرد كه بتوانيد خير و شر را درك كنيد و بين حق و باطل تميز دهيد .\r\nپس اگر عمل و تقوا نباشد ، فرقان و عمل به تشخيص حق و باطل هم نخواهد بود .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nروايت مشهور زير نيز در اين قسمت مورد استناد قرار مىگيرد :\r\nمَنْ أَخْلَصَ لِلَّهِ أَرْبَعِينَ صَبَاحاً جَرَتْ يَنَابِيعُ الْحِكْمَةِ مِنْ قَلْبِهِ عَلَى لِسَانِه ؛\r\nهر كسى حداقل چهل روز به اعمال و رفتار خود رسيدگى كند و آنها را از تعلق به غير خدا مصون دارد ، خداوند چشمه‌هاى حكمت و دانش را از قلبش به زبان جارى مىنمايد .\r\nپس كسب علم و دانش منوط به اخلاص و پاكيزگى اعمال است . نتيجه‌اى كه از اين دو مقدمه به دست مىآيد ، مستلزم يك دور كامل است ؛ بدين مفهوم كه عمل توقف بر علم دارد و علم مقدمه عمل است و علم نيز متوقف بر عمل بوده و عمل مقدم بر آن است .\r\nآيا مطلب چنين است و اين دو مقدمه يكديگر را نقض مىكنند ؟ و با حل اين معضل امكان پذير است ؟\r\nبا اندكى دقت مىتوان دريافت كه اين دو مطلب با يكديگر تنافى نداشته ، بلكه مكمّل هم هستند . آرى ، در مرحله اول ، علم زمينه‌اى است كه انسان بدون آن قادر به انجام هيچ عملى نيست . اعمال صحيح فكرى ، بدنى ، اعتقادى و يا قلبى ، همه و همه ، توقف بر دانش دارد . تا دانش ايجاد نشود و تا معمار انسانيت خشت اول را بر زمين ننهد ، بناى كمال و تخلص به اخلاق اللَّه و تأدّب به آداب اللَّه به وجود نخواهد آمد .\r\nشروع هر عملى با علم است و آن گاه عمل تحقق مىيابد . اما نكته مهم و اساسى اين است كه اگر به دنبال علم ، عمل واقع شود ، آن عمل خود زمينه علم ديگرى شده و موجب ايجاد يك علم ثانوى ، خواهد گرديد . نتيجه اين است كه اگر انسانى به دانشى دست يافت ، چنان كه پس از كسب علم بدان عمل نكند ، آن علم از لوح وجود او محو شده و يا ثمره‌اش از بين خواهد رفت . اما اگر به دنبال علم ، عمل بيايد و شخص خود را مقيد نمايد كه بدانچه ياد گرفته عمل كند ، آن عمل خود علم ديگرى را ايجاد خواهد كرد . بديهى است آن علم ديگر ، باعث عمل ديگرى است كه روح انسان بدين استمرار\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nتعالى مىيابد و در مسير تكامل واقعى خويش قرار مىگيرد . به تعبير ديگر ، ميان علم و عمل تقابل است ؛ خدمات متقابل و تأثيرات متقابل .\r\nاگر بخواهيم اين مطلب را به بيان رساترى بازگو نماييم ، تذكر اين نكته لازم است كه همهء علوم انسانى تحصيلى نيست ، بلكه علوم و دانش‌هاى بشرى انواع گوناگون دارد كه امام صادق عليه السلام در اين ارتباط چنين مىفرمايد :\r\nاما وصف الانسان ، اما حال الانسان ، كمالات الانسان ، صفات الانسان ، فضايل الانسان و رذايل الانسان ، منها كسبى و منها موهوبى ؛\r\nاگر بخواهيم انسان را توصيف نماييم و از صفات و كمالات او سخنى به ميان آوريم و با فضايل و رذايل اخلاقى او را توصيف و تقسيم نماييم ، دسته‌اى از آنها اكتسابى هستند و دسته ديگر موهبتى .\r\nدسته‌اى از صفات و حالات انسانى از جانب خدا در خميره وجودى بشر به وديعت گذارده شده و دسته ديگر ، فرا گرفتنى است و انسان بايد براى كسب آنها استاد ببيند ، تلاش كند و آنها را فرا بگيرد . علوم اكتسابى به مدرسه و كتاب و استاد و دقت و مطالعه و حفظ و فراگيرى بستگى تام و كامل دارد ، اما علوم موهوبى لدنى است و از دانش‌هاى دنيوى بهره‌اى ندارد . خداوند در برخى از قلوب اين علوم را القا مىكند و امتياز و فضيلت با اين دسته از دانش‌هاست .\r\nمرحوم شهيد ثانى رحمه الله در كتاب شرح لمعه وقتى شرايط اجتهاد و فقاهت را بر مىشمارد ، بر فراگيرى علومى از قبيل لغت ، ادبيات ، صرف و نحو ، معانى ، بيان ، منطق ، اصول ، ادلة الاحكام و آيات الاحكام تأكيد مىورزد و مىفرمايد : همه اين علوم بايد قبل از اجتهاد تحصيل شود ، اما آن رتبه كامل اجتهاد - كه فقيه بتواند درست احكام اللَّه را از مدارك كتابى و روايات و سنت استنباط و استخراج نمايد - نياز به نيرو و قدرت معنوى ديگرى دارد كه انسان بايد آن را بدون تحصيل از عالم غيب فرا بگيرد و آن نور ديگرى است كه از جانب پروردگار بر صحنه دل مىتابد و به انسان قدرت عظيمى مىبخشد تا او بتواند حق را از باطل تمييز دهد . اين مفهوم همان روايتى است\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nكه بارها آن را شنيده‌ايد :\r\nالْعِلْمُ نُورٌ يَقْذِفُهُ اللَّهُ فِى قَلْبِ مَنْ يَشَاء ؛\r\nدانش الهى نورى است كه خداوند تعالى در قلب هر كه بخواهد مىافكند .\r\nاين علم و دانش است كه توقف بر عمل و تقوا دارد . دانش‌هايى كه ما داريم ، علوم ديگرى را مىطلبد كه جز با عمل كردن به مفاد علوم اوليه ايجاد نخواهد شد و اين مطلب بيانگر آيه شريفه قرآن است كه تقوا را سبب ايجاد فرقان مىداند و فرقان را علماى اخلاقى اين گونه تعريف كرده‌اند :\r\nالفرقان هو القوة الموجودة فى عقل الانسان و فى فكر الانسان يقدر ان يميز بتلك القوة و بتلك القدرة بين الحق و الباطل و بين العلم و الجهل ؛\r\nفرقان قوه‌اى است كه در عقل و فكر انسان وجود دارد و آدمى با يارى اين قوّه مىتواند بين حق و باطل و علم و جهل تفاوت بگذارد و مسير زندگانى خويش را با بينش عميقى ترسيم نمايد .\r\nانسان بايد متقى باشد تا آن نيرو و قوه الهى را پيدا كند . انسان در طول زندگى پيوسته مورد ابتلاى امور متشابه است ؛ عقايد متشابه و اعمال متشابه . آدمى با گذشت زمان ، همواره با فرقه‌ها و گروه‌هاى مختلف ، احزاب و ملل گوناگون و اديبان و مسلك‌ها و مكتب‌هاى متعددى برخورد مىنمايد كه مواجه شدن با اين‌ها پيوسته انسان را از نظر اعتقاد بر سر دو راهىهاى مخلتف قرار مىدهد . بايد نيرويى باشد كه دست آدمى را بگيرد و به سوى حق هدايتش نمايد . با استمداد از آن نيروى غيبى است كه انسان در مراحل مختلف مىتواند حق را از باطل تميز داده و مسير حق را انتخاب نمايد . آن نيروى واقعى ، علم لدنى ارزشمندى است كه در اين موارد انسان را از جهل به سوى علم و از انحراف به سوى استقامت سوق مىدهد . جملاتى را كه در ابتداى بحث متذكر شدم ، مفادش همين است . اين جملات از دعاى مكارم الاخلاق گلچين شده است كه اين دعا از ادعيه بسيار عظيم است و تمامى حوايج مادّى و معنوى ما در\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nآن گنجانده شده است . در اين دعا چنين مىخوانيم :\r\nوَ وَفِّقْنِى إِذَا اشْتَكَلَتْ عَلَيَّ الْأُمُورُ لِأَهْدَاهَا ؛\r\nپروردگارا ، آن گاه كه امور و افكار و عقايد مشتبه گرديد ، مرا به عقايد استوارتر و امور ره يافته‌تر موفق گردان .\r\nوَ إِذَا تَشَابَهَتِ الْأَعْمَالُ لِأَزْكَاهَا ؛\r\nو هنگام تشابه اعمال خارجى ، مرا به پاكيزه‌ترين آنها توفيق ده .\r\nوَ إِذَا تَنَاقَضَتِ الْمِلَلُ لِأَرْضَاهَا ؛\r\nو در وقت اختلاف ملل و مكاتب گوناگون مرا به راهى هدايت فرما كه رضاى تو در آن است .\r\nاين‌ها همان علومى است كه بايد به انسان الهام شود . اين علوم خواندنى نيست ، نور مىخواهد و به تقوا و معنويت نيازمند است .\r\nشما غير از علوم متداول ، به دانشى محتاج هستيد كه آن دانش « تنبه عند الاشتباه » است ؛ يعنى انسان نزد هر شبهه‌اى بتواند حقيقت را درك كند و با نور باطن حق را از باطل تشخيص دهد . [ در اين تعبير ، « اشتباه » به مفهوم « شبهه » به كار رفته است 
  ] .\r\nنزد شبههء اعتقادى ، آگاهى به عمل صحيح ؛ هنگام شبهه در عمل ، تنبه به اعمال صحيح ؛ گاه شبهه در حزب و گروه ، گرايش به حزب برتر و . . .\r\nگاهى ما مىبينيم دو نفر استاد ، روحانى و يا فقيه از لحاظ درسى در شرايط يكسانى هستند ، اما يكى تنبيهات و توجهاتى دارد كه ديگرى فاقد آن است . اين امر ، انسان را در برابر او خاضع مىگرداند ؛ زيرا او رشته ارتباط را پيدا كرده و بدان چنگ زده است .\r\nخداوند نيز در قلب او فرقان ايجاد كرده و او را مميز حق و باطل قرار داده است . من معتقدم دوستان در كنار دانش‌هاى متعارف بكوشند تا آن علم را تحصيل كنند .\r\nبايد بكوشيد ، بايد مطالعه كنيد ، بايد از اوقات خود حداكثر استفاده را به عمل آوريد . پنج دقيقه وقت خود را هدر ندهيد . در مورد مرحوم علامه حلّى - رضوان اللَّه تعالى عليه - نقل مىكنند كه اگر پنج دقيقه وقتش هدر مىرفت ، پنج روز غصه مىخورد كه چرا خود را ضايع كرده و وقت خود را به هدر دادم .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nدر مضامين برخى از روايات است كه امام معصوم مىفرمايد : من تعجب مىكنم از انسانى كه به خاطر نقص اموال و تلف شدن سرمايه مادّى غصه مىخورد ، اما نسبت به هدر شدن سرمايه عظيم عمر خويش متأسّف نمىگردد .\r\nدر حوزه‌هاى علميه ، دانشگاه‌ها و مراكز علمى كشور ما عاملى وجود دارد كه ساير مكاتب و محافل علمى جهان از آن بى بهره‌اند و آن وجود تقواست . تقوا مولودى دارد به نام ايمان كه پشتوانه توان فكرى و قدرت فرهنگى آدمى است . بجاست كه در اين‌جا جمله‌اى را از مولاى متقيان امير مؤمنان على عليه السلام به عنوان شاهد مثال بحث خود مطرح كنيم :\r\nإِنَّ مِنْ أَحَبِ عِبَادِ اللَّهِ إِلَيْهِ عَبْداً أَعَانَهُ اللَّهُ عَلَى نَفْسِه ؛\r\nبهترين بندگان خدا و عزيزترين اولياى او كسانى هستند كه خداوند آنان را يارى كرده است كه بر خود پيروز شوند .\r\nاين گونه انسان‌ها جامه خوف از خدا را بر پيكر جان پوشانيده‌اند و آن چنان از خدا مىترسند كه روزها و سال‌ها مىگذرد و فرشته عتيدشان خلاف اخلاقى از آنان ثبت نمىكند .\r\nنيمه‌هاى دل شب از خواب برخيزند و با خود اين دعاها را زمزمه كنيد :\r\nإِلَهِى تَعَرَّضَ لَكَ فِى هَذَا اللَّيْلِ الْمُتَعَرِّضُونَ وَ قَصَدَكَ فِيهِ الْقَاصِدُون . . .\r\nخداوندا ، متعرضان در اين شب به درگاه تو درآمده ، و قاصدان آهنگ تو كرده . . .\r\nامام زين العابدين عليه السلام با آن مقام عصمت چنين مىگويد :\r\nسَيِّدِى عَبْدُكَ بِبَابِكَ أَقَامَتْهُ الْخَصَاصَةُ بَيْنَ يَدَيْكَ يَقْرَعُ بَابَ إِحْسَانِكَ بِدُعَائِه ؛\r\nخدايا بنده تو بر در خانه تو ايستاده است ، فقر او را به اينجا كشانده است ، با صدا زدن درِ خانهء تو را مىكوبد .\r\nفَوَيْلٌ لِى ثُمَّ وَيْلٌ لِى ؛\r\nواى بر من ، باز هم واى بر من ؛ اگر آينده من اين باشد كه از تو دور شوم و به\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nجهنم بروم چه خواهم كرد ؟\r\nوَ لَيْتَنِى عَلِمْتُ أَ مِنْ أَهْلِ السَّعَادَةِ جَعَلْتَنِى وَ بِقُرْبِكَ وَ جِوَارِكَ خَصَصْتَنِى فَتَقِرَّ بِذَلِكَ عَيْنِى وَ تَطْمَئِنَّ لَهُ نَفْسِى ؛\r\nو اى كاش آگاه بودم كه آيا مرا از اهل سعادت قرار داده و به قرب و جوارت اختصاص داده‌اى تا به اين سبب چشمم روشن و جانم آرام گيرد !\r\nاى كاش مىفهميدم مرا كه بدين گونه آوردى ، چگونه خواهى برد ؟ كاش مىفهميدم مقام من در درگاه لطف تو چگونه است ؟ اى كاش مىدانستم آن گاه كه روح من از اين قفس پرواز مىكند ، مرا به كجا خواهى برد ؟ كاش مىفهميدم مورد رضايت تو هستم يا اعوذ باللَّه مورد غضب و سخط تو ؟\r\nخداوندا ، كاش مىفهميدم نامه اعمال مرا كه روزهاى دوشنبه و پنجشنبه به دست با كفايت بقية اللَّه و ائمه معصومين و رسول مكرم اسلام - صلوات اللَّه عليهم اجمعين - مىدهند و آنان به اعمال من مىنگرند ، در بارهء من چه قضاوت خواهند كرد ؟\r\nوَ اجْعَلْنِى لَكَ مِنَ الْعَابِدِينَ وَ لِنَعْمَائِكَ مِنَ الشَّاكِرِينَ وَ لِآلَائِكَ مِنَ الذَّاكِرِين ؛\r\nخداوندا ، مرا شكرگزار نعمت‌هاى بى انتهاى خود قرار ده و بنده عابد درگاه جبروتى خويش بگردان .\r\nيكى از علماى بزرگ مىگويد : سالى براى زيارت بيت اللَّه الحرام به مكه معظمه رفته بودم . دور كعبه مىگشتم و همه زواياى وجودم به ياد خدا بود . فكرم ، قلبم ، جانم همه و همه با او بود . ناگهان ديدم مردى پيش آمد ، نگاهى به من كرده و سلامى داد و آن گاه دسته گل كوچكى را به من داد و رفت . چه گل زيبايى ! چه عطر دل انگيزى ! غرق در اين افكار بودم كه متوجه شدم در اين هنگام و در اين مكان شلوغ ، آن هم در غير فصل گل ، اين كه بود كه دسته گلى به من هديه كرد ؟ هر چه به اطراف نظر كردم كسى را نديدم !\r\nآرى ، اگر از كسى راضى باشند ، خود به سراغ او مىآيند و مورد تفقدش قرار مىدهند .\r\nمن بارها اين نكته را تذكر داده‌ام كه بسيارى از مطالبى كه من از صادر مىشود ، محض تنبه خويشتن است تا در اثر اين تلقينات زنده شوم ، بيدار گردم و خود را بيابم .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nببينم در نزد كسانى كه لحظه‌اى عشق آنان به كسى سبب سعادت اوست ، چه منزلتى دارم ؟\r\nسيد مهدى بحر العلوم ، آن عالم بزرگ و آن بحر علم و تقواى بارها خدمت حجة بن الحسن - سلام اللَّه عليه - رسيده است ، اما هيچ گاه اظهار نمىكند . گاهى شاگرد ممتازش از او مىپرسد : توفيق شرفيابى خدمت حضرت مهدى براى شما حاصل شده است ؟ مىفرمايد : چگونه بگويم او را نديده‌ام و حال آن كه مرا به سينه خود چسبانيده است [ ضمّنى إلى صدره 
  ] . شاگرد عرض مىكند : استاد ، من هم عمرى زحمت كشيده‌ام . چه عيبى داشت اگر يك بار جمال پر نورش را به من هم نشان مىداد ؟ آخر من هم آرزو دارم پس از عمرى انتظار چهرهء مباركش را مشاهده كنم .\r\nمرحوم بحر العلوم مىفرمايد : صلاح نيست حضرت خود را به همگان بنماياند .\r\nشاگرد اصرار مىورزد : چرا ناشناس نمىآيد ؟ بدانم او را ديده‌ام ، هر چند نشناسم .\r\nخيلى بر من مشكل است ناديده دوست بميرم . بحر العلوم در اين‌جا مطلبى مىگويد كه نور اميد را در دل شاگرد خود فروغى دوباره مىبخشد : آيا به ياد دارى سالى را كه به مكه مشرف شدى ؟ آرى به ياد دارم . آيا براى رمى جمره عقبه به منى عزيمت كردى ؟ نه ، من نتوانستم بروم ، بلكه در چادر ماندم و ديگ را بر روى آتش گذاشتم و مقدارى از گوشت‌هاى قربانى را در آن ريختم و آبگوشتى درست كردم تا هنگام بازگشت برادرانم از آن تناول كنند .\r\nآيا به ياد دارى كه در آن هنگام كسى دامان چادر را بالا زد ، وارد شد ، سلام كرد و نشست و با تو صحبت كرد ؟ آرى به ياد دارم . آيا به خاطر دارى كه او را تعارف به صرف غذا كردى و او دعوت تو را اجابت كرد و با تو از آن غذاى حلال ميل فرمود ؟\r\nآن گاه با شما خداحافظى كرد و رفت ؟ بلى ، به خاطر دارم . مرحوم بحر العلوم در حالى كه چشمانش لبريز از اشك شده بود ، فرمود : او وجود مقدس بقية اللَّه الاعظم بوده است .\r\nآرى ، او شما را مىبيند ، گاه به سراغتان مىآيد ، اما خود را معرفى نمىكند ؛ به صلاح شما نيست . بياييد دل به او بدهيد ، دل به او ببنديد كه او از شما غفلت ندارد و شما را دوست مىدارد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nاى سربازان امام زمان ، همت پيدا كنيد ، حركت كنيد ، با تقوا باشيد و شيطان را در قلب پاكتان راه ندهيد . دل را به او ببخشيد و جايگاه شيطانش مگردانيد . اجازه ندهيد كه اين ديو وارد بيت اللَّه و حرم اللَّه شود . دل شما خانهء خداست و در اين خانه كس ديگر را نبايد راه داد . اگر درب خانه دوست را جز به روى دوست نگشاييم ، اطمينان بخشيده‌ايم ؛ چنان كه حضرت ابراهيم به خداوند عرضه مىدارد :\r\n« وَ إِذْ قَالَ إِبْرَاهِيمُ رَبِّ أَرِنِى كَيْفَ تُحْيِى الْمَوْتَى قَالَ أَ وَ لَمْ تُؤْمِنْ قَالَ بَلَى وَ لكِنْ لِيَطْمَئِنَّ قَلْبِى » ؛\r\nخداوندا ، مىخواهم آن چنان به تو نزديك شوم كه گويا تو را مىبينم .\r\nمىخواهم ببينم چگونه مردگان را زنده مىكنى ؟\r\nخداوند مىفرمايد : اى ابراهيم ، مگر ايمان به من نياورده‌اى ؟ مىگويد : ايمان آورده‌ام ، اما مىخواهم دلم اطمينان يابد . مىخواهم هر قدمى كه بر مىدارم ، بدانم رضاى تو در آن است .\r\nامام صادق عليه السلام نيز ايمان مؤمن را بدين گونه تعبير مىكند :\r\nالمؤمن لا يرفع قدماً و لا يضع قدماً إلّاو يعلم أنّ فيه رضى اللَّه ؛\r\nمؤمن قدم از قدم بر نمىدارد ، مگر اين كه مىداند رضاى خدا را جلب نموده است .\r\nحضرت موسى از خداوند مىپرسد : خداوندا ، كجا مىتوانم تو را بيابم و ببينم ؟\r\nحضرت حق - جل و علا - در پاسخ مىفرمايد :\r\nأنا عند القبور المندرسة و قلوب المنكسرة .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nيكى از جايگاه‌هاى من قبرستان‌هاى قديمى است ؛ به شرطى كه تنها به روى .\r\nقبرستان صحنه بزرگى است از عبرت براى آنان كه چشم عبرت بين داشته باشند . به قبرستان برويد و بايستيد و مطالعه در نفس كنيد . آن چنان كه على عليه السلام مطالعه مىكرد .\r\nدوست حضرت خطاب به ايشان مىگويد : على جان ، اين‌جا چه جاى ايستادن است ؟\r\nمگر جز خاك و سنگ و قبر و گور چيز ديگرى مىبينى ؟ اين‌ها صدها و هزارها سال است كه مرده‌اند . اين‌جا چه جاى تفكر است ؟ حضرت فرمود : اين‌جا مطالعه دارد ، آن گاه خطاب به اموات كرده و فرمودند :\r\nالسلام عليكم يا أهل القبور ، السلام عليكم يا أهل الديار ، أنتم لنا فرط و إنّا إن شاء اللَّه بكم لاحقون ؛\r\nاى پيشگامان ، شما رفتيد ، ما نيز در پى شما خواهيم آمد .\r\nهمان گونه كه صد سال پيش اغلب ما در اين جهان نبوديم ، در صد سال آينده هم هيچ يك از ما نخواهد بود .\r\nتوجه كنيد اين قافله از كجا آمده و به كجا مىرود . نو ز كجا مىرسد ، كهنه كجا مىرود ؟ قبرستان جايگاه عبرت و ميعادگاه ملاقات خداست . زبان ادعيه نيز بيانگر همين واقعيت است :\r\nيا من فى البر و البحر سبيله ، يا من فى الآفاق آياته ، يا من فى الآيات برهانه ، يا من فى الممات قدرته ؛\r\n. . . اى پروردگارى كه قبور و گورستان‌ها را عبرتگاه خود قرار داده‌اى . . .\r\nو اما جايگاه ديگر من نزد دل‌هاى شكسته است . مؤمن به ظاهر بشّاش است ؛ مىگويد و مىخندد ، اما دل او با خداست و قلب او شكسته . خدايا به من چه دادى ؟ و با من چه خواهى كرد ؟\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nامام سجاد عليه السلام مىفرمايد :\r\nفَلَيْتَها لَمْ تَلِدْنِى وَ لَمْ تُرَبِّنِى ؛\r\nكاش مرا نزاده و نپرورانده بود .\r\nخداوندا ، در پى ايجادم هزاران مسؤوليت پيدا كردم .\r\nبرادران عزيز ، دوستان گرامى ، بكوشيد به تقواى واقعى دست يابيد و سعى كنيد از شما گناهى سر نزد . على عليه السلام مىفرمايد :\r\nاگر ثوابتان كم است ، مانعى ندارد ؛ بذر گناه را در ژرفناى جان خويش مپاشيد .\r\nاگر درختى را در باغى نشاندند ، آن درخت رشد كرد و ميوه آورد ، ميوه‌هاى خوب و درشت و معطر و لذيذ را باغبان مىپسندد ؛ هر چند كم باشد و ميوه‌هاى نارس و بىعطر و طعم را به دور مىريزد ؛ هر چند فراوان و وافر باشد .\r\nبرادر عزيز ، اگر آفت گناه در ريشه جان تو رخنه نكرده باشد ، عمل اندك تو بسيار زيبا جلوه خواهد كرد و در نزد امام زمانت تو را سرافراز و سربلند خواهد نمود . اما اگر خداى ناكرده ، بىمهابا به انجام گناهان مبادرت ورزى ، ثواب‌هاى تو نيز سودى به دنبال نخواهد داشت :\r\nو ربّ صلاة تلف فى خرقة و تضرب وجه صاحبها ؛\r\nچه بسا نمازهايى كه انسان مىخواند اما آن را همچون كهنه‌اى درهم مىپيچند و بر سر صاحب آن فرود مىآورند .\r\nخطاب مىرسد كه اين نماز نيست كه تو خواندى . دلت كجا بود ؟ تو تكبير و حمد مىگفتى ، به ركوع و سجود مىرفتى ، اما فكرت جاى ديگرى بود .\r\nدوستان ، اعمالتان را خالص كنيد ، نمازهايتان را درست بخوانيد و اعمالتان را هر چند كم و اندك باشد با روح انجام دهيد . بكوشيد گناه در بين شما نباشد . خدا\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمىداند وضع روحى ما آن گونه كه بايد باشد نيست . و اين مرض ، درمانى ندارد ، جز اين كه در كسب تقوا بكوشيم و با ائمه طاهرين و احاديث و روايات آنان زياد ارتباط داشته باشيم :\r\nيا أولياء اللَّه ! كلامكم نور و أمركم رشد ؛\r\nاى دوستان خدا ، سخن شما نور است و در امر شما رشد و تكامل نهفته است .\r\nمن خود از زمان‌هاى دور - كه در حوزه سيوطى و جامى تدريس مىكرده‌ام - اين سفارش را ترك نكرده‌ام . اگر احاديثى را كه من در هنگام شروع درس گفته‌ام ، جمع كنند ، از چند دورهء اصول الكافى افزون‌تر است . اگر چه خود به جايى نرسيده‌ام ، اما وظيفه‌اى است كه عمل كرده‌ام . بكوشيد شاگردانتان را تربيت اخلاقى كنيد .\r\nآن گاه كه من تازه وارد حوزه علميه شده بودم و معالم مىخواندم ، استادى داشتيم كه گاه در هنگام درس برخى از مطالب اخلاقى را مطرح مىكرد ؛ آن چنان اين مسائل در روح من اثر مىگذارد كه شايد از مجموع درس نافع‌تر جلوه مىكرد .\r\nخطاب به اهل بيت بگوييد :\r\nيا أولياء اللَّه ! إنّ بينى و بين اللَّه ذنوباً لا يأتى عليها إلّارضاكم ؛\r\nاى اولياى خدا ، من در نزد خدا بسيار گناهكارم و روسياهم و نامه اعمالم چنان مسوّد است كه فقط رضايت شما مىتواند قلم عفو بر آنها بكشد .\r\nاى بندگان شايسته خدا ، شما را به خدايى كه اسرار خود را در قلب شما به وديعت گذارده ! ما را شفاعت كنيد و بر خطاياى ما با ديده اغماض بنگريد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\n10 . اخلاق اسلامى ( مدارج توحيد )\r\nآدمى از آغاز اعتقاد به اسلام و روى آوردن به توحيد بايد قدم‌هايى بردارد كه بتواند به مدارج عالى اسلام و ايمان و توحيد و اصل شود . چهار قدم اساسى لازم است در اين راه برداشته شود :\r\nقدم اول ، اسلام است ؛ قدم دوم ، ايمان است ؛ گام سوم ، تقوا ؛ و قدم چهارم ، تصميم و يقين است .\r\nفاصله اين قدم‌ها طولانى است و نسبت به افراد مختلف متفاوت است . برخى از انسان‌ها يافت مىشوند كه فاصله اين مراحل را به سرعت مىپيمايند ؛ انسان‌هاى نيرومندى كه اين فواصل را همانند برق خاطف مىپيمايند ، پيش مىروند و در مراحل اوليه به رتبه‌هاى بسيار عالى دست مىيابند . صاحبان همم والايى كه از حين ورود به اسلام ، در مدت زمان اندكى به مدارجى دست يافته‌اند كه افرادى چون ما پس از گذشت عمرى طولانى بدان‌جا نرسيده‌ايم . در اين ميدان است كه انسان‌ها آزمايش مىشوند و سخن مبرهن حق سبحان در كتاب قرآن نيز مؤيد اين مطلب است :\r\n« أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لَا يُفْتَنُونَ » ؛\r\nآيا مردم گمان برده‌اند پس از اين كه گفتند ايمان آورده‌ايم رها مىشوند و ما آنان را امتحان نمىكنيم ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nو باز همين موضوع است كه در آيه ذيل سخن از آن رفته است :\r\n« وَ إِذِ ابْتَلَى إِبْرَاهِيمَ رَبُّهُ بِكَلِمَاتٍ فَأَتَمَّهُنَّ قَالَ إِنِّى جَاعِلُكَ لِلنَّاسِ إِمَاماً » ؛\r\nهنگامى كه خداوند حضرت ابراهيم را به امور متعددى امتحان نمود . او همه آنها را به خوبى انجام داد . آن گاه خداوند فرمود : من تو را امام مردم قرار مىدهم . ابراهيم گفت : آيا اين موهبت به فرزندان من هم عطا خواهد شد . حضرت حق در پاسخ فرمود : عهد من به ظالمين نخواهد رسيد . ( بدون آزمايش و امتحان كسى لياقت امامت مردم را ندارد ) .\r\nاز خدا بخواهيد كه شما را نيرويى عنايت فرمايد تا بتوانيد در ميادين امتحانات الهى پيروز و موفق باشيد . امير المؤمنين عليه السلام در دعاى كميل چه زيبا اين درخواست مهم و اساسى را مطرح مىكند :\r\nقَوِّ عَلى خِدْمَتِكَ جَوارِحِى ، وَ اشْدُدْ عَلَى الْعَزِيمَةِ جَوانِحِى ، وَ هَبْ لِيَ الْجِدَّ فِي خَشْيَتِكَ وَ الدَّوامَ فِي الاتِّصالِ بِخِدْمَتِكَ ، حَتَّى اسْرَحَ الَيْكَ فِى مَيادِينِ السَّابِقِينَ ، وَ اسْرَعَ الَيْكَ فِى الْمُبادِرِينَ ، وَ اشْتاقَ الى قُرْبِكَ فِى الْمُشْتاقِينَ ، وَ ادْنُوَ مِنْكَ دُنُوَّ الْمُخْلِصِينَ ، وَ أَخافَكَ مَخافَةَ الْمُوقِنِينَ ، وَ اجْتَمِعَ فِى جِوارِكَ مَعَ الْمُؤْمِنِينَ ؛\r\nپروردگارا ، اعضا و جوارح مرا در راه خدمت به خويشتن قوى گردان و قلب مرا در راه عزم و اراده ثابت و مستحكم گردان و جديت در راه خشيت خود را عطايم كن و دوام در خدمت متصل خويش را به من ببخش تا آن كه در ميدان طاعتت بر همه پيشينيان سبقت گيرم و زودتر از همه شتابندگان به درگهت روآورم و عاشقانه با مشتاقانت به مقام قرب حضرتت بشتابم و همانند مخلصين به تو نزديك شوم و همچون اهل تقوا از مقام كبرياييت ترسان بوده و در جوار رحمت تو همراه مؤمنين باشم .\r\nمتذكر شديم كه اولين مرحله ، اسلام است و اسلام با همين گفتار ساده تحقق مىيابد . در صدر اسلام نيز چنين بوده است ، افراد مىآمدند و شهادتين مىگفتند :\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n« أشهد أن لا إله إلا اللَّه و أشهد أنّ محمّداً رسول اللَّه » . هر كس اين جمله را بر زبان مىآورد ، در زمره مسلمين وارد مىشد ؛ و لو هنوز ايمان و باور در قلب او حاصل نشده و حتى بدين مضمون اعتقاد نداشته باشد . اقرار به توحيد و شهادتين مرحله اول است . قدم اول ، توحيد . و هر كس كه در اين مرحله پاى نهاد ، آثار توحيد فى الجمله بر او مترتب مىشود . روايات زيادى در اصول الكافى بدين معنا دلالت دارد و در آيهء شريفه قرآن نيز بدين موضوع اشاره شده است :\r\n« قَالَتِ الْأَعْرَابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنَا وَ لَمَّا يَدْخُلِ الْإِيمَانُ فِى قُلُوبِكُمْ » ؛\r\n[ برخى مىپندارند اعراب جمع عرب است ، در صورتى كه اين گونه نيست . عرب جمع ندارد و براى اعراب نيز مفردى وضع نشده است . اعراب باديه نشين‌ها را گويند 
  ] .\r\nباديه نشين‌ها گفتند : ما ايمان آورديم . اى پيامبر ، به ايشان بگو : خير ، شما هنوز به مرحله ايمان نرسيده‌ايد . قدم شما قدم اول است و مرحله اول ، توحيد و اسلام است . بگوييد : اسلام آورديم و ايمان هنوز در قلوب شما راه نيافته است .\r\nلكم ما على المسلمين و عليكم ما على المسلمين .\r\nآن گاه كه در كسوت مسلمانى درآمدى ، شريك نفع و ضرر ظاهرى مسلمين مىگرديد . در اين دعا نيز صريحاً به اين مفهوم اشاره شده است :\r\nاللّهمّ إنّ قوماً آمنوا بألسنتهم ليحقنوا به دمائهم و جاز النكاح معهم و جاز الموارثة .\r\nپروردگارا ، عده‌اى به مرحله اول توحيد راه يافته‌اند . ايشان كسانى هستند كه آثار اوليه اسلام بر آنها مترتب مىگردد ؛ خون ايشان محفوظ است ، قتلشان جايز نيست و حق دارند با زن‌هاى مسلمين ازدواج نمايند و از اقوام خويش ارث برند .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاين‌ها آثار ظاهرى توحيد است . اگر آدمى در همين قدم اول تأمل نموده و مقتضيات آن را به درستى مراعات كند ، اسباب نجات خويش را فراهم نموده است .\r\nمرحله دوم ، قدرى از اين مرحله سخت‌تر و مشكل‌تر است . و آن عبارت است از نفوذ كلام انسان در ژرفناى دل و جان او . حقيقت ايمان باور است و جايگاه ايمان در قلب انسان است . آيه‌اى كه در چند سطر پيش سخن از آن رفت ، به طور ضمنى بر اين مطلب دلالت دارد :\r\n« وَ لَمَّا يَدْخُلِ الْإِيمَانُ فِى قُلُوبِكُمْ » ؛\r\nايمان در قلب شما داخل نشده است .\r\nامام باقر عليه السلام نيز در روايتى مىفرمايد :\r\nالْإِيمَانُ مَا كَانَ فِى الْقَلْب .\r\nايمان ، اعتقاد و باورى است كه در دل وارد مىشود و قلب را روشن و نورانى مىنمايد . توحيد در مرحله دوم ، وارد دل مىشود و صحنه دل را منور مىكند . توحيد و مبدأ و معاد در اعماق جان نفوذ مىكند و در نتيجه اين باور ، در قلب تثبيت مىشود ، ريشه مىدواند و شاخه پيدا مىكند .\r\n« أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُهَا ثَابِتٌ وَ فَرْعُهَا فِى السَّمَاءِ * تُؤْتِى أُكُلَهَا كُلَّ حِينٍ بِإِذْنِ رَبِّهَا وَ يَضْرِبُ اللَّهُ الْأَمْثَالَ لِلنَّاسِ لَعَلَّهُمْ يَتَذَكَّرُونَ » ؛\r\nآيا نمىبينى كه خداوند كلمه پاكيزه و روح پاك را به درخت زيبايى مثل زده كه ريشه آن ثابت و شاخه آن به آسمان رفته است و آن درخت زيبا در همه اوقات به اذن پروردگار خويش ميوه‌هاى شيرين و نيكو مىدهد . خداوند اين گونه مثال‌ها را براى تذكر مردم بيان مىدارد . شايد متذكر شوند .\r\nبراى اين شجره طيبه شاخ و برگى متصور مىشود كه فروع اعتقادات و وابستگى به فروع عمليه است . اعتقاد به حركت تكاملى پيامبران ، كتاب اللَّه ، فرشتگان و غيب ،\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nفروع توحيد است . وقتى آن شجره طيبه در دل ريشه دوانيد اين فروع نيز در اعماق دل هويدا مىشود . آدمى با اعتقاد به اصول و فروع اسلام به وجوب نماز ، روزه ، حج ، زكات و . . . اطمينان مىيابد . ايمان موتور حركت انسان است ، به سوى جانشينى اللَّه و فرشتگان الهى و نيروى محرك آدمى است ، براى رسيدن به كمالات والاى انسانى . و اين ايمان و باور است كه انسان را آن چنان رشد مىدهد كه در مدت قليلى سلمان و ابوذر و مقداد مىشود .\r\nهنگامى كه نزد امام صادق و امام باقر عليهما السلام نامى از مقداد برده مىشد ، ايشان به تعظيم از مقداد ياد مىكردند و مىفرمودند :\r\nمقداد مقدم بر عمار است ، مقداد مقدم بر ابوذر است ؛ حتى در نوشتار و گفتار ، مقداد مقدم بر سلمان است .\r\nاو آن چنان كه در شجاعت بسيار قوى و نيرومند است ، در ايمان قلبى نيز گوى سبقت را از ديگران ربوده است .\r\nايمان در دل آدمى از قبيل مطالب مشكك است . امور مشكك قوت و ضعف دارد ؛ همانند نور و رنگ كه گاه قوى است و گاه ضعيف . رنگ‌ها گاهى سير و تند هستند و گاه ضعيف و ملايم . ايمان نيز قوت و ضعف دارد . گاه مؤمن آن چنان قوى مىشود كه نور ايمانش جهانى را مشعشع مىسازد و گاهى از اوقات نيز ايمان فردى تنها راهگشاى خود اوست و از اين مرحله تجاوز نمىكند .\r\nبه هر تقدير ، گام دوم در راه رسيدن به كمالات ايمان قلبى است كه از توحيد نشأت مىگيرد و آن گاه كه اين مرحله تحقق يافت ، آدمى در راه وصول به كمالات سرعت بيشترى مىگيرد تا نوبت به برداشتن قدم سوم مىرسد كه آن چيزى نيست جز تقوا .\r\nفاصله ايمان و تقوا فاصله مختصرى است ؛ زيرا وقتى كه ايمان و باور حاصل شد ، عمل و تقوا نيز در پى آن خواهد آمد :\r\nمن علم عمل ؛\r\nهر كه به حقيقتى عالم باشد ، بدان عمل خواهد كرد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nاز لوازم و آثار تكوينى دانش است كه انسان را براى قيام به عمل حركت دهد . اگر انسان ديوارى را در حال سقوط ببيند ، ناخودآگاه از زير آن كنار خواهد رفت . علم به سقوط ديوار به طور طبيعى انسان را وادار به فرار مىكند . علم و دانش نيز به طور طبيعى آدمى را وادار به عمل مىكند . در اين‌جا پرسشى مطرح مىشود كه پس چرا عده‌اى از انسان‌ها عالم و دانشمندند ، ولى اهل تقوا و عمل نيستند ؟ پاسخ ، اين است كه گاهى از اوقات مقتضى قوىترى پيدا مىشود كه وابستگى ميان علم و عمل را خنثى مىكند . گاهى هواى نفس آن چنان قوت مىيابد كه اين مقتضى را از مقتضاى خود جدا مىسازد ، و الا لسان روايات اين است كه : « العلم يهتف بالعمل » . هر گاه علم و باور در دل جاى گرفت ، عمل و تقوا به دنبال آن در قلب جايگزين خواه شد .\r\nو اين علم است كه انسان را ترقى مىدهد و اعمال صالح عشق و شورى در دل ايجاد مىكند كه آدمى را از وطن مألوف خويش حركت مىدهد و به سوى اللَّه ، جهاد ، علم و دانش و مدارج عالى سوق مىدهد ؛ به گونه‌اى كه مهاجرت او « مهاجرة الى اللَّه » نام مىگيرد .\r\nدر مورد يكى از علماى بزرگ نقل مىكنند كه ايشان در زمان‌هاى دور ، وقتى از اوقات قصد سفر به اصفهان نموده و در مسير راه شبى را در بيرون راه اقامت گزيد .\r\nاوايل شب رو به ياران كرد و گفت : من وارد اين شهر نمىشوم ، زيرا به گوش جان مىشنوم كه در اين شهر گناهان بسيارى انجام مىشود و به چشم جان مىبينم كه در اين ديار اسباب فحشا و منكر بر پا گرديده و بساط مشروب و قمار چيده شده است . بديهى است كه در همه شهرها گناه و عصيان وجود دارد ، اما آن كيست كه بتواند اين گناهان را ببيند و آن چه ديدگانى است كه توفيق بايد به اسرار خفيات واقف گردد ؟\r\nشب مىگذرد و سپيده‌دم آن عالم بزرگوار دستور مىدهد زود حركت كنيد و وارد\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nشهر شويد . مريدان علت اين تصميم ناگهانى را جويا مىشوند و ايشان مىفرمايد : در نيمه‌هاى دل شب سجاده‌هايى را ديدم كه گسترده شده و صداى راز و نيازهايى را شنيديم كه از اين شهر به عالم بالا بلند شده است .\r\nطريقه دعا و راز و نياز را بايد از ائمه اطهار بياموزيم . ملاحظه كنيد كه امامان معصوم در دعاهاى خود همه مردم را در نظر مىگيرند و از خويشتن كمتر نامى به زبان مىآورد :\r\nاللَّهُمَ اغْفِرْ لِحَيِّنَا وَ مَيِّتِنَا شَاهِدِنَا وَ غَائِبِنَا ذَكَرِنَا وَ أُنْثَانَا صَغِيرِنَا وَ كَبِيرِنَا حُرِّنَا وَ مَمْلُوكِنَا كَذَبَ الْعَادِلُونَ بِاللَّهِ وَ ضَلُّوا ضَلالًا بَعِيداً وَ خَسِرُوا خُسْراناً مُبِيناً ؛\r\nخدايا مردان و زنان مؤمن را بيامرز ، چه زنده و چه مرده آنها را ، و بين ما و آنان با نيكىها پيوند ده . خدايا بيامرز زنده و مرده ما را ، حاضر و غايب ما را ، مرد و زن ما را ، كوچك و بزرگ ما را ، آزاد و غير آزاد ما را . برگشتگان از خدا دروغ گفتند ، و گمراه شدند ؛ گمراهى دورى ، و زيان كردند ؛ زيانى آشكار .\r\nاين مرحله ، وهلهء تقواست و اين گام است كه وقتى برداشته شد ، نوبت گام چهارم مىرسد . هنگامى كه ايمان و تقوا قوت يافت و نور الهى در دل آدمى ساطع شد ، آن گاه مرحله تصميم و يقين آغاز مىشود . در اين مرحله است كه دل در برابر خدا خاضع مىگردد و آن چنان آدمى فانى فى اللَّه مىشود كه جز او چيزى نمىبيند .\r\nاللَّهُمَّ صَلِّ عَلَى مُحَمَّدٍ وَ آلِ مُحَمَّدٍ ، وَ مَتِّعْنِى بِهُدًى صَالِحٍ لَاأَسْتَبْدِلُ بِهِ ، وَ طَرِيقَةِ حَقٍ لَا أَزِيغُ عَنْهَا ؛\r\nخداوندا ، ما را هدايت نيكويى فرما كه چيزى جايگزين آن نگردد و به راه حق و صوابى راهنمايى كن كه نظيرى براى آن يافت نشود !\r\nاللَّهُمَّ صَلِّ عَلَى مُحَمَّدٍ وَ آلِهِ ، وَ ارْزُقْنِى صِحَّةً فِى عِبَادَةٍ ، وَ فَرَاغاً فِى زَهَادَةٍ ، وَ عِلْماً فِى اسْتِعْمَالٍ ، وَ وَرَعاً فِى إِجْمَال ؛\r\nخداوندا دانش مرا آن چنان گسترده فرما كه جامعه‌اى ريزه خوار خوان علم من باشد و زهد مرا به گونه‌اى گردان كه كسىبه مراتب آن آگاه نگردد !\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nدر روايت وارد شده است :\r\nأفضل الزهد أن لا تظهر الزهد ؛\r\nبرترين درجات زهد آن است كه مخفى بماند و ظاهر نشود .\r\nروزى پيامبر صلى الله عليه و آله در مسجد براى ياران سخن مىگفت . در حين گفت و گو چشمان مبارك حضرت به جوانى افتاد كه در گوشه مسجد نشسته و از كسالت و خستگى چشمانش روى هم مىرفت . پيامبر خطاب به او فرمود : جوان ، چرا خسته‌اى ؟ چه كرده‌اى ؟ كجا بودى ؟\r\n- يا رسول اللَّه ، در قلب و جان من يقين ايجاد شده است .\r\n- و ما علامة يقينك ؟ علامت يقين تو چيست ؟\r\n- يا رسول اللَّه ، هم اكنون صداى جهنميان را مىشنوم كه زير شلاق مأمورين دوزخ فرياد مىزنند و آواى دلنشين بهشتيان را مىشنوم ؛ به گونه‌اى كه احساس مىكنم آنان را مىبينم .\r\nحضرت او را تأييد كرد و بر يقين او اذعان نمود و فرمود : حقيقت ايمان در دل اين جوان وارد شده است .\r\nدر كودكى به ما مىگفتند گله‌هاى گوسفند و بز كه ناگهان در بيابان رم مىكنند و از\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nپى هم مىدوند ، بدين علت است كه صداى شلاق‌هاى مأمورين دوزخ را مىشنوند كه بر پيكر مرده‌هاى تازه وارد قبرستان مىزنند . اين صدا گوسفندان را فرارى مىدهد . ما اين مطلب را باور نمىكرديم تا به بررسى روايات پرداختيم و ديديم در روايات گوناگون نيز مضمون اين مطلب آمده است . حال معقول است بگوييم گوسفندان چنين آواهايى را مىشنوند ، ولى انسان‌هاى كامل از شنيدن آنها محروم‌اند ؟\r\nدر احاديث وارد شده است كه على بن جعفر خدمت برادر بزرگوارش موسى بن جعفر عليه السلام رسيد و گفت : يا بن رسول اللَّه ، من در مقابل خداوند و تو كه جانشين او بر روى زمين هستى ، به مقام تسليم و يقين دست يافته‌ام . حضرت فرمود : علامت آن چيست ؟ او به باغ انارى كه در مقابل آنان بود ، اشاره كرد و گفت : اگر يكى از اين انارها را از درخت جدا نموده و آن را از وسط به دو نيمه تقسيم نماييد و بگوييد اين نصف انار حرام و نصف ديگرش حلال است ، من بلافاصله اطاعت نموده و بدان يقين يافته و تسليم امر تو خواهم شد ؛ زيرا نور ايمان مرا بدين مطلب هدايت مىنمايد كه تو خليفهء خداوندى و علوم و دانش‌هاى تو از رسول خدا سرچشمه گرفته است . رسول اللَّه با مبدأ وحى در ارتباط است . امام فرمودند : « شكر اللَّه سعيك » . برادرم ، خدا اين نعمت را از تو بپذيرد و ايمان تو را قبول نمايد .\r\nاگر جامعه چنين حالتى را وجدان كند آن گاه روح و جان و مال خويش را در راه خدا فدا مىكند و به مرحله تسليم و يقين مىرسد .\r\nروايتى در باب يقين كتاب سفينة البحار وجود دارد كه در اين مقام عنوان بحث ماست :\r\nيَقُولُ الْإِيمَانُ فَوْقَ الْإِسْلَامِ بِدَرَجَةٍ وَ التَّقْوَى فَوْقَ الْإِيمَانِ بِدَرَجَةٍ وَ الْيَقِينُ فَوْقَ التَّقْوَى بِدَرَجَة ؛\r\nاسلام درجه اول است و ايمان با يك درجه برتر از آن است [ يعنى ايمان درجهء دوم است 
  ] . و تقوا به درجه‌اى برتر از ايمان است [ يعنى تقوا درجه سوم است 
  ] و يقين به درجه‌اى بالاتر از تقواست . [ طبعاً يقين در وهله چهارم قرار دارد 
  ] .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nپس از اين تقسيم بندى - كه از متن روايت فوق استفاده مىشود - علماى اسلام مرحله يقين و تصميم باطن را به درجات زير منقسم نموده‌اند : علم اليقين ، عين اليقين و حق اليقين .\r\nيقين و تصميم است كه آدمى را به حقيقت مطلوب متصل مىكند و پيمودن فاصله ميان درجه سوم و چهارم با زحمت فراوان ميسر است و به آسانى نمىتوان از تقوا به يقين دست يافت .\r\nپس از بيان مقدمه فوق تذكر ، اين نكته ضرورى است كه مهم‌ترين اثر يقين روح بخشى به اعمال است . يعنى تا مرحله يقين ، اعمال ظاهر است ، اما پس از آن روح مىيابد و عمل قابل تقدير مىشود . از اين رو ، مىبينيم شهيد اول محمد بن مكى رحمه الله وقتى در زندان گرفتار مىشود و قرار بر محاكمه فورى او مىنهند ، دفتر و قلمى مىطلبد و در همان كُنج زندان كتابى فقهى تأليف مىكند به نام اللمعة الدمشقية . و اين در حالى است كه جز يك كتاب غير فقهى هيچ چيز در اختيار او نيست . خداوند نيز به خاطر اخلاص و تسليمى كه از اين مرد الهى بروز مىكند ، كتاب او را براى آيندگان ذخيره مىنمايد تا سال‌هاى متمادى مورد استفاده عده بىشمارى از اهل علم قرار گيرد . همه طلاب بايد از خرمن او خوشه چينى كنند و از كتاب او درس بخوانند و شهيد اول در تمام اعمال عبادى آنان شريك است .\r\nشهيد اول زنده است ، چون به مراحلى از يقين دست يافته بود . او در حوزه‌ها و كتابخانه‌هاى جهان حضور دارد و اگر در هنگام مگر تنها بود ، اكنون هزاران شهيد اول در حوزه‌ها و محافل علمى مشغول تبليغ اسلام هستند . چنين انسان‌هايى تكثر وجود پيدا مىكنند .\r\nاى واحدها ، متكثّر شويد و اى تك نفرها ، هزاران نفر شويد و اى اعمال كوچك هزاران عمل بزرگ شويد تا بتوانيد براى آينده جامعه مفيد و نافع باشيد .\r\nخداوند نيز شكرگزار است . يكى از تشكرات و سپاس‌هاى بهشتيان اين است كه هنگام ورود به بهشت و مشاهده تنعمات الهى خواهند گفت :\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nالحمد للَّه ، ان ربنا لغفور شكور ؛\r\nخداى را سپاس كه پروردگار ما بخشنده و شكور است و به اعمال كوچك و ناچيز ما ارزش و بها داده است .\r\nخداوند حكايت يك مرد موقن و متقرب الى اللَّه را چنان ارزش مىنهد كه در سورهء يس به قلب رسول و فرستاده خويش نازل مىكند :\r\n« وَ جَاءَ مِنْ أَقْصَى الْمَدِينَةِ رَجُلٌ يَسْعَى قَالَ يَا قَوْمِ اتَّبِعُوا الْمُرْسَلِينَ * اتَّبِعُوا مَنْ لَا يَسْأَلُكُمْ أَجْراً وَ هُمْ مُهْتَدُونَ . . . إِنِّى آمَنْتُ بِرَبِّكُمْ فَاسْمَعُونِ * قِيلَ ادْخُلِ الْجَنَّةَ قَالَ يَا لَيْتَ قَوْمِى يَعْلَمُونَ » ؛\r\nاز دورترين نقطه شهر آن مرد با تقوا آمد و گفت : اى مردم ، از پيامبران تبعيت كنيد و پيروى نماييد ؛ زيرا آنان براى هدايت شما آمده‌اند و پاداشى از شما نمىخواهند . گفتند : مگر تو سخن آنان را پذيرفته و قبول نموده‌اى ؟ در جواب گفت : شاهد باشيد [ گرچه اين سخن سبب قتل من است ، اما 
  ] من به پروردگارم ايمان آوردم و از پيامبران تبعيت كردم .\r\nوقتى اين جمله را گفت ، به او حمله كردند ؛ به حدى كه امام معصوم عليه السلام مىفرمايد :\r\nبدن اين مؤمن را زير پا له كردند و قطعه قطعه نمودند .\r\nاما قرآن ادامه مىدهد :\r\nآن مرد صالح گفت : كاش قوم من مىفهميدند كه پروردگارم مرا مورد رحمت و آمرزش قرار داده است !\r\nدر روايت آمده است :\r\nليس بينكم و بين ما توعدون الا الموت ؛\r\nميان شما و آنچه به شما وعده شده است ( بهشت و جهنم ) جز مرگ فاصله‌اى نيست .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nفو اللَّه انهم عانق الحور العين و لما يجف نداوة كفنهم ؛\r\nمؤمنان به درجات عالى رسيده و با زوجات بهشتى مشغول صحبت شده‌اند و حال آن كه هنوز رطوبت كفنشان خشك نشده است .\r\nخداوند سريع الوفاست . خداوند شكور است . شما در اعمال و كردار خويش كوشش كنيد . عالم اهل يقين آمر به معروف و ناهى از منكر است . عالم ، تنها آمر به معروف نيست ، عامل به معروف است . و فقط ناهى از منكر نيست ، تارك منكر است ؛ يعنى در معروف اكتفا به امر كافى نيست ، عمل لازم است ؛ در منكر ، نهى كفايت نمىكند ، ترك شرط است . نكند خداى ناكرده مصداق كسانى باشيد كه لساناً به « امر به معروف » و « نهى از منكر » مىپردازند ، اما در مرحلهء عمل گرفتارند و تهىدست .\r\n« الآمرون بالمعرف قولًا لا عملًا ، و الناهون عن المنكر قولًا لا عملًا » .\r\nامير المؤمنين على عليه السلام در هزار و چهار صد سال پيش جمله‌اى را بيان كرده است كه تحمل آن سخت دشوار و طاقت‌فرساست ! من چگونه اين جمله را نقل كنم و حال آن كه بدن آدمى مىلرزد از اين كه آن را بشنود ؟\r\nلَعَنَ اللَّهُ الْآمِرِينَ بِالْمَعْرُوفِ التَّارِكِينَ لَهُ وَ النَّاهِينَ عَنِ الْمُنْكَرِ الْعَامِلِينَ بِه ؛\r\nنفرين بر آنان كه امر به معروف مىكنند ، اما خود تارك آن هستند و نهى از منكر مىنمايند ، اما خود بدان عمل مىكنند .\r\nهر گناه و رذيلتى و يا هر ثواب و فضيلتى كه در بين ملتى رايج شود ، همانند سنگى است كه در سطح وسيعى از آن بيفتد . اين سنگ ، موج كوچكى با شعاع كوتاهى ايجاد مىكند ؛ آن گاه گسترده‌تر مىشود و پس از لحظاتى به كرانه‌هاى آن ، سطع وسيع آب مىرسد . هر گناه انسان در عالم وجود يك اثر زشت بر جاى مىگذارد كه تا نسل‌ها و قرن‌ها استمرار مىيابد . و هر عمل خير انسان اثر مفيدى بر لوح نسل‌هاى متمادى مىگذارد كه باقى مىماند و از بين نمىرود .\r\nكوشا باشيد قرآن را به دست گيريد تا با آن به مسير مستقيم الهى هدايت شويد ؛\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nهمچنان كه امير مؤمنان عليه السلام مىفرمايد :\r\nخذوا هذا القرآن ، و انزلوه فى احسن منازله ، و احسن منازل القرآن قلبكم ، ان\r\n« اللَّهَ حَبَّبَ إِلَيْكُمُ الْإِيمَانَ وَ زَيَّنَهُ فِىقُلُوبِكُمْ » ؛\r\n( معارف ) قرآن را بگيريد و آن را در بهترين منازل جاى دهيد و بهترين منازل قرآن قلوب شماست . خداوند شما را دوستدار ايمان قرار داده و آن را زينت قلوب شما گردانيده است .\r\nبندگان مؤمن خداوند با خواندن قرآن منقلب و دگرگون مىشوند و قرآن سخن خداست با بندگان خويش . هر گاه مىخواهيم پروردگارمان با ما سخن بگويد ، قرآن تلاوت كنيم و هر وقت مىخواهيم ما با او تكلم نماييم ، نماز بخوانيم . قرآن كلام اللَّه است و ما مخاطبان « يا ايها الذين امنوا » هستيم .\r\nيكى از عرفاى بزرگ مىفرمود : به خدايى خداوند سوگند كه لذت خطابات قرآن تا لحظه مرگ از روح و روان من بيرون نمىرود .\r\nدر مورد امام زين العابدين عليه السلام نقل شده است :\r\nو كان اذا بلغ كلمة مالك يوم الدين ، يقول : مالك يوم الدين ، مالك يوم الدين ، . . .\r\nحتى كاد ان ينقطع نفسه ؛\r\nهنگامى كه حضرت در سورهء حمد نمازهاى خويش به آيهء « مالك يوم الدين » مىرسيد ، آن قدر اين آيه را تكرار مىكرد كه نزديك بود روح از بدنش مفارقت نمايد .\r\nاى عزيز ، وقتى مىگويى « اللَّه الصمد » ، توجه داشته باش كه سرا پا نيازى به درگاه بىنيازى رفته است . نگاه كن ببين چه هستى و دامنه نيازمندى تو چقدر است ؟ بدن ما ، عقل و روح ما ، تفكر و كمال و ساير ابعاد وجودى ما همه و همه نيازمند است :\r\n« يَا أَيُّهَا النَّاسُ أَنْتُمُ الْفُقَرَاءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ » ؛\r\nشما همه به خدا نيازمنديد و اوست بى نياز و ستوده .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nنماز حقيقى توجه لازم دارد . ما كه حلاوت اين نمازها را نچشيده‌ايم ، اما آن كه در نماز ، خود را درك كند و به حقارت خود پى ببرد و در مقابل به عظمت خالق خود پى ببرد ، مىفهمد كه على عليه السلام در آن نيمه‌هاى شب با پروردگار خود چه مىگفته است ؟\r\nمَوْلَايَ يَا مَوْلَايَ أَنْتَ الْغَنِيُّ وَ أَنَا الْفَقِيرُ ، وَ هَلْ يَرْحَمُ الْفَقِيرَ إِلَّا الْغَنِي ؟\r\nپروردگار من ، سيد و سالار من ؛ تو بى نيازى و من فقير و نيازمند . آيا جز غنى كسى مىتواند بر فقير رحم نمايد ؟\r\nدعا كنيم كه مورد رحمت و لطف خداى تعالى قرار گيريم و از خوان بى انتهاى او بهره وافر ببريم .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\n11 . اخلاق اسلامى ( انشراح صدر )\r\nقال اللَّه تعالى :\r\n« فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلَامِ » .\r\nرب عزيز و ودود در مصحف نورانى خويش قرآن مىفرمايد :\r\nكسى كه خدا بخواهد او را هدايت فرمايد ، پس سينه‌اش را براى اسلام گشاده گرداند .\r\nدر بحث اين شماره بنا داريم در بارهء شرح صدر ( واژه‌اى از واژه‌هاى متداول قرآن ) مطالبى را بيان نماييم . اما قبل از پرداختن به اين بحث ، مطالبى را در بارهء قرآن و ارزش آن در مكتب الهى اسلام معروض مىداريم :\r\nقرآن بزرگ كتابى است حميد ، پسنديده و صاحب همهء زيبايىها . كتابى كه به تعبير خود « لَا يَأْتِيهِ الْبَاطِلُ مِنْ بَيْنِ يَدَيْهِ وَ لَا مِنْ خَلْفِهِ » است ؛ يعنى نه پيشينيان توانسته‌اند در محتواى آن خدشه كنند و نه الى الابد خواهند توانست بر آن ايراد بگيرند . قرآن كتابى است كه منزل آن قلب مبارك پيامبر است و خود با رسول آخرين چنين مىگويد :\r\n« نَزَلَ بِهِ الرُّوحُ الْأَمِينُ * عَلَى قَلْبِكَ » ؛\r\nاى پيامبر ، تمام حروف و سور و جملات و كلمات قرآن با زبان رساى جبرئيل امين بر قلب مبارك تو نازل شده است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nقرآن كتابى است كه اعراب و بناى آن ، وقف و وصل آن ، خواتيم سُور آن ، كيفيت قرائت آن ، و ساير خصوصيات آن ، همه و همه بر قلب مبارك نبى اكرم نازل شده و فرود آمده است . قرآن مصحفى است « لَا رَيْبَ فِيهِ » ؛ شايسته نيست كسى در آن شك نمايد و اگر همه عقلاى جهان به دقت در آن بنگرند و افكار خود را در فهم معناى آن بسيج كنند ، خواهند يافت كه هيچ انحراف و شبهه‌اى در آن نيست .\r\nقرآن مبين عهده‌دار هدايت جامعهء بشرى است . « هُدًى لِلنَّاسِ » است . در هدايت تشريعى عام خود براى همه جامعه و « هُدًى لِلْمُتَّقِينَ » است . در هدايت تكوينى خاص خود براى متقين قرآن است كه از روز نزول تا روز افول انسانيت فرقان جامعه است ؛ نيرو بخش است و راهگشا ؛ ظاهر او انيق و باطن آن عميق است ؛ كتابى است با ظاهرى بسيار زيبا ، رسا ، بليغ و فصيح و باطنى بسيار ژرف ؛ به گونه‌اى كه هر چه افكار در آن دقت نمايد ، به كنه آن نخواهد رسيد . قرآنى كه هر انسانى با آن اندكى بنشيند و جليس شود ، بر نمىخيزد ، مگر اين كه زيادتى در او حاصل شده و نقصانى ؛ زيادت در كمال روحى و مقام علم و دانش و انسانيت و نقصان در جهل و گناه .\r\nقرآن كتابى است كه با هر جامعه‌اى باشد ، آن جامعه را به سعادت دنيوى و اخروى مىرساند :\r\nمَنْ جَعَلَهُ أَمَامَهُ قَادَهُ إِلَى الْجَنَّةِ وَ مَنْ جَعَلَهُ خَلْفَهُ سَاقَهُ إِلَى النَّارِ ؛\r\nهر ملتى كه آن را امام ( راهنما و پيشواى خود ) و امام ( پيش روى ) خويش قرار دهد ، آنها را به بهشت جاودان وصل خواهد نمود و قرآنى كه هيچ ملتى به آن بىاعتنا نشده و پشت نكرده است ، مگر اين كه آنها را به جهنم و عذاب‌هاى دنيوى و اخروى كشانيده است .\r\nگمان مبريد كه اين مصحف شريف دست نوشته بشر است :\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n« بَلْ هُوَ قُرْآنٌ مَجِيدٌ * فِى لَوْحٍ مَحْفُوظٍ » ؛\r\nبلكه تمام قرآن در آسمان اول به دست فرشته‌ها استنساخ شده و بالاتر از آن در ملاء اعلى در لوح محفوظ با قلم نور از طرف پروردگار نوشته شده است .\r\nو سرانجام ، قرآن كتابى است كه هر چه از او بگوييم ، همانند آن است كه با انگشتانه‌اى از اقيانوس عظيم آب برداريم .\r\nدر آيه‌اى كه در ابتداى مقال ذكر آن رفت ، سخن از صدر است و شرح صدر . اين كه شرح صدر از جانب خداست و هر كه اين صفت در او تجلى كند ، بر پايه نور حركت مىكند .\r\nاين آيه از آياتى است كه هر گاه در جامعه‌اى پياده شود ، گويا به تمامى آيات عمل شده است و اين خود زمينه اصلاح آن جامعه را فراهم مىآورد . بدين بيان توجه فرماييد :\r\n« وَ لَوْ أَنَّ قُرْآناً سُيِّرَتْ بِهِ الْجِبَالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتَى » ؛\r\nو اگر قرآنى بود كه كوه‌ها بدان روان مىشد ، يا زمين بدان قطعه قطعه مىگرديد ، يا مردگان بدان به سخن درمىآمدند [ باز هم در آنان اثر نمىكرد 
  ] .\r\nاى انسان‌ها ، اگر در پى كتابى هستيد كه با آن بتوانيد كوه‌ها را از جا براندازيد و در هوا پراكنده نماييد و يا زمين را بشكافيد و به معادن زيرزمينى دست يابيد و يا جامعه مرده‌اى را به وسيله آن حيات بخشيد ، همين كتاب است .\r\nخداوند در آيهء مطلع سخن مىفرمايد : دسته‌اى از انسان‌ها هستند كه ما به آنها شرح صدر داديم ، سينهء آنها را گشوديم و باز كرديم و آنان را پذيراى اسلام قرار داديم . آيا كسى كه اراده و مشيت تكوينى و تشريعى خداوند تعلق گرفته است كه براى پذيرش اسلام شرح صدر بيابد و رفته رفته روى نور حركت كند ، همانند كسى است كه از اين نعمت بهره‌مند نيست ؟\r\nدر اين آيهء سخن از صدر و شرح صدر براى پذيرش حقيقت اسلام رفته و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nهمچنين در بارهء نتيجهء انشراح صدر و پذيرش اسلام - كه سير انسان در نور است - مطالبى بيان شده است .\r\nصدر چيست و مفهوم آن چه است ؟ صدر عبارت از روان آدمى است . تعابير قلب ، نفس ، روان ، صدر و عقل ، گرچه در صورت مختلف‌اند ، ولى از همه آنها يك معنا اراده مىشود كه آن عبارت از روح انسان است و روح آدمى يعنى تمامى وجود آدمى . روح يعنى حقيقت انسان منهاى لباس تن . و به تعبير ديگر ، روح يعنى وجود دائمى ، ابدى و فناناپذير انسان . توجه قرآن به روح است ، لباس اهميتى ندارد . انسانى كه كار خوبى انجام مىدهد و مورد ستايش و تشويق قرار مىگيرد ، نه از حيث لباس است كه اگر آن لباس را بيرون بياورد و لباس ديگرى بپوشد ، باز هم سزاوار همان ستايش است و انسانى كه به جرم گناه و خطاى خويش استحقاق تعزير و حد و قتل دارد ، باز منهاى لباس است كه بدون آن لباس هم حدّ و تعزير در خور اوست .\r\n حجاب چهره جان مىشود غبار تنم * خوشا دمى كه از اين چهره پرده برفكنم \r\nاين غبار پرده‌اى است بين انسان و آنچه بايد با آن ملاقات نمايد ؛ حجابى است بين او و جايى كه بايد هميشه در آن‌جا باشد و حايلى است بين آدمى و دوستانى كه بايد با آنها سخن بگويد .\r\nپس بنا بر اين ، حقيقت آدمى روح اوست كه از آن به عنوان نفس و صدر نيز ياد مىكنند . شرح و گشايش هم براى همين است . و هنگامى كه خداوند در روح و نفس و صدر آدمى گشايش ايجاد كند ، آن را شرح دهد و باز نمايد ، حالتى در انسان ايجاد مىشود كه از جمله با ارزش‌ترين حالات بشر است و انسان به وسيله اين حالت است كه اوج مىگيرد ، تعالى پيدا مىكند و از فرشته‌ها بالاتر مىرود ؛ به گونه‌اى كه ملائك خدام درگاه او مىگردند .\r\nچنين حالتى است كه خداوند برترينِ خلق خويش رسول مكرم اسلام را به آن توصيف مىكند :\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n« أَ لَمْ نَشْرَحْ لَكَ صَدْرَكَ » ؛\r\nاى پيامبر گرامى ، آيا ما سينه تو را گشاده نگردانيديم و به تو شرح صدر عطا نكرديم ؟\r\n« وَ وَضَعْنَا عَنْكَ وِزْرَكَ » ؛\r\nو آيا ما آلودگىهاى جهل را - كه لازمه طبع بشر است - از تو نزدوديم ؟\r\nآيهء اخير نتيجه آيه اول است . تا شرح صدر نباشد ، وضع وزر نيست و تا گشادگى سينه نباشد ، زدودن بار گران گناه و جهل وجود ندارد . اولين مرحله ، در خودسازى ، تخليه است ، سپس هنگام تحليه مىرسد و آن گاه مرحله تجليه است . ابتدا بايد خانه‌ات را بروبى و غبارگيرى كنى ، سپس آن را مزين كنى و فرش بگسترانى و آن گاه به نور روشن و منور گردانى .\r\nاين صفت شرح صدر از بهترين صفات انسانى است كه پذيرش اسلام در انسان قلب او را براى سير در نور آماده مىسازد . در اين‌جاست كه باز آيهء مكرمهء قرآن تجلى مىكند و زبان وحى با ما سخن مىگويد كه هر كه را شرح صدر دادند ، حركت او بر نور است .\r\nدر وجود انسان‌ها سه بخش تعبيه شده است كه خداوند نيز به مقتضاى اين سه بخش بر آدمى نور نازل مىكند : انسان‌ها بخش فكرى دارند و بايد بخش فكرى آنان از نور معارف و اعتقادات سرچشمه بگيرد و معتقدات آنان بر پايه نور قرآن استوار گردد . همچنين بخش اخلاقى نيز يكى از بخش‌هاى وجودى انسان است كه آن نيز بايد بر پايه نور صفات حميده متخذه از كتاب اللَّه و سنت رسول اللَّه مستحكم شود . آن گاه نوبت به بخش اعمال و افعال بدن انسان مىرسد كه اعمال آدمى نيز بايد بر پايه نور متخذه از فروع كتاب اللَّه استوار گردد .\r\nپس بكوشيد تا شرح صدر پيدا كنيد و گمان نكنيد كه اين حالت با سهولت به دست\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمىآيد . خير اين صفت با زحمات طاقت فرسا حاصل مىشود . و لازمهء آن ، ترك همهء گناهان و مكروهات است .\r\nاگر تنها به ترك گناهان قناعت ورزيد و به همين اكتفا كنيد ، به سر منزل مقصود نخواهيد رسيد ؛ بلكه بايد مكروهات نيز از شما سر نزند ؛ بايد مستحبات را نيز انجام دهيد و اگر چنين مواظبتى بر خود نموديد ، يقين بدانيد كه انشراح صدر نيز حاصل مىشود و با پيدايش آن مرتب نور هدايت بر قلوب شما خواهد تابيد و مرتباً امداد غيبى بر شما خواهد رسيد .\r\nبياييد مدتى به حال خود رسيدگى كنيد ، مواظب وضع خودتان باشيد ، روزها و شب‌ها به حساب خود برسيد و ببينيد گناهى از شما سر زده است يا خير . آخر هفته برنامه هفتگى خود را رسيدگى كنيد . ببينيد در اين هفته با چه كسانى رفيق شده‌ايد و چه سخنانى بر زبان رانده‌ايد ؟ اگر به ذهنتان آمد ، بعضى از اعمال شما ناروا بوده است ، آخر هفته جبران كنيد .\r\nبدانيد انسان‌ها آزاد مطلق نيستند . ما نبايد خيال كنيم چشم ما آزاد است ؛ هر چه را مىخواهد ببيند و گوش آزاد است ؛ هر چه را خواست بشنود و يا دست و پا و زبان آدمى آزاد هستند ؛ هر حركتى را خواستند انجام دهند . در روايت آمده است كه :\r\n« الْمُؤْمِنُ مُلْجَم » . چشم مؤمن ، زبان و ديگر اعضاى مؤمن به لجامى از جانب خداوند بسته گرديده است تا انسان‌ها تحت اراده اللَّه حركت كنند و تربيت يابند و اگر چنين لجامى بر خود زديد عينيت انشراح صدر در وجود خود را به وضوح در خواهيد يافت .\r\nشيخ عبد اللَّه مامقانى صاحب آن رجال بسيار مفصل و عظيم - كه در طول سه سال موفق به نوشتن آن گرديد - در شرح حال خودش ، تحت كلمه « عبد اللَّه » ، سوگند مىخورد كه در وقت نگاشتن يك دوره فقه - كه شصت جلد كتاب را در بر مىگيرد - به\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nباب رهن رسيدم و نياز پيدا كردم كه در بحثى كلام علامه را ببينم . من مطمئن بودم كه كتاب رهن علامه در كتابخانه‌ام نيست ، ولى با اين حال از جا برخاستم و به سمت كتاب‌هايم رفتم و با خود گفتم شايد خداوند توفيقى بدهد و اين كتاب را بيابم . وارد كتابخانه شدم و اولين كتابى كه به چشمم خورد ، كتاب رهن مرحوم علامه بود .\r\n« فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلَامِ » ؛\r\nپس كسى را كه خدا بخواهد هدايت نمايد ، دلش را به پذيرش اسلام مىگشايد .\r\nشما حركت كنيد ، خداوند خود وعده بركت داده و شما متقى باشيد ، او قول حركت در نور را به شما داده است . شما از نور غفلت نكنيد ، چراغ هدايت را او خود روشن مىكند . لازم است جديت شما ، نيت و حركات شما براى او باشد تا او شما را يارى كند و از امداد خويش بهره‌مند سازد .\r\nحضرت ابراهيم - على نبينا و آله و عليه السلام - چه زيبا سخن گفته و قرآن چه خوب آن را بازگو مىنمايد :\r\n« قُلْ إِنَّ صَلَاتِى وَ نُسُكِى وَ مَحْيَايَ وَ مَمَاتِي لِلَّهِ رَبِّ الْعَالَمِينَ » ؛\r\nاى پيامبر تو نيز سخن ابراهيم را بگوى : همانا نماز من ، عبادت من و مرگ و زندگانيم همه از آن خداست كه پروردگار عالميان است .\r\nدر مضامين ادعيه ما مفاهيمى وجود دارد كه دست يافتن به آنها موجبات خير دنيا و آخرت انسان را فراهم مىكند :\r\nاللَّهُمَّ لَاتَدَعْ خَصْلَةً تُعَابُ مِنِّى إِلَّا أَصْلَحْتَهَا ، وَ لَاعَائِبَةً اوَنَّبُ بِهَا إِلَّا حَسَّنْتَهَا ، وَ لَا أُكْرُومَةً فِيَّ نَاقِصَةً إِلَّا أَتْمَمْتَهَا ؛\r\nخداوندا ، هيچ صفت زشتى از من بر جاى نماند ، مگر اين كه آن را اصلاح فرمايى ، و هيچ اخلاق فاضله‌اى در من ناقص نباشد ، مگر اين كه آن را تتميم نموده و كامل نمايى .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاين گونه دعاها را در قنوت‌هاى خود بخواند . حتى المقدور هر ماه و يا هر سال يك بار دعاى مكارم الاخلاق را در قنوت بخوانيد و در آن حال نسبت به رب عزيز اظهار ذلت نماييد .\r\nنكند عمرى از شما بگذرد و آن گاه افسرده و پشيمان ندا در دهى :\r\nإِلَهِى وَ قَدْ أَفْنَيْتُ عُمُرِى فِى شِرَّةِ السَّهْوِ عَنْكَ وَ أَبْلَيْتُ شَبَابِى فِى سَكْرَةِ التَّبَاعُدِ مِنْك ؛\r\nخدايا عمر خويش را در بلاى غفلت از تو فنا كردم و اوان جوانى را در مستى دورى از درگاه رحمت تو پشت سر نهادم .\r\nمن با تجربه‌اى كه از يك عمر 63 ساله دريافته‌ام ، با شما سخن مىگويم . كسى به شما استقامت و انحراف راه را مىگويد كه خود اين راه را رفته است . بياييد در راه خدا مستقيم باشد . يك گناه ، شما را از خيرات و بركات و تفضلات ائمه اطهار دور مىكند .\r\nگناهانى را كه شما مرتكب مىشويد ، گاهى خداوند مستور مىنمايد ، اما بعضى از اوقات نيز آن را در بين ملائك ظاهر مىسازد . اسير نفس نشويد و اين لباس بدن را نبيند ، خدا را بنگريد تا آن گاه با چشم خدا نظر كنيد و با بواطن امور آشنا شويد .\r\nمرحوم شيخ عبد الكريم حايرى عادت داشت هر روز صبح پس از صرف صبحانه يك استكان قهوه بياشامد . روزى صبح هنگام ، براى قدم زدن از خانه بيرون رفته بود كه شخصى ايشان را به غذا و قهوه تعارف نمود . ايشان قدرى از غذا ميل فرموده ، اما دست به قهوه نبرد و از جا برخاست و رفت . از ايشان سؤال كردند : حضرت آية اللَّه ، چرا با وجود اين همه علاقه‌اى كه به قهوه داريد ، از آن قهوه تناول نفرموديد ؟ گفت :\r\nهمين كه به قهوه نگاه كردم ، ديدم ميل بدان نداشته و بالعكس از آن متنفرم . هنگامى كه افراد در بارهء آن تحقيق نمودند ، متوجه شدند كه هنگام تهيه قهوه ، قطره‌اى از خون مرغ مردارى در آن افتاده و قهوه‌چى توجهى به اين مطلب ننموده است و آن حالت معنوى مرحوم حايرى مانع شده است كه ايشان از آن قهوه تناول فرمايد .\r\nوقتى مرحوم شيخ عبد الكريم حايرى از دنيا رفت ، آية اللَّه صدر شعرى براى\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاو سرود كه آن را بر روى سنگ مزار آن مرحوم حك نمودند . مصراعى از آن شعر چنين بود :\r\nلدى الكريم حل ضيفاً عبده ؛\r\nيعنى بنده خدا نزد پروردگار كريم ميهمان گرديد .\r\nآية اللَّه صدر مىگويد : پس از وفات شيخ روزى ايشان را در خواب ديدم كه داراى مقام والايى است و در باغ مصفايى زندگى مىكند . ايشان دست مرا گرفت و در آن بستان‌هاى زيبا و دل انگيز بهشتى قدرى تفرج نموديم . آن گاه من گفتم : حضرت استاد ، خداوند عجب مقامى به شما عنايت فرموده است ! ايشان لبخندى زده و فرمودند : « لدى الكريم حل ضيفاً عبده » . چنين مقاماتى به وسيله انشراح صدر حاصل مىشود .\r\nچرا ما از حقايق دوريم ؟ چرا نور معرفتى كه بر دل گذشتگان مىتابيد ، بر دل ما نمىتابد ؟ و چرا آن معارف و معنوياتى كه پيشينيان داشتند ، ما نداريم ؟ بكوشيد آينده اين كشور در سايه كوشش شما به سعادت گرايش پيدا كند .\r\nدوستان محترم ، يكى از مهم‌ترين راه‌هاى وصول به هدف - كه من هميشه به برادران پيشنهاد كرده‌ام و آن را به تجربه دريافته‌ام - خلوت‌ها و مناجات‌هاى شما با خداست . گاهى همه درها را بر خود ببنديد ، مفاتيح ، زاد المعاد ، المصباح المنير و يا يكى ديگر از كتاب‌هاى دعا را باز كنيد و با خداى خويش مناجات كنيد . رسم مناجات را از سيد الساجدين بياموزيم كه چه زيبا مناجات تائبين را با اين جمله آغاز كرده است :\r\nإِلَهِى أَلْبَسَتْنِى الْخَطَايَا ثَوْبَ مَذَلَّتِى وَ جَلَّلَنِى التَّبَاعُدُ مِنْكَ لِبَاسَ مَسْكَنَتِى ؛\r\nخداوندا ، گناهان لباس مذلت بر اندامم پوشانيده و دورى از تو جامه مسكنت بر پيكرم افكنده است .\r\nخداوندا ، درخواستى كه من از تو دارم ، جز تو دست قدرت كسى توان برآورده كردن آن را ندارد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبا خدا باشيد و در خلوت با او سخن بگوييد و مطمئن باشيد كه او از شما خواهد پذيرفت . حتى در روايت آمده است كه امام سجّاد عليه السلام فرمودند :\r\nاگر دعايى كنيد و در پذيرش آن از جانب خداوند شك و شبهه‌اى داشته باشيد ، «\r\nفَقَدْ أَسَاءَ الظَّنَ بِاللَّه\r\n» ؛ همانا نسبت به خداوند سوء ظن برده‌ايد » .\r\nاين راهى است كه بزرگان دين پيشنهاد كرده‌اند و بدانيد كه اگر در اين راه قدم بنهيد سعادت دو جهان را از آن خويش نموده‌ايد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\n12 . اخلاق اسلامى ( همراهان آدمى )\r\nبراى انسان ، از آغاز تميز و بلوغ تا آن هنگام كه از اين جهان رخت بر مىبندد و به جهان ابديت مىرود ، رفقا و همراهان زيادى است كه در طول مدت عمر با انسان هستند . برخى از اين همراهان در هنگام مرگ خداحافظى مىكنند و مىروند و برخى ديگر براى هميشه با انسان هستند . عده‌اى از اين همراهان اختيارى هستند و با اراده و اختيار خود انسان انتخاب مىشوند و عده‌اى ديگر ، بدون اختيار براى او گماشته مىشوند و خواه ناخواه با انسان هستند تا آن گاه كه هنگام جدايى فرا رسد .\r\nدسته‌اى از اين همراهان ، رفقاى داخلى انسان به شمار مىآيند و در درون وجود او هستند . دسته ديگر همراهان خارجى او را تشكيل مىدهند و در حقيقت لوازم الوجود او هستند .\r\nيكى از همراهان داخلى انسان عقايد و باورهاى دينى اوست كه به انتخاب خود انسان برگزيده مىشود و همراه با اوست و تا قيامت نيز او را همراهى مىكند .\r\nهمراه ديگر صفات روانى و اخلاق فاضله يا رذيله انسان است كه باز به اختيار خود انسان انتخاب مىشوند و او را همراهى و مصاحبت مىنمايند .\r\nسومين همراه آدمى رفتار و كردار اوست كه آن نيز با انتخاب خود انسان است و تا لحظه مرگ با آدمى همراه است .\r\nچهارمين رفيق و معاشر انسان ، فرشتگانى هستند خارج از وجود آدمى . اينان نيز\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nلوازم الوجود آدمى هستند و تا دم مرگ انسان‌ها را مصاحبت مىكنند .\r\nهمراه ديگر آدمى شياطين هستند كه موكل انسان‌اند و از ابتدا با او هستند تا هنگام مرگ .\r\nششمين مصاحب آدمى انسان‌هايى هستند كه آدمى خود آنها را انتخاب مىكند و براى معاشرت بر مىگزيند . هر گاه بخواهد با آنها رفاقت مىكند و هر گاه بخواهد جدا مىشود . اينان نيز دسته ديگرى از همراهان آدمى را تشكيل مىدهند .\r\nفرشتگان و شياطينى كه خارج از وجود ما هستند از لحظه تميز و تكليف يا به اعتبارى قبل از آن همراه ما هستند . و تا هنگام مرگ اين مصاحبت و همراهى ادامه مىيابد ، اما پس از مرگ نه ملك و فرشته‌اى با ماست و نه شيطان رجيمى براى اغوا .\r\nفرشتگان موكل آدمى در جهان تعداد زيادى دارند . عده‌اى از آنها موكل‌اند تا اعمال آدمى را ثبت و ضبط كنند ؛ زشتىها و زيبايىهاى او را مرقوم بدارند و اين مكتوبات را در عليين و يا سجين بايگانى كنند تا روز موعود فرا رسد و ضمير آدمى از ميان آنها هويدا گردد . اين گونه اعمالِ ما را فرشتگان الهى تنظيم و نگهدارى مىكنند :\r\n« مَا يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ » ؛\r\n[ آدمى 
  ] هيچ سخنى را به لفظ درنمىآورد ، مگر اين كه مراقبى آماده نزد او [ آن را ضبط مىكند 
  ] .\r\nعده ديگرى از ملائك جسم آدمى را مراقبت مىكنند و او را از حوادث ناگهانى نگهدارى مىنمايند تا او مشمول حوادث گوناگون نشود :\r\n« لَهُ مُعَقِّبَاتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ » ؛\r\nبراى او فرشتگانى است كه پى در پى او را به فرمان خدا از پيش رو و از پشت سرش پاسدارى مىكنند .\r\nبراى انسان گماشتگانى وجود دارند كه او را دنبال مىكنند و محافظ او هستند و از جهات گوناگون او را نگهدارى مىنمايند .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nدسته زيادى از فرشتگان نيز موكل روزى آدمى هستند و تكفل رزق او را به عهده دارند . اين فرشتگان با مسؤوليت‌هاى گوناگون همواره با آدمى هستند تا روح از بدن مفارقت نمايد . پس از آزادى روح آنان نيز از انسان رفع يد مىكنند .\r\nدر عالم ديگر نيازى به فرشته نيست تا فكر انسان را هدايت كند و قلب او را به خيرات راهنمايى نمايد . همچنين در جهان آخرت احتياجى به وجود شيطان نيست تا آدمى را وسوسه كند و از مسير حق منحرف گرداند . جهانِ پس از مرگ ، جهان ديگرى است كه در آن ، همه حقايق براى انسان مكشوف مىگردد . عالم پس از مرگ عالم خطر نيست . در آن‌جا افرادى كه آزادند ، بىخطرند و افراد خطرناك در قيد و زنجيرند . در آن عالم روح آدمى با حوادث مواجه نمىشود . و از اين رو ، جهان پس از مرگ ، جهان ابديت روح است . قيامت عالم حدوث حوادث و امراض نيست . روح آدمى در قيامت به آسانى زندگى مىكند و زوال نمىيابد . روح آدمى در عين حال كه جسمانية الحدوث است ، روحانية البقاء نيز هست و بقاى او دائم و هميشگى است . پس در آن‌جا لازم نيست كه عده‌اى عده ديگرى را حفظ و حراست نمايند . در قيامت حافظ و محفوظ يكسان‌اند .\r\nهمچنين ، در عالم قيامت ، شك و ترديدى نيست تا نياز به هدايت فرشتگان باشد .\r\nدر آن جهان همه مجهولات براىآدمى مكشوف مىگردد و همه پرده‌هاى جهل و ظلمت از انسان برداشته مىشود تا او بتواند همچون پيامبران واقعيت و حقيقت اشيا را مشاهده كند . هر فردى از انسان‌ها در جهان آخرت همانند پيامبران اولى العزم به درك حقايق نايل گرديده و به مرحله اطمينان دست مىيابد . همان مرحله‌اى كه حضرت ابراهيم آرزومند دست يا بى بدان است آن گاه كه عرضه مىدارد :\r\n« وَ إِذْ قَالَ إِبْرَاهِيمُ رَبِّ أَرِنِى كَيْفَ تُحْيِى الْمَوْتَى قَالَ أَ وَ لَمْ تُؤْمِنْ قَالَ بَلَى وَ لكِنْ لِيَطْمَئِنَّ قَلْبِى » ؛\r\nپروردگارا ، به من بنمايان چگونه مردگان را زنده مىكنى ؟ خطاب مىرسد\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nمگر بدين مطلب ايمان ندارى ؟ عرض مىكند : چرا ، اما مىخواهم اطمينان و عقيده كاملى نسبت به حيات اخروى پيدا كنم .\r\nدر قيامت ، اطمينان و انكشاف همگان مانند على بن ابىطالب است كه مىفرمايد :\r\nلَوْ كُشِفَ الْغِطَاءُ مَا ازْدَدْتُ يَقِينا ؛\r\nاگر همه پرده‌ها برداشته شود چيزى به يقين على بن ابىطالب افزوده نمىشود .\r\nعالم ديگر ، عالم كشف الغطاء است . آن‌جا شك و ترديدى نيست ؛ هر چه هست ، واقعيت است . جهان برزخ وادى علم اليقين است . همه ترديدها و جهالت‌هاى آدمى در آن جهان به علم اليقين مبدل خواهد شد ؛ پس از گذر از عالم برزخ و ورود به عالم قيامت ، علم اليقين جاى خود را به عين اليقين خواهد داد . در آن هنگام همه چيز بالعيان مشاهده خواهد شد ؛ همانند آن جوانى كه عرضه مىدارد :\r\nيا رسول اللَّه ، گويا هم اكنون ناله‌هاى جهنميان را مىشنوم و عذاب‌هاى دوزخيان را مىبينم و التذاذ معنوى بهشتيان را احساس مىنمايم .\r\nدر جهان پس از مرگ همگان مىتوانند نواى زيباى پروردگارى را بهتر از حضرت موسى بشنوند و فرشتگان الهى را همچون پيامبر اسلام با ديده سر مشاهده كنند . آدمى مىتواند در قيامت بهشت عدن را در يك سر و جهنم و نائره‌هاى آتش را در سوى ديگر ملاحظه كند . و آن گاه كه قيامت منتهى گردد و هر كس در آرامگاه خود قرار گيرد ، بهشتيان در جايگاه ابدى خويش ساكن شوند و جهنميان در ميان آتش خلود يابند مرحله حق اليقين آغاز مىشود . حق اليقين دوزخ اين است كه وجود آدمى پاره‌اى از آتش مىگردد .\r\nدر سوره همزه اين مطلب دقيقاً ترسيم شده است :\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n« كَلَّا لَيُنْبَذَنَّ فِى الْحُطَمَةِ * وَ مَا أَدْرَاكَ مَا الْحُطَمَةُ * نَارُ اللَّهِ الْمُوقَدَةُ * الَّتِى تَطَّلِعُ عَلَى الْأَفْئِدَةِ * إِنَّهَا عَلَيْهِمْ مُؤْصَدَةٌ * فِىعَمَدٍ مُمَدَّدَةٍ » ؛\r\nولى نه ! قطعاً در آتش خردكننده فرو افكنده خواهد شد . و تو چه دانى كه آن آتشِ خردكننده چيست ؟ آتشِ افروخته خدا [ يى 
  ] است . [ آتشى 
  ] كه به دل‌ها مىرسد . و [ آتشى كه 
  ] در ستون‌هايى دراز ، آنان را در ميان فرا مىگيرد . و [ آتشى كه 
  ] در ستون‌هايى دراز ، آنان را در ميان فرا مىگيرد .\r\nحطمه چيست ؟ حطمه آتش كثير الحطم است . حطم در كلام عرب شكستن و خرد كردن را گويند . آتش حطمه آتشى است كه شكننده و خرد كننده است ؛ به گونه‌اى كه تو كه رسول ما هستى به درك آن نخواهى رسيد ، آتشى كه پروردگار آن را روشن كرده و اين آتش بر دل‌ها اشراف خواهد يافت .\r\nاين نكته همواره مورد بحث مفسرين بوده است كه مفهوم اشراف آتش بر قلوب و دل‌ها چيست ؟ زيباترين پاسخ براىاين سؤال چنين است كه مرحله اول در سوختن اشراف است . آن گاه سلطه و احاطه ايجاد مىشود و پس از سلطه و احاطه ، آتش نفوذ مىكند . آتش حطمه آتشى است كه بر عمق دل‌ها نفوذ مىكند .\r\nچرا در اين آيه سخن از ديگر اعضا نرفته است و تنها فؤاد و دل مطرح شده است ؟ زيرا آتش به دنبال علل ايجاد خود مىگردد و در پى اسباب موجدهء خويش است . مىخواهد در بدن انسان بدان‌جا رسوخ كند كه معلول آنجاست و آن جايگاهى نيست ، مگر دل .\r\nعقايد و كفر و نفاق در دل وارد مىشود . آتش مركز عقايد ناپسند را مىيابد ؛ مركز نفاق و كفر و حسد و طمع و كبر و حب رياست را پيدا مىكند ؛ مركز هواها و هوس‌ها را مىيابد . در آيه ديگر قرآن از دل و مجارى آن سخن رفته است :\r\n« إِنَّ السَّمْعَ وَ الْبَصَرَ وَ الْفُؤَادَ كُلُّ أُولئِكَ كَانَ عَنْهُ مَسْئُولًا » ؛\r\nچشم و گوش و فؤاد ( كه چشم و گوش و مجارى قلب هستند ) همگى در برابر وظايف خويش موظف و مسؤول‌اند .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nآه از آن هنگام كه درهاى جهنم بسته شده و گروهى از انسان‌ها در ستون‌هاى بلد آتشين گرفتار آيند !\r\nبه خدا پناه مىبريم از عذاب‌هاى جهنم و آه و دريغ از انسان كه چقدر ظلوم و جهول و قسى القلب است كه اين مطالب را مىشنود و درك مىكند و سرانجام سر از لاك غفلت خويش بيرون نمىآورد !\r\nبا اين تفاصيلى كه بيان شد ، مشخص مىشود كه بهترين انسان‌ها انسانى است كه دوست و رفيق و همراه خود را درست بشناسد و از بين آنها اصلح را انتخاب كند ، انبياى عظام اين همراهان را به دقت مورد بررسى قرار داده و راه انتخاب صحيح آنان را به نشان داده‌اند .\r\nخوشا به حال كسانى كه ايده‌ها ، باورها و اعتقاداتشان و همچنين اخلاق و فضايل و كردارشان بدان گونه است كه شرع مقدس بيان كرده است !\r\nبه مرحوم سيد مرتضى گفتند : تكبيرات آغاز نماز چند است ؟ سيد به ياد نداشت .\r\nاز جا برخاست و شروع به نماز كرد : اللَّه اكبر ، اللَّه اكبر . . . شش تكبير گفت و آن گاه هفتمين تكبير را به عنوان تكبيرة الاحرام بيان كرد و از حال خود دريافت كه در آغاز نماز چند تكبير مستحب است ؟\r\nاين رفيق صميمى انسان است كه به عنوان كردار براى انسانى الهى عادت شده است . انتخاب رفيق بسيار مهم است . اين انبيا بودند كه از لحاظ عقايد بهترين را براى خود انتخاب كردند . و همچنين در گزينش صفات و رفتار دقت بيشترى داشتند . انبيا بودند كه فرشتگان را به عنوان دوستانى صميمى پذيرفته بودند و شياطين را دشمنانى مىانگاشتند كه جايگاه آنان در دل نيست .\r\nلذا از اين رو است كه بايد در اين جهان به فكر اعمال صالح باشيم كه به فرمايش امير مؤمنان عليه السلام :\r\nوَ إِنَّ الْيَوْمَ عَمَلٌ وَ لَاحِسَابَ وَ غَداً حِسَابٌ وَ لَاعَمَل ؛\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nجهان دار عمل است و گاه حساب نيست و قيامت هنگام حساب است و هنگام عمل نيست .\r\nتزكيه را در سجده‌هاى طولانى از خدا بخواهيد .\r\nخداوندا ، مرا از صفات رذيله شست و شو كن : « اللهم زكّنى ؛ پروردگارا ، مرا پاكيزه نما ، تزكيه‌ام كن و نيكويم گردان » .\r\nدوستان عزيز ، دقيق باشيد و از اوقات خود محافظت كنيد ؛ جوانى خود را قدردانى كنيد . جوانى نعمت عظيم الهى است . نعمت زمان و قدردانى كنيد . خداوند در سوره عصر به اين نعمت بزرگ سوگند مىخورد . بايد در طى ساليان دراز از ميان شما بزرگانى پيدا شوند كه جامعه را به سوى هدايت رهبرى نمايند . به بزرگان از علما توجه كنيد ؛ محدث قمى - كه كتاب‌هاى او زينت بخش كتابخانه‌هاست - و يا محقق خراسانى - كه كفاية الاصول او عمق اصول را تبيين مىنمايد و روشن مىكند - و يا مفسرين بزرگى همچون صاحب التبيان و مجمع البيان كه كتاب‌هاى او وجود او را در همه زمان‌ها زنده كرده است . اگر مرحوم طبرسى ايامى از عمر را در يك محيط محقر و كوچك صرف نوشتن يك دورهء مجمع البيان نمود . اكنون در تمام كتابخانه‌هاى ايران طبرسىها نشسته‌اند و با مردم گفت و گو مىكنند . خوشا به سعادت اين گونه انسان‌ها !\r\nمتوجه باشيد ، اين وحدت‌هاست كه گاه كثرت مىشود . اين افراد تا زنده‌اند يك انسان هستند ، امّا پس از مرگ چنان زنده مىشوند و متعدد و متكثر مىشوند كه كتابخانه‌ها و خانه‌ها لبريز از آنان مىگردند .\r\nهمه اين موهبات رهين زحمات و تقواى اين مردان الهى است :\r\n« إِنَّ رَبِّى لَغَفُورٌ رَحِيمٌ » ؛\r\nآرى پروردگار من بخشنده و مهربان است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nخداوندا ، توفيقمان بده كه وجود اين انسان‌ها ، حالات و حركات آنان در ما اثر بگذارد .\r\nدوستان عزيز ، شرح حال اين بزرگان را بخوانيد و اخلاق و كردار آنان را فراروى زندگانى خويش قرار دهيد .\r\nشهيد اول كه بود ؟ انسان كه در اوايل عمر دوره‌هاى متعدد فقه مىنويسد . انسان مبرزى كه در مجلس بحث مقلدين شافعى ، فتواى شافعى را چنان بيان مىكند كه يك فرد شافعى تشخيص نمىدهد كه او محمد بن مكى ، شهيد اول است يا شافعى امام الشافعيه است ؟ در جلسه ديگر - كه حنبلىها جمع شده‌اند - او احمد حنبل مىشود و ابواب فقه آنان را مىگشايد و روشن مىكند . نزد مقلدين ابو حنيفه ، محمد بن مكى ابو حنيفه‌اى است كه حنفىها را شگفت زده مىكند و در جلسهء مالكىها او بر مسند مالك بن انس تكيه مىزند و از زبان او سخن مىگويد و آن گاه كه در برابر شيعيان اثنى عشرى قرار مىگيرد ، شهيد اول ، امام صادق ثانى است .\r\nچنين شخصيتى را متهم مىكنند و به زندان مىآورند تا به شهادت برسانند . در آن‌جا شهيد اول رو به سوى خدا مىكند و با خود مىگويد من در نيمه‌هاى شب با او راز و نياز داشتم ، با او سخن مىگفتم . گاه‌گاهى در دل شب دست به دعا برمىداشتم ، اشكم جارى مىشد و دلم به سوى او پرواز مىكرد . اكنون وقت آن رسيده است كه نزد او اظهار تظلم كنم و از مظلوميت خود در پيشگاه او شكوه نمايم . كاغذى برداشت ، قلمى به دست گرفت و بر روى كاغذ نوشت : « ربّ إنّى مغلوب فانتصر ؛ پروردگارا ، بنده‌اى مغلوب به درگاه تو آمده است ، او را يارى فرما » . اين مطلب به ما مىآموزد كه در ناراحتى توجه به اللَّه كارگشاست و التيامى براى دردهاى درونى آدمى است . و آن كاغذ را به عالم بالا پرتاب كرد . آن كاغذ برگشت ؛ در حالى كه زير آن جمله چنين نوشته بود : « انّك عبدى فاصطبر ؛ تو بنده من هستى ، اكنون هنگام صبر است » . تو به درستى از عهده مسؤوليت خويش برآمدى . تو در اين مدت كم ، راه بسيار رفتى ؛ تو گر هشتاد سال هم عمر مىكردى ، به همين اندازه نزد من محبوبيت داشتى . بنده من ،\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nدوستت دارم . بيا كه اكنون وقت آمدن توست . من تو را زنده مىكنم . ديرى نخواهد پاييد كه مدارس علميه كتاب لمعه تو را - كه در لمعه‌اى از نور گرفته‌اند - ارج خواهند نهاد و نور قلم تو در قلب هر اهل علمى روشن خواهد شد .\r\nشما نيز چنين باشيد ، زنده شويد ، متكثر شويد و راه اين است كه ماه‌ها و سال‌ها بگذرد و از زبان شما يك دروغ ، و لو به عنوان شوخى صادر نشود . اگر كسى عمداً دروغ بگويد ، مطمئن باشد كه به مقامات عالى نخواهد رسيد . كسى كه مىداند غذايى حرام است و آن را به دهان مىگذارد و مىخورد ، يقين بداند شيخ انصارى و شهيد اول و . . . نخواهد شد .\r\nبرادران و خواهران محترم ، روح اللَّه شدن عهد الهى است ؛ شيخ انصارى شدن مقام پروردگارى است ؛ شيخ مفيد شدن ، عهد اللَّه است ؛ سيد جمال شدن عهد اللَّه است ؛ كلام مبرهن قرآن است :\r\n« لَا يَنَالُ عَهْدِى الظَّالِمِينَ » ؛\r\nعهد من به ظالمين نخواهد رسيد .\r\nاگر خداى ناكرده تقوا نداشته باشيد ، از عمر خويش استفاده نمىبريد و به اسلام ضرر خواهيد زد . بايد متقى باشيد تا دين خدا را يارى كنيد . از خدا بترسيد و كارى كنيد كه خوف الهى در قلب شما ايجاد شود .\r\nدر صدر اسلام سلمان فارسى ، اين مرد بزرگ الهى ، از راه عبور مىكرد ؛ ديد عده‌اى جلوى يك مغازه آهنگرى مجتمع شده‌اند و با يكديگر گفت و گو مىكنند . گفت : چه خبر شده است ؟ كسى پاسخ داد : سلمان ، در اين‌جا شخصى غش كرده و بيهوش شده است . آياتى از قرآن يا قسمت‌هايى از ادعيه را در گوش او زمزمه كن شايد افاقه پيدا كند و هوشيار گردد . سلمان جلو آمد تا بالاى سر جوان رسيد . جوان افاقه پيدا كرد .\r\nسلمان به دو گفت : اين چه حالتى است ؟ چرا غش كردى ؟ جوان پاسخ گفت : داشتم از\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاين‌جا مىگذشتم كه اين آهنگر را ديدم كه آهنى را ميان آتش گذاشته و آن را برگردانده و قلاب نموده است . به محض بيرون آوردن آهن سرخ از ميان آتش يك مرتبه اين آيه به ذهنم خطور كرد :\r\n« يُصْهَرُ بِهِ مَا فِى بُطُونِهِمْ وَ الْجُلُودُ * وَ لَهُمْ مَقَامِعُ مِنْ حَدِيدٍ » ؛\r\nدر قيامت براى جهنميان غذايى مىآورند و مايعى به آنان مىخورانند كه از شدت حرارت ، آنچه در شكم دارند ، آب مىشود و ذوب مىگردد . و براى آنان است قلاب‌هايى از آهن ( سرخ و تفتيده ) .\r\nهنگامى كه من مقامع - قلاب‌هاى - آهنگر را ديدم ، مقامع قيامت به يادم آمد و با خود گفتم : خداوندا ، اين بدن طاقت اين عذاب‌ها را ندارد . آن گاه بيهوش شدم و ديگر چيزى نفهميدم .\r\nسلمان وقتى اين جملات را شنيد ، دست خود را به سوى جوان دراز كرد و گفت :\r\nبا من دست اخوت و برادرى بده تا صيغه برادرى بخوانيم كه در قيامت اگر تو داخل بهشتى شدى و من لياقت نداشتم ، مرا نيز به همراه ببرى :\r\nآخيتك في اللَّه و صافيتك فى اللَّه و صافحتك في اللَّه و عاهدتك في اللَّه و ملائكته و أنبيائه و رسله على اني ان كنت من أهل الجنة و الشفاعة ان لا ادخلها الا و أنت معى .\r\nصيغه خوانده شده و آنان با هم عهد اخوت بستند . سلمان او را يافت و با او دست اخوت داد ؛ يعنى بايد در انتخاب دوست و رفيق كوشا بود و از چنين موقعيت‌هايى نيز بهره جست .\r\nدوستان گرامى ، سعى كنيد با كسانى رفيق شويد و رشته الفت ببنديد كه در رفاقت آنان بهره‌اى معنوى عايد شما گردد . جهالت‌ها را از شما بزدايد و صفات رذيله را از شما دور نمايد و با موعظه و نصيحت شما را راهنمايى كند . مبادا دوستانى برگزينيد كه شما را گمراه نمايند ؛ اوقات شما را ضايع نموده و مسير انحراف را نزد شما نيكو جلوه\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nدهند و حب و علاقه به دنيا را در قلب و روان شما تزريق نمايند .\r\nاستادى داشتم كه مدت قليلى با او رفيق بودم ، اما از همه وجود او بهره مىبردم . چه بسيار اوقاتى كه در حجره را از درون قفل مىكرد و با خداى خويش راز و نياز مىنمود . روزهاى عرفه از ظهر تا اذان مغرب در را به روى خود مىبست و آن گاه كه در را مىگشود و بيرون مىآمد ، آن قدر گريه كرده بود كه چشمانش سرخ گرديده بود .\r\nاشك جارى داشت . من در مقابل او بسيار خاضع بودم . او مربى بود و مرا به اعمال و اخلاق شايسته هدايت مىنمود .\r\nاگر ملت ما به تربيت اخلاقى شايسته آراسته گردد ، بر تمام دنيا برترى مىيابد و جهان را اصلاح مىكند ؛ اما اگر خداى ناخواسته از اخلاق و ايمان منحط گردد ، اگر قدرت دنيا را هم داشته باشد ، پيروز نخواهد شد .\r\nبرادران و خواهران عزيز ، ما در اين مباحث مىتوانستيم موضوع ديگرى داشته باشيم ، از سياست بگوييم ، تاريخ را بحث كنيم ، فلسفه بگوييم ، قرآن را تفسير كنيم و يا از علم حديث مطالبى را مطرح كنيم ؛ اما آنچه من به تجربه دريافته‌ام ، اين است كه اگر كسى بخواهد براى دنيا و آخرت مردم نافع باشد ، بايد خوف خدا در دلش باشد .\r\nاگر از خدا ترسيديد ، به هر مقامى كه برسيد ، به نفع عالم اسلام هستيد و اگر خداى ناكرده بىتقوا باشيد ، هر چه پُست و مقام شما رفعت يابد ، ضرر شما به عالم اسلام نيز بيشتر خواهد شد . گاه‌گاهى نمازى بخوانيد و ثواب آن را به روح مقدس يكى از چهارده معصوم هديه نماييد . گاه با دعاى امين اللَّه به درگاه خدا تقرب جوييد كه در اين دعا از پيامبر تا حضرت بقية اللَّه با احترام ياد شده است .\r\nدر اين‌جا به عنوان حسن ختام بحث ، مطلبى به ذهنم آمد كه برايتان نقل مىكنم :\r\nزمانى ما هفت ماه در كربلا فرارى بوديم . در آن‌جا گاهى از كربلا با ماشين به سوى نجف مىرفتيم و گاه از نجف به سوى كربلا مىآمديم . آن گاه كه از دور گنبد مطهر حضرت امير المؤمنين را مشاهده مىكردم ، به ياد قصيده معروف مرحوم شيخ كاظم ازرى مىافتادم كه متأسفانه همه قصيده‌اش در دست نيست ، اما مقدراى از آن را\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nيافته‌اند كه بعدها شيخ جابر آن را تخميس كرده است . قصيده ازرى قصيده مفصلى است كه روح ايمان و كمال منطق و تقواى اين شاعر بزرگ از تمام ابيات و مصاريع آن نمودار است . از اين رو ، صاحب جواهر رحمه الله گفته است : من حاضرم تمام ثواب كتاب جواهرم را از اول طهارت تا آخر ديات در نامه عمل ازرى بنويسند و در عوض ، او ثواب قصيده خود را به من بدهد . ازرى مىگويد : وقتى به نجف نزديك مىشوى و آن قبّه شريفه را از دور مىبينى ، به راننده مركب خويش بگوى :\r\n ايها الراكب المجد رويدا * بقلوب تقلبت فى جواها \r\nاى راننده ، كمى آهسته‌تر برو ؛ چرا كه در زير آن گنبد مطهر ، وجود اقدس على بن ابى طالب خوابيده است .\r\nوقتى به صحن مطهر حضرت وارد شويد ، مىبينيد كه على عليه السلام عده‌اى مستحفظ و محافظ دارد ؛ چه مستحفظهايى دور وجود حضرت را فرا گرفته‌اند ! شيخ احمد اردبيلى در يك سو ، علامه حلى در سوى ديگر ، شيخ مرتضى انصارى در يك طرف ، شيخ عباس قمى در سمت ديگر و سيد كاظم يزدى در طرف ديگر . اين علما و دانشمندان چون ستارگانى دور شمس وجود حضرت را فرا گرفته‌اند . همه اين‌ها از فضايل و نور ايمان على بن ابىطالب است كه دانشمندانى از خوان دانش او ارتزاق كرده‌اند و به چنين مقاماتى نايل گرديده‌اند .\r\nاميد است ما نيز با تقوا و خويشتن دارى بتوانيم به اين عوالم راه يابيم و از ياران و شيعيان اميرالمؤمنين عليه السلام محسوب شويم . ان شاء اللَّه .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\n13 . اخلاق اسلامى ( ابعاد صدق )\r\n« وَ إِذْ أَخَذْنَا مِنَ النَّبِيِّينَ مِيثَاقَهُمْ وَ مِنْكَ وَ مِنْ نُوحٍ وَ إِبْرَاهِيمَ وَ مُوسَى وَ عِيسَى ابْنِ مَرْيَمَ وَ أَخَذْنَا مِنْهُمْ مِيثَاقاً غَلِيظاً » ؛\r\nما از انبياى بزرگ و پيامبران اولو العزم پيمان گرفتيم كه برنامه‌هاى ما را به بشر ابلاغ كنند و با مردم نيز معاهده كرديم كه آن برنامه‌ها را بپذيرند تا از صدق صادقين سؤال شود و براى كافرين نيز عذاب دردناك مهيا شده است .\r\nاين آيه شريفه حكايت از آن دارد كه در ازل برنامه‌ريزى مفصلى براى بشر انجام شده و به وسيله پاكان به بشر ابلاغ گرديده است . در اين ميان ، پيمانى از انبيا گرفته شده است ، براى تكميل ابلاغ و پيمانى از انسان‌ها براى پذيرش و عمل بدين دعوت . و سرانجام آن دعوت و اين پذيرش به سؤالى منتهى مىشود كه در عالم آخرت مطرح مىگردد و محور بحث ماست .\r\nيكى از حوادث مهم بعد از مرگ ، سؤال و يكى از مهم‌ترين امور عالم ديگر ، مسألهء مسائلت است .\r\nسؤال - كه در اين‌جا به مفهوم بازجويى و محاكمه است - از امور بسيار عظيم است و خداوند دو گونه سؤال براى عالم ديگر تدارك ديده است :\r\n1 . سؤال ابتدايى ؛ كه به محض مرگ انجام مىگيرد ، اما همگان را شامل نمىشود .\r\nهنگامى كه روح از بدن چشم بپوشد و مرگ انسان فرا برسد ، عالم برزخ آغاز مىشود .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nدر عالم برزخ ارتباط روح و بدن به طور كلى منطقع نمىگردد ، بلكه آدمى پس از مرگ ، همانند كسى است كه از خواب بيدار شده ، اما هنوز از بستر گرم برنخاسته و لذت‌هاى خواب شيرين و تلخىهاى كابوس‌هاى وحشتناك در ذائقه او وجود دارد .\r\nقرآن كريم در اين باره مىفرمايد :\r\n« وَ لَوْ تَرَى إِذْ يَتَوَفَّى الَّذِينَ كَفَرُوا الْمَلَائِكَةُ يَضْرِبُونَ وُجُوهَهُمْ وَ أَدْبَارَهُمْ وَ ذُوقُوا عَذَابَ الْحَرِيقِ » ؛\r\nاى پيامبر گرامى ، اگر مرگ كفار را مشاهده مىنمودى ، هر آينه مىديدى كه ملائكه بر صورت‌ها و پشت‌هاى ايشان مىزنند و آنان عذاب سوزان آتش را مىچشند .\r\nروح آدمى ، پس از مفارقت از جسم ، چه در قبر مدفون شود و چه در صحرا بماند و يا در دريا بيفتد و يا در آتش بسوزد ، وارد جهان برزخ مىشود . آن گاه ، ديگر حواس آدمى اين جهان را درك نمىكند و روح ، هر چند به بدن علاقه‌مند است ، وارد عالم برزخ مىشود . آن گاه سؤال جهان برزخ انجام مىگيرد .\r\nسؤال عالم برزخ مختص امهات مسائل اعتقادى است و در آن‌جا به مسائل اخلاقى يا عمقى پرداخته نمىشود ؛ انسان مورد خطاب واقع مىشود : اهل توحيدى ؟ يا اهل نفاق ؟ و يا اهل شرك ؟\r\nو باز از مختصات عالم برزخ اين است كه همگان را شامل نمىشود و به تعبير روايت - « من محض الايمان محضا و من محض الكفر محضاً » - فقط شامل كسانى مىشود كه در كفر و ايمان ، به درجه كمال آن رسيده‌اند . و ساير مردم را گذاشته مىشوند تا برزخ به پايان رسيده و روز قيامت برپا شود . و از اين رو ، پيامبر بزرگ حضرت محمد صلى الله عليه و آله مىفرمايد :\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nكما تنامون تموتون و كما تستفيضون تبعثون ؛\r\nهمان گونه كه مىخوابيد ، مىميريد و به همان صورت كه بيدار مىشويد ، در قيامت مبعوث خواهيد شد .\r\nارواح مردم در جهان برزخ در حال ثبات است ؛ يعنى در آسايش به سر مىبرد .\r\nانسان‌ها در خوابند و هيچ اطلاعىاز گذشت زمان ندارند . از اين رو ، هنگامى كه در قيامت از آنان سؤال مىشود ، چه مدتى در خواب بوديد ؟ پاسخ مىدهند :\r\n« كَأَنَّهُمْ يَوْمَ يَرَوْنَهَا لَمْ يَلْبَثُوا إِلَّا عَشِيَّةً أَوْ ضُحَاهَا » ؛\r\nروزى كه آن را مىبينند ، گويى كه آنان جز شبى يا روزى درنگ نكرده‌اند .\r\nپس روشن شد كه سؤال ابتدايى برزخ از نيكان محض و بدان محض صورت مىگيرد و از مسائل اعتقادى فراتر نمىرود .\r\n2 . سؤال كبير ؛ سؤال ديگرى - كه عمده اين سؤال است - سؤال عالم آخرت است .\r\nيكى از مهم‌ترين رويدادهاى قيامت اين سؤال و يكى از ناراحت كننده‌ترين حوادث قيامت اين حادثه است .\r\nدر سؤال آخرت است كه ابعاد مختلف انسان مورد سؤال واقع مىشود و از عقايد و افكار و تصورات و تصديقات آدمى سؤال مىشود . اخلاق فاضله و رذيله او مورد پرسش واقع مىشود و از تمامى جزئيات اعمالش بازجويى مىشود و حتى دايره آن از محيط و افراد و دوستان و ياران و اقوام و زن و فرزند و . . . هم فراتر مىرود . اين سؤال است كه محل ابتلاى همگان خواهد بود :\r\n« فَلَنَسْأَلَنَّ الَّذِينَ أُرْسِلَ إِلَيْهِمْ وَ لَنَسْأَلَنَّ الْمُرْسَلِينَ » ؛\r\nروز قيامت را به ياد آوريد كه در آن روز ما همه پيامبران را جمع مىكنيم و مورد خطاب قرار مىدهيم كه در مقابل تبليغات ، مردم چه پاسخى دادند و در\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nبرابر دعوت‌هاى خويش از مردم چه شنيديد ؟ و از مردم نيز مىپرسيم شما در برابر ابلاغ انيباء چه كرديد ؟\r\nپاسخ انبيا به اين سؤال ، محل شبهه و اشكال است . شايد پاسخ اين باشد كه : « ما نمىدانيم » . مردم نيز مىگويند ما به كردهء خويش واقف نيستيم .\r\nدر آن روز است كه همه مسائل انسان در برابر اين سؤال در مقابل او مجسم خواهد شد و بايد به اين واقعيت اذعان نمود كه يكى از مهم‌ترين ترس‌هايى كه براى بزرگان و انبيا مطرح بوده ، ترس از آن روز و اين سؤال است كه در دعاى جوشن كبير نيز از اين سؤال به عنوان هيبت و ترس تعبير شده است .\r\nدعاى جوشن كبير صد بند دارد كه در هر بند آن ، ده نام از نام‌هاى مبارك پروردگار گنجانده شده است . در بند مورد نظر - كه ذكر آن رفت - پنج نام خدا - كه مربوط به دنياست - و پنج نام ديگر او - كه مربوط به آخرت است - بيان شده است .\r\nاين پنج نام با دنيا ارتباط دارند :\r\nيا مَنْ فِى الْبَرِّ وَ الْبَحْرِ سَبِيلُهُ يا مَنْ فِى الْآفَاقِ آياتُهُ يا مَنْ فِى الْآياتِ بُرْهَانُهُ يا مَنْ فِى الْمَمَاتِ قُدْرَتُهُ يا مَنْ فِى الْقُبُورِ عِبْرَتُهُ ؛\r\nاى كه هم در خشكى و هم در دريا راه رسيدن به او هست اى كه در سراسر گيتى نشانه‌هاى او هست اى كه در اين نشانه‌ها برهان او موجود است اى كه در مردن نشانه قدرت او است اى كه در گورها پند اوست .\r\nو نام‌هاى اكبرى كه با آخرت مرتبط هستند ، عبارت‌اند از :\r\nيَا مَنْ فِى الْقِيَامَةِ مُلْكُهُ يَا مَنْ فِى الْحِسَابِ هَيْبَتُهُ يَا مَنْ فِى الْمِيزَانِ قَضَاؤُهُ يَا مَنْ فِى الْجَنَّةِ ثَوَابُهُ يَا مَنْ فِى النَّارِ عِقَابُهُ ؛\r\nاى پروردگارى كه سلطنت و ابهت و عظمت و قدرت و جباريت او در روز قيامت به ظهور خواهد پيوست و عينيت خواهد يافت ، و اى خدايى كه از هيبت تو لرزه بر اندام همگان خواهد افتاد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nدر آنجاست كه هيچ صدايى از كسى شنيده نمىشود و جز نيكان - كه گاه آهسته آهسته با يكديگر سخن مىگويند - كسى را ياراى تكلم نيست :\r\n« لَا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قَالَ صَوَاباً » ؛\r\nهمه خاموش‌اند . هيچ كس سخن نمىگويد ، مگر آن كه از جانب خدا اذن داشته باشد و بتواند سخن صوابى بگويد .\r\nسلمان رحمه الله مىفرمايد :\r\nثَلَاثٌ أَضْحَكَتْنِى وَ ثَلَاثٌ أَبْكَتْنِى فَأَمَّا الَّتِى أَبْكَتْنِى فَفِرَاقُ الْأَحِبَّةِ مُحَمَّدٍ وَ حِزْبِهِ وَ هَوْلُ الْمُطَّلَعِ وَ الْوُقُوفُ بَيْنَ يَدَيِ اللَّهِ عَزَّ وَ جَلَّ وَ أَمَّا الَّتِى أَضْحَكَتْنِى فَطَالِبُ الدُّنْيَا وَ الْمَوْتُ يَطْلُبُهُ وَ غَافِلٌ وَ لَيْسَ بِمَغْفُولٍ عَنْهُ وَ ضَاحِكٌ مِلْءَ فِيهِ لَايَدْرِى أَ رَضِيَ اللَّهُ أَمْ سَخِط ؛\r\nسه چيز است كه مرا به خندا وا مىدارد و سه چيز است كه گريه‌ام مىاندازد .\r\nسه چيز باعث گريه : فراق دوستان محمد صلى الله عليه و آله و اصحابش ، وحشت قبر ، و ايستادن در برابر خداوند است ( در قيامت ) ؛ مايه خنده : دنيا طلب است از راه حرام كه مرگ به دنبال او مىدود ( و او به دنبال دنيا ) ، و انسان غافل كه خدا از او غافل نيست ( و او از خدا غافل است ) ، و آن كه دهان را از خنده پر كرده ، اما نمىداند خدا از او راضى است يا نه .\r\nو آن گاه كه سه مطلب ناراحت كننده را بر مىشمارد ، از « وقوف للحساب بين يدى الرب ؛ ايستادن براى حساب در پيشگاه پروردگار بزرگ » به عنوان يكى از اين عوامل ياد مىكند .\r\nسؤال از صدق صادقين - كه در آيه طليعه سخن ذكر آن رفت - معلول اعمال امروز انسان‌هاست .\r\nسؤال ، براى اين است كه صادق از كاذب معلوم شود . امروز روز صدق است و فردار روز سؤال . و بى شك ، سؤال فردا محرك امروز در راستى و صدالت است . و به\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nهمين دليل است كه جامعه متدين از اين سؤال حساب مىبرد و امروز را روزگار و عمل به حساب مىآورد . به تعبير اميرالمؤمنين عليه السلام :\r\nوَ إِنَّ الْيَوْمَ عَمَلٌ وَ لَاحِسَابَ وَ غَداً حِسَابٌ وَ لَاعَمَل ؛\r\nامروز ، روز عمل است و حسابى در كار نيست و فردا روز حساب است و روز عمل نيست .\r\nصدق فقط اين نيست كه انسان در گفتار راستگو باشد ، بلكه مطابقت و عدم مطابقت گفتار ، كردار ، اخلاق ، پندار ، تصورات ، تصديقات و عقايد و رفتار ما با تعاليم انبيا نشانه صدق و كذب آنهاست .\r\nآدمى آفريده شده تا صادق باشد و به انسان دستور صدق داده شده است . همين صدق است كه در قيامت ، مورد سؤال واقع خواهد شد . آن كه سخن شايسته بگويد ، در گفتار « صادق » است و آن كه اعمال نيكو انجام دهد ، در رفتار « صادق » است . به هر تقدير ، ميزان صدق است و جامه اسلامى بايد بكوشد صدق را در تمام ابعاد وجودى خويش جارى سازد ؛ به گونه‌اى كه رفتار و كردار و پندار او آيينه‌اى باشد از آنچه مطلوب شارع مقدس است :\r\nاللَّهُمَ خُصَّنِى مِنْكَ بِخَاصَّةِ ذِكْرِك ، فَأَخْلِصْنِى بِخَالِصَةِ تَوْحِيدِكَ ، وَ اجْعَلْنِى مِنْ صَفْوَةِ عَبِيدِك ؛\r\nپروردگارا ، مرا آن چنان خالص كن كه مطلوب تو باشم و آن چنان عقايدم را پاكيزه فرما كه مطابق پسند تو قرار گيرم .\r\nاگر گناهى از كسى سر بزند ، مخالفتى است كه با امر الهى انجام شده و كذبى است كه واقع گرديده است . دو گناه ، دو كذب است و هر چه به تعداد گناهان اضافه شود ، كذب‌ها افزون خواهد شد و انسان كاذب هرگز رفعت نخواهد يافت .\r\n« يَرْفَعِ اللَّهُ الَّذِينَ آمَنُوا مِنْكُمْ » ؛\r\nخداوند از ميان شما كسانى را رفعت مىبخشد كه ايمان بياورند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمصداق اين آيه شريفه باشيد و بكوشيد تمام افعال وجودى شما مصداق صدق باشد . پرهيز از حرام ، از مصاديق صدق است . اجتناب از سخن مشتبه از مصاديق ديگر صدق است .\r\nعميق‌ترين فقهى كه در اسلام نوشته شده ، مكاسب شيخ انصارى است و بهترين حاشيه‌اى كه بر آن نگاشته شده است ، حاشيه مرحوم سيد كاظم يزدى است . اينان چنين توفيقاتى را مديون صداقت و راستى خويش هستند .\r\nشخصى در هندوستان باغ و بستان خويش را وقف امور مذهبى نموده و ساليانه درآمد آن را در كيسه‌هاى طلا و نقره به نجف ، خدمت شيخ انصارى مىفرستاد و شيخ نيز آنها را در جايى نگهدارى مىنمود تا صرف مستمندان گردد . روزى طلبه‌اى خدمت شيخ رسيد و اظهار نياز نمود و شيخ انصارى فرمودند : برو و به اندازه نياز خود از آن انبار بردار ! آن طلبه خود بر سر كيسه‌هاى طلا و جواهر رفت و على رغم اختيار و قدرتى كه داشت ، به كمترين ميزان ممكن قناعت نمود . علت چيست ؟ استاد و شاگرد ، هر دو ، صادق هستند و از كذب و ناراستى برى .\r\nمبادا در اثر كذب مرتكب اعمالى شويم كه لذات آنها بر ما بگذرد و عقاب و تبعات آن باقى بماند ؛ كه حضرت امير از اين مطلب به خدا پناه مىبرد :\r\nإلهى أعوذ بك من ذنوب أدبرت لذّاتها فذهبت لذّاتها و بقيت تبعاتها .\r\nخداوند نيز در قرآن به كسانى افتخار مىكند كه در وعده خويش با خدا صادق هستند :\r\n« مِنَ الْمُؤْمِنِينَ رِجَالٌ صَدَقُوا مَا عَاهَدُوا اللَّهَ عَلَيْهِ فَمِنْهُمْ مَنْ قَضَى نَحْبَهُ وَ مِنْهُمْ مَنْ يَنْتَظِرُ وَ مَا بَدَّلُوا تَبْدِيلًا » .\r\nصدق و راستى ارزش انسان‌ها را بالا مىبرد و بر شماست كه قدر و قيمت خود را بدانيد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nگاه از كشورهاى ديگر افرادى وارد اين كشور مىشوند تا ميزان تقيد مردم را به دين و شرع مقدس بررسى كنند . مبادا بهانه‌اى به دست آنان بدهيد و آنان برگردند و به ملت‌هاى خود بگويند گناه در ميان ملت ايران رواج داشت ، بلكه بايد از شما تعريف كنند .\r\nمرحوم شيخ محمد حسن مامقانى ، پدر شيخ عبد اللَّه مامقانى - كه از اوتاد و مجتهدين زمان خود بود - در هنگام طلبگى ، آن گاه كه سرش را مىتراشيدند ، يك يا دو درهم به استاد سلمانى دستمزد مىداد و اين روال ادامه داشت تا ايشان به مقام مرجعيت رسيدند . ياران اعتراض كردند و گفتند : حال ، شما مرجع مسلمين هستيد .\r\nقدرى بيشتر به سلمانى بدهيد ؛ ولى ايشان با كمال زهد و تقوا فرمودند : من كه از خود پولى ندارم و وظيفه دارم ، به همان ميزان قناعت ورزم .\r\nاين عوامل در ايجاد روحيه صدق و صداقت بسيار مؤثر است . و توصيه ديگرى كه مرتباً به دوستان يادآور شده‌ام و براى رسيدن به مراحل عاليه بايد از اين عامل بهره جست ، خلوت و راز و نياز با خداست .\r\nزمانى شيخ انصارى ديرتر از معمول بر سر درس حاضر شد . شاگردان ديدند شيخ كتاب زاد المعادى در دست دارد و از راه مىآيد . علت تأخير را پرسيدند . فرمود : به مسجد سهله رفته بودم تا ساعتى را با خداى تعالى خلوت كنم .\r\nدوستان گرامى ، توصيه مىكنم شب‌هاى جمعه دعاى جوشن كبير را از اول تا به آخر بخوانيد و صفات او را يك به يك برشمريد تا او را در خود بيابيد . در اين حال است كه ديگر گناه نمىكنيد و دنيا در نظر شما بىارزش مىشود و علوم اهل بيت و حقايق قرآن نزد شما آشكار خواهد شد . ان شاء اللَّه .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\n14 . اخلاق اسلامى ( عقل و اعراض عقلانى )\r\nيكى از مطالبى كه در اين سلسله مباحث قابل توجه است ، اين است كه همچنان كه جسم انسان داراى اوصاف مادى است و براى آن عوارضى از قبيل سبكى و سنگينى ، سفيدى و سياهى ، الوان و عيوب ، گرمى و سردى و طول و عرض و عمق تصور مىشود ، موجود ديگرى نيز حال در اين موجود است ، به نام روح و روان كه آن هم داراى اعراض و صفات كثيره است ؛ منتهى چون خود روح موجودى عظيم و و الا و برتر است ، صفات آن نيز به تناسب ، برتر و والاتر است . تواضع ، شجاعت ، خضوع ، رحم ، جبن ، بخل و عجب و تكبر و . . . از جمله صفاتى است كه بر روان عارض مىشود و اين آدمى است كه به اختيار خويشتن لباس رذايل و يا فضايل را بر اندام روح خود مىپوشاند و آن را به سوى سعادت يا شقاوت سوق مىدهد .\r\nبرخى از اين صفات تكويناً بر روح عارض مىشود و در عروض برخى ديگر ، ارادهء خود آدمى مؤثر است .\r\nاز جمله صفات برجسته روح - كه عنوان بحث اين شمارهء ماست - عقل است كه بر روح عارض مىشود .\r\nعقل عبارت از قوهء مُدركه‌اى است كه به واسطه عروض آن ، روح انسانى از ارواح ساير جانوران و جنبندگان متمايز مىشود . وجه امتياز عمده و اصيل روح و روان آدمى از ارواح ساير حيوانات همين صفت است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nعقل نيروى درّاكه و مُدركه‌اى است كه سبب توجه خداوند به انسان ذو العقل است . به واسطه اين صفت است كه روح انسانى مورد خطابات ، اوامر و نواهى خداوند قرار مىگيرد . اوامر و نواهى الهى متعلق به روان انسان است و به همين جهت است كه اگر روزى روان آدمى از صفت عقل تهى شود ، تمام اوامر و نواهى الهى ساقط مىگردد و انسان جزء مجانين قرار مىگيرد و همانند حيوانات مىشود . پس خصيصهء بارز انسانى و عامل تعالى آدمى همين صفت است . عارضه عقل است كه همواره مورد الطاف بيكران پروردگار قرار مىگيرد . گاهى از عاقل به عنوان زنجير و پابند تعبير مىشود ؛ زيرا همچون زنجيرى قطور آدمى را از حركت به سوى هواها باز مىدارد .\r\nعده‌اى ديگر عقل را نُهيه ناميده‌اند . چون انسان را از ورود به مفاسد نهى مىكند .\r\nهمچنين اين صفت را به نام لب خوانده‌اند ، چون مغز وجود انسانى است . عقل را حجى هم گفته‌اند ، چون بازدارند انسان از قبايح است .\r\nاولين باب اصول الكافى ، كتاب العقل و الجهل است . در نخستين روايت از اين باب ، شيخ كلينى در بارهء صفت عقل مطالبى را نقل مىكند . روايت اين گونه شروع مىشود :\r\nأَخْبَرَنَا أَبُو جَعْفَرٍ مُحَمَّدُ بْنُ يَعْقُوبَ قَالَ . . . ؛\r\nخودم هستم كه اين كتاب را روايت مىكنم . [ يعنى نخست براى خودم مىگويم تا تلقينم شود و ديگران هم بشنوند و عمل كنند 
  ] .\r\nأَبِى جَعْفَرٍ عليه السلام قَال : لَمَّا خَلَقَ اللَّهُ الْعَقْلَ اسْتَنْطَقَهُ ؛\r\nوقتى خداوند صفت عقل را ايجاد فرمود ( يعنى غرض را از معروض جدا كرد و به قدرت كامله خويش تجسم استقلالى بدان بخشيد ) ، از او طلب سخن كرد .\r\nيعنى تو هستى كه بايد ناطق جامعه باشى ، حق را بيان كنى و اسرار وجود را آشكار سازى ؛ خير و شر را تو بايد به دقت بنگرى و درك كنى و حُسن و قبح اشيا را مورد توجه قرار دهى ؛ تويى كه متعلق اوامر و نواهى من خواهى بود ؛ اشاره به اين كه\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nعقلا بايد سخن بگويند و صاحبان عقل و خرد و نهيه بايد حرف بزنند تا نوبت به سخن جاهلان نرسد . حاكم جامعه بايد عاقل باشد تا استحكام كافى در سخن او وجود داشته باشد .\r\nدر ادامه حديث آمده است ، خداوند خطاب به عقل فرمود :\r\nأَقْبِلْ فَأَقْبَلَ ، ثُمَّ قَالَ لَهُ : أَدْبِرْ فَأَدْبَرَ ؛\r\nرو بياور ! عقل روى آورد . آن گاه فرمود : روى برگردان و پشت كن ! او پشت كرد ، روى گرداند .\r\nكنايه از اين كه اين نيروى عقل است كه خدا وقتى مىگويد : « توجه الى الواجبات و التقوى » ، انسان را به سوى واجبات و تقوا حركت مىدهد و همچنين آدمى را از زشتىها و مفاسد اخلاقى و از قبايح اعمال باز مىدارد . عقل است كه مطيع است و عاصى . عقل است كه در برابر اوامر و نواهى پروردگار يا اطاعت مىكند و يا عصيان مىنمايد . پس خداوند خطاب به عقل نموده ، قسم ياد مىكند :\r\nوَ عِزَّتِى وَ جَلَالِى مَا خَلَقْتُ خَلْقاً هُوَ أَحَبُّ إِلَيَّ مِنْكَ وَ لَاأَكْمَلْتُكَ إِلَّا فِيمَنْ أُحِبُّ ؛\r\nقسم به عزت و جلال خودم ! موجودى شريف‌تر و فاضل‌تر از تو نيافريدم و تو را به كسانى كه دوستشان دارم ، عطا خواهم كرد و آنان را كه دوست دارم ، عقل كامل خواهم داد .\r\nدر اين‌جا نكته‌اى است كه بايد به آن توجه كرد ؛ نكته‌اى بسيار دقيق و باريك و متين و حساس كه بر سر دو راهىها راهنماى آدمى است . آن نكته اين است كه اين نيروى عظيم الهى - كه به وسيله آن تمام سعادت‌ها به دست مىآيد - بايد توسط خداوند هدايت شود و در مسير دين قرار بگيرد . عقل ، عِقال لازم دارد ؛ يعنى خود نيازمند هدايت است . شريعت ، عِقال و هادى عقل است و دين زنجير عقل است . اگر اين صفت را به حال خويش بگذاريم ، قدرت درك مسير صحيح و مستقيم را ندارد . از اين رو ، عده‌اى اين نيرو را در بدترين موارد مصرف كرده‌اند كه خطر حركت آنان از\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nبزرگ‌ترين خطرات محسوب مىشود .\r\nوقتى كه اين نيروى عظيم الهى ( عقل ) به استخدام قوه شهويه درآيد و يا در خدمت هواى نفس گرفته شود ، آدمى را آن چنان منحرف مىكند كه از همه حيوانات پست‌تر مىشود .\r\nدر همين ارتباط ، از امام صادق عليه السلام سؤال مىشود كه آنچه در معاويه و امثال معاويه وجود دارد و محرك آنان در برخوردهاى حكومتى است ، چيست ؟\r\nبه تعبير ما آنچه امروز در جهان سياست باعث انحراف افكار از مسير صحيح است ، چيست ؟ آيا اين عقل نيست كه سبب مىشود عده‌اى خود اسير هوى و هوس باشند و جهانى را نيز اسير هواى نفس خويش كنند ؟\r\nامام صادق عليه السلام مىفرمايند : اگر اين صفت در اختيار هوىها و هوس‌ها قرار گرفت ، ديگر نام آن را عقل نگذاريد :\r\nتِلْكَ النَّكْرَاءُ تِلْكَ الشَّيْطَنَةُ ؛\r\nصفت ديگرى است كه به شيطنت و منكرات تعبير مىشود .\r\nدر اين مرحله ، هر چه انسان عالم‌تر و دانشمندتر باشد ، خطر او به مراتب شديدتر و بالاتر است . نكته حساس ، اين جاست كه اگر عقل در طريق شريعت و در زنجير شرع الهى و اديان خدايى قرار گيرد ، آدمى را به مراحل عالى انسانيت نايل مىسازد .\r\nپس جان كلام بحث در اين مطلب خلاصه مىشود كه دوستان گرامى سعى كنند براى رشد خويش محيطى را فراهم سازند كه در آن تشخيص بدهند كه از اين نيروى عظيم الهى در چه جهاتى بايد بهره جست و چه مقدار تلاش لازم است كه خداى ناكرده نيروى عقل به شيطنت و فكرى مبدل نگردد . در مضامين اين دعاها دقت كنيد :\r\nاللهم اجعلنى من أوليائك .\r\nاللهم اجعلنى من أحبّائك .\r\nاللهم أذقنى حلاوة مناجاتك .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاللهم أذقنى حلاوة محبّتك .\r\n« رَبِّ أَدْخِلْنِى مُدْخَلَ صِدْقٍ وَ أَخْرِجْنِى مُخْرَجَ صِدْقٍ وَ اجْعَلْ لِى مِنْ لَدُنْكَ سُلْطَاناً نَصِيراً » .\r\nاللهم إنّى أسئلك أن تملأ قلبى حبّاً لك و خشية منك .\r\nدوستى خدا ، چشيدن لذت مناجات و محبت حضرت حق ، دخول در مدخل صدق و خروج از مخرج صدق ، سلطنت و نصرت و خشيت و . . . همه در پناه عقل ، ممكن و عملى است .\r\nما در اين جهان قدم نهاده‌ايم تا انسان كامل شويم ، هدف خلقت را دريابيم و عمر خويش را ضايع نكنيم .\r\nآمده‌ايم تا در اين ميدان پهناورِ مبارزه با نفس و شيطان در راه حركت به سوى هدف ، از سابقين بشويم و اعمال ما نزد پروردگار مقبول گردد .\r\nهمين دقت در جهت‌گيرى صحيح عقل است كه حضرت عبد العظيم حسنى را به حضور امام هادى عليه السلام مىكشاند تا از معتقدات خويش پرده بردارد ؛ مبادا طريق او غير از مسير حق و عدالت باشد :\r\nتأدّبوا بآداب اللَّه و تخلّقوا بأخلاق اللَّه .\r\nانسان الهى بايد همواره به آداب الهى مؤدب بوده و تخلق به اخلاق پروردگارى داشته باشد .\r\nخداوند عالميان ، گاه رحمن است و رحيم ، و گاه جبار است و منتقم . انسانى كه متصف به اوصاف اللَّه باشد نيز بايد گاه مظهر رحمانيت حضرت حق باشد و گاه مصداق قهاريت پروردگار جهان . پس بايد بكوشيم تا از استقامت و درستى راه اطمينان يابيم .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nدوستان گرامى ، مبادا پس از مدتى متوجه شويد كه راه را به انحراف رفته‌ايد و مجبور شويد مدتى عمر مصرف كنيد تا به طريق مستقيم برگرديد . بكوشيد عقايد خود را بر عقايد صحيح اسلامى منطبق سازيد ؛ راه را خوب بشناسيد و خوب بپيماييد تا به هدف برسيد ؛ و لو نيل به هدف زمانى طولانى در پى داشته باشد .\r\nاز جمله كسانى كه عقل خويش را در اختيار شرع مقدس اسلام قرار داده‌اند ، على بن جعفر ، عموى امام رضا عليه السلام است . او با آن عظمت و آبرويى كه در بين اطرافيان خويش دارد ، وقتى امام جواد عليه السلام كه هنوز به مرحله بلوغ قانونى و شرعى نيز نرسيده است ، از مجلس بر مىخيزد تا بيرون برود ، كفش‌هاى امام جواد عليه السلام را جفت مىكند . به او اعتراض مىشود كه : تو عموى پدر اين كودك هستى و جهان اسلام تو را مىشناسد .\r\nآخر چرا در برابر اين كودك اين همه خضوع مىكنى ؟\r\nگويا از او مىخواهند كه تو خود دعوى امامت كن و مدعى باش تا به جايى برسى ؛ اما او مرد دانشمند و عاقلى است كه عقلش را در اختيار خداوند قرار داده است . او ريش سفيد خود را مىگيرد و با كمال تواضع مىگويد : اگر خداى بزرگ نخواهد كه صاحب اين ريش رهبرى كند و رهبرى را به يك كودك بسپارد ، ما در برابر خواستهء او تسليم هستيم . در صورتى كه چنين فردى ، اگر پيروى از هواى نفس خويش كرده و ادعاى امامت نموده بود ، فرقه‌اى به فرق ضاله افزوده گرديده و راهى براى متابعت شيطان باز شده بود . بنا بر اين ، بايد كوشيد كه اين نيروى الهى در بهترين راه مصرف شود .\r\nاما خوراك عقل ، اين نيروى عظيم الهى ، علم است . دانشى را كه فرا مىگيريد ، خوراك عقل شماست . عقل بدون علم به جايى نمىرسد و مقصود را نمىيابد .\r\nاز اين رو است كه در تعريف عقل گفته‌اند : « عقل مُدرك كليات است » ؛ يعنى كليات را درك مىكند . اهل فن اين كليات را علم دانسته‌اند ؛ يعنى عقل علم را درك مىكند و بدان پى مىبرد و در اين راه خستگى و فرسودگى نمىيابد .\r\nشيخ طوسى رحمه الله ساليان متمادى قلم زد و كتب مختلف نگاشت . وقتى در بغداد به خانه‌اش ريختند ، كرسى خطابه او را شكستند و كتابخانه‌اش را به آتش كشيدند ، او\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nخستگى ناپذير به نجف رفت و حوزه ديگرى را در جوار حرم حضرت على عليه السلام بنيان نهاد و باز به نگارش مجموعه كتب ديگرى همت گماشت و صدها روحانى مفيد تربيت نمود . اكنون كتاب رجال او در رأس كتاب‌هاست . كتاب فهرست او در ميان كتب مشابه در درجه اول قرار دارد . عدّة الاصول او در اصول بىنظير است و چون خورشيد مىدرخشد . اكنون جهان اسلام رهين زحمات اوست . امروز شيخ طوسى زنده است و ما از خوان نعمت او بهره مىبريم و از سر سفره دانش او ارتزاق مىكنيم .\r\nهمه اين بركات در سايه عقلى است كه از منبع فيض دانش رسول خدا و امامان معصوم بهره برده باشد .\r\nبكوشيد از نيروها و استعدادهاى جسمانى و روحانى خويش بيشترين بهره را ببريد و در اين راه لحظه‌اى از زندگى خويش را به هدر ندهيد . حتى بكوشيد امور عادى زندگى شما نيز در مسير هدفتان قرار بگيرد ؛ همان گونه كه در دعاى كميل مىخوانيم :\r\nحتّى تكون أعمالى و أورادى كلّها ورداً واحداً و حالى فى خدمتك سرمداً ؛\r\nخداوندا ، مرا توفيقى عطا كن كه تمامى اوراد و اعمال من يكپارچه عبادت شود .\r\nآرى ، مقدمة الهدف جزء الهدف است ؛ يعنى اگر انسان هدف خاصى داشته باشد و تمام امور خويش را در راه آن هدف تنظيم كند ، آن به آن ، ثواب وصول به هدف را مىبرد . آن گاه ، خواب و بيدارى انسان و همه حركات و سكنات آدمى يك پارچه علم مىشود و علم به عبادت مبدل گرديده و عبادت آدمى مقرب او به سوى خداوند مىگردد .\r\nآنچه ذكر شد ، علمى است كه با عمل قرين باشد ؛ اما اگر انسان علمى را فرا گرفت كه در تقرب او به خداوند او را يارى نكرد ، ثمرى جز دورى او از خدا نخواهد داشت :\r\nفإنّ العلم إذا لم يعمل به لم يزدد صاحبه إلّاكفراً و لم يزدد من اللَّه إلّابعداً .\r\nعالم عامل ، لحظه به لحظه ، به پيش مىرود و به خداوند نزديك مىشود ؛ اما عالم غير عامل در هر قدم گام‌ها عقب گرد مىنمايد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nخداوندا ، ما را بپذير و هر جا اشتباه كرده‌ايم ، بر ما ببخش و در انحرافات دستگير ما باش . خداوندا ، توفيقى را كه به دوستان خاص خويش داده‌اى ، به ما هم عطا فرما .\r\nدوستان گرامى ، بكوشيد خود را محافظت كنيد ؛ هر غذاى مشتبهى براى انسان نوعى آلودگى روحى ايجاد مىكند و هر سخن مشكوكى انسان را آلوده مىسازد .\r\nاگر شما - كه مربيان جامعه هستيد - مكروهى انجام دهيد ، ديگران حرام انجام مىدهند و اگر از شما كار حرامى سر بزند ديگران به كفر كشيده خواهند شد .\r\nحيثيت و مقام خويش را نگه داريد و ارتباط خويش را با خدا قوى كنيد تا بتوانيد جامعه را به خدا مرتبط سازيد . شما مستحبات را به جا آوريد تا جامعه به واجبات عمل كنند و شما از مكروهات بپرهيزيد تا جامعه را از محرمات دور نگهداريد . شما در خط مقدم جبهه جهاد و دانش باشيد تا بتوانيد ديگران را در پشت آن قرار دهيد .\r\nشما ايثار و از خودگذشتگى كنيد تا جهان از شما ياد بگيرد و شما بر نفس خويش مسلط باشيد . تا ديگران نيز بدين عمل دعوت شوند و در يك كلام بكوشيد از محيط شما گناه صعود نكند .\r\nفرمان قرآن به ما چنين است كه :\r\n« كُونُوا رَبَّانِيِّينَ » .\r\nربانى منسوب الى الرب است ؛ يعنى كسى كه با خدا مرتبط است . همه بايد ربانى باشيم تا اعمال و اورادمان منسوب الى اللَّه باشد . ان شاء اللَّه .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\n15 . اخلاق اسلامى ( تأديب الهى )\r\nآنچه از نصّ صريح قرآن استفاده مىشود ، اين است كه :\r\n« إِنَّ الدِّينَ عِنْدَ اللَّهِ الْإِسْلَامُ » .\r\nدين و مكتب يكى بيشتر نيست و آن اسلام است ؛ دينى كه از ابتداى بشريت تشريع گرديده و تا روز قيامت ادامه خواهد داشت . اما شريعت‌ها ، مختلف است و جزء شعبه‌هاى دين به شمار مىرود و يا به تعبير بهتر ، شريعت ، عبارت است از جلوهء دين در هر عصر و مصرى به تناسب آن .\r\nاين دين است كه در اعصار مختلف ، به لباس شريعت ملبس شده و در ميان مردم از زبان پيامبر آن عصر جلوه‌گر مىشود ؛ همان گونه كه آن شاعر گفته است :\r\nهر لحظه به شكلى بت عيار درآمد\r\nدل برد و نهان شد\r\nاولين بار ، اسلام در زمان حضرت نوح عليه السلام لباس شريعت پوشيد و جلوه‌گر شد . آن گاه ، به نام شريعت ابراهيم و موسى و عيسى تا آخرين شريعت ، كه منادى آن پيامبر اكرم صلى الله عليه و آله بود .\r\nقبل از حضرت نوح شريعتى نبود . آرى ، ممكن است بگوييم كه اسكلتى و يا صِرف العقيده‌اى از دين وجود داشت ، بدون اين كه توأم با احكام و يا برنامه‌هاى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nخاصى باشد . حضرت آدم عليه السلام شريعتى نداشت ؛ اصولى داشت كه با عبادات مختصرى توأم گرديده بود . هيچ يك از مطالب فقهى ، نظير طهارت و ديات و احكام اجاره و تجارت و نكاح و مزارعه و مساقات و حدود و قصاص و غيره تا زمان حضرت نوح تشريع نشده بود ، بلكه بشر ، بر طبق آنچه تفكرش اقتضا مىنمود ، عمل مىكرده است و خداوند شريعت و احكام دين را اولين بار توسط حضرت نوح به جامعه عرضه كرد :\r\n« كَانَ النَّاسُ أُمَّةً وَاحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتَابَ بِالْحَقِّ » .\r\nهمه مردم جهان ملتى بودند كه در زير چتر عقل خود زندگى مىكردند و برنامه‌اى الهى نداشتند و برنامه‌هاى الهى بعداً براى آنان تشريع شد . مفسرين نيز در تفسير « امت واحده » گفته‌اند :\r\nاى كانوا يعملون على وفق عقولهم و على وفق ما يقتضيه عقولهم ؛\r\nيعنى مردم بر وفق عقول خويش و آن گونه كه خردهايشان اقتضاد مىنمود ، عمل مىكردند .\r\nبنا بر اين ، اولين دين با اسكلت خاص خويش ، در زمان حضرت نوح در ميان جامعه پيدا شد و آن گاه تكامل پيدا كرد تا به شرع انور رسيد كه پيامبر اسلام تبليغ آن را عهده‌دار گرديد .\r\nدر شريعت اسلام ، بنيانگذار مكتب تشيع امام صادق عليه السلام است ؛ بدين معنا كه اسلام واقعى و شريعت حقيقى از زبان مبارك امام صادق منتشر شد ؛ اما متأسفانه اهميت و منزلت امام صادق عليه السلام در ميان ساير فرق اسلامى شناخته نشده است . دشمنان با ترفندهاى گوناگون حق امام صادق را ضايع نمودند ؛ چنان كه خود مىفرمايد :\r\nدر آيهء شريفهء « وَ إِذَا الْمَوْءُودَةُ سُئِلَتْ » ، ماييم نفوسى كه زنده زنده در گور شدند .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nشما ملاحظه مىكنيد كه فرقه جعفريه ساليان سال در جهان اسلام به رسميت شناخته نشده و به مذهبى كه از امام صادق عليه السلام به دست ما رسيده است ، اعتنايى واقع نگرديد .\r\nبراى ما بسيار تعجب آميز است كه مىبينيم در بارهء پيشوايان اهل سنت در مذاهب گوناگون از قبيل شافعى ، مالكى ، حنبلى ، حنفى و . . . هيچ روايتى از پيامبر و يا آيه‌اى از قرآن وارد نشده است ، اما آنان مورد استقبال جامعه قرار گرفتند ؛ در صورتى كه در بارهء امام صادق عليه السلام آيات متعدد و يا روايات مكرّر آمده است ، اما همچنان مذهب او در جهان اسلام مظلوم است . آيه ذيل مؤيد بحث ماست :\r\n« قُلْ لَا أَسْأَلُكُمْ عَلَيْهِ أَجْراً إِلَّا الْمَوَدَّةَ فِى الْقُرْبَى » ؛\r\nاى امت اسلام ، و اى پيروان من ، من هيچ اجر و مزدى براى رسالتم از شما نمىخواهم ، مگر اين كه نسبت به خاندان و نزديكانم مودت داشته باشيد .\r\nيعنى از آنان پيروى كنيد و احكامشان را فرا بگيريد . در روايتى - كه اهل تسنن و تشيع هر دو قبول دارند - حضرت رسول فرمودند :\r\nإنّى تارك فيكم الثقلين كتاب اللَّه و عترتى ، ما إن تمسّكتم بهما لن تضلّوا أبداً ؛\r\nمن در بين شما دو چيز باقى مىگذارم : قرآن و عترتم . اگر بدان دو توجه كنيد و تمسك جوييد ، هرگز به گمراهى كشيده نخواهيد شد .\r\nمرحوم محقق حلى در ابتداى كتاب معتبرى كه شرح كتاب شرايع خودش است و موفق به اتمام آن نگرديده ، جمله‌اى بسيار پر ارزش بيان مىكند كه اگر قبول نداريد كه مقصود از عترت در اين حديث شريف ولايت و امامت است و اگر نمىپذيريد كه امام معصوم ولى پيامبر و جانشين به حق اوست ، حداقل بايد او را به عنوان يك انسان مطمئن و يك راوى عادل بپذيريد ؛ اما مىبينيم كه با كمال تأسف در مهم‌ترين و موثق‌ترين كتاب برادران اهل تسنن - كه صحيح البخارى است - حتى يك روايت از امام صادق عليه السلام نقل نشده است . از رواتى همچون عكرمه ، نافع مولى عمر ، انس ، ابو هريره ، سمرة بن جندب و ديگران فراوان روايات گفته است ، اما از امام صادق عليه السلام يك روايت\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nنيز نقل نكرده و در مقام تعليل اين مطلب اظهار داشته است :\r\nو فى النفس من الصادق شىء ؛\r\nيعنى ( امام ) صادق در ذهن من خوب جا نيفتاده و توثيق و عدالت او را درست كشف نكرده‌ام .\r\nاين خود نشان ديگرى از مظلوميت امام صادق عليه السلام است . اميدوارم علماى اسلام در آينده در اطراف اين موضوعات بحث و تبادل نظر كنند و حقايق را بيش از پيش براى جامعهء مسلمين روشن نمايند .\r\nاز اين مطلب كه بگذريم ، قصد دارم رواياتى را از رسول مكرم اسلام بيان كنم و در بارهء آنها قدرى بحث نمايم . خاتم الانبياء در روايتى مىفرمايد :\r\nأنا أديب اللَّه و على أديبى ؛\r\nمن تأديب شده درگاه خدايم و على را نيز من مؤدب نمودم .\r\nيا در جاى ديگر مىفرمايد :\r\nأدّبنى ربّى أربعين سنة ، ثمّ قال :\r\n« وَ إِنَّكَ لَعَلَى خُلُقٍ عَظِيمٍ » ؛\r\nخداوند مرا چهل سال تأديب نمود ، آن گاه مدال افتخار خُلق عظيم را عنايتم فرمود .\r\nيعنى انسان كامل انسانى است كه از حين ولادتش تا آخرين نفس ، تحت تعقيب و تأديب واقع شود . تأديب انسان در ابتداى ولادت با پدر و مادر است . عبدى از بندگان خدا و كنيزى از كنيزان خدا به نام پدر و مادر موظفند او را تأديب كنند و تحت تعقيب قرار دهند . سپس آدمى تحت تأديب استاد و معلم خويش قرار مىگيرد . تا آن گاه كه به مرحله كمال برسد ، تأديب لازم است و انسانى كه فاقد آن باشد ، انسان ناقصى است .\r\nانسان تأديب نشده ، به جايى نخواهد رسيد .\r\nاما گاهى انسان درون خود را ملاحظه مىكند و احساس مىكند ، فاقد آن تأديبى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاست كه از كودكى براى تعديل او ضرورت داشت . آن گاه با خود مىگويد : آيا خدا مرا مشمول عنايت خود قرار خواهد داد ؟\r\nدر اين‌جا توجه به اين نكته كه لطف الهى شمول دارد و هيچ بنده‌اى از درگاه جبروتى خدا مأيوس نمىگردد ، مىتواند نور اميدى را در درون انسان روشن كند و با اطمينان ، نقايص اعمال گذشته خويش را جبران نمايد .\r\nو عندك مما فات خلف ، و لما فسد صلاح ، و فيما أنكرت تغيير ؛\r\nبراى آدمى نسبت به چيزهايى كه از او فوت شده راه جبرانى هست . او مىتواند بعد از فساد به صلاح برگردد و بعد از انكار ( حقيقتى ) در عقيده خويش تغيير دهد .\r\nبا خويشتن زمزمه كنيد كه خداوندا ، آنچه از عقايد و اخلاق و اعمال كه از من فوت شده و هر نقصى كه داشته‌ام ، به نيكى جبران كن و مرا مصداق آيهء شريفهء « فَأُولِئكَ يُبَدِّلُ اللَّهُ سَيِّئَاتِهِمْ حَسَنَاتٍ » قرار ده . مرا توفيقى عنايت كن كه از كسانى باشم كه تو زشتىهاى عمل آنان را به نيكويىها مبدل مىسازى .\r\nاى بندگان مؤمن خدا ، گريه كنيد و دست به دعا برداريد و آن جمله زين العابدين عليه السلام را با خود زمزمه كنيد كه هر گاه حضرت اين جمله را مىفرمود ، اشك از چشمان مقدسش سرازير مىشد و روح مباركش اوج مىگرفت . حضرت مىفرمود :\r\nفاقبلنى يا قابل سحرة فرعون ؛\r\nاى پروردگارى كه ساحران درگاه فرعون را پذيرفتى ، مرا نيز از لطف و كرمت بپذير .\r\nسحره فرعون كسانى بودند كه در بارهء آنها گفته‌اند :\r\nيأكلون رزقه فى تمام عمرهم و يعبدون غيره فى تمام عمرهم ؛\r\nآنان در تمام عمر خويش روزى خدا را خوردند و غير خدا ( فرعون ) را عبادت نمودند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nتو از لطف و كرم خويش آنان را پذيرفتى و از نيكان و صالحانشان قرار دادى ، مرا نيز بپذير و در درگاه قدسى خويش را هم ده .\r\nخداوند خطاب به حضرت موسى كليم اللَّه مىفرمايد :\r\nاى موسى ، آيا مىدانى چرا تو را از خانه فرعون به بيابان‌ها فرستادم تا ده سال در بيابان زندگى كنى ؟ چون مىخواستم تو را بسازم و براى خويشتن تربيت كنم .\r\nيادم مىآيد روزى از روزها با مرحوم آية اللَّه شهيد مدنى به اطراف قم مسافرت كرده بوديم . يكى از دوستان به ايشان عرضه داشت كه آقا ما را نصيحت كنيد . ايشان روايتى خواندند و اشك از ديدگانشان جارى شد . فرمودند : هفته‌اى دو بار اعمال ما را به خدمت حضرت بقية اللَّه عرضه مىدارند . گاه نامه عمل يكى از دوستان و شيعيان حضرت را كه به دست ايشان مىدهند ، حضرت نگاهى مىكند و اشك مىريزد و نزد پروردگار عالم خجل و شرمنده مىشود .\r\nدر بيان فضايل اخلاقى حضرت رسول مىفرمايند :\r\nيغضب لربه و لا يغضب لنفسه ؛\r\nغضب رسول اللَّه براى پروردگارش بود و هيچ گاه براى نفس خويش غضبناك نشد .\r\nانس مىگويد : شب‌ها من براى پيامبر اكرم غذا مىبردم و همواره مقدارى شير يا غذايى ساده شام آن حضرت را تشكيل مىداد . شبى حضرت ديرتر از معمول به خانه مراجعت كردند . من گمان كردم حضرت شام خويش را صرف نموده و بيرون از خانه غذا خورده است . از اين رو ، شير را خوردم . بعد ديدم حضرت گرسنه هستند و هنوز غذا نخورده‌اند ، اما به خاطر اين كه من خجل و شرمنده نشوم ، آن شب حضرت اسمى از شام به ميان نياوردند و گرسنه به بستر رفته و خوابيدند . اين اثر تأديب خداوندى است كه آدمى اين چنين با خلق خدا مدارا نمايد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nهنگامى كه ما در مدرسهء فيضيه تحصيل مىكرديم و هنگام نماز مغرب و عشا يا نماز صبح فرا مىرسيد ، اگر دوستانمان در حجره مشغول مطالعه بودند ، نماز را خيلى بلند نمىخوانديم ؛ مبادا حواس آنان پرت شود و حقى از حقوقشان ضايع گردد . اين گونه مطالب لازم است . مؤدب به آداب الهى شويد و اخلاقتان را بر طبق موازين اسلام قرار دهيد تا انسان‌هاى وارسته و شايسته‌اى گرديد .\r\nتوجه كنيد كه حضرت على عليه السلام در بارهء اولياى خدا و دوستان حضرت حق چه مىفرمايد :\r\nاللّهمّ ! إنّك لا تخلى أرضك من حجّة لكيلا يضلّ أوليائك ؛\r\nپروردگارا ، هيچ گاه تو زمين را از حجت خالى نخواهى گذاشت تا بندگان و دوستان تو گمراه نشوند و كسى نتواند آنان را از راه حق منحرف سازد .\r\nآن گاه حضرت در وصف بندگان و اولياى خدا سخنى مىگويد كه من هر چه فكر مىكنم ، مىبينم كه اين جملات منطبق بر شماست :\r\nالأقّلون عدداً ؛\r\nاينان كسانى هستند كه از جهت عدد قليل هستند .\r\nاگر همه انسان‌هاى روى كره زمين را حساب كنيد ، يك پنجم آنان مسلمين هستند و در ميان مسلمين نيز يك پنجم آنان را شيعيان و دوستداران اهل بيت عصمت و\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nطهارت تشكيل مىدهند . آن گاه حضرت مىفرمايد :\r\nالأعظمون قدراً ؛\r\nاما اينان از جهت قدر و ارزش بسيار و الا مقام و عظيم هستند .\r\nيهجم بهم العلم على حقيقة الإيمان ؛\r\nيعنى علم در قلوب اينان بر پايه ايمانشان وارد مىشود و كمالات بر پايه ايمان آنها به ايشان رو مىكند .\r\nفتستجيب أرواحهم لقادة العلم ؛\r\nروح آنان اجابت مىكند ، كسانى را كه آنان را به سوى علم و دانش دعوت مىكنند .\r\nروح آنان تسليم پروردگار و اهل بيت است و در برابر آنها خضوع و خشوع دارد .\r\nآن گاه حضرت چنين مىفرمايد :\r\nفأرواحهم معلّقة بالمحلّ الأعلى ؛\r\nارواح آنان به پروردگار و محل اعلى تعلق دارد .\r\nطوبى لهم على صبرهم و يا شوقاه على رؤيتهم !\r\nخوشا به حال آنان كه صبر را پيشه كردند و به مقامات عالى رسيدند و من چه شوقى براى زيارت آنان دارم !\r\nحضرت ، در قسمت ديگرى از نهج البلاغه ، در وصف برادر ايمانى مىفرمايد :\r\nكَانَ لِي فِيمَا مَضَى أَخٌ فِي اللَّهِ وَ كَانَ يُعْظِمُهُ فِي عَيْنِي صِغَرُ الدُّنْيَا فِي عَيْنِهِ ؛\r\nمن در گذشته برادرى داشتم الهى ، كه از ديدگاه من بسيار بزرگ و ارزشمند و و الا مقام بود . و اين عظمت او در نظر من به خاطر اين بود كه دنيا در نظر او كوچك و پست و حقير بود .\r\nبرادران و خواهران گرامى ، دنيا را كوچك بشماريد ؛ علاقه به دنيا پيدا نكنيد و جهت‌گيرىهاى اخلاقى و اعتقايد خويش را استقامت بخشيد . به دعاى نيمه شب امام\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nزين العابدين عليه السلام توجه فرماييد :\r\nاللّهمّ أخرج من قلبى حبّ الدنيا و اجمع بينى و بين المصطفى و آله خيرتك من خلقك ؛\r\nخدايا محبت دنيا را از قلب من خارج كن و مرا با پيامبر بزرگوارت و خاندان او كه بهترين خلق تو هستند همراه نما .\r\nانسان هر كجا كه هست ، اگر قلبش با رسول خدا و خاندان او باشد ، حقيقتاً با آنهاست .\r\nروايت ديگرى كه از امام صادق عليه السلام وارد شده ، مؤيد مطلب ماست . آن گاه كه حضرت به يكى از يارانش مىفرمايد : آيا با يكديگر مىنشينيد و در بارهء فضايل ما سخن مىگوييد ؟ عرضه مىدارد : بلى يا بن رسول اللَّه . حضرت مىفرمايد : خداوند شما را رحمت كند . اين طلب رحمت براى همه كسانى است كه در طول تاريخ ياد اهل بيت عصمت و طهارت را زنده كنند .\r\nاى دوستان عزيز و اى شاگردان مكتب امام زمان ، اميدوارم قدر و منزلت خود را بشناسيد . پس سعى كنيد متصف به آداب اسلامى باشيد و بكوشيد كه در مملكت امام زمان گناه نكنيد تا با مقام والاى انسانيت نايل آييد .\r\nسعى كنيد نوافل يوميه را بخوانيد ؛ اين نوافل عبارت‌اند از : نافله مغرب چهار ركعت بعد از نماز مغرب ، نافله عشا دو ركعت بعد از نماز عشا ، نافله صبح دو ركعت قبل از نماز صبح ، نافله ظهر هشت ركعت قبل از نماز ظهر ، نافله عصر هشت ركعت قبل از نماز عصر و نافله شب يازده ركعت در نيمه شب ، در نوافل كوتاهى نكنيد و بدانيد بين متدينين قديم ، نوافل با فرايض خيلى فرق نداشتند .\r\nشما الحمد للَّه‌جوان هستيد و مىتوانيد دقايقى از وقت شبانه روز خود را به عبادات استحبابى بگذرانيد . پس به اين اندازه از وقت خود مضايقه نفرماييد . چگونه در مجالس مهمانى و گفت و گو ساعت‌ها از وقت خود را صرف مىكنيد ، پس در مورد نوافل عذر نياوريد .\r\nدر ساير نمازهايتان نيز توجه به معبود را ملاحظه كنيد . يكى از دوستان براى من تعريف مىكرد كه روزى خدمت يكى از علماى بزرگ رسيده بود . مىگفت : آن عالم\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nبزرگوار مشغول نماز و مناجات و ذكر و عبادت بود . پيش رفتم و پس از سلام ، عرض كردم : آقا من مسأله‌اى از شما دارم و آن اين است كه در نماز چه كنم كه حضور قلب داشته باشم ؟ مىگفت : تا اين جمله را گفتم ، نگاهى به من انداخت و شروع به گريه نمود و چند دقيقه‌اى را با صداى بلند گريه كرد . آن گاه فرمود : آقا من خودم هنوز نتوانسته‌ام اين مسأله را اصلاح كنم ، به شما چه بگويم ؟ البته او توانسته بود . آنچه مىتوانست در نظرش چيزى نبود . پس معلوم مىشود كه اين مسأله چه قدر اهميت دارد . در روايت وارد شده است :\r\nقد لا يكتب من صلوة العبد الا سجدة واحدة ؛\r\nگاه نوشته نمىشود از نماز بنده‌اى مگر تنها يك سجده .\r\nملائك مقرب عبادت او را نزد خدا مىبرند و عرضه مىدارند : خداوندا ، امروز نماز ظهر و عصر بنده‌ات يك سجده بيشتر نبود . و گاه از اين اسفناك‌تر :\r\nوَ إِنَّ مِنْهَا لَمَا يُلَفُّ كَمَا يُلَفُّ الثَّوْبُ الْخَلَقُ فَيُضْرَبُ بِهَا وَجْهُ صَاحِبِهَا ؛\r\nنماز را در كهنه‌اى مىپيچند و به صورت صاحبش مىزنند و مىگويند : جايگاه اين نماز عرش است ؟ ما اين نماز را در كنار نمازهاى على بن ابى طالب قرار دهيم ؟\r\nدر اين‌جا امام حسن جمله‌اى دارد كه بسيار پر ارزش است . اين جمله بخشى از دعاى روز عرفه امام حسين عليه السلام است :\r\nإِلَهِى مَنْ كَانَتْ مَحَاسِنُهُ مَسَاوِيَ فَكَيْفَ لَاتَكُونُ مَسَاوِيهِ مَسَاوِيَ وَ مَنْ كَانَتْ حَقَائِقُهُ دَعَاوِيَ فَكَيْفَ لَاتَكُونُ دَعَاوِيهِ دَعَاوِى ؛\r\nخداوندا ، كار نيك من زشت و بد است چه رسد به كارهاى بدم . گاه نماز انسان اسباب شرمندگى و خجلت نزد خداست .\r\nمن از دوستان خواهش مىكنم با نفس خويش مبارزه كند ، با خود مبارزه كنند .\r\nمسلم است كه شيطان با شما مبارزه خواهد كرد و يكى از صحنه‌هاى مبارزه و ميادين جهاد در حال نماز ، قلب نمازگزار است . او بايد فكر خود را متوجه معبود نمايد تا از\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nنماز خويش حداكثر استفاده را ببرد .\r\nدر حالات ابن ابى جمهور احسايى - كه از بزرگان علماى بوده است - مىنويسند :\r\nپس از نماز صبح تسبيح به دست مىگرفت و تعقيبات حضرت زهرا - سلام اللَّه عليها - مىخواند و با هر ذكرى قطره‌اى اشك از چشمانش فرو مىريخت ؛ به گونه‌اى كه تسبيحات او يك ساعت به طول مىانجاميده است ؛ « و مع كلّ تسبيح قطرة من دمع العين » .\r\nبا خدا راز و نياز كنيد و اين حالات را از خدا بخواهيد . در دعاى دوم از مناجات خمسة عشر - كه مناجات الشاكين عن النفس است - چه زيبا مناجات كردن را به انسان مىآموزند :\r\nإِلَهِى إِلَيْكَ أَشْكُو نَفْساً بِالسُّوءِ أَمَّارَةً وَ إِلَى الْخَطِيئَةِ مُبَادِرَةً ، وَ بِمَعَاصِيكَ مُولَعَةً ، وَ لِسَخَطِكَ مُتَعَرِّضَةً . . . إِلَهِى إِلَيْكَ أَشْكُو قَلْباً قَاسِياً مَعَ الْوَسْوَاسِ مُتَقَلِّباً .\r\nمرحوم فيض در كتاب وافى مىگويد : « كل من على الارض مرضى و كل من تحت الارض موتى » . اين زمين بيمارستان است و قبرستان . هر كه در زير زمين است ، مرده است و هر كه بر روى زمين است ، مريض است .\r\nعدم تمايل به مناجات مرض است . دست به دعا برداريد و در اواخر شب اين جملات را با سوز دل بيان كنيد :\r\nإِلَهِى تَعَرَّضَ لَكَ فِى هَذَا اللَّيْلِ الْمُتَعَرِّضُونَ وَ قَصَدَكَ فِيهِ الْقَاصِدُونَ وَ أَمَّلَ فَضْلَكَ وَ مَعْرُوفَكَ الطَّالِبُون .\r\nدر قرآن جمله‌اى از حضرت عيسى عليه السلام نقل مىكند كه مىفرمايد :\r\n« وَ جَعَلَنِى مُبَارَكاً أَيْنَ مَا كُنْتُ » ؛\r\nو هر جا كه باشم مرا با بركت ساخته .\r\nآيا بركت ما هم به جامعه مىرسد ؟ يا علف‌هاى هرزى هستيم در صحراى انسانيت ؟ اميدوارم تقوا پيدا كنيم . تزكيه نفس بيابيم . و انسان كامل شويم تا توفيق ترك گناهان و نورانيت قلوب نصيبمان گردد . ان شاء اللَّه .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\n16 . اخلاق اسلامى ( روح ربانى )\r\nگفتار خويش را در بارهء روح آغاز مىكنيم كه چگونه آن را اصلاح كنيم و صلاح و فسادش را تشخيص دهيم .\r\nاين مطلب مهمى است كه راه تربيت روح و نفس چيست ؟ و يكى از اوجب واجبات براى هر انسانى اين است كه در خويشتن تأمل كند و در صلاح و فساد كتاب نفس خويش مطالعه كند و در گذشته و حال و آينده خويش دقت نمايد . البته جهان هستى همچون نهر روانى است كه مبدأ و منتهايى دارد و ما همه در اين مسير حركت مىكنيم ؛ چه بخواهيم و چه نخواهيم . همه انسان‌ها همانند مسافرين يك قطار هستند كه از مبدئى حركت كرده و به سوى مقصدى طى طريق مىكند . مسافرين اين قطار مختلف‌اند ؛ عده‌اى خوابند و عده‌اى بيدار ؛ عده‌اى مشغول مطالعه‌اند و عده‌اى سرگرم نماز و راز و نياز با حضرت حق ؛ عده‌اى نيز مىگويند و مىخندند و به غفلت عمر مىگذرانند . اما در عين حال ، اين قطار مىرود تا به مقصد برسد و آنجاست كه بانگ رحيل مىآيد و به تعبير حضرت حسين بن على عليه السلام :\r\n ما أقرب الوعد من الرحيل * و كلّ حىّ سالك سبيل \r\nحسين بن على ، غير آن كه حسين است و بزرگ است و عزيز است ، اديب نيز هست .\r\nچه نزديك است هنگام وعده رحيل و كوچ ، كه بايد همه زندگان بدين طريق پاى نهند .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nانسان كامل انسانى است كه در اين باره زياد دقت و تفكر كند و اگر به امراض روحى مبتلا نيست ، در گفتار و كردار و پندار خويش لحظه به لحظه تجديد نظر كند .\r\nگاه ، انسان مريض است . در اين حال ، غذاى شيرين نيز در مذاق او تلخ است . چنين انسانى بايد معالجه كند تا در ذائقه او مطالب عالم ديگر ، تلخ و سنگين نيابد . كسى كه روحش به امراض گوناگون مبتلاست ، هيچ امرى از امور دنيا به اندازهء تفكر در كمال و آمادگى براى سفر آخرت در نزد او ثقيل نيست . پس شكايت به خدا بريم و از او مدد جوييم :\r\nإِلَهِى ! إِلَيْكَ أَشْكُو نَفْساً بِالسُّوءِ أَمَّارَةً وَ إِلَى الْخَطِيئَةِ مُبَادِرَةً ؛\r\nخداوندا ، چه كنم كه نفسم مرا همواره به بدىها دعوت مىكند و به زشتىها وا مىدارد .\r\nپيامبر مكرم اسلام مىفرمود :\r\nالناس نيام ، فإذا ماتوا انتهبوا ؛\r\nانسان‌ها همه خواب‌اند و از سير خويشتن غافل . آن گاه كه مىميرند ، بيدار مىشوند و خود را مواجه به مستقبلين عالم برزخ مىبينند .\r\nگذشته‌هاى آدمى به استقبال مىآيند و اولين سؤالى كه خداى - عز و جل - از انسان مىكند ، اين است كه : بنده من ، تو در اين مدت مديد چه كرده‌اى و با خود چه آورده‌اى ؟\r\n« أَ وَ لَمْ نُعَمِّرْكُمْ مَا يَتَذَكَّرُ فِيهِ مَنْ تَذَكَّرَ » ؛\r\nاى انسان‌ها ، آيا من به شما آن قدر مهلت ندادم كه متذكر شويد و توجه پيدا كنيد ، و آدم شويد و خود را اصلاح كنيد ؟\r\nعلى عليه السلام در جمله‌اى از حِكَم نهج البلاغه مىفرمايد :\r\nأَهْلُ الدُّنْيَا كَرَكْبٍ يُسَارُ بِهِمْ وَ هُمْ نِيَام ؛\r\nمردم دنيا همانند قافله‌اى هستند كه سوارند و پيش مىروند ، اما همگى در خواب غفلت و ناآگاهى ( و آن گاه بيدار مىشوند كه ديگر سودى ندارد ) .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nدر جمله‌اى ديگر على عليه السلام مىفرمايد :\r\nفَاتَّقُوا اللَّهَ عِبَادَ اللَّه . . . كُونُوا قَوْماً صِيحَ بِهِمْ فَانْتَبَهُوا ؛\r\nاى بندگان خدا ، بر شما باد به تقوا . . . . جزء كسانى باشيد كه بر سرشان صيحه كشيدند و آنان بيدار شدند و مسير هدايت پيمودند .\r\nگاهى وضو بگيريد و جاى خلوتى را بيابيد و به مقام حق عرضه بداريد :\r\n« رَبَّنَا إِنَّنَا سَمِعْنَا مُنَادِياً يُنَادِى لِلْإِيمَانِ أَنْ آمِنُوا بِرَبِّكُمْ فَآمَنَّا » ؛\r\nخداوندا ، گوش جانم از جانب حجاز ندايى شنيد كه مىگفت : اى انسان‌ها بياييد و به سوى كمال حركت كنيد . ما ايمان آورده‌ايم .\r\nپروردگارا ، لبيك لبيك ، اللهم لبيك و سعديك ، و الخير فى يديك ، و الشر ليس اليك ، و المهدى من هديك ، لا ملجأ الا اليك و حنانيك ، تباركت و تعاليت ، سبحانك رب البيت . تلبيه بگوييد . دعوت حق را شما تلبيه بگوييد و بگذاريد اهل دنيا به شيطان تلبيه و لبيك بگويند . انسان كامل ، انسان زنده و حقيقى بايد دنيا را به مرده‌هاى متحرك واگذارد تا بخورند و بهره جويند و پى آرزوى خويش بدوند :\r\n« ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ » ؛\r\nبگذارشان تا بخورند و برخوردار شوند و آرزو [ ها 
  ] سرگرمشان كند ، پس به زودى خواهند دانست .\r\nمبادا شما با نظر اعجاب به اهل دنيا بنگريد . شما والاتر از اين هستيد كه به آنها با نظر اعجاب نگاه كنيد . واللَّه ! يك ساعت مطالعه شما به ميليون‌ها دلار آنان ارزش دارد .\r\nمگر همين ثروت و متاع دنيا نبود كه قارون را قارون كرد ؟ چرا ما به اين متاع اندك علاقه‌منديم ؟\r\nهر گاه دنيا به حضرت موسى - على نبينا و آله و عليه السلام - رو مىآورد و اندكى پول و ثروتش زياد مىشد ، مىگفت : استغفرك يا اللَّه ! خدايا مگر مىخواهى من هم\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمثل قارون شوم كه مقدمه قارون شدن را در من ايجاد نموده‌اى ؟\r\nچرا ما از چيزهايى كه انبياى الهى ناخشنود بودند ، لذت مىبريم ؟ من گاهى فكر مىكنم و حكم مىكنم كه از نظر روحى بيمارم و بايد معالجه شوم ؛ زيرا نسبت به چيزهايى كه مورد غضب خدا و رسول است و مورد تنقيد آنان است ، علاقه‌مندم .\r\nبشر بايد اين مرض را بفهمد . خدا رحمت كند فيض كاشانى را كه در محجة البيضاء چنين مىفرمايد :\r\nكلّ من فوق الأرض مرضى و كلّ من تحت الأرض موتى ؛\r\nجز مردگان همه انسان‌ها مريض‌اند ( و بايد معالجه شوند ) .\r\nافتخار امام زمان به جوانانى است كه در حال جوانى ، عقلشان پير است و خردشان كهن است و به اسارت هوى و هوس در نيامده‌اند .\r\nدر زمان طاغوت دوستى داشتم ، گاهى از اوقات با هم صحبت مىكرديم . مىگفت :\r\nفلان جوان در دانشگاه درس مىخواند . من پرسيدم : با وضع فساد در دانشگاه‌ها از نظر مذهبى چگونه است ؟ و او پاسخ داد : واللَّه اين جوان با آن همه فساد و فحشا و منكر يك مكروه انجام نمىدهد . آفرين بر چنين انسانى .\r\nخداوند در بارهء حضرت يوسف سوره‌اى نازل كرده ؛ چرا كه او در برابر معصيتى قرار گرفت ، اما خاضع نشد . اين جوان‌ها همانند يوسف پيامبر هستند .\r\nخوشا به آن جوانى كه آن قدر قوى باشد كه بتواند راه درست را برود و افتخار بر آن انسانى كه در بحبوحه و كشاكش نفس و جوانى گناه نكند !\r\nكميل بن زياد رحمه الله از شاگردان ممتاز مدرسه علوى است و قبرش در اطراف قبر مطهر حضرت على عليه السلام است . او مىگويد :\r\nأَخَذَ أَمِيرُ الْمُؤْمِنِينَ عليه السلام بِيَدِى وَ أَخْرَجَنِى إِلَى نَاحِيَةِ الْجَبَّان ؛\r\nعلى عليه السلام دست مرا گرفت و مرا با خود به بيابان برد .\r\nجبانه صحراى بيرون شهر را مىگويند و گاهى نيز به گورستان خلوت و سوت و كور اطلاق مىشود .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nعجب سعادتى !\r\nفَلَمَّا أَصْحَرَ تَنَفَّسَ الصُّعَدَاءَ ؛\r\nآه سردى از دل بركشيد .\r\nو مطالب مفصلى گفت . جملاتى در اين خطبه به چشم مىخورد كه بسيار جالب و حكيمانه است . ابتدا فرمود :\r\nيَا كُمَيْلُ ! إِنَّ هَذِهِ الْقُلُوبَ أَوْعِيَةٌ ؛\r\nاى كميل ، اين قلوب ظرف‌هاى مختلفى هستند .\r\nخداوند در اين دنيا ظروفى دارد به نام قلوب . برخى از آنها از محبت حضرت حق سرشار است . و برخى ديگر از محبت تهى است .\r\nفَخَيْرُهَا أَوْعَاهَا ؛\r\nاما بهترين اين ظرف‌ها ظرفى است كه جز او كسى در آن نباشد .\r\nدر يكى از ادعيه زين العابدين عليه السلام اصرار مىورزد كه خدايا هر چيزى كه مرا از تو دور كند ، آن را از من دور كن و هر انسانى كه رابطه‌اش مرا از تو مىبُرد ، رابطه او را با من قطع كن ؛ پدرم ، فرزندم ، اقوامم ، عشيره‌ام و يا هر كس ديگرى كه باشد .\r\nقاضى بيضاوى يكى از قضات اهل تسنن است . موطن او در اطراف فارس بوده و تفسيرش نيز از تفاسير معروف است . و ظاهراً خلاصه مختصر و مفيد تفسير الكشاف زمخشرى است كه در ميان علماى تسنن از شايسته‌ترين تفاسير است .\r\nقاضى بيضاوى اين تفسير را نوشت و خدمت خليفه عصر خود برد تا آن را مطالعه كند . خليفه آن را به دقت خواند و از ظرايف و لطايف آن بسيار لذت برد . آن گاه ، خطاب به قاضى بيضاوى گفت : چيزى از من بخواه . او گفت : در فارس - كه موطن من است - به خاطر اين كه من از قديم در آن‌جا بوده‌ام ، اعتنايى به من نمىشود . شما قضاوت آن‌جا را به من بسپاريد تا بدين عنوان وارد فارس شوم و مردم در برابر من خضوع كنند .\r\nخليفه دستور داد حكم قضاوت فارس را به نام او بنويسند . و او تفسير دقيق خويش را در مقابل قضاوت خطّه فارس معاوضه كرد و در زمرهء وعاظ السلاطين درآمد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nظريفى از اين ماجرا خبردار شد و خدمت قاضى بيضاوى آمد و گفت : شما در سورهء مباركهء حمد در ضمن تفسير آيهء « إِيَّاكَ نَعْبُدُ وَ إِيَّاكَ نَسْتَعِينُ » ، علت تقدم مفعول بر فعل را اختصاص و انحصار ذكر كرده‌ايد ؛ يعنى خدايا در برابر غير تو خضوع نمىكنم و از كسى به جز تو استعانت نمىجويم . پس چرا تو خود از غير خدا استعانت جستى و تفسير خويش را به حكم قضاوت فارس بخشيدى ؟\r\nبگذريم . على عليه السلام خطاب به كميل مىفرمايد : اى كميل ، در احوال مردم دنيا دقت كن كه سه تيره‌اند :\r\nالنَّاسُ ثَلَاثَةٌ : عَالِمٌ رَبَّانِيٌّ وَ مُتَعَلِّمٌ عَلَى سَبِيلِ نَجَاةٍ وَ هَمَجٌ رَعَاعٌ .\r\nعده‌اى از انسان‌ها دانشمند الهى هستند . همه چيز آنان از خداست . گفتار ، كردار و پندار آنان تنها از آن خداست .\r\nمن اميدوارم كه اين صفات بر ما انطباق داشته باشد . فقط بايد قدرى مراعات كنيم .\r\nقرآن مىفرمايد :\r\n« وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ » ؛\r\nمقام شما بسيار و الا و بالاست ، به شرطى كه ايمان داشته باشيد [ و با نگاه خيانت‌آميزى و يا سخن نادرستى خداى ناكرده از علو درجات خويش نكاهيد 
  ] .\r\nخوشا به حال كسى كه اين سعادت را بيابد كه تحت نظر استاد لايقى بدين علو مقام دستيابى پيدا كند ! من به تجربه يافته‌ام كه آنان كه زير نظر استاد فرزانه‌اى و با امداد از انفاس قدسى رادمرد نيكوكارى تربيت مىشوند ، در صراط مستقيم باقى مىمانند .\r\nشيخ انصارى - كه استاد نخبگانى همچون ميرزاى شيرازى كبير است - بر سر مرجعيت با ميرزاى شيرازى نزاع مىكنند ؛ اما چه نزاعى ؟ اين مىگويد تو لايق‌تر از من هستى و اين كسوت برازنده توست و آن ديگرى مىگويد : تو از من عاقل‌ترى و تو بايد بر مردم مرجعيت پيدا كنى . قرآن كريم نيز از اين نوع نزاع در بهشت و در ميان\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبندگان خالص خدا حكايت مىكند :\r\n« يَتَنَازَعُونَ فِيهَا كَأْساً لَا لَغْوٌ فِيهَا وَ لَا تَأْثِيمٌ * وَ يَطُوفُ عَلَيْهِمْ غِلْمَانٌ لَهُمْ كَأَنَّهُمْ لُؤْلُؤٌ مَكْنُونٌ » ؛\r\nبراى بهشتيان از انواع و اقسام خوراكىها و نوشيدنىها مهيا مىكنند . اما آنان با يكديگر نزاع مىكنند كه شما بفرماييد و آن ديگرى هم مىگويد شما ميل كنيد .\r\nمن از همه اساتيد محترم خواهش مىكنم به فرزندان خود با عطوفت دينى نگاه كنند و نقايص آنان را بر طرف سازند و روح آنان را تكامل بخشند .\r\nاستادى داشتم - خداوند او را رحمت كند - قبل از درس و يا بعد از درس ، هر گاه كه من وقت داشتم ، حاضر بود بنشيند و مرا موعظه كند و من رهين منن اويم ؛ گرچه عدم هستم و شبه الوجودم . آن كس كه در تحت تربيت يك انسان كامل قرار بگيرد ، انسان مىشود . لقمان به فرزندش مىگويد :\r\nيَا بُنَيَّ جَالِسِ الْعُلَمَاءَ وَ زَاحِمْهُمْ بِرُكْبَتَيْك ؛\r\nنيكان را پيدا كن و در برابر آنان زانو بزن [ و از محضرشان درس كمال و انسانيت بياموز 
  ] .\r\nعده ديگرى از انسان‌ها متعلم بر طريق حق و نجات هستند و بقيه كسانى هستند كه حضرت امير عليه السلام آنان را به همج الرعاع تشبيه كرده است . همج ، مگس‌هاى بسيار ريزى هستند كه در تابستان‌هاى خشك صحرا حيواناتى را مىيابند و دور سر آنان مىگردند . حضرت على انسان‌هايى را كه نه عالم‌اند و نه متعلم بر طريق نجات ، همچون حيوانات بىشعورى مىداند كه در زندگى جز مزاحمت براى ديگران كارى ندارند .\r\nدر تاريخ ديدم كه ابراهيم خليل الرحمن انبوه گوسفندان خويش را كه در صحرا مشغول گشت و گذار و چرا بودند ، تماشا مىكرد . ناگهان صدايى به گوشش رسيد كه بسيار زيبا و دل انگيز بود . توجه حضرت ابراهيم بدين صدا معطوف شد كه\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبا سوز و گداز ويژه‌اى چنين زمزمه مىكرد :\r\nسبّوح قدّوس ربّنا و ربّ الملائكة و الروح ؛\r\nيعنى منزه و پاكيزه است پروردگار ما و پروردگار همه ملائك و روح القدس .\r\nمضمون اين سخن را ما نيز در تسبيحات اربعه بيان مىكنيم :\r\nسبحان اللَّه و الحمد للَّه‌و لا إله إلّااللَّه و اللَّه اكبر .\r\nصدا خاموش شد و ابراهيم - كه واله و شيداى اين نواى الهى شده بود - فرمود : اى صاحب صدا ، اگر يك بار ديگر اين نغمه را تكرار كنى ، ثلث گوسفندانم را - كه اين صحرا پر كرده‌اند - به تو خواهم بخشيد .\r\nصدار بار ديگر به گوش رسيد : « سبّوح قدّوس ربّنا و ربّ الملائكة والروح » . طعم اين سخن زيبا در ذايقهء ابراهيم خليل بسيار شيرين جلوه كرد . فرمود : بار ديگر بگو ، ثلث ديگرى از گوسفندانم را به تو خواهم داد . او آواى خويش را گفت و ابراهيم تمناى خويش را تكرار كرد كه اگر باز هم بخوانى ، همه گوسفندانم از آن توست . آن زمزمه الهى تكرار شد و ابراهيم گوسفندان را رها كرد و رفت . در اين هنگام ، ابراهيم جمال صاحب نغمه را ملاحظه فرمود كه به او گفت : اى ابراهيم ، من كسى هستم كه مأمورم بدين جا بيايم و با اين آواى دل انگيز مهر و محبت تو را به خداى خويش بيازمايم . قرآن نيز مىفرمايد :\r\n« وَ إِذِ ابْتَلَى إِبْرَاهِيمَ رَبُّهُ بِكَلِمَاتٍ فَأَتَمَّهُنَّ قَالَ إِنِّى جَاعِلُكَ لِلنَّاسِ إِمَاماً قَالَ وَ مِنْ ذُرِّيَّتِى قَالَ لَا يَنَالُ عَهْدِى الظَّالِمِينَ » .\r\nما ابراهيم را امتحان مىكنيم نه تنها ابراهيم ، كه همه آدميان را آزمايش مىنماييم .\r\nدار ، دار امتحان و دنيا محل آزمايش است :\r\n« أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لَا يُفْتَنُونَ » ؛\r\nآيا مردم گمان مىكنند كه ما آنان را به صرف اين كه بگويند ايمان آورده‌ايم وا مىگذاريم و امتحانشان نمىكنيم ؟\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nإِلَهِى مَنِ الَّذِى نَزَلَ بِكَ مُلْتَمِساً قِرَاكَ فَمَا قَرَيْتَه ؛\r\nاى خداى بزرگ ، چه كسى به در خانه تو آمده و اظهار عجز و ناتوانى نموده تو او را نپذيرفته‌اى ؟\r\nاى پروردگار عظيم ، ما را بپذير . ما خواهان كمال هستيم . اساس همه حاجات نزد ما كمال است . ما مىخواهيم انسان باشيم به گونه‌اى كه اگر از حضرت بقية اللَّه پرسيدند : فلانى چه طور آدمى است ؟ ايشان بفرمايد : من از او راضيم . خداوندا ، ما يك تبسم حضرت حجت را با دو جهان معاوضه نمىكنيم .\r\nاى پروردگار بزرگ ، از يك تبسم ولى تو ، بقية اللَّه الاعظم سعادت مىخوانيم و از گرفتگى چهرهء مباركش ، نشان شقات خود را مىيابيم .\r\nوقتى قرآن مىخوانيد و به حالات انبيا مىرسيد ، از اين جملات آسان نگذريد . چه قدر عالى است كه خداوند به پيامبر و الا مقام خويش ، حضرت ابراهيم نشان افتخار مىدهد و در باره‌اش مىفرمايد :\r\n« نِعْمَ الْعَبْدُ إِنَّهُ أَوَّابٌ » ؛\r\nچه نيكو بنده‌اى است ابراهيم كه اهل آه و ناله است ؛ اهل سوز و گداز است .\r\nاو كه هر گاه به حساب اعمال خويش مىرسيد ، آه مىكشيد و از عمق دل ناله مىكرد .\r\nخداوندا ، اين مقامات و خلعت‌هاى نيكو را كه به انبياى خويش بخشيده‌اى ، به ما نيز ارزانى بدار و ما را در پيشگاه لطف و كردم خويش مقبول فرما .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\n17 . اخلاق اسلامى ( در وادى محبّت )\r\n« يَا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِى اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكَافِرِينَ يُجَاهِدُونَ فِى سَبِيلِ اللَّهِ وَ لَا يَخَافُونَ لَوْمَةَ لَائِمٍ ذلِكَ فَضْلُ اللَّهِ يُؤْتِيهِ مَنْ يَشَاءُ وَ اللَّهُ وَاسِعٌ عَلِيمٌ » ؛\r\nاى گروهى كه ايمان آورده‌ايد ، هر كه از شما از دين خود مرتد شود ، به زودى خدا قومى را كه ( بسيار ) دوست دارد و آنها نيز خدا را دوست دارند و نسبت به مؤمنان سرافكنده و فروتن و نسبت به كافران سرافراز و مقتدرند ، به نصرت اسلام بر مىانگيزد كه در راه خدا جهاد كنند و در راه دين از نكوهش و ملامت احدى باك ندارند . اين است فضل خدا كه هر كه را بخواهد عطا كند . . .\r\nاين آيهء شريفه از آيات پر محتوا ، عظيم و عجيبى است كه منطبق با دوستان و مؤمنان و بندگان شايسته پروردگار است . گويا خداوند در عصر نزول قرآن ، عده‌اى را تهديد مىكند كه اگر دين الهى را نپذيرند و قبول نكنند ، خداوند ديگران را بر مسند آنان مىنشاند .\r\nدين گاهى به معناى مطلق طاعت اللَّه استعمال مىشود :\r\n« مُخْلِصِينَ لَهُ الدِّينَ » .\r\nگاهى نيز به معناى جزا و پاداش است :\r\n« مَالِكِ يَوْمِ الدِّينِ » .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nدر بسيارى از مواقع نيز دين ، به مجموعهء قوانينى اطلاق مىشود كه از جانب خداوند تبارك و تعالى براى هدايت خلق خدا نازل شده است . دين در اين آيه بدين معناست .\r\nاگر افرادى باشند كه از برنامه ما - كه براى احياى بشر از روز نزول الى يوم القيامة نازل كرده‌ايم - اعراض كنند ، ما كسانى را داريم كه اين نعمت را بپذيرند و در قلوب خود احكام و معارف ما را جاى دهند .\r\nاينان چه كسانى هستند كه خداوند بر وجودشان مباهات و افتخار مىكند ؟\r\nخداوند در اين آيهء شريفه - كه در صدر بحث ذكر كرديم - صفات بندگان صالح و شايسته خود را بر مىشمارد تا ما بتوانيم با شناخت اين صفات ، آنان را نيز بشناسيم .\r\nآنان كسانى هستند كه :\r\n1 . « يحبهم » ؛ خداوند آنان را دوست دارد .\r\n2 . « يحبونه » ؛ آنان نيز خداى خود را دوست مىدارند .\r\n3 . « أذلة على المؤمنين » ؛ آنان در برابر همكيشان خود و مؤمنان خاضع و ذلول هستند .\r\n4 . « اعزة على الكافرين » ؛ در برابر كفر و كافران ، ستم و ستم‌پيشگان و بت و بت‌پرستان ، اين گونه افراد استوار ، قائم ، محكم و پيروزند .\r\n5 . « يجاهدون فى سبيل اللَّه » ؛ آنان در راه خدا نبرد و مجاهده مىكنند و در اين راه ، هم مشقّات مبارزه با نفس خويش و هم سختىهاى نبرد با دشمن خارجى را تحمل مىكنند .\r\n6 . « لا يخافون لومة لائم » ؛ آنان از هيچ اعتراضى و يا مسخره و تهديد و تطميعى باك ندارند .\r\nاينان چه كسانى هستند ؟ آيا ما آنان را تشخيص مىدهيم ؟ آيا تاريخ فقط افراد خاصى از ايشان سراغ دارد ؟ و آيا صحيح است كه ما رحمت خدا را محدود كنيم به اين كه فقط افراد مشخصى در صحنه تاريخ ديده مىشوند كه همچون ستاره‌هاى روشنى در اين آسمان مىدرخشند ؟\r\nآيا تنها مقداد و ابوذر و سلمان و زراره و محمد بن مسلم و شيخ مفيد و سيد مرتضى و ساير افراد اين سلسله طيّبه ، مصداق اين قوم هستند ؟\r\nما معتقديم اولياء اللَّه و علماى باللَّه ، هر چند كه از مصاديق بارز « وقعوا فى الرحيل\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nالاول من السابقين التى الجنة » به شمار مىروند ، همه از كسانى هستند كه در اين آيهء شريفه بحث از آنان رفته است .\r\nظاهر آيه دلالت دارد كه هر كس متصف بدين صفات باشد ، از مصاديق اين قوم است .\r\nبرخى از دوستان اظهار مىدارند كه زندگى سخت است و دشوارىها و ناراحتىها ، فراوان . من به ايشان مىگويم : اين ناراحتىها را به جان بخريد . خداوند مىخواهد شما را بپذيرد و عشق و علاقهء خويش را به شما بدين وسيله ابراز نمايد .\r\nدر احوالات حضرت موسى كليم اللَّه مىگويند كه هر گاه فقير و گرفتار مىشد ، با خرسندى مىفرمود : « مرحبا به شعار الصالحين » . و هر گاه درهاى نعمت به روى او گشوده مىشد ، با ناراحتى مىگفت : « خداوندا ، نكند مىخواهى مرا قارون كنى كه مقدمات آن را فراهم آورده‌اى ؟ »\r\nشما در تاريخ ملاحظه مىكنيد كه خداوند هر انسانى را بهتر بپذيرد ، بيشتر در سختىها و ناراحتىها قرار مىدهد .\r\nدر بارهء شيخ طوسى رحمه الله گفته شده كه « جلس على كرسيّه و يدرس الف » ؛ در بغداد بر كرسى درس نشسته و هزاران شاگرد از محضر فيض او بهره مىبردند . ناگهان كارگزاران حكومت ريختند و او را كتك زدند و از شهر بيرون كردند و آن كتابخانه عظيمى را - كه از ذخاير فرهنگ اسلام به شمار مىرفت - در آتش سوزاندند .\r\nاما او مأيوس و دلسرد نشد ، بلكه به نجف مهاجرت كرد و به تأسيس حوزهء علميه در آن‌جا مبادرت كرد و آن موج خروشان هرگز از حركت باز نايستاد .\r\nخود را در طبق اخلاق بگذارند و به خدا عرضه كنيد ، آن گاه همه چيز بگيريد ، اما مگر چنين معامله‌اى نصيب هر كسى مىشود ؟\r\nآن عرب بيابانى از جلوى مسجدى عبور مىكرد ، صداى دلنوازى از درون مسجد شنيد كه او را بر جاى ميخكوب كرد :\r\n« إِنَّ اللَّهَ اشْتَرَى مِنَ الْمُؤْمِنِينَ أَنْفُسَهُمْ وَ أَمْوَالَهُمْ بِأَنَّ لَهُمُ الْجَنَّةَ » .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبا خود انديشيد . عجبا ! خداوند جان و مال مرا مىخرد و در عوض بهشت به من عطا مىكند ؟ بى تأمل گفت :\r\nاتبعت ، قبلت ، اشتريت ؛\r\nخداوندا ، تبعيت نمودم و طرف اين قرارداد واقع شدم .\r\nآن گاه بيان داشت :\r\nلا اقبله و لا استقبله ؛\r\nخدايا نه اقاله مىكنم و درخواست فسخ اين معامله مىنمايم و نه اين كه اگر درخواست فسخى از طرف مقابل صورت پذيرد ، تن در مىدهم .\r\nدر باب مراحل حُب گفته مىشود كه حُب سه مرحله دارد :\r\n1 . معرفت المحبوب ، 2 . حب المحبوب ، 3 . عشق المحبوب .\r\nاول عرفان اللَّه است . عرفان النبى و عرفان الولى است :\r\nاللَّهُمَّ عَرِّفْنِى نَفْسَكَ فَإِنَّكَ إِنْ لَمْ تُعَرِّفْنِى نَفْسَكَ لَمْ أَعْرِفْ نَبِيَّكَ اللَّهُمَّ عَرِّفْنِى رَسُولَكَ فَإِنَّكَ إِنْ لَمْ تُعَرِّفْنِى رَسُولَكَ لَمْ أَعْرِفْ حُجَّتَك ؛\r\nاول معرفت است . تا معرفت نباشد ، جذبه و ميل ايجاد نمىشود . پس از ايجاد محبت مىتوان آن را به كمال رسانيد تا به مرحله عشق برسد . در روايات ، واژه عشق قليل الاستعمال است ؛ يعنى خيلى كم به كار رفته است . علت آن نيز اين است كه عشق عموماً در محبت‌هاى دنيوى و مادّى از قبيل پول و جاه و هوى و هوس و . . . استعمال مىشود . از اين رو ، در روايات ، از عشّاق با عنوان « التامّين فى محبة اللَّه » ياد مىشود .\r\nبدين جهت ، لغت‌نويسان عشق را « افراط محبت » معنا كرده‌اند .\r\nبه مجنون گفتند اين ليلى كيست كه تو چنين علاقه‌اى به او دارى ؟ و اين چه عشقى است كه تو را دلباخته او نموده است ؟ شعرى خواند عجيب و پرشور كه آدمى را متنبه مىسازد :\r\n صغيرين نرعى البهم يا ليت إنّنا * إلى اليوم لم نكبر و لم تكبر البهم \r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمن و او در اوان كودكى بزها و برّه‌ها را در چراگاه مىچرانديم و به همراه يكديگر بيابانگردى مىكرديم . اما اى كاش نه من ، نه او و نه بره‌ها هيچيك بزرگ نمىشديم كه تا هنگام نفخ صور در كنار يكديگر باشيم .\r\nمىگويند مجنون بيچاره را كتك زدند و كشان كشان به سوى كعبه بردند تا از عشق دنيوى خويش توبه كند . به او گفتند دامان كعبه را بگير كه :\r\nاستار الكعبة ظل اللَّه ؛\r\nاستار كعبه دامان حق است .\r\nاين پرده را بگير و بگوى :\r\nالبيت بيتك و الضيف ضيفك ؛\r\nخدايا خانه ، خانهء تو و ميهمان ، ميهمان توست .\r\nآن گاه با خضوع عرضه بدار :\r\nاللهم ! اخرج حب ليلى من قلبى ؛\r\nخداوندا ، حب و دوستى ليلى را از قلب و جان من بيرون بياور .\r\nاو نگاهى كرد ، آهى كشيد و گفت :\r\nاللهم زد فى قلبى حب ليلى ؛\r\nخداوند محبت ليلى را در قلب من افزون فرما .\r\nچرا ما به محبت‌هاى خود جهت نمىدهيم و آن را مختص خدا و اولياى او نمىنماييم ؟\r\nنزد مرحوم شيخ ابو القاسم قمى ، صاحب كتاب قوانين - اين مرد جليل القدر كه داراى مقام كشف و كرامت بود - شعرى از شيخ بهايى - رحمه اللَّه - خواندند . ايشان غش كرد و بيهوش شد . شعر خطاب به حضرت حجت - صلوات اللَّه و سلامه عليه - است :\r\n عشاق جمالك احترقوا * فى بحر صفاتك قد غرقوا \r\nعشّاق جمال تو مىسوزند و در درياى لا يتناهى صفات تو غرق مىشوند .\r\n« وَ لكِنَّ اللَّهَ حَبَّبَ إِلَيْكُمُ الْإِيمَانَ وَ زَيَّنَهُ فِى قُلُوبِكُمْ » ؛\r\nخداوند ايمان را محبوب شما و زينت قلوبتان قرار داد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nقدر نعمت هدايت و ايمان را بدانيد . هر قطره از اشك چشم شما كه در شامگاه از خوف خداى تعالى جارى شود ، روحتان را اوج مىدهد و باعث افزايش مقامات معنوى شما مىشود .\r\nمرحوم كلينى بيست سال زحمت كشيد ، از اين شهر به آن شهر رفت و دو جلد كتاب نوشت كه محصول قسمت عمده‌اى از دوران پر ثمر عمر او بود . حتى شنيد در فلان شهر مردى كلام حقى از معدن نبوت و امامت فرا گرفته است ، فرسنگ‌ها پياده روى كرد تا او را يافت و آن حديث را به دست آورد و كتابش تكميل شد . آن گاه نام آن را الكافى گذاشت . اين مفهوم واقعى محبت است .\r\nاما هر چه محبت افزون‌تر و مقام انسان والاتر باشد ، سقوطش ، به مراتب ، تكان دهنده‌تر است . سقوط از يك ديوار مرتفع كم عرض يقيناً دشوارتر از سقوط از يك ديوار كم ارتفاع سهل العبور است .\r\nبا خدا باشيد ، توكل به خدا كنيد و بدانيد مقام شما والاست ، اگر خود آن را به خطر نينداخته و دچار خدشه نسازيد .\r\nفى الجمله ، از اين مرحله عشق - كه « تامّين فى محبة اللَّه » بدان دست يافته‌اند - به عنوان « تيم » تعبير مىكنند كه حضرت امير نيز در دعاى كميل از آن چنين ياد مىكند :\r\nوَ اجْعَلْ لِسَانِى بِذِكْرِكَ لَهِجاً وَ قَلْبِى بِحُبِّكَ مُتَيَّماً ؛\r\nخداوندا ، زبان مرا به ذكر و ياد خويش گويا بگردان و دوستى و علقه خود را در قلب من جايگزين فرما .\r\nدر احوالات موسى بن عبد اللَّه مىنويسند كه روزى وارد سامرا شد ( اين نام را از اين جهت بر سامرا گذارده‌اند كه هر كس وارد آن شود ، خوشحال مىشود ، « سرّ من رآى » ) و سراغ خانه امام هادى عليه السلام را گرفت . محله‌اى را به او معرفى كردند به نام « عسكريه » كه عموماً فقرا در آن زندگى مىكردند . عسكريه تبعيدگاه دو امام بزرگوار شيعه ، امام هادى و امام عسكرى عليهما السلام است كه بدين جهت آنان را عسكريين مىنامند .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nموسى بن عبد اللَّه خدمت امام هادى عليه السلام رسيد و عرضه داشت :\r\nعَلِّمْنِى يَا ابْنَ رَسُولِ اللَّهِ ! قَوْلًا أَقُولُهُ بَلِيغاً كَامِلًا إِذَا زُرْتُ وَاحِداً مِنْكُم ؛\r\nيا بن رسول اللَّه ، كلام بليغ و فصيح به من ياد بده كه هر وقت خواستم بتوانم با آن شما را زيارت كنم .\r\nدر اين جا بود كه امام هادى زيارت « جامعه كبيره » را به موسى بن عبد اللَّه تعليم كرد . زيارت « جامعه » تنها يك زيارت معمولى نيست ، سراپا معرفى مقام ولايت و امامت است كه اگر انسان اين زيارت را نخواند و به مفاهيم آن پى نبرد ، هرگز امامت را در نمىيابد .\r\nدر اين زيارت مىخوانيم :\r\nالسَّلَامُ عَلَى مَحَالِّ مَعْرِفَةِ اللَّهِ . . . وَ التَّامِّينَ فِى مَحَبَّةِ اللَّهِ ؛\r\nسلام بر آن دل‌هايى كه محل حلول معرفت اللَّه است و سلام بر آنان كه به محبت خدا به طور تمام و كمال دست يافته‌اند .\r\nخوشا به حال آن بنده‌اى كه وقتى قرآن و ادعيه را مىخواند ، اگر به آيه يا جمله‌اى از جنت و فردوس برسد ، شوق به لقاى آن پيدا كند و اگر به عنوانى از جهنم برخورد كند ، خود را از مقدمات آن برحذر دارد .\r\nخود را با قرآن پيوند بزنيد و راه و رسم زندگى و هدايت را از قرآن بجوييد . در سورهء حمد مىخوانيم :\r\n« اهْدِنَا الصِّرَاطَ الْمُسْتَقِيمَ » ؛\r\nخدايا ما را به راه مستقيم هدايت فرما .\r\nما هدايت چه كسانى را به همراه خود در اين آيهء شريفه از خدا مىخواهيم ؟ و اين ضمير « متكلم مع الغير » شامل چه افرادى مىشود ؟\r\nخداوندا ، من به درگاه تو آمده‌ام و حرف بزرگى دارم . من هدايت همه انسان‌ها را از تو مىخواهم .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n« مَا خَلْقُكُمْ وَ لَا بَعْثُكُمْ إِلَّا كَنَفْسٍ وَاحِدَةٍ » ؛\r\nآفرينش و برانگيختن شما [ در نزد ما 
  ] جز مانند [ آفرينش 
  ] يك تن نيست ، كه خدا شنواى بيناست .\r\nبراى خدا آفريدن يك پشه و يا ميلياردها انسان و موجودات ديگر تفاوتى نمىكند و اگر كسى گمان كند كه يكى از ديگرى آسان‌تر است ، كفر ورزيده و خدا را نشناخته است .\r\nخدايا ، من به تنهايى به حضور ملكوتى تو آمده‌ام و مىخواهم تمام انسان‌هايى را كه در اين كره خاكى زندگى مىكنند ، به راه راست هدايت فرمايى .\r\nدر دعا قناعت نمىتوان كرد . امام زين العابدين عليه السلام روش دعا كردن را به ما مىآموزد . در اين جملات دقت كنيد :\r\nاللَّهُمَّ اغْفِرْ لِحَيِّنَا وَ مَيِّتِنَا شَاهِدِنَا وَ غَائِبِنَا ذَكَرِنَا وَ أُنْثَانَا صَغِيرِنَا وَ كَبِيرِنَا حُرِّنَا وَ مَمْلُوكِنَا .\r\nاين جملات را بنويسيد و هر روز بخوانيد كه اين‌ها برنامه زندگى عاشقان لقاء اللَّه است و الگوى زندگى كسانى است كه مىخواهند خود زنده شوند و ملتى را احيا كنند .\r\nعَمِيَتْ عَيْنٌ لَاتَرَاكَ عَلَيْهَا رَقِيبا ؛\r\nكور باد آن چشمى كه تو را همواره مراقب نفس خويش نبيند .\r\nكلام ، خود دلالت دارد كه از آنِ سيد شهيدان عالم حضرت حسين بن على - سلام اللَّه عليه - است . آن گاه حضرت مىفرمايد : زيانكار است آن كسى كه :\r\nلَمْ تَجْعَلْ لَهُ مِنْ حُبِّكَ نَصِيباً ؛\r\nحظّ وافرى از محبت تو پيدا نكرده است .\r\nعلامت اين محبت چيست ؟ اين است كه اگر به مال و منالى و يا پست و مقامى و يا راز و رمزى دست يافتى ، بتوانىخود را در برابر شرع مهار كنى و افسار نفس خويش را در دست خود بگيرى . اگر چنين شد ، زهى سعادت . و الا نصيبى از محبت در وجود تو قرار داده نشده است .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\n18 . اخلاق اسلامى ( اسماء روح )\r\nبحث اخلاقى ما در چند شمارهء گذشته در بارهء روح انسانى بود . روح از مصاديق غيب است و اگر بخواهيم مطالعه‌اى در جنبه‌هاى گوناگون آن داشته باشيم ، بايد به اين حقيقت اعتراف كنيم كه روح موجودى غيبى است .\r\nدر تعريف غيب آورده‌اند كه غيب ، چيزى است كه از حواس ظاهرى انسان غايب است ؛ يعنى حواس ظاهرى آدمى نمىتواند آن را درك كند ؛ قوه سامعه صداى او را نمىشنود ، باصره قادر نيست رنگ و هيئت و هيكل او را ببيند ، ذايقه از آن طعمى نمىچشد ، شامّه بوى آن را استشمام نمىكند و لامسه با او تماسى ندارد . روح چنين موجودى است كه حقيقت آن تا به حال درك نشده است ، ولى از آثار آن مىتوان به وجودش پى برد . شواهد و قراينى وجود دارد كه مىتوان از وجود آنها وجود روح را فهميد ؛ همچون خداوند تبارك و تعالى كه با چشم سر مشاهده نمىشود ، ولى از آثار و مخلوقات او مىتوان به وجودش يقين نمود ؛ چنان كه حضرت على عليه السلام در اين باره مىفرمايد :\r\nلَاتُدْرِكُهُ الْعُيُونُ بِمُشَاهَدَةِ الْعِيَانِ وَ لَكِنْ تُدْرِكُهُ الْقُلُوبُ بِحَقَائِقِ الْإِيمَانِ ؛\r\nديدگان با مشاهده ظاهرى نمىتوانند او را ببينند ، اما دل‌ها با حقيقت ايمان مىتوانند او را مشهود نمايند .\r\nو باز در همين ارتباط است كه مولاى متقيان و امير مؤمنان على عليه السلام در پاسخ به اين\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nسؤال كه « آيا تاكنون خداوند جهانيان را ديده‌اى ؟ » مىفرمايد :\r\nلم أعبد ربا لم أره ؛\r\nيعنى خدايى را كه نبينم ، پرستش نمىكنم .\r\nبه همين جهت است كه بعضى گمان كرده‌اند على عليه السلام به محل مخصوصى رفته و خداوند را ديده است . حتى عده‌اى از علماى اهل تسنن به چنين مقامى در جهان آخرت قايل شده‌اند ؛ به گونه‌اى كه فخر رازى ، مفسر كبير و عظيم القدر اهل تسنن ، در كتاب خويش ، اعتقاد به رؤيت خداوند در جهان آخرت پيدا كرده است . اما بدون كوچك‌ترين تأملى در مىيابيم كه اين معنا معقول نيست و بشر قدرت ندارد خداوند را ببيند ؛ زيرا خداوند از مقولهء غيب است و حواس ظاهرى قادر به ادراك آن نيست .\r\nخداوند در اولين آيات بزرگ‌ترين سوره قرآن پيرامون مسأله غيب چنين مىفرمايد :\r\n« ذلِكَ الْكِتَابُ لَا رَيْبَ فِيهِ هُدًى لِلْمُتَّقِينَ » ؛\r\nاين است كتابى كه در [ حقانيت 
  ] آن هيچ ترديدى نيست ؛ [ و 
  ] مايه هدايت تقواپيشگان است .\r\nكتاب اللَّه به قدرى عظمت دارد كه خداوند براى اشاره به آن از ضمير اشاره به دور استفاده مىكند . [ عرب براى اين كه عظمت چيزى را يادآور شود ، براى اشاره به آن از ضمير اشاره به دور استفاده مىكند 
  ] .\r\nفى الجمله ، خداوند در اين آيه مىفرمايد : كتاب اللَّه ، كتابى است كه شك و ريبى در آن وجود ندارد و هدايتش مخصوص متقين است و متقين كسانى هستند كه ايمان به غيب دارند .\r\nغيب در واقع يك كلمه نيست ؛ جمله‌اى بسيار پر محتواست كه شامل تمام حقايق دين مىشود . خداوند تبارك و تعالى از مصاديق بارز غيب است . معاد نيز از مصاديق غيب است . رسالت انبيا و كتاب اللَّه و احكام و اصول و فروع آن تماماً مبتنى بر وحى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nاست و وحى اتكا به غيب دارد . اصلًا ايمان به غيب تمام الايمان و تمام الاصول و الفروع است و تنها فاصلهء ميان كفر و ايمان اعتقاد به غيب است .\r\nروح و روان نيز از مصاديق روشن غيب است كه در اين پيكر موقتاً براى خود جايى گزيده و ما در جست و جوى او و موقعيت او هستيم و هنوز نتوانسته‌ايم آن را بشناسيم .\r\nيكى ديگر از عناوين روح ، كتاب است . ما مىتوانيم روح را كتاب بناميم ؛ كتابى پر محتوا و قطور كه داراى ابواب و فصول و كلمات و مفاهيم عالى است :\r\n و أنت الكتاب المبين الذى * بأحرفه تظهر المضمر \r\nاى انسان ، دقت كن كه تو كتابى بسيار آشكار و روشن هستى ؛ كتابى كه روح و روان آدمى ناميده مىشود و با مطالعه آن محتواى عجيب و والايى براى انسان آشكار مىشود .\r\nتنها تفاوت اين كتاب مهم با ديگر كتب ، اين است كه در آن غلط و اشتباه فراوان است ؛ زيرا تمام آن به دست و قلم تكوين نوشته نشده است ، بلكه در طول زمان بسيار به آن دستبرد زده شده و فراوان به انحراف كشيده شده است .\r\nتحت تربيت پدر و مادر و آن گاه ، استاد و معلم و دبير و رفيق و دوست ، خطوط مختلفى در كتاب وجود انسان نقش بسته و اين وظيفه اوست كه پس از معرفت نفس و ورود به اجتماع به مطالعه و تعمق در كتاب نفس خويش بپردازد و تا انسان اين كتاب نفس را نخواند و اشتباهات آن را اصلاح نكند ، فراگيرى علوم و دانش‌هاى ديگر اثر مطلوب خويش را نمىبخشد . بايد از كتاب نفس شروع كرد و آن گاه به كسب علوم ديگر پرداخت .\r\nقرآن كريم خطاب به همه ما مىفرمايد :\r\n« وَ كُلَّ إِنسَانٍ أَلْزَمْنَاهُ طَائِرَهُ فِى عُنُقِهِ وَ نُخْرِجُ لَهُ يَوْمَ الْقِيَامَةِ كِتَاباً يَلْقَاهُ مَنْشُوراً » ؛\r\nو كارنامه هر انسانى را به گردن او بسته‌ايم ، و روز قيامت براى او نامه‌اى كه آن را گشاده مىبيند بيرون مىآوريم .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nدر اين آيه اعتقادات و افعال و كردار و پندار و گفتارى كه از انسان‌ها نشأت مىگيرد ، همچون طاير و پرنده‌اى پنداشته شده كه از آشيانه وجود پريده و به عالم باقى پيوسته است . آن گاه مىفرمايد ما همه آثار و اعمال انسان‌ها را حفظ كرده و طوق گردن آنان نموده‌ايم .\r\nانسان‌ها كتابى هستند كه اعمالشان سطور اين كتاب و گفتارشان كلمات آن و كردارشان تصاوير آن است .\r\nبنده گاهى به دوستان توصيه مىكنم كه كتاب تكوين ( جهان هستى ) و كتاب تدوين الهى ( قرآن مجيد ) را مطالعه كنند .\r\nقرآن نيز مىفرمايد :\r\n« أَ وَ لَمْ يَنْظُرُوا فِى مَلَكُوتِ السَّمَاوَاتِ وَ الْأَرْضِ » ؛\r\nآيا در ملكوت آسمان‌ها و زمين و هر چيزى كه خدا آفريده است ننگريسته‌اند .\r\nچرا آدميان در اين كتاب عظيم تكوين دقت و تأمل نمىكنند ؟\r\nاما نكته مهم‌تر اين كه اعظمِ از اين دو كتاب ، كتاب نفس است كه خطاب خداوند در روز قيامت در ارتباط با اوست :\r\n« اقْرَأْ كِتَابَكَ كَفَى بِنَفْسِكَ الْيَوْمَ عَلَيْكَ حَسِيباً » ؛\r\nبخوان ، تو خود كتاب خويش را بخوان كه تو بر حساب و كتاب نفس خويش كفايت مىكنى .\r\nسيره نبوى نيز بر مطالعه و تأمل در اين كتب عظيم الهى قرار دارد :\r\nو كان يقوم النبى فى اواسط الليل و اواخرها .\r\nرسول مكرم اسلام در اواسط شب و اواخر آن چندين بار از جا بر مىخاست ، وضو مىگرفت و آن گاه به آسمان و ماه و كواكب - كه از مظاهر كتاب تكوين هستند - مىنگريست و اين آيات عجيب قرآن را - كه سراپا روح و عرفان و حركت و توجه\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nاست - قرائت مىكرد و مرغ جان او به عالم بالا پر مىزد و با يگانه معبود هستى راز و نياز مىنمود :\r\n« إِنَّ فِى خَلْقِ السَّمَاوَاتِ وَ الْأَرْضِ وَ اخْتِلَافِ اللَّيْلِ وَ النَّهَارِ لَآيَاتٍ لِأُولِى الْأَلْبَابِ * الَّذِينَ يَذْكُرُونَ اللَّهَ قِيَاماً وَ قُعُوداً وَ عَلَىجُنُوبِهِمْ وَ يَتَفَكَّرُونَ فِى خَلْقِ السَّمَاوَاتِ وَ الْأَرْضِ رَبَّنَا مَا خَلَقْتَ هذَا بَاطِلًا سُبْحَانَكَ فَقِنَا عَذَابَ النَّارِ » ؛\r\nمسلماً در آفرينش آسمان‌ها و زمين ، و در پى يكديگر آمدن شب و روز ، براى خردمندان نشانه‌هايى [ قانع كننده 
  ] است . همانان كه خدا را [ در همه احوال 
  ] ايستاده و نشسته ، و به پهلو آرميده ياد مىكنند ، و در آفرينش آسمان‌ها و زمين مىانديشند [ كه : 
  ] پروردگارا ، اينها را بيهوده نيافريده‌اى ؛ منزهى تو ! پس ما را از عذابِ آتش دوزخ در امان بدار .\r\nآن گاه دو ركعت نماز مىخواند و مىخوابيد . باز بيدار مىشد ، وضو مىگرفت و به آسمان مىنگريست و آيات فوق را تلاوت مىكرد .\r\nقرآن مجيد نيز در آيات عديده بدين مطلب اشعار دارد :\r\n« وَ مِنَ اللَّيْلِ فَتَهَجَّدْ بِهِ نَافِلَةً لَكَ عَسَى أَنْ يَبْعَثَكَ رَبُّكَ مَقَاماً مَحْمُوداً » ؛\r\nو پاسى از شب را زنده بدار ، تا براى تو [ به منزله 
  ] نافله‌اى باشد ، اميد كه پروردگارت تو را به مقامى ستوده برساند .\r\nاگر مىخواهيد به مقام شايسته‌اى دست يابيد ، بايد قسمتى از شب را به مناجات بگذرانيد . كلمه هُجُود از اضداد است ؛ يعنى هم به معناى خواب استعمال مىشود و هم به معناى بيدارى است . خداوند در اين آيه براى اقامه نماز شب دستور به هجود مىدهد . اين مطلب تنها اختصاص به مقام رسالت ندارد ، بلكه هر كس بخواهد به مقامى برسد و از اسارت نفس خويش به در آيد ، بايد نيمه شب اصرار كند و نيرو بگيرد تا هم موفق به جهاد با نفس گردد و هم بتواند با هزاران فسادى كه همه روزه از همه سو متوجه انسان است ، مبارزه نمايد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n« إِنَّ نَاشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلًا » ؛\r\nقطعاً برخاستن شب ، رنجش بيشتر و گفتار [ در آن هنگام 
  ] راستين‌تر است .\r\nدقت و تأمل در اين آيه انسان را مات و مبهوت مىسازد .\r\nاى پيامبر ، روحى كه از نيمه‌هاى شب تربيت يافته و با خلوت الهى و مبدأ ديگر انس و الفت گرفته است ، مىتواند محكم بايستد و با نفس خويش و همه مظاهر فساد مبارزه كند .\r\nاز امام زين العابدين عليه السلام پرسيدند : كيف اصبحت يا بن رسول اللَّه ؛ اى فرزند پيامبر ، چگونه صبح كردى ؟ حضرت فرمود : صبح كرده‌ام ، در حالى كه هفت طلبكار به دنبالم در حركت است ؛ خدا واجبات مىخواهد ، پيامبر مستحبات مىخواهد ، زن خوراك مىخواهد ، قبر بدن مىخواهد ، عالم برزخ روح مىخواهد و انسانيت كمال مىخواهد .\r\nمى گويند هنگامى كه مرحوم شيخ مفيد از دنيا رفت و او را دفن كردند ، فرداى آن روز ديدند ، امام زمان - سلام اللَّه عليه - بر روى قبرش با انگشت نوشته است :\r\n لا سوت الناعى يفقدك انه * يوم على آل الرسول عظيم \r\nاى كاش منادى خبر مرگ تو را به من نمىداد كه اين روز براى اولاد رسول اللَّه بسيار عظيم و طاقت فرساست .\r\nانسانى كه مىداند مخاطب اين آيه قرآن است كه :\r\n« يَا أَيُّهَا الْإِنْسَانُ إِنَّكَ كَادِحٌ إِلَى رَبِّكَ كَدْحاً فَمُلَاقِيهِ » ؛\r\nاى انسان ، حقّاً كه تو به سوى پروردگار خود به سختى در تلاشى ، و او را ملاقات خواهى كرد .\r\nو هر لحظه به خدا نزديك‌تر و نزديك‌تر مىگردد ، اگر پاكيزه باشد و خود را تصفيه و تزكيه نمايد ، به مقام محمود دست مىيابد . هوى و هوس و محيط و حتى زبان و چشم و گوش ما وسيله اسارتمان شده‌اند . گاهى من به رفقا مىگويم : برادران من ، بياييد مرا از اين اسارت نجات دهيد كه من اسير نفسم و اميد آن دارم كه خداوند به ما\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nآن دهد كه به شايستگان درگاه خويش عطا فرموده است .\r\nپس روشن شد كه روح كتابى است كه ما تا زنده‌ايم ، قادر به خواندن آن نيستيم و آن گاه مىتوانيم آن را بخوانيم كه حيات جاويد يافته باشيم . آن چه پندار ، گفتار و كردار انسان را تشكيل مىدهد ، در اين كتاب منعكس مىشود .\r\nمن زمانى به يادداشت‌هاى خود نگاه مىكردم ، ديدم در يكى از آنها نوشته شده است كه در روز قيامت سه رقم كتاب وجود دارد :\r\n1 . كتاب تدوينى خاص ، 2 . كتاب تدوينى عام ، 3 . كتاب تكوينى خاصى .\r\nكتاب تدوينى خاص ، كتابى است كه در روز قيامت به دست افراد مىدهند :\r\n« فَأَمَّا مَنْ أُوتِيَ كِتَابَهُ بِيَمِينِهِ فَيَقُولُ هَاؤُمُ اقْرَءُوا كِتَابِيَهْ » ؛\r\nامّا كسى كه كارنامه‌اش به دست راستش داده شود ، گويد : « بياييد و كتابم را بخوانيد » .\r\nدر آنجاست كه به مؤمنين و متقين خطاب مىشود :\r\n« يَا أَيَّتُهَا النَّفْسُ الْمُطْمَئِنَّةُ * ارْجِعِى إِلَى رَبِّكِ رَاضِيَةً مَرْضِيَّةً * فَادْخُلِى فِى عِبَادِى » ؛\r\nاى نفس مطمئنّه ، خشنود و خداپسند به سوى پروردگارت بازگرد ، و در ميان بندگان من درآى .\r\nهر كس كوشش نمايد و كمى اصلاح نفس كند ، متعلق اين خطاب است .\r\n راضى چو يكى قطره كه از بحر جدا شد * آمد به سبو باز بشد جانب دريا \r\nهر يك از ما قطره‌اى از دريا بوده‌ايم كه ما را برگرفته و در كوزه تن كرده‌اند تا آن روز كه دوباره اين كوزه را بر آن محيط برند و بشكنند و اين آب را دوباره به دريا باز گردانند .\r\nتا آن‌جا كه لسان الغيب حافظ مىگويد :\r\n حجاب چهره جان مىشود غبار تنم * خوشا دمى كه از اين چهره پرده برفكنم \r\n\r\n","description":"","footnote":"","page_name":" 295 ","page_number":295},
  {"content":"\r\n\r\nبندگان خالص خدا مىخواهند هر چه زودتر اين قفس شكسته شود تا پرواز كنند و به عالم بالا پر بكشند .\r\nكتاب ديگر ، كتاب تدوينى عام است . روز قيامت از اين نظر بسيار عظيم و قابل تأمل و دقت است . كتاب تدوينى عام در حقيقت تابلوى بسيار بزرگى است كه در مقابل همه اهل محشر قرار مىگيرد . خداوند در آياتى از كلام اللَّه مجيد صحنه‌اى از اين تابلوى عظيم را مجسم نموده است :\r\n« وَ خَسَفَ الْقَمَرُ * وَ جُمِعَ الشَّمْسُ وَ الْقَمَرُ » ؛\r\nو ماه در خسوف افتد ، و آفتاب و ماه به هم گرد آيند .\r\n« وَ أَشْرَقَتِ الْأَرْضُ بِنُورِ رَبِّهَا وَ وُضِعَ الْكِتَابُ وَ جِىءَ بِالنَّبِيِّينَ وَ الشُّهَدَاءِ وَ قُضِيَ بَيْنَهُمْ بِالْحَقِّ وَ هُمْ لَا يُظْلَمُونَ » ؛\r\nو زمين به نور پروردگارش روشن گردد ، و كارنامه [ اعمال در ميان 
  ] نهاده شود ، و پيامبران و شاهدان را بياورند ، و ميانشان به حق داورى گردد ، و مورد ستم قرار نگيرند .\r\nدر روز قيامت خبرى از آفتاب و ماه نيست ، زمين با نور پروردگار ، روشن و منور مىشود . نور اللَّه ظاهر مىشود و كتاب تدوين عام در مقابل ديد همگان قرار مىگيرد .\r\nدر آنجاست كه مردم اعمال خويش را مشاهده مىكنند و پيامبران - كه رئيس محكمه الهى هستند - و شهدا - كه شاهدان محكمه‌اند - مىآيند و در اين محكمه عظيم الهى كه محاكمه‌اش پنجاه هزار سال طول مىكشد ، قضاوت مىكنند . در بارهء كتاب تدوينى عام است كه مىگويند هيچ عمل بزرگ يا كوچكى از اعمال عباد باقى نمىماند ، مگر اين كه در آن بيان شده است .\r\nكتاب ديگر ، كتاب تكوينى خاص است كه عبارت از وجود و هستى انسان و كتاب تكوينى اوست .\r\nپس مشخص شد كه يكى از عناوين موجودى كه ما در بارهء آن بحث مىكنيم ،\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nكتاب اللَّه است و ما بايد به دنبال اين باشيم كه در دنيا درصدد اصلاح اين كتاب برآييم .\r\nهمواره سعى كنيد كه متأدّب به آداب اللَّه و متخلق به اخلاق اللَّه گرديد . من همواره توصيه كرده‌ام ، اكنون نيز توصيه مىكنم كه يكى از لوازم تقرّب شما انجام نافله است .\r\nشما بايد بدانيد كه اگر نافله نمىخوانيد ، در انجام وظيفه قصور و كوتاهى كرده‌ايد .\r\nدر قديم الايام ، اصحاب ائمه - صلوات اللَّه عليهم - نوافل را همچون واجبات مىپنداشتند و كمتر روزى بر آنان مىگذشت كه پنجاه و يك ركعت نوافلشان را به جا نياورند .\r\nدر روايت است كه شخصى خدمت امام معصوم رسيد . امام در مقام اهميت نماز به او فرمود : هر اندازه از نماز واجب تو كه حضور قلب در آن باشد ، پذيرفته است و باقى به حساب نمىآيد . راوى با تعجب گفت : « فويل لى ، فويل لى ، ثم ويل لى » ؛ واى بر من ! چرا كه در نماز حواس من هميشه بدين سو و آن سو است .\r\nلابد هيچ مقدارى از نمازهاى من نوشته نمىشود .\r\nحضرت فرمود : اندوهناك مباش ، خداوند با نوافل جبران مىكند . وقتى نوافل انجام شد ، فرايض كامل و تمام مىشود .\r\nما بايد همواره از خدا بخواهيم كه قلوب ما را متوجه خود فرموده و پيوند ما را با خويش مستحكم گرداند .\r\nدر روايت مفيد و مختصرى از رسول اكرم صلى الله عليه و آله وارد شده است :\r\nطُوبَى لِمَنْ طَابَ كَسْبُهُ وَ صَلُحَتْ سَرِيرَتُهُ وَ حَسُنَتْ عَلَانِيَتُهُ وَ اسْتَقَامَتْ خَلِيقَتُه .\r\n« طوبى » صيغه‌اى است براى تعريف و تمجيد و يا جاى خاصى از بهشت است . به هر حال ، رسول خدا مىفرمايد :\r\nطوبى از آنِ كسى است كه كسبش پاكيزه ، باطنش صالح ، ظاهرش آراسته و اخلاقش نيكو باشد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nكسب به دو گونه است : نوعى از كسب ، آن است كه مردم براى رفع حوايج جسم و بدن خويش بدان نيازمندند و نوع ديگر ، آن كسبى است كه انسان‌ها براى رفع نيازمندىهاى روح بدان محتاج‌اند كه اين نوع كسب عبارت از كسب دانش و تقواست .\r\nكسب دانش ابعاد مختلفى دارد : يكى انتخاب دانشى است كه انسان مىخواهد آن را كسب كند . ديگر ، اين كه اين دانش را از چه كسى مىخواهد فرا بگيرد . سوم ، اين كه علم و دانش را به چه كيفيت فرا مىگيرد و چهارم ، اين كه اين علوم را در چه محيطى مىخواهد پياده كند و شرايط پياده شدن آن چيست ؟ البته در تمامى اين مراحل طهارت شرط است .\r\nانسان بايد دانش را از كسى فرا بگيرد كه همواره با آن تقوا را نيز به انسان تزريق كند .\r\nجمله‌اى از امام صادق عليه السلام در بارهء تفسير آيهء شريفهء « فَلْيَنْظُرِ الْإِنْسَانُ إِلَى طَعَامِهِ » وارد شده است كه حضرت در اين جمله مىفرمايد : « عِلْمُهُ الَّذِى يَأْخُذُهُ مِمَّنْ يَأْخُذُه » . انسان بايد دقت نمايد كه دانش خويش را از چه كسى فرا مىگيرد .\r\nمن همواره به مدرّسين همهء علوم ، بالاخص علوم اسلامى و دينى توصيه مىكنم كه قبل از شروع درس و بحث خويش ، يك جمله اخلاقى و يا يك روايت اخلاقى بيان كنند .\r\nپيامبر اكرم در بيان اهميت تأديب و تخلّق به اخلاق حسنه مىفرمود : خداوند چهل سال مرا تأديب نمود تا نشان افتخار « وَ إِنَّكَ لَعَلَى خُلُقٍ عَظِيمٍ » را هبه‌ام فرمود .\r\nاين گونه است كه خداوند خُلق عظيم را برازندهء رسول خويش مىداند و خطاب به حضرت موسى - سلام اللَّه عليه - مىفرمايد :\r\n« وَ اصْطَنَعْتُكَ لِنَفْسِى » ؛\r\nمن تو را براى خود ساختم تا علم و دانش و دين مرا به مردم برسانى .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nمرحوم آية اللَّه بروجردى مىفرمودند : هنگامى كه من به نجف اشرف مشرف شده بودم ، در درس مرحوم ميرزاى شيرازى حاضر شدم . در آن روز مرحوم آقاى ايروانى ، يكى از محشين كتاب مكاسب را ديدم كه در درس ميرزا اشكالاتى را مطرح مىساخت . به نظر من اشكالات ايشان سُست و سطحى آمد . پس از چندى دوباره مشرف شدم ، اما اين بار مرحوم ايروانى را ديدم كه در محضر استادِ متبحّر و مدقّق خويش ، آن چنان ساخته و پرداخته شده است كه استاد را از اشكالات به جا و شايسته خويش مات و مبهوت مىسازد .\r\nاين چنين است كه خداوند بعضى از اوقات به بعض بندگان خويش تفضلى مىكند و آنان را از نعمتى بهره‌مند مىسازد كه ديگران از آن محروم‌اند و اين توفيقات رموزى دارد كه وقوف بر آنها براى همگان ضرورى است .\r\nدر روايت است كه گاه بعضى از مستحبات را مزيد بر واجبات عمل كنيد و هر مستحبى را كه شروع مىكنيد ، حداقل يك سال ادامه دهيد .\r\nوقتى مىخواهيد بخوابيد ، دو ركعت نماز به عنوان زيارت پيامبر اكرم صلى الله عليه و آله بخوانيد .\r\nخود را در كنار استوانه ابولبابه و استوانه توبه در حرم مطهر آن حضرت احساس كنيد و پس از نماز بگوييد :\r\nالسلام عليك يا رسول اللَّه و رحمة اللَّه و بركاته .\r\nو اين كار را حداقل يك سال تكرار كنيد و مطمئن باشيد كه اگر انسان يك سال به كسى عرض ارادت كند ، حتماً جوابى خواهد شنيد .\r\nاميدوارم ان شاء اللَّه مورد الطاف خداوند متعال قرار گيريد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\n19 . اخلاق اسلامى ( عقل و خرد )\r\nسخن در روان انسان ، روح آدمى و عوارض آن است . يكى از مهم‌ترين اوصافى كه خداوند براى روح قرار داده ، بلكه بالاترين اوصاف ، صفتى است كه عقل و خرد ناميده مىشود .\r\nعقل بهترين مميز روح از ما سواى آن و شاخص‌ترين مميز انسان از غير است .\r\nبالاترين صفتى كه در خصوص روح تصور مىشود ، صفت عقل است . چنان كه بخواهيم همهء نعمت‌هاى خداوندى را تحت چند عنوان مشخص بيان كنيم ، ما فوق همه آنها خرد است .\r\nنعمت وجود ، اولين نعمتى است كه خداوند به انسان و همه موجودات عطا فرموده است . پس از آن ، نِعَمى است كه از آنها با عنوان « حافظ الوجود » تعبير مىشود .\r\nو آن تمام ابزار عالم هستى است كه وجود آدمى را در دنيا حفظ مىكند و بقاى او را ممكن مىسازد كه از آن هم ، به حافظ الوجود تعبير مىشود . به تعبير ديگر ، مىتوان گفت كه تمامى نعمت‌هاى ظاهرى و مادى دنيا زير لواى اين نعم معنا مىيابد . سومين نعمت ، نعمت علم است كه خداوند به انسان عطا فرموده است . نعمت چهارم ، ايمان است كه مؤمن از اين نعمت بهره‌مند است . صفات اخلاقى و حسنات و مبرّات پنجمين نعمت است كه در انسان‌ها مىتوان سراغ كرد . ششمين نعمت ، توفيق انجام اعمال نيك و صالح است كه پاداش خداوند نيز بر انجام اين اعمال مترتب است .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nنعمت‌هايى كه برشمرديم ، امّهات و اصول نعم الهى است . در اين ميان ، نعمتى كه داخل در همه اين نعم و بلكه برتر ، و بالاتر از آنهاست ، عقل است . به يارى اين نعمت است كه آدمى مىتواند وجود خود را در عالم هستى حفظ كند . دانش به سبب همين نعمت در انسان تحقق مىپذيرد . به سبب عقل است كه ايمان در انسان پديدار مىگردد و به طور كلى تحصيل ايمان براى كسى كه عقل ندارد ، غير ممكن و يا حداقل غير نافع است . اخلاق حسنه و نيكو نيز در سايه اين نعمت بزرگ الهى در انسان تجلى مىيابد .\r\nدر مباحث گذشته روايتى عجيب ، پر معنا و مجمل را از كتاب « العقل و الجهل » اصول الكافى بيان كرديم . اين روايت از امام باقر عليه السلام بود و حضرت در آن ، به اين نكته اشاره فرموده است كه وقتى خداوند براى اولين بار عقل را آفريد ، خطاب به او فرمود :\r\n« اقبال كن » ، عقل اقبال نمود . و آن گاه فرمود : « ادبار كن » ، عقل روى گردانيد . در آن هنگام بود كه خداوند فرمود : به عزت و جلالم سوگند موجودى بالاتر از تو نيافريدم .\r\nحضرت باقر عليه السلام پس از ذكر اين مطلب ، به چهار اثر از آثار عقل اشاره مىكند :\r\n1 . امر پروردگارى متوجه عقل است ؛\r\n2 . نهى خداوند در دنيا توجه به عقل دارد ؛\r\n3 . ثواب و پاداش خير از آنِ عقل است ؛\r\n4 . عقاب و پاداش شر متعلق به عقل است .\r\nفهم اين روايت ، به گونه‌اى كه از ظاهر آن هويداست ، نياز به دقت و تأمل دارد و نكته اول ، در اين است كه متوجه شويم معناى اقبال و ادبار چيست ؟ براى اين دو واژه معانى مختلف نقل شده است ؛ اما با درج جمله‌اى كه از اين روايت حذف شده ، به حسب ظاهر تا حدّى مفهوم روايت روشن مىشود .\r\nخداوند متعال نمىفرمايد كه اى عقل ، به من روى بياور و يا به من پشت كن .\r\nمتعلق اقبال و ادبار چيز ديگرى است : « اقبل بكلّ ما تدرك انّه حسن » و « ادبر بكلّ ما تدرك انّه قبيح » .\r\nاى عقل ، به آنچه درك مىكنى كه نيكوست ، اقبال كن و روى آور و افكار و عقايد\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nنيكو را كسب كن . و از اخلاق و صفاتى كه انسان نبايد به آنها توجه كند ، روى گردان شو و دست از افكار و عقايد انحرافى و خرافى و اخلاق زشت بردار . عقل نيز از همه آنها چشم پوشيد و دست شست .\r\nوقتى چنين خطاب‌هايى متوجه عقل شود و او هم خود را متصف به آنها نمايد ، موجودى مىشود كه به تمام فضايل علمى و اخلاقى و عملى آراسته و از تمامى رذايل اخلاقى و اعتقادى و عملى پيراسته است .\r\nمراد از عقل ، به حسب ظاهر ، همين عقلاى دنيا هستند ؛ مؤمنين و انسان‌هاى پاكى كه در اين جهان زندگى مىكنند .\r\nعقل به معناى عاقل است و عقلا كسانى هستند كه وقتى به آنها خطاب مىشود :\r\n« اقبل » ، آنان اقبال مىكنند ؛ به سوى اخلاق فاضله مىروند ؛ اعمال شايسته انجام مىدهند و عقايد صحيح و علوم نافع كسب مىكنند و هنگامى كه از منهيات منع مىشوند ، از آنها روى مىگردانند . چنين انسانى را عاقل مىگويند و ما مىكوشيم به خواست خداوند به چنين مقامى نايل آييم .\r\nدر دنيا مؤمنين از مصاديق عقل و عقلا هستند . آنان به محاسن ، اقبال نموده و از معاصى رو گردانند . ما نيز بايد در فكر باشيم كه صفت عقل را تقويت نموده و در زمرهء عقلا درآييم ؛ همان مفهومى كه امام صادق عليه السلام در جمله‌اى پر محتوا با بيانى شافى و وافى در باب معناى تقوا فرموده‌اند :\r\nالتقوى أن لَايَرَاكَ اللَّهُ حَيْثُ نَهَاكَ وَ لَايَفْقِدُكَ مِنْ حَيْثُ أَمَرَك .\r\nتقوا و به تعبير ديگر ، عقل و خرد ، به اين معناست كه در جايى كه نهى رسيده ، حضور نيابى و در موضعى كه امر شده است ، فاقد نشوى . مگر مؤمن در مكانى كه معصيت مىشود ، حضور مىيابد ؟ انسان عاقل است و مقام عقلا بسيار عظيم و والاست .\r\nامام كاظم عليه السلام نيز هشام را - كه يكى از شاگردان عظيم الشأن حضرت است - مورد خطاب قرار داده و مىفرمايد :\r\nيَا هِشَامُ ! إِنَ الْعَاقِلَ رَضِيَ بِالدُّونِ مِنَ الدُّنْيَا مَعَ الْحِكْمَةِ ، وَ لَمْ يَرْضَ بِالدُّونِ مِنَ\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nالْحِكْمَةِ مَعَ الدُّنْيَا ، فَلِذَلِكَ رَبِحَتْ تِجارَتُهُم ؛\r\nعاقل كسى است كه با وجود حكمت به كمبود دنيا راضى است ، ولى بدون علم و حكمت طاقت زندگانىاش نيست و بر اين فقدان صبر ندارد . آنچه براى او ارزش دارد ، علم و تحقيقات است .\r\nنيز يكى از ويژگىهاى عاقل را صدق و راستى شمرده و مىفرمايد :\r\nإِنَ الْعَاقِلَ لَايَكْذِبُ وَ إِنْ كَانَ فِيهِ هَوَاه .\r\nيكى از صفات نيك و امتيازات عاقل از غير عاقل ، اين است كه در تمامى عمر ، اهل خلاف واقع نيست و حتى به عنوان شوخى حاضر نيست مخالف واقع سخن بگويد ؛ زيرا او قصد دارد به مراحل بالايى از انسانيت صعود كند و به مدارج عظيمى نايل آيد .\r\nبعضى گمان مىكنند كه دروغ ، استفاده دنيوى برايشان به ارمغان مىآورد ؛ اما اشتباه مىكنند . آنان در پيمودن مسير به انحراف رفته‌اند . اگر انسان در راه هدف مقدس خويش از حق بگذرد و گناهى انجام دهد ، يا به آن هدف نمىرسد و يا اگر هم بدان نايل آيد نتيجه درستى از آن نمىگيرد . عاقل همواره مترصد است كه در راه اهداف خويش گناه نكند .\r\nبرادران و خواهران گرامى ، گاهى از اوقات در وجود خويش تأمل كنيد . بدانيد براى چه آمده‌ايد و به چه كارى مشغول‌ايد ؟\r\nبه مقام ربوبى عرضه بداريد : خداوندا ، بدين جهان پا نهاده‌ام تا نور علم بر دلم بتابد ، نورانيت پيدا كنم و احكام تو را فرا بگيرم . خود ، انسان كامل شوم و ديگران را نيز به كمال برسانم . تو را بشناسم و در برابرت خضوع و عبادت كنم و در زمرهء شايستگانى درآيم كه مشمول سلام‌هاى مسلمين جهان گردم ؛ آنانى كه در پايان نمازهايشان موظف‌اند بگويند :\r\nالسلام علينا و على عباد اللَّه الصالحين .\r\nهر يك از ما بايد به مقامى برسيم كه جامعه را نور ببخشيم و هدايت نماييم ؛\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nپرده‌هاى جهل و ظلمت را از جامعه برداريم و اين امكان ندارد ، مگر اين كه از عقل و خرد خويش بيشترين بهره را ببريم و در زمرهء عقلا درآييم ؛ كسانى كه امام كاظم عليه السلام در بارهء آنها فرمود :\r\nإِنَّ الْعَاقِلَ الَّذِى لَايَشْغَلُ الْحَلَالُ شُكْرَهُ وَ لَايَغْلِبُ الْحَرَامُ صَبْرَه ؛\r\nعاقل كسى است كه اگر همه نعمت‌ها به او روى آورد ، از شكر آنها غفلت نمىكند . يعنى فزونى نعمت او را غافل نمىسازد و از شكر باز نمىدارد و همچنين حرام بر صبر او غلبه نمىكند و هيچ گاه مغلوب نفس اماره نمىشود .\r\nنفس عقلا در برابر هيچ حرامى بر آنان غالب نمىشود و اين مقام بسيار عظيم و والايى است .\r\nبه ياد دارم استادم مىفرمود : من چندين بار شيطان را در خواب ديدم كه به من حمله كرد و بد گفت و خواست با من بجنگد و به من آسيب رساند ، اما موفق نشد ؛ زيرا من مترصدم كه هر جا كارى پيش آيد كه در آن هواى نفسم باشد ، با اشتهاى عقلم تعارض كند ، اشتهاى عقلم را بر هواى نفسم مقدم دارم . و اين خود توفيق الهى است كه انسان بر سر دو راهىها توجه به ارشادات عقل پيدا كند .\r\nروزى حضرت داوود به خدا عرضه داشت : خدايا ، تو مىدانى كه من هر گاه بر سر دو راهىها قرار گرفته‌ام و خواهش نفس اماره‌ام را در يك سو و امر و فرمان تو را در سوى ديگر مقابل هم ديده‌ام ، فرمان تو را بر خواهش نفس خويش مقدم داشته و اطاعت امر و فرمان تو را كرده‌ام .\r\nاما خداوند در برابر اين بيان حضرت داوود جمله‌اى فرمود كه او را شرمنده و خجل نمود :\r\nاى داوود ، درست است كه تو مىگويى هر گاه بر سر دوراهىها قرار گرفته‌ام ، راه خدا را انتخاب نموده‌ام ، اما توفيق اين انتخاب را چه كسى به تو عنايت كرده است ؟\r\nاين خود توفيقى است كه من به بنده شايسته‌ام عنايت كرده‌ام .\r\nخداوندا ، ما اميد به رحمت تو داريم ؛ اميد داريم انسان كامل شويم و موفق به تزكيه\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nنفس گرديم . خداوندا ، ما اميد داريم كه از اسارت نفس به در آييم و مالك نفس خويش شده و مهار عقل را به دست نفس نسپاريم .\r\nبه اين بيان شيوا و فصيح امام سجاد عليه السلام توجه فرماييد :\r\nيا رَبِّ إِنَّ لَنا فِيكَ أَمَلًا طَوِيلًا كَثِيراً ، إِنَّ لَنا فِيكَ رَجاءً عَظِيماً ، عَصَيْناكَ وَ نَحْنُ نَرْجُو أَنْ تَسْتُرَ عَلَيْنا ، وَ دَعَوْناكَ وَ نَحْنُ نَرْجُو أَنْ تَسْتَجِيبَ لَنا ؛\r\nخداوندا ، ما آرزوهاى مهم و طولانى داريم . اميد داريم كه گناهانمان را ببخشايى و ما را به مقام اولياى خود برسانى و دعاهاى ما را به هدف اجابت مقرون سازى .\r\nو يا در دعاى مكارم الاخلاق چه متواضعانه و خاضعانه از خدا طلب اصلاح مىكند :\r\nوَ اسْتَصْلِحْ بِقُدْرَتِكَ مَا فَسَدَ مِنِّى .\r\nخداوندا ، اگر تا به حال افكار و اخلاق و اعمال من فاسد بوده و در تربيت نفس خويش تلاشى نكرده‌ام و اگر در كسب آداب و اخلاق صالحه نكوشيده و عمر خويش را تباه كرده‌ام ، تو خود تباهىها را اصلاح فرما و اين نفس به خطا رفته را به فرمان درآور .\r\nاين مقدار در بارهء موضوع عقل كافى است . اگر موفق شديم ، مطالب ديگرى در بارهء نفس عرضه خواهيم داشت . از خداوند منان مىخواهيم كه توفيق كمال و انسانيت روزيمان فرمايد .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\n20 . اخلاق اسلامى ( اقتدار روح )\r\nمدتى است موضوع بحث ما روح است . در اين بحث در بارهء تسلط روح بر تمامى اعضا و جوارح بدن مطالبى را عنوان مىكنيم ؛ تسلطى كه شما نظير آن را در عالم خارج سراغ نداريد . اراده او نسبت به حركات و سكنات اعضا مطاع و تخلف ناپذير است .\r\nافعال و اعمال جوارح را مىتوان به دو شاخه تقسيم نمود :\r\n1 . افعال غير اختيارى كه صدور آنها از اختيار جوارح انسان خارج است ؛ نظير ضربان قلب ، تنفس ، ترشحات غدد و غيره .\r\n2 . افعال اختيارى كه اعضا و جوارح به اختيار و اراده خويش آنها را انجام مىدهند ؛ مثل حركات دست و پا و قيام و قعود و غيره .\r\nتمامى اين افعال كه افعال اختيارى خوانده مىشوند ، از « ارادة الروح » تكوّن پيدا مىكنند و علت واحده همه اين معلومات اراده روح است . ممكن نيست كه روح و نفس ، فعلى از افعال اعضا را اراده كند و آن فعل در عالم خارج تحقق نيابد . فرمان روح نسبت به اعضا همان است كه خداوند از آن اين گونه تعبير مىكند :\r\n« إِنَّمَا أَمْرُهُ إِذَا أَرَادَ شَيْئاً أَنْ يَقُولَ لَهُ كُنْ فَيَكُونُ » .\r\nيعنى اگر چيزى را اراده كند و بگويد باش ، محققاً ايجاد خواه شد . روح « فاعل ما يشاء » است :\r\n« يَفْعَلُ مَا يَشَاءُ » .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nيعنى هر چه بخواهد ، مىكند ؛ حتى كارى كه سبب مرگ او شود - در صورتى كه اراده كند - محققاً به وقوع خواهد پيوست . چه بسا افرادى كه تحت فرمان روح خود را از قله كوهى به پايين پرتاب كرده و يا خويشتن را در ميان امواج متلاطم دريا انداخته‌اند .\r\nروح داراى چنين قدرتى است و سلطنت او بر اين كشور كوچك تن به گونه‌اى است كه نظير آن را در مقتدرترين حكام و سلاطين نمىتوان يافت . كدام سلطان است كه در كشور خود هر چه اراده كند ، تحقق يابد ؟\r\nنكته قابل توجهى كه در اين ميان مىتوان يافت ، اين است كه سلطه و حاكميت روح مَثَلى از مُثُل علياى حق است و ما مىتوانيم تسلط خدا بر جميع موجودات را به طور محسوس‌ترى دريابيم . خداوند در آسمان و زمين مَثَل‌هاى فراوان دارد :\r\n« وَ لَهُ الْمَثَلُ الْأَعْلَى فِى السَّمَاوَاتِ وَ الْأَرْضِ » .\r\nيكى از اين مَثَل‌هاى اعلى در زمين مخلوقى است عجيب ، به نام روح ، كه ما مىتوانيم سلطه خداوند بر موجودات را از سلطه روح بر اعضا درك كنيم . همان گونه كه اراده روح بر اعضا تخلف بردار نيست ، اراده تكوينى خداوند موجودات نيز قابل تخلّف نيست ، و آفرين بر آن زبانى كه بدين جمله گويا شد كه :\r\nمَنْ عَرَفَ نَفْسَهُ فَقَدْ عَرَفَ رَبَّه ؛\r\nهر كه خود را شناخت ، خداى خويش را شناخته است .\r\nسلطه خداوند بر موجودات به گونه‌اى است كه همه ما سوى اللَّه تحت اراده او هستند :\r\n« أَ وَ لَمْ يَنْظُرُوا فِى مَلَكُوتِ السَّمَاوَاتِ وَ الْأَرْضِ » .\r\nملكوت مبالغه در مُلك است و مُلك و مِلك به معناى تسلط است .\r\n« يُدَبِّرُ الْأَمْرَ مِنَ السَّمَاءِ إِلَى الْأَرْضِ » ؛\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاز آسمان تا زمين تدبير تمامى امور به دست خداست .\r\nاز اين رو است كه گفته مىشود :\r\nارادة اللَّه التكوينية لا تتخلف عن المراد ؛\r\nاراده تكوينى حق هيچ گاه از مراد تخلّف نمىكند .\r\nاراده كه تحقّق يافت ، مراد نيز متحقق مىشود و اين مفهوم را از مثال روح به خوبى مىتوان دريافت .\r\nارادهء تشريعى حق ، مطلب ديگرى است كه در آن اراده ما نيز مؤثر است ؛ يعنى خداوند خواسته است كه اراده ما نيز در اين مورد تأثير گذار باشد . از اين رو ، اراده تشريعى دنيا پر از تخلفاتى است كه از « ارادة اللَّه التشريعية » سرچشمه مىگيرد و مسؤوليت اين تخلفات با ماست كه زمينه انحرافات گوناگون را در آنها فراهم مىكنيم .\r\nدر اين‌جا لازم است به نكته مهمى اشاره كنم و آن ، اين است كه بين تسلط روح بر اعضا و تسلط خدا بر موجودات دو تفاوت اساسى وجود دارد . اولين تفاوت ، اين است كه امكان دارد روح انسان به بعضى از امور فرمان دهد ، اما اعضا فرمان نبرند ؛ مثلًا پاره‌اى از آنها فلج باشند و از عهده دستور برنيايند . در سلطنت خدا - كه بر تمامى جزئيات و مصاديق عالم وجود حكم فرماست - چنين معنايى به چشم نمىخورد .\r\nذرات عالم امكان همه تابع ارادة اللَّه هستند و معقول نيست كه حتى كره‌اى از كرات آسمانى از سيطرهء اراده خدا خارج شده و فرمان نبرند .\r\nتفاوت ديگرى كه در اين ميان به چشم مىخورد ، اين است كه سلطه روح بر اعضا ، سلطه حادث است ؛ زيرا روح ، خود حادث است و سلطه آن بر بدن نيز حادث و مسبوق به عدم است ؛ اما سلطه‌اى كه خداوند بر عالم وجود دارد ، سلطه عظيم و قديم است .\r\nبه هر حال ، هر چند ما از درك حقيقت روح عاجزيم ، لكن سلطه و قدرت او بر حكم فرمايى مطلق بر اعضا و جوارح ، قابل اغماض بوده و چيزى نيست كه بتوان آن را ناديده گرفت .\r\nمسؤوليت بسيار خطير ما اين است كه مواظب باشيم اين موجود شريف مقدس - كه از امر رب سرچشمه گرفته است - متصف به يكى از بدترين و قبيح‌ترين صفات\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n( امر به سوء ) نگردد . كه اگر چنين شود ، دستورات روح نسبت به اعضا وارونه شده و همان مىشود كه خداوند در قرآن فرموده است :\r\n« وَ مَا أُبَرِّئُ نَفْسِى إِنَّ النَّفْسَ لَأَمَّارَةٌ بِالسُّوءِ إِلَّا مَا رَحِمَ رَبِّى » ؛\r\nو من نفس خود را تبرئه نمىكنم ، چرا كه نفس قطعاً به بدى امر مىكند ، مگر كسى را كه خدا رحم كند ، زيرا پروردگار من آمرزنده مهربان است .\r\nاين‌جاست كه بايد بيمارستانى را پيدا كرد و اين بيمار روحى را در آن معالجه نمود . اين بيمار شوق اقامه نماز ندارد ؛ مناجات در ذائقه او لذت بخش نيست ؛ خلوت با خدا حلاوتى براى او ندارد و از سجده طولانى لذت نمىبرد . چگونه مىشود كه بعضى از عوام اين چنين از عبادت و مناجات لذت مىبرند و ما چنين نيستيم .\r\nاز اين رو ، من براى بعضى از دوستان نقل كرده‌ام كه من بيمارستانى سراغ دارم كه در آن قلب را جراحى مىكنند ؛ اين قلب شيطانى را بيرون مىآورند و يك قلب رحمانى به جاى آن مىگذارند كه تا آخر عمر عرضه بدارد : « الهى اذقنى حلاوة محبتك » ، « الهى اذقنى حلاوة مناجاتك » .\r\nمىدانيد اين دار الشفا كجاست ؟ حرم مطهر حضرت ثامن الائمه امام رضا - سلام اللَّه عليه - .\r\nابتدا كه انسان وارد مىشود ، سلام مىگويد به « مالك البيت » و « صاحب البيت » كه پيامبر اكرم صلى الله عليه و آله است :\r\nالسَّلَامُ عَلَى رَسُولِ اللَّهِ ، السَّلَامُ عَلَى أَمِينِ اللَّهِ عَلَى رُسُلِهِ وَ عَزَائِمِ أَمْرِهِ ، وَ الْخَاتِمِ لِمَا سَبَقَ ، وَ الْفَاتِحِ لِمَا اسْتَقْبَلَ ، وَ الْمُهَيْمِنِ عَلَى ذَلِكَ كُلِّهِ ؛\r\nسلام بر آن وجود اقدسى كه گذشته‌ها را بايد امضا كند و آينده‌ها زير نظر او باشد ، مهيمن كتب و رسل و حافظ همه است .\r\nاين زيارت مخصوص درب بيرونى حرم على بن ابىطالب عليه السلام است كه در حرم‌هاى همه ائمه عليهم السلام خوانده مىشود .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآن مكان مقدس دارالشفاست و مقلب القلوب است و چنان كه انسان قابليت داشته و خود را ضايع نكرده باشد ، مىتواند دل را راهى آن‌جا كند . نياز به سفر نيست . شما مىتوانيد روح خويش را پرواز دهيد و در هر كجا كه هستيد بگوييد :\r\nأَشْهَدُ أَنَّكَ تَشهَدُ مَقامى وَتَسْمَعُ كَلامِي وَ تَرُدُّ سَلامي .\r\nحوزه‌هاى علميه دار الشفاهاى ديگرى هستند كه مىتوانند انقلاب قلوب ايجاد كنند ؛ آن‌جا كه از صبح تا غروب ، تمامى گويندگان و محصلين و طلاب و مدرسين سخن از دين و شريعت مىگويند و نداى قال الصادق و قال الباقر در آن‌جا برپاست .\r\nاگر چنان كه گناه در ذائقه ما شيرين و عبادت در ذائقه‌مان تلخ است ، متأسفانه بيماريم و بايد درصدد معالجه خويش برآييم .\r\nبعضى گمان مىكنند كه تنها انبيا و ائمه عليهم السلام خليفة اللَّه هستند و ساير انسان‌ها از رسيدن به مقام خليفة اللهى محروم‌اند . خير ، اين گونه نيست . همين روحى كه مورد بحث ماست ، خليفة اللَّه است و اصولًا خداوند بشر را نيافريد ، مگر اين كه خليفة اللَّه شود :\r\n« إِنِّى جَاعِلٌ فِى الْأَرْضِ خَلِيفَةً » .\r\nانسان‌ها همه خليفه اللَّه هستند ، لكن خلافت به دو گونه است : « خلافة التشريعية و خلافة التكوينية » .\r\nخلافت تكوينى خداوند از آنِ كسانى است كه ايمان به خدا و تقوا دارند و به اصول و فروع دين و ارزش‌هاى الهى پابند و معتقدند . چنين افرادى خلفاى تكوينى خدا بر روى زمين هستند .\r\nالبته خلافت تكوينى از شرايط خلافت تشريعى است و آن خلافتى است كه از جانب خدا به كسى تفويض شده باشد . كسى كه قدرت اراده يك شهر را نداشته باشد ، مقام فرماندارى و استاندارى به او نمىدهند . براى خلافت تشريعى لياقت ذاتى لازم\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاست و اين لياقت را كسى جز انبيا و اوليا دارا نيست . به آياتى از قرآن در اين زمينه توجه فرماييد . اين آيه در مورد حضرت آدم است :\r\n« ثُمَّ اجْتَبَاهُ رَبُّهُ فَتَابَ عَلَيْهِ » .\r\nخداوند آدم را برگزيد و او را ( به خلافت تشريعى ) براى نبوت انتخاب نمود . و يا در آيهء ديگر كه به حضرت داوود خطاب مىكند :\r\n« يَا دَاوُدُ إِنَّا جَعَلْنَاكَ خَلِيفَةً فِى الْأَرْضِ » .\r\nيعنى من تو را خليفه ( تشريعى ) خود بر روى زمين قرار دادم . و همچنين در آيه‌اى كه حضرت موسى مخاطب است :\r\n« وَ أَنَا اخْتَرْتُكَ فَاسْتَمِعْ لِمَا يُوحَى » ؛\r\nمن تو را ( به عنوان جانشين تشريعى خويش ) برگزيدم ، پس آنچه به تو وحى مىشود بشنو .\r\nو يا در جمله ديگرى كه به خاتم رسل - صلوات اللَّه عليه و آله - مىفرمايد :\r\n« يَا أَيُّهَا النَّبِيُّ إِنَّا أَرْسَلْنَاكَ شَاهِداً وَ مُبَشِّراً وَ نَذِيراً » ؛\r\nاى رسول حق ، من تو را ( به رسالت تشريعى ) شاهد و مبشر و نذير خود قرار دادم .\r\nما چنان كه بتوانيم خلافت تكوينى خويش را تحكيم و تقويت كنيم ، به مقامى خواهيم رسيد كه خليفه تشريعى خداوند شويم و نيابت حضرت بقية اللَّه را به ما بدهند .\r\nخداوند با كسى خويشاوندى ندارد . گناهان را ترك كنى ، بر تزكيه و تهذيب مراقبت كنيد و خود را آلوده نكنيد ، پس از اندك مدتى اين مقام را به شما ارزانى مىدهند .\r\nمطالبى كه گفته شد ، مقدمه‌اى بود براى نقل روايتى از حضرت على عليه السلام كه حضرت در آن ميزان عظمت و بزرگى گناهان را بيان مىفرمايد . علما در تصانيف خويش ، ضمن معرفى گناهان كبيره ، ارتكاب آنها را مسقط عدالت انسان مىشمرند و پس از\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبيان گناهان صغيره نيز مىگويند كه اصرار بر اين سنخ گناهان نيز آدمى را از عدالت ساقط مىكند ؛ اما در منطق حضرت على عليه السلام نكته‌اى بالاتر و والاتر وجود دارد كه حضرت ضمن اين حديث به آن اشاره مىفرمايد :\r\nأَعْظَمُ الذُّنُوبِ ذَنْبٌ صَغُرَ عِنْدَ صَاحِبِهِ ؛\r\nبزرگ‌ترين گناه ، گناهى است كه انسان آن را كوچك پنداشته و بى اعتنا از كنار آن بگذرد .\r\nيكى از مهم‌ترين امراض روحى انسان ، كوچك شمردن گناه است . از اين رو ، در روايت وارد شده كه اگر مؤمن گناهىانجام دهد ، آن را همچون كوهى عظيم مىپندارد كه مىخواهد به‌روى او ساقط شود و پيوسته ناراحت است تا از اين حالت بيرون آيد و اين خود نشانه مراقبت نفس و توجه به حق است .\r\nامام زين العابدين عليه السلام در اوايل دعاى مكارم الاخلاق چنين مىفرمايد :\r\nوَ عَمِّرْنِى مَا كَانَ عُمُرِى بِذْلَةً فِى طَاعَتِك ؛\r\nخداوندا ، مرا عمرى بده تا آن را در راه تو مصرف كنم .\r\nاين جسم و بدنِ من « بذله » در طاعت تو باشد . بذله را به لباس كار تعبير مىكنند ؛ يعنى حضرت مىخواهد بفرمايد بدن من لباس كار تو باشد ؛ لباس كار كارمندى كه پيوسته در دستگاه تو كار مىكند .\r\nمرحوم شيخ آقا بزرگ تهرانى ، اين پير مريض فرتوت - كه همه عمر خويش را در راه حق مصرف كرده - آن گاه كه به كتابخانه مىرفت ، كتب گوناگون را برداشته استنساخ مىنمود و حاشيه مىنوشت و آن گاه كه نياز به استراحت داشت ، عباى خويش را زير سرش مىگذاشت و مىخوابيد . كسى كه اين استراحت اوست ، همه وجودش « بذله فى طاعة اللَّه » گرديده و لباس كار خدا شده است .\r\nحضرت سجاد آن گاه مىفرمايد :\r\nفَإِذَا كَانَ عُمُرِى مَرْتَعاً لِلشَّيْطَانِ فَاقْبِضْنِى إِلَيْكَ قَبْلَ أَنْ يَسْبِقَ مَقْتُكَ إِلَيَّ ، أَوْ\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nيَسْتَحْكِمَ غَضَبُكَ عَلَيَّ ؛\r\nخداوندا ، اگر روزى محيط وجود من مرتع و چراگاه شيطان گرديد ، قبل از آن كه گناهانم سبب غضب و سخط تو بر من گردد ، مرا به سوى خويش فرا خوان و قبض روحم كن .\r\nپيامبر گرامى نيز در اين باره جمله‌اى دارد كه مىفرمايد :\r\nإِنَّ اللَّهَ إِذَا أَرَادَ بِعَبْدٍ خَيْراً جَعَلَ الذُّنُوبَ بَيْنَ عَيْنَيْهِ مُمَثَّلَةً ؛\r\nاگر خدا بنده‌اى را دوست داشته باشد ، گناهان او را پيش چشمانش مجسم مىسازد و او پيوسته نگران است از اين كه اين گناه از او سر زده است .\r\nمؤمن همواره بيمناك است براى روزى كه او را بياورند و در حضور تمامى انسان‌ها مؤاخذه و مفتضح كنند ؛ همان چيزى كه امام سجاد عليه السلام با ترس و بيم از آن ياد مىكند :\r\nفَلَا تَفْضَحْنِى يَوْمَ الْقِيَامَةِ عَلَى رُئُوسِ الْأَشْهَاد .\r\nچهل سال انسان را نگاه مىدارند و مذمت مىكنند : چرا فلان چيز را خوردى ؟ چرا به فلان كس نگاه كردى ؟ چرا فلان سخن را گفتى ؟ چرا به فلان جا رفتى ؟ چرا فلان لباس را پوشيدى ؟ چرا با رفيق نااهل عقد رفاقت بستى ؟ چرا رعايت آبروى مردم نكردى ؟ چرا از امكانات خدا بهره بردى ، اما براى خدا كار نكردى ؟\r\nبرادران و خواهران گرامى ، گناه در ديدگاه شما كوچك نباشد . كوچك‌ترين گناهان را مهم‌ترين جرايم به حساب آوريد تا شايد از شر نفس نجات پيدا كنيد .\r\nدر بينش والاى پيامبر گرامى اسلام روح مؤمن ، پس از گناه ، همچون گنجشكى است كه به تازگى او را گرفته و در قفسى محبوس كرده باشند . او چگونه ناراحت است و از اين طرف به آن طرف قفس مىپرد و فرياد مىكند ؟ مؤمن نيز همين گونه ناراحت و بىقرار است :\r\nإِنَّ الْمُؤْمِنَ أَشَدُّ ارْتِكَاضاً مِنَ الْخَطِيئَةِ مِنَ الْعُصْفُورِ حِينَ يُقْذَفُ بِهِ فِى شَرَكِه ؛\r\nمؤمن بر گناهى كه كرده از گنجشكى كه گرفتار قفس شده ( و براى آزادى تقلّا\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمىكند ) مضطرب‌تر و پر هيجان‌تر است .\r\nاگر خداى ناكرده مرتكب گناهى شديد ، ناراحت نباشيد . اين ناراحتى چاره كننده است . آيا جا ندارد آدمى از سقوط خود نزد خداى تعالى ناراحت شود ؟\r\nگاه سجده‌اى كنيد و در آن اين جملات لطيف و زيبا را بيان نماييد :\r\nإِلَهِى ! أَلْبَسَتْنِى الْخَطَايَا ثَوْبَ مَذَلَّتِى وَ جَلَّلَنِى التَّبَاعُدُ مِنْكَ لِبَاسَ مَسْكَنَتِى ؛\r\nخدايا ، گناهانم لباس ذلت بر اندام روحم پوشانده و دورى تو مرا به مسكنت و خوارى دچار ساخته است .\r\nاى خداى مهربان ، توبه‌ام را بپذير .\r\nو يا همچون حسين بن على عليه السلام بگوييد :\r\nيَا قَابِلَ السَّحَرَةِ اقْبَلْنِى ؛\r\nاى كسى كه سحرهء فرعون را بخشيدى ما را نيز بپذير و از جرم و تقصيرمان درگذر .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\n21 . اخلاق اسلامى ( اختيار روح )\r\n« إِنَّا خَلَقْنَا الْإِنْسَانَ مِنْ نُطْفَةٍ أَمْشَاجٍ نَبْتَلِيهِ فَجَعَلْنَاهُ سَمِيعاً بَصِيراً » ؛\r\nما انسان را از نطفه‌اى اندر آميخته آفريديم تا او را بيازماييم و وى را شنوا و بينا گردانيديم .\r\nسخن در خصوص روح و روان آدمى بود . عرضه داشتيم كه اين موجود شريف داراى جنبه‌هاى مخلتف و ابعاد گوناگون است . روح معجونى است متشكل از مواد مختلف و هر يك از اين مواد خاصيت ، اثر ، كشش و جذبهء مختص به خود را دارد ؛ چنان كه قرآن مىفرمايد :\r\nإِنَّا خَلَقْنَا الْإِنْسَانَ مِنْ نُطْفَةٍ أَمْشَاجٍ نَبْتَلِيهِ فَجَعَلْنَاهُ سَمِيعاً بَصِيراً .\r\nامشاج جمع مشج است . اين كلمه به معناى شىءاى مختلف است . پس نطفه امشاج ، يعنى نطفه‌اى كه از مواد بسيار تركيب يافته است . چنين روحى - كه معجونى است از ابعاد مختلف - جنبه ملكى و نورانيت دارد و در مقابل ، از جنبه ظلمانى و شيطانى نيز برخوردار است .\r\nاين‌ها ابعاد مختلف روح است و نكته قابل توجه ، اين كه انسان با امداد از نيروى عقل خويش مىتواند روح را در هر يك از اين ابعاد ، تكامل بخشد و تربيت نمايد ؛ يعنى انسان اين قدرت را دارد كه هر يك از اين ابعاد را تعقيب كند و روح را در آن بُعد به كمال برساند .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nنكته‌اى كه در اين‌جا بسيار قابل توجه است ، اين است كه روح و نفس آدمى داراى اختيار است و يكى از مهم‌ترين ويژگىها و صفات بشر ، اراده و اختيار اوست . روح قدرت انتخاب دارد و مىتواند افكار و عقايد و اعمال خويش را انتخاب كند .\r\nآدمى مىتواند براى تغذيه خويش هر خوراكى را انتخاب كند و يا هر پوشاكى را برگزيند و هر محلى را كه بخواهد ، براى سكونت و تمكن خويش اختياركند و يا هر شغلى را براى امرار معاش خويش انتخاب نمايد .\r\nقدرت انتخاب روح ، يكى از مهم‌ترين آثار اين موجود است كه خداوند نيز در آيات مباركه قرآن مجيد به آن توجه كرده و انسان را متوجه ساخته است كه او قدرت انتخاب همه چيز دارد ؛ حتى مىتواند مسلك و مذهب و عقايد باطنىخويش را انتخاب نمايد .\r\nشما با يك نظر كوتاه به جهان امروز مىتوانيد به خوبى دريابيد كه اين همه مذاهب و مكاتب مختلف ، دلالت بر وجود نيروى اختيار آدمى در انتخاب آنها دارد .\r\nقرآن مجيد در بارهء اين موضوع آيات متعددى دارد :\r\n« وَ لَوْ شَاءَ رَبُّكَ لَآمَنَ مَنْ فِى الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ » ؛\r\nچنان كه خداى تو بخواهد و با مشيت حتمى خويش اراده كند ، همه انسان‌هاى روى زمين مؤمن مىشوند . . .\r\nاگر اراده حتمى و مشيت تكوينى خداوند تعلق پذيرد ، همگان ايمان اختيار مىكنند ؛ اما خداوند اين را نخواسته و چنين ، اراده نفرموده است .\r\nخداوند كرات متعددى دارد ؛ آسمان‌ها و كهكشان‌هاى فراوانى دارد كه پر از فرشتگان و موجوداتى است كه از هيچ يك از آنها گناه سر نمىزند :\r\n« لَا يَعْصُونَ اللَّهَ مَا أَمَرَهُمْ وَ يَفْعَلُونَ مَا يُؤْمَرُونَ » ؛\r\nآنان در آنچه بديشان امر مىشود ، عصيان نمىورزند و بر طبق مقتضاى آن عمل مىكنند .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nدر اين ميان به انسان‌هاى ساكن زمين اراده و اختيار اعطا شده و آنان به اختيار خويش واگذار شده‌اند .\r\n« اعْمَلُوا مَا شِئْتُمْ إِنَّهُ بِمَا تَعْمَلُونَ بَصِيرٌ » ؛\r\n[ اى انسان‌ها 
  ] هر چه مىخواهيد انجام دهيد كه خداوند به اعمال شما بصير و داناست .\r\nبرخى از مفسران گمان كرده‌اند خطاب در « اعملوا » براى تجديد است ؛ يعنى شما نمىتوانيد آنچه مىخواهيد انجام دهيد ، بلكه در انجام افعال خويش محدود هستيد .\r\nخير ، اين چنين نيست . اين خطاب براى تجديد نبوده ، بلكه براى ترخيص تكوينى است ؛ يعنى اى انسان‌ها شما تكويناً مرخص هستيد ؛ هر مكتب و مذهبى را مىخواهيد ، انتخاب كنيد و هر كارى را كه مىخواهيد ، انجام دهيد .\r\nاين آيه به اراده انسان اشاره دارد و در آن به صراحت ، بدين موضوع توجه شده است .\r\nدر آية الكرسى - كه يكى از آيات مهم قرآن كريم است ، و گاه با دو آيه بعدى آن ، مجموعاً آية الكرسى خوانده مىشود - آمده است :\r\n« لَا إِكْرَاهَ فِى الدِّينِ » ؛\r\nدر انتخاب مكتب اكراه و اجبارى وجود ندارد .\r\nبنا بر اين ، مسأله ، مسأله انتخاب انسانى است و آدمى آزاد است هر مطلب و مأخذى را مىخواهد ، انتخاب كند و چنين قدرتى فقط به انسان‌ها داده شده است ؛ اما بحث ما در « اصل الانتخاب » نيست ، در « حسن الانتخاب » است .\r\nمؤمن بايد حسن انتخاب داشته باشد و بتواند بهترين طريق را برگزيند . خداوند در آيهء شريفهء « فَبَشِّرْ عِبَادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ » ، به كسانى بشارت مىدهد كه همه اقوال را استماع مىكنند ، اما در مقام انتخاب ، مبادرت به گزينش بهترين آن اقوال مىنمايند ؛ يعنى آنان قول احسن را بر مىگزينند .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاز ويژگىهاى مهم مؤمن اين است كه مىتواند انتخاب احسن كند . « المؤمن عزيز عند ربه » ؛ مؤمن نزد پروردگارش بسيار عزيز و محترم است و بايد بتواند بهترين راهى را كه خداوند براى هدايت او پيش بينى كرده است ، انتخاب نمايد و آن گاه بر اين انتخاب ، شاكر و سپاسگزار باشد :\r\nمَثَلُ الْمُؤْمِنِ عِنْدَ اللَّهِ عَزَّ وَ جَلَّ كَمَثَلِ مَلَكٍ مُقَرَّبٍ وَ إِنَّ الْمُؤْمِنَ عِنْدَ اللَّهِ أَعْظَمُ مِنْ ذَلِك ؛\r\nمثل مؤمن همچون فرشتگان مقرب است [ كه نيكوترين طريق را براى بندگى و عبادت در اختيار دارند 
  ] و يا حتى علوّ درجات مؤمن از ملك مقرب افزون‌تر است .\r\nوقتى چنين انتخاب نيكو شد ، ايمان كامل مىگردد ، و ما بايد خدا را سپاس گوييم كه در اين راه به خطا نرفته‌ايم و در اين انتخاب ، اشتباه نكرده‌ايم .\r\nدر سورهء مباركهء يس مىخوانيد :\r\n« وَ جَاءَ مِنْ أَقْصَى الْمَدِينَةِ رَجُلٌ يَسْعَى قَالَ يَا قَوْمِ اتَّبِعُوا الْمُرْسَلِينَ * اتَّبِعُوا مَنْ لَا يَسْأَلُكُمْ أَجْراً وَ هُمْ مُهْتَدُونَ » ؛\r\n[ در آن هنگام كه پيامبران دعوت به حق مىكردند 
  ] مردى از دورترين نقاط شهر رسيد و گفت : اى مردم ، از فرستادگان حق تبعيت كنيد ؛ آنان كه از شما اجرى نمىخواهند و هدايتگر شما هستند .\r\nمردم پرسيدند : مگر تو تابع شدى ؟ گفت :\r\n« إِنِّى آمَنْتُ بِرَبِّكُمْ فَاسْمَعُونِ » ؛\r\nمن راه حق را فهميدم و انتخاب كردم . همه اين سخن را بشنويد و بر مضامين آن آگاهى يابيد .\r\nآن گاه قرآن مىفرمايد :\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n« قِيلَ ادْخُلِ الْجَنَّةَ قَالَ يَا لَيْتَ قَوْمِى يَعْلَمُونَ * بِمَا غَفَرَ لِى رَبِّى وَ جَعَلَنِى مِنَ الْمُكْرَمِينَ » ؛\r\nآن مرد گفت : اى كاش قوم من مىدانستند كه خدا با من چه معامله‌اى كرد ! او مرا بخشيد و از نيكانم قرار داد .\r\nامام صادق عليه السلام در روايتى در همين زمينه مىفرمايد : مردم در همان جا حمله كردند و اين مؤمن را زدند و كشتند و روحش به ملكوت اعلى پرواز كرد .\r\nدوستان عزيز و گرامى ، در راهى كه انتخاب كرده‌ايد ، از خداوند تشكر كنيد .\r\nخداوند ما را به ايمان - كه بهترين راه است - هدايت فرموده است .\r\nاين هدايت را قدر بدانيد و اكمال آن را از خداوند تقاضا كنيد . همچنان كه امام زين العابدين عليه السلام در يكى از ادعيه خويش مىفرمايد :\r\nپروردگارا ، همچنان كه وسيله هدايت مرا فراهم كردى ، و همه نعم خويش را به من بذل فرمودى و نعمت هدايت را ارزانىام داشتى ، توفيق اتمام اين نعمت را به من عنايت فرما .\r\nبه ياد دارم ، بنده‌اى از بندگان مؤمن خدا و عالمى از سلسلهء علماى ربانى - كه خدا رحمتش كند - روزى جمله‌اى به من گفت كه در روح من اثرى بسزا بر جاى گذاشت .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n\r\n22 . اخلاق اسلامى ( آثار خرد )\r\n« يُؤْتِى الْحِكْمَةَ مَنْ يَشَاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً » ؛\r\nخداوند به هر كه بخواهد ، حكمت عطا مىكند و آن را كه حكمت دهند ، خير كثير عطا كرده‌اند .\r\nيكى از بهترين و ارزنده‌ترين صفات روان انسانى خرد است ؛ بل افضل صفات انسان ، عقل اوست . عقل نورى در روان انسان است . صفتى است مشكّك كه قابل زيادتى و نقصان است . گاه ميزان آن بسيار كم و خفيف و گاه بسيار قوى است . عقل آدمى نعمتى بسيار عظيم است كه خداى تبارك و تعالى براى بندگان خويش رحمت و نعمتى به مثابه آن عنايت نفرموده است . در روايتى وارد شده است :\r\nجَمَالُ الرِّجَالِ فِى عُقُولِهِمْ ؛\r\nحسن و زيبايى آدمى در عقل و خرد اوست [ نه در قيافهء ظاهرى و مال و ثروت و مقام و منصب و امور ديگرى كه او از آنها برخوردار است 
  ] .\r\nزمانى در مقابل مغازه بزازى ايستاده بودم ، شخصى از راه رسيد و از بزّاز خواست كه زيباترين و گران‌ترين پارچه خود را به او عرضه كند . و آن گاه در بيان علّت اين امر گفت : واقعيت اين است كه قيافه ظاهرى من خوش نمود نيست ، از اين رو ، مىخواهم بهترين پارچه را بگيرم و به بهترين خياط بدهم تا بدوزد ، شايد بر جمالم افزوده شود .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nجمالى كه با لباس براى انسان فراهم شود ، ارزش دلبستگى ندارد . اگر انسان عقل خود را نيرومند نمايد ، اجمل ناس خواهد شد .\r\nچهرهء شيخ مفيد ، مرحوم سيد حسن مدرس و بسيارى ديگر از بزرگان ، براى ما از آفتاب روشن‌تر و از ماه زيباتر است . جمال غير اختيارى ارزش اكتساب ندارد . از اين رو ، جمالى پيدا كنيد كه در اختيار شما قرار گيرد .\r\nآثار عقل متعدد است . يكى از مهم‌ترين آنها ، همين حسن و جمال اوست . عقل جمال روان انسانى است .\r\nحضرت على عليه السلام در اين زمينه مطلبى دارد كه در جاى خود شايسته تأمل و بررسى است . مىفرمايد :\r\nأَصْلُ الْإِنْسَانِ لُبُّهُ وَ عَقْلُهُ دِينُه ؛\r\nحقيقت انسان عقل و خرد و عقل آدمى ( نشانگر ) دين و مكتب اوست .\r\nدر اين‌جاست كه مىتوانيم خردهاى اهل عالم را ميزان سنجش تدين آنان قرار دهيم . تفاوت ميزان عقول و قلّت و كثرت آن ، و شدت و عظمت آن را مىتوان از وابستگى آدمى به مكتب خويش تشخيص داد . ببينيد هر يك از افراد آدمى چه مكتبى را انتخاب كرده است ؛ آيا يك مكتب ضد الهى و مادى را انتخاب كرده و يا مكتبى الهى و رحمانى را پذيرفته است ؟ آيا منكر وجود خدايى است كه تمامى ذرات عالم وجود ، شهادت به وجود او مىدهند ؟ يا اعتقاد به الوهيت چنين خدايى دارد ؟\r\nشما در تورات ، كتاب آسمانى يهوديان ، دقت كنيد . اگر اين كتاب را به دست يك نقاش ماهر و زبردست بدهند تا بر اساس تعاليم آن ، تصويرى از خدا ترسيم كند ، تصويرى كه مىكشد ، خداى سست و ضعيفى است كه در مقابل بعض از بندگان خويش عاجز شده و هنگام كشتى گرفتن از آنان شكست مىخورد ، يا يكى از بندگانش ران او را به دست گرفته ، چنان مىفشارد كه نزديك است قالب تهى كند . آن گاه او از ترس به بنده خويش دوازده فرزند اعطا مىكند .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nانجيل را مطالعه كنيد . خدا در آن ، در عين وحدانيت ، سه تاست . تثليث - كه از معتقدات عده‌اى از مسيحيان است - به گونه‌اى است كه تصور آن براى هر انسان عاقلى ممتنع است . مدّت زيادى عالم مسيحيت بر تثليث تأكيد مىنمود ، اما بعداً اين طرز تفكر را نفى كردند . به بيان ديگر ، در لا به لاى انجيل مسائل متعددى از جمله تثليث ، ثنويت ، تعدد آلهه ، ارباب الانواع و غيره مطرح مىشود كه همه شرك است و شرك ستمى عظيم است . اما در تعاليم اسلام و كتاب آسمانى آن ، قرآن ، در بيان معرفى خداى تبارك و تعالى مىفرمايد : ذات او را بدان گونه كه هست ، نمىتوانيد درك كنيد ، اما در صفات او تأمل نماييد ؛ او موجودى است سراپا رحمت و عطوفت و مغفرت ، و اختيار چنين خدايى از بركات عقل ماست .\r\nيگانه مكتبى كه مىتوان گفت در پيشگاه عقل مقبول و پذيرفته است ، مكتب اسلام است كه خدا آن را به ما عنايت فرموده است .\r\nخداوندا ، چگونه شكرگزار باشيم در بارهء نعمتى كه در اين جهان بزرگ - كه كران تا كرانش كفر و دورى از حقايق است - به ما عنايت فرموده‌اى .\r\nخداوندا ، من تا چه اندازه مقبول درگاه تو واقع شده‌ام كه از ابتدا خود را به من ارائه فرمودى و قلبم را به نور توحيد و معارف گشودى ؛ همان كه در اين دعا خداى را بر آن شكر مىكنيم :\r\nإلهى أشكرك على أن عرّفتنى نفسك .\r\nگاه با خدا خلوت كنيد و از او به خاطر اعطاى اين نعمت بزرگ تشكر نماييد . و باز ادامه دهيد :\r\nو أشكرك على أن عرّفتنى رسلك و خاتم رسلك ، و أشكرك على أن عرّفتنى أوصيائك و خاتم أوصيائك ؛\r\nخداوندا ، شكرگزارم از اين كه پيامبران خويش و خاتم آنان حضرت محمد صلى الله عليه و آله را به من معرفى كردى و سينه‌ام را براى معرفت اوصيا و خاتم برگزيدگان خود گشودى .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاين نعمت بزرگى است كه ما اعتقاد به وجود حضرت ولى عصر - روحى لتراب مقدمه الفدا - داريم و اطمينان داريم كه او در همين جهان زندگى مىكند و از احوالات ما با خبر است . شايد گاه‌گاهى نيز آن وجود مقدس را مىبينيم و در جلسات و نشست‌هاى ما شركت مىفرمايد .\r\nنعمت‌هايى كه شمرديم ، از جمله مواردى است كه انسان عاقل و خردمند از آنها برخوردار است . شما عاقل‌ترين انسان‌هاى جهان هستيد . بگذاريد ديگران بروند و هر كارى را كه مىخواهند ، انجام دهند . قرآن در اين زمينه مىفرمايد :\r\n« ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ » ؛\r\nاى پيامبر رحمت ، آنان را به حال خود واگذار تا بخورند و زندگى كنند و با آرزوهاى خويش بسر برند كه به زودى ( بر عواقب اعمال خويش ) علم پيدا مىكنند .\r\nو در جاى ديگر مىفرمايد :\r\n« وَ الَّذِينَ كَفَرُوا يَتَمَتَّعُونَ وَ يَأْكُلُونَ كَمَا تَأْكُلُ الْأَنْعَامُ وَ النَّارُ مَثْوًى لَهُمْ » ؛\r\nآنان كه حق را پوشانيدند و كفر ورزيدند همچون حيوانات مىخورند ( و زندگى مىكنند ) و آتش جايگاهشان خواهد بود .\r\nبا توجه به اهميت عقل در انسان و اين كه ما خداى خويش و معادمان را و همچنين مبدأ و وجود و حقيقتمان را با اين صفت درك كرده‌ايم ، اما ارزش اين صفت هنوز براى ما مجهول است ، و من گمان نمىكنم كه كسى قدر اين صفت را « كما هو حقه » بفهمد و شكرانه وجود آن را به گونه‌اى كه شايسته و بايسته است انجام دهد .\r\nپاداش دنيا و آخرت در برابر عبادات و بندگى ما و قيام و قعود و غيره به وسيله علم و عمل نيست ، بلكه :\r\nإِنَّ الثَّوَابَ عَلَى قَدْرِ الْعَقْل ؛\r\nثواب آدمى به ميزان عقل اوست .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nسعى كنيد همت خود را و الا كنيد و از اسارت هواى نفس بيرون آييد و چشم و گوش و ديگر اعضا را در اختيار عقل قرار دهيد و طريق حق را با اخلاص بپوييد كه از قرآن بشارت آمده است :\r\n« وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ » ؛\r\nاگر ايمان داشته باشيد بالاترين‌ها هستيد .\r\nجمله ديگرى كه در بارهء عقل لازم است عرض كنم ، اين است كه عقل ذاكر و مذكّر است ؛ يعنى هم خود متنبه و متعظ مىشود و هم به آدمى تذكر مىدهد . شما در كتب روايى در بارهء آن صحابى بزرگ پيامبر ، جناب ابوذر ، جملهء عجيبى مشاهده مىكنيد :\r\nكَانَ أَكْثَرُ عِبَادَةِ أَبِى ذَرٍّ رَحْمَةُ اللَّهِ عَلَيْهِ خَصْلَتَيْنِ التَّفَكُّرَ وَ الِاعْتِبَار ؛\r\nبيشترين عبادت ابوذر تفكر و عبرت گرفتن بود .\r\nدر ابتداى سخن از حكمت و اعطاى آن به خواص بندگان خدا بحث شد . حكمت عبارت است از :\r\nأحكام الشرعية الاصولية و فروع الدين ؛ سواء أخذها و تعلمها بالاجتهاد أو بالتقليد ؛\r\nحكمت عبارت از احكام شرعى و اصولى است ؛ چه انسان آن را با اجتهاد به دست آورده باشد و چه از راه تقليد .\r\nدر اين زمان جوانان مؤمن و متدين همه حكيم هستند و به نص آيه كريمه ، خير كثير به آنان عطا شده است ، و هنگامىكه قرآن دنيا و متاع آن را قليل مىداند ، مشخص است خير كثير يعنى چه .\r\nحضرت على عليه السلام در اين خصوص شعرى دارد كه بسيار جالب و شنيدنى است .\r\nعلى عليه السلام شاعر بسيار خوبى بوده است ، و حتى ديوانى را به ايشان نسبت مىدهند ؛ اما اوصاف كمال آن حضرت به قدرى زياد است كه قريحه شعرى او را تحت الشعاع\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nقرار مىدهد :\r\n رَضِينَا قِسْمَةَ الْجَبَّارِ فِينَا * لَنَا عِلْمٌ وَ لِلْأَعْدَاءِ مَال \r\nما اين تقسيم را در مورد خويش پذيرفتيم كه علم و دانش از آنِ ما ( اهل بيت ) باشد و مال و ثروت از آنِ دشمنان .\r\nاما آنچه مهم است ، اين است كه : « وَ مَا يَذَّكَّرُ إِلَّا أُولُوا الْأَلْبَابِ » . تفاوت اين دو را تنها صاحبان عقل و خرد تشخيص مىدهند .\r\nتاريخچهء كوچكى از يكى از تلامذه مدرسه صادقين عليهما السلام براى شما نقل كنم كه در نوع خود شنيدنى است . اين شخصيت عظيم القدر جز بهلول نيست . مامقانى ، صاحب رجال و قاضى نور اللَّه شهيد ، صاحب مجالس المؤمنين 0 در حالات او مطالبى نوشته‌اند كه دلالت بر عقل و خرد او دارد ؛ منتهى بر اثر جريانى ، شهرت به جنون پيدا كرد . روزى از خانه بيرون آمد ؛ در حالى كه لباس‌هاى تجملى خود را به كنارى گذاشته و يك لباس مندرس كارگرى به تن كرده و بر يك چوب نى سوار شده و در بين مردم راه مىرود و مىگويد : بچه‌ها كنار برويد كه زير پاى اسبم له نشويد .\r\nقبل از اين كه علت تمسك او را به جنون ذكر كنيم ، براى روشن شدن مطلب ، حديث شريفى از امام صادق عليه السلام نقل مىكنم . حضرت در اين روايت چنين مىفرمايد :\r\nلَيْسَ الْعَاقِلُ مَنْ يَعْرِفُ الْخَيْرَ مِنَ الشَّرِّ ، وَ لَكِنَّ الْعَاقِلَ مَنْ يَعْرِفُ خَيْرَ الشَّرَّيْن ؛\r\nعاقل كسى نيست كه تنها خير را از شر تشخيص دهد ، بلكه عاقل كسى است كه خير و شر را بتواند بفهمد .\r\nاين ، همان مضمونى است كه در مناجات پنهانى امام سجاد نيز از آن ياد شده است :\r\n. . . وَ وَفِّقْنِى إِذَا اشْتَكَلَتْ عَلَىَ الْأُمُورُ لِأَهْدَاهَا ، وَ إِذَا تَشَابَهَتِ الْأَعْمَالُ لِأَزْكَاهَا ، وَ إِذَا تَنَاقَضَتِ الْمِلَلُ لِأَرْضَاهَا ؛\r\n. . . و چون كارها بر من آشوبد ، به گزاردن درست‌ترين آنها توفيقم ده و چون\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nامور به يكديگر مشتبه شوند ، به پاكيزه‌ترين آنها راه نماى و چون ميان عقايد خلاف بر خيزد ، تو مرا به آن مذهب رهبرى كن كه بيشتر مورد رضاى توست .\r\nامر بهلول واقع شد بين اين كه يا حيثيت خود را از دست بدهد و با وجود عظمتى كه دارد ، با ديوانگان محشور و مأنوس گردد و يا اين كه قاضى القضات حكومت منصور شود و همچون ابو يوسف ، حكم به جدايى زن سه طلاقه در مجلس واحد از شوهر خويش بدهد . از اين رو بود كه وقتى از خدمت امام باقر عليه السلام بيرون مىآيد ، پس از پيمودن فرسنگ‌ها راه ، نامه‌اى به دست او مىرسد كه در آن نوشته شده است : « ج » ؛ يعنى اى بهلول ، اگر مىخواهى خير الشرّين را برگزينى ، تنها راه جنون است .\r\nآخوند دربار شدن و در كسوت « وعاظ السلاطين » درآمدن امر كوچكى نيست .\r\nكسانى كه وعاظ السلاطين حكومت‌هاى جور بوده‌اند ، واللَّه ! جرمشان در عالم اسلام از خلفاى وقت بالاتر بود ؛ زيرا اگر آنان با خلفا موافقت نمىكردند ، مردم نيز آنان را نمىپذيرفتند .\r\nوقتى بهلول عاقل در كسوت ديوانگى وارد كاخ منصور مىشود و آن دار الاماره و بارگاه و سقف و فرش و تجملات را مىبيند ، جملات بسيار پر بارى مىگويد كه در آن مجلس انقلابى ايجاد مىكند . مىگويد :\r\nلقد رفعت الطين و وضعت الدين ؛\r\nدر اين ساختمان باشكوه سنگ‌ها بر روى هم گذاشته شده و بالا رفته است ، اما دين خدا افول كرده و منحط گرديده است .\r\nهر چه بر زرق و برق‌هاى باطل افزوده گردد ، از كمال انسانيت صاحبان آنها كاسته خواهد شد . آن گاه بهلول ادامه مىدهد :\r\nرفعت الجص و وضعت النص ؛\r\nگچ‌ها بالا رفته و مرتفع گرديده ، اما كلمات الهى و نص خداوندى در اين عصر فرو ريخته است .\r\nاى منصور ، پيامبر ما رسول رحمت بود ، اما تو قبّهء حمراء درست كرده‌اى و هر\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nروز آن را با خون بيچارگان رنگين مىكنى . اى منصور :\r\nإن كان من مالك ، فقد أسرفت ، و اللَّه لا يحبّ المسرفين ؛\r\nاگر اين قصر باشكوه را از مال خود درست كرده‌اى ، اسراف نموده و خدا اسراف كاران را دوست نمىدارد .\r\nو إن كان من مال غيرك ، فقد ظلمت ، و اللَّه لا يحبّ الظالمين ؛\r\nو اگر آن را از بيت المال مسلمين ساخته‌اى ، ظلم كرده‌اى و خدا ظالمين را نيز دوست ندارد .\r\nآن گاه ، بهلول از دار الاماره - كه مشرف بر شهر بود - نقطه‌اى را به منصور نشان داد و پرسيد : آن‌جا كجاست ؟ منصور پاسخ داد : قبرستان است . و او ادامه داد :\r\nههنا قصورهم و هناك قبورهم ؛\r\nاين‌جا قصور پادشاهان و آن‌جا قبور ايشان است .\r\nدر مناجات‌هايتان اين جملات را زمزمه كنيد :\r\nاللَّهُمَّ حَبِّبْ إِلَيَّ لِقَاءَكَ وَ أَحْبِبْ لِقَائِي وَ اجْعَلْ لِي فِي لِقَائِكَ الرَّاحَةَ وَ الْكَرَامَةَ ؛\r\nخداوندا ، آن چنانم كن كه لقاى تو را دوست داشته باشم و به مناجاتت عشق ورزم و تو نيز لقاى مرا دوست داشته باشى و براى من در ديدار خود راحت و گشايش و بزرگوارى قرار بده .\r\nخداوند به ما قلبى عنايت كند كه منوّر به نور او باشد و ايمان ما را كامل‌ترين ايمان‌ها قرار دهد ؛ چنان كه وارد شده است :\r\n. . . وَ بَلِّغْ بِإِيمَانِى أَكْمَلَ الْإِيمَان .\r\nدر بعضى از آيات شريفه قرآن نيز وارد شده است كه بين خود و خداوند رابط و شافع قرار دهيد . مهم‌ترين شافع ما در اين عصر ، وجود مبارك حضرت ولى عصر - عجل اللَّه تعالى فرجه - است كه اميدواريم خداوند اسباب فرج ايشان را مهيا سازد و توفيق زيارت حضرتش را نصيب ما بگرداند .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\n23 . اخلاق اسلامى ( راه رستگارى )\r\nقال اللَّه تبارك و تعالى :\r\n« يَا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِى اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَىالْكَافِرِينَ » ؛\r\nاى ايمان آورندگان ، اگر از اسلام باز گرديد و چشم بپوشيد ، خداوند كسانى را جايگزين شما مىكند كه هم او آنان را دوست دارد و هم آنان به خدا عشق مىورزند . آنان در برابر مؤمنان خاضع و در برابر كفار عزيز و پر صلابت هستند .\r\nخداوند به همهء مؤمنان در تمامى اعصار خطاب مىكند كه اگر شما برنامه آسمانى و دين مرا نپذيريد و از قرآن ، كتاب عظيم الهى ، با آغوش باز استقبال نكنيد و آن را در قلوب و جوارح و افكار خويش متجلّى نسازيد ، من كسانى را خواهم آورد كه آنان را دوست دارم ؛ آنان نيز مرا دوست دارند ؛ در مقابل مؤمنان خاضع و در برابر كفار عزيز و نيرومند و پيروزند .\r\nمعناى لغوى « عزّت » ، استحكام و صلابت و قوت است . مؤمن بايد داراى روحى قوى و باطنى نيرومند باشد تا لفظ « عزيز » بر او اطلاق شود .\r\nراغب در المفردات مىگويد :\r\nالعزة حالة فى النفس تمنعها ؛\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nعزت صلابت نفس است ؛ به گونه‌اى كه مانع چيرگى ديگران بر او گردد .\r\nگاهى از زمين نيز « ارض عزاز » و با « ارض عزيزه » تعبير مىشود ؛ يعنى زمين بسيار محكمى كه باران در آن اثر نمىكند و بيل و كلنگ نيز در آن مؤثر نيست . اين مفهوم عزت است ، و انسانى مىتواند عزيز باشد كه از روحى قوى و عزمى استوار برخوردار باشد . ما به مكتبى نيازمنديم كه چنين روحيه‌اى را به ما ارزانى دارد و در نتيجه ، عزيز و نيرومند شويم تا بتوانيم در برابر دشمنان اسلام بايستيم و بر آنان چيره و غالب شويم .\r\nكدامين كلاس است كه ما بتوانيم چنين روحيه‌اى را در آن كسب نموده و درس صلابت روح و نيرومندى قلب و كمال انسانيت بياموزيم ؟ و كدامين استاد است كه بتواند چنين درسى به شاگردان خويش بياموزد و از آنان انسان‌هايى كامل بسازد ؟\r\nچنين مكتبى ، مكتب رسول اللَّه ، و چنين استادانى ، اهل بيت عصمت و طهارت - سلام اللَّه عليهم اجمعين - و خاصان درگاه آنان هستند .\r\nابو العلاى معرّى - كه از فحول علما و ادباى عرب است و در عين نابينايى از اعجوبه‌هاى جهان به شمار مىآيد - روزى به محضر سيد مرتضى قدس سره رسيد . هنگام ورود ، بى اختيار ، پاى خود را روى پاى كسى نهاد . آن شخص - كه از اعراب متكبّر بود - با ناراحتى و پرخاش گفت :\r\nمن هذا الكلب ؛\r\nكدامين سگ بود كه اين چنين پايم را لگدمال كرد ؟\r\nابو العلاى معرى بلافاصله پاسخ داد :\r\nالكلب من لا يعرف للكلب ستّين لفظاً ؛\r\nسگ آن كسى است كه براى لفظ « كلب » شصت تعبير نشناسد .\r\nآن گاه تمامى اين تعابير را از اول تا آخر برشمرد . اين اديب بزرگ چند صباحى محضر سيد مرتضى قدس سره را درك كرد ، و آن گاه كه از آن محضر پر فيض خارج شد ، از او پرسيدند : ابو العلا ، محضر اين سيد عظيم الشأن و اين عالم فرزانه را چگونه ديدى ؟\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nابو العلا در پاسخ به اين سؤال اشعارى سروده است كه من يك بيت از آن را مىخوانم :\r\n لو جئته لرأيت الناس فى رجل * و الدهر فى ساعة و الأرض فى دار \r\nمضمون اين بيت ، چنين است : گويا تمام افراد بشر در يك فرد خلاصه شده و تمام ساعات در يك ساعت حضور در مجلس فيض سيد گنجانيده شده است و تمامى زمين زير آن قبه‌اى است كه بر سر سيد مرتضى سايه افكنده است .\r\nاين گونه انسان‌ها در مكتب اهل بيت تربيت و تأديب شده‌اند . در اين مدرسه است كه راه غلبه عقل و خرد بر هواهاى نفسانى را در مملكت تن به آدمى مىآموزند .\r\nدوستان عزيز و گرامى ، روح خويش را تقويت كنيد و بكوشيد كه در اين دو روزهء عمر از فيوضات معنوى بى بهره نمانيد !\r\nبارها من در خلوت و جلوت در درگاه الهى عرضه مىدارم :\r\nإلهى أَفْنَيْتُ بِالتَّسْوِيفِ وَ الْآمَالِ عُمُرِى وَ قَدْ نَزَلْتُ مَنْزِلَةَ الْآيِسِينَ مِنْ خَيْرِى فَمَنْ يَكُونُ أَسْوَأَ حَالًا مِنِّى ؟\r\nشما نيز اين چنين باشيد و همواره خود را اقلّ عباد خدا بدانيد . در روايتى از مولاى متقيان ، امير مؤمنان ، على عليه السلام آمده است :\r\nكُلَّمَا زَادَ عِلْمُ الرَّجُلِ زَادَتْ عِنَايَتُهُ بِنَفْسِه ؛\r\nهر چه بر علم و دانش كسى افزوده شود ، عنايت او ، به نفس خويش بيشتر مىشود و در راه پرورش و اصلاح آن تمام همت خويش را مصروف مىنمايد .\r\nمن سال‌ها در حوزه‌هاى علميه با افرادى برخورد كرده‌ام كه همچون كودكانى كه از شير مادر تغذيه مىكنند و مرتب بر رشد جسمانى آنان افزوده مىگردد ، ايشان نيز از خوان گسترده معنويات بهره‌مند و روز به روز نيرومندتر مىگردند ؛ به گونه‌اى كه هم اكنون من در مقابل آنان خاشع و خاضعم .\r\nمرحوم قطب راوندى - كه از قدماى فقهاى اماميه است - روايتى از پيامبر بزرگ\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nاسلام نقل مىكند كه در سفينة البحار در كلمهء « قلب » نيز آمده است :\r\nأَنَّ لِلَّهِ - عَزَّ وَ جَلَّ - فِى عِبَادِهِ آنِيَةٌ وَ هِيَ الْقَلْبُ ، فَأَحَبُّهَا إِلَيْهِ أَصْفَاهَا وَ أَصْلَبُهَا وَ أَرَقُّهَا ؛\r\nخداوند در روى زمين به عدد همه افراد بشر ظروفى دارد كه عبارت از قلوب آنان است . و بهترين قلوب نزد خداوند آنهايى است كه داراى چنين صفاتى باشد : 1 . صاف و بى آلايش باشد ؛ 2 . رفيق و رئوف باشد ؛ 3 . ( در برابر دشمنان خدا ) سخت و نفوذناپذير باشد .\r\nدل‌هاى خويش را پاك كنيد و از آلايش‌هاى دنيوى شست و شو دهيد . قلوب افراد بشر همچون لوح صاف و سفيدى است كه از عوامل متعددى همچون محيط و والدين و دوستان و . . . تأثير مىپذيرد . على عليه السلام در روايتى مىفرمايد :\r\nإِنَّ قُلُوبَ الْجُهَّالِ تَسْتَفِزُّهَا الْأَطْمَاع ؛\r\nقلوب جهال و نادانان را طمع‌هاى دنيوى از جا مىكند و حركت مىدهد .\r\nاين سخن گهربار از آيهء شريفه قرآن كريم اقتباس شده است كه خداوند مىفرمايد :\r\n« وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ » ؛\r\nاى شيطان ، برو و مردم را با صداى خويش به حركت درآور .\r\nهنگامى كه شبانى گوسفندان خويش را پس از مدتى آرميدن در زير درخت‌ها و كنار جوىها با صداى مهيبى از جا بلند مىكند ، به آن صداى بلند و سهمناك « استفزاز » مىگويند . شيطان اين گونه دل‌هاى انسان را بر مىانگيزد و به سوى هواهاى نفسانى گرايش مىدهد .\r\nچه خوب است كه گاهى انسان بنشيند و در احوال نفس خويش بينديشد و با خود بگويد ، آنچه آن شاعر خوش ذوق گفته است :\r\n خدايا ز خوانى كه از بهر خاصان * تو چيدى نصيب من بينوا كو \r\n\r\n","description":"","footnote":"","page_name":" 331 ","page_number":331},
  {"content":"\r\n\r\n اگر مىفروشى بهايت كه داده * و گر بى بها مىدهى ، بهر ما كو \r\nانسان تا زحمت نكشد و در راه خدا تحملِ مشقت نكند ، به مقام‌هاى عالى دست نمىيابد .\r\nصاحب جواهر در طى 25 سال در اتاقى كوچك و محقر در آن هواى گرم و سوزان نجف موفق مىشود 43 جلد كتاب در زمينهء فقه بنويسد كه كتاب جواهر او درياى عميق و ژرفى از نكات دقيق علمى و مذهبى است .\r\nحضرت امام خمينى قدس سره در احوالات صاحب جواهر مىفرمود : هر وقت گرمش مىشد ، مىگفت پرده را كنار بزنيد تا از نسيم نجف استفاده كنيم .\r\nدوستان گرامى ، قدرى محكم و قوى باشيد و بدانيد خداوند در اين جهان هر كس را به نحوى آزمايش مىكند و اين ما هستيم كه بايد خير خويش را از مقام ربوبى درخواست كنيم :\r\nاللَّهُمَّ أَعْطِنِى بَصِيرَةً فِى دِينِكَ وَ فَهْماً فِى حُكْمِكَ وَ فِقْهاً فِى عِلْمِك ؛\r\nخداوندا ، بصيرت در دين خويش ، درك احكام خود و فقه و فهم در علم خويشتن را به ما ارزانى دار .\r\nمن هر گاه اين دعا را مىخوانم ، به ياد مرحوم مطهرى مىافتم كه خداوند چنان بصيرتى به او داده بود كه مىتوانست افكار منحرف را به راه مستقيم و معتدل راهنمايى كند . هر چند دست حوزه از دامان يكى از بزرگان علم و تقوا كوتاه شد ، اما او خوب مىدانست كه دانشگاه‌هاى كشور با دانشجويانى كه اكثر آنها ميل به چپ يا راست داشتند ، نياز بيشتر به تعاليم او دارند .\r\nبرخى از دانشجويان شهيد مطهرى به من مىگفتند اكثر استادان ما قصد انحراف ما را دارند ؛ به طورى كه برخى از آنان سر كلاس ساعتى را نشان مىدهند و مىگويند اگر اجزاى اين ساعت را در داخل اين بدنه به دفعات متعدد و بسيار زياد به هم بريزيم ، احتمال دارد كه يك بار اين اجزا بدين طريق منظم در كنار يكديگر قرار گيرند و اين ساعت شروع به كار كند . اين‌ها مىخواهند قصد و ارادهء خداوند واجب الوجود را در\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nپس پردهء امكان انكار كنند ؛ اما هنگامى كه نوبت به درس آقاى مطهرى مىرسد ، كلاس حال و هواى ديگرى پيدا مىكند ، افكار دانشجويان با سخنان او استقامت مىيابد . و دريچهء ارتباط با خدا بر روى آنان گشوده مىشود .\r\nارتباط با خدا آدمى را به نهايت درجهء عظمت و بزرگى مىرساند و به درجات عالى انسانيت رهنمون مىسازد . براى تبيين سخن خويش به يك جريان تاريخى اشاره مىكنم :\r\nابن مقفّع و ابن ابى العوجا - كه از مشاهير ماديون و ضد الهيون عصر امام باقر و صادق عليهما السلام بودند - در داخل مسجد الحرام با يكديگر گفت و گو مىكردند . ابن مقفع خطاب به ابن ابى العوجا مىگويد : اين مردم را مىبينى كه چگونه به گرد آن خانه مىچرخند ، عده‌اى نماز مىگذارند ، عده‌اى دعا مىكنند ، و عده‌اى مىگريند و زير لب زمزمه مىكنند ؟ من به هيچ يك از ايشان نام انسان اطلاق نمىكنم . تمامى آنان نزد من همچون بهايمى هم رديف حيوانات ، به شمار مىآيند ، اما من تنها به يك نفر از ايشان ارادت دارم و مىتوانم بگويم كه او انسان كامل است .\r\nابن مقفّع در حالى كه اين سخنان را مىگفت ، به امام صادق عليه السلام اشاره كرد كه در ميان اصحاب خود نشسته بودند و به سؤال‌هاى آنان پاسخ مىدادند .\r\nابن ابى العوجا سؤال مىكند : به چه دليل همهء اينان را بهايم و آن يكى را انسان كامل مىدانى ؟ پاسخ مىدهد :\r\nلانّى رأيت عنده ما لم أرى عند غيره ؛\r\nمن در نزد او چيزهايى يافته‌ام كه در نزد هيچ كس نيافتم .\r\nابن ابى العوجا - كه از سخنان هم كيش خود به وجد آمده - مىگويد : من مىخواهم او را امتحان كنم . ابن مقفع مىگويد : برو لكن افسار خود را سست مگير كه ناگهان شتروار بر زانوانت بندها مىبندد ؛ آن چنان كه نتوانى تكان بخورى . ابن ابى العوجا خدمت امام صادق عليه السلام مىرود و مىنشيند تا اطراف حضرت خلوت شود . آن گاه امام خطاب به او مىفرمايد : چنان كه اين افرادى كه طواف مىكنند و حج به جا مىآورند ،\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nراست بگويند ، تو هلاك شده‌اى و اگر تو راست بگويى ، اينان با تو مساوى هستند ؛ يعنى چنان كه اينان مىگويند ، پس از مرگ حياتى جاودانى وجود داشته و آخرت و معاد و بهشت و جهنمى در كار باشد ، شما هلاك شده‌ايد ؛ زيرا بر اثر بى اعتقادى به اين امور خود را مستوجب عقاب پروردگار نموده‌ايد . اما چنان كه شما مىگوييد ، اين جهان پوچ و بى هدف باشد ، ما و شما با يكديگر تفاوتى نداريم ؛ زيرا در اين ميان ما چيزى را از دست نداده‌ايم .\r\nابن ابى العوجا - كه با ترديد به اين گونه تعاليم مىنگرد - سؤال مىكند : اگر سخنان شما حقيقت دارد و در پس اين پرده موجود مقتدرى است كه در تمام جزئيات عالم تصرف مىكند و همه امور به اراده نام او انجام مىپذيرد ، پس چرا او خود به ميان بندگان خويش نمىآيد و خود را از خلق پنهان مىسازد ؟\r\nامام صادق عليه السلام به محض شنيدن اين جملات ، چنان فصيح و بليغ سخن مىگويد و پروردگار خويش را توصيف مىكند كه ابن ابى العوجا طاقت شنيدن آن را از دست داده و بر مىخيزد و مجلس را ترك مىكند و در بيان علت اين مطلب چنين اظهار مىدارد : ترسيدم اگر بيشتر بنشينم ، موجودى كه از او آن سخن مىگويد ، در جلوى ديدگانم ظاهر شود .\r\nآن گاه كه به نزد ابن مقفع باز مىگردد و مىگويد : اگر در دنيا يك جسد متروّح و يا يك روح متجسّد وجود داشته باشد ، همين انسان است .\r\nاز آل اللَّه كه بگذريم ، استمرار راه پيشوايان دين به وسيلهء دانشمندان وارسته‌اى است كه اسلام به وجود آنان افتخار مىكند .\r\nيكى از اين اسطوره‌هاى علم و تقوا مرحوم قاضى است . قدرت روحى و مواعظ اخلاقى ايشان به حدى نافذ بود كه بسيارى از افراد را منقلب مىساخت . حتى نقل مىكنند يكى از طلابى كه در درس اخلاق خصوصى ايشان شركت كرده بود ، چنان از خود بىخود شده بود كه در كوچه‌هاى نجف حركت مىكرد و بىاختيار اشك مىريخت و قادر به كنترل خويش نبود .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nاين تأثير نفس يك عالم ربانى است كه با ياران موافق چنين مىكند . شما نيز اگر مىخواهيد شفا يابيد و از امراض و آلودگىهاى روحى نجات پيدا كنيد ، دار الشفا قم است . شفا را در اين بارگاه بجوييد . يكى از طرق نجات ، توسل به دختر موسى بن جعفر عليها السلام است . من خود شاهد بودم كه حضرت آية اللَّه العظمى بروجردى - رحمة اللَّه عليه - با آن شأن و عظمت ، جلوى ضريح مطهر حضرت معصومه عليها السلام ايستاده بود و مىگفت : « يا فاطمة اشفعى لى فى الجنة » .\r\nبا اين خاندان رابطه پيدا كنيد و به وسيله آنان به خدا تقرب جوييد . ما بايد در راه رسيدن به فلاح و رستگارى يار و رفيق و همراه داشته باشيم ، عمل صالح و اهل يبت عصمت و طهارت مهم‌ترين همراهان آدمى در راه سعادت هستند .\r\n گفت پيغمبر كه اندر اين طريق * با وفاتر از عمل نبود رفيق \r\nاميدوارم خداوند قلوب ما را به معرفت خويش روشن و منور سازد و ما را به طريق سعادت كه راه پيامبر گرامى اسلام و ائمه هدى - صلوات اللَّه عليهم اجمعين - است ، راهنمايى فرمايد .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\n24 . در حاشيه مباحث اخلاق اسلامى ( گفت و شنود )\r\nآيا در انتخاب شغل بايد به علاقه شخصى اهميت داد يا به صلاح جامعه و مردم ؟\r\n* انتخاب شغل به عهدهء خود انسان است ، اما خوب است كه آدمى شغلى را كه به نفع جامعه است و رضايت حق تعالى در آن است انتخاب نمايد ولو اين كه علاقه چندانى هم به آن نداشته باشد .\r\nدر روايات نيز آمده است :\r\nأَفْضَلُ الْأَعْمَالِ مَا أَكْرَهْتَ نَفْسَكَ عَلَيْه ؛\r\nبهترين اعمال ، آن كارى است كه انسان نفس خويش را براى رضاى خدا بدان وادار كند .\r\nنظريه داروين را در باب تكامل انسان توضيح دهيد و شرح دهيد كه آيا قبل از حضرت آدم و حوا انسانى بر روى زمين مىزيسته است يا خير ؟\r\n* عده‌اى در اين جهان اعتقاد دارند كه انسان ، تكامل يافته موجودات ديگر است ؛ يعنى از سلول‌هاى اوليه ، حيوانات عجيب خلق شده‌اند . اين حيوانات به تدريج تكامل يافته و پيچيده‌تر شده و به شكل انسان درآمده‌اند و در اين مسير تكاملى از آن سلول ابتدايى تا انسان سلسله‌ها و حلقه‌هاى متعددى از حيوانات تكامل يافته وجود دارد كه شالودهء اين سير تكامل هستند . داروين - كه از طرفداران اين نظريه است -\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمىگويد : در اين سير تكامل ، قبل از انسان - كه آخرين حلقه از اين زنجيره است - ميمون وجود دارد . بعد از ميمون بوده كه آدمى پديدار شده و انسان تكامل يافته ميمون است . وجود ميمون در اين مجموعه و تكامل انسان از اين حيوان ، مطلبى است كه داروين اظهار داشته و ديگران با او در اين نظريه هم رأى نيستند . البته نظريهء داروين در سير تكاملى انسان ، با پيشرفت علم و دانش از سوى دانشمندان تكذيب شده و ثبات و استوارى خود را از دست داده است .\r\nدر مقابل اين نظريه ، نظريهء مؤمنين و خدا باورانى است كه در خلقت انسان به يكى از دو مكتب فيكسيسم و ترانسفورميسم معتقد شده‌اند . پيروان مكتب « فيكسيسم » مىگويند همه حيوانات ، از جمله انسان ، به نوع خاصى منتهى مىشوند كه خدا آن نوع خاص را به نحو اعجاز و بدون سابقه قبلى آفريده است ؛ چنان كه انسان در اين سلسلهء نوع به حضرت آدم و حوا منتهى مىشود كه خدا آنان را به طريق اعجاز خود آفريده و آن گاه از توالد و تناسل آنان افراد بشر پا به عرصه هستى نهاده‌اند .\r\nحيوانات نيز به همين گونه‌اند : گاوها ، گوسفندان ، شتران و ساير حيوانات به يك نوع خاصى وابسته هستند كه آن نوع خاص به نحو خلقت ابتدايى و اعجازى آفريده شده است .\r\nبنا بر اين مكتب ، انسان و ساير حيوانات انواع خاصى هستند كه جدا جدا طبقه بندى شده و هر نوع به اولين حلقه از سلسلهء خود مىرسند كه آن ، اولين حلقه را خدا به گونه‌اى اعجازآميز آفريده است .\r\nمكتب ديگرى كه خلقت انسان را در جهان توجيه مىكند ، مكتب ترانسفورميسم است . پيروان اين مكتب اعتقاد دارند اولين جاندار هستى يك موجود تك سلولى بوده است . اين موجود تك سلولى به تدريج رشد كرده و تعدّد يافته است و از اين گونه‌هاى متعدد ( كه سر منشأ واحد دارند ) دوزيستان و آبزيان و هوازيان و . . . به وجود آمده‌اند و آن گاه بر طبق اقتضاى زمان و مكان و همچنين برودت و رطوبت و . . . انواع حيوانات پديدار شده‌اند .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nبر اساس اين طرز تفكر ، تمامى حيوانات خويشاوند يكديگرند ؛ چنان كه همه انسان‌ها به يكديگر مرتبط هستند .\r\nدر اين انشعابات ، اقتضاى برخى از محيطها بود كه تكامل و ترقى بيشترى را نصيب ساكنان خود سازد . بدين صورت ، انسان پديد آمد و در برخى ديگر از محيطها تكامل ناقص بود . حيوانات به همان صورت اوليه باقى ماندند .\r\nبنا بر مكتب فيكسيسم - كه همه حيوانات و همچنين انسان « حدّ اعلى » دارند و جدا از يكديگر آفريده شده‌اند - قبل از حضرت آدم و حوا انسانى نبوده و آنان اولين افراد از نوع انسان بوده‌اند .\r\nاما بنا بر مكتب ترانسفورميسم ، اولين انسان‌هايى كه به كمال عقلانى و جسمانى رسيدند ، حضرت آدم و حوا بوده‌اند . بدين ترتيب ، مىتوان گفت كه آنان اولين انسان‌هاى روى زمين نبوده‌اند و قبل از آنان نيز انسان‌هايى وجود داشته ، منتهى از نظر عقلى و كمال روحى بدان پايه نبوده‌اند .\r\nدر قرآن مجيد در بارهء هر دو مسلك فيكسيسم و ترانسفورميسم مىتوان شواهدى را يافت . و من در كتابچه كوچكى - كه در اين خصوص نوشته‌ام - به طور خلاصه ، اثبات كرده‌ام كه اعتقاد به هر يك از اين دو مسلك از نظر اسلام كفر نيست .\r\nاما مختار ما در اين ارتباط ، مكتب فيكسيسم است . ما اعتقاد داريم كه انسان‌ها جدّ اعلى دارند و همه ما از اولاد حضرت آدم و حوا هستيم و ظاهر روايات و احاديث نيز چنين مكتبى را اقتضا مىكند .\r\nآيا حضرت ولى عصر سلام اللَّه عليه در جزيره خضرا زندگى مىكند ؟\r\n* زندگانى حضرت ولى عصر در جزيرهء خضرا در كتاب انوار نعمانيه مرحوم سيد نعمت اللَّه جزايرى ، به تفصيل نوشته شده است . اين مسأله بدان صورت كه در آن كتاب طرح شده ، به هيچ وجه مورد قبول ما نيست .\r\nالبته برخى معتقدند جزيره خضرا همان جزيرهء برموداست كه در يكى از رئوس مثلث برمودا واقع شده است . مثلث برمودا مثلث اسرار آميزى است كه تاكنون دست\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nهيچ بشرى بدان نرسيده است . اما زندگانى حضرت در اين جزيره براى ما روشن و مشخص نيست و از آن مىتوان تنها به عنوان يك احتمال ياد كرد .\r\nچرا حضرت على عليه السلام شاعر بوده و شعر مىسروده ، اما از پيامبر گرامى اسلام هيچ شعرى نقل نشده است ؟\r\n* پيامبر اكرم با ساير مردم حتى با ائمه عليهم السلام متمايز بوده و خداوند متعال اجازه شعر سرودن و يا حتى نقل اشعار ديگران را به ايشان نداده است . قرآن نيز در اين رابطه مىفرمايد : « و ما علمناه الشعر و ما ينبغى له » : ما شعر به پيامبر نياموختيم و شعر و شاعرى نيز شايسته او نيست . زيرا در آن زمان اگر پيامبر به رسم ديگر شاعران شعر مىسرود ، به اصل و ريشه نبوتش صدمه وارد مىشد و مردم در بارهء قرآن نيز مشكوك مىشدند .\r\nيكى از صفات رسول خدا امّى بودن اوست . حضرت در تمامى عمر ، يك كلمه هم ننوشت و على الظاهر نوشتن را بلد نبود ؛ مگر اين كه به عنوان معجزه بخواهد چيزى بنويسد كه چنين معجزه‌اى را خدا براى پيامبر نخواسته است . امى بودن از ويژگىهاى پيامبر بوده و يكى از علل قوام و ثبات دين و آيين او به شمار مىرفته است ؛ اما ديگر ائمه چنين نبودند . مثلًا حضرت امير خود شعر مىسروده و اشعار ديگران را نيز نقل مىكرده است .\r\nآيا اشعارى كه در ديوانِ منسوب به على بن ابىطالب است ، از خود حضرت امير است يا على بن ابىطالب ديگرى آنها را سروده است ؟\r\n* توجه به اين نكته لازم است كه تقريباً هيجده نفر از علما ، هر يك ديوانى به نام حضرت امير عليه السلام نوشته‌اند . يعنى اشعارى كه به حضرت امير عليه السلام نسبت داده شده - چه حضرت ، خود آنها را فرموده و يا از ديگران نقل كرده باشد - در ديوان‌هايى گردآورى كرده‌اند .\r\nيكى از مشهورترين اين ديوان‌ها كه - به حضرت على عليه السلام نسبت داده مىشود - ديوانى است كه با اين بيت آغاز مىشود :\r\n الناس من جهة التمثال اكفى * أبوه آدم و الامّ حوّاء \r\n\r\n","description":"","footnote":"","page_name":" 339 ","page_number":339},
  {"content":"\r\n\r\nامّا در همين ديوان نيز براى ما روشن نيست كه چه تعداد از اين اشعار را حضرت امير فرموده و القا كرده‌اند و چه مقدار از ديگران نقل نموده‌اند .\r\nائمه ديگرِ ما نيز از شعر بى نصيب نبوده‌اند . امام حسين عليه السلام شعر مىسروده و از امام سجاد عليه السلام نيز اشعارى در ذم دنيا و امثال آن به ما رسيده است . حضرت رضا سلام اللَّه عليه نيز روزى در دربار مأمون شعرى خواند كه مأمون بسيار لذت برد و هنگامى كه از شاعر آن سؤال كرد ، حضرت فرمود : يكى از افراد خاندان ما اين شعر را سروده و من از او ياد گرفته‌ام .\r\nآيا گذشتن شارب ( سبيل ) در اسلام جرم است و از گناهان محسوب مىشود ؟\r\n* مستحب است كه انسان شارب خود را كوتاه كند و حتى اگر كسى آن را بتراشد نيز اشكالى ندارد .\r\nاما در اين ارتباط اگر كسى قايل باشد كه گذاشتن شارب قداست و مشروعيت دارد و يا به علت تبعيت از مذهب و مكتب و مرامى شارب خود را بلند نگاه دارد ، تشريع است و از محرمات به شمار مىآيد .\r\nاما اگر شارب خود را به قصد تشريع بلند نكرده و يا تابع مذهب و مرامى كه اين مجوز را صادر كرده ، نيست ، اين عمل او جرم محسوب نمىشود .\r\nما در مقابل آن دسته از اقوام و خويشاوندانى كه نماز نمىخوانند و متشرع نيستند ، چه وظيفه‌اى داريم ؟\r\n* اين مسأله مورد ابتلاء عده زيادى از جوانان متشرع است كه با خويشاوندان بىقيد و لاابالى مواجه هستند . توجه به اين نكته لازم است كه هر كس توفيق يافته تا از اولياى خدا باشد ، همچون پيامبرى است كه گويا خداوند او را از ميان اين عشيره برگزيده و توفيق بر دوش كشيدن رسالت الهى را به او عنايت فرموده است . بنا بر اين ، او بايد شكرگزار باشد و در خودسازى و كمال نفس خويش بكوشد ؛ آن گاه با كمال\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nمحبت از پدر و مادر و محيط گرفته تا هر كس را كه مىتواند ، هدايت كند و در اين راه از هيچ مانعى نهراسد .\r\nهمواره اين جمله را كه خداوند به رسول مكرّم خويش فرموده ، به ياد داشته باشيد كه : « واخفض جناحك لمن اتبعك من المؤمنين » راه هدايت و دستگيرى از خلق خدا ، خضوع و خشوع در مقابل آنهاست .\r\nسعى كنيد اين چنين باشيد ؛ خصوصاً در برابر پدر و مادر خويش فراوان تواضع نماييد . اگر به شما نفرين كردند ، نفرين آنها را دعا به حساب آوريد و اگر ناسزايتان گفتند ، آن را رحمت شماريد . در برابر والدين خويش آن چنان متواضع باشيد كه هر بيننده‌اى به شگفتى آيد . اين وظيفه‌اى است كه اسلام براى انسان كامل و هدايتگر بيان فرموده است .\r\nارتباط و تماس با جن از نظر شرع مقدس اسلام چه حكمى دارد ؟\r\n* ارتباط با جن دو گونه است : گاهى شما به سراغ اجنّه مىرويد ، دايره‌اى مىكشيد و در ميان آن دايره مىنشينيد و با اعمال و اورادى اجنه را تسخير مىكنيد . چنين عملى شرعاً حرام است و تمامى فقها حكم به حرمت چنين كارى كرده‌اند . امام راحل ما نيز در تحرير الوسيله تصريح كرده‌اند كه تسخير جن حرام است ؛ زيرا در ميان اجنه مؤمنان فراوانى هستند كه تسخير آنها ايذا و اذيت مؤمن است .\r\nخداوند اجنه را همچون انسان‌ها مكلّف آفريده و به آنان دوش به دوش انسان‌ها تكليف داده است . پيامبر ما ، پيامبر آنهاست . كتاب ما ، كتاب آنهاست و حلال و حرام ما حلال و حرام آنان به شمار مىرود . حضور ما در محشر با آنهاست و در بهشت و جهنم نيز با هم هستيم و همه مراحل را با هم طى مىكنيم ؛ چنان كه آيات شريفه قرآن نيز بدين معنا كاملًا تصريح مىكنند .\r\nدر روايات آمده است كه در روز قيامت خداوند همه انسان‌ها و اجنه را در يك نقطه جمع مىكند و دستور مىدهد صفى از فرشتگان اطراف آنان حلقه زنند و همه انسان‌ها و جنيان را در محاصره گيرند . آن گاه ، دوباره صف ديگرى در پيرامون ايشان\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nكشيده شده ، خداوند آنان را در ميان چندين حلقه گرد مىآورد و خطاب به آنان مىفرمايد :\r\n« يَا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطَارِ السَّمَاوَاتِ وَ الْأَرْضِ فَانْفُذُوا لَا تَنْفُذُونَ إِلَّا بِسُلْطَانٍ » ؛\r\nاى گروه جنيان و انسان‌ها ، اگر قدرت داريد ، پاى از دايره قدرت خداوندى بيرون نهيد . . . [ اما آنان به چنين امرى بى اذن خداى تعالى قادر نخواهند بود 
  ] .\r\nپس مشخص شد كه تسخير اجنه به خاطر ايذا و اذيت آنان حرام است .\r\nاما در نوع ديگرى از ارتباط ، چنان كه آنان به سراغ شما آمدند ، مطالبى پرسيدند و با مذاكرات علمى كردند و اين گونه ارتباط برقرار كردند ، اشكالى ندارد و شرعاً مجاز است .\r\nچگونه مىتوان با احساس حسادت ، مقابله كرد ؟\r\n* يكى از مهم‌ترين فضايل انسان ، توجه به نفس و اولين قدم در كسب توفيق الهى ، تهذيب نفس است .\r\nانسانى كه متوجه شده است كه بايد داراى اخلاق فاضله باشد و اخلاق زشت كدر كننده روح اوست ، و همچنين فهميده است كه در وجود او آتش حسد زبانه مىكشد و بدين صفت رذيلهء نفس خويش آگاه شده است ، قسمت مهمى از طريق سعادت را پيموده است . ما از چنين انسانى تقدير مىكنيم و مىدانيم كه در سايه اين توجهات است كه انسان به خودسازى كامل موفق مىشود ؛ خصوصاً در باب « حسادت » . در روايتى وارد شده است كه در خميره هر انسانى اندكى از اين صفت زشت براى بعضى از مصالح قرار داده شده است ؛ حتى در روايت ديگر مىبينيم كه نقل شده انبيا نيز از اين صفت مصون نبوده‌اند ، منتهى تفاوت مسأله در ظهور آن است . شما سعى كنيد با اين صفت زشت مبارزه كنيد و اگر نسبت به كسى قلباً احساس حسادت مىكنيد ، در مرحله عمل ، بيش از ديگران به او تواضع كنيد و على رغم ميل درونى خويش به او دعا كنيد . حتى در برابر ديگران ، از او تعريف نماييد و او را در همه جا بر خود مقدّم\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nداريد . اين مفهوم مبارزه با نفس در باب « حسد » است . اصولًا دنيا براى اين گونه مبارزه‌هاست و عمر ما با اين مبارزات پايان مىيابد .\r\nاين را بدانيد كه از روز ازل - كه بار تكليف را بر دوش ما نهادند - در ميدان مبارزه با نفس و شيطان و شيطان‌نماهاى خارجى قرار گرفتيم و خواه ناخواه ، بايد به مبارزه برخيزيم . در غير اين صورت ، مغلوب خواهيم شد و از پاى خواهيم افتاد .\r\nحديثى را از امام صادق عليه السلام نقل مىكنند مبنى بر اين كه سيادت و بزرگى خاص اعراب است . آيا چنين مطلبى درست است ؟\r\n* خير ، چنين نيست . خداوند تبارك و تعالى در قرآن مجيد فرموده است :\r\n« إِنَّ أَكْرَمَكُمْ عِنْدَ اللَّهِ أَتْقَاكُمْ » ؛\r\nكرامت و سيادت و بزرگى از آنِ متقين است .\r\nچند سال پيش ، در ايام حج ، در نقطه‌اى از مدينه ايستاده بودم و منتظر بودم كوزه‌اى كه در دست داشتم ، پر از آب كنم . در اين هنگام شنيدم كه يكى به رفيقش مىگفت : « هذا السيد يأخذ الماء ؛ يعنى اين آقا مىخواهد آب بردارد » . شخص ديگر در پاسخ او گفت : « هذا هو السيد ؟ هذا ايرانى ؛ اين ايرانى است ، چگونه تو او را آقا مىنامى ؟ » . من كه اين گفت و گو را مىشنيدم ، به آنان گفتم : « كل من اعتقد باللَّه و آمن بربه و رسوله و بالمعاد و عملوا الصالحات فهو السيد ، فأنا السيد ؛ سيادت از آنِ كسى است كه با خدا باشد . . . » . اما علاوه بر اين ، خداوند نوع خاصى از سيادت را به انبيا و ائمه عليهم السلام عنايت فرموده كه انحصارى است و به عده‌اى تعلق گرفته كه به زبان عربى تكلم مىنموده‌اند ، اما اين دال بر فضيلت عرب‌ها بر ساير اقوام نيست .\r\nچگونه مىتوان مطالب علمى را پس از مطالعه ، مدت بيشترى به خاطر سپرد ؟\r\n* همين كه انسان مطالب علمى را مطالعه كند و نفهمد ، توفيقى الهى است . اما اين\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nرا بايد بدانيد كه مطالب علمى هميشه در ياد انسان باقى نمىماند ، بلكه بايد انسان با جديت و تكرار و مرور مطالب و غيره مطالب را مدت بيشترى در ذهن خود محفوظ دارد . آدمى ضبط صوت نيست كه هر چه مىخواند تا آخر در ذهن او نقش ببندد ، بلكه به مرور زمان ، بعضى از مطالب را فراموش مىكند . سعى كنيد مطالب را خوب بفهميد و تكرار كنيد تا ان شاء اللَّه توفيق بيشترى در حفظ آن بيابيد .\r\nانسان كيست و از كجا آمده و هدف از زندگى او چيست ؟\r\n* يكى از مهم‌ترين مسائل آدمى اين است كه بداند كيست ، از كجا آمده و به كجا مىرود . اين مطالب از قديم الايام نيز مورد دقت علما و شعرا بوده است . مولانا نيز در اين زمينه تعبير بسيار زيبايى دارد كه :\r\n از كجا آمده‌ام ، آمدنم بهر چه بود ؟ * به كجا مىروم آخر ؟ ننمايى وطنم \r\nانسان تاريخچه وجودى خويش را از اول تا آخر مىتواند در مكتب اسلام به روشنى ملاحظه كند . ما خطاب به حضرت بقية اللَّه - صلوات اللَّه و سلامه عليه - مىگوييم : « عارف بأوّلكم و آخركم ؛ ما به اول و آخر زندگى شما آگاه و بينا هستيم » . در قرآن نيز در بارهء تاريخچه زندگى انسان‌ها آمده است :\r\n« مِنْهَا خَلَقْنَاكُمْ وَ فِيهَا نُعِيدُكُمْ وَ مِنْهَا نُخْرِجُكُمْ تَارَةً أُخْرَى » ؛\r\nما شما را از خاك آفريديم . آن گاه روح را در ابدان شما قرارداده و بار تكليف بر دوشتان نهاديم و دوباره پس از مدتى روح را از بدن شما مىگيريم ، بدن را وارد خاك مىكنيم و روح را نگه مىداريم تا روز قيامت فرا رسد و ابدان و ارواح بار ديگر با هم قرين شوند .\r\nآنچه انسان از آن بى خبر است ، سعادتمندى آخر الامر است . او نمىداند كه آيا سرانجام از اهل سعادت است يا با اهل شقاوت و گمراهى محشور خواهد شد ؟\r\nحضرت سجاد در اين زمينه چه رسا مىفرمايد :\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nفَلَيْتَهَا لَمْ تَلِدْنِى وَ لَمْ تُرَبِّنِى ، وَ لَيْتَنِى عَلِمْتُ أَ مِنْ أَهْلِ السَّعَادَةِ جَعَلْتَنِى ، وَ بِقُرْبِكَ وَ جِوَارِكَ خَصَصْتَنِى ، فَتَقِرَّ بِذَلِكَ عَيْنِى ؛\r\nاى كاش مادر مرا نمىزاييد و پرورشم نمىداد ، اى كاش مىدانستم كه اهل سعادت و بهشتم و در جوار قرب تو از خاصان درگاهت خواهم بود ( يا اين گونه نخواهد شد ) و آن گاه كه از سعادت خود مطلع مىگرديدم چشمانم از اين خبر عظيم روشن مىشد .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\n25 . اخلاق اسلامى ( منشأ روح )\r\nبراى شناخت يك علم لازم است در اطراف موضوع و مسائل و هدف آن علم تحقيقاتى صورت پذيرد . علم اخلاق نيز يكى از علوم برجسته و گران قدر اسلامى و مشمول اين قاعده است . از اين رو ، براى شناخت آن لازم است اين سه محور مورد بحث و بررسى قرار گيرد .\r\nموضوع علم اخلاق ، روح و روان و جان آدمى است كه در تعبيرات عربى ، به لحاظ اوصاف گوناگون ، اين موجود شريف ، اسماى مختلف دارد .\r\nقبل از ورود در اين بحث ، لازم است پاسخى براى اين پرسش بيابيم كه آيا علم اخلاق همان علم روان‌شناسى در دنياست كه از مهم‌ترين علوم انسانى محسوب مىشود . يا از حيث ماهيت تفاوتى ميان آنهاست ؟\r\nظاهراً علم روان‌شناسى و اخلاق از نظر موضوع و مسائل با يكديگر يكسان‌اند و تنها وجه تمايز آنها اختلاف در هدف است .\r\nعلماى علم اخلاق ، موضوع اين علم را نفس و روح و قلب آدمى مىدانند . در علم روان‌شناسى نيز موضوع ، « معرفة النفس » و « معرفة الروح » است .\r\nروان‌شناسى متصدى توصيف و تحقيق در كيفيات نفسانى انسان است . به تعبير ديگر ، روان‌شناسى عبارت از علمىاست كه تحقيق و توصيف دقيق نفسانيات آدمى را بر عهده دارد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nروان شناس كسى است كه استعدادهاى آدمى را كشف كرده و به آثار شگفت آنها از قبيل لذت و الم و علم و تفكر و غيره و همچنين منشأ مولدشان وقوف مىيابد .\r\nوجود انسان از دو جزء تشكيل شده است : جزء اول ، بدن آدمى است كه به توده‌اى از ماده - كه به وضع خاصى تركيب يافته - اطلاق مىگردد و جزء دوم ، روان انسان است كه منشأ احساسات و افكار و غرايز اوست . جزء اول را « جسمانيات » گويند كه موضوع علم زيست‌شناسى است و دومين جزء را « نفسانيات » گويند كه موضوع علم روان‌شناسى است .\r\nپس از اين كه متوجه شديم علم اخلاق و روان‌شناسى در موضوع و مسائل واحد هستند ، توجه به اين نكته ضرورىاست كه اين دو علم در هدف با يكديگر تفاوت چشمگيرى دارند .\r\nبرخى روان‌شناسى را به عنوان يك علم و براى دستيابى به يك سرى اطلاعات تازه فرا مىگيرند . برخى ديگر از افراد به لحاظ طينت پاكى كه دارند ، آن را براى اصلاح جامعه حيوانى تحصيل مىكنند و عده‌اى ديگر نيز علم روان‌شناسى را براى استعداد و استعمار جامعه خويش دنبال مىكنند . اما هدف در علم اخلاق ، كمال انسان و معرفت او به ذات خويش و نفرت به پروردگار و توجه به معبود است ؛ چنان كه نصّ روايات نيز بدين نكته توجه دارد :\r\nتأدّبوا بآداب اللَّه و تخلّقوا بأخلاق اللَّه .\r\nخداوند شما را رحمت كند ، به آداب خدا مؤدب شويد وجود را به خلق پروردگار آراسته كنيد .\r\nدر روايتى ديگر پيامبر اكرم مىفرمايد :\r\nأدّبنى ربّى أربعين سنة ، ثم قال :\r\n« وَ إِنَّكَ لَعَلَى خُلُقٍ عَظِيمٍ » ؛\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nپروردگار من ، چهل سال به تأديبم همت گماشت . آن گاه مرا لايق و برازنده خلق عظيم دانست .\r\nهدف علم اخلاق كمال انسان و انصاف او به صفات خدا و برگزيدگان خاص اوست . بنا بر اين ، علم اخلاق و روان‌شناسى يكى است . با اخلاقى كه در هدف براى آن دو متصوّر است .\r\nمرحوم نراقى در ابتداى كتاب جامع السعادة در بارهء ابعاد وجودى انسان چنين مىگويد :\r\nالانسان مركب من روح بدن و من سر وعلن ؛\r\nانسان موجودى است كه از روح و بدن و در ظاهر و باطن تركيب شده است .\r\nآن گاه مىفرمايد : صحبت ما در علم اخلاق ، باطن و روح آدمى است .\r\nمطلب ديگرى كه شايان ذكر است ، در مورد منشأ و مولد روح و روان است . در اين مورد علماى اخلاق نظريه يكسانى ندارند و كيفيت پيدايش و تكوّن روح از امور اختلافى در اين زمينه محسوب مىشود .\r\nروان آدمى از كجا سرچشمه گرفته و روح انسان - كه عامل فهم و شناخت و حب و بغض و تفكر و تعقل است - از چه وقت ايجاد شده و كيفيت تكون او چگونه است ؟\r\nاين‌ها پرسش‌هايى است كه علماى اخلاق بنا بر اقوال گوناگون بدان‌ها پاسخ داده و كيفيت تكون روح در بدن آدمى را بررسى نموده‌اند . [ حيوانات ، جمادات ، فرشتگان ، شياطين ، اجنه مورد بحث ما نيستند 
  ] .\r\nاكنون به بررسى اقوال گوناگون در خصوص كيفيت ايجاد روح در آدمى مىپردازيم :\r\n1 . عده‌اى معتقدند كه روح در ماوراى جسم وجود ندارد . ماديون و منكران خدا قايل‌اند كه روح مادى است و از عوارض جسم محسوب مىشود . روح ، همانطور كه منصف به صفاتى از قبيل گرمى و سردى و محبت و خشونت است ، حساب نيز دارد و چنان كه جسم آدمى از بين برود ، حيات آن نيز همچون ديگر اوصاف از بين خواهد رفت .\r\nماديون مىگويند : روح به وجود جسم موجود و به انعدام آن نابود مىگردد . اما من\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nبا ادلهء محكم و متقن ثابت مىكنم كه روح انسان ماوراى جسم اوست و چنان كه [ فرضاً 
  ] متقدم بر جسم انسان نباشد و توأم با آن خلق شده باشد ، مطمئناً پس از انعدام جسم ، باقى است . نظريه اين گروه باطل است و تمامى انبيا و اوليا نيز بر بطلان آن گواهى داده‌اند .\r\n2 . نظريه ديگر ، اين است كه روح از خود جسم مولد يافته است . نطفه آدمى از خاك و گل منعقد شده و جسم او را ساخته و آن گاه روح در بطن جسم تولد يافته و به انسان وجود معنوى داده است .\r\nبنا بر اين اعتقاد ، روح جان در جسم است ، اما با نابودى جسم ، روح باقى است و از بين نخواهد رفت .\r\nمثال روشنى كه معتقدين به اين نظريه بر مدّعاى خويش ذكر كرده‌اند ، اين است كه اگر مقدارى مغز بادام را از درختى كه منشأ آن خاك است ، به دست آوريم ، آن گاه آن را تصفيه نموده و تفاله آن را به دور ريخته و روغن آن را در شيشه‌اى نگهدارى كنيم . تفاله‌ها مىميرد و از بين مىرود ، اما روغن بادام ساليان متعدد در آن شيشه باقى خواهد ماند . رابطه ميان جسم و روح نيز اين جنس است . جسم همانند تفاله‌ها از بين مىرود و روح همچون روغن بادام باقى مىماند ؛ با اين اختلاف كه دوام يكى موقت است و دوام ديگرى دائم .\r\nعلماى علم حكمت و كلام نيز در اين باره گفته‌اند :\r\nالروح جسمانية الحدوث و روحانية البقاء .\r\nنفس انسان در حدوث جسمانى است يعنى از جسم تولد يافته است . اما در بقا روحانى است ؛ يعنى مادامى كه خدا بر اريكه سلطنت بلامنازع خويش حكم مىراند ، روح نيز موجود است .\r\nبرخى از محققان از فلاسفه نيز به اين معنا معتقد شده و آيهء شريفه قرآن مجيد را شاهد بر مدعاى خويش مىآورند :\r\n« وَ لَقَدْ خَلَقْنَا الْإِنْسَانَ مِنْ سُلَالَةٍ مِنْ طِينٍ » ؛\r\nما انسان را از چكيده آب و گل آفريديم .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمراد از انسان در اين آيه انسان حقيقى ، يعنى روح و جان اوست . آيه شريفه دلالت بر اين دارد كه از گل و خاك عصاره‌اى به نام بدن آدمى خلق شده و آن گاه خداوند از اين عصاره ، عصاره ديگرى را آفريده است كه روح و جان آدمى محسوب مىشود .\r\nاين نظريه تا حدى قابل قبول است و با توجه به دلالت آيه شريفه قرآن ، مىتوان در مباحث اخلاقى بر آن استناد نمود .\r\n3 . نظريه ديگرى كه در خصوص تكون روح ابراز شده ، اين است كه روح از عالم امر است و قبل از بدن وجود داشته [ محل روح قبل از اتحاد با جسم براى ما روشن نيست 
  ] اما پس از اتحاد بدن ، روح در آن حلول نموده است .\r\nمفسرين در آيهء شريفه « وَ إِذَا النُّفُوسُ زُوِّجَتْ » ، گفته‌اند كه مصاديق اين آيه شريفه در دنيا ، عالم برزخ و جهان آخرت است ؛ به اين صورت كه وقتى جسم انسان در رحم مادر ، رشد و تكامل پيدا كرد روح آدمى [ كه در عالم بالا تربيت شده است 
  ] مىآيد و با بدن جفت مىشود و انسان كامل به وجود مىآيد .\r\nدر عالم پس از مرگ كه اصطلاحاً عالم برزخ ناميده مىشود ، روح انسان كه جسم خاكى را ترك نموده است با قالب مثالى خويش جفت مىشود و سير زندگى خود را در عالم برزخ پشت سر مىگذارد .\r\nاما پس از عالم برزخ ، روح دوباره از جسم مثالى خويش بيرون آمده و با جسم اوليه [ كه در دنيا با آن محشور بود 
  ] پيوند مىخورد و وارد صحنه قيامت مىشود .\r\nبراساس اين نظريه ، روح ، سابقه و لاحقه دارد و به طور كامل از جسم منفك است .\r\nخداوند نيز در قرآن مىفرمايد :\r\n« وَ يَسْأَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّى » ؛\r\nاى پيامبر ، از تو در بارهء روح مىپرسند ، بگو : روح از امر پروردگار من است .\r\nچنين روحى با چنين صفات و ويژگىهايى قابل تربيت و تكامل است . و انسان\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nبراى اين كه بتواند از كودك نفس خويش انسانى كامل بسازد ، بايد خود را ملتزم نمايد كه طريق حق را پيموده ، دشوارى عبادات و طاعات و گرفتارىها را بر خود هموار نمايد .\r\nدر روايت مشهورى كه همگان شنيده‌اند ، راه عرفان به خدا شناخت نفس شمرده شده است : « من عرف نفسه فقد عرف ربه » هر كه خود را شناخت پروردگار خويش را شناخته است . بهترين عبادات ، توجه به خويشتن و شناخت اين موجود مرموز است .\r\nانسان هر چه بهتر به حقيقت نفس خويش و اوصاف و موجوديت خود عارف شود ، بيشتر به خداى خود عرفان پيدا كرده است .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\n26 . اخلاق اسلامى ( ابزار تقويت روح )\r\nيكى از موضوعات مهمى كه در علم اخلاق بايد بدان پرداخت ، عنوان مباحث است .\r\nبدين ترتيب كه آيا مطالب مورد بحث ما درس اخلاق است ؟ موعظه اخلاقى است ؟ و يا خطابه اخلاقى ؟ و آيا مطالب مطروحه از مقوله تاريخ است ؟ تفسير است ؟ يا فقه و اصول و سخنرانى خالص و خطابه خالص ؟ كداميك از اين‌ها مورد بحث ما هستند ؟\r\nبراى ورود در اين بحث ، لازم است مطالبى را به عنوان مقدمه مطرح كنم .\r\nعلم اخلاق - چنان كه قبلًا نيز اشاره شده است - داراى موضوع ، مسائل ، و هدف و غرض است ؛ همانطور كه ساير علوم نيز خالى از اين سه عنوان نيستند . موضوع يك علم چيزى است كه در اطراف آن و از عوارض و صفات آن بحث شود ؛ چنان كه سخن از موضوع علم اخلاق ، يعنى روح و روان آدمى برود ، فهم و درك چنين موضوعى نيز خالى از تنبّه و موعظه نيست . انسان به فكر فرو مىرود كه موضوعى با چنين درجه‌اى از اهميت چگونه مورد غفلت انسان قرار گرفته و جز عده قليلى هيچ كس توجه شايسته‌اى به چنين امر مهمى ندارد .\r\nدر علم اخلاق ما از موجودى بحث مىكنيم كه حال در وجود ماست و جايگاهش بدن آدمى است . اين موجود در لسان عرب اسماى مختلفى دارد كه هر يك حكايت از بُعدى از ابعاد عجيب و غريب او مىنمايد . گاهى او را روح مىخوانند و گاهى به آن ، نفس اطلاق مىكنند . گاه او را قلب مىخوانند و گاه عقلش مىگويند . گاهى نيز\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nاز اين موجود با عنوان صدر تعبير مىكنند ؛ موجود عجيبى كه از نظرها غايب است و جز از راه آثار و علايم ، نمىتوان آن را تشخيص داد ؛ موجود گرانقدرى كه علم تاكنون به مبدأ تكون او دست نيافته و دانش متكامل بشرى هنوز مبدأ آن را تشخيص نداده است .\r\nمبدأ روح و روان آدمى كجاست ؟ آيا ارواح انسان‌ها از صدها و هزاران سال پيش وجود داشته و در عوالم گوناگون سير مىكرده ، آن گاه خداوند براى هر يك قالبى ساخته و آنها را در اين قوالب جايگزين كرده است يا مطلب از قرارِ ديگرى است ؟\r\nآيا پس از مدتى قالب تن نيز تهى خواهد گرديد و روح سفر طولانى خويش را آغاز خواهد كرد يا خير ؟\r\nاين‌ها مطالبى است كه دانشمندان براى پاسخ به آنها اقوال مختلفى را بيان كرده‌اند .\r\nاما به هر ترتيب ، از نظر ما اين مطلب ثابت است كه روح مدت قليلى اين بدن را به عنوان لباس پوشيده و در آن حلول نموده و اسباب حيات و پويايى آن گرديده است ، و چون اين لباس كهنه شد ، آن را به دور انداخته و همچون مارى كه از پوسته خويش بيرون مىآيد ، جسم را به سوى عالم ديگر ترك مىكند .\r\nفيخلعه كخلع الجنّة جلدها و قشرها .\r\nدر عالم ديگر ، روح ملبس به لباسى لطيف و عالى مىگردد كه قابل مقايسه با لباس اين جهانى او نيست و به اصطلاح قالب مثالى ناميده مىشود ؛ قالبى كه از عالىترى ابريشم‌هاى خالص و نازك‌ترين و شفاف‌ترين سندس‌ها و استبرق‌ها لطيف‌تر و شفاف‌تر است .\r\nما معتقديم كه روح در عالم برزخ استقلال دارد . از عوارض موجود ديگر نيست و به خودى خود موجود است . و بذاته قدرت وجود و بقا دارد . اما تلبّس به لباس مثالى برزخى نيز تا پايان عالم برزخ است . پس از آن ، ارواح آدميان - كه اساس حيات مادى و معنوى آنان به شمار مىروند - تجديد لباس كرده و لباس تن و قالب بدن خويش را - كه در دنيا به آن ملبّس بوده‌اند - ديگر بار بر تن مىكنند ؛ با اين تفاوت كه چنين لباسى به\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nصنع شگفت خداوندى ديگر زوال پذير و فنا شدنى نيست ؛ هميشگى است و با خدا تا ابديت وجود دارد .\r\nخداوند در قرآن مىفرمايد :\r\n« أَ يَحْسَبُ الْإِنْسَانُ أَلَّنْ نَجْمَعَ عِظَامَهُ * بَلَى قَادِرِينَ عَلَى أَنْ نُسَوِّيَ بَنَانَهُ » ؛\r\nآيا انسان گمان مىكند كه ما نمىتوانيم جسم و استخوان او را كه در بين خاك مدفون شده و از بين رفته است ، دوباره جمع كنيم ؟ ( چنين گمانى به حق از نابخردى است كه ) ما مىتوانيم سر انگشتان منقش او را نيز از نو ايجاد كنيم .\r\nلباس هميشگى انسان در قيامت كهنه شدنى نيست و تا خدا باقى است ، روح نيز در آن لباس باقى خواهد ماند و فنا و زوال او را حادث نمىگردد .\r\nاز سطور گذشته چنين به دست آمد كه روح حادث است ؛ يعنى با خداى تبارك و تعالى در قدم و ازليت همراه نيست ؛ زيرا زمانى بوده است كه جز خدا هيچ نبوده ، اما همين موجود در عالم معنا و در جهان آخرت در ابديت با خدا همراه است .\r\nدر برخى از روايات است كه انسان پس از ورود در بهشت و تنعّم از آن نعم فراوان از طرف ملائكه مورد احترام و تكريم قرار مىگيرد . فرشته‌اى از جانب خدا مىآيد و پس از خير مقدم چنين مىگويد :\r\nسلام من الحىّ الّذى لا يموت إلى الحىّ الّذى لا يموت ؛\r\nسلام و درود از آن موجود زنده و پايدار ( خداى تبارك و تعالى ) به اين موجود زنده پايدار ( كه در منزلگاه ابدى خويش آسوده است ) .\r\nپس مشخص شد كه روح و روان موضوع علم اخلاق است و دانشمندان دنيا با وجود اين كه معتقدند در علوم تكامل پيدا كرده‌اند ، هنوز در اطراف اين موضوع تحقيق و بررسى كافى و وافى انجام نداده‌اند .\r\nانسان موظف است در اطراف اين موضوع مطالعه كند و اين كتاب تكوينى نفس\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nاست كه حضرت على عليه السلام از آن با تعظيم ياد مىكند و مىفرمايد :\r\nوَ تَزْعُمُ أَنَّكَ جِرْمٌ صَغِير وَ فِيكَ انْطَوَى الْعَالَمُ الْأَكْبَر ؛\r\nاى انسان ، آيا مىپندارى كه جرم كوچكى هستى ؟ در حالى كه در تو عالم بزرگ‌تر جمع شده است !\r\nشما موجودات عظيم و والايى هستيد ! در خود بنگريد و در كتاب نفس خويشتن مطالعه كنيد ! گاهى تنها بنشينيد و در سوابق و لواحق خويش تأمل كنيد كه ساعات تفكر آدمى از بهترين ساعات و از مهم‌ترين عبادات او به شمار مىرود .\r\nكَانَ أَكْثَرُ عِبَادَةِ أَبِى ذَرٍّ رَحْمَةُ اللَّهِ عَلَيْهِ خَصْلَتَيْنِ التَّفَكُّرَ وَ الِاعْتِبَار ؛\r\nمهم‌ترين عبادت ابوذر اين بود كه گاه مىنشست و در احوال خويش و در صنايع پروردگار تفكر و تأمل مىكرد .\r\nپيامبر مكرم اسلام مىفرمايد :\r\nإِنَّمَا بُعِثْتُ لِأُتَمِّمَ مَكَارِمَ الْأَخْلَاق ؛\r\nمن مبعوث شدم كه مكارم اخلاق را تكامل بخشم .\r\nيك صد و بيست و چهار هزار انسان معصوم آمدند تا اين موجود را به دنيا معرفى كنند و در تكامل اخلاق او بكوشند ! كار همه ناقص بود و آنان نتوانستند به هدف خويش برسند ، اما من آمده‌ام اين موجود را تكامل ببخشم و در اخلاق او يك تحول اساسى ايجاد كنم .\r\nدر دعاهاى امام سجاد عليه السلام نيز مضامين عالى گرانقدرى وجود دارد كه عنايت اينان را به تكامل و ترقى خويش نشان مىدهد :\r\nاللَّهُمَّ تَقَبَّلْ مِنِّى وَ أَعْلِ ذِكْرِى وَ ارْفَعْ دَرَجَتِى وَ حُطَّ وِزْرِى .\r\nشما نيز اگر در راه حق گام برداريد ، تمام مسائل زندگى خويش به عبادت خداى تبارك و تعالى مبدّل ساخته‌ايد .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nيكى از مفاهيم « جهاد فى سبيل اللَّه » - كه در آيات قرآن مكرر از آن ياد شده است - دقت در خويشتن و زدودن رذايل اخلاقى از وجود خويش است . خداوند در مزرعه وجود انسان آن قدر خار و خاشاك و همچنين بذرهاى گل و گياه افشانده است كه با مختصرى آبيارى همه رشد مىكنند و نمو مىيابند . اين‌جاست كه انسان بايد خيلى دقيق و عميق باشد و در اصلاح و تربيت اين بذر بكوشد .\r\nيكى از ويژگىهاى درس ما همين است . در دانشگاه‌هاى دنيا درس اخلاق نيست .\r\nدر دانشگاه‌هاى دنيا درس دين و مذهب و تقوا نيست . دنيا از مذهب غفلت كرده است .\r\nاولين مرحله براى كسى كه مىخواهد قدم در راه كمال انسانيت بگذارد و متخلق به اخلاق اللَّه گردد ، ترك معصيت است . علماى اخلاق مراحل كمال را تخليه ، تحليه و آنگه تجليه ذكر كرده‌اند .\r\nانسان نخست بايد خانه را آب و جارو كند تا بتوند در آن فرش گسترده و چراغ روشن نمايد .\r\nتا خانه دل را از معاصى جاروب نكنيم ، نمىتوانيم در آن چراغ علم و فضيلت بيفروزيم و چنين چراغى در محيطى نامناسب بى فروغ و كمرنگ است .\r\nدر اين باره روايات متعددى وجود دارد . از آن جمله است :\r\nكمال الجهاد فى ترك المعصية ؛\r\nكمال جهاد انسان در ترك گناهان است .\r\nامام سجاد چه زيبا مىفرمايد :\r\nالهى وَ لَمْ يَزَلْ وَ لا يَزالُ مَلِكٌ كَرِيمٌ يَأْتِيكَ عَنَّا بِعَمَلٍ قَبِيحٍ ، فَلا يَمْنَعُكَ ذلِكَ ، أَنْ تَحُوطَنا بِنِعَمِكَ وَ تَتَفَضَّلْ عَلَيْنا بِآلائِك ؛\r\nخداوندا ، گناهان بشر كه شبانه روز به سوى تو پروردگار با كرامت و بزرگوار ، صاعد است ، باعث نزول عذاب تو نخواهد شد .\r\nزيرا تو خود فرمودى :\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n« وَ مَا كَانَ اللَّهُ لِيُعَذِّبَهُمْ وَ أَنْتَ فِيهِمْ وَ مَا كَانَ اللَّهُ مُعَذِّبَهُمْ وَ هُمْ يَسْتَغْفِرُونَ » ؛\r\nبا ( دسته‌اى از ) آنان استغفار مىكنند من آنان را عذاب نخواهم كرد .\r\nگناه سبب نزول عذاب الهى است و اگر خداوند عذاب خويش را بر اهل عالم نازل نمىكند و همه را نابود نمىنمايد . به خاطر عبادات و طاعات بندگانى است كه عمر خويش را صرف عبوديت حق نموده‌اند .\r\nامام صادق عليه السلام مىفرمايد : در اوايل جوانى و نوجوانى با زحمت فراوان در اطراف خانه خدا طواف مىكردم كه پدرم امام باقر عليه السلام را ملاحظه نمودم . ايشان با ديدن چهره من كه عرق از آن سرازير شده بود ، به من فرمود : فرزندم ، زياد خودت را به زحمت نيانداز .\r\nفَإِنَّ اللَّهَ عَزَّ وَ جَلَّ إِذَا أَحَبَّ عَبْداً رَضِيَ مِنْهُ بِالْيَسِيرِ ؛\r\nاگر خدا بنده‌اى را دوست داشته باشد ، كمى ( اعمال ) او را به زيادى ( فضل خويش ) مىپذيرد .\r\nدوستان گرامى ، اگر گناه نكنيد ، اندك شما بسيار است و چنان كه مواظبت كنيد كه از شما گناه و معصيتى سر نزند ، دو ركعت نافله شما براى شما كافى است . گناه انسان را منحط و لكه‌دار مىكند . روح انسانى به وسيله گناه سقوط مىكند .\r\nدر روايتى كه در تفسير آيهء شريفه « وَ قَدِمْنَا إِلَى مَا عَمِلُوا مِنْ عَمَلٍ فَجَعَلْنَاهُ هَبَاءً مَنْثُوراً » وارد شده ، آمده است :\r\nدر روز قيامت عده‌اى اعمال نيك خويش را همچون كوه‌هاى عظيم به درگاه الهى مىآورند ، اما ما اراده مىكنيم ، حمله‌ور مىشويم و اين اعمال را همچون غبار در هوا پراكنده كرده و نابود مىنماييم . آن گاه امام مىفرمايد : آيا مىدانيد چرا خداوند اعمال نيك اين قبيل افراد را نابود مىكند ؟ زيرا اين‌ها وقتى با حرامى از محرمات الهى برخورد مىكنند ، بدون شرم و حيا آن حرام را مرتكب مىشوند .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nعظمت خود را به گناه نفروشيد ، شرافت خود را در عوض لذت زودگذر معصيت از دست ندهيد ، در برابر شيطان قوى باشيد و به معاصى جداً آلوده نشويد .\r\nدر رمز و رازهاى شبانه حضرت على عليه السلام با كميل ، جملاتى به چشم مىخورد كه از نظر محتوا و مضمون حيرت آور است ؛ از آن جمله است ، اين جمله كه حضرت خطاب به كميل مىفرمايد :\r\nاى كميل ، زبان از دل سخن مىگويد و دل به غذا زنده است ، غذايى كه دل را سياه مىكند و معنويت آن را از بين مىبرد نخور .\r\nشما نيز سعى كنيد علاوه بر غذاى حرام از طعام شبهه ناك نيز بپرهيزيد .\r\nجمله ديگرى نيز در اين راستا وجود دارد كه :\r\nفَانْظُرْ فِيمَا تُغَذِّى قَلْبَكَ وَ جِسْمَكَ فَإِنْ لَمْ يَكُنْ ذَلِكَ حَلَالًا لَمْ يَقْبَلِ اللَّهُ تَسْبِيحَكَ ؛\r\nبه غذاى قلب خويش با دقت بنگر و الا تسبيح و تنزيه تو مورد قبول واقع نخواهد شد .\r\nحضرت داوود - على نبينا و آله و عليه السلام - در جمله زيبايى چنين مىفرمايد :\r\nتَرْكُ اللُّقْمَةِ مَعَ الضَّرُورَةِ إِلَيْهَا أَحَبُّ إِلَيَّ مِنْ قِيَامِ عِشْرِينَ لَيْلَة ؛\r\nاگر يك لقمه حرام به دست من برسد و من على رغم ميل و شوق قلبى خويش ، از آن چشم بپوشم ، چنين عملى نزد من از بيست شب قيام و شب زنده دارى لذيذتر و ارزنده‌تر است .\r\nاميدواريم خداوند به همه ما توفيق طاعت و بندگى عنايت فرموده و سعادت دنيا و آخرت را نصيبمان فرمايد .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\n27 . اخلاق اسلامى ( انتفاع دنيوى )\r\nموضوع بحث ما در اين قسمت ، دنياست . دنيا به يك معنا عبارت است از استفاده‌هاى غير مشروع ما از جهان هستى . تمتع و انتفاع انسان در ابعاد مختلف از اين جهان بخشى از معناى دنيا را تشكيل مىدهد . انتفاع گوش از شنيدنىها ، چشم از ديدنىها و بدن و اعضا از آنچه در اين جهان قابل استفاده است ، چنان كه به نحو غير مشروع باشد ، در بر گيرنده بخشى از مفهوم دنياست .\r\nبر اساس اين تعريف ، هر كس انتفاع غير مشروعش از اين جهان بيشتر باشد ، بيشتر اهل دنياست و هر كه نفس خود را از لذايذ و انتفاعات غير مشروع دنيا حفظ كند ، اهل دنيا نيست . اين دنيا ، دنياى مذموم و ملعون است كه در آيات و روايات از آن نكوهش شده است .\r\nاما دنيا به تعبير ديگر ، انتفاعات مشروع انسان از اين جهان است . انتفاعات ، التذاذها ، و تمتع‌هاى صحيح و جايز انسان از اين جهان را مىتوان بخش ديگرى از معناى دنيا دانست .\r\nما در اين بخش مىخواهيم ادعا كنيم كه انتفاعات انسان از دنيا و لو مشروع و جايز هم باشد ، از مصاديق دنياى مذموم است .\r\nشنيدن مطالب جايز ، خوردن چيزهاى مباح ، مسافرت‌هاى حلال ، لباس پوشيدن‌هاى جايز ، تمتع به شهوت حلال و غيره ، همه به يك معنا بخشى از دنياى\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nمذموم خواهند بود ؛ زيرا تمتع حلال انسان از اين جهان و انتفاعات مشروع او از دنيا ، يا به عنوان هدف لحاظ مىشود و يا به عنوان وسيله . به تعبير ديگر ، انتفاعات حلال شما گاه به عنوان مقدمه‌اى براى يك هدف عالى و انسانى مطرح است و گاهى استقلالًا موضوعيت دارد .\r\nاگر انتفاعات حلال انسان مستقلًا لحاظ شود و انسان از اين انتفاعات به خاطر خود آنها استفاده كند ، اين از مصاديق دنياى مذموم مكروه است ، اما اگر آنها از وسيلهء رسيدن به هدفى والاتر قرار دهد ، اين چنين نيست .\r\nاگر كسى بر سر سفره رنگينى بنشيند ، به اين جهت كه مىخواهد بخورد و از خوردن خويش لذت ببرد ، اين صِرف دنياست و آخرت نيست ، اما اگر غذا بخورد ، به خاطر اين كه بتواند عبادت خداى متعال را انجام دهد ، اين عمل او از حيطه دنياى دنى خارج است و او را نمىتوان اهل دنيا شمرد .\r\nبنا بر اين ، ما يك دنياى مذموم محرم داريم كه عبارت از اعمال و انتفاعات غير جايز و نامشروع است و يك دنياى مذموم مكروه داريم كه عبارت است از انتفاعات حلالى كه انسان آنها را مستقلًا لحاظ مىكند .\r\nهر عملى كه از شما صادر شود و لو جايز و محلل باشد ، اگر هدف قرار گيرد و استقلال و موضوعيت داشت باشد ، مظهر دنياست . هر چه اين گونه اعمال بيشتر باشد ، غوطه‌ورى انسان در شهوات دنيوى بيشتر است . تفاوت چنين انسانى را با انسان الهى در مقايسه‌اى ساده مىتوان دريافت .\r\nامير معزى از شعرايى است كه ديوان بزرگى را به او نسبت مىدهند ، اما صد حيف كه اين قريحه سرشار در توصيف رجال جور و ستم و براى گرفتن مالى و حظّى از دنياى پست و دنى به كار گرفته شده است .\r\nاين اشعار مظهر دنياست و شاعر آنها غرق در دنيا . در مقابل ، شاعر ديگرى را سراغ داريم كه در راه مكتب خويش جان بر كف حرف حق را مىگويد و در احقاق حق از هيچ كس هراسى به دل راه نمىدهد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nايام حج است ، هشام ايستاده و اين قيامت ممثل را نظاره مىكند ، ناگاه مىبيند همه مردم كنار مىروند و امام سجاد عليه السلام با شكوه و عظمتى وصف ناشدنى از ميان راهى كه مردم براى او بازكرده‌اند مىگذرد و با صلابتى خاص به دور كعبه طواف مىكند .\r\nعده‌اى از اهل شام از هشام سؤال مىكنند : اين مرد كيست ؟ چه شكوه و جلالتى !\r\nهشام كه از اين همه جبروت به خشم آمده با تكبر و تبختر اظهار مىدارد : او را نمىشناسم ! !\r\nدر اين‌جاست كه فرزدق - كه خود را وقف اسلام نموده - با تندى قصيده‌اى را املا مىكند كه هشام و اطرافيان او را به تعجب وا مىدارد :\r\nاى هشام ، اگر تو اين مرد را نمىشناسى ، من مىشناسم . او كسى است كه وقتى وارد حرم مىشود ، بيت الحرام او را مىشناسد ، و آن گاه كه وارد زمزم مىشود ، چاه زمزم سلامش مىكند . او كسى است كه وقتى پاى مباركش نزديك حجر مىرسد ، سنگ‌فرش زمين مىخواهد پاى او را بگيرد و از فرط محبت نگه دارد .\r\n( اگر تو او را نمىشناسى نشناس كه ) حرم او را مىشناسد و زمين و زمان به مقام و منزلتش معرفت دارد .\r\nاين شعرى است كه در راه هدف از آن استفاده شده است ، هر چند حقوق او را قطع مىكنند ، به زندان مىرود ، اسير مىشود ، كتك مىخورد ، اما هدف خود را به انجام رسانيده ، حقى را احقاق و باطلى را ابطال مىنمايد .\r\nبنا بر اين ، اعمال و كردار ما دو نوع است : يا اعمالى كه به عنوان هدف به انجام مىرسند و يا اعمالى كه وسيله هستند براى رسيدن به هدفى برتر و بالاتر .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمرحوم شيخ بهايى در اين باره جمله زيبايى دارد :\r\nعملى بطلب كه تو را فانى سازد ، ز علايق جسمانى آن قدر اوج بگيريد و بالا برويد كه جز خدا هيچ نبيند و توحيد بر گوش و چشم و مغز و اخلاق شما و همه زواياى زندگى شما حاكم باشد .\r\nحضرت مولى الموحدين اميرالمؤمنين على عليه السلام در بيانى شيوا در اين رابطه مىفرمايد :\r\nدنيا دو گونه است : دنيايى كه تو را به هدف مىرساند - اين دنيايى است كه به شكل دنياست ، اما در حقيقت آخرت است - و دنيايى كه استقلال دارد و تو را به هدف نمىرساند .\r\nاكثر محققين در اين باره مثالى فرموده‌اند :\r\nآيا به ياد داريد زمانى را كه مردم با اسب و استر به سفر حج مشرف مىشدند ؟\r\nعده‌اى از اين حجاج كوله بار سفر بسته ، از قيد علايق نفسانى رسته و سوار بر اسب به سوى خانه خدا روانه شدند . نزديك شام بايد اسب‌ها را كاه و يونجه مىدادند تا بتوانند ديگر بار به آنها سوار شوند و طى طريق نمايند . اما وقتى به آن‌جا رسيدند ، ديدند عجب يونجه زياد است ! كاه زياد است ! يكى از حجاج مشغول پروراندن اسب خود شد و به تدريج اسب خود را فربه كرد و غفلت ورزيد از اين كه حجاج ترك او كرده و از آن سرزمين رفته‌اند . پس از مدتى اسب كاملًا پروار شد و به جايى رسيد كه يكى از بهترين و پروارترين اسب‌ها گرديد .\r\nحجاج كه به حج مشرف شده و پس از انجام مناسك در حال بازگشت بودند ، وقتى اين غافل از خدا مانده را مشاهده كردند از او سؤال كردند : آقا ! تو اين‌جا چه مىكنى ؟\r\nگفت : من مشغول پرورش اسب خود بودم .\r\nاى مشغول شده به پرورش اسب ، حج خدا از دستت رفت ! و زيارت بيت اللَّه الحرام را از ياد بردى ! اى انسان ، تو نيز به سوى حق مىروى :\r\n« يَا أَيُّهَا الْإِنْسَانُ إِنَّكَ كَادِحٌ إِلَى رَبِّكَ كَدْحاً فَمُلَاقِيهِ » ؛\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nاى انسان ، حقّاً كه تو به سوى پروردگار خود به سختى در تلاشى ، و او را ملاقات خواهى كرد .\r\nاين بدن ، مَركب روح ماست ، واى بر ما اگر مشغول پرورش جسم شده و روح خويش را فراموش كنيم .\r\n تا تن نكنى لاغر ، جانت نشود فربه * تا جان ندهى از كف ، جانانه نخواهى شد \r\nاى انسان ، تو در سفر حجى ، تو به سوى خدا مىروى :\r\n« إِنَّا لِلَّهِ وَ إِنَّا إِلَيْهِ رَاجِعُونَ » .\r\nبه بدن خويش آن قدر خدمت كن كه بتواند انجام وظيفه كند و آن قدر از حدود الهى بر آن جايز بدان كه شما را به مرحله‌اى از كمال و انسانيت برساند . اما اگر انسان تمامى همّ خود را مصروف خدمت جسم خود نمايد ، براى او اصالت قايل شده و نقش اصلى او را فراموش مىكند .\r\nپس اعمال و انتفاعات شما از اين دنيا به عنوان استقلالى ، عين دنياست . آن خوردنى كه براى خوردن باشد ، مُردن است ، اما آن خوردنى كه وسيله رسيدن به خدا باشد ، عين آخرت است .\r\nاز محقق و مقدس اردبيلى - آن مرد بزرگ الهى - سؤال كردند : چه مىكنى ؟ گفت :\r\nمن هيچ گاه كار مباح نكرده‌ام . آنچه انجام مىدهم ، از واجبات است . اساساً مواظب هستم كه در شبانه روز غير از واجبات ، هيچ كار ديگرى از من سر نزند . گفتند : اين چگونه مىشود ؟ تو غذا مىخورى ، مىخوابى ، راه مىروى ، حرف مىزنى ، و در شبانه روز ده‌ها كار ديگر انجام مىدهى !\r\nگفت : تمام اين‌ها براى اين است كه من بتوانم اين قراضه بدن را حفظ كنم ، تا بتواند روحم را به دست گرفته و در انجام عبادات او را يارى كند . من تمام اعمال خود را به عنوان مقدمه واجب انجام مىدهم .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nإِلَهِى قَدْ جَرْتُ عَلَى نَفْسِى فِى النَّظَرِ لَهَا ؛\r\nپروردگارا ، من مىدانم كه وقتى بندگانت تو را مىخوانند ، تو به آنان لبيك مىگويى ، اما من در رسيدگى به خويشتن كوتاهى كرده‌ام و به وضع خود نرسيده‌ام . بدن را تربيت كردم ، اما در تربيت روح قصور ورزيدم .\r\nشما را به خدا ! اين همه افعال غير مناسب از شما سر نزند ، خودتان را آلوده به اين جهان پست و دون نكنيد .\r\nانسانى كه با علم و دانش به انجام اعمال ناشايست مبادرت مىورزد ، مورد غضب خداوند واقع مىشود .\r\nخداوند متعال در قرآن كريم ، بسيار نزاكت و عفت كلام را ملاحظه كرده است ، اما در آن‌جا كه از دانشمند غير مهذب سخن مىگويد ، نزاكت را لحاظ نكرده است .\r\nيكى از اين عالمان بى تهذيب بلعم باعور است كه هر چند به مقام فقاهت دست يافته بود ، اما آن چنان خود را به طاغوت فروخت كه خداوند در بارهء او مىفرمايد :\r\n« وَ لَوْ شِئْنَا لَرَفَعْنَاهُ بِهَا وَ لكِنَّهُ أَخْلَدَ إِلَى الْأَرْضِ وَ اتَّبَعَ هَوَاهُ » ؛\r\nاى پيامبر ، حكايت اين عالم بى عمل را براى مردم بگو كه ما آيات و نشانه‌هاى خود را ، در شناخت مبدأ و معاد به او بخشيديم ، اما او خود را گم كرد و منزلت خويش را از ياد برد . مَثَل چنين كسى چونان سگ است ! !\r\nهمچنين در مورد روحانيت يهود خداوند چنين مىفرمايد :\r\n« مَثَلُ الَّذِينَ حُمِّلُوا التَّوْرَاةَ ثُمَّ لَمْ يَحْمِلُوهَا كَمَثَلِ الْحِمَارِ يَحْمِلُ أَسْفَاراً » ؛\r\nمَثَل كسانى كه تورات را حمل كردند ، اما به آن عمل نكردند ، همانند الاغى است كه كتبى چند بار را با خود حمل مىكند .\r\nبا چه جرأتى بگويم : « مَثَلُ الَّذِينَ حُمِّلُوا التَّوْرَاةَ ثُمَّ لَمْ يَحْمِلُوهَا . . . » !\r\nما علم و دانش قرآن را بر انسان عرضه داشتيم ، او قرآن را خواند ، ولى بدان عمل نكرد ، به جاى ديگر رفت و راه را گم كرد .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nخداوندا ، به تو پناه مىبريم از اين كه در مسير تو بيفتيم و آن گاه راه را گم كنيم .\r\nدر خلوت و جلوت به سجده بيفتيد و به درگاه الهى عرضه بداريد : خداوندا ، دين خود را از شرّ من در امان بدار .\r\nواى بر ما ، اگر در مكتب اهل بيت تربيت شويم ، اما مورد تصديق و تأييد ولى عصر صاحب الزمان عليه السلام واقع نشويم !\r\nاز اين حرف‌ها بگذريد ، در خلوت خود را امتحان كنيد ، اگر توانستيد در مقابل آب جوش كه بخار از آن بر مىخيزد ، مقاومت كنيد ، اين بدن را براى جهنم آماده سازيد .\r\nاتَّقُوا نَاراً حَرُّهَا شَدِيدٌ وَ قَعْرُهَا بَعِيدٌ وَ حِلْيَتُهَا حَدِيدٌ وَ شَرَابُهَا صَدِيد ؛\r\nبپرهيزيد از آتشى كه حرارتش شديد ( و استخوان سوز ) است !\r\nخداوندا ، به تو پناه مىبرم از آتشى كه خاموشى ندارد . شما لازم است از اين مطالب مطلع شويد و روحتان را چنان بپروريد كه بتوانيد با سخت‌ترين امواج گناهان مقابله كنيد .\r\nتا بدين جا عرضه داشتيم كه انتفاعات غير مشروع بشر از اين جهان بخشى از مفهوم دنيا را تشكيل مىدهد و انتفاعات حلال و مشروع او از اين جهان - چنان كه بالاصالة و بالاستقلال لحاظ شود - بخش ديگرى از اين مفهوم را .\r\nدر اين‌جا لازم است به يك بخش ديگر از مفهوم دنيا اشاره كنيم كه در اين بخش مىتوان دنيا را با آخرت مرادف دانست . و آن ، اين است كه انسان به انجام امور حلال و مشروع دست يازد ، به خاطر دستيابى به هدف اصلى كه كسب آخرت است . در اين‌جا ديگر دنيا هدف نيست ، وسيله‌اى است در خدمت هدف . آيه شريفه قرآن را مىتوان به عنوان شاهد اين بحث ذكر كرد :\r\n« وَ الَّذِينَ كَفَرُوا يَتَمَتَّعُونَ وَ يَأْكُلُونَ كَمَا تَأْكُلُ الْأَنْعَامُ وَ النَّارُ مَثْوًى لَهُمْ » ؛\r\nآنان كه كفر ورزيدند ، همانند چارپايان مىخورند و انتفاع مىبرند . . .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nآيا منظور خداوند اين است كه كفار در هيئت فيزيكى همانند چارپايان غذا مىخورند ؟ ! خير ، اين چنين نيست ، بلكه مقصود اين است كه خوردن كفار همچون حيوانات بالاصالة است . همانطور كه يك گوسفند در يك علفزار فقط براى خوردن ، مىخورد و هدف ديگرى از اين خوراك ندارد ، كفار نيز چنين هستند . او هدفى الهى ندارد و نمىخواهد به جايى برسد . از اين رو ، خوراك خود را بالاصالة مىخورد .\r\nدر اين‌جا لازم است جمله‌اى را به شما عرض كنم و آن ، اين كه اگر ما بخواهيم بر نفس خود پيروز شويم و غلبه پيدا كنيم ، از آنچه مظهر دنياست بگريزيم و آخرت را در همه اعمالمان ملاحظه كنيم ، ورزش لازم است ؛ انجام واجبات و ترك محرمات ، و اولين گام در اين مسير اين است كه حب نفس را كنار بگذاريم .\r\nوقتى خاتم الفقهاء و المجتهدين حضرت شيخ انصارى رحمه الله از دنيا رفت ، تعدادى شاگرد فقيه مجتهد از او به جا ماندند : مرحوم ميرزا حبيب اللَّه رشتى ، ميرزا محمد حسن شيرازى ، فشاركى و ديگران .\r\nدر بين اين‌ها ، به حسب ظاهر ، مرحوم ميرزا حبيب اللَّه رشتى اعلم بود و شايستگى آن را داشت كه به مرجعيت تقليد شيعيان برگزيده شود .\r\nمدتى گذشت ، ولى چنين اتفاقى نيفتاد . پس از چند روز ميرزاى رشتى رسولى را نزد مرحوم شيرازى - صاحب فتواى توتون و تنباكو - فرستاد و اظهار داشت : ميرزا محمد حسن ، من براى مرجعيت ده جزء قايل هستم ، نُه جزء آن را عقل مىدانم و يك جزء را علم ، و چون تو در عقل از من فزونترى ، بايد مرجعيت را تو انتخاب كنى و من آن را به تو واگذار كردم .\r\nاين نفس ، نفس مطمئنّه است . اين نفس انسان پيروز است كه توانسته بر خويش غلبه كند . با نفس خويش بجنگيد تا بتوانيد با دشمنانتان بجنگيد . اين جهاد اكبر است و آن جهاد اصغر . تا موفق به اين جهاد نشويد ، قدرت بر جهاد اصغر پيدا نمىكنيد .\r\n« رَبَّنَا إِنَّنَا سَمِعْنَا مُنَادِياً يُنَادِى لِلْإِيمَانِ أَنْ آمِنُوا بِرَبِّكُمْ فَآمَنَّا » ؛\r\nخداوندا ، از قلّه كوه حرا ندايى به گوشم رسيد و آن پيامبر بزرگ مرا دعوت به\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nايمان و پاكى و انسانيت و خلوص نمود و من به تو ايمان آوردم و به رسول تو لبيك گفتم .\r\n« رَبَّنَا فَاغْفِرْ لَنَا ذُنُوبَنَا وَ كَفِّرْ عَنَّا سَيِّئَاتِنَا وَ تَوَفَّنَا مَعَ الْأَبْرَارِ » ؛\r\nپروردگارا ! ما را بيامرز و گناهان ما را بپوشان و ما را با نيكان بميران .\r\nاميد است بتوانيم رابطه خود را با حضرت قوت بخشيم تا نبوغ پيدا كنيم و اوج بگيريم و مورد الطاف پروردگار واقع شويم .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\n28 . اخلاق اسلامى ( خصايل آدمى )\r\nدر مباحث اخلاقى گذشته به طور مكرر گفته شد كه انسان از دو جنبه سرّى و علنى ، روحى و بدنى ، و روانى و تنى تركيب يافته است .\r\nروح و روان از عالم بالا و عالم امر آمده است و تاكنون سرانگشت آدمى با همهء دقت و موشكافى نتوانسته است گرهى از حقيقت و واقعيت روح بگشايد و همه زبدگان بشر اعتراف دارند كه هنوز موفق به درك حقيقت و جوهرهء اين موجود آسمانى و ملكوتى نشده‌اند .\r\nموجودى كه وقتى با تن آدمى ممزوج مىشود ، آن را زنده مىكند و آن گاه كه رشتهء علاقه از او مىبُرد ، سبب مرگ آن مىشود . چنين وجود مقدّس و مكرمى با پيكرى درآميخته كه قرآن از آن با عنوان « حَمَإٍ مَسْنُونٍ » ؛ [ لجن ته نشين شده در آب گنديده 
  ] ياد مىكند . يعنى در وجود آدمى بهترين موجود علوى با پست‌ترين مخلوق سفلى با هم آميخته شده است .\r\nدر وجود انسان با چنين تركيبى صفات متعددى وجود دارد كه عارض بر روان اوست . برخى از اين صفات ، صفات ملكى و ملكوتى هستند كه با آن جزء آسمانى و سماوى تناسب دارند و برخى ديگر صفات بهيمى هستند كه در خور شأن پيكر ناسونى انسان‌اند .\r\nدسته‌اى ديگر از صفات انسان ، صفات شيطانى هستند كه او از محيط اطراف ، پدر\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nو مادر و يا دوستان و رفقا كسب مىكند . و برخى ديگر از صفات آدمى كه در واقع از اثرات پيكر ناسوتى او به شمار مىروند ، خصايل سبعى هستند . پس مىتوان گفت كه به طور كلى انسان داراى اين اوصاف چهارگانه است :\r\nخصايل عالى و كمالات معنوى ملكوتى ، صفات زشت و قبيح شيطانى كه الهام گرفته از شياطين است ، خصايل بهيمى كه الهام از پيكر ناسوتى آدمى مىگيرد و صفات سبعى ملهم از تن خاكى و حيوانى .\r\nانسان اعجوبه‌اى است كه توانسته است اين صفات اضداد را در خود جمع كند .\r\nاكنون بايد توجه كرد كه اين صفات موجود در انسان - كه روح و روان آدمى قادر است تحت اختيار خود هر يك را كه خواست بروز و ظهور دهد - خود مقهور يك قدرت برترى هستند كه بر نفس عارض شده است ، و قدرت دارد برخى از اين صفات را تقويت نمايد و برخى ديگر را تضعيف كند . همچنين مىتواند برخى از اين صفات را زايل نموده و از خود بزدايد و يا ايجاد نموده و در خود به وجود آورد . ما از اين نيرو به عنوان نيروى عاقله تعبير مىكنيم .\r\n« إِنَّا خَلَقْنَا الْإِنْسَانَ مِنْ نُطْفَةٍ أَمْشَاجٍ نَبْتَلِيهِ فَجَعَلْنَاهُ سَمِيعاً بَصِيراً » ؛\r\nما انسان را از نطفه‌اى اندر آميخته آفريديم تا او را بيازماييم و وى را شنوا و بينا گردانيديم .\r\nما انسان را از آبى آفريديم كه در آن تركيبات گوناگونى وجود دارد ؛ آبى كه هزاران خليط در آن منحل شده است ، آن گاه [ با ايجاد صفات سابقه 
  ] او را مىآزماييم كه آيا متصف به صفات ملكوتى شده و به سوى ملكوت پرواز مىكند و آسمانى مىشود و از فرشتگان بالاتر مىرود و يا بدتر از شيطان شده و به تعبير قرآن « الَّذِى يُوَسْوِسُ فِى صُدُورِ النَّاسِ » ، در قلوب مردمان وسوسه مىكند .\r\nآيا در حركت نزولى خود همچون بهائم عمر را در خور و خواب و غفلت مىگذراند و با صفات سبعى پيدا كرده و نوع خويش را مىدرد و مىكشد ؟ ما به او\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nبينايى و شنوايى داديم تا بتواند خير خود را درك كند ، بر كسب خصايل ملكوتى قوت يابد ، و خود را از اين حضيض بالا بكشد :\r\n« إِنَّا هَدَيْنَاهُ السَّبِيلَ إِمَّا شَاكِراً وَ إِمَّا كَفُوراً » ؛\r\nما راه را نمايانديم ، اين انسان است كه يا شاكر مىشود و شكرگزارى مىنمايد .\r\nو يا كفران اين نعمت بزرگ مىنمايد .\r\nبا هدايت انبيا و اولياست كه بشر مىتواند روح خود را تربيت نموده و صفات روحى را تكامل بخشد . آن گاه ، جهان با همه وسعت بر او تنگ و تاريك مىشود و او در آرزوى ايصال به ملكوت و مطلوب لا يموت سر از پاى نمىشناسد .\r\nخطبه همّام ، خطاب چنين انسانى است به آن جوان ملكوتى ، كه در مكتب على بن ابىطالب عليه السلام تربيت شده و در پرتو انفاس قدسيه او به دايرهء اهل تقوا پا نهاده است .\r\nبديل بى بديل قرآن ، و در استوار ايمان ، امير مؤمنان على عليه السلام از او انسانى ساخته است كه در برابر آن خطابه غرّا تاب نمىآورد و جان به جان آفرين تسليم مىكند .\r\nلَوْ لَاالْأَجَلُ الَّذِى كَتَبَ اللَّهُ\r\n[ لَهُمْ\r\n
  ] عَلَيْهِمْ لَمْ تَسْتَقِرَّ أَرْوَاحُهُمْ فِى أَجْسَادِهِم ؛\r\nاگر اين چنين نبود كه خداوند براى هر انسانى مدتى را مقرر كرده است كه در اين حضيض بماند ، روح متقين قفس پيكر آنان را مىشكست و به عالم بالا پر مىگشود .\r\n خبر دارى اى استخوانى قفس * كه جان تو مرغى است نامش نفس \r\nاهل تقوا صفات ملكوتى خويش را اين گونه تقويت كرده‌اند .\r\nمرحوم كلينى رحمه الله ضمن حديثى در كتاب ايمان و كفر اصول الكافى مىنويسد : روزى حمران بن اعين - كه از اصحاب امام باقر عليه السلام بود - خدمت آن امام همام رسيد و پس از پاره‌اى مذاكرات به حضرت عرضه داشت : آن گاه كه ما به خدمت شما مىرسيم ، دل‌هاى ما نرم و از ( نداشتن تنعمات ) اين دنيا تسلى مىيابد ؛ اما آن گاه كه بر مىخيزيم و مىرويم ، ديگر بار آلودهء دنيا مىشويم . [ اين چگونه است ؟ 
  ] .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nحضرت فرمودند :\r\nإِنَّمَا هِيَ الْقُلُوبُ مَرَّةً تَصْعُبُ وَ مَرَّةً تَسْهُل .\r\nشما برادران و خواهران مواظبت كنيد دل‌هايتان نرم باشد و از عقل تبعيت كند و شهوات را ترك نمايد . اگر بتوانيد اين حالت را در خودتان حفظ كنيد و اين نفس امّاره را مهار كنيد .\r\nوَ صَافَحَتْكُمُ الْمَلَائِكَة ؛\r\nفرشتگان با شما مصافحه مىكنند .\r\nسعى كنيد به نفس خود لجام بزنيد . جلوى شهوات را بگيريد و خدمت به اين پيكره را رها كنيد . ما آن قدر تنزل كرده و به شهوات آلوده شده‌ايم كه ماوراء طبيعت را گم كرده و غرض از خلقت خود را فراموش نموده‌ايم . خداوند متعال مىفرمايد :\r\nلَا يَزَالُ عَبْدِى يَتَقَرَّبُ إِلَيَّ بِالنَّوَافِلِ مُخْلِصاً لِي حَتَّى أُحِبَّهُ فَإِذَا أَحْبَبْتُهُ كُنْتُ سَمْعَهُ الَّذِي يَسْمَعُ بِهِ وَ بَصَرَهُ الَّذِي يُبْصِرُ بِهِ وَ يَدَهُ الَّتِى يَبْطِشُ بِهَا ؛\r\nگاه بنده من با اعمال نافله آن چنان به من نزديك مىشود كه من گوش او مىشوم كه با آن مىشنود و چشمش ، كه با آن مىبيند و دستش كه با آن اخذ مىكند .\r\nعلى عليه السلام يد اللَّه است و ما هم بايد يد اللَّه باشيم ، و اين ميسور نخواهد شد ، جز با مراقبت ، مواظبت ، و عمل به برنامه‌هاى انسان ساز اسلامى .\r\nمكتبى كه دست پروردگانش على و فاطمه و زينب و سلمان و اباذر هستند ، قادر است از ما نيز انسان‌هايى بسازد كه ملائكه را به خدمت بگيرند . امام صادق عليه السلام فرمود :\r\nهم خادمكم ؛\r\nفرشتگان خدمتگزار شما هستند .\r\nالْمَلَائِكَةَ خُدَّامُ الْمُؤْمِنِين ؛\r\nملائك خدام مؤمنان هستند .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nاكنون ايران مركز صدور اسلام و انقلاب است . امام صادق عليه السلام فرموده است كه ايران بايد به تمام نقاط دنيا انسانيت صادر كند . پس فرشته صفت شويد و اوصاف آنان را در خود تجلى دهيد . در بارهء فرشتگان گفته‌اند :\r\nامناء الوحى ؛\r\nآنان امينان وحى خدا هستند .\r\nشما نيز امين وحى باشيد . امين در تفكر و اخلاق و انديشه . . . و آن گاه اين رسم را به ديگران بسپاريد :\r\n« مُطَاعٍ ثَمَّ أَمِينٍ » .\r\nيكى از اولياى دين زكريا بن آدم است كه در شيخان قم مدفون است . خوب است كه بر سر تربت او حاضر شويد و با روح مطهر او مأنوس شويد .\r\nنقل شده است كه يكى از روات خدمت امام رضا عليه السلام عرضه داشت : يا بن رسول اللَّه ، من را هم دور و توفيقم براى ديدار شما اندك است و نمىتوانم مكرر به حضور شما برسم ؛ دستورات دينىام را از چه كسى اخذ كنم ؟ حضرت فرمودند :\r\nمن زكريا بن آدم القمى المأمون على الدين و الدنيا ؛\r\nاز زكريا بن آدم قمى كسى كه امانتدار در امر دين و دنياست .\r\nاى پيروان حضرت ولى عصر ، شما نيز به گونه‌اى باشيد كه آن حضرت در باره‌تان بگويد : « المأمون على الدين و الدنيا » .\r\nاگر آدمى چنين شد ، اولياى خدا بر او درود و سلام مىفرستند . هنگامى كه زكريا بن آدم رحلت كرد ، حضرت جواد عليه السلام فرمود :\r\n« وَ سَلَامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيّاً » ؛\r\nو درود بر او ، روزى كه زاده شد و روزى كه مىميرد و روزى كه زنده برانگيخته مىشود .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nحضرت على عليه السلام در خطبه 91 نهج البلاغه صفاتى را براى انسان‌هاى ملكوتى و آسمانى بيان مىكند كه در جاى خود قابل توجه و در خور ستايش است . در مناجات ديگرى حضرت با خدا اين گونه سخن مىگويد :\r\nوَ اجْعَلْ لِسَانِى بِذِكْرِكَ لَهِجاً وَ قَلْبِى بِحُبِّكَ مُتَيَّما حَتَّى أَسْرَحَ إِلَيْكَ فِى مَيَادِينِ السَّابِقِينَ وَ أَسْرَعَ إِلَيْكَ فِى الْبَارِزِين ؛\r\nخداوندا ، زبانم را گوياى ذكر خود و قلبم را آميخته محبت خود فرما ، تا در راهى كه انبيا و اوليا پيمودند ما نيز پيش قدم باشيم .\r\nشما را به خدا ، گاه تنها بيرون بياييد و به قبرستان برويد و در مقابل آنان كه به طور هميشگى در آن‌جا خوابيده‌اند ، بايستيد و با آنان سخن بگوييد .\r\nذكر الموت عبادة و يجب على كل انسان ان يذكر الموت ؛\r\nياد مرگ عبادت است و بر هر انسانى واجب است كه از مرگ ياد كند .\r\nحضرت على عليه السلام به قبرستان مىرود ، آن قدر توقف مىكند كه يارانش خسته مىشوند و آن گاه پس از ساعتى سكوت و مطالعه در كتاب نفس ، خطاب به مردگان مىفرمايد :\r\nالسَّلَامُ عَلَى أَهْلِ الدِّيَارِ مِنَ الْمُسْلِمِينَ وَ الْمُؤْمِنِينَ أَنْتُمْ لَنَا فَرَطٌ وَ نَحْنُ إِنْ شَاءَ اللَّهُ بِكُمْ لَاحِقُونَ ؛\r\nاى پيشروان قافله مرگ ، شما رفتيد و ما هم اگر خدا بخواهد به شما خواهيم پيوست .\r\nصفاتى را كه برشمرديم ، صفات ملكوتى آسمانى است و صاحبان آنها ، انسان‌هايى روحانى و ارزشمندند ، اما برخى از صفات نيز صفات شيطانى است : وسوسه ، استكبار ، ريا ، گمراهى ، ايجاد اختلاف و غيره از اين دسته صفات به شمار مىروند .\r\nصفات شيطانى گاه آن چنان به وجود آدمى سيطره مىيابند كه شيطان به او مىبالد و افتخار مىكند .\r\nشياطين دوستان و رفقايى دارند كه به آنان الهام مىكنند و وحى مىنمايند . اينان\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nجانشين او هستند و در ايجاد وسوسه و نفاق و اختلاف انگيزى او را يارى مىكنند .\r\nدسته ديگر از صفات آدمى ، صفات بهيمى است كه گاه انسان را چنان تنزل مىدهند كه از بهائم پست‌تر مىنمايند .\r\nدر اين باره چه زيبا سروده است :\r\n الى كم كالبهائم انت هايم * و فى وقت الغنائم انت نائم \r\nتا كى هدف اصلى را گم كرده و مانند بهائم به غفلت گرفتارى ؟ بزرگان آمدند ، غنيمت‌ها بردند و به مقامات عاليه رسيدند ، تو چرا در خوابى ؟ !\r\nوقتى شيخ مفيد از دنيا رفت ، نزديكان او روز پس از دفن ، بر سر مزار او آمدند و ديدند امام زمان عليه السلام اين جمله را بر قبر او نوشته است :\r\n لا سوت الناعى بفقرك انه * يوم على آل الرسول عظيم \r\nكاش آن ندا كه خبر از فقدان تو مىداد ، بر نمىخاست كه آن روز بر آل رسول خدا روز بزرگى است .\r\nزنده باشيد ، اسلام زنده است ، و هر دلى كه اسلام در آن رسوخ كند ، زنده مىشود .\r\nهر محيطى كه اسلام در آن راه پيدا كند ، هيچ قدرت ديگرى نفوذ نخواهد كرد .\r\nعلى عليه السلام در دو جمله كوتاه دو دسته از انسان‌ها را معرفى مىكند : بهائم انسان چهره و انسان‌هاى ملائك خو . در وصف دسته اول مىفرمايد :\r\nجثث بالليل و بهائم بالنهار ؛\r\nشب هنگام پيكرهايى افتاده ، خوابيده و غفلت زده و روز هنگام درندگانى زشت خو .\r\nو در توصيف گروه دوم مىفرمايد :\r\nرُهْبَانٌ بِاللَّيْلِ أُسُدٌ بِالنَّهَارِ ؛\r\nراهبان و زاهدان شب و شيرمردان و قهرمانان روز .\r\nآنان درندگان‌اند و غفلت‌زدگان ، و اينان قهرمان‌اند و شب‌زنده‌داران .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nشما لازم است گاه گاهى در خود مطالعه كنيد . اين يك بحث مفصل است كه انسان بايد چند كتاب را به دقت مطالعه كند : كتاب تدوين الهى ، كتاب تكوين الهى و كتاب نفس كه از آن دو مهم‌تر و سازنده‌تر است .\r\nدر مطالعه كتاب نفس خويش بر صفات بهيمى و سبعى و شيطانى خط بطلان بكشيد و صفات ملكوتى را در خويش تقويت كنيد .\r\nعالم مدرسه نفس شناسى است و ميدان تزكيه نفس است . تعليم و تعلم ما نيز بايد در همين مسير باشد .\r\n علمى بطلب كه به دل نور است * سينه ز تجلى آن طور است\r\nعلمى بطلب كه تو را * فانى سازد ز علايق جسمانى \r\nاميد است خداوند ما را در خدمت اسلام و مسلمين يارى فرمايد .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\n29 . اخلاق اسلامى ( خصايل ملايك )\r\nدر مباحث گذشته روشن شد كه روح انسانى يك موجود علمى داراى فهم و شعور و داراى صفات حسنه و رذيله است . خداوند اين خصلت را به روح داده است كه بتواند در خويش تأمل نموده و با نيروى فكر و تعقل - كه يكى از مهم‌ترين نعمت‌هاى پروردگار است - خويشتن را دريابد . هر انسانى به وسيله نيروى خرد درك مىكند كه داراى چه صفات پسنديده و چه خصايل ناپسندى است . همان گونه كه انسان در پاكيزگى بدن و لباس خويش دقت مىكند ، بايد در طهارت و پاكيزگى روح خويش نيز كوشا باشد .\r\nروح به نيروى عقل درك مىكند كه چيست ، از كجا آمده و به كجا مىرود ! و اين يكى از فضايل نفس است كه قدرت درك خود و مطالعه در خويشتن را دارد . تعاليم انبيا نيز براى اين است كه اين بينش را در انسان تقويت كند .\r\nقبلًا بيان نموديم كه در روح انسانى چهار نوع ويژگى وجود دارد : صفات ملكوتى ، صفات شيطانى ، اوصاف بهيمى ، و صفات سبعى .\r\nاگر آن چنان كه على عليه السلام مىفرمايد : « تَجَلَّى لَهَا فَأَشْرَقَت ؛ نور خدا در روح آدمى تجلى كند » ، او از صفات ملكوتى بهره‌مند خواهد شد .\r\nعلم نيز در روايات به همين معنا آمده است :\r\nالْعِلْمُ نُورٌ يَقْذِفُهُ اللَّهُ فِى قَلْبِ مَنْ يَشَاء ؛\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nعلم نورى است كه خدا در قلب هر كه بخواهد مىافكند .\r\nو آن گاه است كه از اندام و اعضاى او افعال اللَّه صادر مىشود .\r\nمرحوم فيض در كتاب حقايق خود - كه از كتب برجسته به شمار مىرود - روايتى را از على عليه السلام نقل مىكند كه مضمون يك حديث قدسى و مفاد بحث ماست :\r\nعن امير المؤمنين عليه السلام قال : قال اللَّه تبارك و تعالى : من طلبنى وجدنى ، و من وجدنى عرفنى ، و من عرفنى أحبّنى و من أحبّنى عشقنى ، و من عشقنى عشقته ، و من عشقته قتلته .\r\nكسى كه مرا طلب كند ، مرا خواهد يافت .\r\nخداوندا ، كجا تو را بطلبيم و از زبان چه كسى به معارف دين تو آشنا شويم ؟ مگر گذشتگان ما نبودند كه فرسنگ‌ها راه مىپيمودند تا صاحب نفسى را ببينند و در مقابل او زانو بزنند و خود را اصلاح كنند ؟\r\nحسين بن على عليه السلام در آن صحنه بزرگ در صحراى عرفات مىفرمايد :\r\nعَمِيَتْ عَيْنٌ لَاتَرَاكَ وَ لَاتَزَالُ عَلَيْهَا رَقِيباً ؛\r\nكور باد آن چشمى كه تو را در تمام قلل و فرج جهان نگاهبان نفس خويش نبيند .\r\nدر روايت ديگرى از امام صادق عليه السلام آمده است كه :\r\nمَنْ طَلَبَ شَيْئاً نَالَهُ أَوْ بَعْضَه ؛\r\nكسى كه در پى چيزى باشد يا به همه آن و يا به بعض آن دست خواهد يافت .\r\n با صد هزار جلوه بيرون آمدى كه من * با صد هزار ديده تماشا كنم تو را \r\nآن كه مرا بيابد ، خواهد شناخت . آن كه مرا بشناسد كه چه هستم و چرا او را آفريده‌ام و چه سعادتى از آفرينش او منظور كرده‌ام ، محب من خواهد شد .\r\nاى انسان ، من مىخواهم تو را از تعلقات جدا كرده و به آسمان‌ها صعود دهم و در\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nبهشت جايگاهت عطا كنم و آنگاه است كه فرشتگان بيايند و بر تو درود فرستند :\r\nسلام من الحىّ الّذى لا يموت إلى الحىّ الّذى لا يموت ؛\r\nسلام و درود خدا از جانب آن خدايى كه مرگ بدارد ، بر آن بنده‌اش كه مرغ فنا در وجودش آشيانه نخواهد كرد .\r\nاين محبّت به مدارج بالاتر راه مىيابد تا به مرحله عشق مىرسد ؛ عشق ذوب عاشق است در وجود معشوق ، اتحاد عاشق و معشوق و از بين رفتن تكثر و دوگانگى ، اين مرحله‌اى است كه جز خاصان درگاه الهى كسى را نصيب نخواهد شد . قرآن مجيد در بيان اوصاف اين دسته از انسان‌ها مىفرمايد :\r\n« تَتَجَافَى جُنُوبُهُمْ عَنِ الْمَضَاجِعِ » ؛\r\nپهلوهاى اهل تقوا و مخلصان درگاه خداوندى با رختخواب آشنا نيست و از آن دورى مىگزيند .\r\nمصداق اتم اين آيه كريمه وجود مقدس رسول خداست كه تاريخ زندگانى پر بركت او شاهد بر اين مدعاست .\r\nدر بخشى از تاريخ آمده است كه عايشه نيمه شب از جا برخاست و پيامبر اكرم را در بستر نيافت . او سماوى نيست ، فكرش جاى ديگر است ، اما وقتى به خلوتگاه رسول اللَّه صلى الله عليه و آله مىرود ، آن وجود مقدس را ملاحظه مىكند كه بر سجده افتاده و زمزمه مىكند :\r\nإِلَهِى وَ سَيِّدِى عَبْدُكَ بِبَابِكَ أَقَامَتْهُ الْخَصَاصَةُ بَيْنَ يَدَيْك . . .\r\nإِلَهِى ارْحَمْ عَبْدَكَ الذَّلِيلَ ذَا اللِّسَانِ الْكَلِيلِ وَ الْعَمَلِ الْقَلِيلِ وَ امْنُنْ عَلَيْهِ بِطَوْلِكَ الْجَزِيلِ وَ اكْنُفْهُ تَحْتَ ظِلِّكَ الظَّلِيلِ يَا كَرِيمُ يَا جَمِيل ؛\r\nخدايا ، بنده تو بر در خانه تو ايستاده است ، فقر او را به اينجا كشانده است ، با صدا زدن در خانه تو را مىكوبد . . . .\r\nخداوندا ، ما آمده‌ايم كه قلوبمان را از عشق خود سرشار سازى و ما را بپذيرى و از نيكانمان گردانى .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nخداوندا ، افتخار مجاهده و قيام و نهضت و حركت و جهاد و قتل در راه خود را نصيب ما فرما ، كه هر كس تو را عاشق شود ، تو نيز به او عشق مىورزى ، و آن كه را تو عاشق شوى ، به درگاهت باز مىدهى .\r\nوَ خَسَرَتْ صَفْقَةُ عَبْدٍ لَمْ تَجْعَلْ لَهُ مِنْ حُبِّكَ نَصِيباً ؛\r\nچه زيانكار است بنده‌اى كه حبّ تو در دلش رسوخ نكرده باشد .\r\nاين سخنان عادى نيست ، چه جان‌ها كه در اين راه داده شده و چه سرها كه در اين طريق بر دار رفته است .\r\n با مسجد و منبر نشود وعده توحيد * منزلگه مردان خدا بر سر دار است \r\nميثم تمار - كه از شاگردان مكتب اسلام و على بن ابىطالب عليه السلام است - در آخرين لحظات زندگى چنين مىگويد :\r\nيأتى قوم بصائرهم فى دينهم أفضل من اجتهادنا ؛\r\nدر آخر الزمان انسان‌هايى خواهند آمد كه آگاهى و بصيرتشان در دين خدا از اين اجتهاد و كوشش ما بالاتر است .\r\nمن از سابق مطالعاتى در بارهء روح و صفاتى كه مىتواند عارض بر آن شود ، نموده‌ام و برداشت‌هايى از قرآن و احاديث در اين باره داشته‌ام . در حقيقت روح ، زياد بحث شده است . كسى كه در قفس اين عالم زندانى است ، نمىتواند درك حقيقت روح كند ، اما آنچه از اخبار استفاده مىشود و مرحوم مجلسى نيز بر آن اصرار مىورزد ، اين است كه روح يك موجود آسمانى ، شفاف ، نورانى و الهى است كه از عالم امر در اين پيكر وارد شده است :\r\n« وَ يَسْأَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّى » ؛\r\nاى رسول ما ، از تو در بارهء روح سؤال مىكنند ، بگو : روح از امر پروردگار من است .\r\nدر بارهء صفات عارض بر روح نيز بحث فراوان شده است . برخى از اين صفات\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nمتعلق به عالم بالاست ؛ يكى از صفاتى كه از ويژگىهاى فرشتگان به شمار مىرود و بايد انسان نيز از آن برخوردار باشد ، تعصب صحيح است .\r\nتعصب چيست ؟ و چرا با وجود اين كه تعصب را جزو رذايل مىشمارند ، ما در اين‌جا از آن به عنوان يكى از صفات فرشتگان نام برده‌ايم ؟\r\nبزرگان علم اخلاق تعصب را به دو نوع كور و بينا تقسيم كرده‌اند : تعصب نسبت به شهر و ديار و قوم و خويش و امثال آنها تعصب كور است ؛ اما تعصب براى تحقق هدف ، تعصب بيناست . اگر هدف انسان ، الهى و مقدس باشد ، بايد كاملًا نسبت به آن تعصب بورزد . اين تعصب كاملًا صحيح و بجاست . خدا به فرشتگان اطلاع داد كه :\r\n« إِنِّى جَاعِلٌ فِى الْأَرْضِ خَلِيفَةً » ؛\r\nمن مىخواهم براى خود جانشينى در زمين انتخاب كنم .\r\nآنان چنين گفتند :\r\n« أَ تَجْعَلُ فِيهَا مَنْ يُفْسِدُ فِيهَا وَ يَسْفِكُ الدِّمَاءَ » ؛\r\nآيا مىخواهى كسانى را در زمين قرار دهى كه در آن فساد كرده و خون يكديگر را بريزند ؟\r\nاين سخن نشانگر تعصب و حساسيت فوق العاده آنان در مقابل اوامر و نواهى پروردگار است . آنان از اين كه در زمين منكرى ايجاد شده و نسبت به احكام خدا بىحرمتى شود ، حساسيت كامل دارند و اين صفت را هر مؤمنى بايد در خود تقويت كند .\r\nاگر انسانى بشنود كه در آن سوى كره زمين گناهى واقع شده است و در اين مورد حساسيت نشان ندهد ، تعصب ايمانى ندارد . به مؤمنين سفارش شده است كه اين گونه دعا كنيد :\r\nوَ لَاتَجْعَلِ الدُّنْيَا أَكْبَرَ هَمِّنَا وَ لَامَبْلَغَ عِلْمِنَا ؛\r\nخداوندا ، دنيا را همّ بزرگ ، و منتهاى علم ما قرارمده .\r\nما تا از اين دنيا عبور نكرده و به عالم ديگر نينديشيم ، سعادتمند نخواهيم شد . ما\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nهرگز به فرشتگان نخواهيم گفت كه شما در آسمان چهارم به عبادت خود مشغول باشيد . چه كار داريد كه خداوند مىخواهد در يك كره كوچكى به نام كرهء ارض بشرى را ايجاد كند كه ممكن است تخلف از او نمايد ! آنان متعصب‌اند ، آنان از افساد در زمين و خونريزى و قتل نفوس هراس دارند . اين اولين مرحله نهى از منكر است .\r\nفرشتگان دو رسالت عظيم به عهده دارند ؛ چنان كه انسان‌ها لازم است اين دو رسالت را تواماً داشته باشند : يكى رسالت در تكوين است و ديگرى رسالت در تشريع .\r\nرسالت تكوينى فرشتگان تنظيم امور عالم تكوين است . سنگى از جاى خود نمىجنبد ، ابرى در آسمان حركت نمىكند ، بادى در فضا نمىوزد ، بارانى از ابر فرو نمىريزد ، مگر اين كه دست تصرف فرشتگان در همه آنها مؤثر است . در روايت آمده است كه اگر قطره‌اى در جايى بيفتد ، فرشته‌اى آن را به همراه آورده است . كسى كه مىگويد من نمىتوانم باور كنم كه فرو افتادن قطره‌اى در صحرايى عظيم مورد اطلاع بوده و پيش بينى شده است ، در حقيقت ، علم اللَّه را انكار كرده است . فرشتگان طبق آيات مباركهء قرآن كارگزاران عالم تكوين هستند و همه حوادث از مرگ و حيات گرفته تا ساير امور . به دست تواناى آنان واقع مىشود . آيات ابتداى سورهء صافات نيز دليل بر اين مدعاست :\r\n« وَ الصَّافَّاتِ صَفّاً * فَالزَّاجِرَاتِ زَجْراً » .\r\nبه هر حال ، آنان كسانى هستند كه مىتوان در باره‌شان چنين گفت :\r\n« لَا يَعْصُونَ اللَّهَ مَا أَمَرَهُمْ وَ يَفْعَلُونَ مَا يُؤْمَرُونَ » ؛\r\nهرگز از اوامر خدا سرباز نمىزنند و آنچه را كه پروردگار امرشان مىكند انجام مىدهند .\r\nاما رسالت تشريعى ملائك است ، اين است كه علوم الهى را به قلوب انبياى مقرب برسانند ؛ چرا كه براى هر قلبى دو گوش است كه يكى سر به فرمان خدا مىنهد و ديگرى القائات شيطان را مىپذيرد .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nنظير اين دو رسالت را ما نيز به عهده داريم ، در رسالت تكوينى بايد به بازسازى اين كشور ويران شده بپردازيم و همه قشرها اعم از روحانى و دانشجو و ديگران دست به دست هم دهند و براى نوسازى كشور قيام كنند . و در رسالت تشريعى لازم است قلوب و عقول را حيات دوباره ببخشيم و ساختار فكرى اين ملت را كه حكومت جور از بين برده بود با مفاهيم اسلام و قرآن كريم ترميم نماييم .\r\nامروزه با تولد انقلاب اسلامى ، در حقيقت ، اسلام در جهان متولد شده است .\r\nنهضت ما رنسانس اسلامى است و خداوند در كشور اسلام و مهد تشيع چنين نعمتى را به ما ارزانى داشته است .\r\nدر اين‌جاست كه ما نياز به خودشناسى داريم ، اگر انسان خود را ، و صلاح و فساد خود را نشناسد ، چگونه مىتواند مهار ديگران را در دست گيرد ؟\r\nكسى خدمت امام زين العابدين عليه السلام آمد و از ايشان اندرزى خواست ، حضرت مطلبى فرمودند . او ديگر بار خواهش كرد ، امام سخن ديگرى القا نمودند ؛ اما وقتى او براى بار سوم تقاضاى پند و نصيحت نمود ، امام فرمودند : اين‌ها را كه گفتم عمل كن ، آن گاه به محضر ما بيا .\r\nپيامبر اسلام با تعاليم روح‌بخش خويش از اعراب بدوى آن زمان انسان‌هايى ساخته بود كه ما در عصر پيشرفت علم و صنعت به وجود آنها مىباليم . افرادى چون سلمان و ابوذر و مقداد و اويس قرنى در اين مكتب پرورش يافته و از چنين چشمه زلالى سيراب گشته‌اند . اى كاش در درس و بحث ما نيز چنين تعاليمى به طور چشمگير وجود داشت و در حوزه و دانشگاه نيز اصول اخلاقى و تعاليم انسانى اسلام بيشتر تأكيد مىشد !\r\n به عمرى يك نفس با ما چو بنشينند برخيزند * نهال شوق اندر دل چو برخيزند بنشانند \r\nاين شعر از آن اشعارى است كه من فوق العاده دوست دارم و هر چند اشعار زيادى نمىدانم ، ولى به ارزش اين اشعار در بيان حقايق مورد نظر دقيقاً واقفم .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nزهير بن قين - كه از ياران امام حسين عليه السلام و از جمله شهيدانى است كه در كربلا در ركاب مولاى خويش جنگيد تا به فيض شهادت نايل شد - در اثر ساعتى مراوده با امام حسين به چنين مرتبتى دست يافت .\r\nدر اثر چنين سعادتى است كه انسان لياقت آن را پيدا مىكند كه با امام زمان خويش حشر و نشر داشته باشد . شما شيخ مفيد را در نظر بگيريد . آن مرد سخن ، مرد قلم و يكه تاز عرصه قدرت و عظمت ، وقتى مورد خطاب امام زمانش قرار مىگيرد و ولى عصر براى او نامه مىنويسد ، اين چنين آغاز مىكند :\r\nسَلَامٌ عَلَيْكَ ، أَيُّهَا الْوَلِيُّ الْمُخْلِصُ فِي الدِّينِ ؛\r\nسلام بر تو ، اى دوست با اخلاص در دين .\r\nقَدْ أُذِنَ لَنَا فِى تَشْرِيفِكَ بِالْمُكَاتَبَةِ وَ تَكْلِيفِكَ مَا تُؤَدِّيهِ عَنَّا إِلَى مَوَالِينَا قِبَلَكَ ؛\r\nبه ما [ از جانب پروردگار 
  ] اجازه داده شده كه تو را به شرافت و افتخار مكاتبه مفتخر سازيم .\r\nفَإِنَّا نُحِيطُ عِلْماً بِأَنْبَائِكُمْ ؛\r\n[ گمان مبريد كه ما از شما اطلاع نداريم ؛ خير ؛ 
  ] ما بر تمام اخبار و احوال شما آگاهيم .\r\nوَ لَايَعْزُبُ عَنَّا شَيْءٌ مِنْ أَخْبَارِكُمْ ؛\r\nو هيچ چيز از اوضاع شما بر ما پوشيده و مخفى نيست .\r\nوَ مَعْرِفَتُنَا بِالذُّلِّ الَّذِى أَصَابَكُمْ مُذْ جَنَحَ كَثِيرٌ مِنْكُمْ إِلَى مَا كَانَ السَّلَفُ الصَّالِحُ عَنْهُ شَاسِعاً ؛\r\nاز خوارى و مذلتى كه دچارش شده‌ايد با خبريم . از آن زمانى كه بسيارى از شما به برخى كارهاى ناشايستى ميل كرديد كه پيشينيان صالح شما از آنها دورى مىجستند .\r\nپس معلوم است عده‌اى از ما به راهى رفته‌اند كه پيروان سابق اسلام از آن منزجر\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nبوده‌اند . چرا راه مستقيم اسلام را رها كرده و به چپ و راست متمايل شده‌ايم ؟ مگر اسلام راه درستى در مقابل ما نگذاشته است ؟\r\n اسلام به ذات خود ندارد عيبى * هر عيب كه هست از مسلمانى ماست \r\nاسلام راه فكر و تعقل است و در آن تكليف الهى مطرح است . گرايش به تعقل و تكليف مشكل و در مقابل ميل به هوى و هوس آسان است . انسان نيز راحت طلب است از اين رو به آسانى به آلودگىها تمايل پيدا مىكند .\r\nحضرت آن گاه مىفرمايد :\r\nوَ نَبَذُوا الْعَهْدَ الْمَأْخُوذَ وَراءَ ظُهُورِهِمْ كَأَنَّهُمْ لا يَعْلَمُون ؛\r\nاينان عهد و مشتاق مأخوذ الهى را چنان پشت سر انداخته‌اند كه گويا از آن پيمان اطلاع ندارند .\r\nوَ إِنَّا غَيْرُ مُهْمَلِينَ لِمُرَاعَاتِكُمْ وَ لَانَاسِينَ لِذِكْرِكُم ؛\r\nما در رسيدگى و سرپرستى شما اهمال و كوتاهى نكرده و ياد شما را از خاطر نبرده‌ايم .\r\nفرزندان اسلام و قرآن ، امام زمان از ما توقع دارد . قدرى با هواى نفس خود مخالفت كنيد و از اسارت نفس و شيطان بيرون رويد . استادى داشتم مىگفت : من چند بار شيطان را در خواب ديدم كه به من حمله كرد و آب دهان به سمت من انداخت كه تو هيچ وقت به حرف من گوش نمىكنى !\r\nانسانى باشيد فرشته صفت ، كه ملائك گناهى و خطيئه‌اى از شما به عالم بالا نبرند .\r\nبا قرآن قلوب خود را مصفا كنيد و عظمت و ابهت اسلاف خود را باز يابيد . اميد است خداوند اعمال ما را مرضى درگاه خود قرار داده و عاقبت امور همه ما را ختم به خير بفرمايد .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\n30 . گفت و شنود اخلاق اسلامى\r\nچگونه مىتوان از ارتكاب گناه خوددارى نمود ؟\r\n* انسان دشمنانى دارد كه در قلب او وسوسه مىكنند و قرآن نيز در سوره ناس از آنان با عنوان وسواس خناس ياد مىكند . اما در مقابل آنان بايد آدمى به خدا پناه ببرد و از او يارى بخواهد .\r\nدر روايتى وارد شده است كه شخصى حضور امام صادق عليه السلام رسيد و گفت :\r\nآقا ، دشمن من شيطان است ، او مرا مىبيند و من او را نمىبينم چاره چيست ؟ حضرت فرمود : برو و با كسى باش كه او دشمنت را مىبيند و دشمن او را نمىبيند .\r\nاين شخص كيست ؟ حضرت فرمود : با خدا باش كه او شاهد دشمن توست ولى از چشم او پنهان است .\r\nدر بارهء اهميت وقت چه سفارشى داريد ؟\r\n* وقت آن قدر عزيز است كه شما به هيچ قيمتى نمىتوانيد وقت تلف شده را جبران نماييد . وقتتان را مغتنم بشماريد .\r\nمرحوم علامه حلى ، آن مرد محقق و اديب از نجف به كربلا سفر كرد تا حسين بن على عليه السلام را زيارت كند . به همين علت چند روزى درس‌هاى ايشان تعطيل شد . اما وقتى به نجف برگشت و اقامه جماعت كرد ، فرزندش كه يكىاز محققين عالى مقام است پشت سر پدر نماز نخواند . علامه علت را جويا شد و او گفت : چرا شما درس را\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nرها كرديد و به زيارت مستحب رفتيد ؟ علامه كتاب كوچكى را - كه تبصره نام نهاده بود و يك دوره مختصر فقه به شمار مىرفت - به فرزند نشان داد و گفت : فرزندم من در اين سفر يك دوره فقه نگاشته‌ام . بر همين اساس است كه حضرت امير المؤمنين فرموده است :\r\nالمؤمن أشحّ بوقته من درهمه و ديناره ؛\r\nيعنى مؤمن نسبت به وقت خويش از درهم و دينارش بخيل‌تر است .\r\nبه نظر شما علت تقدم سمع بر بصر در آيات الهى چيست ؟\r\n* سمع در قرآن همواره و يا غالباً مقدم بر بصر ذكر شده است و اين بدان جهت است كه قوه سامعه از نظر فوايد ، قابل مقايسه با قوه باصره نيست . اگر انسانى كور مادرزاد هم باشد ، ممكن است به وسيله قوه سامعه خويش درس بخواند و فقيه و دانشمند و پروفسور هم بشود ، اما اگر قوه سامعه نداشته باشد ، محال است از راه چشم مطالب علمى را به طور كامل استفاده كند . به هر حال ، در قوهء سامعه مطالبى است كه قوه باصره فاقد آن است و شايد تقدم قرآن نيز بدين علت باشد .\r\nآيا همه روايات كتاب اسرار آل محمد صلى الله عليه و آله نوشته سليم بن قيس صحيح است ؟\r\n* سليم بن قيس مردى است كه علماى رجال او را توثيق كرده‌اند . او سعادت درك محضر پنج امام معصوم را يافته و از اصحاب حضرت على و امام حسن و امام حسين و امام سجاد و امام باقر عليهم السلام بوده است . كتاب اسرار آل محمد صلى الله عليه و آله نيز كه تأليف اوست ، هر چند از سوى بعضى از علما از جمله شيخ مفيد مورد ترديد واقع شده ، اما ساير دانشمندان اسلام آن را پذيرفته‌اند . در مجموع روايات صحيح و سقيمى را مىتوان در كتاب ايشان يافت كه قابل تأمل و بررسى است .\r\nآيا شيطان براى فريب انسان آفريده شده و اگر او نبود ، باز هم آدمى گناهى\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nمرتكب مىشد ؟\r\n* اگر شيطان وجود نداشت ، بشر باز هم گناه مىكرد . چنين نيست كه ما تقصير همه گناهان را به گردن شيطان بيندازيم . شيطان آدمى را به گناهان تحريض مىكند ، اما نقش نفس اماره را هم نبايد ناديده گرفت . تفاوت در اين‌جاست كه اگر فقط نفس وجود مىداشت و شيطانى نبود ، آدمى ميل به گناه پيدا مىكرد و بعد هم آن را فراموش مىنمود . اين شيطان است كه انسان را دمادم وسوسه مىكند و در روايات داريم كه شيطان در جسم و جان شما آن چنان نفوذ دارد كه خون در ميان رگ‌هاى شما مرتب القا مىكند ، به ياد مىآورد و انسان را به معصيت تحريك مىنمايد . از اين رو ، هر چه شما عالم‌تر و با سوادتر باشيد ، شيطان باسوادترى به سراغ شما مىآيد . و باز به همين جهت است كه گفته‌اند : « شيطان الفقهاء فقيه الشياطين » ؛ شيطانى كه براى فقها گمارده مىشود ، فقيه‌ترين شياطين است .\r\nاما اين كه آيا خدا شيطان را براى فريب آفريده ؟ ! خير ، چنين نيست و لازم نيست كه خداوند او را براى فريب آفريده باشد . مگر شياطين دنيا كه به مراحل بالاترى از شيطنت و خباثت رسيده‌اند ، براى فريب آفريده شده‌اند ؟ خداوند آنها را آفريده تا انسان‌هاى پاكى شوند و به كمال مطلوب دست يابند ، هرگز خداوند در خلقت خويش غرض سوء نداشته و بنده‌اى را براى جهنم نيافريده است ، او خود جهنم را به اختيار خويش بر مىگزيند .\r\nآيا مقام عصمت يك عنايت خاصه است يا انسان در اثر عبادت مىتواند به اين مقام دست يابد ؟\r\n* در پاسخ به اين سؤال لازم است گفته شود كه عصمت دو نوع است : عصمت تكوينى و عصمت تشريعى .\r\nعصمت تكوينى آن است كه خداوند انسانى را ذاتاً به قدرى و الا و ارزشمند آفريده باشد كه او ديگر گناه نكند و فرشته‌اى هم مأمور است كه نگذارد و به گناه و اشتباه مبتلا شود . اين نوع عصمت مخصوص انبيا و ائمه عليهم السلام است . آنان علاوه بر اين\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nكه گناه نمىكنند ، اشتباهى را هم مرتكب نمىشوند و كسى غير از انبيا و امامان نمىتواند به چنين تعال دست يابد .\r\nاما عصمت تشريعى بدين معناست كه انسان خود مواظبت كند كه گناه نكند ؛ مثلًا كسى يكى دو سال بعد از بلوغ عمر كرده و در اثر مواظبت خود و دقت پدر و مادرش به گناه آلوده نشده و بعد هم از دنيا رفته است . چنين شخصى هم معصوم است به عصمت شريعى ، اما تفاوت اين چنين عصمتى با عصمت خاص تكوينى از زمين تا آسمان است .\r\nآيا بهشت و جهنم فعلًا موجود است ؟\r\n* اعتقاد ما بر اين است كه بهشت و جهنم هم اكنون موجود است ، بلكه به خاطر وجود مبارك شما قبل از خلقتتان جاى شما را در آن‌جا تعيين كرده‌اند . اگر انسان خوب و مهذب باشد ، به مكان بهشتى خود دست مىيابد و جايگاه جهنمىاش را به ديگرى مىدهند و بالعكس ، اگر فرد بى ايمانى باشد ، او را به جايگاه جهنمىاش سوق مىدهند و بهشت او را در اختيار شخص ديگرى مىگذارند .\r\nبراى همين است كه در دعاى ماه مبارك رمضان مىخوانيم ؛ خداوندا ، اگر مىخواهى كسانى را خوار و ذليل گردانى ، مرا [ در عوض آنها 
  ] گرامى بدار و جايگاهشان را به من كرامت كن و از حور العين آنها مرا نصيب فرما .\r\nبا اين تفاصيل ، آنچه من از روايات استفاده كرده‌ام ، اين است كه زمين بياض و باير انسان در بهشت موجود است ، اما بنا را بايد خود ما بسازيم . اين ما هستيم كه با اعمال خود مىتوانيم در اين زمين مستعد بنايى مجلل و با شكوه و يا دخمه‌اى تنگ و تاريك بسازيم .\r\nچگونه متوجه شويم غذايى كه مىخوريم حلال است ؟\r\n* اين مطلب بسيار مهم است كه انسان متوجه غذاى خودش باشد و سعى كند حرام نخورد ، حرام نياشامد و يا حتى حرام نپوشد و در حرام اقامت نكند . ملاك تشخيص حرام از حلال ، رساله عمليه است . سعى كنيد رساله توضيح المسائل را مطالعه كنيد و با مفاد آن آشنا شويد .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nبه ياد دارم با شهيد محراب آية اللَّه مدنى به اطراف قم رفته بوديم . مسأله‌اى پيش آمد ، رساله به همراه نداشتيم . در آن زمان رساله عمليه ، وسيلة النجاة مرحوم اصفهانى بود و من از ايشان تقليد مىكردم . با اين كه تابستان و هوا بسيار گرم بود ، برگشتيم ، وسيلة النجاتى پيدا كرديم و بدان مشغول شديم . مرحوم شهيد مدنى مىخنديد و مىگفت : رفيق خود را پيدا كردى ؟\r\nرساله از آنِ شخص نيست ، برنامه عملى امام زمان است . رساله از آنِ پيامبر اكرم صلى الله عليه و آله است و خود آن حضرت هم عامل به احكام است ، و ميزان در حليت و حرمت در زمان غيبت و شناخت احكام توضيح المسائل است .\r\nآيا اين مبالغى كه روزانه صرف ساختن مسجد و يا مصلى و غيره مىشود ، بهتر نيست در امور ديگر هزينه شود ؟\r\n* زمانى كه حضرت آية اللَّه بروجردى بعضى از مساجد قم را مىساختند ، برخى از عوام اعتراض مىكردند كه خوب است ايشان اين پول‌ها را صرف ساختن كارخانه و مدرسه و خانه براى فقرا و غيره نمايد . در صورتى كه واقع امر چنين است كه بعضى از افراد خير و نيكوكار ، اعانات و خيرات خود را فقط براى ساختن مسجد و حوزه علميه و مصلى به مراجع مىدهند . اين مبالغ اگر در اين راه مصرف نشود ، از دست رفته است و ممكن است آن شخص صرف امور ديگر نمايد . و مراجع نيز براى ساختن مسجد و حوزه علميه و موارد ديگر نخست بانى پيدا مىكنند و آن گاه به ساختن آنها اقدام مىورزند .\r\nاعتقاد مسلمين در بارهء رجعت چيست ؟\r\n* رجعت در مقابل ظهور است . ظهور يعنى امام زنده‌اى كه از انظار مخفى بوده است ، در بين مردم ظاهر شود . اما رجعت بدين معناست كه برخى از امامانى كه از دنيا رفته‌اند ، زنده شوند و امامت خود را از سر گيرند . من در اين باره تحقيقات و تدقيقاتى دارم و به اين نتيجه رسيده‌ام كه فى الجمله رجعت حق است ؛ و لو از سوى برخى از\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nدانشمندان شيعه از جمله مرحوم كاشف الغطا در كتاب معروف اصل الشيعة و اصولها مورد ترديد و انكار واقع شده باشد .\r\nمرحوم علامه مجلسى رحمه الله براى رجعت ادعاى ضرورت مىكند [ بدين معنا كه اگر كسى بدان عقيده نداشته باشد ، اساس دين را منكر شده است 
  ] . در زمان رجعت ، برخى از امامان و همچنين بعضى از مؤمنين خالصى كه آرزوى قيام حضرت مهدى را داشته و با آن آرزو از دنيا رفته‌اند ، زنده خواهند شد .\r\nآيا شهدا و يا كسانى كه جسد آنها در زمين مدفون نمىشود ، فشار قبر دارند ؟\r\n* در مورد شهدا ظاهر امر اين است كه خداوند آنان را مىبخشد و به فشار قبر مبتلا نمىشوند ، اما در مورد كسانى كه مدفون نمىشوند ، نظير آنان كه در دريا غرق مىشوند ، اين نكته قابل تأمل است كه فشار مربوط به روح است . وقتى كه روح از جسد بيرون رفت ، فشار برآن وارد مىشود . اگر جسد در هوا باشد ، هوا فشارش مىدهد . اگر در آب باشد ، آب به او فشار مىآورد و اگر در زمين باشد ، زمين او را مىفشارد . اين فشار به بدن وارد نمىشود ، بلكه روح است كه متحمل اين سختى مىشود ؛ همانند كسى كه دچار كابوس شده و خواب ترسناك مىبيند ، او در خواب فرياد مىزند ، گريه مىكند و اظهار درد و الم مىنمايد ؛ در صورتى كه در بدن او هيچ اثرى از درد و ناراحتى مشاهده نمىشود . در حقيقت ، اين سختى و صدمه به روح او وارد شده است .\r\nنكته ديگر ، اين كه فشار براى همه نيست . اصلًا سؤال براى همه نيست . عده‌اى سؤال قبر دارند و دسته‌اى ديگر وقتى چشم مىگشايند ، قيامت را مشاهده مىكنند .\r\nاصلًا عالم برزخ ندارند . روح آنان در عالم برزخ به تعبير امام صادق عليه السلام همچون كسى كه چرتى بزند و لحظه‌اى بعد بيدار شود ، سير مىكند .\r\nچه كنيم تا گرفتار چشم چرانى نشويم ؟\r\n* چشم در عين حال كه از بزرگ‌ترين نعمت‌هاى خداوند به شمارمى رود ، گناهان زيادى را ممكن است مرتكب شود . حفظ ديدگان از گناه و معصيت يكى از\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nمشكل‌ترين طاعات جوانان است . مرحوم شيخ عباس قمى به جوانان توصيه مىكند كه نه تنها نظر به اجنبى نكنند ، بلكه به بعضى از مطالب تحريك آميز فكر هم نكنند .\r\nخيال بد گاه موجب تحريك است و انسان را به گناه ترغيب مىكند و ما اميدواريم جوانانمان با تقوا و عفت خود را از شرور نفس اماره در امان بدارند .\r\nدر بارهء نماز جمعه چه توصيه‌اى داريد ؟\r\n* من معتقدم كه همه بايد به نماز جمعه بيايند و كسانى كه عذر دارند ، گاهى سرى به مصلى بزنند و نماز جمعه‌اى بخوانند تا در انظار متهم به مخالفت با نماز جمعه نگردند . كسى كه در سال‌هاى پس از انقلاب ، هيچ در نماز جمعه حاضر نشده است [ و لو معذور هم بوده 
  ] عمل زننده‌اى را مرتكب شده است . اگر امام جمعه‌اى هم مثل من سراپا خطا و تقصير باشد ، شما باز هم به نماز جمعه بياييد و صورت جمعه‌اى را به جا آوريد و چنان كه خواستيد بعداً نماز خود را اعاده كنيد . برخى گمان مىكنند نماز جمعه از آنِ امام جمعه است . خير ، نماز جمعه از آنِ خدا و شعار اسلام و انقلاب اسلامى است .\r\nآيا بى سوادى و امّى بودن نقصانى براى پيامبر اسلام به شمار نمىرود ؟\r\n* خداوند در آيه چهل و هشتم از سورهء مباركهء عنكبوت مىفرمايد :\r\n« وَ مَا كُنْتَ تَتْلُو مِنْ قَبْلِهِ مِنْ كِتَابٍ وَ لَا تَخُطُّهُ بِيَمِينِكَ إِذاً لَارْتَابَ الْمُبْطِلُونَ » ؛\r\nاى پيامبر ، تو پيش از اين نه مىتوانستى كتابى بخوانى و نه خطى بنويسى [ و ما اين مطلب را مقدمه رسالت تو قرار داديم 
  ] تا مبادا مبطلان در نبوت تو شك و ريبى كنند [ و بگويند اين كتاب وحى خدا نيست و او خود از روى كتب سابقين جمع و تأليف كرده است 
  ] .\r\nاين بى سوادى نه تنها نقصان پيامبر نيست ، بلكه معجزه او محسوب مىشود . كسى كه چهل سال از عمر را به عوامى و شبانى سپرى كرده ، كلاس نديده و به مدرسه نرفته\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nاست ، شبى از فراز كوه نور پايين مىآيد و فرياد مىزند كه من كتابى براى شما آورده‌ام كه اگر همگان جمع شويد ، نخواهيد توانست نظير آن را بياوريد . و آن گاه در عمل نيز بر مدعاى خويش صحه مىگذارد و كتاب خويش را مىخواند و فصحا و بلغاى عرب آن را مىشنوند و مىنويسند و انگشت اعجاب به دندان مىگزند و از ژرفنگرى و تعمق آن به شگفتى فرو مىروند . آيا اين جز معجزه چيز ديگرى مىتواند باشد ؟ !\r\nنقش حوزه‌هاى علميه در رفع فساد از جامعه چيست ؟\r\n* همه ما بايد بكوشيم كه با فساد محيط و جامعه خود مبارزه كنيم . وظيفهء طلاب حوزهء علميه اين است كه آن چنان درس بخوانند و قوى بشوند كه بتوانند در محيط خودشان موج ايجاد كنند و با اعمال و مواعظ و نصايح خويش جامعه را به خير و صلاح سوق دهند و علما و مسؤولان نيز زى طلبگى خويش را از دست ندهند و در هر رتبه و مقامى كه هستند ، با عمل خويش مردم را به اسلام بخوانند و خود قبل از همه به ارزش‌هاى انقلاب اسلامى پايبند باشند و با اصلاح خود ان شاء اللَّه بتوانند ايران را اصلاح كنند و زمينه صدور ارزش‌هاى اخلاقى و انقلاب و اسلام را به اقصى نقاط عالم فراهم آورند .\r\nاز ديدگاه حضرت عالى ورزش و تفريح براى جوانان تا چه حدى ضرورت دارد ؟\r\n* چيزى كه من خود تجربه كرده‌ام ، اين است كه جوان بايد به مزاج و بدن خويش به اندازه كافى رسيدگى نمايد . چه بسا اتفاق مىافتاد كه من در مدرسه فيضيه شبانه روزى ده قدم هم راه نمىرفتم و اكنون پى برده‌ام كه اشتباه كرده‌ام .\r\nشما حداقل بايد در روز ، خصوصاً هنگام صبح ، قدرى راه برويد . به جسم خود هم رسيدگى كنيد كه اگر جسم ناسالم باشد ، روح نمىتواند كارى انجام دهد . گاهى انسان يك ساعت مىنشيند و مطالعه مىكند ، ولى هيچ نمىفهمد ، چون جسم آمادگى كافى ندارد ، اما گاه بدن سر حال است و انسان در عرض مدت كوتاهى مطالب زيادى را مطالعه كرده و از آنها استفاده وافى مىبرد .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nآيا به نظر شما حذف بعضى از اشعار جاهليت از متون ادبى عرب صحيح است ؟\r\n* خير بنده به دو دليل ، با حذف اين اشعار مخالفم : يكى ، اين كه اشعار جاهليت عربى محض و خالص و مدرك لسان و لغات عرب است و ما نمىتوانيم مدارك خود را حذف كنيم و دوم ، اين كه اين اشعار تابلويى است كه از عقايد و اخلاق و آداب و رسوم جاهليت براى ما كشيده‌اند تا ما بدانيم كه دين اسلام در بين كدام انسان‌ها ظهور كرده و پيامبر از آن اعراب جاهلى چه زبدگانى را به عالم بشريت هديه كرده است .\r\nمعناى حديث « السعيد سعيد فى بطن امّه و الشقى شقى فى بطن امّه » چيست ؟\r\n* اين حديث فى الجمله اشاره دارد به اين كه انسان شقى در شكم مادر شقى و انسان سعادتمند در شكم مادر سعادتمند است . البته فهم اين حديث نياز به تأمل و تدبر دارد و شايد بتوان گفت كه خميره انسان در شكم مادر قابليت پذيرش صفات زشت و نيكو را داراست . البته اين سعادت و شقاوت انسان را در خارج مجبور به عمل نمىكند ؛ يعنى اقتضاى كار زشت و نيكو در آدمى هست ، ولى او يك عقل مدبر و مدير دارد كه كنترل آدمى در دست اوست ؛ چنان كه لجام خود را به دست عقل دهد ، او را به سمت هدايت رهنمون است ، و اگر از فرمان او تخلف كند ، خود را در ورطه هلاك افكنده است .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\n31 . درس‌هايى از اخلاق\r\n\r\nسپاس نعمت‌ها\r\nسپاس خداى بزرگ را كه به ذوى العقول نيروى ادراك و شناسايى عطا فرمود و همهء عقول را از اين كه پى به كنه ذات او ببرند ، ممنوع داشت ؛ چه آن كه هر چه عقول فكر كنند و تصور كند ، مخلوق خود او خواهد بود . عقول نمىتوانند حقيقت و ذاتش را درك كنند ؛ كه اگر چنين باشد ، بايد همانند ذات او و صفات او قدرت و نيرو و ادراك داشته باشند .\r\nسپاس او را كه موجودات را بيافريد و افكار هر موجود را به نحو تكوين يا تشريع به مصالح او هدايت كرد :\r\nقَالَ رَبُّنَا الَّذِى أَعْطَى كُلَّ شَيْءٍ خَلْقَهُ ثُمَّ هَدَي ؛\r\nگفت : « پروردگار ما كسى است كه هر چيزى را خلقتى كه درخور اوست داده ، سپس آن را هدايت فرموده است » .\r\nو بدين وسيله براى ما بيان كرد رحمانيت و رحيميت را - كه عبارت از بذل بر هر شىءاى به اندازهء نياز آن شىء است - اثبات كرد . افكار ما را هدايت به ذاتش كرد ، از ناحيه درك اوصافش و افعالش به رساندن روزى بر هر موجدى صفت راز قيمت خود را اثبات كرد و به وسيلهء دادن نياز متناسب با هر نيازمندى كمال رحمانيت و رحيميت خود را بيان كرد .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nسپاس خدا را كه نه فقط عقول ما به ذات و حقيقتش پى نمىبرد ، عقول آنچه كه ذوى العقل است ، از فرشتگان و بلكه از انبيا و اوليا و رسل و مقربين او نيز .\r\nسپاس پيامبرانى را كه آنچه از اللَّه گرفتند ، سالم و دست نخورده به ما ( انسان‌ها ) رسانيدند و در اين راه ، كوشش‌هايى فوق طاقت انسان‌هاى عادى انجام دادند . و اما مىدانيم كه حركت‌هاى انسانى معلول باورهاى هر انسان است . اعتقادات است كه انسان را طبق آن اعتقاد حركت مىدهد . شما اگر باور كنيد و معتقد باشيد كه اين سفر نيكو است ، مقدمات آن را فراهم مىكنيد و در فعاليت به سوى آن باور كوشش مىكنيد . پس همه حركت‌ها ، فعاليت‌ها و كوشش‌هاى هر انسانى هر ذوى العقلى ، هر ذات الاراده‌اى معلول آن باورها و اعتقاداتى است كه او دارد ؛ چه آن اعتقاد صالح و نيكو باشد يا غير صالح و بد . از باورهايى كه بايد انسان پيدا كند و بايد دنبال او بيش از باورهاى ديگر قدم بردارد و حركت كند ، ايمان انسان است ؛ باور به مبدأ و باور به معاد . و اين باور است كه بايد همهء حركت‌هاى ما ، فعاليت‌هاى ما ، كوشش‌هاى شبانه روزى ما ، قيام ما و قعود ما ، و آنچه كه از ما ايجاد مىشود ، براى آن باشد و در مسير او باشد و از آن انگيزه باشد و معلول آن باور باشد . و ايمان است كه مؤمنين را به سوى كارهايى كه دنبال آن بهشت است ، حركت مىدهد ، و از كارى كه نتيجه آن جهنم است ، باز مىدارد .\r\nعلى عليه السلام مىفرمايد :\r\nنعمتى پرارزش‌تر و لازم‌تر و لايق‌تر از اين كه انسان در آن راه كوشا باشد و همه چيز را در آن راه بذل كند و به غير او اعتنا نكند ، بهشت است . و من نديدم كسى را كه به اندازه قيمت او در راه او حركت كند .\r\nمتأسفانه ، حركت‌هاى ما ، فعاليت‌هاى ما ، طبق آنچه كه بايد و آن باورى كه داريم و بايد داشته باشيم و آن طورى كه سزاوار است انجام بگيرد ، انجام نمىگيرد و اين ناشى از ضعف باور انسان است ، ناشى از ضعف عقايد انسان است . كه اگر يك انسان باور كند ارزش نمازهاى نيمه شب را ، از رختخواب بر مىخيزد و در آن هنگام كه صداها\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nآرام است و روابط از مبدأ قطع شده است و انسان‌ها در خواب‌اند ، او رابطه‌اش را محكم و قوى مىكند . و يكى از مهم‌ترين توفيقات براى انسان همين رابطه است .\r\nو على عليه السلام مىفرمايد : « نديدم كسى را كه براى آن هدف يك چنين كارى انجام بدهد » ؛ در صورتى كه مىتوانيم بگوييم اگر انسانى مطمئن باشد ، براى اين عمل خاص ، در آخر ماه يك چند هزار تومانى گيرش مىآيد ، احتمال قوى مىدهم كه مواظب باشد بر اين خط . و نكند به اين كه وعده‌هاى پروردگار در نزد ما ارزش اين وعده‌هايى كه گاهى عوايدى مادى دارد ، نداشته باشد ! از اين رو ، آن كه در علم كلام و اين‌ها بيان مىكنند ، مىگويند به اين كه آن ايمان و باور هم چنان كه انسان را محرك شود و حركت‌هاى انسانى معلول آن باورهاست ، آن حركت‌ها هم آن ايمان را تقويت مىكند . و اين‌ها اثرهاى متقابل در هم دارند . باور ، ابتدا پيدا مىشوند و در نتيجهء آن ايمان ، فعاليت شروع مىشود و هر چه فعاليت زيادتر بشود و به سوى آن ايمان و حقيقتى كه درك كرده ، بيشتر كوشش كند و برود ، تابش نور ايمان در دل او زيادتر مىشود :\r\n« إِلَيْهِ يَصْعَدُ الْكَلِمُ الطَّيِّبُ » .\r\nاما دنبالش مىگويد :\r\n« وَ الْعَمَلُ الصَّالِحُ يَرْفَعُه » .\r\nچيزى كه كلمه طيب و ايمان را به سوى پروردگار مىبرد و رابطه را قوى مىكند ، العمل الصالح است و مثل ايمان كسانى مىشود كه حقيقتاً وقتى كسى ايمان آنها را ، روش آنها را ، كيفيت كار آنها را ملاحظه مىكند ، در برابرشان خاضع و خاشع مىشود .\r\nدر اين عصر هم از پرورش شده‌هاى آن مكتب به حمد اللَّه پيدا مىشود و بارك اللَّه به اين مكتب كه چنين افرادى مىپروراند ؛ با چه خلوصى از محيط ، از وطن و از همه چيز بريده‌اند و با چه شوقى ، نه با ترس و لرز و جبن ، جان خود را در راه آن ايمان و علاقه‌اى كه دارند ، مىدهند و هيچ ترسى هم ندارند و خوشحال هم هستند . اين\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nمكتب ، مكتب ايمان است . از اين رو ، در روايت دارد :\r\nالإيمان فوق الإسلام بدرجة ؛\r\nدرجهء اول اسلام است .\r\n( خدا ، قبولت كردم ؛ خودت را ، كتابت را ، رسالت را ، معادت را ، و هر چه مىگويى قبول كردم ) . اما درجه دوم ، اين است كه اين گفتار و اين بيان و اظهار در دل نماند :\r\nو التقوى فوق الإيمان بدرجة .\r\nپس از اين كه در دل جا گرفت ، ايمان و اعتقاد رسوخ كرد ، آن وقت « الإيمان مبثوث على الأعضاء ؛ ايمان پراكنده در اعضاست » ، و از اعضا روشن مىشود از زبان و چشم و قلم و قدم و همه حركات ايمان مىبارد و روشن مىشود همانند منبعى كه بعينه صدها ، هزارها شير از او دارد ، فوران مىكند . همين طور از گفتار ، از كردار يك انسانى ، از نوشتار او و همهء حركت‌هاى او حكايت از ايمان مىكند .\r\n\r\nحكايت از آفريننده\r\nاگر تمام ذرات اين عالم و جهان را به دقت بنگريم ، حكايت از آفريننده و صانعى كه آنها را ايجاد كرده دارد . و اين روحى كه در انسان است ، ما صدها علامت داريم در وجود او ، حركتش ، گفتنش ، نوشتنش ، خواندنش ، ديدنش ، شنيدنش . تمام اين حركت‌ها حاكى از اين است كه روح درش هست و اگر آن نباشد ، هيچ يك از اين‌ها نيست ؛ همانند اين كه موجود اللَّه را ، و حركت‌ها روح را اثبات مىكند ، كارها ، ايمان را ، و نيروى مغزى را ، و باورهاى درونى يك انسان را اثبات مىكند ، و اگر مىبينيم پيامبر گرامى نگاه به قامت عمار مىكند و مىفرمايد :\r\nملئ من قرنه إلى قدمه إيمانا ؛\r\nاين انسان از قرن تا قدم پر از ايمان است .\r\nاين مقدار ، اين روح ايمان قوى دارد ، از كجا ؟ تمام حركت و سكون و گفتار را و بر\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nطبق اوست و از انگيزهء ايمان پيدا مىشود و مىبينيم كه غير از آنچه كه از ايمان ترشح مىكند ، چيزى اين انسان ترشح نمىكند . آن وقت مىگويد : اى اللَّه كه موجودم كردى ، اين مقدار به من عنايت كردى كه اين روحيه را پيدا كردم و بالاتر از اين نعمتى تصور نمىشود . اگر مىفهميدم كه رضاى تو در آن است كه در دريا خودم را بيفكنم ، يا از بالاى كوهى پرتاب شوم و قطعه قطعه شوم ، يا قبضه شمشير روى زمين بگذارم و نوك شمشير در روى شكم و از آن طرف دربيايد . هر يك از اين‌ها را اگر مىفهميدم تو مىگويى انجام مىدادم ، ولى الان احساس كرده‌ام و مىفهمم كه رضاى تو در آن است كه با اين وجود منحوس معاويه بجنگيم . به تعبير على عليه السلام اگر خدا به من مهلت بدهد ، من زمين را از اين وجود معكوس و از اين انسان منحوس و وارونه پاك مىكنم . الان من مىفهمم كه رضاى تو در آن است كه چنين كارى را بكنم و پيرمرد هفتاد ساله حركت كرد و رفت وقتى كه آخر عمرش هست مىافتد . يك كاسه‌اى از شير به دستش مىدهند ، متذكر مىشود كه پيامبر اين وعده را به او داده است و خوشحال است و مىگويد الان نزديك است اين قفس بشكند و از اين جهان بيرون بروم و خوشحالم ، زيرا كه آن مرغى كه بداند وقتى قفس شكست و بيرون شده و يك فضاى بازترى مشغول كردن و پريدن است ، خوشحال است ؛ اما آن مرغى كه مىبيند اطراف قفس را گرگ‌ها و شغال‌ها و روباه‌ها گرفته‌اند تا قفس بشكند طعمهء آنها خواهد بود . اين مرغ راضى نيست قفس بشكند و شايد من و امثال من چنين باشيم . از گناهان و جرم‌ها و جنايت‌ها و خيانت‌ها كه در ايام عمر انجام داديم كه اگر هر روزى يك گناه و هر گناهى يك حيوانى باشد . ميليون‌ها شايد حيوان دور ما را گرفته است كه قفس بشكند .\r\n\r\nتجسم اعمال\r\nدر روايت دارد ، به محض اين كه چشم از اين عالم مىبندد ، در عالم برزخ همهء گناه‌ها سؤال ندارد ، تحقيق ندارد . اصلًا يك عده عالم برزخ ندارند ، تا مردند ، خوابيدند و تا قيامت شد ، بيدار مىشوند . اما بعضى از گناه‌ها براى عده‌اى تا\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nچشم بسته شد ، فوراً آن گناه مجسم خواهد شد . از اين رو ، در روايات و تواريخ زيادى مىبينيم . بسر بن ارطاة وقتى كه مىميرد و به درك و اصل مىشود و تا چشم مىبندد ، هنوز روح بيرون نرفته مىگويد بچه‌هاى ابن عباس اذيتم مىكنند .\r\nو حجاج ملعون وقتى كه مىخواهد روحش از بدن به درك برود ، مىگويد سعيد بن جبير حاضر است ، مىگويد من كار دارم و چرا مرا كشتى . بعضى از جنايت‌ها در همان وهلهء اول پيش مىآيد و از ناحيه محكمه نيست . فقط جنايت است و حبس است و كتك است تا به محكمه كشيده بشود . بنا بر اين ، آن چيزى كه انسان را بيدار مىكند :\r\nالتقوى فوق الايمان بدرجة .\r\nتقواست و تقوا ايمان را تقويت مىكند و هر چه ايمان تقويت شود ، نورى از طرف اللَّه بر دل‌ها مىتابد . شايد بيش از شما از نظر سن اين راه را رفته‌ايم . آنچه كه ما مطمئن هستيم ، بايد انسان كف نفس كند و خود را آزمايش كند و هميشه دنيا ، دنياى آزمايش است و تكامل از همين راه است و بشر هم براى تكامل آمده است و چه نيكو است كه ما داريم به رأى العين مىبينيم خداوند ما را در همين قضاياى ايران و انقلاب و امثال اين‌ها قدم به قدم به جلو مىبرد و از ابتدا ما خيال مىكرديم انقلاب شد و طاغوت از بين رفت ، مىنشينيم دنبال درس و مطالعه و بحث و مثل سابق ؛ ديگر همه چيز تمام شد . يك دفعه ديديم اول كار است . بعد دوباره هى كارهاى مختلف پيش آمد ، هى با حوادث مبارزه كردند و مبارزه كرديم يك حادثه از بين رفت و ديديم يك حادثه بزرگ‌ترى آمد . فهميديم هنوز اول انقلاب است . حالا مىفهميم آنها كه گذشته است ، مقدمه انقلاب بوده . حالا انقلاب است كه بايد افتاد توى ميدان و مبارزه كرد و جنگيد و يا كشته شد و يا كشت و انقلاب را صادر كرد . حالا اولش است ، قدم به قدم ما را پيش مىبرد و توفيق مىدهد و در هر حادثه‌اى هم آن قدر اظهار لطف مىكند و توفيق مىدهد كه ما را شرمنده مىكند . از اين رو ، همه بايد بگوييم : خدايا نمىدانيم به چى شكر كنيم .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nاوصاف منافق\r\nروايت مىگويد هر كس ظاهرش يك قدم از باطنش زيباتر باشد ، منافق است . اگر خداى نكرده تعريفتان كردند ، توصيفتان كردند ، فوراً طبق بيان على عليه السلام به آيينهء دل مراجعه كنيد . اگر راست مىگويند ، از ته دل بخواه خدا مثل اين كه درست مىگويند ، اما من در خطرم ، ادامه بده ، توفيقم بده ، بالاتر بروم ، چيزى نيست . عادل شدن هم مطلبى نيست . به يك آقايى گفتند آقا چه نعمتى بالاتر از اين كه مردم از شما تقليد مىكنند و سهم امام مىدهند و عادل هستيد . گفت تازه پس از هفتاد سال رسيدم به اين كه دزد نيستم . من فقط دزد نيستم . خوب اين فخر نيست . فخر مال اويس قرن است كه دو ساعت سجده مىكند و يك ساعتش را اشك مىريزد .\r\nاز آن دشمن سرسختى كه پيوسته در دنبال دارى ، چه قدر مىترسى ؛ به همان اندازه از اين دشمن داخلى كه انسان را پيش اللَّه مىشكند و شكست مىدهد ، نه پيش مردم . از اين ، بيش از آن بترسيد ، و اين انسان را تكامل مىبخشد و به عدد كف نفستان ، رتبه‌تان بالا مىرود ؛ به عدد مخالفت نفستان در نگاه و خوردن و رفتن و گفتن و نوشتن ، قدمتان بالا مىرود . از اين رو ، روايت دارد : آن كه نگاه مىكند و چون حرام است ، چشمش را مىپوشاند ، زوّجه اللَّه بحور العين فى الآخرة ؛ يعنى هر قدمى از مخالفت نفس ، يك تكاملى است براى انسان و تكامل همين است .\r\nدر سير قهقرايى ، انسان هم هر لذتى ، هر گناهى كه انجام داد ، يك قدم سقوط مىكند ؛ مثل آن يهودى كه وقتى مرد ، جبرئيل گفت سنگى افتاد ته جهنم . اين سنگ ، يهودى بود . وقتى متولد شده بود ، سقوط مىكرد از آن وقت تا وقت مرگش هر گناهى سقوطى است و سقوط تا وقتى كه بميرد . اين جمله را من بارها به دوستان گفته‌ام .\r\nمرحوم علامه حلى ، محقق كبير و علامهء بزرگ ، اين مردى كه ارشد شاگردان مرحوم محقق كبير و علامهء بزرگ ، محقق صاحب شرايع بوده ، وقتى كه از ايران ، خواجه نصير الدين مىفرستد كسى را به سراغ محقق كه يك انسانى از شاگردانت كه خيلى فاضل باشد ، به ما بدهيد تا تدريس كند ، در ايران . اين جوان كم سن و سال را مىفرستد و اين\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nوقتى مىرسد پيش خواجه نصير الدين محقق بزرگ حكمت و فلسفه و علوم مختلفه ، او مىبيند دريايى از دانش و علم و تقواى فكرى و اصولى را از نجف از حله فرستادند به سوى او . خواجه نصير در مقابلش خضوع مىكند و مىنشيند و نزد او درس فقه مىخواند . خواجه نصير هم دريايى است از فلسفه ، علامه هم دفعه ديگر مىآيد و مىنشيند درس حكمت و فلسفه مىخواند . استاد صبح ، شاگرد است و شاگرد عصر ، استاد است ؛ يعنى روح با هم تفاهم دارد ، يعنى نفس با هم مىسازد ، عُجبى نيست ، كبرى نيست ، ساخته شده‌اند و ما آرزو داريم كه چنين باشيم :\r\n« وَ لا تَنْسَ نَصِيبَكَ مِنَ الدُّنْيا » ؛\r\nو سهم خود را از دنيا فراموش مكن .\r\nاين نصيب‌ها را فراموش نكنيد . اين را هم دوستان بدانند ، همه ماها موظفيم هفته‌اى يك بار ، دو بار در اوقات حساس يك خلوتى با اللَّه داشته باشيم و به تناسب حوادث ، از خدا در بارهء اين موضوع راز و نياز كنيم و مناجات كنيم ؛ مثلًا در اين جو خاص دعايى كه زين العابدين عليه السلام براى كسانى كه در سر حدات و مرزها مشغول جنگند ، دعا كرده است ، از صحيفهء سجاديه اين دعا را بخوانيم و ببينيد حضرت چطور ، گويا امروز در آن جبهه موجود هست و دارد نگاه مىكند و دعا مىكند :\r\nالْأُمُورُ مَرْهُونَةٌ بِأَوْقَاتِهَا ؛\r\nكارها در گرو ساعات و اوقات آنهاست .\r\nيك وقت آن ساعت را از دست دادى ، ديگر آن گرو را نمىتوانى استخلاص كنى و در بياورى . اگر هيچ فراغت هم ندارى ، اين عذر از شما پذيرفته نيست كه هيچ فراغت ندارم كه بنشينم دعا كنم . اين معنا ندارد ، مثل اين است كه يك آقايى گفته بود به قدرى مشغول تحصيلم كه ده روز است جُنبم و حمام نرفته‌ام . اين جور مشغول تحصيل بودن غلط است . اگر هيچ فراغت هم نداشته باشيد ، معذور نيستيد . اميدوارم كه اوقاتى براى دعايتان ، مناجاتتان قرار بدهيد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\n32 . درس اخلاق حضرت آية اللَّه مشكينى براى پاسداران سپاه قم\r\nسپاس خدايى را كه براى بندگانش بهترين پاداش و جزا را معين كرده است ؛ آن خدايى كه در برابر كارهاى زشت بندگانش كيفرى در دنيا و جزايى در آخرت معين كرده است ؛ خدايى كه بين ما و خودش رابطه‌هايى قرار داده و بهترين بندگانش را براى رساندن پيامش به بندگان به سوى قافلهء بشرى گسيل داشته است ؛ آن خدايى كه ما را اجازهء صحبت و نجوا و مناجات در همهء حال با خودش داده است ؛ خدايى كه در نيمه‌هاى شب ، هنگامى كه در خانهء همه بسته مىشود ، درهاى رحمتش به سوى بندگانش گشوده‌تر است ؛ او ما را به سوى خودش دعوت مىكند و ما را مىپذيرد ، از گناهان ما مىگذرد ، و از روزى كه بار تكليف را بر دوش ما مىگذارد تا آخرين نفس ما كه از اين جهان بايد بيرون رود ، انعام و احسان و لطف و كرمش را از ما مضايقه ندارد .\r\nدرود فراوان به روان شهداى گذشته تاريخ ، از هابيل گرفته تا شهداى امروز !\r\nتا اطلاع دادند كه برادرانم ، دوستان و رفقاى عزيزم از ما خواسته‌اند كه به حضورشان حاضر شوم و عرض ارادت كنم ، به حضورتان شتافتم تا از نزديك شما را ملاقات كنم و عرض ادب كنم و بشارت دهم به همهء دوستان كه در راه اللَّه قدم بر مىدارند . بهترين راه را انتخاب كرده‌ايد و اميد است ان شاء اللَّه در سايهء همت شما نور اسلام به همهء افق‌ها و كران تا كران اين كشور و كشورهاى اسلامى بتابد و زير پرچم اسلام كلمهء توحيد به همهء دل‌هاى اين جهانيان برسد و اين افتخار نصيب ما ايرانيان بشود .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nاينك چند جمله‌اى عرض مىكنم كه شما دوستان ، برادران مىدانيد موقعيت شما چيست ؟ شما ، خاصه سپاه پاسداران تولد يافته از انقلاب اسلامى هستيد . شما فرزندان اسلام هستيد . شما افرادى هستيد كه تولد شده از قيام و انقلاب مهم اسلامى هستيد و بايد همچنان كه نام شما را قرار داده‌اند ، بايد پاسدار حقيقت اسلام و معارف اسلامى باشيد .\r\nشما بايد در دو معركه و در دو جبهه بجنگيد : جبهه‌اى در مقابل كفر ظاهرى ، در جبهه‌هاى غرب و جنوب كشور ، همچنان كه به حمد اللَّه مجدّانه و خالصانه داريد مىجنگيد . شما وظيفه اصليتان پاسدارى از انقلاب است و شما نيروى مسلح‌ايد كه طبق قانون اساسى بايد مسلحانه از انقلاب دفاع كنيد و حافظ انقلاب باشيد . وظيفهء ارتش جداست كه اين با برون مرزىها بجنگد و وظيفهء شهربانى جداست كه او داخلهء شهر را حفظ مىكند ، و ژاندارمرى جداست ، او بايد خارج شهر و داخل كشور را محافظت كند ؛ ولى شما يك وظيفهء خاصى داريد و آن حفظ انقلاب است . گاهى اين وظيفه اقتضا مىكند كه دست به دست ارتش بدهيد و با برون مرزىها بجنگيد و گاهى همگام با شهربانى با داخل مبارزه كنيد و گاهى با ژاندارمرى در خارج شهر بجنگيد ؛ ولى ذاتاً شما بايد در جبهه‌ها بجنگيد كه طرف مقابل شما ضد اسلام و قرآن باشد . اين جبهه است كه شما بايد در اين جبهه بجنگيد و ان شاء اللَّه به حول و قوهء پروردگار انجام مىگيرد ، اين يك جبهه است .\r\n\r\nبزرگ‌ترين جهاد\r\nبارها اين جمله را از پيامبر عظيم الشأن براى شما نقل كرده‌ام كه همه اين جهادها و زدن و كشتن جهاد كوچك است و شما اين را به زودى مىتوانيد انجام بدهيد . عمده بايد همه شما برادران مسبوق باشيد به يك جهاد عظيم و بزرگى ، و آن « جهاد با نفس » است ، و آن جهاد با هواهاى نفسانى است و آن مبارزه با شهوت‌هاست ، مبارزه با اشتهاها و كشش‌هاى انسانى است و خدا در داخل هر انسانى كشش‌هايى ايجاد كرده كه نفس اماره مرتب او را به سوى مخالفت با اللَّه و مخالفت با پروردگار مىكشاند .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nچشم به او دستور مىدهد كه نگاه كن ، گوش به او دستور مىدهد كه بشنو ، پا به او دستور مىدهد كه برو ، شكم دستور مىدهد بخور . انسان در اين صحنهء دنيا - كه صحنهء عظيم نبرد است - بايد پيوسته در اين جهان بكوشد :\r\n« وَ الَّذِينَ جَاهَدُوا فِينَا لَنَهْدِيَنَّهُمْ سُبُلَنَا » ؛\r\nو كسانى كه در راه ما كوشيده‌اند ، به يقين راه‌هاى خود را بر آنان مىنماييم و در حقيقت ، خدا با نيكوكاران است .\r\nاين راه است و اين نبرد است كه هر كس بيشتر مجاهده كند ، مقامش بالاتر ، تا آن گاه كه سلمان شود ، و ابوذر شود ، و اويس قرن شود ، و اين نحو به تكامل برسد . جهاد عمده اين است ، جهاد مهم اين جهاد است و اگر شما در اين جهاد - كه جهاد با نفس است - پيروز شويد . اگر يك چنين انسانى بشويد ، در هر صحنه‌اى بجنگيد شما پيروز هستيد . براى شما پس از آن كه در مبارزه با نفس پيروز شديد ، مغلوب شدن در صحنه جنگ خارجى معنا ندارد .\r\nاگر كشته شدن حسين بن على و يارانش مغلوبيت است ، شما هم مغلوب مىشويد . او مغلوب نبود . او بدنش در مقابل تيرها و شمشيرها از بين مىرود ، روحش شهامت پيدا مىكند ، عظمت پيدا مىكند ، تازه متبلور مىشود و تازه حيات پيدا مىكند .\r\nمگر اين بدن چقدر مىخواهد زندگى كند . اگر تمام دنيا را به او بدهند و تمام رفاه زندگى را براى او بدهند و هر چه قدر هم بماند ، بالاخره به تدريج از بين خواهد رفت و زير خاك مىرود . پس اگر بناست اين بدن برود ، چه سعادتى بالاتر از آن كه افتخارآميز از دنيا برود ؛ اما اگر خداى ناكرده در اين مبارزه‌ها مغلوب بشويم ، يعنى هوس‌ها بر انسان غالب بشود ، هوىها بر انسان غالب بشود ، زبان از اختيار عقلش بيرون رود ، قلم از اختيار عقلش بيرون رود ، و يك انسان منحط بشود ، و لو برود و در\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nجنگ‌ها پيروز هم بشود ، و بشود يك كارتر پيروز ، ريگان پيروز ، مانند ديگران كه در مبارزه‌ها مىزنند و مىكشند ، به افغانستان وارد مىشوند و انسان‌ها را مىكشند ، همه را زير اختيار سلطه قرار مىدهند . اين‌ها پيروزى نيست ، اين‌ها تكامل سبعيت يك موجود است .\r\nچنان كه امام صادق عليه السلام فرمود : هر كس سه قدم بردارد ، آن مىشود كه خدا گفته است ؛ قدم اول ، بكوشد انديشه خودش را از نادانى نجات دهد ، فكرى پيدا كند . يكى از مكتب‌هايى كه مىتوان در آن مكتب انديشه را پاك كرد از جهالت و نادانى . همين مكتبى است كه خدا به شما توفيق داده است و مىتوانيد مشغول تكميل معارف اسلامى بشويد ، فكر را از انديشهء جهل و از جهالت‌ها پاكيزه كنيد .\r\nقدم دوم ، دل را از غفلت‌ها پاكيزه كنيد . هر كار غير الهى غفلت است ، هر قدم غير خدايى ، و لو در كار حلال هم باشد ، غفلت است . شما بايد آن چنان بكوشيد كه اصلًا غير از واجبات كارى انجام ندهيد . تمام عبادت‌هاى يك انسان ، كارهاى يك انسان مىتواند عبادت باشد ، واجب باشد خوردنش ، آشاميدنش ، راه رفتنش ، خوابيدنش ، نفسش ، تطهيرش ، بيرون رفتنش ، داخل و آمدن ، تمام اين‌ها عبادت باشد . چرا ؟ براى اين كه مىگويد : اى خدا ، من همه اين‌ها را انجام مىدهم . اين بدن بايد نيرو پيدا كند تا تفنگ به دست بگيرد . اين زبان بايد قدرت پيدا كند تا حرف حق بزند . اين چشم بايد نيرو پيدا كند تا راه را بشناسد و برود . من هر چه مىخورم و مىخوابم و راه مىروم ، تمام دنيا را هم براى اين انجام مىهم كه نيرو پيدا كنم و عبادتت كنم ، تمام اين‌ها مقدمهء كارهاى عبادى است ، همهء اين‌ها عبادت است . و خوشا به حالتان كه آنچه انجام مىدهيد ، عبادت بشود . و خوشا به حال آنها كه كارهايشان سرتا پا عبادت شود و نفس را از غفلت‌ها بيدار كند :\r\nفَقَدْ دَخَلَ فِى دِيوَانِ الْمُتَنَبِّهِين .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nايثار پاسدار\r\nدوستان عزيز ، شما در پستى هستيد حساس ، كه ديگران به كار شما ، به روش شما نگاه مىكنند . اگر اندك انحراف و خدشه‌اى ببينند ، فوراً دادشان بلند مىشود كه اين هم سپاهيان اسلام .\r\nپاسداران ، شما گاهى بايد از حق خودتان بگذريد تا به شما ايراد نگيريد . شما با عملتان ، گفتارتان ، با كردارتان ، به همهء دنيا نشان دهيد كه اى دنيا اين اسلام زنده است ، اين سر تا پا عدالت است ، اين سر تا پا ايثار است ، سر تا پا مراعات است . حقوق يكديگر را رعايت كردن است ، بشر دوستى است ، احسان است ، نيكى است ، انفاق است و تمام احكام برجستهء انسانى است . نشان بدهيد به جهان . شما آن باشيد كه پيامبر اكرم صلى الله عليه و آله بود .\r\nمَنْ تَوَاضَعَ لِلَّهِ رَفَعَهُ اللَّهُ وَ مَنْ تَكَبَّرَ خَفَضَهُ اللَّه ؛\r\nآن كس كه براى خدا خود را تنزل دهد ، خدا او را ترقى مىدهد و تعالى مىبخشد .\r\nآن چنان خدمت به مردم بكنيد كه مردم بگويند اينان شاگردان و سربازان ولىعصرند ، تا ثابت كنيد اسلام قدرت ادارهء جامعه را دارد . با كردارتان ثابت كنيد كه اسلام مىتواند مردم را هدايت كند و نكنيد آن كار را كه صداى عده‌اى بلند شود .\r\n\r\nقم هميشه پيشتاز\r\nبكوشيد آقايان ، سپاهيان محترم قم ، شما بايد الگو باشيد و ديگران تابع شما . شما بايد اسوه باشيد و مقتدا باشيد و ديگران دنبال شما بگويند ببينيد سپاهيان قم چه روشى دارند ، چطور قم را زير پرچم عدل وارد كرده‌اند و همه جا از شما صحبت كنند و اگر يكى از شما برود ، سپاهيان يك خطه‌اى را اصلاح كند .\r\nآرى « منها يخف العلم » . بيايد زمانى كه علم در شهر كوفه فرو رود و نابود شود و ناگهان از شهرى به نام قم ، علم شروع كند به انبساط و تابش و همهء كران تا كران جهان\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nرا فرا بگيرد . آن‌جا قم است و از آن‌جا علم و دانش به جهان ، به اسلام ، به دنيا عرضه خواهد شد . بنازم به آن كس كه چشمش آن‌قدر دوربين است كه آن روز ، امروز شما را ديده است . از آن روز ، روش امروز شما را ديده است . ان شاء اللَّه كارى كنيد كه اين بيان امام صادق در اين‌جا پياده بشود .\r\nمَا نَصَبَ لَهُمْ جَبَّارٌ إِلَّا قَصَمَهُ اللَّه ؛\r\nآن‌جا شهرى است كه دانش از آن‌جا شروع و ظهور و طلوع خواهد كرد و هر ستمگر و ديكتاتور و ظالم و طاغوتى آن‌جا را غصب كند و بخواهد بكوبد و نابودش كند ، خدا كمر او را خواهد شكست .\r\nپس به وسيلهء شماها بايد دانش به همه جا برود . برادرانم و دوستانم كه متصدى وضع مذهبى ، دينى ، معارفى و ايدئولوژىِ شماها هستند ، بر آنهاست كه شماها را آن چنان تربيت كنند كه پس از تربيت هر يك از شما محيطى را زنده كنيد و اصلاح كنيد .\r\nبرادران من ، دوستان من - كه يكى از خدمتگزاران شما ، از طلاب محيط شما ، دارد با شما سخن مىگويد و از اين كه با چنين سربازان اسلامى رو به رو شده است ، بر خود مىبالد - اميد است ان شاء اللَّه از ابتدا پىريزى مخالفت با هواى نفس را بكنيد . از ابتدا با نفستان مبارزه كنيد كه هر انسانى با نفس مبارزه كرد ، انسان شد .\r\n\r\nبيست و هشتم صفر\r\nروز رحلت پيامبر بزرگ و روز رحلت امام دوم است . شما آن باشيد كه امام حسن بود .\r\nمردى از شام بلند شد آمد ، وارد مدينه شد . ( از محيط تبليغات معاويه ، تبليغات مسموم اين انسان وارونه ، بلند شده آمده است . چه تبليغات عجيبى ؛ يك پيراهن خونين معاويه در وسط يك ميدان بزرگ بر سر بيرق زده است كه مردم ببينند و يك انگشت بريده ، به نام اين كه آن پيراهن مال خليفهء سوم مظلوم است و اين انگشت ، انگشت خانم او - كه در مقام دفاع از عثمان و خليفهء سوم ، انگشت‌هايش هم قطعه\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nقطعه شده است - و تمام اين‌ها را على بن ابىطالب انجام مىداد ، و هر كس برخيزد و قيام كند و با او بجنگد ، من ضامنم كه به او بهشت بدهند . پنجاه هزار شامى ، اطراف شام ، دور آن پرچم نشسته‌اند و ايستاده‌اند و نماز مىخوانند و ركوع مىكنند و اشك مىريزند و مىگويند خدايا ما را موفق دار كه خون على را من به دستم و شمشيرم بريزم . و اين است معناى استثمار و استحمار يك انسان شيطانى نسبت به انسان‌ها ) بلند مىشود از آن‌جا مىآيد به طرف مدينه . بروم ببينم كه اين‌ها چه كسانى هستند كه بتوانم آن‌جا تبليغى انجام بدهم . وارد شد با اسب به مدينه ، در ميان خيابان و كوچه راه مىرود ، مىبيند يك نفر سواره دنبالش و هفت ، هشت ، ده نفر سواره نيز به دنبالش مىآيند . پرسيد اين شخص كيست ؟ گفتند : اين فرزند و نوه همان پيغمبر است ، و پسر همان است كه تو مىگويى ، پسر على بن ابىطالب . آمد شتابان جلو ، شروع كرد به بدگويى و فحاشى ( امام حسن آن چنان مظلوم است و آن چنان شجاع است كه من معتقدم شجاعت اين مرد از شجاعت برادرش امام حسين عليه السلام بالاتر است . نه اين كه من معتقدم ، بلكه طبق روايات درجه‌بندى ، پيغمبر گرامى ، درجه دوم على بن ابىطالب ، سوم امام حسن ، چهارم امام حسين . در فضل و علم و در تقوا و در شجاعت ، در تمام جهات ، اين درجه‌بندى محفوظ است ، يعنى حسن در روز جنگ يك درجه از حسين بالاتر بوده ، و در مقام علم يك درجه از حسين بالاتر بوده و در تمام فضايل اخلاقى يك درجه از ديگرى بالاتر بوده . مقام همين است ، مقام محفوظ است ، زمان و جو بايد اقتضا كند و شجاعت يك انسان كه در مقابل ظلم بنشيند و مجبور باشد گوش بدهد و حرف نزند و حركت نكند و آتش بس موقت بدهد كه شما اسم او را صلح مىگذاريد تا نيروهاى داخلى تكامل پيدا كند ، يك روزى بتواند حركت كنند و قيام كنند و پيروز بشوند ، اين خود شجاعتى است بالاتر از اين كه اسلحه به دست بگيرد ، بزند و بكشد و كشته شود ) .\r\nاين امام حسن است كه شجاع است و مظلوم ، آن مرد جلو مىآيد و شروع به فحش دادن مىكند . در جواب اين همه فحش‌ها ، اخلاقى به من و شما مىآموزد ، درسى به من و شما مىدهد كه بهترين درس‌هاست . ( امام حسن ) فرمود : اىعرب ، اى آقا از هر كجا مىآيى معلوم است كه از راه دور آمده‌اى و خسته شده‌اى و حاجت دارى و\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nنيازمندى ؟ ما خانه‌اى داريم كه از واردين پذيرايى مىكنيم و خدمتى مىتوانيم انجام بدهيم ، بفرماييد در منزل ما ساكن شويد و بمانيد و نيازتان را بگوييد . اگر ضرورى است ، ما آن را بر طرف مىكنيم . در مقابل اين فحش‌ها ، اين جواب‌ها ؟\r\nأدّبنى ربّى أربعين سنة ، ثمّ قال :\r\n« وَ إِنَّكَ لَعَلَى خُلُقٍ عَظِيمٍ » ؛\r\nخدايم چهل سال مرا در مدرسه انسانيت درس انسانيت آموخت . آن گاه مدال افتخار خُلق عظيم را عنايتم فرمود .\r\nاين مطلبى است ، اما با وجود قدرت و نيرو از حق شخصى گذشتن و به هدف خدمت كردن و مصالح شخصى را قربانى مصالح اجتماعى كردن ، هدف‌هاى شخصى را ، منافع شخصى را فداى آرمان و هدف عظيم اسلامى كردن مطلب ديگرى است ، اين دوتا با هم اشتباه نشود ، فرق دارد . گاهى لازم است انسان از مصالح شخصى بگذرد ، به ضرر شخصى ، به كتك شخصى ، حاضر بشود تا هدفش را پيروز كند ، تا اسلامش را پيروز كند . اين است انسان بزرگ ، امام حسن اين جمله را در برابر صحبتش مىگويد .\r\nاو يك فكرى مىكند ؛ من آدمى غريب ، در اين شهرستان ، تازه وارد ، اين هم فرزند على بن ابى طالب مىتواند با من همين جا يك عكس العمل حادى نشان بدهد و نداد .\r\nپس معلوم مىشود يك مردى است بزرگ ، يك شخصيتى است عظيم ؛ چرا در مقابل يك انسان بزرگى عناد بورزم ؟ نزديك‌تر بروم ، درست بفهمم ، از اخلاق و آدابش مطلع بشود ؛ اگر صحيح است بپذيرم و نه اين كه عناد بورزم . نزديك شد ، در پيشش ماند ، از اخلاقش استفاده كرد . اين اشتباه بوده كه به او رسانده‌اند ، اين خاندان ، خاندان عظيمى است .\r\nآرى ، اخلاق شما بايد از اين اخلاق سرچشمه بگيرد ؛ دانش شما ، از دانش اهل‌بيت ، روش شما از روش پيامبر و على و حسن و حسين و شجاعت شما از شجاعت اين خانواده بايد سرچشمه بگيرد . مزاحمتان شدم ، اميد است ان شاء اللَّه كه در خصوص اين نبرد پيروز باشيد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\n33 . درس اخلاق حضرت آية اللَّه مشكينى\r\nخداوندا ، اعضاى ما ، اندام ما و نيروهاى ما را در مسير خودت قرار بده ، و چشم و گوش و اعضا و اندام ما را وارث ما قرار بده ؛ بدين معنا كه تا دم مرگ ، اين‌ها سالم باشند و اين‌ها وارث ما باشند ؛ يعنى ما برويم و اين‌ها سالم بمانند . از اين رو ، در بعضى از جملات على عليه السلام است كه به خدا عرضه مىدارد :\r\nو اجعل أوّل ما تأخذه منّى روحى ؛\r\nاول چيزى كه از نعمت‌هايت از من مىگيرى ، روح من باشد .\r\nاين كه قبلًا چشمم ، گوشم ، دستم و پايم را گرفته باشى ، بعد روحم را نه :\r\nوَ اجْعَلْهُ الْوَارِثَ مِنَّا ، وَ اجْعَلْ ثَارَنَا عَلَى مَنْ ظَلَمَنَا ، وَ انْصُرْنَا عَلَى مَنْ عَادَانَا ، وَ لَا تَجْعَلْ مُصِيبَتَنَا فِى دِينِنَا ، وَ لَاتَجْعَلِ الدُّنْيَا أَكْبَرَ هَمِّنَا ، وَ لَامَبْلَغَ عِلْمِنَا ، وَ لَاتُسَلِّطْ عَلَيْنَا مَنْ لَايَرْحَمُنَا ؛\r\nو آن را ميراث بر ما قرار ده . و انتقام ما را بر عهده آنان قرار ده كه بر ما ستم روا داشته‌اند . و ما را بر دشمنانمان پيروز گردان و مصيبت ما را در دين ما قرار مده و دنيا را بزرگ‌ترين انديشه ما و نهايت دانش ما مگردان و كسانى را كه به ما رحم نمىكنند ، بر ما تسلّط مده .\r\nيكى از بهترين دعاهاست كه مواظبت بفرماييد در قنوتتان ، در سجودتان ، در نمازهاى نيمه شبتان بخوانيد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n« وَ جَاءَتْ كُلُّ نَفْسٍ مَعَهَا سَائِقٌ وَ شَهِيدٌ * لَقَدْ كُنْتَ فِى غَفْلَةٍ مِنْ هذَا فَكَشَفْنَا عَنْكَ غِطَاءَكَ فَبَصَرُكَ الْيَوْمَ حَدِيدٌ » ؛\r\nو هر كسى مىآيد [ در حالى كه 
  ] با او سوق‌دهنده و گواهىدهنده‌اى است . [ به او مىگويند : 
  ] واقعاً كه از اين [ حال 
  ] سخت در غفلت بودى . و [ لى 
  ] ما پرده‌ات را [ از جلوى چشمانت 
  ] برداشتيم و ديده‌ات امروز تيز است .\r\n\r\nغفلت\r\nيكى از بهترين صفت‌هاى روحى انسان ، آگاهى ، بيدارى و توجه به تكاليف است .\r\nيكى از بدترين صفت و كثيف‌ترين صفات صفت غفلت است . اين صفت ، مرضى است كه در همه مردم جز كسانى كه « صدقت عليهم الرّحمة من ربّك » هست . صفت غفلت يكى از بدترين صفت‌هاى انسان است . در آيات و روايات از ائمه عليهم السلام زياد تبرى از غفلت و پناه بردن به اللَّه ، از عارض شدن اين صفت بر انسان سخن رفته است . در آيات قرآنى از غفلت باز صحبت‌هايى شده است . و غفلت اين است كه انسان فراموش كند كه چرا آفريده شده ، و چرا به اين‌جا آمده ، و چه مىخواهند از او ، و كجا مىخواهد برود ، و كى مىخواهد برود ، چه مقدار از اين راه را پيموده و چه مقدار باقى دارد ، و گذشته‌ها را اگر افراطى و تفريطى انجام گرفته چگونه جبران كند . ضررها و زيان‌هاى روحى خود را ، ضررها و خسارت‌هاى اعتقادى ، عملى و اخلاقى خود را چگونه جبران كند .\r\nمىگويند مرحوم علامه حلى - رضوان اللَّه عليه - اين انسان نابغه ، اين انسان ذات الابعاد ، انسان كامل از مصاديق خليفة اللَّه ، اگر وقتى پنج دقيقه وقتش به هدر مىرفت ، چندين روز غصه اين ضرر عظيم را مىخورد كه چرا من اين همه ضرر دادم كه در آن پنج دقيقه ممكن بود مطالبى پيدا كنم و دريابم . از اين رو ، غفلت يكى از بدترين مرض‌هاى دامن‌گير و عالم‌گير انسان است . در آيه‌اى مىگويد كه روز قيامت هر انسانى با دو فرشته ، باد و پاسبان ، با دو پاسدار - حداقلش در بعضى از روايات است -\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nيك تيمى دور او را مىگيرند و مىآيند .\r\n« وَ جَاءَتْ كُلُّ نَفْسٍ مَعَهَا سَائِقٌ وَ شَهِيدٌ » .\r\nيكى از عقب او را مىراند به جلو ، و يكى هم همراهش ، كه شهادت بر جنايت‌ها و خيانت‌هاى او بدهد ؛ مربوط به كفار است اين . « لَقَدْ كُنْتَ » قايل نيست ، معلوم نيست در آيه خطابى است از اللَّه ، از فرشتگان ، از انبيا ، از متصديان كار و صاحبان محكمه و دادگاه الهى :\r\n« لَقَدْ كُنْتَ فِى غَفْلَةٍ » .\r\nحال تو غفلت داشتى « كُنْتَ فِى غَفْلَةٍ مِنْ هذَا » . بنگر چه زمينى است و چه آسمانى .\r\nپس چه صحنه‌اى است كه الان همه چشم‌ها ناظر حال تو هستند :\r\n« لَقَدْ كُنْتَ فِى غَفْلَةٍ مِنْ هذَا » .\r\nيك چنين وضعى و زمانى و مكانى و خصوصياتى « فكشفنا » آن غفلت را از امروز بر مىداريم . پس از مرگ تمام زبان‌ها بر مىگردد به يك زبان و تمام افكار روشن مىشود و همه آنها - كه وارد محشر مىشوند - حقايق معارف ، درك اين خصوصيات ، تمامش در نظر او آفتابى است . و از اين رو ، يكى از رنج‌هاى مهم و حسرت‌هاى بزرگ اهل محشر اين است كه درك مىكنند كه چه جنايتى كرده‌اند در دنيا ؛ مىفهمند كه چه خيانتى و براى اللَّه مخالفت كرده‌اند ؛ مثل اين كه - نعوذ باللَّه - يك پيامبر اولوا العزم يك گناه كبيره انجام دهد ، پيش چشم همه مردم . اين چقدر رنج مىبرد از اين كه چرا چنين شده . هر انسانى روز قيامت آن چنان آگاه خواهد شد و عمده رنج او توجه اوست و رفع غفلت اوست ، درك عظمت جنايت اوست ، كه بالاتر از جهنم براى او عذاب است .\r\nحال پرده را برداشتيم :\r\n« فَبَصَرُكَ الْيَوْمَ حَدِيدٌ » .\r\nدر اين صحنه فكر به همه جا مىرسد و از قضا گوشش آن چنان شنواست كه ميلياردها نفوس در آن‌جا هستند ، يكى صحبت مىكند و محاكمه شود ، همه مىشنوند\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nآن‌جا كه بلندگو نمىگذارند ، بايد ده هزار بلندگو بكشند ، كارخانه بياورند براى اين كه برق‌هايش را تأمين كند ؛ نه آن‌جا طورى است كه همه ساكت و صامت :\r\n« فَلَا تَسْمَعُ إِلَّا هَمْساً » ؛\r\nو جز صدايى آهسته نمىشنوى .\r\n« لَا يَتَكَلَّمُونَ إِلَّا مَنْ أَذِنَ لَهُ الرَّحْمنُ » ؛\r\nو [ مردم 
  ] سخن نگويند ، مگر كسى كه [ خداى 
  ] رحمان به او رخصت دهد .\r\nهمه ساكت‌اند . يك يك حرف مىزنند ، آن وقت اين شخص را به محكمه مىكشند و هم مىشنوند و همه را مىبيند و همه او را مىبينند :\r\n« لَقَدْ كُنْتَ فِى غَفْلَةٍ مِنْ هذَا » .\r\nيك چنين دستگاهى كه ما داريم امروز ، تو ازش در غفلت بودى :\r\n« فَكَشَفْنَا عَنْكَ غِطَاءَكَ فَبَصَرُكَ الْيَوْمَ حَدِيدٌ » .\r\nچشمت امروز آن قدر تيزبين است كه تا آخرين فرد صحنه محشر را مىبيند . پس غفلت يكى از مهم‌ترين مرض‌هاى انسان است و آگاهى يكى از بهترين صفت‌هاست كه گاهى يك تنبّه آن چنان حاصل مىشود كه ديگر غفلت در انسان پيدا نمىشود . و بسا شده است كه انسانى به واسطهء يك جمله‌اى ، يك آيه‌اى ، يك روايتى آن چنان متنبه شده كه تا آخر هم غفلت بر قلب او عارض نشده .\r\nإِلَهِى إِلَيْكَ أَشْكُو نَفْساً بِالسُّوءِ أَمَّارَةً وَ إِلَى الْخَطِيئَةِ مُبَادِرَةً ؛\r\nخدايا ، از نفسى كه فراوان به بدى فرمان مىدهد ، به تو شكايت مىكنم ؛ همان نفسى كه شتابنده به سوى خطاست .\r\nنفسى كه پيوسته براى انسان ايجاد غفلت مىكند . بنا بر اين ، يكى از طرح‌ها اين است و براى هر يك از آنها لازم است . وقتى كه دقت در حال خودش مىكند :\r\nو جعلتك طبيباً لنفسك ، دائك فيك و دوائك معك ، و أنت طبيب نفسك .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nبرسيد به اين مرض ، به مريضى دقت كنيد ، در معالجه كوشش كنيد كه اگر اين مريض را بهبود بخشيد ، ديگر مريض نمىشويد . اگر اين مريض را بهبود بخشيد و از اين مسافرخانه بيرونش كنيد ، ديگر اين مريض هميشه « تَعْرِفُ فِىوُجُوهِهِمْ نَضْرَةَ النَّعِيمِ » خواهد بود . و اگر نرسيد به اين مريض ، و مرضش را بهبود نبخشيد و خداى نكرده با هر مرضى از دنيا برود ، آن مرض در او هميشگى است . و اين مرض تا اللَّه هست ، اين مريض مريض است . در برخى از فتاوا از تحقيقات علما مىگويند به اين كه آتش آخرت هم كه مىسوزاند ، مانند اين است كه يك كسى استعداد مرض را دارد ، سرما خوردگى شديد دارد و يك استكان سركه سر بكشد ، پس از اندك مدتى آن چنان اين آدم تب خواهد كرد كه به چهل و چند درجه برسد .\r\nپس از مرگ اين مرض در وجود اين شخص ايجاد استعداد كرده است كه پس از مرگ داغ شود و آتش بگيرد و ديگر آن‌جا خدا نياز ندارد كه يك بيمارستانى بسازد و مريض‌ها را در آن‌جا معالجه كند ، آن‌جا هميشگى هست . روحت به هر عنوانى ، به هر كمالى ، با هر نفسى ، با هر صنعتى از اين جهان به جهان ديگر رفت ، با هر زيبايى و قيافه جالبى رفت ، هميشه جالب و جاذبى . و با هر مرض روحى از اين‌جا رفت و با هر غفلتى از اين جهان رفت ، هميشه گرفتار آن غفلت است و از اين رو ، مريض را معالجه كنيد .\r\nوَ إِنَّمَا هِيَ نَفْسِي أَرُوضُهَا بِالتَّقْوَى لِتَأْتِيَ آمِنَةً يَوْمَ الْخَوْفِ الْأَكْبَر ؛\r\nآن چنان اين نفس را من رياضت بدهم ، به زنجير بكشم ، مخالفت كنم ، با تقوا او را رياضت دهم ، تا آن روزى كه همه آن‌جا حاضرند :\r\n« لَا يَحْزُنُهُمُ الْفَزَعُ الْأَكْبَرُ » .\r\nانسان‌هايى هستند در آنجا ، آن همه آسمان و زمين به هم خورده است و خداوند آسمان را دور انداخته و پيچيده ، مانند كاغذ پاره‌ها ، و در يك طرف عرش ( كرسى )\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nتمام اين‌ها را انداخته است . آنجاست كه خداوند اين فرد را :\r\n« لَا يَحْزُنُهُمُ الْفَزَعُ الْأَكْبَرُ وَ تَتَلَقَّاهُمُ الْمَلَائِكَةُ » ؛\r\nدلهره بزرگ ، آنان را غمگين نمىكند و فرشتگان از آنها استقبال مىكنند .\r\n\r\nتنبه و تفكر\r\nيكى از بهترين صفت‌ها تنبه است :\r\nكَانَ أَكْثَرُ عِبَادَةِ أَبِى ذَرٍّ رَحْمَةُ اللَّهِ عَلَيْهِ خَصْلَتَيْنِ التَّفَكُّرَ وَ الِاعْتِبَار .\r\nبهترين عبادت‌ها و مهم‌ترين عبادت‌هاى اين مرد بزرگ ، اين شاگرد ممتاز مدرسه اسلام و مكتب على و پيامبر بزرگ و اهل‌بيت عليهم السلام اين بود : « التفكّر » . گاه‌گاهى خيلى لازم است فكر كنيم كه من چه كم دارم ، چه كمالى دارم ؟ اگر كمالى هست ، سجده كن ، تشكر كن و بخواه كه افزوده شود ، و اگر نقص است ، از همان اول شروع به رفعش كن .\r\nدر روايات دارد حضرت عيسى ، اين پيامبر عظيم ، و اين زاهد و عابد زمان ، « وَ سَيِّداً وَ حَصُوراً » ، آن چنان از اين جهان اعراض كرده و بىرغبت ، چراغى نخريد اين مرد . حالا نمىدانم اين زاهد براى ما ، در جوّ ما ممكن است ، يا مطلوب است يا نه ، كار ندارم ؛ اما جوّش اقتضا مىكرد . چراغى نخريد ، نور ماه بس است . نانى نخريد ، كه علف‌هاى صحرا كافى است . چهار پايى نخريد ، كه پا دارد ، و خانه‌اى درست نكرد ، كه سايه ديوار كافى است . و زنى نگرفت و حصور بود ، چرا ؟ شايد براى اين بود كه :\r\nعيسى ، تو در يك عصرى واقع شدى كه برنامه‌هاى يك بعدى دين حضرت موسى كه بنى اسراييل را به جنگ و كشورگشايى و غلبه و سلطه مهيا كرده بود ، و بنى اسراييل روى اين بعد واحد دينى حضرت موسى ، همه به سراغ تسلط و سلطه و كشورگشايى و دنيا رفته بودند . بايد برنامه زهد بچينى ، بايد اغلب برنامهء دينت زهد باشد ، و دينت ، دين زهد باشد . و در نتيجه ، چون هر گوينده بايد به گفتار خودش عامل باشد كه اين\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nوسيله تأثير باشد ، و الا گفتار بى عمل مؤثر نخواهد بود .\r\nاين مطلب را هميشه به خودمان تزريق و تلقين كنيم و بگوييم كه اى من ، اگر مىگويى ، عمل كن و بگو ، و گرنه ، خودت را زحمت نده ، بىنتيجه خواهد بود . و اى عيسى ، اگر مىگويى زهد ، و برنامه‌ات زهد است ، بايد در رأس زاهدين واقع شوى ، و در رأس زاهدين واقع شد .\r\nدر مجلس خبرگان در صحبت‌هاى قانون اساسى مطلبى پيش آمد در بارهء كميت و كيفيت اموال رهبر ، و سران كشور . جملاتى آن‌جا گفته شد ؛ مال حلال است ؛ زياد باشد ، چه اشكال دارد ؛ كم باشد ، چه اشكال دارد . - البته در جلسات خصوصى قبل از جلسهء عمومى صحبت مىشد - آن‌جا من يك جمله‌اى گفتم ، به اين مضمون كه رهبر و رهبرى ، يعنى شوراى رهبرى و رياست جمهورى و نخست وزير و امثال اين‌ها - كه در رأس واقع‌اند - بايد همان باشند كه على گفته ، ميزان همان است :\r\nإِنَّ اللَّهَ - عَزَّ وَ جَلَّ - فَرَضَ عَلَى أَئِمَّةِ الْعَدْلِ ؛\r\nخداوند به رهبران عادل ، به رهبرانى كه در راه حقيقت گام بر مىدارند ، حتم كرده .\r\nالفرض هو الحتم حتم و مسلّم و منجز .\r\nفرموده :\r\nأَنْ يُقَدِّرُوا أَنْفُسَهُمْ بِضَعَفَةِ النَّاسِ ؛\r\nبايد اندازه‌گيرى خود ، زندگى ، مكان ، لباس ، خوراك ، وضع و الگوى آنها مانند « ضعفه » - يعنى مهم‌ترين طبقات مردم - باشد .\r\nالگو آن است ، آن چطور است ؟ تو بايد همانطور كه ضعيف‌ترين مردم هستند ، باشى . و اين عمل را جز على بن ابىطالب كسى به تمام معنا نمىتواند اجرا كند ، ولى بايد اين مطلب را به خودمان تلقين كنيم :\r\nكَيْلَا يَتَبَيَّغَ بِالْفَقِيرِ فَقْرُهُ ؛\r\nتا بر مستمندان و فقرا فقر غلبه و چيره نشود و نابودش نكند .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nحضرت عيسى به مجتمعى رسيد ، ديد همه مرده‌اند ( يك اجتماعى ، ده بود ، شهر بود ، قريه بود ) نگاهى كرد ، ديد همه افتاده‌اند توى خيابان‌ها و كوچه‌ها مرده‌اند . گفت اين‌ها عذابى بر ايشان نازل شده كه مرده‌اند و اگر تدريجى بود ، همديگر را دفن مىكردند . ايستاد در جايى ، با آن نفس مسيحايى كه داشت گفت :\r\nيَا أَهْلَ الْقَرْيَةِ . . . مَا حَالُكُمْ وَ مَا قِصَّتُكُم ؟\r\nچه شده كه چنين مرده‌ايد ؟\r\nيك نفر از ميان آنها كه بهترين آنها بود - ظاهراً - جواب داد :\r\nعِبَادَةُ الطَّاغُوتِ وَ حُبُّ الدُّنْيَا مَعَ خَوْفٍ قَلِيلٍ وَ أَمَلٍ بَعِيدٍ وَ غَفْلَةٍ فِى لَهْوٍ وَ لَعِبٍ ؛\r\nعبادت ما اين بود كه به طاغوت‌ها سر فرود مىآورديم ، و در دست آنها رام بوديم . اين‌ها در ما بود .\r\nشكر مىكنيم خداوند را كه اين توفيق را به ما داده است كه الان مىتوانيم بگوييم :\r\nلا نعبد الطّاغوت .\r\n\r\nوظيفه‌شناسى\r\nما الان ديگر پيرو طاغوت نيستيم و تسليم در برابر طاغوت نيستيم . و اين بزرگ‌ترين نعمتى است كه پروردگار به ما داده است . و اين را بدانيد دوستان عزيز كه در اين انقلاب خداوند نعمت‌هايى به ما داده است كه تاريخ تا حال نشان نداده . اين را بدانيد كه تاريخ نشان نداده كه بر يك اجتماع 35 ميليونى يك چنين نعمتى را خدا داده باشد ؛ چه در عصر نوح ، ابراهيم ، اسماعيل ، موسى و عيسى و خود پيامبر و على بن ابىطالب ، در هيچ عصرى يك چنين اجتماعى با يك چنين نيرو و قدرت الهى كه طاغوت‌ها را عقب بزنند و بتوانند اسلام راستين را پياده كنند ، و تا اين اندازه كه ما هستيم هيچ اجتماعى موفق نشده ، اگر بوده در زمان پيامبر اكرم صلى الله عليه و آله در يك شعاع بسيار كوتاه ، در يك زمان بسيار محدود بود .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nو اينك اين نعمت بزرگ را به ما داده و گويا يك ظهورى « مقدّمة للظّهور الاعلى » طليعه‌اى براى ظهور امام عصر است ؛ يك ظهورى از رهبر عادلى ، براى ظهور امام عصر كه شعاعش همه كره را فرا خواهد گرفت . و اين نعمت عظيمى است كه شب‌ها و روزها بايد ما بكوشيم تا اين نعمت را تكميل كنيم و اين را بايد متوجه باشيم كه پروردگارا يك چنين محيطى و زمانى و نيرويى و فرصتى به ما دادى ، خدا چه كنم . اى خدا ، من كه نمىتوانم درست تشخيص دهم ، گاهى وظيفه چيست . علّمنى ما لم اعلم ؛ اى پروردگار به من توفيق بده بفهمم وظيفه چيست ؟\r\nالان خطرناك است ؛ اگر من منحرف بشوم ، انحراف ايجاد كرده‌ام ؛ سقوط كنم ، سقوط ايجاد كرده‌ام ، ساقط كرده‌ام ؛ راست بروم ، راست برده‌ام ؛ هادى بشوم ، هدايت كرده‌ام ؛ مهتدى شوم ، هدايت كرده‌ام . و اگر اسلام راستين را بيابم ، براى ديگران تعليم داده‌ام . و اگر راه به خطا بروم ، راه به خطا برده‌ام بسيار حساس است .\r\nدوستان ، برادران ، خيلى دقت كنيد ، خيلى مواظب باشيد ، انجام وظيفه كنيد و بدانيد كه - ان شاء اللَّه - كار شما يك كار نيست . امام عليه السلام مىفرمايد : اگر يك فرد يك كار انجام دهد ، ثواب دارد و كسى ديگر مثل او انجام دهد ، مثل ثواب او هم دوباره به اين مىدهند . راوى مىگويد : آقا ، اگر آن وقت يك كسى حرفى زد ، يك كارى كرد ، يك دنيا ، ميليون‌ها ، ميلياردها افراد تابع او شدند و آن كار را كردند ، چه طور ؟ فرمود : به عدد ميلياردها افراد به او ثواب مىدهد ، مگر وسعت رحمت خدا گسترش ندارد . آن خانم خواننده وقتى كه در راديو مىخواند ، يك ميليون گوش مىدادند ، به اندازه گناه همه آنها ، غير از آن گناهى كه خودش مىكرده ، در برنامه سيئات آن « خبيثه » نوشته مىشود . بعد نمازهايى كه مسلمين در جهان مىگذارند ، به عدد همه اين نمازها ، در همه عصرها ، در نامه عمل پيامبر نماز نوشته مىشود . اين است كه به عدد افرادى كه به هدايت شما ، به امر شما ، به فعل شما ، عوام ، خواص ، ملت ، بچه‌هاى معصوم ، مردم كه ان شاء اللَّه اميدواريم اين‌جا كارخانه‌اى درست كنيم و هر يك از اين آقايان يك كارخانهء انسان‌سازى خواهند بود .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nدر يك دبستانى ، دبيرستانى كه دويست ، سيصد ، پانصد بچه معصوم است ، اين بچه‌ها كه شكل نگرفته‌اند ، مواد اوليه هستند ، در قالبى كه شما - ان شاء اللَّه - از قرآن فرا گرفته‌ايد ، مىريزيد به آن قالب‌هايى كه در زمان طاغوت ، از واشنگتن ، از برلين و لندن مىآوردند . قالبى كه شما از قرآن و نهج البلاغه گرفته‌ايد و ساخته‌ايد ، اين موم‌ها را در آن قالب مىريزيد . فردا آن قدر سلمان‌ها و ابوذرها به اين مملكت تحويل بدهيد كه فرشتگان غبطه به وضع شما بخورند . و مقدمه آن ، اين است كه شما خودسازى كنيد .\r\nبرادرها عمر بىوفاست ، و اين را بدانيد جوانى مهمان زودگذر است . من در وقتى به اين مدرسه فيضه قم وارد شدم كه همه از مدرسه‌ها بيرون مىرفتند و در ادارات وارد مىشدند و شغلى انتخاب مىكردند و مىگفتند ديگر تحصيل براى چيست . بابا براى چه ، در يك چنين هنگامى كه هى به من پيشنهاد مىكردند كه تازه اوايل هيجده سالگى ، بيست سالگى ، قلمت خوب است ، خطت خوب است ، بيا در فلان جا يك كارى برايت پيدا مىكنيم ، آينده نگر باش . براى خودت فكر كن . خدايا ، مىدانى همه را ترك كردم و در يك جو خفقان آمدم وارد فيضيه شده ، گفتم بروم به سوى اللَّه شايد مرا بپذيرد و آمدم . و بىاطلاع جو و محيطم آمدم و نفهميدم . و پس از چهار سال رفتم ، يك وقت سرى زدم ، ديدم ملت طور ديگر است ، قيافه‌ها طور ديگر است ، من يك طور ديگرم ، و به اميد اللَّه آمدم و در آينده خداوند يك چنين محيطى را به ماها قسمت كرده است و چه خداى بزرگ و رحيم و مهربانى .\r\nاميد است ان شاء اللَّه ساعت‌هايتان را مغتنم بشماريد ، دقايقتان را مغتنم بشماريد و خود را مهيا كنيد براى مسؤوليت بزرگ ، مسؤوليت عظيم . هر يك از شما نه فقط كارخانه است ، رسولى است ، خدا او را به جايى مىفرستد . يكى از دوستان سابقاً در زمان طاغوت آمد ( دانشجو بود ) به من گفت : كه آقا من آمدم طلبه شدم ، تمام قوم و قبيله و محيطم با من بدند ، مخالفت مىكنند ، تحقير مىكنند كه اين چه راهى است رفتى ؟ رفتى آخوند شدى ؟ من حالا بمانم يا برگردم سر كارم ؟ و اگر بروم آن‌جا دوباره چه كنم ؟ گفتم مگر مىترسى ، خداوند از ميان اين امت تو را به پيامبرى انتخاب كرده ،\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nافتخار كن ، درس بخوان ، برو با همه آنها مبارزه كن ، مقاومت كن ، و لو اين كه در تمام عمرت دو نفر را با خودت همفكر كرده باشى ، باز خوب است ، حضرت نوح چند سال زحمت كشيد تا هفتاد نفر پيدا كرد ، تو بيشتر از او پيدا مىكنى . اين رسالتى الهى بر دوش هر انسانى است .\r\nاميد است ان شاء اللَّه در توجه به اين تكليف هيچ قصورى از ما انجام نگيرد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\n34 . درس اخلاق حضرت آية اللَّه مشكينى\r\n\r\nصفات انسان\r\nالسلام عليكم يا اخوانى ، اخوان الصفا . الحمد اللَّه ، و الصلاة و السلام على رسول اللَّه و على آله آل اللَّه ، و اللعن الدائم على اعدائهم اعداء اللَّه الى يوم لقاء اللَّه .\r\nروح انسانى داراى صفات متعدد است ، و صفات روحى انسان چهار قسم است :\r\nصفات ملكى و ملكوتى ، صفات شيطانى ، صفات بهيمى و صفات سبعى . اين صفات در روح انسانى پيدا مىشود . صفات نشئت يافته از آن استعداد ذاتى روح انسان است ؛ صفاتى است كه معلول ماهيت روح است . انسان موجودى است مركب از بهترين موجودات عالم علوى به نام « روح » منسوب به « اللَّه » و از پست‌ترين موجود مادى زمينى به نام « لجن » و « مِنْ حَمَإٍ مَسْنُونٍ » .\r\nبرخى از اين صفات نشئت يافته از آن روح سماوى است . برخى از اين صفات نشئت يافته از آن مادهء زمينى است ، و برخى ديگر از خارج اكتساب شده . از اين رو ، در بارهء صفات از امام صادق عليه السلام مىپرسند : يابن رسول اللَّه ، اين صفاتى كه انسان و روح انسانى دارد ، آيا مربوط به ذاتش است ، يا كسبى است ؟ حضرت مىفرمايد : « فمنها موهوبى و منها كسبى » ؛ از روح انسانى ، از بدن انسانى ، از آن جسم زمينى صفاتى در انسان و روح انسان پيدا مىشود ، و اين صفات گوناگونى كه در روح انسان است ،\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nرنگ‌ها و الوان مختلف روح است :\r\nصِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً ؛\r\nاين است نگارگرى الهى ؛ و كيست خوش‌نگارتر از خدا ؟\r\nشما خيال مىكنيد رنگ‌آميزىهاى پروردگار منحصر به رنگ‌هاى زمين است .\r\nقطعه‌هاى زمين ، مختلف است از حيث الوان ، رنگ‌هاى بيابان‌ها مختلف ، رنگ علف‌هاى صحرا گوناگون ، رنگ اشجار و درخت‌ها و گل‌هاى آنها مختلف و گوناگون ، اين رنگ‌آميزى مواد است . رنگ‌هاى انسان‌ها مختلف ، رنگ‌آميزىهاى پروردگار در انسان عجيب است . اين‌ها يك رقم صبغة اللَّه است . بالاتر از اين صبغه ، الوان روحى انسان است . صد نفرى كه در يك مدرسه زندگى مىكنند ، در يك آبادى عده‌اى زندگى مىكنند ، شما يك دقت‌نظرى در رنگ‌آميزى پروردگار نسبت به ارواح اين‌ها بكنيد ؛ يكى حسود است ، رنگ حسد دارد ؛ يكى ناصح است و ملت دوست است ؛ يكى متكبر است و يكى متواضع ؛ يكى آن قدر بذّال است و سخى كه حتى روحش را در راه هدف مىبخشد ، و ديگرى آن قدر بخيل است كه به قول سعدى :\r\nگربه ابوهريره را به لقمه نانى نمىنوازد ، و سگ اصحاب كهف را استخوانى نمىاندازد .\r\nيكى شجاع است و آن قدر شجاعت دارد كه بر شير و ببر و حيوانات درنده حمله مىكند ، و يكى آن قدر جبان و بزدل است كه از گربه هم مىترسد . اين‌ها رنگ‌هاى مختلفى است كه خدا روح ما را متلوّن كرده ، صبغه‌هاى مختلف است در روح انسانى .\r\nو اين‌ها قيافه‌هاى روح ماست . بر طبق آنچه كه از روايات زياد و قرآن عظيم استفاده مىشود ، قيافه‌هاى جسمى ما در عالم آخرت همين جسم ما نيست ، بلكه به يك شكل ديگرى است ، و آن شكلى كه ما در دنيا به روحمان داده‌ايم ، آن شكل در عالم ديگر در جسممان ظاهر خواهد شد . از اين رو ، در روايات زيادى مىبينيم كه : « يحشر الناس\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nيوم القيامة على صور مختلفة » . صورت بعضى از حيوانات ، صورت روباه ، صورت گرگ ، گراز پيدا مىكند . آن الوانى است كه به روح امروز بخشيده‌اى ، قيافه‌اى است كه به روح امروز داده‌اى . اين قيافه و الوانى كه شما خودتان امروز به روح مىدهيد ، همان‌جا روشن مىشود . از اين رو ، قيافه‌هاى انسانى در دنيا قيافه ابدانشان غير اختيارى و تكوينى است ، اما قيافه‌هاى انسان در عالم آخرت ، قيافه‌هاى اختيارى است ، و آن طرزى كه ساخته است ، همان است ، اما بايد اين‌جا بسازد .\r\n\r\nتكبر\r\nيكى از صفاتى كه پيدا مىشود ، در روح انسانى صفت تكبر است . يكى از آن صفاتى كه خود مىتواند كسبش كند و يا تكميلش كند ( اگر چنان كه در او پيدا شده است ) صفت كبر است . سه اصطلاح كبر در قرآن ديده مىشود : « كبر ، تكبر ، استكبار » . كبر عبارت از نفس آن صفت است كه علماى اخلاق در باره‌اش سخن‌ها گفته‌اند ، و گمان نمىكنم فردى باشد كه از اين مرض سالم باشد ؛ مثل مرض حسد . وجود آن صفت در انسانى به نام كبر ناميده مىشود . هنوز به خارج نيامده ، اثرى ندارد . و اين نكته را در علم اصول فقه هم روشن كرده‌اند كه صفات باطنى انسان ، اگر صفات خبيثه است ، مجازات به عقاب ندارد ، كتك ندارد ؛ يعنى قبح فاعلى دارد . و صفات روحى انسانى ، گرچه صفات فاضله باشد ، ثواب ندارد ، بهشت ندارد ؛ گرچه بهترين صفات نفسى را انسان دارا باشد . ثواب و عقاب داير مدار آنچه است كه از اين اوصاف ترشح مىكند به اعضا و به نام عمل ناميده مىشود ؛ زيرا كه اين صفات منشأ اعمالى است . صرف وجود كبر در يك انسان ، اگر تكبر و استكبار نشود ، يعنى اثر بر او بار نكند ، كتك ندارد . قبح فعلى كتك دارد . آيه شريفه اين مطلب را روشن مىكند :\r\n« قُلْ كُلٌّ يَعْمَلُ عَلَى شَاكِلَتِهِ » ؛\r\nهر كس بر حسب ساختار [ روانى و بدنى 
  ] خود عمل مىكند .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nشاكله طبيعت است ؛ طبيعت انسانى . اين شاكله انسان است . وقتى كه منشأ عمل شد ، مىخواهد بگويد كه تمام اعمال منشأش شاكله است ؛ سرچشمه از او مىگيرد :\r\n« وَ أَنْ لَيْسَ لِلْإِنْسَانِ إِلَّا مَا سَعَى » ؛\r\nو اين كه براى انسان جز حاصل تلاش او نيست .\r\nهم مىگويد به اين كه مجازات دنيوى و اخروى ، از نظر ثواب و از نظر عقاب ، داير مدار عمل است . در سورهء مباركهء نجم است كه : اين بشر به آن نكاتى كه ما در صحف موسى و صحف ابراهيم گفتيم و نوشتيم توجه ندارد . آن نكات چيست ؟ چند تا جمله ذكر مىكند كه در آن‌جا نوشته :\r\nاولًا :\r\n« أَلَّا تَزِرُ وَازِرَةٌ وِزْرَ أُخْرَى » ؛\r\nكه هيچ بردارنده‌اى بار گناه ديگرى را بر نمىدارد .\r\nثانياً :\r\n« وَ أَنْ لَيْسَ لِلْإِنْسَانِ إِلَّا مَا سَعَى » .\r\nثالثاً :\r\n« وَ أَنَّ سَعْيَهُ سَوْفَ يُرَى » ؛\r\nو [ نتيجه 
  ] كوشش او به زودى ديده خواهد شد .\r\nبنا بر اين ، ثواب و عقاب ، طبق آنچه كه در اصول مىخوانيد و در فقه مىخوانيد ، منشأ مىخواهد . مال تكسب است كه فعل را بيان مىكند و مال تكبر است و استكبار است ، كه تكبر مقدارى از آن صفت بيرون بريزد و منشا عمل بشود ، و استكبار آن است كه زيادتر منشأ اثر بشود . « إنْ فى صُدُورِهِمْ إلاّ كِبْرٌ » پيامبر ، در دل‌هاى اين‌ها اين صفت است ، اما وجود صفت منشا اثر نيست ، تا برسد به اين كه تكبر شود . تكبر فعل\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nخارجى است ، باب « تفعّل » است ، و باب « استفعال » بيش از آن است ، و آنچه كه هست منشأش آن است . آن علت است براى وجود اين تكبر .\r\nاگر ناراحت شدى ، اگر خم به ابرو وارد كردى ، معلوم مىشود از آن مرض در دل دارى . برو پاكيزه كن دل را . اگر رفيقتان بر تو تقدم بجويد ، در نشستن و ايستادن و راه رفتن و امثال اين‌ها ، ايجاد ناراحتى در خودت مىكنى ، از آن مرض در دل هست :\r\nاللّهمّ طهّر قلبى .\r\nبعثت لُاتمّم مكارم الأخلاق .\r\nخداوند مرا براى اين مسأله مبعوث كرد ، تنها براى اين مطلب ، تا صفات روحى را تكميل كنم .\r\nپيغمبر گرامى در آينه نگاه مىكرد ، مىفرمود : خدا ، همچنان كه بر من قيافه انسانى بخشيدى ، و بهترين قيافه‌ها را به من دادى در مقابل حيوانات ، اخلاق مرا نيكو كن .\r\nدر مدرسه اسلامى حوزه‌هاى علميه براى اين هدف تشريف فرما شده‌اى ، نكند هدف‌ها را گم كنى ، نكند سراغ مطالب ديگر به روى . هر چه بخوانيد و بگوييد و بنويسيد و درس بخوانيد و درس بگوييد ، فقط در راه اين هدف است كه « بعثت لُاتمّم مكارم الأخلاق » را در خود پياده كنى ، يك انسان آسمانى باشى ، زمينىها مقامتان از آسمانىها بالاتر است . آن كس كه براى خدا قدم بر مىدارد و بگويد و بشنود و تبليغ كند و بخواند ، اسم بزرگش را در آسمان‌ها به بزرگى ياد مىكنند .\r\nببينيد نوعاً تكبر در كسانى پيدا مىشود كه به مقامى رسيده‌اند . زمينه كه پيدا مىشود ، مرض آن‌جا زمينه پيدا مىكند . بايد اين‌جا معالجه كنى ، آن چنان معالجه كنى كه فردا كشورى را به دستت دادند ، حالت تغيير نكند . اين درس‌ها را بايد اين‌جا بخوانيم . آقايان عزيز ، اين روح بايد الان تصفيه بشود . در مدارس در ابتدا بايد تصفيه بشود ، كه اگر فردا مقامى به دستش رسيد ، از راه اللَّه منحرف نشويد و به راه شيطان نرويد . تكبر به انسانى مثل خود قبيح است ، تكبر شاگرد به استاد قبيح‌تر ، تكبر در مقابل مرجعى و الا قبيح‌تر ، در مقابل امام قبيح‌تر ، در مقابل پيامبران - كه متكبرين\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nداشتند - قبيح‌تر ، و در مقابل اللَّه بى نهايت قبيح . حالا داريم يا نداريم ؟\r\nدر دنيا ما افتخار به اين مطلب داريم هيچ مكتبى و هيچ مسلكى و هيچ مؤسسه‌اى و هيچ اجتماعى در راه تكميل انسان‌ها نكوشيد ، غير از مكتب اسلام . و به دنيا مىباليم و افتخار مىكنيم كه هيچ انسان ابرقدرتى ، هيچ متفكرى ، هيچ رجل سياسى و اجتماعى دنيا ندارد آن مقامى را كه زين العابدين ما دارد ، كه امام باقر و صادق ما دارد .\r\nاين‌ها انسان‌هاى نمونهء الهىاند ، و ما بدين جهت دنبال اين انسان‌ها مىرويم . مگر نمىبينيد ابرقدرت‌ها را زين العابدين تقسيم مىكند ؟ اين‌ها روباهان‌اند ، اين‌ها گرگ‌ها هستند ، اين‌ها گرازها هستند . آيه شريفه جمله‌اى در بارهء تكبر دارد .\r\n« إِنَّ الَّذِينَ يَسْتَكْبِرُونَ عَنْ عِبَادَتِى سَيَدْخُلُونَ جَهَنَّمَ دَاخِرِينَ » ؛\r\nدر حقيقت ، كسانى كه از پرستش من كبر مىورزند ، به زودى خوار در دوزخ درمىآيند .\r\nنتيجهء تكبر اين‌جا ، تواضع آنجاست .\r\nپيامبر ! مىدانى با مؤمنين ، با طبقه‌هاى گوناگون مردم و اقشار جمعيت چگونه باشى ؟ سابقاً ده تا بيست تا ، سى تا تخم مرغ زير مرغ مىگذاشتند ، بعد از سه هفته تخم‌ها شكافته مىشد جوجه در مىآمد ، چند روز ديگر دور مادر را مىگيرند و آن وقت اين جوجه‌ها مىپريدند روى مرغ ، روى كلهء مرغ . اين مرغ كاملًا پرها را انداخته و تسليم شده و در مقابل نوك‌هايى كه آنها مىزدند ، حركت و تكانى نبود ، آن چنان خاضع مىشد كه پرها به زمين مىرسيد :\r\n« وَ اخْفِضْ جَنَاحَكَ لِلْمُؤْمِنِينَ » .\r\nپيامبر ، پرهاى تو در مقابل همه اقشار ملت بايد زمين بخورد و تسليم باشى . نكند بگويى من پيامبرم ، تكبر بر تو پيروز شود .\r\nآن كس كه مالك نفس است ، آن انسان است . و اما آن كس كه مملوك نفس است ،\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nانسان نيست . اى خدا اين نيرو را به ما مىدهى ، اى خدا از راه دور آمده‌ايم ، به طمع اين كه انسان بشويم . در كارخانه انسان‌سازى حوزه وارد شديم ، ولى متأسفانه كو ؟ كو آن انسان‌هاى انسان‌ساز كه انسان يك دقيقه ، ده دقيقه ، يك ساعت بنشيند پيشش و روحش تصفيه بشود . آن قدر مقتدر بود پيامبر گرامى ، اين عرب‌ها مانند كارخانه‌اى كه چغندر را از يك طرف تن‌ها درش ريخته مىشود ، و از طرف ديگر كله‌هاى قند با آن زيبايى رنگ و عطر و بو و طعم ، اين عرب‌هاى نتراشيده و نخراشيده يك دفعه مىآمدند پيش پيامبر گرامى ، اين انسان و كارخانهء انسان‌سازى نمىدانم چه نفسى در اين‌ها مىدمد ، پس از اندك مدتى از ميان آنها عمار و سلمان و مقداد و اباذر پيدا مىشد . اى به قربان انفاس قدسيه‌تان ، ولى ما چطور ؟ راهش اين است : برو بنشين در پيشگاه پروردگار در جاى خلوت زانو بزن ، بردار بخوان ، با او سخن‌گو ، با او صحبت كن .\r\nسعدى مىگويد :\r\n طيران مرغ ديدى تو ز پاى بند شهوت * به در آى تا ببينى طيران آدميت \r\n« الصّلاة معراج المؤمن » ، آيا معراج مىكنى ؟ گاهى پس از نماز متذكر اين آيه مىشوم . خدايم شاهد است ، ناراحت مىشوم . آن نمازها گذشت ؛ آنها كه در حال نماز اشكشان جارى بود . يك عده آمدند ، نماز را هم ضايع كردند :\r\n« أَضَاعُوا الصَّلَاةَ وَ اتَّبَعُوا الشَّهَوَاتِ » ؛\r\nنماز را تباه ساخته و از هوس‌ها پيروى كردند .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nنكند از اين‌ها باشيم !\r\n« سَيَدْخُلُونَ جَهَنَّمَ دَاخِرِينَ » ؛\r\nبه زودى خوار در دوزخ درمىآيند .\r\nما آنها را ، متكبرين را خوار كرده ، به جهنم مىاندازيم . تعجب مىكنم ! از آيه اين جور استفاده كرديم ، چه جور خوارشان مىكند . آيه ديگر روشن مىگويد ، اين آيه را درست دقت كنيد ، وقتى كه « فَرِيقٌ فِى الْجَنَّةِ » شد « و فَرِيقٌ فِى السَّعِيرِ » ، متكبرين را ، خبيث‌ها را نزديك جهنم بياوريم ، سوسك‌ها را مىريزند روى هم ، يك خاك انداز پر مىكنند مىريزند در جهنم . اين پذيرايى ماست از واردين به آن محيط . مقابل واردين محيط ديگر :\r\n« وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً » ؛\r\nو كسانى كه از پروردگارشان پروا داشته‌اند ، گروه گروه به سوى بهشت سوق داده شوند .\r\nاى آيات قرآن چه اثرى مىگذاريد ؟ يك جمله همين جا متذكر شدم ، برايتان بگويم . پيامبر گرامى چند نفر از جوان‌ها را گفت بياييد بنشينيد اين‌جا - جوان‌ها به شما مىگويم ، مقايسه كنيد خودتان را با آن جوان‌ها - گفت : بياييد بنشينيد اين‌جا .\r\nنشستند جلوى حضرت ، گفت : من سه چهار آيه مىخوانم ، ببينم كدامتان گريه مىكنيد . شروع كرد به خواندن آيات ، با آن تُنى كه او مىخواند - چه خوش است صوت قرآن ز تو دلربا شنيدن - خواند ، چند نفرشان گريه كردند . فرمود : هر كس گريه كند ، بهشتى است . يكى گريه نكرد ، فرمود : اگر دفعه دوم هم خواندم و گريه كرديد ، بهشتى هستيد .\r\nكجا رفت اين‌ها ؟ كجاست اين سينه‌ها و اين دل‌ها و اين گوش‌ها و اين روح‌ها و اين انسان‌ها ، اين انسان‌هاى آسمانى ؟ ما كجا و اين‌ها كجا ؟ نه اشك روان نه رخ زردى ،\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nچه مىكنيم ؟ اى خداى بزرگ ، ما را آوردى و اين دين عزيزت را به دست ما سپردى ، اين معجزه را به ما مرحمت كردى و ابرقدرت‌ها را نابود كردى ، و اين دين الهى را به دست ما دادى ، چه كرديم با اين دين ، و چه مىكنيم ؟\r\nيك روايت هم بخوانم ، مزاحمتم را كم كنم . اميد است - ان شاء اللَّه - چند آنى دل‌ها با دين باشد ! ولى بهترين دقايق انسان ، طبق آنچه كه از استادم شنيدم و در روايات ديدم ، بهترين دقايق زندگى شما دو دقيقه است . يكى ، آن كسانى كه خطرناك‌ترين لحظات زندگى را در ميدان نبرد مىگذرانند و سپس به ملاقات اللَّه مىشتابند . دوم ، لحظاتى است كه گناهان خود را در جلو چشمش مجسم كرده و پشيمان شده است و اشك از چشمش مىريزد . اين بالاتر از اوست ، اين والاتر از آن است .\r\nزين العابدين عليه السلام مىگويد : فهناك هناك . اين‌جا ديگر قدرت را مىدهند . رسيدى به مبدأ و بگو هر چه مىخواهى طلب كن . امام كاظم دارد رد مىشود ، سوار اسب است ، عده‌اى در حضورش ، يك انسانى خيلى نازل به نظر انسان ، طبقه پايين ، با لباس مندرس ، حضرت ناگهان از اسب پياده شد ، مصافحه و گرم گرفتن : امرى فرمايشى ؟\r\nبعد گفتند : آقا ، آخر اين كى بود ، تو اين همه تواضع ، تواضع هم باز مرتبه دارد ؟\r\nجمله‌اى مىفرمايد : بنده‌اى از بندگان خداست ، برادرم است در كتاب اللَّه ، همسايهء من است در محيط من ، من و او به يك نسبت در تكوين زير چتر آدم بودن هستيم و در تشريع ، زير چتر اسلاميم ، بين من و او فرقى نيست .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\n35 . درس اخلاق حضرت آية اللَّه مشكينى\r\nحمد بيكران و سپاس و درود خداى بزرگ را كه آفرينندهء جهان هستى است ، جهان پهناور را از كتم عدم به وجود آورد و از نبود ، بود كرد . از ميان موجودات زنده صاحبان عقل و خرد را بر ديگران امتياز خاصى داد و از ميان زنده‌هاى داراى عقل و خرد انسان را انتخاب فرمود و انسان را بهترين موجودات جهان قرار داد و سپاس او را كه ما را جزء انسان‌ها قرار داد ؛ هدفى داشت از خلقت انسان‌ها . و آن ، اين بود كه ابتدا خود را براى آنها معرفى كند و خود را بر دل آنها عرضه بدارد . برنامه‌اى براى حيات موقت آنها در دنيا تنظيم كند ، و به وسيله بهترين فرشتگان و مرسلين آن را بر آنها عرضه دارد ، و آنان كه تقبل كردند و پذيرفتند و آن را اجرا كردند ، آنان را سعادتمند كند و از اين جهان موقت با ثمره‌هاى شايسته به جهان ابديت ببرد و در آن‌جا ، در محلى كه قبل از خلقتشان براى آنها مهيا كرده است ، به نام خانه هميشگى ، در آن‌جا جايشان دهد .\r\nوه ! چه بزرگ هدفى از خلقت جهان و چه سعادت عظيمى در آفرينش ما براى ما منظور داشته است . سپاس او را كه چنين نعمتى را براى ما فراهم كرده . سپس درود ما و سلام ما به روان پاك انبيا و مرسلين و رابطين . . . اللَّه و خلق ، و سپس درود ما به روان كسانى كه در اين هدف مقدس و در اين هدف عظيم ، انبيا را با خون خود يارى كردند\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nو توانستند هدف اللَّه را در ميان جامعه پياده كنند و آنان شهداى تاريخ‌اند و درود به روان آنان كه با قلمشان ، با جانشان ، با مالشان ، با كمك‌هاى ديگرشان ، انبيا را كمك كردند تا اين هدف به جامعه بشرى رسيد .\r\n\r\nصبر\r\nبرادران آيه‌اى است كه موضوعى را بيان مىكند ، مىفرمايد :\r\n« وَ اسْتَعِينُوا بِالصَّبْرِ وَ الصَّلَاةِ وَ إِنَّهَا لَكَبِيرَةٌ إِلَّا عَلَى الْخَاشِعِينَ » ؛\r\nاز شكيبايى و نماز يارى جوييد . و به راستى اين [ كار 
  ] گران است ، مگر بر فروتنان .\r\nعلماى اخلاق از ميان صفت‌هاى خجسته انسانى و صفت‌هاى فاضله انسانى يك صفت را بيش از اوصاف ديگر معرفى مىكنند و مورد اهميت قرار مىدهند و گويا اين رأس صفات است ، و صفت بسيار نيك و پاكيزه . و آن را به نام صفت صبر و استقامت مىنامند . در قرآن مجيد از اين صفت زياد نام برده است . و خداوند گاهى دستورى در مورد اين صفت مىدهد ؛ چنان كه در آيه مىفرمايد : « وَ اسْتَعِينُوا بِالصَّبْرِ وَ الصَّلَاةِ » . اى كسانى كه راه اللَّه را گرفته‌ايد و هدف داريد و مىرويد ، در اين راه براى شما چيزى را معرفى كنم كه كاملًا مىتواند شما را يارى كند و آن دو چيز است : يكى امر قلبى و يكى امر بدنى ؛ يك صفت روح شما و وصف روانى شماست . و ديگرى عملكرد بدنى شماست . آن را جلوتر از اين بيان مىكند ؛ آن صفت روحى را كه وسيله حركت شما به سوى هدف ، وسيله پيروزى شما در هر قدمتان ، وسيله پيروزى شما در هر كارتان است ، او را جلوتر از نمازتان ذكر كنيد ؛ در صورتى كه اين نماز است كه به تعبيرات مختلف ، از امامان ما در بارهء اين عمل روايات وارده شده است . گاهى مىفرمايد :\r\n« الصّلوة معراج المؤمن » ؛ يعنى اگر يك روزى پيامبر گرامى در خانه‌اش زده شد ، بيرون آمد و از مسجد الحرام به سوى بيت المقدس و از بيت المقدس به سوى مكه\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nرفت ، يك چند دقيقه يا چند ساعت - نمىدانم - معراجش مىبرند ، او به معراج مىرود و مطالبى مىبيند ، مىفرمايد شيعيان من معراج رفتنشان نمازشان است . وقتى كه اللَّه اكبر مىگويند ، روح از بدن پرواز مىكند ، رابطه پيدا مىكند به ملأ اعلا مىرود ، با خدا سخن مىگويد . « اهْدِنَا الصِّرَاطَ الْمُسْتَقِيمَ » مىگويد . درخواست هدايت چند بعدى و كامل مىكند و سپس در برابرش آن قدر خضوع مىكند كه دست‌ها به زانو برسد و سپس بر مىخيزد و جمال و جلال اللَّه در دلش آن چنان مىتابد كه نمىتواند بايستد و رو به سجده مىافتد . باز دوباره بر مىخيزد ، باز به سجده مىرود و آن چنان غرق در جمال و جلال اللَّه مىشود . « الصّلوة معراج المؤمن » رفت و با خدا صحبت كرد و هى سبحان اللَّه مىگويد ؛ يعنى اى منزه ، تو منزهى پروردگارا ، مرا نيز منزه گردان . و پس بر مىگردد ، وارد كرهء زمين مىشود ، وارد جامعه مىشود . مىگويد : السّلام عليكم و رحمة اللَّه و بركاته . اى ملت من رفتم ، معراج كردم ، به عالم بالا رفتم ، با خدا تماس گرفتم . اين معراج است و بهترين عمل است .\r\nفداكارى هر انسان متقى نماز است . نماز صحيح يعنى رابطه با اللَّه ؛ نماز صحيح ، يعنى پاكيزه كردن ؛ مغز نماز درست ، يعنى روح را صفا دادن و جلا دادن ؛ نماز درست ، يعنى خدا را خواندن و با خدا صحبت كردن . پيش از اين كه يك چنين عملى را در اين آيه ذكر كند ، خدا مىفرمايد : « وَ اسْتَعِينُوا بِالصَّبْرِ » ؛ يك ضعف درونى شما داريد ، فايق بر اين است ، بالاتر از اين صفت است . آن عبارت است از صفت استقامت يك انسان .\r\nاين صفت است كه انسان را به نماز وامىدارد . اين صفت است كه در خيابان و بيابان و خلوت و جلوت روح انسان را كنترل مىكند .\r\nعلما معانى زيادى براى صفت صبر كرده‌اند ، اما اگر درست دقت كنيم ، صبر معنايش اين است ، يعنى روح آن قدر قوى شود و آن قدر عظمت پيدا كند كه ديگر غير از خدا به هيچ چيز اهميت ندهد ، و همه حوادث در برابر او كوچك شود . اين صفت\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nصبر است . اين صفت بالاتر از نماز است : « وَ اسْتَعِينُوا بِالصَّبْرِ وَ الصَّلَاةِ » .\r\nاى انسان‌ها براى رسيدن به هر هدف بزرگ و هر هدف كوچك ، هر هدف الهى ، بلكه اى انسان‌هاى غير الهى و غير مذهبى ، اى انسان‌ها اگر بخواهيد صفت درست كامل انسانى پيدا كنيد و به هر هدفى بخواهيد برسيد ، بايد صفت صبر پيدا كنيد . از اين رو ، گفته شد صفت صبر جز صفات اسلامى نيست ، فقط صفت انسانى است . انسان عظيم و بزرگ كسى است كه صبر و حوصله داشته باشد . انسان كوچك انسان بى صبر است . « وَ اسْتَعِينُوا بِالصَّبْرِ وَ الصَّلَاةِ » مىگويد بايد انسان عظمت انسانى داشته باشد ، غير از عظمت اسلامى است . انسانيت مرحله‌اى است و اسلام براى تكميل آن آمده است .\r\n« وَ اسْتَعِينُوا بِالصَّبْرِ » ، با صفت صبر و استقامت شما بر همهء هدف‌ها پيروز مىشويد .\r\nبرادران ، دوستان عزيز ، اى سپاهيان اسلام ، اى فرزندان رشيد قرآن كه به واسطه شما امام جمله‌اى را مىفرمايد : « اگر سپاه نبود ، كشور هم نبود » . مىبينيم مطلب صحيح است . دنيا در انتظار شماست ، حرف‌هاى شما را مىشنود ، تكبيرها ، شعارها ، قيام‌ها ، نهضت‌ها ، راه پيمايىهاى شما از رسانه‌هاى گروهى به گوش همه رسيده است و به خدا قسم آنها انتظار نهضت بالاتر از اين از شما دارند . و من اميدوارم كه شما فرزندان رشيد اسلام ، اين كشورى را كه سال‌ها زير چكمه ابرقدرت‌ها له شده و تمام منافع مادى و معنوىاى به سرقت رفته حفظ كنيد . آنها همه سعادت‌هاى ما را بردند ، فرزندان معصوم ما را آلوده كردند ، قرآن ما را اجازه ندادند از درب دبستان‌ها و دبيرستان‌ها و دانشگاه‌ها وارد شود ، اين قرآن ما را مظلوم كردند .\r\nفرزندان قرآن ، اگر علاقه به اين كتاب داريد ، برخيزيد و حركت كنيد و خود را فراموش كنيد و خود را نبينيد و فقط او را ببينيد ، مطمئن باشيد : « من كان للَّه ، كان اللَّه له » ؛ كسى كه براى خدا باشد ، خدا براى اوست .\r\nدانشجو را گرفتند و كتك زدند و حبس كردند چون كه نهج البلاغه در خوابگاه او پيدا شده . قرآن قدغن بود در دانشگاه در دست كسى باشد . اين چنين حيثيت اسلامى ما را ، زحمات پيغمبر گرامى ما را به هدر دادند ، كه امام گاهى در جملاتش اين پيغام را\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nمىداد مىگفت : اين سپاه دانش دختران چه صيغه‌اى است ؟ ! اين‌ها چه معنا دارد ؟ سپاه دانش دخترها يعنى چه ؟ يعنى مىخواهند افراد نابابى را بفرستند در دهات بچه‌هاى معصوم مردم را گمراه كنند ، و شرطش اين بود كه بايد بى حجاب باشد . و الا راه نمىدادند و استخدام نمىكردند . ايشان مىفرمود اين‌ها زحمات پيغمبران را در اين كشور هدر دادند ، خون شهداى كربلا را هدر دادند . يك چنين جنايتى در اين كشور به دست خودتان است . علىرغم خواست قدرت‌هاى بزرگ و شيطان بزرگ و فعاليت و نقشه‌هاى آنها ، خدا اين توفيق را داده كه كشور الان دست شماست . بياييد زحمت بكشيم و گذشته‌ها را جبران كنيم . و جبران گذشته‌ها نخواهد شد ، مگر صفت صبر و استقامت در دل‌هاى ما پيدا شود . آرزوى اين كه پس از انقلاب به نان و نوايى برسيد ، نداشته باشيد . اى جوانان نكند اول سنتان است توى اين فكر بيفتيد كه جمهورى اسلامى آمد ، فردا صاحب زمين و مال و خانه و ماشين و حقوق و دستگاه بشويم ؛ كه اگر اين است ، پس اهل شكمى ، و واى بر شما .\r\nفرزندان اسلام ، اگر بخواهيد ارث سعادت به فرزندانتان بگذاريد ، نبرد كنيد . اگر بخواهيد سعادت را به نسلتان در آينده تحويل بدهيد ، برزميد . اگر بخواهيد استقلالتان سرايت به مستضعفان كند ، برزميد و بجنگيد و خود را فراموش كنيد و اين صفت صبر را پيدا كنيد . « وَ اسْتَعِينُوا بِالصَّبْرِ وَ الصَّلَاةِ » ، يعنى براى هدف‌هاى بزرگ ، براى نجات مسلمين ، براى سقوط دولت‌هاى كفر ، براى نجات ملت‌هاى ستمديده ، براى نجات مستضعفان جهان ، صبر مهم‌ترين صفت است ، اما پيدا كردنش مشكل است . اين صفت قلبى است . چه راهى ارائه مىدهيد ، من چنين باشم ؟ اى دكترهاى حقيقى اسلام ، چه راهى براى اين مرض من - كه مريضم - ارائه مىدهيد تا من اين صفت را پيدا كنم ؟ عمل آنچه كه فهميديد ، از شما ترك نشود . واجبى كه فهميديد ، واجب است ، از اول عمرتان تا آخر عمرتان مواظبت كنيد . بارها گفته‌ام و بار دگر مىگويم ، آنچه كه فهميديد حرام است ، از شما صادر نشود . رفته رفته انسان كامل مىشود .\r\nعدهء زيادى مىآيند پيش من ، آقا راهش چيست ؟ آنچه كه من فهميده‌ام ، اين است :\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nمىگويم چند تا از احكام خدا را فهميده‌اى ، پنج تا ، ده تا ، چند تا ، چند واجب فهميده‌اى ؟\r\nچند مسأله حرام فهميده‌اى ؟ آنچه كه فهميده‌ايد ، به همان مواظبت كنيد . من قول مىدهم در آينده شما انسان اسلامى كاملى خواهيد شد و در آينده به جايى خواهيد رسيد .\r\nالصَّبْرُ صَبْرَانِ ؛ صَبْرٌ عِنْدَ الْمُصِيبَةِ حَسَنٌ جَمِيلٌ ، وَ أَحْسَنُ مِنْ ذَلِكَ الصَّبْرُ عِنْدَ مَا حَرَّمَ اللَّهُ - عَزَّ وَ جَلَّ - عَلَيْك ؛\r\nدو تا صبر وجود دارد : يكى صبر كوچك كه آن خوب است و يكى صبر بزرگ و صبر بهتر .\r\nصبر كوچك اين است كه انسان برود در جبهه جنگ كشته شود ، و يا وقتى كه مصيبت مىرسد ، مرض مىرسد ، ناراحتى مىرسد ، مالش گم مىشود ، همه مالش از دست مىرود ، فرزندش مىميرد ، اين‌ها صبر كوچك است ، شما اعتنا به اين‌ها نداريد ، شما انسان در هدفيد ، شما در مسير اللَّه هستيد . اين‌ها مطلبى نيست در برابر شما . صبر بالاتر و آن چيست . « و هو الصَّبْرُ عِنْدَ مَا حَرَّمَ اللَّهُ - عَزَّ وَ جَلَّ - عَلَيْك » . وقتى كه يك حرامى به انسان برسد ، نفس به سوى گناه مىرود ، فرد با شيطان مىرزمد ، در درون انسان فرعونش با موسايش مىجنگد . صبر در آنجاست كه انسان بتواند بر خودش پيروز شود . يك روايتى برايتان بگويم :\r\nخدا به داود مىگويد : داود ، گاهى بندهء من مىآيد پيش من ، وضو گرفته ، مقابل من ايستاده ، اللَّه اكبر مىگويد ، به من هم توجه مىكند ، گريه‌اش هم مىگيرد ، اشك مىريزد ، نمازش را با اين خضوع و خشوع انجام مىدهد ، اما « لا تساوى عندى فتيلا » ؛ در نزد من به اندازه « هيچ » ارزشى ندارد . فتيل چيست ؟ پشت دانه خرما يك نقطه سياهى است كه از آن‌جا مىرويد ، يا يك نخ مانندى است لاى دانه خرما . اين قيمتى ندارد ، اين نماز به اندازه فتيل در نزد من قيمتى ندارد ، چرا ؟ زيرا كه اين بندهء من صبر ندارد ، وقتى كه از اين‌جا رفت بيرون ، يك مال حرامى جلويش آمد ، مضايقه از\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nخوردنش ندارد . اين عمل به درد من نمىخورد ، اين عمل اثر ندارد . وقتى كه مال حرام جلوى انسان بيايد ، عقب نرود . وقتى كه يك قيافه زيبايى مىبيند ، خودش را مىبازد . اين براى يك شيرينى خود را گم مىكند .\r\nانسان بزرگ ، تو مقام والايى دارى ، تو خانه بهشتى دارى ، تو بايد در جوار اللَّه همسايه خدا باشى ، تو خليفة اللهى ، تو جانشين خدايى ، خود باختگى به شكم و خودفروشى به مال و خود را در راه زيبايىها دادن ، شأن تو نيست . اين مطلبى نيست ، بالا برويد ، تكامل پيدا كنيد ، تعالى پيدا كنيد . فرزندان اسلام ، سپاهيان اسلام ، فرزندان انقلاب برادران ما ، به خدا قسم ، اين كشور به نيروى شما زياد احتياج ندارد . نيرو لازم است ، اما كشور به نيروى ايمانى شما از نيروى بدنى شما بيشتر احتياج دارد . شما متقى باشيد . شما روح ايمانتان را قوى كنيد . شما كلاس‌هايتان ، اين درس‌هاى عربىتان ، مسائل شرعيه‌تان را مواظبت كنيد . ان شاء اللَّه ، اگر روزى حداقل يك مسأله شرعى ياد بگيريد ، پس از گذشت سال ، 365 مسأله فهميده‌ايد . مردم نياز به نيروى ايمان دارند . مىبينم - ان شاء اللَّه - پس از اندك مدتى - كه شما از مبارزه با دشمنان خارجى فارغ شديد برگشتيد به كشورتان و خودسازى كرديد - دنيا سراغ شما خواهد آمد .\r\nآينده اين كشور و آينده انقلاب ما بالاتر از اين است كه ما خيال مىكنيم خودسازى كنيد دوستان تا جهان‌سازى كنيد . بر هوى پيروز شويد تا بر ريگان هم پيروز شويد ، بر هوس پيرزو شويد مطمئناً بر صدام هم پيروزيد ، بر فرعون نفستان پيروز شويد ، بر همه فرعون‌ها فايق خواهيد شد . دوستان عزيز خود را فراموش نكنيد . در مقابل حرام ، اگر توانستيد صبر كنيد ، ان شاء اللَّه بزرگ‌ايد :\r\nالذِّكْرُ ذِكْرَانِ ذِكْرُ اللَّهِ عَزَّ وَ جَلَّ عِنْدَ الْمُصِيبَةِ وَ أَفْضَلُ مِنْ ذَلِكَ ذِكْرُ اللَّهِ عِنْدَ مَا حَرَّمَ عَلَيْكَ ؛\r\nذكر بر دو گونه است : ذكر خداى - عز و جل - هنگام مصيبت و بهتر از آن ، ذكر و ياد خداست ، در آنچه بر تو حرام كرده تا مانع تو شود .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nياد خدا بودن هم دو جور است : يك وقت انسان در ياد خداست ، خوب است ، ولى كوچك است ؛ يك وقت در ياد خداست و بزرگ است ، در ياد خداست و كوچك است ، معلوم است كه كدام است . در همين مرزها ، جبهه‌ها ، كشته شدن‌ها ، همه اين‌ها ياد خدا لازم دارد ، اما كوچك است . ياد خدا در جايى كه راه گناه و ثواب پيش انسان بيايد ، اين « ياد خدا » بزرگ است .\r\nچيست كه انسان وقتى چشمش به يك اجنبى خوش قيافه افتاد ، آن‌جا ديگر از جبهه جنگ مشكل‌تر است . آرى مشكل است ؛ براى اين كه اين هر روز ، چند بار تا وقتى كه بر نفس خودت پيروز نشوى ، با شيطان مىجنگى . اگر روزى يك بار از شيطان زمين بخورى ، فردا عادت مىكنى به زمين خوردن ، اسير شيطان مىشوى . پس اين ياد خدا در نزد هر گناهىاست . برادرانم تزكيه كنيد تصفيه كنيد .\r\nعربى مىگويد دو نفر بوديم ، در صحرا مىرفتيم ، تشنگى و گرسنگى بر ما غالب شد ، از دور خيمه‌اى ديديم ، گفتيم برويم آنجا . رفتيم ، ديديم پيرزنى نشسته ، گفتيم :\r\nپيرزن ، مادر به ما نانى ، آبى بده . پيرزن به ما گفت : بفرماييد آقا بنشينيد زير خيمه . ما آمديم نشستيم . فرزند پيرزن رفته بود كوه شترها را بچراند . هى نگاه مىكند ، نزديك ظهر است ، كسى نيست براى مهمان‌ها غذايى تهيه كند . يك بار آمد بيرون ، ديد شترها دارند مىآيند . خوشحال شد ، ولى ديد كه فرزندش نيست . بيشتر دقت كرد تا شترها آمدند ، كس ديگرى آمد گفت : مادر ، خدا صبرت بدهد ان شاء اللَّه ، فرزندت روى شتر بود ، به همديگر خوردند ، فرزندت افتاد توى دره و مرد . پيرزن گفت : هيچ حرف نزن كه من مهمان دارم . بيا اين بزغاله را سر ببر ، از مهمان من پذيرايى كن . صحبت‌هاى پيرزن را شنيديم ، تعجب كرديم از اين زن . اين زن نشست براى ما غذا درست كرد ، غذا را آورد گذاشت جلوى ما ، ما غذا خورديم ، بعد آمد گفت : « هل منكم من قرأ القرآن » ؛ آيا ميان شما كسى هست كه با كتاب خدا و كلام خدا آشنا باشد ؟ من شروع كردم به خواندن :\r\n« الَّذِينَ إِذَا أَصَابَتْهُمْ مُصِيبَةٌ قَالُوا إِنَّا لِلَّهِ وَ إِنَّا إِلَيْهِ رَاجِعُونَ » .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nآنان كه وقتى حادثه براى آنها رخ مىدهد ، مصيبت به آنها مىرسد و اقرار مىكنند كه اين دو اقرار دلشان را آرامش مىبخشد . ايمانشان را تقويت مىكند :\r\nإِنَّا لِلَّهِ إِقْرَاراً لَهُ مِنَّا بِالْمِلْكِ وَ . . . إِنَّا إِلَيْهِ راجِعُونَ إِقْرَاراً عَلَى أَنْفُسِنَا بِالْهَلْك .\r\nعلى عليه السلام مىفرمايد : شما وقتى كه مىگوييد انا للَّه‌يعنى خدايا من مال توام ، هر چه دارم مال توست :\r\n« قُلْ إِنَّ صَلَاتِى وَ نُسُكِى وَ مَحْيَايَ وَ مَمَاتِي لِلَّهِ رَبِّ الْعَالَمِينَ » .\r\nنمازم از آن توست ، روزه‌ام از آن توست ، نه فقط نماز و روزه ، قيامم ، قعودم ، حركتم ، مالم ، جانم ، فكرم ، مغزم ، همه از آن توست ، حيات و موتم همه از آن توست .\r\nپس اقرار به ملكيت است .\r\n« وَ إِنَّا إِلَيْهِ رَاجِعُونَ » . خدا فردا به حضور تو خواهم آمد . من مسافرم ، دريچه عالم آخرت قبر است . وقتى كه من اين دريچه را زدم ، باز مىشود ، من به خانه هميشگى مىآيم . آيه را خواند . زن نگاه كرد ، اشكى ريخت گفت : خدا من امروز فرمان تو را اطاعت كردم ، من تسليم شدم ، گريه هم نمىكنم ، اما تو هم به وعده خودت وفا كن و آنچه كه براى صابران پاداش مىدهى ، به من هم پاداش بده . مىگويد بهتم برد از اين عظمت روحى يك زن ، كجا تربيت شده ؟\r\nدر يك بيمارستانى بوديم ، يك زنى آمده بود آن‌جا ، نمىدانم حالا بچه‌اش چه جورى شده بود ، دستش ، پايش ناراحت شده بود . اين تمام دست و پا و چادر و چارقد و همه را انداخت آن‌جا پيش مردها داد زد ، موى سرش را كند ، گفتم آن يك زنى است كه اسلام تربيت مىكند ، و اين يك زنى است كه بويى از اسلام نبرده . زن‌هاى مسلمان را به اين شكل درآوردند .\r\nپروردگارا ، ما مىخواهيم در راه تو قدم برداريم . پروردگارا ، ما سربازان اسلاميم .\r\nخوشا به سعادتتان ، كاش مرا قبول مىكرديد ، نام نويسى مىكردم ، من هم جزء سپاه\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nپاسداران مىشدم ، از اين ژ - 3 ها هم يكى به من مىدادند ، متأسفانه سنم گذشته و قدرت آموزش هم ندارم ، درست چيزى بفهمم . چه افتخارى داريد ، زير پرچم اسلام ! خدايا ، به محمد و اهل بيتش اين كشور اسلامى را به دست تواناى اين ملت و به رهبرى عظيم امام امت و اين نعمت بزرگ الهى پيوسته بر همه حوادث پيروز و بر همه ناراحتىها غالب و بر همه دشمنان به زودى پيروز بگردان .\r\nاز وقتى كه به سن بلوغ رسيدم و بار تكليف را بر دوش ما گذاشتى و ما را مكلف كردى و خطابات قرآنى شامل حال ما شد ، پيوسته ما يك جبهه ديگرى داريم و در آن جبهه در نبرديم . مرتب خرد ما با هواى نفس ما مىجنگد ، اگر فهميديد يك چنين جنگى داريد كه مىجنگيد و اگر نه خيلى غفلت داريد . برو دقت كن يك جبهه داخلى دارى ، برو فكر كن يك جبهه مهمى دارى ، از آن روز در اين جبهه داخلى فكر ما ، ايمان ما ، خرد ما با هواهاى نفسانى ما مىجنگد ، عمده اين جبهه است . پروردگارا ما را هميشه در اين جبهه داخلى بر هواى نفس‌مان پيروز بگردان ، دشمنان اسلام به زودى نابود بگردان . پروردگارا ، به محمد و اهل بيتش ، سلام‌هاى خالصانه ما را به وجود اقدس اماممان آن ذخيره الهى ، آن بقية اللَّه - كه چشم‌هاى دل در انتظار اوست ، چشم‌هاى مؤمنين در انتظار اوست - برسان . پروردگارا ، سلام‌هاى خالصانه ما را به وجود اقدس آن حضرت برسان . قلب شريف او را پيوسته از ما راضى و خشنود بگردان .\r\nخدايا ، گناهان ما زياد است ، به كرمت ، به لطفت ، به احسانت ، به غفاريتت ، بر همه گناهان گذشته ما قلم عفو بكش . پروردگارا ، عمر امام امت ، اين نعمت عظيم را - كه به ما داده‌اى و همه ايرانيان اميدشان به وجود اقدس اوست - مستدام بدار و پايدار بفرما .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n\r\n36 . درس اخلاق حضرت آية اللَّه مشكينى\r\nحمد و سپاس خدايى را كه همه گويندگان و مديحه سرايان فرشتگان و انس و جن مدحت و صفات كمال و جلال و جمال او را قدرت توصيف ندارند . و سپاس او را كه همه حسابگران ، از فرشتگان و انس و جن ، نعمت‌هاى بيكران مادى و معنوى او را قدرت شمردن و به نهايت رساندن ندارند . و سپاس او را كه همه كوشش كنندگان با تمام نيرو - اگر كوشش كند - قدرت اداى عبادت او را « كما هو حقه » ندارند ؛ خدايى كه همت‌ها و فكرها هر چه دوربين و دورانديش باشند ، حقيقت او را و كنه ذات او را درك نتواند كرد . فكرها و مغزها و انديشه‌ها و فراست‌ها ، هر چه غور كنند ، به حقيقت ذات او پى نبرند ؛ آن خدايى كه صفات او را حدى نمىتوان فهميد و حدودى نمىتوان قرار داد ؛ چه آن كه در تمام صفات ، مطلق است و بى قيد و اين ماهاييم كه در همه صفات محدود و مقيد و موقت به زمان و مكان و خصوصيات ديگر ؛ آن خدايى كه تمام هستى را از كتم عدم به اين عالم درآورد و ايجاد كرد ، با فطرت عظيم خودش ؛ آن خدايى كه از نسيم همه جانبه او مىوزد كه همه مستحقين حيات را از نباتات و غير نباتات روح حيات مىبخشد ، « نشر الرّياح برحمته » و آن خدايى كه حركت‌هاى ناراحت كننده و نابود كننده زمين را به نسبت ساكنين او به وسيله كوه‌هاى ميخكوب شده بر محل خودش ساكن ، و اين زمين را مهد آرامش جهانيان قرار داد . سپاس او را و فرستادگان او را و جانشينان فرستادگان او را و درود بر روان همه آنها باد .\r\nنفس انسانى داراى صفاتى است . روح ما داراى صفات مختلف است . صفت‌هاى\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nبسيار خوب و ارزنده و كمال و حسنات و فضايل ، داراى چنين صفاتى هستيم ، و در مقابل صفت‌هاى آلوده و صفت‌هاى كثيف و خبيث و صفت‌هاى ناروا و رذايل و قبايح اخلاق نيز در صفات روحى انسانى پيدا مىشود . صفات جميله روح انسانى را روايات از جمله جنود عقل شمرده است و جنود عقل بر طبق برخى از روايات هفتاد است و همهء اين‌ها جنود خردند و همچنان كه اميرى و سلطانى به واسطه جند ( لشكر ) به هدف و پيروزى مىرسد ، عقل به واسطه وجود اين صفات از سخا و كرم ، شجاعت ، عاطفه و صفات ديگر به وسيله اين‌ها ، آن عقل مىتواند به آن مراحل عاليه كه انسان بايد بپيمايد و برود و بر همه چيز و همه مزاحمات پيروز شود به وسيله اين صفات پيروز مىشود . از اين رو ، اين صفات حسنه در تعبير روايات به نام جنود العقل ناميده شده است و در مقابل صفات رذيله جنود الجهل شمرده شده است .\r\nدر يك روايتى در اوايل اصول كافى از امام كاظم عليه السلام صفات حسنه و رذيله بيان شده و آن قسم را به نام جنود عقل ، و قسم ديگر را به نام جنود جهل ناميده است . اين صفات در انسان زياد است و كمال انسانى اين است كه يك يك اين صفات را بفهمد و درك كند و سپس در تكامل او بكوشد و جديت كند . و اين عمل است كه انسان را در مراحل انسانيت تعالى و ترقى مىبخشد .\r\nچنين صفات است كه انسانيت انسان وابسته به وجود اين صفات است و اين صفات رذيله به نحو غير اختيارى هست و پيدا شده است ؛ چه اللَّه به اراده خودش در خميره ذات او قرار داده است و چه پدر و مادر و وراثت و امثال اين‌ها ، از محيط ، از اشخاص در روح او ، آن صفات پيدا شده است . و به هر حال صفات رذيله صفاتى است كه سبب سقوط انسان است و كمال انسان در اين است كه بكوشد اين صفات را از خود دور كند و آن صفات را براى خود جلب كند ، و پيدا كند و تكميل كند .\r\n\r\nجهاد اكبر\r\nو اصولًا جهاد ، در اصل ، مربوط به همين موضوع است و جهاد اكبر مربوط به همين موضوع است . و انسان در اين دنيا پيوسته در جهاد است . و جهاد او همين است كه ناگزير\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nاين صفت‌ها را انسان داراست ؛ بخواهد ، نخواهد ، صفات حسنه و بذر صفات حسنه ، استعداد صفات حسنه در كمون ذات او هست و انسان بايد پى جويى كند و آنها را پيدا كند و تكامل ببخشد و بذر صفات رذيله نيز در انسان موجود است . بايد بگردد در اين باغ بزرگ نقش آن صفات را پيدا كند و همه را ريشه‌كن كند و جهاد معنايى همين است .\r\nجهاد يعنى كوشش ، و جهاد اكبر معنايش اين است . و اگر چنان كه در اين مرحله انسان به جايى برسد و پيروز شود ، آن انسان ، انسانى كامل است ، ديگر تمام ناراحتىها ، تمام جنبه‌هاى عملى در مقابل همت يك انسان هيچ است و براى انسان انجام وظايف مسأله‌اى نيست ، بسيار راحت است . از اين رو ، براى بزرگان ، براى انبيا ، براى جانشينان آنان انجام وظيفه مطلبى بسيار آسان و سهل بوده ، زيرا كه آنها جهاد بزرگ را انجام داده بودند و نفس در برابر آنها ديگر تسليم بود و هر اراده‌اى كه مىخواستند انجام مىدادند .\r\n\r\nصبر\r\nاز جمله اين صفات ، بلكه در رأس اين صفات حسنه ، صفت صبر است . صبر يعنى تسلط يك انسان بر نفس ، صبر يعنى مالك بودن قوه عاقله بر نفس ، مسلط بودن انسان بر خويشتن . و اين يكى از مهم‌ترين صفات است . و اين صفتىاست كه ما پيوسته با اين صفت سر و كار داريم و اگر اين صفت را داريم گويا همه چيز را داريم كه عرب‌ها مثال مىزنند : و كلّ الصّيد فى جوف الفرا . اى صياد ، اگر رفتى و گورخر را صيد كردى ، كه همه آنچه را مىخواستى صيد كنى ، صيد كردى .\r\nگاهى انسان در برابر حوادث و مصيبت‌هاى دنيا واقع مىشود و اين صفت صبر است كه در آن‌جا به درد مىخورد . بايد در برابر حوادث انسان نشكند :\r\nمثل المؤمن كالخامة من الزّرع تفيئها الرّيح ، مرّة هناك و مرّه هنا و مثل الكافر كالارزة المجذيه على وجه الارض حتّى يكون انجافها بمرّة ؛\r\nمثل پايدارى و استوارى و استقامت مؤمن همچون دسته‌هاى نهال تازه و با\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nطراوت است كه بادهايى از اينجا و آنجا بر آن مىوزد و آن نهال در جايش ثابت است ؛ امّا مثل كافر مثل درخت كاجى است كه صورتاً ثابت و محكم به نظر مىآيد ، امّا با يك باد شديد از جاى خود كنده مىشود و سقوط مىكند .\r\nكافر مانند درخت بزرگ و تنومند است كه اگر باد محكمى بوزد ، ناگهان مىشكند و مىافتد و به كلى نابود مىشود ، اما مؤمن همانند زراعتى است كه بالا آمده و نزديك بهره و حاصل دادن است ؛ هر چه باد سخت و محكم بوزد ، سر پايين مىآورد و منحنى مىشود و باد مىگذرد و بر مىخيزد در جاى خودش مىنشيند و ادامه وجود مىدهد .\r\nو مؤمن در برابر حوادث چنان است كه هر حادثه‌اى بيايد ، اندكى او را ناراحت مىكند ، ولى نمىشكند ، از بين نمىرود ، مىفهمد كه دنيا جاى حوادث است ، بادهاى مخالف حوادث پيوسته بر وجود انسانى مىوزد ، و اصولًا دنيا از لوازم طبيعتش حوادث است و ناراحتىهاست و جنگ‌هاست و مصيبت‌هاست و مرگ‌ها و مرض‌هاست ، پيچيده است :\r\nالدنيا دَارٌ بِالْبَلَاءِ مَحْفُوفَةٌ ؛\r\nاين دنيا محفوف به مكاره و ناملايمات است .\r\nو در برابر ناملايمات بايد انسان مستقيم و انسان قوى باشد :\r\nالمؤمن كالجبل ، لا تحرّكه العواصف .\r\nهمانند كوه محكم پا بر جا كه ناراحتىها آنها را تكان نمىدهد . گاهى انسان افرادى را مىبيند و در مقابل عظمت روحشان و استعدادشان و صبرشان و استقامتشان غبطه مىخورد . ما يك چند روزى در جبهه بوديم ؛ جبهه‌اى كه ( شهرهايى كه پروردگارا به حق اهل بيت عصمت به زودى شر اشرار را از ماها رفع بگردان ) به اصطلاح ، در آنها زنده ماندن ، در هر آن ، شانسى بود ؛ براى اين كه مرتب صداى توپ و در هر ساعتى و هر آنى انسان احتمال مىداد يك نارنجك بيفتد و به كلى خودش و اطرافيانش و ساختمانش نابود شود . مرتب چنين صدايى مىآمد . اين‌ها با كمال خونسردى گاهى\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nمىخنديدند مىگفتند خودى است ، يا مىگفتند مال آنهاست . آنها هم كه مىانداختند ، هدف‌هايش كور بود و همين جور پرت مىكردند ، به هر جا برسد و خراب كند و از بين ببرد و نابود كند . اين كيفيت وضع است تا حدودى ، اما عده زيادى طلبه‌ها ، جوان‌ها ، اين‌ها مانند يك كوه به سوى شهادت مىرفتند و از عظمت روح اين‌ها متعجب بودم ، از عظمت روحشان استقامتشان و قدرتشان همين معناست : لا يحركه العواصف . اين انسان آمده است و خواهد رفت . چه بهتر طورى برود كه تا روح از بدن بيرون برود ، مطمئن بشود كه خدايش او را پذيرفته است و مىگويد : خوش آمدى ! و شهادت در اين مراحل ، بىترديد چنين است ، و لو او هزار جرم داشته باشد ، عذر دارد ، پروردگارا مهلتم ندادند كه توبه كنم ، استغفار كنم ، جبران كنم ، همه از بين رفت ، مىخواستم اين كارها را انجام دهم و پذيرفته است . و هر كس شهيد بشود ، تمام گناهان او بار مىشود به گردن كسى كه ظلم كرده است و او را شهيد كرده است . و يك چنين مراحلى ، و چه بهتر . انسان ترسوست كه تن به اين عمل نمىدهد . و ننگ است براى انسان ( به تعبير على عليه السلام ) در بسترش جان بسپارد . و براى انسان زنده همين است ، زيرا كه بزرگان و انبيا و ائمه عليهم السلام هيچ يك به مرگ طبيعى از دنيا نرفتند :\r\nمَا مِنَّا إِلَّا مَقْتُولٌ أَوْ مَسْمُومٌ .\r\nبنا بر اين ، در برابر حوادث استقامت و صبر لازم دارد و استقامت در برابر راحتى و رفاه و خوش و نعمت آن هم احتياج به صبر دارد و چه صبرى ، زيرا كه خوشىها و راحتىها انسان را به مرحله طغيان در مىآورد و رو به گناه مىرود و رو به هوى و هوس مىرود ؛ طبق آنچه كه قرآن تصريح مىفرمايد :\r\n« كَلَّا إِنَّ الْإِنْسَانَ لَيَطْغَى * أَنْ رَآهُ اسْتَغْنَى » ؛\r\nحقّاً كه انسان سركشى مىكند ، همين كه خود را بىنياز پندارد .\r\nانسان وقتى كه خودش را بى نياز و داراى همه چيز ببيند ( و در واقع كى انسان مىتواند بى نياز شود ؟ ) ، اين‌جاست كه طغيان مىكند و به سوى گناهان و مخالفت\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمىرود . آن‌جا نيز احتياج به قدرت روح و صبر دارد و همچنين در برابر انجام واجبات هم صبر لازم دارد ؛ براى اين كه تا انسان اين تسلط بر خودش را نداشته باشد كه وقتى در نيمه شب و در هواى سرد ناگهان ببيند وقتى است كه انسان خواب است و خدا مىخواهد از جا برخيزد و با اللَّه راز و نياز كند ، اين تسلط بر نفس مىخواهد كه اين بدن با ناراحتى از استراحت برخيزد . از اين رو ، براى پيامبر گرامى هر شب ، يك دفعه بلند شود يازده ركعت نماز شب بخواند ، كافى نبود . بر او واجب بود چند بار ، پس از خواب بلند شود . يك مقدار مىخوابيد ، بعد از جا بر مىخاست و نگاه به آسمان مىكرد و آيه‌اى مىخواند :\r\n« إِنَّ فِى خَلْقِ السَّمَاوَاتِ وَ الْأَرْضِ وَ اخْتِلَافِ اللَّيْلِ وَ النَّهَارِ لَآيَاتٍ لِأُولِى الْأَلْبَابِ * الَّذِينَ يَذْكُرُونَ اللَّهَ قِيَاماً وَ قُعُوداً » ؛\r\nمسلماً در آفرينش آسمان‌ها و زمين ، و در پى يكديگر آمدن شب و روز ، براى خردمندان نشانه‌هايى [ قانع كننده 
  ] است ؛ همانان كه خدا را [ در همه احوال 
  ] ايستاده و نشسته ، و به پهلو آرميده ياد مىكنند .\r\nداراى فكر و عقل كسانى هستند كه نام اللَّه را و ياد اللَّه را در همه حال با خود دارند ، و پيوسته در خلقت آسمان‌ها و زمين فكر مىكنند كه اى اللَّه همه اين‌ها را به باطل نيافريدى و هدفى دارى . بلند مىشود ، وضو مىگيرد و دو ركعت نماز مىخواند ، و باز دوباره مىخوابيد ، باز بلند مىشد ؛ كه يعنى بايد انسان ورزيده شود ، بايد مخالفت نفس داشته باشد ، بايد انسان در اين مرحله كوشش كند كه نفس را رام كند . اين نفس‌ها ، اين روح‌هاى شما مانند اسب‌هايى است كه تازه مىخواهند سوار شوند و سوارى نمىدهند ، به چه نحو آن اسب‌ها را سوار مىشوند تا رامش كنند ؟ خيلى زحمت دارد و گاهى صاحبش از رويش مىافتد ، ناراحت مىشود . گاهى دستش مىشكند ، پايش مىشكند ، طورى مىشود . بالاخره پس از زحمات زياد تا لجامى بر سر اين حيوان چموش بزند و او را رام كند .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nتربيت نفس\r\nعلى عليه السلام مىفرمايد : اين نفس همين طور است . بايد پيوسته او را زحمت دهى و ناراحتش كنى و رياضتش بدهى :\r\nوَ إِنَّمَا هِيَ نَفْسِي أَرُوضُهَا بِالتَّقْوَي .\r\nعلى عليه السلام در آن نامه به عثمان بن حنيف مىفرمايد : من پيوسته دارم اين نفس را رياضت مىدهم ، و رياضت خيال نشود ، رياضت مرتاضين هند است ؛ رياضت‌هاى غير انسانى و غير عقلايى و غير صحيح . رياضت‌هاى الهى ، كه آن تقواست و همين است كه در مراحل انجام واجبات وادارش كنيد و در مراحلى كه بايد نرود به سوى گناه . او را زجرش كنى ، و نهيبش كنى ، اروضها بالتقوى تا نتيجه‌اى ببخشد كه ما از آن نتيجه غافليم .\r\nيكى از توصيه‌هاى بنده براى دوستانم اين است كه در عذاب‌هاى آخرتى كه قرآن مىگويد ، يك قدرى بيش از اين تأمل كنيم ، يك قدرى بيشتر از اين كه مىفهميم تأمل كنيم ، و ببينيم كه قابل نيست كه انسان واقعاً دركش كند . آيا مىشود يك انسانى آن قدر بسوزد كه پوست بدنش ضخامت پيدا كند و در برابر آتش مقاومت كند ؟\r\n« كُلَّمَا نَضِجَتْ جُلُودُهُمْ بَدَّلْنَاهُمْ جُلُوداً غَيْرَهَا » ؛\r\nپوستشان را مىكنيم و يك پوست نازك‌ترى ( ليذقوا العذاب ) .\r\nآيا مىشود بشر به چنين عذابى مقاومت كند ؟\r\n« إِنَّ لَدَيْنَا أَنْكَالًا وَ جَحِيماً * وَ طَعَاماً ذَا غُصَّةٍ وَ عَذَاباً أَلِيماً » .\r\nمردم ، اى بشر ما عذاب‌هايى داريم ، ما نكال‌هايى داريم ، ما آتش داريم ، آن‌قدر گرسنگى بر او فشار مىآورد كه از همان مايعاتى كه « حميم » است ، باز اشتها پيدا مىكند ، مىخواهد ؛ اما وقتى كه مىخورد ، در گلويش مىماند و : « عَذَاباً أَلِيماً » .\r\nپس بنا بر اين ، در مقابل حوادث ، در مقابل واجبات هم صبر مىخواهد كه انسان خودش را وادار كند به انجام دادن آن . و همچنين در برابر محرمات هم صبر\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nمىخواهد كه انسان كف نفس كند از محرمات ، كه اين مرتبه‌اش از آن ، بر طبق روايات ، بالاتر است و بسيار مشكل است ( صبر در برابر محرمات ) .\r\nگذشته‌ها مكروهات را ترك مىكردند ، حالا ما توقع‌مان اين است كه اقلًا آقايى محرمات را انجام ندهد ، يعنى رقيب و عتيد شما - كه به سراغ شما مىآيد ، به سراغ همه مىآيد - بيايند آنها ، هفته بگذرد و ماه بگذرد از حوزهء علميهء قم ، ماه بگذرد و در نامهء عمل شما يك گناه ننويسند . ما اين توقع را داريم و امام صادق عليه السلام اين توقع را از شما دارد و امام زمان ( عج ) - كه حتماً يك يك از شما در پيش آن حضرت پرونده داريد و جزئيات كار شما در پيش آن حضرت گفته مىشود و بازگو مىشود - اين توقع را دارد كه ماه بگذرد و از شما شاگردان عزيزش يك گناه نوشته نشود و فرشتگان بروند بگويند خدا ما رفتيم و فرشته‌تر از خودمان را پيدا كرديم ، هيچ از او ما نديديم .\r\nمرحوم محقق حلى به علامه - كه از ايران برگشت - گفت : علامه رفتى مدتى در ايران پيش خواجه نصير الدين دربارى ماندى ، مدتى روزه بگير ، نماز بخوان ، تزكيه نفس كن ، اين‌جا حله است ، تو از طلاب مايى . گفت : آقاى استاد محقق اول ، من در اين مدت كه با خواجه نصير الدين طوسى دربارى - كه شما مىگوييد - بودم و يك مكروه از اين انسان عظيم الشأن نديدم . اين است رويه سلف شما و گذشتگان شما و شما هم خلف باشيد .\r\nبىترديد ، خداوند بر كشور ايران عنايت خاص دارد . چه عنايتى بالاتر از اين كه يك چنين رهبرى را - كه براى ما ظهور امام را مجسم كرد - ارزانى داشت . كه معناى ظهور و اين شبه الظهور است ، يعنى چه ؟ و مسأله نيابت چيست و جانشين امام كه بايد باشد ؟ اين مسأله‌اى است ميان ما و برادران تسنن ما ، كه آنها مىگويند جانشين نصب نمىخواهد ، مردم انتخاب كنند و ثابت شد به اين كه آن شرايطى كه مىگويند چگونه مىشود و بايد باشد و بىترديد رحمت خدا ، عنايت خدا بر اين كشور شامل است .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n\r\n37 . اخلاق در اسلام\r\n« پاسدار انقلاب » در طى ماه‌هاى قبل سعى كرد تا در هر شماره يكى از درس‌هاى اخلاق حضرت آية اللَّه مشكينى - كه منتشر نشده بود - از نوار پياده و در دسترس خوانندگان عزيز قرار دهد ، ولى مدتى قبل به اين فكر افتاديم كه چنان كه معظم له قبول فرمايند ، يك مجموعه كامل و مرتبط از اخلاق اسلامى را به طور اختصاصى در اختيار « پاسدار انقلاب » قرار دهند كه خوشبختانه حضرت آية اللَّه مشكينى در ميان همه كارها و مسؤوليت‌هاى سنگينشان ، اين تقاضاى خاضعانه ما را قبول فرموده و ما و خوانندگان عزيز را مورد محبت بىدريغشان قرار دادند .\r\n( پاسدار انقلاب )\r\n\r\nمنابع اسلامى سرشار از علوم است\r\nمنابع علوم اسلامى - كه عبارت از كتاب و سنت است - سرشار از علوم مختلف است ، و بايد استخراج و تنظيم بشود و به شكل يك علم رسمى دربيايد ؛ مثلًا علم كلام ، علم اخلاق ، علم فقه و . . . اين‌ها در ميان منابع اسلامى موجود بوده و هست ، بلكه علم اصول فقه - كه خود يك علمى است - ، علم تفسير ، علم اقتصاد ، علم تكامل حيوانات ، علم طب ، علم فلسفه ، تاريخ حتى صرف و نحو و غير اين‌ها علومى است كه در منابع\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nاسلامى موجود است . منتهى به شكل يك علم مستقل تدوين شده و منسجم و متشكل نيست ، مواد موجود است .\r\n\r\nاستخراج علوم\r\nدر اين زمينه علماى اسلام از سده دوم ، بلكه پيش از آن شروع كردند به استخراج علوم متنوع از ميان منابع ، و تدوين و انسجام دادن و شكل خاص دادن به آن ، كه از جمله آن علومى كه علماى اسلام زحمت كشيده‌اند و از ميان منابع اوليه استخراج كرده‌اند و به صورت علمى مستقل در آورده‌اند ، علم اخلاق است كه فعلًا مورد بحث ماست . پس علم اخلاق از جمله علومى است كه از منابع اسلامى دريافت شده ، استنباط شده ، استخراج شده ، به آن شكل داده شده . و در اين باره كتاب‌هاى متنوعى هم نوشته شده است ؛ همانطور كه روى همين زحمات علما ، علم كلام ، علم تفسير ، علم اصول فقه و . . . استخراج شده است .\r\n\r\nاختلاف علوم\r\nبراى توضيح در اين‌جا لازم است نكته‌اى به عنوان مقدمه گفته شود . اختلاف علوم و تمايز آنها از همديگر بحثى است كه در كتب منطق و در كتاب‌هاى اصول فقه مطرح شده است ، و آن اين كه تمايز و جدايى علوم به اختلاف و جدايى موضوع هر علم است . يا به عقيدهء برخى ، تمايز علم‌ها و جدايى علم‌ها از يكديگر به وسيله تمايز اغراض علوم است ، يا ممكن است بگوييم كه هر دو . بنا بر اين ، علم اخلاق هم به وسيلهء موضوع يا غرض از علوم ديگر جدا مىشود . علم طب مثلًا يك علمى است كه موضوعش عبارت از بدن انسان است ، جسد انسان است و در اطراف آن بحث مىشود كه آيا سلامتى جسد چه جورى است ، چگونگى سلامت بدن و تن ، كيفيت سلامت بدن ، معناى سلامت بدن چيست ؟ و مريضى او ، بيمارى او ، چگونگى بيمارى او ، مسائلى است كه در آن‌جا بحث مىشود . و اين كه چگونه مىشود بدن ناسالم را سالم كرد و امراض بدن چه قدر است و كيفيت بروز اين مرض در بدن چگونه است و\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nكيفيت ازاله اين مرض از بدن چگونه است . اين‌ها مسائل علم طب است . و غرض و هدف از اين علم و مسائل اين است كه بدن انسانى در آن اعتدالى كه بايد باشد ، در طريقهء تكاملش آن اعتدال حفظ بشود تا اگر چنان كه اوايل تكون و وجودش هست ، روى حفظ اين اعتدال به طريق تكاملش رو به تكامل برود و تكامل پيدا كند ، قوس صعودى اين حركت بدن تحقق پيدا كند تا برسد به آنجايى كه بايد برسد .\r\nيا مثلًا علم تفسير ، كه يك علمى است . الفاظ و عبارات قرآن موضوع علم تفسير است ؛ زيرا كه ما در تفسير در اطراف الفاظ قرآن بحث مىكنيم و مسائلش عبارت از چگونگى دلالت اين الفاظ است به معانى ، كه اين الفاظ به اين معنا دلالت مىكند يا نه ، به چند معنا دلالت مىكند ، دلالت او به نحو ظهور است ، به نحو صراحت است ، نص است ، و امثال اين‌ها . و مسائل علم تفسير عبارت از كيفيت دلالت اين الفاظ است بر معانى و مفاهيمى كه از اين الفاظ بايد استفاده شود . و غرض هم از علم تفسير اين است كه مفاهيم و اهداف الهى را از اين كلام دريابيم و او را به كار ببنديم ، علوم در فكرمان وارد بشود . اگر برنامهء عملى است ، در عمل ما مؤثر واقع بشود . پس بنا بر اين ، هر علمى موضوعى دارد ، مسائلى دارد و هدف و غرضى .\r\n\r\nموضوع علم اخلاق\r\n« علم اخلاق » - كه مورد بحث است - موضوعش عبارت است از روان انسان‌ها ، روح انسان كه به نام « روح » و به نام « نفس » و به نام « قلب » و گاهى به نام « عقل » و به نام « صدر » همين معنا تعبير مىشود كه اين‌ها عبارات مختلف است و يك معنا و يك مفهوم از اين‌ها مراد است و آن همين جوهره‌اى است در انسان كه حيات بدن به وسيلهء اوست و حقيقت انسان اوست . و انسانى كه مىگويد من ، او را اراده مىكند . و البته تسميه آن موجود خاص و آن جوهر خاص به اسم روح يك جهت دارد ، يك علت دارد ، زيرا كه آن بدن را حيات مىبخشد و « ما به حيوة الشىء » را روح مىگويند ، و همچنين او را نفس مىگويند . روان را نفس مىگويند ؛ زيرا كه نفس يعنى خودش و\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nخود انسان او است . و همچنين او را قلب مىگويند ، به جهت اين كه اين قلب عبارت از حركت است ، دگرگونى است . حركت بدن ، دگرگونى بدن و تمام قلب و انقلابات به وسيله آن جوهره انجام مىگيرد .\r\nهمچنين عقل مىگويند ، زيرا كه عقل به معناى تعقل و تصور و تفكر است و تعقل و تفكر انسانى به وسيله او انجام مىگيرد . پس او را تعقل و تصور مىگويند ، يعنى او را متعقل است . او عاقل است . آن تصور مىكند ، آن تصديق مىكند ، و اين صفات مربوط به آن است . آن جوهره خاص موضوع علم اخلاق است و در علم اخلاق از آن جوهره خاص بحث مىشود ، و جهاتى كه در اطراف آن بحث مىشود مسائل علم اخلاق است . و غرض و هدف آن تأمين آنچه از خلقت آدمى بايد انجام بگيرد .\r\nمسائل علم اخلاق عبارت از اوصافى است كه بر روان عارض مىشود ، به همان جهت كه گفته مىشود موضوع علم آن چيزى است كه از عوارض ذاتى او بحث مىشود ، مسائل هم عبارت از همان عوارض است كه از آنها تحقيق و بحث مىشود .\r\nبنا بر اين ، مسائل علم اخلاق عبارت از ابحاثى است كه مربوط به روان است .\r\nاين‌جا يك نكته‌اى هم گفته مىشود كه بحث از اين كه خود آن روان چيست ؟\r\nحقيقت روح چيست ؟ آيا روح حادث است ؟ روح قديم است ؟ روح با بدن خلق شده و بعد از بدن روح باقى است ، هميشگى و ابدى است . يا فانى است . اين‌ها مطالبى است كه جزء مسائل علم اخلاق نيست ، زيرا كه اين‌ها بحث از وجود و عدم موضوع است و بحث از وجود عدم موضوع جزء مسائل آن علم نمىشود . اقوال زيادى را در اين‌جا علما ذكر مىكنند ؛ مثلًا برخى مىگويند كه روح جسمانى الحدوث است و جسمانى البقاء است ، چنان كه كمونيست‌ها به اين مطلب قايل هستند ، مىگويند كه روح خودش از عوارض اين جسم است ، غير از اين جسم چيز ديگرى نيست ، مثل سردى و گرمى و سبكى و سنگينى جسم ، روح هم از عوارض جسم است تا جسم زنده است ، آن حالتى كه در آن است روح است ، مثل اين كه جسم گرم است وقتى كه\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nجسم سرد شد ، آن حالت ديگر نيست ، و ديگر چيزى در عالم باقى نمىماند . پس جسمانى الحدوث يعنى از عوارض جسم است . و جسمانى البقاء است ، يعنى بقايش هم با اين جسم است . وقتى كه جسم مرد ديگر آن حالت از او رفع مىشود . برخى قايل‌اند به اين كه روح ، يك حقيقت ديگرى است ، غير از اين جسم . و آن موجودى است كه ممكن است كه جدا از جسم باشد . اين‌ها هم باز نظراتى دارند .\r\nبرخى قايل‌اند به اين كه روحانى الحدوث است و روحانى البقاء است . و برخى مىگويند جسمانى الحدوث است و روحانى البقاء است . روحانى الحدوث و روحانى البقاء معنايش اين است كه قبل از اين كه جسم خلق بشود ، روح مخلوق بود و موجود بود و جزو عالم ارواح بود و در يك عالم ديگرى تحقق داشت ، حدوثش روحانى است . منتهى وقتى كه جسم موجود شد ، آن روحى كه قبلًا موجود بود ، با اين جسم ارتباط پيدا كرد و پس از مدتى هم كه جسم مىميرد ، روح از اين جسم ارتباطش را قطع مىكند ، جسم فانى مىشود و در زمين منتشر مىشود ، ولى روح باقى است .\r\nپس بنا بر اين ، روح ، روحانى الحدوث و روحانى البقاء است ، و از نظر حدوث و از نظر بقا غير از جسم است .\r\nاين هم قولى است كه عده‌اى از علماى تسنن و تشيع هم بر اين معنا قايل شده‌اند و اين‌ها قايل به خلقت ارواح ، قبل از ابدان هستند . و اين خود بحثى است و كتاب‌هايى در بارهء آن نوشته شده . و البته از روايات ما هم نسبت به بعضى از انسان‌ها اين معنا استفاده مىشود ؛ مثلًا در بارهء پيغمبر گرامى و ائمه عليهم السلام اين معنا كاملًا از روايات استفاده مىشود كه :\r\nكُنْتُ نَبِيّاً وَ آدَمُ بَيْنَ الْمَاءِ وَ الطِّين .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nروايت مشهورى است . يا روايت :\r\nفَسَبَّحْنَا فَسَبَّحَتِ الْمَلَائِكَةُ بِتَسْبِيحِنَا وَ قَدَّسْنَا فَقَدَّسَتِ الْمَلَائِكَةُ بِتَقْدِيسِنَا ؛\r\nما قبل از اين كه عالم خلق بشود ، مخلوق بوديم و ما تسبيح كرديم و فرشتگان تسبيح از ما آموختند .\r\nو همچنين :\r\nأَشْهَدُ أَنَّكَ كُنْتَ نُوراً فِى الْأَصْلَابِ الشَّامِخَةِ وَ الْأَرْحَامِ الْمُطَهَّرَةِ .\r\nيا در زيارت جامعه كبيره دارد كه :\r\nخَلَقَكُمُ اللَّهُ أَنْوَاراً فَجَعَلَكُمْ بِعَرْشِهِ مُحْدِقِينَ حَتَّى مَنَّ عَلَيْنَا بِكُمْ فَجَعَلَكُمْ فِى بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُه .\r\nخدا شما را به صورت انوارى بيافريد ، و آن گاه پيرامون عرش خود قرار داد ، تا آن گاه كه به وسيله وجود شما بر ما منّت نهاد ، و شما را در خانه‌هايى جاى داد كه اذن داد تا رفعت يابد و نام او در آن خانه‌ها برده شود .\r\nشما انوارى بوديد كه خداوند آفريده و در عرش نگه داشته بود ، تا خدا بر ما منت گذاشت و شما ، يعنى ارواح شما در ابدان شما قرار گرفت و حيات دنيوى پيدا كرديد و علوم و معارف را به ما آموختيد . از اين‌ها استفاده مىشود كه ارواح اين‌ها قبل از اجسادشان خلق شده بود . پس اين همان قول را در بارهء اين‌ها افاده مىكند كه روحانى الحدوث است . از نظر بقا هم كه يقينى است كه پس از اجساد ارواح باقى است . بنا بر اين ، اين قولى است در بارهء روح .\r\nعده‌اى از محققين و علماى تشيع و تسنن ادعا كرده‌اند كه روح جسمانى الحدوث است ، اما روحانى البقاء است ، يعنى كيفيت حدوث روح به اين است كه از خود جسم سر چشمه گرفته و موجود شده است و به تدريج ، وقتى كه بدن از نطفه منتقل مىشود ، به علقه و مضغه و رفته رفته تكامل پيدا مىكند ، به حالى مىآيد كه از آن روح تولد پيدا مىكند ، از خود جسم روح موجود مىشود ؛ مثلًا فرض كنيد كه گلابى ، سيب و اين\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nميوه‌ها - كه از همين درخت و همين خاك است - از خاك رشد مىكند و درخت زردآلو پيدا مىشود ، و از درخت زردآلو هم شاخه و برگ و امثال اين‌ها ، تا از همان زردآلوى بسيار نرم و لطيف و شيرين ايجاد مىشود كه اين نتيجهء همين درخت و همين خاك است ، و از همين خاك و از همين زمين هم نطفه و علقه و . . . تا اين كه موجودى مىشود چهار ماهه . همان جا پس از چهار ماه ، از خود اين موجودى كه در رحم مادر از همين موجودات دنيا تكوين پيدا كرده ، يك موجود لطيف‌ترى خلق مىشود و آن عبارت از روح اوست . پس روح جسمانى الحدوث است ، منتهى پس از مدتى وقتى كه انسان مىميرد ، جسم از بين مىرود ، ولى آن حادث شده و روح باقى مىماند و هميشگى است و مىشود روحانى البقاء ، از نظر بقا و دوام هميشگى مىشود .\r\nو چنان كه روايات دارد انسان از نظر روح ديگر فنا ندارد . پيامبر اكرم صلى الله عليه و آله فرمود :\r\nمَا خُلِقْتُمْ لِلْفَنَاءِ بَلْ خُلِقْتُمْ لِلْبَقَاء ؛\r\nشما براى هميشگى آفريده شده‌ايد ، نه براى فنا .\r\nيعنى اگر جسدها هم فانى بشوند ، روح هميشه هست . به هر حال ، اين مسائل را در اين‌جا گاهى پيش مىكشند و اين مسائل مربوط است به اين كه كيفيت حدوث روح و كيفيت بقاى روح چه طور است و اين بحث در وجود و عدم موضوع است . و بحث در موضوع جزو مسائل اخلاقى نيست . حال اگر كسى از علما اين مسائل را در ضمن مسائل اخلاقى وارد كرده باشد و از اين‌ها صحبت كرده باشد ، يا اين‌ها را هم خيال كرده كه از عوارض موضوع است ، يا استطراداً اين مسأله را اين‌جا مطرح مىكنند .\r\n\r\nمسائل علم اخلاق\r\nمسائل علم اخلاق عبارت است از ابحاثى كه در بارهء اوصاف روانى انسان بحث مىكند . اوصاف روانى انسان تقسيماتى دارد : تقسيم اول ، اين كه اوصاف برخى طبيعى است و برخى كسبى است . اين يك رقم تقسيم . برخى از اوصاف انسان طبيعى\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nاست ؛ بدين معنا كه خداوند آنها را در خود اين وجود و در داخل ماهيت روح ايجاد كرده است ، در خميرهء روح اين صفات را به وديعت گذاشته است ، و بعضى از اوصاف كسبى است ، يعنى انسان آنها را كسب مىكند . ( البته اين نكته معلوم باشد كه بحث در علم اخلاق از صفات و ملكات است و نه از حالات ، چون بعضى از اوصاف روح انسانى ملكات است ، يعنى صفات راسخ و ثابت است كه به زودى زايل نمىشود و اگر چنانچه نباشد ، به زودى تحصيل نمىشود كرد . و برخى از صفات هم حالات است و صفات ملكه نيست ، مثل حب انسانى نسبت به كسى و بغض انسانى نسبت به كسى كه ممكن است به واسطهء ديدن يك وضعى در كسى به او حب شديد پيدا كند و دوست او شود و پس از اندك مدتى به جهت ديگرى با او دشمن بشود . حب و بغض نسبت به شخصى از حالات روح است ، نه از ملكات . ملكات عبارت است از صفاتى است كه در انسان پيدا مىشود و صفات راسخه است ) .\r\nگاهى به اين صورت صفات انسانى را تقسيم كرده‌اند : صفات ملكى ، صفات شيطانى ، صفات بهيمى ، و صفات سبعى . اين‌ها هم صفاتى است در انسان به يك تقسيم و هر يك از اين‌ها داراى شؤونى است ، مطالبى است ، احكامى است . صحبت ديگر كه در اين صفات مىكنند ، اين است كه مىگويند آيا صفاتى كه در انسان هست ، قابل است به اين كه اين صفات زياد بشود ، قابل است كه انسان اين صفات را كم كند ؟\r\nآيا زياده و نقص در اين صفات وارد مىشود يا نه ؟\r\nتقسيم ديگر ، اين كه آيا صفاتى كه در انسان هست ، ملكاتى كه در انسان هست ، آيا اين ملكات را مىشود به كلى زايل كرد ؟ مىشود ملكه‌اى را كه در انسان و در طبيعتش نهفته است ، مىتواند انسان بكوشد و آن ملكه را زايل كند ، آن صفات راسخه را زايل كند ؟ و يا ملكه‌اى را كه از اول در او نبوده ، با كوشش در روح خودش ايجاد كند ، و بعد صحبت مىشود كه اسباب و علل حدوث صفت‌ها در انسان چيست ؟ چه عللى پيدا مىشود كه ملكه‌اى در انسان ايجاد مىشود ، و يك ملكه‌اى در انسان متولد مىشود ؟ و همچنين چه علل موجب مىشود كه ملكات از بين برود و نابود بشود . و نيز بحثى\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nديگر مىكنند در اين كه : كيفيت ارتباط ملكات در انسان با يكديگر چگونه است ؟\r\nيعنى ملكه ناشى از كدام صفت است و ملكه ديگر است ريشه‌يابى مىكنند كه مثلًا فلان صفت از فلان صفت سرچشمه مىگيرد ، ظلم از تكبر سرچشمه مىگيرد . فرض كنيد اين صفت از آن صفت سرچشمه مىگيرد . كيفيت ارتباط صفات در علم اخلاق بحث مىشود و عمده نتايج صفات است ، بازتاب صفات است كه اين صفت چه نتيجه‌اى دارد براى انسان . يك صفتى كه در انسان موجود است ، صفت فاضله يا غير فاضله‌اى ، چه نتايجى و آثارى براى انسان ، در حيات انسانى ، در روح انسانى نسبت به فرد و نسبت به جامعهء انسانى دارد ؟ از آثار و نتايج صفات بحث مىشود و بالاخره تقسيم صفات به صفات حسنه و صفات قبيحه ، يعنى مجموع اوصاف انسانى را به دو بخش منقسم مىكنند ، يك بخش صفات فاضلهء انسان ، و صفات حسنهء انسان كه به نام فضايل ناميده مىشود . بخش ديگر صفات قبيحهء انسان كه به نام رذايل ناميده مىشود و مجموع اوصاف انسان در علم اخلاق به اين دو بخش تقسيم مىشود و بعد وارد بحث مىشوند .\r\nصفات فاضله را يكى يكى مىشمارند و در هر بحثى وارد مىشوند به اين كه ابتدا اين صفت در انسان از كجا پيدا مىشود و چه جورى بايد زياد و كم كرد و نتيجه وجود اين صفت چيست ؟ بعد در بارهء آن صفت بحث مىكنند . اگر از صفات فاضله باشد تعريف و تشويق مىكنند كه بايد ايجادش كرد و وسايل شدت او را ، تكامل او را ذكر مىكنند ، و اگر از صفات رذيله باشد بحث مىشود در اين كه بايد انسان بكوشد آن صفت را يا به كلى از خودش دور كند ، و يا اگر قدرت ازاله آن صفت و ريشه‌كن كردن آن را ندارد ، لااقل محدود كند كه اثر خارجى نگذارد . اين‌جا نكته‌اى بايد ذكر شود ( البته اين جزو همين تقسيمات اوليه است كه به عنوان تقريباً مسائل اوليه اين ابحاث است ) و آن اين كه تأثير صفات در افعال و رابط بين صفات و افعال چيست ؟\r\nارتباط بين صفات نفسانى چه ملكات فاضله باشد ، يا ملكات رذيله باشد بين آنها و افعال انسانى چيست . چنان كه در اين ضمن اين بحث هم پيش مىآيد كه ارتباط بين\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nعقايد انسانى و افعال انسانى چيست . پس در اين‌جا دو مطلب است : يكى عقايد انسان ، و يكى ملكات و صفات روحى انسان . عقايد مربوط به مغز است ، عقايد مربوط به فكر است ، عقايد انسان غير از صفات روحى انسان است ، عقايد انسان از افعال فكرى انسان است ، جزو افعال است تصورات و تصديقات انسانى افعال روحى و فكرى انسانى است ، اما صفات از الوان روح انسان است ، از اوصاف و ملكات روح انسان است . بنا بر اين ، اين خودش يك بحثى است كه انسان داراى عقايدى است ، انسان داراى افكارى است ، انسان داراى ملكات و اخلاقى است ، قهراً داراى افعالى است . رابطه عقايد انسان با افعال چيست ؟ و رابطهء اخلاق انسان با افعال چيست ؟ و قهراً اين هم پيش مىآيد كه رابطهء عقايد انسان و اخلاق انسان چيست ؟\r\nاين‌جاست كه در رابطه عقايد و اخلاق با افعال بايد بگوييم كه افعال انسانى هم از عقايد سرچشمه مىگيرد و هم از اخلاق ، يعنى تصورات و تصديقات و باورهاى انسانى - كه به نام عقايد ناميده مىشود - سبب مىشود كه افعال انسان انجام بشود . پس باورها از قبيل موتور حركت شيئى است ، ماشينى است و آنها اين ماشين را به حركت در مىآورد . عقايد است كه انسان را حركت مىدهد به سوى كارهاى مختلفى كه از وى صادر مىشود ، و اعتقادات است كه انسان را بر طبق آن اعتقادات به حركت در مىآورد . حال ، اگر اعتقادات صحيح باشد و اعتقاد الهى باشد ، حركت‌ها ، حركت‌هاى الهى خواهد بود . و اگر چنان كه غير الهى باشد ، حركت هم بر طبق او خواهد بود ؛ همچنان كه صفات انسان نيز مانند موتورى است كه انسان را حركت مىدهد به سوى افعال و اغلب افعال انسانى طبق همين صفت و اخلاقى كه در انسان موجود است صادر مىشود ؛ چنان كه آيهء شريفه هم اين نكته را اشاره مىكند كه :\r\n« قُلْ كُلٌّ يَعْمَلُ عَلَى شَاكِلَتِهِ » ؛\r\nهر كس بر حسب ساختار [ روانى و بدنى 
  ] خود عمل مىكند .\r\nشاكلهء عبارت از طبيعت انسان است . « شاكله » تشكل روحى انسان است ، ملكات\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nانسان است ، فطرت انسان است ، همان اخلاق است ، صفات درونى انسان است ، اعم از فضايل يا رذايل . و آيه مىگويد به اين كه هر انسانى عملش بر اساس طبيعت و ملكه روحى اوست ، اگر ملكه روحى او ، ملكه فاضله باشد ، افعال او هم بر طبق اين ملكه صادر مىشود ، و اگر ملكه روحى او ملكهء رذيله باشد ، افعال او بر طبق آن صادر مىشود .\r\nپس مقايسه اخلاق با افعال مقايسه موتور است با حركت . وقتى كه اين اخلاق باشد بر طبق اعمال او صادر مىشود . انسان متواضع اعمالى از او صادر مىشود طبق آن صفت تواضعش ، و انسان متكبر اعمالى از او صادر مىشود ، متناسب با آن صفت تكبرش ، چنان كه عقايد هم همين است ؛ يعنى اگر انسان اعتقادات داشته باشد ، طبق اعتقاد عمل صادر مىشود . پس عقايد و اخلاق هر دو نسبت به اعمال ، نسبت عليت و معلوليت را دارند . حال اين مسأله باز پيش مىآيد كه بنا بر اين ، ارتباط عقايد با اخلاق چيست ؟ البته عقايد مرتبه بالا را دارد ، صفات انسانى نسبت به اعمال عليت تامه ندارد ، به حساب ما اقتضا دارد . صفات اقتضا مىكند كه انسان كارى را انجام بدهد ، اما عليت نيست كه اصلًا قابل انفكاك نباشد ، عقايد گاهى اگر خيلى محكم شد ( بستگى دارد به اين كه آن عقيده و آن صفت مغزى و فكرى انسان چه جور باشد ) اگر چنانچه خيلى محكم بشود ، قدرت دارد به اين كه تمام اين صفات را از اقتضايش جلوگيرى كند و نگذارد اين صفات اثرى بكند . در خارج اين قدرت را آن دارد . از اين رو ، شما در تواريخ مىخوانيد عرب‌هايى كه وحشى بودند و عادات و صفات رذيلهء زيادى داشتند ، قساوت قلب داشتند ، عادت به خونريزى كرده بودند ، عصبيت‌هاى ناروايى داشتند ، صفت‌هاى بخل و كينه و امثال اين‌ها ، صفات ديگرى در آنها بوده . اين‌ها گاهى مىآمدند و معجزه‌اى از پيامبر اسلام مىديدند و مطالبى مىديدند و اعتقادشان بر نبوت ثابت مىشد و چنان اعتقاد پيدا مىكردند كه آن عقيده سبب مىشد كه از تمام اين اخلاق جلوگيرى بشود ؛ يعنى ديگر بر خودشان مسلط مىشدند . در يك آن ، در يك ساعت ، طورى آن عقايد تأثير مىكرده كه جلوى همه اين‌ها را مىگرفت و اصلًا افعال و كارها و كردارشان يك كردار ديگرى مىشد .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nپس عقايد قدرت دارد كه جلوى اقتضاييات اخلاقى را در انسان بگيرد . اخلاق و صفات روانى انسان اقتضاى صدور افعال و حركات را از انسان دارد ، منتهى عقيده گاهى قوى و محكم مىشود و جلوى اين‌ها را مىگيرد . و اين ايمان قوى مىخواهد و ايمان هم جزو همان عقايد است . بنا بر اين ، اگر آن قوى و محكم بشود ، اين اخلاق را نمىگذارد بر خلاف او اثر كند ، از اقتضائات اخلاق جلوگيرى مىكند . و اگر توافق پيدا كردند كه عيبى هم ندارد ، يعنى با هم شريك مىشوند و فعل انجام مىگيرد و گاهى مسأله عكس مىشود . يعنى عقايد آن هم اقتضا دارد به اين كه افعال صادر بشود . عقايد هم گفتيم ، نظير موتورى است براى صدور كارها ، و كردار از انسان . گاهى آن ضعيف مىشود و جنبه اخلاقى قوى مىشود ؛ يعنى مثلًا حرص شديد دارد ، ايمان دارد به مبدأ و معاد ، مثلًا غالب مسلمين ما ايمان دارند به مبدأ و معاد ، ايمان دارند به اصول و عقايد اسلامى ، اما صفت حرص گاهى اقتضايش قوىتر از ايمانشان مىشود ، مثلًا بعضى اوقات جبن ( ترس ) شديدتر از آن مىشود ، بخل بيشتر از آن مىشود .\r\nبنا بر اين ، اين اخلاق اثر مىگذارد ، آن بىاثر مىشود و عقايد تأثير نمىكند ، اخلاق تأثير مىكند . از اين رو ، مىبينيم كه اين عملش سبب مىشود كه وجوهات مالى اسلامى را ندهد ، گرچه آن اعتقاد و ايمانش اقتضا داشت به اين كه بدهد . و همچنين ساير صفات و ملكاتى كه در انسان هست . اگر عقايد ضعيف باشد و صفات قوى باشد ، اثر مىكند .\r\nپس اين‌جا اين مطلب روشن شد كه در واقع در انسان سه موضوع بايد مورد دقت بشود : عقايد و اخلاق و اعمال . دو موضوع عقايد و اخلاق ، هر دو جنبه اقتضا و عليت دارند ، نسبت به اعمال . اقتضاى هر دو اين است كه عمل انجام بشود . آن وقت اگر چنانچه هر دو مقتضى با هم شركت پيدا كردند و توافق كردند ، به اين صورت كه عقيده مطلبى را اقتضا مىكند و از قضا صفت روانيش هم همان را اقتضا مىكند ، قهراً فعل صادر مىشود و اين دو صفت شركت در اقتضا دارند ؛ مثل اين كه دو نفر مىخواهند يك راهزنى را مثلًا از خانه بيرون كنند ، يك وقت هم اين دو با هم تخالف\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nپيدا مىكنند ، يعنى عقيده عملى را اقتضا مىكند و اخلاق درونى ضد آن را اقتضا مىكند . اين جا هم هر كدام قوىتر شد ، او اثر مىكند . يك وقت عقيده قوىتر است ، او اثر مىكند ؛ يك وقت اخلاق قوىتر است ، او اثر مىكند ؛ يك وقت هم با هم تساوى پيدا مىكنند . نتيجه‌اش اين مىشود كه كار صادر نشود ؛ زيرا كه عمل يك موجودى است كه بايد علت تامه داشته باشد . وقتى كه دو تا مقتضى با هم نزاع كردند و هيچ يك اثر نكرد ، آن ديگر موجودى نمىشود . به هر حال ، اين بحث هم در اين‌جا مىآيد كه مقايسه اخلاق با عمل مقايسه اقتضاست ، مقايسه سببيت و مسببيت است ، ولى چون اين مقتضى ديگرى در بين هست ، گاهى اين اقتضا از مقتضايش جدا مىشود . اين مربوط است به كيفيت اوصاف .\r\nپس تا حال ، ما تقريباً از موضوع علم اخلاق صحبت كرديم - كه موضوعش معلوم شد - كه عبارت است از روح و روان انسانى است و مسائلش را هم گفتيم كه عبارت از صفات روانى انسان است . البته اين‌جا بعضى از نكات ديگر هست كه خوب است در اين مورد انسان متوجه بشود كه صفات روانى انسانى همان صبغة اللَّه است كه در آيه مىگويد :\r\n« صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً » .\r\nصبغه رنگ‌آميزى است ، يعنى همچنان كه پروردگار موجودات خارجى جهان را رنگ‌آميزى كرده و شما چشمتان را در جهان بگشاييد . به هر چه نگاه كنيد ، يك رنگ خاصى دارد ؛ حتى اين زمين ساده هم يك رنگ خاصى است ، آب مثلًا رنگ خاصى دارد ، سبزيجات رنگ خاصى دارد ، گل‌ها رنگ مخصوصى دارد ، به هر چه كه شما نگاه كنيد ، يك رنگ خاصى دارد كه اين رنگ‌آميزى را خدا كرده است . پس خداوند صبغه دارد و رنگ‌آميزى دارد نسبت به موجودات خارجى جهان ، نسبت به موجودات مادى جهان . بالاتر از اين رنگ‌آميزى الهى است نسبت به روان‌ها و اين اوصاف كه مىگوييم . اين جزء همان صبغه است . « صبغة اللَّه » يعنى رنگ‌آميزى خدا نسبت به روان‌ها كه همين طورىكه انسانى مىبيند ، خلق مىشود ، اوصافى در آن\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nظهور پيدا مىكند ، معلوم مىشود كه از ابتدا در او بوده است . و اين هم جزء رنگ‌آميزى پروردگار است نسبت به روح انسانى و صفات انسانى . و صفات انسانى رنگى است براى روح انسان . الوان روح انسان است . اين نكته اين‌جا قابل توجه است .\r\nنكته ديگرى كه در اين‌جا در همين مقدمهء اين بحث گفته مىشود ، اين كه اگر چنانچه بنا شد كه صفات انسانى در انسان از طرف پروردگار ايجاد شده باشد ، خلق شده باشد ، پس اين صفات ، صفات اختيارى انسان نيست ؛ يعنى گويا ايراد اين مىشود كه ما اگر قايل شديم كه همهء صفات فطرى است و در ذات انسان موجود شده يا نه ، مقدراى كسبىاست و مقدراى فطرى است . آن مقدارى از صفات كه فطرى است ، بنا بر اين ، غير اختيارى است . در انسان موجود شده و شما گفتيد به اين كه صفات انسانى سبب وجود افعال در خارج مىشود . پس اگر صفات انسانى از جملهء صفات رذيله باشد و آن صفات رذيله فطرى را خدا در انسان ايجاد كرده باشد ، آن صفات اقتضا مىكند كه از انسان كارهاى زشت صادر بشود . بنا بر اين ، اين كارهاى زشت و گناهانى كه صادر مىشود ، نبايد از نظر اسلام سبب عقوبت بشود ؛ زيرا كه اين كارها معلول صفات خبيثه و رذيله است در انسان . و صفات رذيله معلول خلقت انسان است ، يعنى طبيعى انسان است و از آن‌جا سرچشمه گرفته . پس اين انسان بىتقصير است .\r\nبنا بر اين ، اگر ما صفات فطرى را قبول كنيم ، همهء صفات را يا عده‌اى از صفات را فطرى بدانيم كه در علم اخلاق اين بحث مىشود . اين نكته و اين اشكال پيش مىآيد كه بايد قايل بشويم به اين كه افعال قبيحى كه از انسان صادر مىشود و معلول اين صفات مىشود ، معلول اين ملكات خبيثه مىشود ، و اين ملكات هم فطرى است در انسان ، نبايد عقاب داشته باشد . اين مطلب هم باز اين‌جا گاهى گفته مىشود ، و اين هم جوابش . در بيان قبلى كه ذكر كرديم و گفتيم كه صفات انسانى و ملكات انسانى در مقايسه با اعمال و افكار خارجى مقايسه علت و معلول ندارد . مقايسه اقتضاى مقتضى\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nو مقتضا را دارد ، كه اصطلاحاً علت آن است كه از معلول جدا نمىشود ، و مقتضاى آن است كه قابل انفكاك از مقتضاست .\r\nبنا بر اين ، صفات رذيلهء انسانى گرچه از صفات فطرى انسان است و خدا ايجادش كرده ، اما چنين نيست كه اين صفات انسان را مجبور كرده باشد در افعال ، و ديگر تخيل اراده‌اى نشود ، اين افعال بى اراده از انسان صادر بشود . نه اين طور نيست ؛ مثلًا اگر يك آدمى كه تشنه است و روزه گرفته ، آب هم هست و مىتواند تا مغرب هم صبر كند و روزه‌اش را تمام كند ، حالا اگر اين آدم بردارد آب بخورد ، گناه كند ، روزه‌اش را بخورد ، شما نمىتوانيد بگوييد كه معذور است ، زيرا كه تشنگى اقتضا كرد كه آب را بخورد ، براى اين كه تشنگى مقتضى است ، علت تامه كه نيست ، يعنى اگر تشنگى به مرتبه‌اى برسد كه از اين آدم سلب اختيار كند و بى اراده بردارد آب را بخورد ، ممكن است بگوييم معذور است و واقعاً هم معذور است ، اما تشنگى اين طور نيست ، تشنگى اقتضاست . اين آدم قدرت دارد كه جلوگيرى كند و نخورد . صفات انسانى در بارهء گناه هم همين‌طور است . و صفات انسانى گفتيم كه به نحو اقتضاست ، وقتى كه به نحو اقتضا شد ، بنا بر اين ، اگر ما از روايات اين مطلب را به دست آورديم كه مثلًا صفت حسد در تمام انسان‌ها موجود است . بنا بر اين ، اگر پشت سر كسى انسان حرف بزند ، بدون هيچ مجوز شرعى غيبتش را بكند ، يا وسيله نابودى او را فراهم كند ، وسيلهء اذيت و آزار او را فراهم كند ، وسيلهء كشتن او را فراهم كند ، فعاليت بكند در اذيت و آزار يك انسانى كه به او حسد دارد ، آن وقت بگوييم كه چون اين صفت حسد دارد ، پس بنا بر اين ، ايشان در اين كارها معذور است ، ولى اين طور نيست . صفت حسد اقتضا دارد كه اين آدم اين كارها را بكند ، بدگويى كند ، فعاليت كند ، به نابودى او بكوشد ، به زوال نعمت او بكوشد ، به زوال خود او كوشش كند ، درست است اين صفت اقتضاى اين را دارد ، اما علت تامه كه نيست ، يعنى خدا به او نيروى فكر و شعور و عقل هم داده و اراده و اختيارى هم داده كه جلوى اين اقتضا را بگيرد . و مسلماً اگر چنانچه اقدام بكند ، پس روى اختيار خودش بوده . پس اگر ما گفتيم صفات انسانى از\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nملكات انسانى از قبيل فطريات و داخل جوهرهء انسان است و خدا ايجادش كرده ، لازمه‌اش آن نيست كه در افعال قبيحه و در گناهان معذور باشيم .\r\nاين‌ها مطالبى است مربوط به مسائل اخلاق . پس موضوع علم اخلاق روان است و مسائل علم اخلاق ملكات و صفاتى است كه در او هست . در علم اخلاق از صفات روان بحث مىكنيم ، از اوصاف روح بحث مىكنيم . ابحاث خيلى زياد است . اين‌ها كه ذكر كرديم ، تقريباً فهرست‌وار از امهات تقسيمات و ابحاث بود كه در علم اخلاق هر يك از اين‌ها را جدا جدا ذكر مىكنند ، كيفيت حدوثش را بيان مىكنند ، كيفيت ازالهء او را بيان مىكنند ، و ريشه گرفتن صفتى از صفت ديگر را در علم اخلاق صحبت مىكنند و اين‌ها همه مقدماتى است براى آن .\r\n\r\nهدف از اخلاق\r\nغرض از علم اخلاق عبارت از اين است كه انسان خلق شده براى اين كه راهى را بپيمايد به سوى تكامل ، و انسانى باشد كه از بعد فكرى انسان صحيح و كامل شود و از بعد صفات روانى ، انسانى باشد كامل ، متخلق به اخلاق اللَّه ، متأدب به آداب رسول اللَّه صلى الله عليه و آله ، و از بعد عملى هم ، اعمال صالحه داشته باشد . كه قهراً اگر آن دو بعد كامل شد ، اين بعد سوم هم درست مىشود ، يعنى اگر از بعد اعتقادى و اخلاقى كامل شد ، از بعد عملى هم كامل خواهد شد . پس انسان خلق شده است تا در بعد اعتقادى و اخلاقى به مرحله‌اى از كمال برسد كه خليفة اللَّه بشود .\r\nهدف از بحث علم اخلاق ، هدف از تشكيل علم اخلاق و بحث در اخلاق ، اين است كه در اين‌جا صفات انسانى مطرح بشود ، صفات فاضله و رذيله از هم جدا بشود و راه پيدا كردن و تحصيل صفات فاضله روشن بشود و راه ازاله صفات رذيله يا پرده كشيدن روى صفات رذيله كه تأثير در افعال نكند . اين‌ها همه روشن بشود و انسان به كار بيفتد ، به فعاليت بيفتد تا آن غرض اصلى و هدف اللَّه - كه يك انسان كامل در بعد اخلاقى است - تأمين بشود ؛ يعنى انسان كامل وجود پيدا كند .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nپس هدف از علم اخلاق رسيدن انسان است در بعد اخلاقى به آن كمال مطلوبى كه خداوند خواسته است . و اين مهم‌ترين هدفى است كه يك انسان بايد داشته باشد ، و چون عظمت و شرافت هر علمى به شرافت هدف و غرض آن علم است ، روى اين معنا علم اخلاق يكى از شريف‌ترين علم‌ها حساب مىشود ؛ زيرا كه غرض از علم اخلاق آن است كه انسان از بعد روانى يك انسان كاملى بشود و علم اخلاق انسان را براى اين هدف است ، اين هم هدف علم اخلاق . پس در اين بحث ما سه موضوع را بيان كرديم ، يعنى موضوع علم اخلاق را ، و مسائل علم اخلاق را فى الجمله و هدف و غرض از علم اخلاق را ، و ان شاء اللَّه ديگر ابحاث را در آينده مطرح مىكنيم .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n\r\n38 . اخلاق در اسلام\r\nبعد از آن كه موضوع و مسائل علم اخلاق و هدف و غرض آن به طور اجمال بحث گرديد ، لازم است به عنوان تبصره به چند امر اشاره گردد .\r\n\r\nامر اول : بحث اعمال در علم اخلاق\r\nبا آن كه در علم اخلاق سخن از ملكات فاضله و رذيله و صفات انسانى است ، ولى در كتاب‌هاى اخلاقى در مورد برخى از افعال هم سخن به ميان آمده است . اين بدان جهت است كه مداومت بر افعال و ممارست بر كردار ، مولد و پديد آورنده ملكات است . و بحث در كردار انسانى و افعال واجبه و مستحبه و برخى از افعال ديگر و ذكر آنها در علم اخلاق به اين مناسبت است كه اين‌ها مقدمه تحقق و تحصل ملكات در نفس هستند . بنا بر اين ، بحث از افعال در اثناى علم اخلاق به دليل فوق موجب اشكال نخواهد بود .\r\n\r\nامر دوم : قيافه جسمى و روحى\r\nانسان داراى دو قيافه است : يكى قيافه جسمى و ديگرى قيافه روحى .\r\n\r\nقيافه جسمى\r\nقيافه جسمى و رنگ ظاهرى انسان از نطفه و علقه و مضغه و . . . رشد كرده و بزرگ شده و به اين شكل درآمده است . در مورد قيافه جسمى ، انسان به هيچ وجه در كيفيت\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nشكل گيرى آن دخالتى نداشته و اختيارى در آن ندارد . زشتى يا زيبايى ، سفيدى يا سياهى ، كوتاهى قد يا بلندى قد . . . هيچ گاه در اختيار شخص انسان نيست ؛ گرچه ممكن است عوامل ديگرى مانند پدر و مادر ، نوع تغذيهء آنان ، روش آنان يا محيط و مكانى كه آنها انتخاب مىكنند ، در قيافه ظاهرى انسان دخالت داشته باشند ؛ مثلًا اگر پدر و مادر در افغانستان زندگى كنند ، ممكن است فرزندشان داراى قيافه‌اى باشد و اگر در اروپا يا آفريقا زندگى كنند ، فرزندشان داراى قيافه‌هاى ديگرى باشد . بنا بر اين ، قيافه جسمى قيافه اجبارى است .\r\n\r\nقيافه روحى\r\nهمچنان كه جسم قيافه دارد و داراى هيئت و چهره و شكل و كم و كيف است ، روح انسانى هم داراى قيافه است و اين قيافه و چهره نيز ممكن است زشت باشد يا زيبا .\r\nگرچه اين زشتى و زيبايى در اين دنيا ظهور پيدا نمىكند ، لكن اين قيافه در عالم برزخ ظهور پيدا مىكند و در عالم قيامت بيشتر ظهور پيدا مىكند و گاهى بسيار زشت و گاهى بسيار زيبا و گاهى متوسط الحال است .\r\nقيافه روحى انسان ( بر خلاف قيافه جسمى ) در اختيار انسان است ؛ به اين معنا كه صفات حسنه و صفات زيبا و كمال انسانى در زيبايى قيافه روحى انسان دخالت دارد و صفت‌هاى زشت و رذيله سبب بدقيافه شدن روح مىشود .\r\nانسان مىتواند با كوشش خود ، ملكات فاضله و صفات زيبا را در خود ايجاد كند و اگر ريشه اين ملكات و صفات در او وجود داشته باشد ، به تقويت و كمال آنها بپردازد و بدين وسيله قيافه روح خود را كاملًا زيبا نمايد ؛ همچنان كه مىتواند با تحصيل صفات رذيله يا تقويت ريشه‌هاى موجود به وسيله افعالش ، موجب زشتى قيافه روحىاش شود . بنا بر اين ، چون قيافه و چهره روح عبارت از ملكات و صفت فاضله و رذيله است و چون اين ملكات و صفات در اختيار انسان است ، پس ساختن و شكل دادن قيافه روحى به دست خود انسان قرار دارد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nهمانطور كه قبلًا اشاره شد ، زشتى و زيبايى روح در عالم برزخ و قيامت ظاهر مىشود . در مورد عالم برزخ ممكن است كه معتقد بشويم خود روح به تنهايى و بالاستقلال ظهور پيدا نمىكند ، بلكه در يك قالب مثالى - كه مثل همين بدن است - ظهور پيدا مىكند . و همان گونه كه روح در اين بدن موجب حيات و حركت جسم است ، در عالم برزخ هم روح در قالب مثالى وارد و موجب حركت آن مىشود ، لكن قيافه قالب مثالى مناسب و همگون با قيافه روحى انسان است ؛ به اين معنا كه اگر قيافه روحى انسان برحسب صفات حسنه او زيبا باشد و انسان متقى و مؤمنى باشد ، قالب مثالىاش در عين اين كه شناخته مىشود ، بسيار زيبا خواهد بود و صفات رذيله انسانى - كه موجب زشتى قيافه روح او است - قالب مثالى را يك موجود وحشتناك و بد قيافه‌اى خواهد كرد .\r\nدر مورد قيامت هم خود اين بدن - كه در دنيا هست - زنده خواهد شد و روح - كه در عالم برزخ بايگانى شده - به همين بدن - كه در دنيا داخل خاك شده - وارد خواهد شد :\r\n« وَ نُفِخَ فِى الصُّورِ فَإِذَا هُمْ مِنَ الْأَجْدَاثِ إِلَى رَبِّهِمْ يَنْسِلُونَ » ؛\r\nهمگى با يك صيحه از قبرها بيرون مىآيند و به سوى پروردگارشان سرازير مىشوند .\r\nبنا بر اين ، روح انسان در عالم قيامت با همين بدن وارد محشر مىشود ، لكن خصوصيات زيبايى و زشتى روح در جسم انسانى نمودار خواهد شد و زيبايى روح در زيبايى بدن و قامت و رنگ و هيئت آن اثر مىگذارد و زيبا مىشود . و همچنين زشتى روح در جسم ظاهر و آن را زشت مىنمايد ، در عين حال كه شناخته مىشود و آن حالت اولىاش گم نمىشود . چنان كه مىبينيم ، كاريكاتورهاى هولناك و وحشتناك عجيب مىكشند و مع ذلك ، كاملًا مشخص است كه كاريكاتور مربوط به چه شخصى است . بنا بر اين ، زشت يا زيبا شدن انسان در عالم قيامت به حسب زشتى\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nيا زيبايى روح انسان منافاتى با اين كه قرآن مىگويد : « همين بدن‌هاى دنيوى را در قيامت زنده مىكنيم » ، نخواهد داشت .\r\nپس يكى از جنبه‌هاى بحث در اخلاق فاضله اين است كه چون اخلاق فاضله در قيافه هميشگى ما در عالم برزخ و پس از آن در عالم قيامت تأثير دارد و آبروى هميشگى ، در ميان قيافه‌هاى زيباى دوستان خدا در عالم قيامت به اخلاق فاضله و صفات حسنه ما در اين دنيا بستگى دارد . بايد كاملًا در اين جهت جديت كنيم كه روحمان را زيبايى و صفا و جلا بدهيم تا در آن‌جا قيافه منحوسى نداشته باشيم .\r\nاز يكى از علما ( ظاهراً مرحوم كلباسى در اصفهان بوده ) داستانى نقل شده كه ذكر آن در اين‌جا بى مناسبت نيست . اين عالم داراى خانواده‌اى بسيار نجيب و با تقوا بوده است و همه آنها مواظبت كامل داشته‌اند كه غذا و پوشاك و لباس و همه چيزشان از راه حلال تحصيل شود . اين خانواده طفل كوچكى داشتند كه در چنين محيطى تربيت شده بود و ابداً غذاى مشتبه نديده بود . يك روز كه اين بچه در خانه ناراحتى و گريه مىكرد ، او را به گردش در كوچه و بازار بردند ، ولى بچه به جاى اين كه مانند بچه‌هاى ديگر با تماشاى كوچه و بازار و چيزهاى تازه آرام گيرد ، با ديدن افراد ، داد مىزد و جيغ مىكشيد و گريه مىكرد . شخصى كه اين طفل را به گردش برده بود ، به خانه برگشت و به آقا گفت : بچه ديوانه شده ، اختلال حواس پيدا كرده وقتى مردم را مىبيند ، با وحشت داد مىزند و گريه مىكند . آقا گفت : نه بچه ديوانه نشده است . در اثر تربيت اخلاقى در خانه و غذاها ، اين بچه بسيار پاك است ، صفاى روح و جلاى طبع پيدا كرده است ، وانگهى هنوز معصوم است . وارد محيط نشده و گناهى نكرده است . اين طفل با چشمش چيزهايى را مىبيند كه ما نمىبينيم و مردم را به قيافه عالم برزخشان مىنگرد و حقيقتشان را مىبيند ؛ همانطور كه پيامبر و امام گاهى افراد را به همان قيافه واقعى مىديدند . اين طفل هم با آن خصوصيات همانطور است . ممكن است شخصى را به شكل گرگ و يكى را به شكل روباه و ديگرى را به قيافه شغال يا گراز ببيند .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nدر روايات هم وارد شده است كه برخى به شكل گراز و عده‌اى به قيافه گرگ و بعضى همچون روباه محشور مىشوند .\r\nصفات رذيله انسان سبب مىشود تا انسان قيافه‌هاى وحشتناك و مدهشى پيدا كند .\r\n\r\nامر سوم : اخلاق گامى فراتر از . . .\r\nممكن است در شخصى صفات رذيله وجود داشته باشد ؛ چه آن كه از اول در او وجود داشته و يا آنها را كسب كرده باشد ، لكن متنبه شده و به كارهاى نيك پرداخته است و افعال واجب را انجام و از گناهان و محرمات اجتناب مىكند . در اين فرض ، ممكن است گفته شود كه ديگر چه ضرورتى دارد كه انسان بر خود فشار بياورد و صفات رذيله ، مانند حسد ، تكبر ، بخل ، جبن ، قساوت قلب و امثال اين‌ها را از نفس خود زايل نمايد ، بلكه آنچه كه لازم است ، مراعات واجبات و محرمات است در مقام عمل .\r\nگرچه اگر انسان مصمم باشد به تكاليف خود عمل نمايد ، قهراً ملكات در او تغيير پيدا مىكند . جواب در فرض مذكور ، اين است كه در علم اخلاق هدف تنها اين نيست كه انسان گناه نكند ، بلكه مراحل ديگرى وجود دارد كه بدون تحصيل اخلاق فاضله مناسب با انسان كامل و بدون دور كردن صفات رذيله از خود ، دستيابى به آن مراحل امكان پذير نيست . اعمال به تنهايى و بدون اخلاق فاضله فقط يك ظاهر سازى است و همانند آن است كه مقبره‌اى بسيار زيبا با فرش خوب و عكس و آيينه زيبا و تشريفات ديگر ساخته شده ، ولى درون آن گنديده و خراب باشد . يا مثل آن كه دخمه‌اى دربسته و ظلمانى بيرونش را چراغانى كنند . يا همچون انسانى است كه مبتلا به امراض پوستى باشد و به طبيب مراجعه نموده و پزشك براى درمان او دو نوع دارو تعيين نموده است : يكى براى استعمال ظاهرى و بر طرف كردن ظاهر مرض جلدى و ديگرى براى خوردن ، به منظور ريشه‌كن كردن اصل مرض ؛ ولى مريض ، داروى نوع اول - كه مربوط به ظاهر است - استعمال مىكند و آنچه را مربوط به قلع و قمع مرض است ، نمىخورد . در اين صورت ، گرچه ممكن است مرض تا حدى بهبود پيدا كند ،\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nولى چون ريشه مرض هنوز در باطن وجود دارد ، بالاخره باز مرض بيرون مىزند و ظهور پيدا مىكند .\r\n\r\nهدف علم اخلاق\r\nهدف علم اخلاق اين است كه در عين خوبى ظاهر ، عمدتاً باطن خوب و زيبا شود . و انسان گرچه رعايت واجبات و محرمات را در مقام عمل بنمايد ، اگر احساس كند كه در درون او اخلاق رذيله وجود دارد ، اگر چه قدرت آن را داشته باشد كه از كشش اخلاق رذيله به سوى كارهاى زشت جلوگيرى نمايد ، باز هم اين انسان ناقص است و بايد كوشش نمايد به كلى ريشه اخلاق كثيف و رذيله را از خود دور نمايد و با تحصيل اخلاق فاضله و صفات نيك باطن خود را نورانى و از هر گونه مرضى پاك نمايد . بنا بر اين ، اكتفا به رعايت واجبات و محرمات مربوط به فقه است . و اما علم اخلاق به اين مقدار قناعت نكرده و هدف آن تصفيه باطن از صفات رذيله و ارائه روش‌هاى تحصيل صفات حسنه است .\r\n\r\nامر چهارم : حجاب ظلمت و حجاب نور\r\nهمان گونه كه اعمال زشت بين انسان و خدا حجاب مىشود ، صفات رذيله نيز مانع كمال انسان مىشود و بين او و مبدأ حجاب مىشود ؛ همچنان كه ملكات فاضله و صفات نيك موجب صفاى روح و قابليت آن براى تابش انوار الهى و پذيرش علوم و معارف و رسيدن به كمالات مىشود .\r\nعلماى اخلاق حجاب را بر دو گونه دانسته‌اند : يكى حجاب ظلمت و ديگرى حجاب نور .\r\n\r\nحجاب ظلمت\r\nظلمت عبارت است از همان اخلاق رذيله ، مانند بخل و حسد و كينه و امثال آنها - كه همگى ظلمت‌هايى هستند كه بين انسان و خدا و بين انسان و كمالاتش حجاب واقع شوند - و علم اخلاق متكفل است كه اين حجاب‌ها را بر طرف نمايد ؛ همان گونه كه\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nاعمال زشت و گناهان و طغيان‌ها نيز به نوبهء خود حجاب‌هاى ظلمانى هستند ؛ گرچه اين قسم به طور مستقيم مورد بحث علم اخلاق نيست و ممكن است از جهت اين كه اين اعمال در قلب و روان حالتى را ايجاد مىكنند كه مانع بين قلب و اللَّه مىشوند ، مورد بحث قرار گيرد .\r\n\r\nحجاب نور\r\nو اما حجاب نور - كه در روايات خاصه ، در روايات معراجيه ، ذكر شده كه پيغمبر صلى الله عليه و آله از حجاب نور گذشت - چه معنايى مىدهد ؟ و اگر نور است ، چگونه نور مىتواند حجاب باشد ؟ ! اعمالى مانند اشتغال به دنياى حلال و زينت و آرايش و بازىها و تفريح‌هاى مباح و ديگر كارهايى كه اسلام حرام نكرده است يا حالاتى مانند شوق و عشق به خانه ، زن ، فرزند و امثال آنها ، و لو آن كه حلال باشد ، همه اين‌ها حجاب‌هايى هستند بين انسان و اللَّه ( مثلًا وقتى انسان نماز مىخواند و فكرش به اين طرف و آن طرف مىرود و روحش غافل مىشود در جاهاى ديگر سير مىكند ، بيانگر همين حجاب است ) كه انسان نماز مىخواند و در اثر آن فكرش در جاى ديگر است ، از خدا غافل مىشود . پس همه آن اعمال و اين حالات و صفات حجاب‌اند ، لكن چون حلال هستند ، آنها را به حجاب نور تعبير مىكنند .\r\nرفع حجاب ظلمت واجب است و رفع حجاب نور مستحب . گرچه از نظر علم اخلاق رفع حجاب نور نيز لازم است ؛ چرا كه علم اخلاق مىخواهد انسان به مراحل كمال برسد و لاجرم بايد موانع و حجاب‌هاى آن را از ميان بردارد تا انسان شايسته آن شود كه انوار و معارف الهى در او منعكس شود و به مقام خليفة اللَّه برسد . و مادام كه آيينه قلب انسان از غبار و زنگار و كدورت پاك نشود و همهء حجاب‌ها از بين نرود ، اللَّه و مظاهر اللَّه و معارف كمالات انسانى در او منعكس نخواهد شد .\r\nدر برخى روايات وارد شده و مرحوم نراقى نيز در جامع السعادات از معصوم عليه السلام نقل كرده كه :\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nلا تدخل الملائكه بيتاً فيه كلب ؛\r\nفرشتگان در خانه‌اى كه در آن سگ باشد وارد نمىشوند .\r\nمنظور از اين حديث سگ‌هايى نيست كه برخى به حسب ضرورت و محافظت گله از دزد و گرگ در خانه نگهدارى مىكنند و در عين حال صاحبخانه متدين و مؤمن است ، بلكه منظور خانه دل است كه در آن نجاست و پليدى صفات رذيله جايگزين شده باشد كه ديگر اين دل فرودگاه فرشتگان خدا نخواهد بود ؛ فرشتگانى كه معارف الهى را در قلب القا مىكنند . امام صادق عليه السلام مىفرمايد :\r\nمَا مِنْ قَلْبٍ إِلَّا وَ لَهُ أُذُنَانِ عَلَى إِحْدَاهُمَا مَلَكٌ مُرْشِدٌ وَ عَلَى الْأُخْرَى شَيْطَان ؛\r\nقلب را دو گوش است كه از يكى شيطان و از ديگرى فرشته در آن فرود مىآيد .\r\nپس فرشته است كه معارف را در قلب وارد مىكند ؛ همان گونه كه فرشته روح الامين بود كه قرآن را بر قلب مبارك پيغمبر فرود آورد :\r\n« نَزَلَ بِهِ الرُّوحُ الْأَمِينُ * عَلَى قَلْبِكَ لِتَكُونَ مِنَ الْمُنْذِرِينَ * بِلِسَانٍ عَرَبِيٍّ مُبِينٍ » ؛\r\n« روح الامين » آن را بر دلت نازل كرد ، تا از [ جمله 
  ] هشداردهندگان باشى ؛ به زبان عربى روشن .\r\nبنا بر اين ، اگر قلب انسان مهيا و صاف و پاكيزه باشد ، از سوى خدا و به وسيله فرشته به او الهام مىشود و الطاف و علوم الهى در آن منعكس مىشود و بديهى است كه قلب كدر و ظلمانى هرگز قابليت انعكاس الهامات را نخواهد داشت .\r\nحديث معروف « النظافة من الايمان ؛ نظافت از ايمان است » - كه مردم اكثراً در حمام‌ها ، توالت‌ها و مراكز عمومى مىنويسند - گرچه شامل نظافت خارجى بدن ، خانه ، محيط زيست و غيره مىشود و پاكيزگى در همه اين‌ها از ايمان است ، ولى از\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nآن‌جا كه كلام معصومين ، همچون قرآن ، داراى بطون است و ممكن است داراى چند مصداق و معانى متعدد باشد ، در موارد اين حديث نيز به نظر مىرسد مصاديق مهم‌تر و معانى واضح‌تر ديگرى نيز دارد :\r\n1 . پاكيزگى فكر و مغز انسانى از آلودگى و عقايد و باورهاى انحرافى تا ايمان و اعتقادات صحيح در او راه يابد .\r\n2 . پاكيزگى قلب و روان انسان از پليدىها و صفات رذيله تا زمينه تكامل و ايمان در او فراهم شود .\r\n3 . پاكيزگى عمل از گناهان و كارهاى ناشايست تا كردار زيبا جايگزين آن شده و ايمان عمل تحقق يابد . پس اين روايت شامل سه بعد ديگر انسان ، يعنى فكر ، روان و عمل نيز مىشود .\r\n4 . پاكيزگى بدن و لباس و خانه و مسكن و بالاخره ، پاكيزگى مجموعه محيط زيست انسان‌ها كه در قانون اساسى هم اين مسأله گنجانده شده است . بنا بر اين ، منظور از نظافت در حديث شريف شامل همه معانى چهارگانه است و همه اين نظافت‌ها جز ايمان است .\r\nدر اين‌جا روايتى نقل شده است از حضرت امير المؤمنين عليه السلام كه خوب است مورد توجه قرار گيرد :\r\n« إن من أحبّ عباد اللَّه إليه عبداً أعانه اللَّه على نفسه ، فاستشعر الحزن و تجلب الخوف فزهر مصباح الهدى فى قلبه » ، إلى أن قال : « قد خلع سرابيل الشهوات و تخلى من الهموم إلا هماً واحداً انفرد به ، فخرج من صفات العمى و مشاركة أهل الهوى و صار من مفاتيح أبواب الهدى و مغاليق أبواب الردى ، قد أبصر طريقه ، و سلك سبيله ، و عرف مناره ، و قطع غماره ، و استمسك من العرى بأوثقها ، و من الجبال بأمتنها ، فهو من اليقين على مثل ضوء الشمس » .\r\nمحبوب‌ترين بندگان نزد خدا بنده‌اى است كه خدا او را در تسلط بر نفس و\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nتطهير آن كمك نموده است . پس حزن و اندوه را شعار خود قرار داده است ( منظور اندازه از معاصى و قيامت و عالم آخرت است ) . و لباس ترس از اللَّه و معاد و سؤال در قيامت را بر روح خود پوشانده است . و آن گاه چراغ هدايت در او روشن گرديده است . همانا لباس‌هاى شهوت و هوس از او كنده شد ( آن گاه چراغ هدايت در او روشن مىشود كه لباس شهوات و هوس‌ها از او برداشته شده باشد ) و از همه غم‌ها و غصه‌ها فارغ گرديده ( غم‌هاى دنيا و وسايل آن ) ، بجز يك غصه كه تنها هم و غصه او است ( هم و غصه دين ، خدا و رسيدن به مراتب كمال ) . چنين انسانى از كورى رهايى يافته ، و از مشاركت با اهل هوى و هوس بيرون رفته است ، و به جايى رسيده كه خود از كليدهاى درهاى هدايت جامعه شده است . ( چنين انسانى انديشه ، عمل و گفتار و كردارش هدايت‌گر جامعه است و همچون كليدى درهاى هدايت را بر مردم مىگشايد ) و وسيله بسته شدن درهاى هلاكت گرديده است . ( با تماس با هر فرد و هر گروهى درهاى گناه و انحراف اعتقادى و عملى را بر آنان مىبندد ) ، طريقش را با بصيرت پيدا كرده و راهش را پيموده است و در پيمودن راه به سوى خدا علائم راه را شناخته ( منار در اين جمله حديث ، عبارت است از علائم راهنمايى براى كسى كه مىخواهد راهى را بپيمايد ) و از سرازيرى و سقوط خاطر جمع شده است و شدايد و ناملايمات را پشت سر گذاشته است و به مطمئن‌ترين وسيله‌ها و محكم‌ترين ريسمان‌ها چنگ انداخته است . آن چنان نور يقين در دل او تابيده كه همانند نور آفتاب در روز روشن است ( و اين همان چيزى است كه مقصد علم اخلاق است ) .\r\nوقتى انسان كوشش كرد كه صفات زشت و ملكات رذيله را - كه حجاب است - از قلب خويش پاك نمود ، آن چنان نور يقين بر قلبش مىتابد كه همه چيز برايش مثل روز روشن مىشود .\r\nبديهى است كه براى رسيدن به اين مقصد بايد با استفاده از متخصصين علوم الهى نسخه‌هاى شفابخش آنان را جامهء عمل پوشاند كه حضرت لقمان حكيم به فرزندش\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nاين گونه وصيت نموده است :\r\nيا بنى ! جالس العلماء ، و زاحمهم بركبتك ؛\r\nفرزند دلبندم ، با دانشمندان قرين و همنشين باش و از آنان مطالب علمى را فراگير .\r\nآن چنان به دانشمندان راه پيدا كن و به آنان نزديك شو كه زانوى تو مزاحم زانوهاى آنان شده و از آنان درس فرا گير تا اخلاق رذيله را از خود دور سازى .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n( 39 )\r\n\r\n39 . اخلاق در اسلام\r\n\r\nامر پنجم : بذر صفات در نهاد انسان\r\nمرحوم نراقى در رابطه با صفات و ملكات چنين گفته است :\r\nكلّ نفس فى بدء الخلقة خالية عن الملكات بأسرها ، و إنّما تتحقّق كلّ ملكة بتكرر الأفاعيل و الآثار الخاصّة به . . . فالنفوس الإنسانية فى أوائل الفطرة كصحائف خالية من النقوش والصور تقبل كلّ خلق بسهولة ، كالحديد القريب من النار ؛\r\nروان انسان‌ها در ابتداى خلقت و در كودكى از همه ملكات فاضله و رذيله خالى است و در اثر تكرار اعمالى كه از او سر مىزند كه طبعاً هر عملى داراى آثار مخصوص به خود است ، ملكات در نفس انسان تحقق مىيابد ، نفس انسان در ابتدا خلقت مانند كاغذ سفيدى است كه هيچ نقش و صورتى در آن ترسيم نشده است . از اين رو ، به وسيله كارهايى كه طفل انجام مىدهد و تربيتى كه در آن قرار مىگيرد . صفات را مىپذيرد ، همانند آهنى كه نزديك آتش قرار گرفته حرارت را به خود جذب مىنمايد .\r\nاين سخن مرحوم نراقى است ، ولى ما در اين كه به طور كلى روان انسانى در ابتداى امر از همه صفات خالى باشد ، ترديد داريم ، بلكه - همان گونه كه در علوم جديد نيز مطرح شده است - صفات انسانى اگر همه آنها نباشد ، لا اقل مقدار زيادى از آنها موروثى است و در طينت و نهاد انسانى از اول به صورت استعداد وجود دارد ،\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nلكن اين استعدادها رفته رفته به وسيله افعال و تربيت‌ها و امثال آن شكوفا مىشود . اگر تربيت و افعال خارجى با آن بذرها و استعدادهاى توافق و همگونى داشت ، سبب مىشود كه ملكات و صفات زودتر شكوفا شده و اگر تربيت و افعال خارجى بر خلاف و متضاد با آنها باشد ، قهراً آن ملكات را مىميراند و زير پرده قرار مىدهد .\r\nدر علوم جديد نيز تصريح شده كه ژن‌ها و كرومزوم‌هايى كه در سلول‌هاى اوليه انسان و در اسپرم و اوول هست ، حامل وراثت هستند . و ما در اين‌جا لازم نيست ادعا كنيم همه صفات موروثى است ، بلكه قدر مسلم مقدارى از اخلاق و صفات موروثى است . و اين طور نيست كه انسان در آغاز از همه ملكات خالى است و به اصطلاح ، لا به شرط محض بود و بعداً به وسيله تربيت به شرط شىء شود .\r\nگذشته از اين كه اين نظريه از نظر علوم جديده مردود است و روايات نيز آن را رد مىنمايد ، اين معنا از ائمه اطهار عليهم السلام و از امام صادق عليه السلام روايت شده كه : « منه موهوبى و منه كسبى ؛ برخى از اخلاق و صفات در وجود و نهاد انسانى وجود دارد و بعضى كسبى است و بايد با تلاش آن را به دست آورد » .\r\nاز آيات نيز اين معنا استفاده مىشود :\r\n« قُلْ كُلٌّ يَعْمَلُ عَلَى شَاكِلَتِهِ » ؛\r\nبگو : هر كس بر حسب ساختار [ روانى و بدنى 
  ] خود عمل مىكند .\r\nاعمال انسان از ملكات فطرى ( شاكله به معناى فطرت و طبيعت است ) او نشات مىگيرد . و :\r\n« فِطْرَةَ اللَّهِ الَّتِى فَطَرَ النَّاسَ عَلَيْهَا » ؛\r\nفطرتى خدايى كه خداوند مردم را برآن آفريده است .\r\nو آيات و روايات ديگرى نيز هست كه بر اين مطلب دلالت دارد ، ولى ما فعلًا در اين‌جا درصدد بيان تمام آنها نيستيم ، ولى فى الجمله مسلم است كه انسان بدواً خالى\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nاز ملكات و صفات نيست . يك وقتى هم در اشعار حافظ مىخوانديم كه :\r\n به دست خويش چهل روز باغبان ازل * گلى نماند كه تخمش نكشت در گل ما \r\nكه منظورش از باغبان ازل ، خداوند متعال است كه در طى چهل روزى كه به قول خودش گل آدم را مىسرشتند ، تخم ملكات و صفات انسانى را در آن كاشته است .\r\nبعد از آن كه مسلم شد صفات در طبيعت و نهاد انسان اجمالًا وجود دارد ، ممكن است در بعضى انسان‌ها در اثر عامل وراثت با هر عامل ديگرى صفات نيك بيشتر و صفات بد كمتر باشد . و در برخى ديگر ، به عكس ، صفات بد بيشتر و صفات نيك كمتر باشد . و اما اين كه آيا اين صفات قابل تغيير و تبديل است و مىشود كه صفات نيك را به وسيله كارهاى زشت محو و نابود كرد يا صفات رذيله را با برنامه‌ها و تربيت‌هاى اسلامى و دستورات شرعى ريشه‌كن نمود ، بحثى است براى جاى خودش ، ولى منظور ما در اين‌جا اين است كه در انسان استعدادهايى وجود دارد و روايت مشهور - كه از پيغمبر اكرم صلى الله عليه و آله نقل شده - بر اين معنا گواهى مىدهد :\r\nكُلُّ مَوْلُودٍ يُولَدُ عَلَى الْفِطْرَةِ حَتَّى يَكُونَ أَبَوَاهُ يُهَوِّدَانِهِ وَ يُنَصِّرَانِهِ وَ يُمَجِّسَانِهِ ؛\r\nهر مولودى بر فطرت توحيد و اسلام متولد مىشود ( كه در فطرتش اقتضاى اين معنا هست ) ، ولى بعداً پدر و مادرش ( و محيط او را تغيير مىدهند و روى فطرتش را مىپوشانند ) يهوديش مىكنند ، نصرانيش مىكنند و مجوسيش مىكنند .\r\nاين عوارض مىآيد و آن فطرت و ملكات كه در نهاد و باطن او وجود داشته از بين مىبرند .\r\n\r\nامر ششم : رابطه ثواب و عقاب با اعمال\r\nدر مورد ثواب و عقاب اعمال انسان در آخرت علما دو گونه سخن گفته‌اند : برخى قايل شده‌اند كه ثواب و عقاب چيزى غير از عمل انسان است ؛ به اين معنا كه خداوند\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nدر ازاى معتقدات و كارهاى خير و عبادات ، بهشت و نعمت‌ها و ميوه‌ها و حورالعين و سرور و رحمت خود را به عنوان ثواب در آخرت به انسان عنايت مىفرمايد . و همچنين در برابر كارهاى زشت و گناهان انسان را در عقاب و آتش قرار مىدهد و در اين صورت ، هر يك از ثواب و عقاب غير از اعمال نيك و بد انسان است .\r\nعده‌اى ديگر از علما گفته‌اند ثواب و عقاب همان اعمال نيك و بد انسان است ؛ به اين معنا كه اعمال خوب حالتى در روان انسان پديد مىآورد كه همان حالت تبديل به ثواب آخرت مىشود و اعمال زشت موجب حالتى در روان مىشود كه آن حالت به عقاب مبدل مىشود ؛ همان گونه كه اعمال خوب و بد و نتايج روانى آنها و صفات فاضله و رذيله شكل دهنده قيافه بد يا خوب انسان در آخرت است .\r\nطبق اين قول ، ثواب و عقاب ، تجسم اعمال انسان است ؛ مثل آن كه اگر انسان سرما خورده مقدار زيادى سركه بخورد ، به طور طبيعى حالتى در مزاج او ايجاد مىكند كه ساعتى بعد تب شديدى را در پى خواهد داشت . يا آن كه كودكى بر خلاف توصيه بزرگ‌ترها گردو يا هر چيز محكم ديگرى را با دندان خود بشكند ، به طور طبيعى بعد از چندين سال موجب فساد دندان او مىشود كه شب تا صبح از درد شديد فرياد مىكشد . و اين در نتيجه همان كار خبط است كه ممكن است بعد از بيست سال ظاهر شود . همچنين بهجت‌ها و خوشىها و نعمت‌هاى بهشتى در آخرت نتيجه همين غصه‌ها ، رنج‌ها ، گرسنگىها ، جهادها ، تلاش‌ها و كارهاى خير اين جهان است . و همچنين هوس‌ها و مستىها و گناهان - كه حالات خوش اين جهان است - كه در عالم قيامت به صورت آتش و حرارت و عذاب در مىآيد . بنا بر اين ، ثواب و عقاب عين اعمال انسانى است كه متناسب با عالم ديگر ظهور پيدا مىكند .\r\nبنا بر اين ، ثواب و عقاب ، به گفته برخى ، نتيجه اعمال خوب و بد انسان است ؛ و به گفته عده‌اى ، ثواب و عقاب ، عين اعمال او است . و هر يك از دو گروه براى اثبات ادعاى خود از آيات قرآن استفاده كرده‌اند .\r\nالبته براى هر يك از دو قول شواهدى در آيات يافت مىشود و لكن به نظر\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nمىرسد به هر دو صورت امكان دارد ؛ به اين معنا كه برخى از اعمال نتيجه‌اش غير از خود آن اعمال است . و در بعضى از اعمال ، به گونه‌اى است كه حالتى در انسان ايجاد مىكند كه آن حالت در آخرت به حسب عمل ، مبدل به نعمت و بهشت با عذاب و جهنم مىشود و پس ادعاى اين كه ثواب و عقاب در مورد همه اعمال فقط به صورت اول يا فقط به صورت دوم باشد ، صحيح نخواهد بود .\r\nارتباط مسأله فوق و طرح آن در اين‌جا به اين مناسبت است كه بر مبناى اين كه ثواب‌ها و عقاب‌ها كلًا يا بعضاً تجسم اعمال خوب و بد انسانى باشد ، پاى ملكات نفسانى به ميان مىآيد ؛ به اين شكل كه اعمال انسان كم و كيف و حالتى در روح او ايجاد مىكند كه همان حالت و كم و كيف به سرور و بهجت و نعيم يا به عذاب و حجيم تبديل مىيابد و طبعاً بحث از ملكات نفسانى از مسائلى است كه در علم اخلاق مورد بحث قرار مىگيرد .\r\n\r\nامر هفتم : رابطه عقايد با اعمال و ملكات با اعمال\r\nقبلًا اشاره كرديم كه رابطه عقايد و اعمال و همچنين اخلاق و ملكات با اعمال انسان رابطه عليت و معلوليت است ؛ يعنى عقايد و افكار نيك ، انسان را به اعمال و كردار نيك وا مىدارد و افكار زشت موجب بروز اعمال و كردار زشت در انسان مىشود . و همچنين اخلاق و ملكات فاضله انسان را به اعمال خوب و اخلاق و صفات رذيلهء او را به كارهاى زشت وا مىدارد . در اين‌جا توضيح اين مطلب لازم است كه عليت عقايد و افكار نسبت به اعمال يا عليت اخلاق و ملكات نسبت به اعمال در مرحله اول است ، ولى در مرحله بعد ، يعنى بعد از تحقق اعمال و انجام آن در خارج به اين نتيجه مىرسيم كه اعمال نيز به نوبه خود در افكار و عقايد و همچنين در اخلاق و ملكات نفسانى تأثير مىگذارد و اعمال موجب تقويت آنها مىشود و تقويت عقايد و اخلاق مجدداً موجب ازدياد و تقويت اعمال مىشود و صدور و تقويت اعمال باعث تكامل و شدت اعتقادات و اخلاق مىگيرد و . . .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nبنا بر اين ، عقايد و باورهاى انسانى و اخلاق و ملكات نفسانى او با عملكردها و اعمال خارجىاش تأثير و تأثير متقابل داشته و اين در آن اثر مىگذارد و آن در اين تأثير دارد ؛ مثلًا كسى كه داراى ملكه سخاوت است ، اين ملكه باعث مىشود كه در راه خدا بذل و انفاق نمايد و بذل انفاق موجب مىشود كه سخاوت او فزون‌تر شود و تقويت و تكامل بيشترى پيدا كند .\r\nشاهد اين مطلب در برخى روايات يافت مىشود . حضرت امام كاظم عليه السلام فرمود :\r\nالْإِيمَانُ فَوْقَ الْإِسْلَامِ بِدَرَجَةٍ وَ التَّقْوَى فَوْقَ الْإِيمَانِ بِدَرَجَةٍ وَ الْيَقِينُ فَوْقَ التَّقْوَى بِدَرَجَة .\r\nحضرت براى اسلام ، ايمان ، تقوا و يقين مراتبى قايل شده است . اسلام را در مرتبه اول ، ايمان را در مرتبهء دوم ، و تقوا را در مرتبه سوم ، و يقين را در مرتبه چهارم قرار داده است . اين معنايش اين است كه انسان در مرحله اول با يك معجزه ، با شنيدن مطالبى از پيغمبر صلى الله عليه و آله براى او اطمينانى حاصل و تسليم مىشود و اعتراف به پيغمبرى او نموده و شهادتين را به زبان مىآورد . در مرحله دوم ، آنچه را به زبان آورده و تسليم آن شده است ، برايش به صورت يك باور قلبى - كه همان ايمان است - در مىآيد . و در مرحلهء سوم ، تسليم و ايمان و باور قلبى موجب مىشود كه انسان شروع نمايد به عمل كردن طبق ايمان و واجبات را به جا مىآورد و محرمات را ترك مىنمايد . و اين مىشود تقوا . در مرحله چهارم ، اعمال و تقوا سبب مىشود كه يقين حاصل شود ؛ يعنى اعمال موجب مىشود تا ايمان به حد كمال ، يعنى يقين خود برسد .\r\nطى مراحل فوق ، مبنى بر همان بيان است كه ايمان موجب عمل و تقوا مىشود و تقوا و عمل باعث يقين ، كه همان مراحل كامله ايمان است مىگردد . بنا بر اين ، به اين نتيجه مىرسيم كه عقيده و ملكات نفسانى با اعمال انسان در يكديگر تأثير متقابل دارند .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n\r\nامر هشتم : سعادت و شقاوت چيست ؟\r\nاز امورى كه در علم اخلاق از آن سخن به ميان مىآيد ، سعادت و شقاوت است . واژه « سعادت » به معناى كاميابى و « شقاوت » به معناى محروميت است . برخى سعادت را در مال و ثروت دانسته‌اند و عده‌اى سعادت را در امور ديگرى دانسته‌اند كه فعلًا ما براى بيان آنها لزومى نمىبينيم . سعادت از ديدگاه اسلام عبارت است از اين كه انسان در بعد مغز و انديشه داراى عقايد و باورهاى صحيح باشد . از نظر روان و روح مزين به صفات و اخلاق فاضله شود . و در بعد عمل و كردار خارجى به روال دستورات اسلام آنچه را كه دستور داده ، انجام دهد و از آنچه نهى فرموده ، دورى گزيند . بنا بر اين ، سعادت انسان در آن است كه سه بعد انديشه و روان و عمل او در طريق صحيح قرار گيرد .\r\nممكن است براى سعادت معناى ديگرى قايل شويم ؛ به اين بيان كه چون اين دنيا خانه امتحان و آزمايش است ، سعادت و كاميابى حقيقى انسان در اين دنيا نيست ، بلكه همه آنچه گفته شد مقدمات سعادت است كه به وسيله آنها انسان تكامل پيدا مىكند و با كمال از اين دنيا به جهان ديگر مىرود و در عالم ديگر است كه كمالات انسان به مرحله فعليت و ظهور و تجلى مىرسد .\r\nدر اين جهان هر چه انسان كامل باشد و هر چه داراى افكار و عقايد عاليه باشد و هر چه ملكات فاضله داشته باشد ، همه آنها استعداد است و انسان نمىتواند در اين دنيا تجلى پيدا كند و اصولًا اين جهان داراى گنجايشى نيست كه استعدادهاى عاليه انسان بتواند در آن ظهور و تجلى پيدا كند ؛ همان گونه كه شقاوت‌هاى انسان نمىتواند در اين دنيا به منصه ظهور برسد . از اين رو ، عالم آخرت براى همين است كه كمال انسان و تعالى و اوج و رفعت و عظمت روح او در آن‌جا متجلى و ظاهر شود و آن‌جا قابليت اين تجلى را دارد .\r\nبه هر حال ، سعادت مربوط به اين دنيا باشد يا مربوط به عالم آخرت باشد ، در هر دو صورت ، يكى از مصاديق سعادت اين است كه انسان ملكات فاضله و صفات\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nخوب را در اين دنيا كسب نمايد ، و اخلاق فاضله خود ، يكى از مصاديق سعادت است و طبعاً بحث از ملكات و اخلاق فاضله مربوط به علم اخلاق مىشود ؛ همان گونه كه اخلاق رذيله و صفات ناپسند از مصاديق شقاوت است ( شقاوت به معناى محروميت از سعادت‌هاست . به همين جهت ممكن است بگوييم سعادت امرى است وجودى ، و شقاوت امرى است عدمى ، يعنى نبود سعادت‌ها ، مساوى با شقاوت است . و ممكن است بگوييم كه شقاوت نيز امرى وجود است ، به معناى داشتن افكار و عقايد فاسد يا اخلاق فاسد و زشت و يا عمل و كردار ناپسند و فاسد ) .\r\nنكته‌اى كه در اين‌جا قابل توجه است ، آن است كه سعادتى داراى اهميت و ارزش است كه مطلق باشد و انسان سعادتمند كسى است كه به سعادت مطلق دست يابد .\r\nسعادت مطلق به اين معناست كه انسان در هر يك از مصاديق سعادت و ابعاد آن به مرحله‌اى از كمال برسد كه هيچ گونه تزلزلى و نقصى در آن وجود نداشته باشد ؛ مثلًا فرض كنيد اگر انسان در بعد روان ، صفت فاضله صبر - كه بخشى از سعادت است را داشته باشد - اين صبر به قدرى قوى و نيرومند باشد كه مصايب و ناراحتىها و امتحان‌ها نتواند آن را از بين ببرد .\r\nدر بارهء حضرت ايوب عليه السلام نقل شده است كه بعد از آن كه مبتلا به گرفتارى بسيار عظيمى شد و همه نعمت‌ها را خداوند از او گرفت ، همه فرزندانش و اموالش و سلامتى بدنش را از دست داد و حتى او را از محيطش خارج كردند و بالاخره انواع گرفتارىها و مصايب بر او متراكم شد ( طبق تواريخ ) همسرش عرض كرد : دعا كن تا بلكه اين گرفتارىها رفع شود .\r\nحضرت ايوب عليه السلام فرمود : ما چند سال در رفاه و آسايش زندگى كرديم ؟ گفت :\r\nتقريباً هفتاد سال . حضرت ايوب عليه السلام فرمود : بگذار اقلًا همان اندازه - كه در رفاه بوديم - در ناراحتى قرار بگيريم و بعداً شكايت كنيم و در پيشگاه خداوند دعا كنيم و براى رفع مصيبت‌ها گريه و زارى كنيم . اين يك نمونه صبر است كه با آن همه مصايب ، بدون آن كه جزع و فزع نمايد ، اين گونه جواب مىدهد . و اين صبر مطلق است .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nهمچنين اگر انسان صفت شكر را دارا بود ، با از دست دادن نعمت‌ها آن را از دست ندهد و اگر صفت يقين را داشت ، انواع شبهات و اوهام و تشكيكات و ترديدها در او تأثيرى نگذارد و اگر صفت رضا را دارا باشد ، آن چنان قوى باشد كه همچون حضرت سيد الشهداء عليه السلام در لحظات آخر زندگىاش و در ميان دريايى از مصايب مىگويد :\r\nرضاً برضائك و تسليماً لأمرك .\r\nاين معناى رضاى مطلق و سعادت كامل عيار است . اگر به كسى احسان نمايد ، با ناسپاسى و حتى بدرفتارى متقابل كسى كه به او احسان كرده ، احسانش را قطع نكند .\r\nانسان كريم احسان خود را انجام مىدهد ؛ همان گونه خداوند متعال بنا دارد به يك فرد مثلًا هفتاد سال عمر ، نعمت و رفاه بدهد ؛ گرچه در اين هفتاد سال حتى يك بار بر او سجده ننمايد و نعوذ باللَّه به خدا فحش هم بدهد و يا صد دليل بر نبودن خدا اقامه كند ، نعمت و احسانى كه بناست به او بدهد مىدهد . اين احسان اطلاقى است . و در غير اين صورت ، احسان ناقص است . و همچنين صداقت و دوستى انسان با انسانى ديگرى كه اگر با پيشامد مختصرى رنجيده خاطر شد ، كمك و احسانى كه نسبت به او داشت قطع نمايد ، اين نقص انسان است .\r\nبنا بر اين ، مهم اين است كه انسان سعادت را در ابعاد مختلفش به مرحله كمال كسب نمايد و سعى و تلاش كند ملكات فاضله را در اين مرتبه به دست بياورد .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\n40 . اخلاق در اسلام\r\n\r\nامر نهم : اقسام نفس\r\nبرخى توهم كرده‌اند كه نفس و روح انسانى متعدد است و انسان داراى چندين نفس است ، و در بعضى از روايات جملاتى - كه مؤيد اين مطلب است - ديده مىشود ؛ چنان كه نقل شده است كه روزى كميل بن زياد نخعى - كه يكى از شاگردان برجسته تربيت شده در مكتب اسلام و حضرت على عليه السلام و از بهترين ياران آن حضرت بود - از حضرت اميرالمؤمنين عليه السلام پرسيد :\r\nيا أمير المؤمنين اريد أن تعرّفنى نفسى ؛\r\nمىخواهم نفس و روان را براى من تعريف فرماييد .\r\nحضرت فرمود :\r\nو أىّ الأنفس تريد ؟\r\nكدام يك از نفس‌ها و روح‌ها را مىخواهى به تو بياموزم ؟\r\nعرض نمود :\r\nهل هى إلّانفس واحدة ؛\r\nآيا آن جز يك نفس و روان است ؟\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nحضرت فرمود :\r\nإنّما هى أربع ؛\r\nهمانا نفس چهار قسم است .\r\n1 . نفس ناميهء نباتيه ، 2 . نفس حسّيهء حيوانيه ، 3 . نفس ناطقهء قدسيه ، 4 . نفس كلّيهء الهيه .\r\nروايات فوق ، گرچه در كتاب‌ها نقل شده است ، ولى در روايتى ضعيف و غير قابل اعتماد است . و اگر هم صحيح باشد ، به كمالات و مراتب و درجات نفس مربوط مىشود ، نه آن كه واقعاً انسان داراى چندين روح و نفس است . البته ما در اين‌جا در مقام اين بحث نيستيم كه آيا هر يك از نفس‌هاى چهارگانه فوق الذكر حقيقت‌هايى مختلف و موجودهايى جداگانه هستند يا آن كه يك حقيقت‌اند كه داراى مراتب است .\r\nو اگر هم فرض كنيم كه هر يك از آنها حقايق جداگانه و موجوداتى مستقل باشند ، ترديدى نيست كه انسان بيشتر از يك روح ندارد ، لكن روح و نفس انسانى داراى مراتبى است ؛ چنان كه تعبيراتى مانند نفس لوّامه و نفس امّاره و نفس مطمئنّه دليلى بر تعدد نفوس مختلفه نيستند . و همهء آنها از مراتب و حالات نفس است . و در اين‌جا مناسب است كه برخى از حالات و اوصافى را كه موجب كمال و سعادت نفس است و شمه‌اى از حالاتى كه سبب تنزل و شقاوت نفس است ، بيان كنيم .\r\n\r\nحالات نفس\r\nدر قرآن كريم از هر دو نوع حالات نفس ، چه آنهايى كه مربوط به كمال و سعادت آن است ، چه حالاتى كه مربوط به تنزل و شقاوت نفس است ذكر شده است :\r\n\r\nنفس سليم\r\nمثلًا در مورد كمالات نفس به اين آيه توجه مىكنيم :\r\n« يَوْمَ لَا يَنْفَعُ مَالٌ وَ لَا بَنُونَ * إِلَّا مَنْ أَتَى اللَّهَ بِقَلْبٍ سَلِيمٍ » ؛\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nروز قيامت كه مال و فرزندان براى انسان سودى نخواهد داشت جز آن كس كه با قلب سليم به پيشگاه خداوندى وارد شود .\r\nسليم يكى از صفات قلب است و قلب سليم قلبى است كه از انحراف و عقايد خلاف سالم باشد ، و از امام صادق عليه السلام نقل شده كه فرمودند :\r\nقلب سليم قلبى است كه در آن غير از اللَّه چيزى نباشد .\r\nو در اين صورت ، نفس داراى يكى از مهم‌ترين مراحل كمال است كه انسان غير از حبّ « اللَّه » هيچ علاقهء ديگرى نداشته باشد و در قلب او فقط « اللَّه » باشد .\r\nو در روايت ديگرى از پيغمبر اسلام صلى الله عليه و آله نقل شده است كه فرمود :\r\nما يؤمن أحدكم حتّى يكون النبىّ أحبّ إليه من أبيه و امّه و ولده و ماله ؛\r\nايمان انسان به حد كمال نمىرسد ، مگر آن كه پيامبر در نزد او از پدر ، مادر و فرزندان و مال و جان او محبوب‌تر باشد .\r\nبنا بر اين ، نفس سليم نفسى است كه غير از خدا و كسانى كه آنها به خاطر خدا مورد محبت انسان هستند ، در آن وجود نداشته باشد .\r\n\r\nنفس منيب\r\nحالت ديگر قلب و نفس ، منيب است كه قلب منيب يا نفس منيبيه مىگويند ؛ يعنى قلب و نفسى كه پيوسته رجوع به خدا داشته باشد . در قرآن كريم مىفرمايد :\r\n« مَنْ خَشِيَ الرَّحْمنَ بِالْغَيْبِ وَ جَاءَ بِقَلْبٍ مُنِيبٍ » ؛\r\nكسى كه در حال خلوت از خداوند مىترسد و قلبى منيب را به پيشگاه خداوند آورده است .\r\nترسيدن از خدا در خلوت يكى از مهم‌ترين حالات قلب است ؛ يعنى نفس و قلب تا آن‌جا خدا را شناخته كه خلوت و جلوت براى او فرقى ندارد . هيچ كس هم نباشد ، خوف « اللَّه » در او هست ؛ بر خلاف برخى قلب‌ها كه در حضور مردم و در صورت\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nاطلاع آنان به گناه و كار زشت تن نمىدهند ، ولى در خلوت و اگر كسى نباشد ، به گناه و امور زشت آلوده مىشوند . و چنين قلبى به آن‌جا نرسيده كه همواره و در هر حال خدا را حاضر و ناظر بداند و قلبى نيست كه پيوسته با خدا باشد و به سوى او رجوع نمايد .\r\n\r\nنفس يا قلب مهتدى\r\nيكى ديگر از حالات قلب ، مهتدى است . قرآن مىفرمايد :\r\n« مَا أَصَابَ مِنْ مُصِيبَةٍ إِلَّا بِإِذْنِ اللَّهِ وَ مَنْ يُؤْمِنْ بِاللَّهِ يَهْدِ قَلْبَهُ وَ اللَّهُ بِكُلِّ شَيْءٍ عَلِيمٌ » ؛\r\nهيچ مصيبتى جز به اذن خدا نرسد ، و كسى كه به خدا بگرود ، دلش را به راه آورَد ، و خدا [ ست كه 
  ] به هر چيزى داناست .\r\nكسى كه مؤمن به خداوند شود ، خداوند قلب او را هدايت و راهنمايى مىكند ، قلب هدايت يافته در مسير عقايد و احكام الهيه به راه مىافتد ، راه را مىشناسد و مىفهمد برايش روشن مىشود كه بايد چه عقايدى را پيدا كند و سراغ چه اعمالى برود .\r\n\r\nنفس مطمئنه\r\nيكى ديگر از حالات معروف قلب و نفس طمأنينه است كه در قرآن مجيد مىفرمايد :\r\n« أَلَا بِذِكْرِ اللَّهِ تَطْمَئِنُّ الْقُلُوبُ » ؛\r\nهمانا با ياد خداوند دل‌ها طمأنينه و آرامش پيدا مىكند .\r\nو در آخر سورهء والفجر مىفرمايد :\r\n« يَا أَيَّتُهَا النَّفْسُ الْمُطْمَئِنَّةُ * ارْجِعِى إِلَى رَبِّكِ رَاضِيَةً مَرْضِيَّةً » .\r\nاى نفس مطمئنّه ، خشنود و خداپسند به سوى پروردگارت بازگرد .\r\nنفس مطمئنه ، نفسى است كه آرامش پيدا كرده است ؛ به اين معنا كه انسان چنان با هواهاى نفسانى خود مبارزه مىكند ، و با انجام واجبات و ترك محرمات به تربيت\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nو تكميل نفس همّت مىگمارد كه ديگر به غير خدا اعتنايى نداشته و به سوى گناه نمىرود و چنان آرامش و اطمينانى در او پيدا مىشود كه همانند كوه ثابت و استوار ( كالجبل الرّاسخ ) مىشود كه هيچ يك از گناهان و هواهاى نفسانى و شهوات و دنيا و حب مال و جاه نمىتوانند او را متزلزل و منحرف نمايند و هيچ شيطانى نمىتواند او را اغوا كند . مراحل بالاى اين حالت ، مثل ائمهء اطهار عليهم السلام چنان است كه حتى فكر گناه نيز در آنها راه پيدا نمىكند . صفت طمأنينه يكى از بهترين حالات نفس است و چنين نفسى است كه وقتى از اين دنيا مىرود ، به او خطاب مىشود كه اى نفس مطمئنه به سوى پروردگار خويش بازگرد كه هم تو از نعمت‌ها و الطاف و مراحم خدا راضى خواهى بود ، و هم خداوند از تو راضى خواهد بود .\r\n\r\nنفس يا قلب متقى\r\nمرتبهء ديگر از مراتب و حالات نفس ، نفس متقى است ؛ نفسى كه داراى پروا و باك است . همچنان كه انسان وسواسى از هر چيزى كه احتمال نجات آن را مىدهد ، از آن دورى مىكند . نفس گاهى نيز چنان حالت پروايى پيدا مىكند كه بسيار محتاط مىشود . و در اجتناب از گناه حالتى همانند وسواس پيدا مىكند . نفس يا قلبى كه داراى چنين حالتى باشد ، « نفس متقيه » يا « قلب متقى » ناميده مىشود .\r\nقرآن مجيد در آيهء 32 از سورهء حج مىفرمايد :\r\n« وَ مَنْ يُعَظِّمْ شَعَائِرَ اللَّهِ فَإِنَّهَا مِنْ تَقْوَى الْقُلُوبِ » ؛\r\nاين است [ فرايض خدا 
  ] و هر كس شعاير خدا را بزرگ دارد در حقيقت ، آن [ حاكى 
  ] از پاكى دل‌هاست .\r\nكسى كه قلب و روانش به مرتبهء تقوا دست يابد ، شعاير خدا را بزرگ مىشمارد و خدا و آنچه كه آثار و نشانه‌هاى اوست بزرگ مىدارد ، دين خدا ، مساجد خدا ، احكام خدا ، مؤمنين ، مكه ، كعبه و . . . بالاخره آنچه كه داراى ارتباط با خداست ، در نظر چنان انسانى عظيم و بزرگ جلوه مىكند ؛ زيرا كه نفس او مزين به تقوا گرديده است .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n\r\nنفس يا قلب مخبت\r\nيكى ديگر از حالات زيباى نفس اخبات است و آن حالتى است كه انسان در برابر دستورات خداوند خاضع باشد . در آيهء 54 سورهء حج مىفرمايد :\r\n« فَيُؤْمِنُوا بِهِ فَتُخْبِتَ لَهُ قُلُوبُهُمْ » ؛\r\nايمان به خداى آورند آن گاه قلوبشان در برابر او خاضع شود .\r\nو چون قلب و نفس در پيشگاه خدا و دستوراتش خاضع و خاشع شد ، ديگر سر جنگ و نافرمانى و طغيان نسبت به احكام الهى نخواهد داشت .\r\n\r\nنفس زكيه\r\nيكى ديگر از صفات نفس و قلب پاكيزگى است ؛ چنان كه خداوند متعال در سورهء شمس چندين قسم به آفتاب ، ماه ، آسمان ، زمين ، و . . . ياد مىفرمايد . آن گاه مىفرمايد :\r\n« قَدْ أَفْلَحَ مَنْ زَكَّاهَا » ؛\r\nرستگار كسى است كه نفس را تزكيه و پاكيزه نمايد .\r\nبديهى است براى رسيدن به اين مرتبه نياز به كوشش زياد است ، قبل از هر چيز نفس از صفات رذيله پاك گردد و آن گاه زمينه براى جايگزينى صفات حسنه و رشد و كمال فراهم گرديده و انسان داراى نفس زكيه شود و به رستگارى و فلاح دست يابد .\r\n\r\nنفس لوّامه\r\nيكى ديگر از صفات نفس لوّامه است . « لوّام » يعنى كثير اللوم ، زياد ملامت كننده ، زياد سرزنش كننده . انسان ممكن است گاهى چنان باشد كه هر چه هم گناه كند ، هيچ گونه پشيمانى و ملامت در خويش احساس نكند كه چنين نفسى سقوط كرده است ، ولى نفسى هم هست كه بعد از لغزش و گرفتارى به گناه ، فوراً به خود باز مىگردد و خويشتن را قبل از هر كس مورد ملامت و سرزنش و توبيخ قرار مىدهد . چنين حالتى براى نفس يكى از حالات شريفه و مراتب بسيار خوب براى نفس است . در قرآن\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nمجيد سورهء قيامت آيهء 1 و 2 مىفرمايد :\r\n« لَا أُقْسِمُ بِيَوْمِ الْقِيَامَةِ * وَ لَا أُقْسِمُ بِالنَّفْسِ اللَّوَّامَةِ » ؛\r\nسوگند به روز قيامت ، و سوگند به نفس لوامه .\r\nبديهى است چيزهايى كه خداوند بر آنها سوگند ياد فرموده ، به خاطر شرافت و قداستى است كه در آنها وجود دارد و در آيهء فوق ، خداوند متعال به نفس لوامه قسم ياد فرموده است . و البته چنين است كه اگر انسان نفس خويش را آن چنان تربيت نمايد كه در برابر گناه ، حالت پشيمانى و سرزنش به خويش در او حاصل شود به يكى از مراحل كمال دست يافته است .\r\n\r\nنفس ملهمه\r\nيكى ديگر از اوصاف نفس ، « ملهم » است ؛ چنان كه در سورهء شمس آيه 8 مىفرمايد :\r\n« فَأَلْهَمَهَا فُجُورَهَا وَ تَقْوَاهَا » ؛\r\nخداوند متعال فجور و تقوى ، امور زشت و امور خير . نفس را به نفس الهام فرموده است ( به همان نفس زكيه كه در آيهء قبل اشاره فرمود و در بالا تحت عنوان نفس زكيه ذكر نموديم ) .\r\nو البته در صورت عادت ، به گناه الهام از سوى خداوند قطع مىشود . در مقابل صفات و حالاتى كه به برخى از آنها اشاره نموديم و موجب كمال و سعادت نفس است ، حالات و صفاتى نيز وجود دارد كه سبب شقاوت نفس است كه ذيلًا قسمتى از آنها را ذكر مىكنيم .\r\n\r\nنفس آثمه\r\nاگر قلب و نفس انسان به گناه عادت كرد ، آن را « قلب آثم » يا « نفس آثمه » گويند ؛ چنان كه در سورهء بقره آيهء 283 مىفرمايد :\r\n« وَ مَنْ يَكْتُمْهَا فَإِنَّهُ آثِمٌ قَلْبُهُ » ؛\r\nكسى كه ( گناه ) كتمان شهادت را مرتكب شود ، چنين كسى ( معلوم مىشود ) كه داراى قلب آثم است .\r\nكسى كه معتاد به گناه است ، در ارتكاب گناه جرى است .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nنفس يا قلب غافل\r\nيكى از حالاتى كه موجب سقوط نفس و قلب است ، غفلت است . عملكرد ناپسند و گناهان سبب مىشود كه قلب از خداوند غافل و منصرف گردد . در آيهء 28 سورهء كهف مىفرمايد :\r\n« لَا تُطِعْ مَنْ أَغْفَلْنَا قَلْبَهُ عَنْ ذِكْرِنَا » ؛\r\nو از آن كس كه قلبش را از ياد خود غافل ساخته‌ايم ، اطاعت مكن .\r\nخطاب به پيغمبر گرامى صلى الله عليه و آله دستور مىفرمايد كه مبادا از كسى اطاعت و پيروى كنى كه قلب او را از ذكرمان غافل گردانديم .\r\n\r\nقلب يا نفس مطبوع\r\nطبع و ختم تقريباً به يك معناست . طبع به معناى مهر و موم شدن است و گاهى ممكن است قلب انسان چنين حالتى پيدا كند . در آيهء 101 سورهء اعراف چنين مىفرمايد :\r\n« كَذلِكَ يَطْبَعُ اللَّهُ عَلَى قُلُوبِ الْكَافِرِينَ » ؛\r\nاين چنين خداوند دل‌هاى كافران را مهر و موم مىنمايد .\r\nآن گاه كه انسان نسبت به خداوند جرى شود و آنچه از اصول و فروع كه از سوى خداوند به او عرضه مىشود ، نپذيرفت و يا پذيرفت ، ولى با بى اعتنايى به دستورات خداوند ، مرتكب معاصى شد ، قلب او حالتى پيدا مىكند كه گويى بر آن مهر و موم مىخورد و ديگر هيچ موعظه و اندرز و امر و نهى پروردگار در آن تأثير نمىگذارد و اين يكى از حالات سقوط نفس و قلب است .\r\n\r\nكوردلى\r\nيكى ديگر از حالات قلب و نفس كورى است . در آيهء 46 سورهء حج مىفرمايد :\r\n« فَإِنَّهَا لَا تَعْمَى الْأَبْصَارُ وَ لكِنْ تَعْمَى الْقُلُوبُ الَّتِى فِى الصُّدُورِ » ؛\r\nدر حقيقت ، چشم‌ها كور نيست ، ليكن دل‌هايى كه در سينه‌هاست ، كور است .\r\nگاهى چشم‌هاى سر كور نيست ، لكن ( چشم ) دل‌ها و روان‌ها كه در سينه‌ها جاى دارد كور مىشود ، غير خدا را مىبينند و خدا را نمىبينند ، خواسته‌هاى نفسانى را\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nمىبينند ، و لكن خواسته الهى را نمىبينند . چنين قلبى كور است و آن را « قلب اعمى » يا « نفس عمياء » مىگويند .\r\n\r\nقلب اغلف يا نفس غلفا\r\nدر آيهء 88 سورهء بقره مىفرمايد :\r\n« وَ قَالُوا قُلُوبُنَا غُلْفٌ » ؛\r\nو گفتند : « دل‌هاى ما در غلاف است » .\r\nهم چنان كه شمشير در غلاف مستور مىشود ، گويى دل نيز در غلافى قرار مىگيرد كه ديگر آنچه را بايد ببيند و بشنود نمىتواند ببيند و بشنود و چنين حالتى موجب شقاوت قلب انسان مىشود .\r\n\r\nنفس يا قلب مريض\r\nدر آيهء 10 سورهء بقره مىفرمايد :\r\n« فِى قُلُوبِهِمْ مَرَضٌ فَزَادَهُمُ اللَّهُ مَرَضاً » ؛\r\nدل‌هايشان گرفتار مرض است . پس خدا مرض آنان را افزون نمايد .\r\nمرض همان حالتى است كه از گناه در دل پيدا مىشود و همچنان كه مريض به غذا و آنچه به صلاح اوست ، ميل پيدا نمىكند و غذاهاى لذيذ در ذائقه‌اش لذت ندارد و شيرين در ذائقه‌اش تلخ است ، قلب و نفس مريض نيز چنان است كه مواعظ الهى ، احكام خدا ، مصالح دنيا و آخرت در نظر او زشت و تلخ است ، اما آنچه براى او ضرر دارد و هواهاى نفسانى در ذائقه او شيرين است . و اين مرض قلب است و همانطور كه مرض جسمانى اگر معالجه نشود ، منجر به مرگ مىشود ، مرض قلب نيز موجب هلاكت انسان مىشود . اگر انسان حس كند آنچه را بايد بخواهد نمىخواهد ، مناجات خدا و انجام دستورات خدا برايش لذت بخش نيست ، بلكه در ذائقهء او تلخ مىآيد ، بايد بفهمد كه قلب او مريض است ، و بايد هر چه زودتر با مراجعه به آيات و متخصصين فن ، اطباى قلب ، مؤمنين خالص ، انسان‌هاى با خدا و علماى متعهد و رهروان راه انبيا به درمان قلب مريضش برخيزد و بهبودى و شفاى آن را تحصيل نمايد .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n\r\nنفس يا قلب زايغ\r\nيكى ديگر از حالات و صفات ساقط كننده قلب ، زيغ است كه در اثر گناه حاصل مىشود . زيغ حالتى است در قلب كه همواره انسان بر سر دو راهىها و در هنگام انتخاب راه در اعتقاد و در اخلاق و در عمل راه انحراف و مسير منحرف را انتخاب مىكند . انسان پيوسته در همه شؤون زندگى و در تمام لحظات عمرش و در ابعاد اعتقادى و اخلاقى و عملى و در امور ظاهرى و باطنى و . . . بر سر دو راهىها قرار مىگيرد . و سعادتمند كسى است كه در همهء موارد ، فقط راه خدا و صراط مستقيم و صحيح را انتخاب نمايد ، ولى كسى كه قلبش دچار زيغ شده باشد ، هميشه راه مقابل حق را بر مىگزيند . خداوند متعال در آيهء 7 سورهء آل عمران مىفرمايد :\r\n« فَأَمَّا الَّذِينَ فِى قُلُوبِهِمْ زَيْغٌ فَيَتَّبِعُونَ مَا تَشَابَهَ مِنْهُ » ؛\r\nآنان كه در دل‌هايشان زيغ است ، متشابهات قرآن را دنبال مىكنند ( تا بتوانند طبق خواسته خودشان آن را معنا كنند ) .\r\nانتخاب آيات متشابهات قرآن مجيد به منظور اين كه بتوان مطابق خواسته‌هاى شخصى برداشت نمود ، نمونه‌اى از زيغ و انحراف قلب است .\r\n\r\nنفس قاسيه\r\nيكى ديگر از حالات نفس و قلب قساوت است ؛ چنان كه در آيهء 13 سورهء مائده مىفرمايد :\r\n« وَ جَعَلْنَا قُلُوبَهُمْ قَاسِيَةً » ؛\r\nدل‌هايشان را سخت گردانديم .\r\nو آيهء 16 سورهء حديد :\r\n« فَقَسَتْ قُلُوبُهُمْ » ؛\r\nدل‌هاشان قساوت پيدا كرده .\r\nو همچنين در آيات ديگر ، اين صفت براى قلب ذكر گرديده است . قساوت حالت سختى و سفتى است مانند سنگ و آهن كه هيچ چيز در آنها نفوذ و تأثير نمىكند . گاهى قلب چنين مىشود كه هيچ موعظه و اندرز و عبرتى و هر چيزى كه سبب تنبه و\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nبيدارى مؤمن مىشود ؛ مانند مرگ ، زلزله و حوادث ديگر و بالاخره كلمات الهى و آيات قرآنى در آن تأثير نمىكند و چنين قلبى را « قاسى » گويند .\r\n\r\nريب\r\nيكى ديگر از حالات قلب حالت « ريب » است و ريب حالت ترديد و شك در امورى است كه انسان بايد به آنها اذعان و اعتقاد داشته باشد . ترديد در اصول : خدا ، معاد ، نبوت ، امامت و ترديد در فروع و مسائل ديگر . خداوند متعال در آيه 45 سوره توبه مىفرمايد :\r\n« وَ ارْتَابَتْ قُلُوبُهُمْ فَهُمْ فِى رَيْبِهِمْ يَتَرَدَّدُونَ » ؛\r\nدل‌هاشان را ريب فرا گرفته و همواره در ميان ريب و ترديدشان در حركت هستند .\r\nو اين يكى از موجبات شقاوت نفس است كه واجب است انسان در چنين حالتى فوراً با مراجعه به آيات و روايات و متخصصين ريب و ترديد را از خود زايل نمايد كه اگر اين حالت در انسان زياد بماند ، به حالت انكار كشيده مىشود .\r\n\r\nقلب رائن يا نفس رائنه\r\nرين يكى ديگر از حالات قلب و نفس است . رين به معناى زنگ زدگى است ، و همان گونه كه در آيينه زنگار گرفته تصاوير منعكس نمىشود ، آيينه قلب نيز - كه بايد تجلىگاه خدا و جلال و كمال و عظمت خداوندى باشد - اگر زنگار گرفت ، اين قابليت را از دست مىدهد ؛ گرچه نمىتوان خدا را با چشم سر ديد ، ولى با ديدهء دل و صافى قلب انسان مىتواند خدا و عظمت و جلال او را ببيند و خدا را بشناسد ، و بر عكس قلب زنگ زده - كه هيچ چيز در آن منعكس نمىشود - قهراً به سراغ شيطان و هواهاى نفسانى خواهد رفت . در آيهء 14 از سورهء مطففين مىفرمايد :\r\n« كَلَّا بَلْ رَانَ عَلَى قُلُوبِهِمْ مَا كَانُوا يَكْسِبُونَ » ؛\r\nكردار آنان بر دل‌هاشان زنگار افكنده است .\r\nدر آيهء شريفه علت پيدايش زنگ را نيز بيان فرموده و ارتكاب گناهان را موجب\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nحالت زنگ زدگى قلب شمرده است . بنا بر اين ، هر گناهى مقدارى تيرگى و غبار در قلب انسان ايجاد مىكند كه فوراً بايد با توبه و برداشتن گامى در راه خير آن را بشويد تا جلاى قلب را از دست ندهد ، به همين جهت در روايت وارد شده است :\r\nطُوبَى لِمَنْ وَجَدَ فِى صَحِيفَتِهِ يَوْمَ الْقِيَامَةِ تَحْتَ كُلِّ ذَنْبٍ أَسْتَغْفِرُ اللَّهَ ؛\r\nخوشا به حال بنده‌اى كه روز قيامت - در نامه عملش - به دنبال هر گناهى استغفار و توبه‌اى را دريابد ( كه بر آن گناه خط قرمزى كشيده باشد ) .\r\nو اين بدان معناست كه انسان بايد تيرگى حاصل از گناه را فوراً شست و شو دهد و پاك نمايد ، و گرنه موجب زنگ زدگى قلب مىشود و ديگر خدا و مواعظ خدا در او اثر نمىكند .\r\n\r\nنفس اماره\r\nنفس تربيت نشده بالاخص در زمان جوانى « امارة بالسوء » است . « اماره » به معناى زياد دستور دهنده ، آن هم دستور به كارهاى بد و ناپسند . قرآن مجيد در داستان حضرت يوسف عليه السلام اين حالت نفس را نام برده است . در آيهء 53 سورهء يوسف عليه السلام مىفرمايد :\r\n« وَ مَا أُبَرِّئُ نَفْسِى إِنَّ النَّفْسَ لَأَمَّارَةٌ بِالسُّوءِ » ؛\r\nمن نفس خويش را تبرئه نمىكنم ، همانا نفس بسيار امر كننده به بدى است .\r\nكلام فوق ظاهراً از قول زليخاست ؛ آن گاه كه در مقام شهادت و استنطاق و استيضاح قرار گرفت ، حق روشن شد و اعتراف نمود كه او خود درخواست و پيشنهاد كار زشت را مطرح كرده بود و اين اعتراف را در وقتى انجام داد كه حضرت يوسف عليه السلام در آن جا حضور نداشت تا يوسف بداند ، گرچه غايب است ، به او خيانت نمىكند .\r\nهمچنين احتمال دارد كه اين سخن از قول حضرت يوسف عليه السلام نقل شده باشد و ممكن است كه هر دو را شامل شود ، و در هر صورت ، قرآن اين كلام را به عنوان يك واقعيت مىداند كه :\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n« إِنَّ النَّفْسَ لَأَمَّارَةٌ بِالسُّوءِ » ؛\r\nمحققاً نفس بسيار دستور دهنده به بدى است .\r\nنفسى كه تحت تربيت صحيح اسلامى و انسانى قرار نگرفته همواره انسان را به كارهاى زشت و گناهان و تمام كارهايى كه مطابق هواى نفس است امر مىنمايد .\r\nچنين نفسى همانند كودكى است كه هر چه را مىبيند مىخواهد ؛ خواه براى او خوب باشد يا بد ، به نفعش باشد يا به ضررش . و همچنان كه طفل با تربيت و پيمودن راه رشد و كمال از تمايلات كودكانه دست بر مىدارد ، نفس تربيت نشده كه اماره بالسوء است نيز به وسيله تربيت بايد اين حالت را از خود زايل نمايد .\r\n\r\nنتيجه\r\nنتيجهء آنچه كه در امر نهم ياد آور شديم ، اين شد كه : نفس انسان يك نفس بيشتر نيست ، لكن روح يا نفس اين موجود عجيب داراى صفات مختلف است : صفات حسنه و صفات رذيله . و به تعبير ديگر ، نفس يا روح انسان داراى درجات و دركات است ؛ درجات كه تصاعد به سوى كمال است و رسيدن به مقام نفس سليم ، نفس مطمئنه و . . . و دركات كه تنزل و سقوط به پستى و شقاوت است كه نفس مطبوع ، اعمى ، مريض و آثم نمونه‌هاى آن است .\r\nبنا بر اين ، كليه حالات خوب يا بد نفس مراحل نفس هستند و به هيچ وجه اين حالات دليل بر تعدد نفس و روح انسانى نيستند ، و در علم اخلاق از همين مراحل و حالات يا درجات و دركات نفس بحث مىشود و آنچه كه ذكر كرديم ، اجمالى از برخى اين حالات بود كه - ان شاء اللَّه - به توفيق الهى در مقام خودش ديگر صفاتى كه موجب سعادت نفس و صفاتى كه سبب شقاوت آن مىشود برخواهيم شمرد .\r\nاز خداوند متعال مىخواهيم كه تمام صفات رذيلهء نفسانى را - كه در قلوب ما وجود داشته يا به وسيلهء گناهان تحصيل كرده‌ايم - موفق شويم از خويشتن دور سازيم و با اتصاف به همهء صفات حسنه - كه در آيات و روايات وارد شده - به كمال الهى و انسانى دست يابيم و با چنين مقامى از اين دنيا رخت بربنديم .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n\r\n41 . اخلاق در اسلام\r\n\r\nامر دهم : قواى انسانى\r\nيكى ديگر از امورى كه به عنوان مقدمه بايد به آن اشاره نماييم ، اين است كه انسان داراى سه قوه است كه عبارت است از : 1 . قوهء عاقله ، 2 . قوه شهويه ، 3 . قوه غضبيه ، كه در علم اخلاق در بارهء اين قوا و آثار آنها بحث مىشود .\r\n\r\nقوه عاقله\r\nتوجه قوهء عاقلهء انسان بر موجودات و تفكر و تعقل در حقايق آنها را « عقل نظرى » گويند و اين علم را علم نظرى يا حكمت نظرى مىنامند .\r\nدر حكمت نظرى همهء موجودات مورد بحث قرار مىگيرند ، لكن آن قسمت از حكمت نظرى كه در بارهء خداوند متعال صحبت مىكند ، حكمت متعاليه و آن بخش كه عالم طبيعت و تكوين را مورد بحث قرار مىدهد ، « طبيعيات » ناميده مىشود . و اگر قوهء عاقله افعال صادره از انسان را مورد توجه قرار دهد و اين قوه براى تشخيص و درك مصالح و مفاسد افعال به كار گرفته شود آن را « عقل عملى » يا حكمت عملى گويند .\r\nبنا بر اين ، علم حكمت بر دو قسم است : حكمت نظرى و حكمت عملى حكمت عملى كه بحث و تعقل در افعال بر عهده دارد به نوبهء خود به سه بخش تقسيم مىشود :\r\n1 . بحث و توجه در امور مربوط به شخص انسانى به منظور تزكيه و تصفيهء نفس\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nكه اين علم تزكيه نفس است .\r\n2 . بحث و توجه قوهء عاقله به امور مربوط به محيط خانواده و دقت و تحقيق در بارهء آنها كه به نام علم تدبير منزل است .\r\n3 . بحث و تعقل و تحقيق در مورد امور مربوط به محيط شهر يا كشور يا همهء دنيا ، و نظر در بارهء مصالح و مفاسد امور و اعمال مربوط به جامعه كه آن را علم سياست مدن يا حكمت سياست مدن مىنامند .\r\nدر علم اخلاق ، حكمت دبير منزل و حكمت سياسى مدن مورد بحث نيت و فقط بخش اول ، يعنى علم تزكيه نفس كه شخص انسان مورد توجه است به علم اخلاق ارتباط دارد . بنا بر اين ، از مجموعه انشعابات مربوط به قوهء عاقله - كه گاهى آن را « قوهء ناطقه » نيز مىگويند - علم تزكيه نفس در علم اخلاق مورد بحث است .\r\n\r\nقوه شهويه\r\nانسان داراى نيرويى است كه مبدأ جذب منافع است . اين نيرو باعث مىشود كه انسان همواره تمام منافع و خوشىها و راحتىها و لذت‌ها را به سوى خود جذب نمايد .\r\nانسان به عنوان جزئى از اين جهان و ارتباطى كه با آن دارد ، مىخواهد به طرق گوناگون و به وسيلهء قوايى كه در او وجود دارد ، از همه لذت‌هاى دنيا استفاده نمايد ، از ديدنىها ، شنيدنىها ، چشيدنىها ، بوييدنىها ، ملموسات ، خوردنىها ، آشاميدنىها و عمل جنسى و ديگر تمتعات دنيا و در جست و جوى بهترين آنهاست و بالاخره در انسان نيرويى است كه مىخواهد تمام چيزهايى كه با وجود او تماس و ارتباط دارد به سوى خود جذب و جلب نموده و از آنها لذت ببرد و اين نيرو را قوهء شهويه يا قوهء اشتها مىنامند .\r\n\r\nقوه غضبيه\r\nقوهء غضبيه مبدأ دفع است . بر خلاف قوهء شهويه - كه قوهء جاذبه است - قوهء غضبيه دافعه است . وجود اين قوه موجب مىشود كه انسان همواره آنچه را كه به ضرر\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nاوست ، از خود دفع نمايد ، و يكى از آثار اين قوه سلطه جويى و استكبار و برترى طلبى و تلاش براى غلبه بر هم نوع و بر همه چيز است .\r\nبنا بر اين ، در انسان سه قوه وجود دارد كه هر يك مبدأ و منشأ يك امرى است .\r\nانسان با داشتن اين سه قوه موجودى است كه هم با فرشتگان و هم با حيوانات شريك است ؛ چرا كه قوهء عاقله مشترك بين انسان و فرشتگان است و فرشتگان قوهء شهويه و غضبيه را دارا نيستند . و در قوهء شهويه و غضبيه با حيوانات مشاركت دارد و حيوانات داراى قوهء عاقله نيستند .\r\nگاهى در كتاب‌هاى اخلاقى از اين سه قوه به شكل ديگرى تعبير شده است ؛ به اين ترتيب كه مىگويند انسان داراى سه نفس است :\r\n1 . نفس ملكى ، 2 . نفس بهيمى ، 3 . نفس سبعى كه بايد توجه داشت منظور از اين سه نفس همان قواى عاقله و شهويه و غضبيه است .\r\nهمان گونه كه قبلًا اشاره شد ، هر يك از اين قواى سه گانه منشأ توليد افعال و مبدأ وجود آثارى در انسان است ، ولى اين افعال و آثار در همه موارد خير ، و يا در همه موارد شر نيستند ، بلكه به حسب موارد و اقتضاءات گاهى خير و گاهى شر هستند ؛ مثلًا برخى از آثار و امورى كه از قوهء عاقله نشأت گرفته ، مانند پيدا كردن توحيد و معاد و اعتقادات ديگر و پيروى كردن از آنها خير است و امورى مانند مكر و حيله و غلبه بر ديگران به وسيله فريب و ديگر شيطنت‌ها از آثار شر قوهء عاقله به شمار مىرود ، و همچنين آثار و افعال نشأت گرفته از قوهء شهويه و غضبيه ممكن است در بعضى موارد خير ، و در بعضى ديگر شر باشد . بنا بر اين ، آثارى كه از اين قواى سه گانه بروز مىنمايد ، شش قسم مىشود و هر يك از آنها يا وصفى است و يا خلقى كه بعداً گفته خواهد شد .\r\nدر مورد آثار قواى عاقله و غضبيه و شهويه ، در برخى از كتاب‌ها و گفتارها به اين نحو تعبير شده كه انسان داراى چهار نوع صفات است :\r\n1 . صفات ملكى ، 2 . صفات شيطانى ، 3 . صفت بهيمى ، 4 . صفات سبعى ، كه منظور\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nاز صفات ملكى امور خير ، و صفات شيطانى آثار شر نشأت گرفته از قوهء عاقله است ، و صفات بهيمى و سبعى نيز همان آثار تولد يافته از قوهء شهويه و غضبيه است .\r\nدر هر صورت ، در علم اخلاق از اين سه قوه و پديده‌هاى مربوط به آنها بحث خواهيم كرد ، گرچه انسان داراى قواى ديگرى نيز هست كه علماى اخلاق آنها را نيز در كتب اخلاقى مورد بررسى قرار داده‌اند ، مانند قواى غاذيه و مُنميه و مولده كه انسان در اين سه قوه با نباتات شريك است ، و به لحاظ اين سه نيرو جزء نباتات محسوب مىشود ؛ چرا كه هم انسان و هم نباتات تغذيه مىكنند ، رشد و نمو مىنمايند و داراى نيروى توليد هستند ؛ همچنان كه مىتوان انسان را جزء اجسام دانست ، بدان جهت كه داراى جسم است .\r\nو لكن ما از بيان اين قبيل قوا در اين بحث صرف نظر مىكنيم ؛ زيرا كه در علم اخلاق بايد از صفاتى بحث شود كه در تحت ارادهء انسان باشد ؛ به طورى كه اگر آن صفت خوب است و در انسان وجود ندارد ، بتواند تحصيل نمايد . و اگر دارد ، به تكميل آن بپردازد ، و چنان كه از صفات و امور زشت و بد است از خود بزدايد ، و بديهى است قوايى كه خارج از اراده و اختيار انسان است در علم اخلاق مورد بحث قرار نمىگيرند .\r\n\r\nامر يازدهم : روان انسان\r\nدر مورد روان و نفس انسان بحثى در علم اخلاق مطرح است كه : آيا اصل اولى و فطرت و طبيعت در روح و نفس انسانى كشش به سوى كمال و سعادت و اخلاق فاضله و حركت و سير در راه صحيح و مستقيم است و خارج شدن از اين مسير طبيعى به وسيلهء عاملى خارج از وجود انسان انجام مىگيرد ، يا آن كه طبيعت انسان و مسير طبيعى او ميل به سوى نقص و زشتىها و رذايل است و خروج از اين سير طبيعى و حركت به سوى كمال به عاملى ديگر نياز دارد تا او را وادار نمايد از آن مسير طبيعى خارج و راه كمال و مستقيم را بپيمايد ؟\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nبه نظر مىرسد از دو قول و مسلكى كه بيان شد ، درستى قول دوم را مىتوانيم از آيات قرآن كريم استفاده نماييم . توضيح بيشتر اين كه انسان فطرتاً به سوى نقص مىرود و به زشتىها گرايش دارد ، گويا انسان بر سر دو راهىها چه از نظر فكرى و چه از جهت اخلاقى و يا عملى اگر آزاد و مختار باشد ، طرف زشتى و رذيلت و نقص را انتخاب مىكند و به سوى كمال و فضيلت نمىرود ، مگر آن كه نيرويى او را به اين طريق سوق دهد و شاهد بر اين مطلب آياتى است كه ذيلا به آنها اشاره مىكنيم :\r\n1 . سورهء عصر :\r\n« وَ الْعَصْرِ * إِنَّ الْإِنْسَانَ لَفِى خُسْرٍ * إِلَّا الَّذِينَ آمَنُوا وَ عَمِلُوا الصَّالِحَاتِ وَ تَوَاصَوْا بِالْحَقِّ وَ تَوَاصَوْا بِالصَّبْرِ » ؛\r\nسوگند به عصر كه همانا - طبيعت - انسان در خسران و زيان است ، مگر كسانى كه ايمان آورده‌اند و كارهاى شايسته انجام دهند .\r\nحكم عام - در خسران بودن - روى مستثنى منه ، يعنى انسان آمده است و منظور از انسان در اين آيه و در آياتى كه بعداً ذكر خواهد شد ، طبيعت انسان است و حكم روى آن طبيعت قرار گرفته است ، نه افراد . بنا بر اين ، معنا اين مىشود كه فطرت و طبيعت انسان به گونه‌اى است كه همواره - در انديشه ، باور ، عقيده ، صفات و اعمال - راه خسران و زيان را مىپويد و طبعاً انديشه‌ها و باورهاى باطل و صفات رذيله و اعمال زشت را انتخاب مىكند ، و فقط كسانى كه به خدا ايمان آورده‌اند و بر اساس ايمان اعمال صالح را پيش گرفته‌اند ، مستثنا هستند ؛ چرا كه نيروى ايمان و عمل صالح انسانى را از انتخاب راه خسران جلوگير و مانع مىشود . پس اين آيه مثل اين كه روشن مىكند كه مقتضاى طبيعت انسان زيانكارى و طلب زيان است .\r\n2 . آيهء 24 سورهء ابراهيم عليه السلام :\r\n« إِنَّ الْإِنْسَانَ لَظَلُومٌ كَفَّارٌ » ؛\r\nبه تحقيق - ذات و طبيعت - انسان ظلوم ( بسيار ظلم كننده ) و كفار ( بسيار ناسپاس ) است .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n« ظلم » عبارت است از : وضع الشىء فى غير موضعه ؛ يعنى چيزى را در غير جاى خود قرار دادن و اين انسان است كه در انديشه و صفات و عمل و انديشه انحرافى و صفات رذيله و اعمال زشت را انتخاب مىكند و اين خود ، ظلم است و انسان ذاتاً ظلوم ( بسيار ظلم كننده ) است .\r\n3 . آيهء 19 سورهء معارج :\r\n« إِنَّ الْإِنْسَانَ خُلِقَ هَلُوعاً » ؛\r\nبه راستى كه انسان سخت آزمند [ و بىتاب 
  ] خلق شده است .\r\nذات انسان بسيار حريص آفريده شده است . انسان ذاتاً نسبت به مال ، جاه و شهوات و هواهاى نفسانى حريص است .\r\n4 . آيهء 5 سورهء قيامت :\r\n« بَلْ يُرِيدُ الْإِنْسَانُ لِيَفْجُرَ أَمَامَهُ » ؛\r\nولى نه ، انسان مىخواهد كه در پيشگاه او فسادكارى كند .\r\nطبيعت انسان اين است كه پيوسته در مسير زندگى خويش و در هر گامى كه به جلو مىگذارد ، اراده مىكند كه به راه فجور ، يعنى خروج از حد شرع و دايرهء عقل و راه مستقيم الهى گام نهد و به راه انحراف و هوى و هوس رود . و اين آيه براى اثبات مدعاى ما از آيات قبل واضح‌تر است .\r\n5 . آيهء 6 و 7 سورهء علق :\r\n« كَلَّا إِنَّ الْإِنْسَانَ لَيَطْغَى * أَنْ رَآهُ اسْتَغْنَى » ؛\r\nانسان آن گاه كه خود را بى نياز ديد ، همانا طغيانگر و سركش مىشود .\r\nاگر زنجير فقر و نيازها انسان را كنترل نكند ، سركش و طاغى مىشود و از فرمان عقل و شرع سر مىپيچد ، و اين اقتضاىطبيعت انسان است .\r\nبنا بر اين ، مىتوان گفت از آيات استفاده مىشود كه انسان در ذاتش نهفته است كه همواره راه خسران و زيان را انتخاب مىكند و در بحثى كه در علم روانشناسى نيز مطرح است كه آيا انسان بالفطره و به نحو كلى به سر دو راهىها از راه صلاح و عقل و\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nشرع ، يا راه هوس‌ها و هواها كداميك را انتخاب مىكند ؟ ممكن است ما با استفاده از آيات و به عنوان يك قانون كلى فرض دوم را قايل شويم .\r\nعلم اخلاق كه حضرت رسول اكرم صلى الله عليه و آله فرموده است :\r\nبعثت لُاتمّم مكارم الأخلاق .\r\nبر اين پايه است كه انسان را متنبه كند و او را آگاهى دهد و فضايل و رذايل را برايش بيان نمايد و آراستگى فضايل و آثار و فوايد آنها را مجسم كند و مفاسد رذايل را روشن نمايد تا به سوى خسران و زيان - كه مقتضاى طبيعى انسان است - نرود ، و انسان بتواند خود را تحت نظارت و مراقبت و كنترل عقل و شرع در راه رشد و كمال قرار دهد . بنا بر اين ، معلوم شد كه انسان به طور طبيعى راه خسران را انتخاب مىكند ، مگر آن كه معتصم به عصمت الهى شود .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\n42 . اخلاق در اسلام\r\n\r\nامر دوازدهم : صفات متعلق احكام نيستند\r\nدر علم اخلاق از واجب و حرام بحث نمىشود ؛ زيرا كه وجوب و حرمت مربوط به افعال است ، خواه افعال قلبى باشد ، يا افعال جوارحى و بدنى . و به همين جهت در علم اصول عقايد از حرمت برخى عقيده‌ها و باورها و وجوب برخى ديگر از عقايد و باورها بحث مىشود و همچنين در علم فقه ، افعال بدنى ، واجب و حرام مورد بحث قرار مىگيرد .\r\nبنا بر اين ، هميشه احكام واجب و احكام محرم و ديگر احكام فقط روى افعال مىرود و افعال است كه متعلق احكام تكليفى و وضعى قرار مىگيرد ؛ اما صفات انسانى متعلق وجوب و حرمت و احكام ديگر قرار نمىگيرد . و به همين جهت ، در باب اخلاق - كه بحث از صفات است - مسأله وجوب و حرمت نيز مورد بحث قرار نمىگيرد .\r\nدر همين رابطه در علم اصول بحثى است در بارهء حسن فعلى و حسن فاعلى ، و همچنين قبح فعلى و قبح فاعلى ، مبنى بر اين كه احكام بر حسن و قبح فعلى تعلق مىگيرد ، نه بر حسن و قبح فاعلى . و اين بدان جهت است كه صفات نفسانى ، خود به خود ، نه متعلق وجوب مىشود ، نه متعلق حرمت ؛ مثلًا حسد ، و بخل و . . . همچنين\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nتواضع و شجاعت و . . . صفات بد يا خوبى هستند كه ممكن است در انسان وجود داشته باشند . ولى خود اين صفات ، خود به خود ، حلال و حرام نيستند و به خاطر اين كه مثلًا شخصى صفت بخل دارد ، خداوند او را عذاب نمىكند ، مگر آن كه آن اثر خارجى داشته باشد . و اين بخل باعث شود انسان واجبات انفاقى خودش را انجام ندهد و اين اثر خارجى است كه متعلق حرمت مىشود ، و الا خود آن صفت فى نفسه حرمت ندارد . يا وجود صفت حسد در انسان - كه طبق روايتى در همه افراد با شدت و ضعف وجود دارد - به عنوان يك صفت نمىتواند متعلق حرمت باشد تا وقتى كه منشأ يك عمل و فعل خارجى عليه محسود شود . و آن فعل است كه متعلق حكم شرعى مىشود .\r\nبنا بر اين ، صفات متعلق احكام نمىشوند ؛ خواه صفات حسنه يا صفات رذيله . و به همين جهت ، در علم اخلاق ، به جاى بحث از وجوب و حرمت از حسن و قبح بحث مىشود .\r\nدر علم اخلاق بحث مىشود در بارهء اين كه فلان صفت ، صفت حسن و خوب است و بايد آن را تحصيل يا تكميل كرد و آن صفات ديگر ، زشت و قبيح است و بايد از آنها اجتناب كرد ، يا آنها را از صفحه قلب زدود .\r\nگاهى هم در اخلاق از افعال بحث مىشود . و اين بدان جهت است كه گاهى صفات مولد افعال است و گاهى افعال مولد صفات ؛ چنان كه قبلًا نيز به اين مطلب اشاره كرديم ؛ مثلًا صفت حسد ممكن است باعث شود كه انسان دست به كار زشتى بزند و سخاوت موجب شود انسان كار نيكى را انجام دهد و در علم اخلاق بحث مىشود كه اين صفت‌ها اين افعال را ايجاد مىكند ، و طبعاً آن افعال متعلق حكم شرعى مىشوند .\r\nو همچنين ممكن است انسان صفت شجاعت را دارا باشد ، ولى با جديت و زحمت و كوشش و بر خلاف خواستهء نفسش بكوشد ، اين صفت را تحصيل كند . و در اين صورت ، عمل سبب تولد صفت مىشود . بنا بر اين ، افعال با صفات رابطهء متقابل دارند . گاهى افعال معلول صفات است و گاهى افعال خارجى علت براى حدوث و\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nحصول يا تقويت صفت‌هاى روانى مىشوند . بنا بر اين ، اگر هم گاهى در علم اخلاق به اين مناسبت از افعال و حرمت و وجوب آنها بحث مىشود يك بحث اصلى نيست .\r\nبعد از مقدماتى كه در اين‌جا بيان كرديم ، بحث اخلاق را آغاز مىكنيم ؛ گرچه شايد در آينده مقدمات ديگرى را در خلال بحث اخلاق بيان نماييم كه هنگام تدوين مجموع اين مباحث - كه ان شاء اللَّه به صورت كتاب در خواهد آمد - آنها را به مقدماتى كه بيان كرديم ، ضميمه خواهيم كرد .\r\n\r\nتكبر\r\nيكى از صفاتى كه در انسان وجود دارد ، صفت كبر است كه از صفات رذيله محسوب مىشود . صفت كبر گاهى ممكن است كه از شاخه‌هاى قوه غضبيه باشد و از آن نشأت بگيرد و در اين صورت انگيزه تكبر آن است كه انسان مىخواهد بر ديگران مسلط و غالب شود و آنان را تحت كنترل خود قرار دهد .\r\nو گاهى صفت كبر از قوه بهيميه نشأت مىگيرد و انسان از خوف اين كه منافع خود را از دست بدهد از زير بار حق شانه خالى مىكند . و در هر صورت ، كبر عبارت از خود بزرگ ديدن است و اين يكى از رذايل اخلاقى است .\r\nدر رابطهء با اين صفت ، قرآن مجيد سه گونه تعبير دارد :\r\n1 . كبر ، 2 . تكبر ، 3 . استكبار .\r\nكبر ، عبارت از ذات همان صفتى است كه در نفس انسان وجود دارد و منشأ پديد آمدن افعالى در اين رابطه مىشود و افعالى كه از اين صفت نشأت مىگيرد ، تكبر يا استكبار ناميده مىشود . بنا بر اين ، تجلى و ظهور آن صفت درونى تكبر يا استكبار است .\r\nتكبر از باب تفعل و استكبار از باب استفعال است كه تكبر مرتبه اول و استكبار مرحله بالاتر تجلى و ظهور كبر است .\r\nقبح صفت كبر نسبى است ؛ به اين معنا كه قبح اين صفت و بروز آن نسبت به\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nموارد ، متفاوت است ؛ چرا كه گاهى تكبر در برابر انسان‌هاى معمولى است و گاهى تكبر و استكبار در مقابل فرستادگان خدا و پيامبران است و گاهى در برابر پروردگار عالميان . پس همه اين موارد كبر است و بروز آن تكبر و استكبار است ؛ منتها كبر و تكبر و استكبار در برابر انسان‌ها قبيح و نسبت به انبيا و دوستان خدا داراى قبح بيشترى و نسبت به « اللَّه » داراى قبحى عظيم است .\r\nتمام يا اغلب مواردى كه خداوند متعال در قرآن كريم از كبر و تكبر و استكبار نكوهش فرموده است و براى آن وعد و وعيدهايى داده است ، مربوط به كبر و تكبر در مقابل خدا و اولياى خداست .\r\nآيه‌اى كه كبر را به عنوان يك صفت بيان داشته است ، آيه 56 سورهء غافر است :\r\n« إِنْ فِى صُدُورِهِمْ إِلَّا كِبْرٌ » ؛\r\nدر سينه‌هاى آنان چيزى جز كبر نيست .\r\nدر اين آيه تصريح شده است كه كبر به عنوان يك صفت در قلب و روان آنهاست .\r\nبنا بر اين ، از اين صفت به عنوان كبر در قرآن ياد شده است .\r\nهمچنين در آيات شريفه قرآن مىبينيم نوعاً تكبر و استكبار در مقابل خدا و رسول ، خدا و انبيا استعمال شده است ؛ مثلًا در آيه 35 سوره صافات مىفرمايد :\r\n« إِنَّهُمْ كَانُوا إِذَا قِيلَ لَهُمْ لَا إِلهَ إِلَّا اللَّهُ يَسْتَكْبِرُونَ » .\r\nدر بارهء كفارى كه در عالم قيامت مورد سرزنش و توبيخ قرار مىگيرند ، مىفرمايد :\r\n« آنان كسانى هستند كه وقتى در دنيا كلمه توحيد به آنها عرضه شده و دعوت به توحيد مىشدند استكبار مىورزيدند » . و همان كبر درونىشان به ظهور مىپيوست و از قبول حق امتناع مىكردند .\r\nآيهء 60 سورهء غافر مىفرمايد :\r\n« إِنَّ الَّذِينَ يَسْتَكْبِرُونَ عَنْ عِبَادَتِى سَيَدْخُلُونَ جَهَنَّمَ دَاخِرِينَ » .\r\nهمانا كسانى كه از عبادت ( خضوع در برابر من ) استكبار مىورزند ، ذليلانه وارد دوزخ مىشوند .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nآيهء 74 سورهء ص مىفرمايد :\r\n« إِلَّا إِبْلِيسَ اسْتَكْبَرَ وَ كَانَ مِنَ الْكَافِرِينَ » ؛\r\nجز ابليس كه استكبار نمود و در زمره كافران قرار گرفت .\r\nمخالفت ابليس را در برابر فرمان خدا استكبار ذكر مىنمايد .\r\nآيه 39 سوره قصص مىفرمايد :\r\n« وَ اسْتَكْبَرَ هُوَ وَ جُنُودُهُ فِى الْأَرْضِ بِغَيْرِ الْحَقِّ » ؛\r\nفرعون خود و لشكريانش در زمين - در مقابل دعوت حضرت موسى - استكبار ورزيدند .\r\nاز امام زين العابدين عليه السلام نقل شده است كه فرمود :\r\nفَأَوَّلُ مَا عُصِيَ اللَّهُ بِهِ الْكِبْر ؛\r\nاولين چيزى كه بدان نافرمانى و معصيت پروردگار متعال انجام گرفت ، كبر بود .\r\nحكيمى از حضرت صادق عليه السلام سؤال كرد : كمترين الحاد - انحراف در عقيده - چيست ؟\r\nحضرت مىفرمايد :\r\nإِنَّ الْكِبْرَ أَدْنَاهُ ؛\r\nكمترين الحاد تكبر است .\r\nتكبر انحراف از طريق مستقيم است ؛ آن هم تكبر در برابر ( اللَّه ) و رسالت و دستورات الهى ؛ اما كبر بر بندگان خدا نيز از صفات زشت است و اگر به مرحله ظهور و عمل برسد ، از گناهان كبيره است .\r\nگفتيم كه كبر به عنوان يك صفت درونى از رذايل اخلاقى محسوب مىشود ، لكن بروز و تجلى آن صفت در مقام عمل - كه همان تكبر و استكبار است - اگر در برابر خداوند باشد ، در اين صورت موجب كفر است و چنان كه در مقابل بندگان خدا باشد و با ظهور و تجلى آن انسان مرتكب گناهان شود ، نتيجه آن فسق است . بنا بر اين ، كبر -\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nكه يكى از صفات رذيله است - در مرحلهء ظهور و عمل گاهى سبب كفر و گاهى موجب فسق است . به عبارت ديگر ، اگر كبر در مرحله ظهور موجب مخالفت و نپذيرفتن خدا و دستورات واجبه و رسالت و اصول اعتقادات شود موجب كفر است و اگر در تكبر بربندگان خدا تجلى كند گناه و موجب فسق است .\r\n\r\nموارد تكبر\r\nموارد تكبر در مقابل مردم و مثال‌هاى آن فراوان است . انسان اگر خود را در برابر بندگان خدا بزرگ ببيند و ديگران را كوچك شمارد ، ممكن است كبر او در مثال‌هاى زير بارز شود :\r\nانسانى كه از پذيرش راهنمايى و خيرانديشى ديگران سر باز زند و زير بار ضوابط و مقرراتى كه جامعه بر عهده او گذارده نرود ، گرچه صلاح و خير او در آنها باشد .\r\nانسانى كه در جست و جوى تفوق و برترى ديگران را بايد گويى تحقير نمايد و از اين كه خود را با مردم در يك رديف ببيند رنج مىبرد و در مواردى كه تقدم و تأخرى در كار باشد ؛ مانند وارد شدن در مكانى يا نشستن در مجلسى ، سعى مىنمايد مقدم و بالاتر از ديگران قرار گيرد و از اين كه از ديگران عقب بماند و يا در مكان پايين‌تر بنشيند احساس سنگينى و ناراحتى نمايد .\r\nانسانى كه همواره انتظار دارد ديگران به او سلام كنند و خود در سلام پيشى نمىگيرد .\r\nانسانى كه هر گاه مىخواهد ديگران را موعظه نمايد ، با درشتى و تندى سخن مىگويد . و آن گاه كه ديگرى او را اندرز گويد ، خوشايندش نيست و در دل مىگويد تو كه هستى كه مرا موعظه مىكنى . و اگر كسى سخن او را رد كند ، ناراحت مىشود و اگر سخن حقى را بشنود ، تسليم شدن در برابر آن برايش سنگين است و . . .\r\nموارد مذكوره و امثال آن - كه در برخى موارد آن ممكن است گناه نباشد ، ولى در اكثر موارد گناه و موجب فسق مىشود - حكايت از وجود صفت كبر در درون چنين انسانى دارد . و از اين آثار و امثال آن مىتوان به وجود اين صفت در درون يك انسان پى برد .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nانسان مىتواند با دقت و تأمل در خود و ديدن آثار كبر در خويش از وجود مرض كبر در روانش آگاه شود .\r\nاز پيغمبر گرامى اسلام روايت شده است كه فرمود :\r\nلَا يَدْخُلُ الْجَنَّةَ مَنْ كَانَ فِى قَلْبِهِ مِثْقَالُ حَبَّةٍ مِنْ خَرْدَلٍ مِنَ الْكِبْر ؛\r\nكسى كه در دلش به اندازه حبه خردلى از كبر باشد ، در بهشت داخل نمىشود .\r\nاين مطلب هم هست كه آيا منظور ، در اين روايت ، فقط كبر و تكبر در برابر خدا و رسول خداست - كه موجب كفر است - يا تكبر در مقابل مردم - كه باعث فسق است - نيز مشمول اين روايت مىشود . و چنين كسى نيز حق ورود در بهشت را ندارد . و به هر حال ، صفت كبر يكى از صفات نفسانى و روحى انسان است كه از قوهء غضبيه يا بهيميه سرچشمه گرفته است و از مهم‌ترين امورى است كه انسان بايد آن را مورد توجه قرار دهد و در ازالهء آن كوشش نمايد .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n\r\n43 . اخلاق در اسلام\r\n\r\nتواضع\r\nدر بحث گذشته ، بعد از اتمام برخى از امور كليات مربوط به علم اخلاق مطالبى در بارهء صفت كبر بيان شد و اكنون مناسب است صفتى كه مقابل صفت كبر است و به نام تواضع ناميده مىشود ، مورد بحث قرار گيرد .\r\nتواضع واژه‌اى است كه از « وضع » مشتق شده است . و وضع به معناى نهادن و تنزل دادن است . و تواضع - كه باب تفاعل همين واژه است - به معناى كوشيدن و سعى نمودن در اين است كه انسان خود را در برابر « اللَّه » و در برابر خلق پايين و ناچيز حساب كرده ، خودبينى و خود بزرگ بينى نداشته باشد .\r\nانسان در طبيعت خود همواره خويشتن را از ديگران برتر و بالاتر مىبيند و اين از صفات سبعى انسان است كه بايد با سعى و كوشش اين صفت پليد را زايل و به جاى آن صفت زيباى تواضع را تحصيل نمايد و چنين كارى در سايه عمل به آداب الهى و تخلق به اخلاق اسلامى انجام مىگيرد ؛ چنان كه همه صفات روحى همين گونه است ؛ چرا كه زايل كردن يك صفت از روح و سپس جايگزين نمودن صفت ديگرى در آن ، نياز به زحمات فراوان دارد و اصولًا معناى مجاهده همين است كه انسان پليدىها را از روان خود پاك و آن گاه آن را به زيبايى و جمال صفات خوب آرايش دهد .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nبه هر حال ، صفت تواضع و فروتنى در مقابل صفت كبر است . و همان گونه كه در گذشته اشاره شد ، صفت كبر از صفات سبعى است و انسان متواضع توانسته است خود را از سبعيت و درندگى برهاند و خود را به صفت زيباى انسانى درآورد .\r\n\r\nاقسام تواضع\r\nتواضع بر دو گونه است : يكى ، تواضع و فروتنى در برابر « اللَّه » و انبيا ، و ديگرى ، تواضع و فروتنى در برابر مردم و بندگان خدا ؛ همچنان كه در مورد تكبر نيز به همين گونه تقسيم گرديد .\r\n\r\nتواضع در برابر خدا\r\nتواضع در برابر اللَّه يكى از مهم‌ترين صفات انسان است و بر هر انسانى واجب است كه در پيشگاه پروردگار خاضع و عقايد آسمانى و احكام الهى را پذيرا باشد .\r\nتواضع در پيشگاه خداوند تعالى لازمه‌اش اين است كه احكام او را بپذيرد و به دستورات او گردن نهد . و كمال و وارستگى انسان در همين است . و اصولًا هدف انبياى عظام عليهم السلام و دعوت آنان در دو مطلب خلاصه مىشود : يكى تواضع و خضوع در پيشگاه « اللَّه » و ديگرى تكبر و طغيان در برابر طاغوت‌ها . بنا بر اين ، تواضع در برابر خداوند مهم‌ترين صفت از اوصاف انسان و انگيزه دعوت و بعثت انبيا عليهم السلام است .\r\nدر روايت آمده است كه خداوند تعالى به حضرت موسى خطاب فرمود كه آيا مىدانى چرا از ميان همه مردم تو را براى وحى برگزيدم و با تو سخن گفتم و تو را به كوه طور دعوت نمودم و به وسيلهء تو تورات را بر مردم ارسال داشتم ؟ عرضه داشت :\r\nنه پروردگارا نمىدانم . خداوند فرمود : اين همه بدان جهت است كه تو را از همه مردم در پيشگاه خود و در برابر معبودت خاضع‌تر يافتم . و نتيجه اين تواضع ، اين شد كه تو را بر ديگران برترى بخشم .\r\nنتيجهء فروتنى بزرگى است . نتيجه تواضع در پيشگاه « اللَّه » اين است كه خداوند انسان را در ميان مردم و حتى فرشتگان عظمت مىدهد . پس تواضع در پيشگاه خداوند از مهم‌ترين صفات انسانى است .\r\n\r\n","description":"","footnote":"","page_name":" 513 ","page_number":513},
  {"content":"\r\n\r\n\r\nتواضع در برابر مردم\r\nقسم دوم ، تواضع در برابر مردم است و اين قسم نيز بسيار مطلوب است . با دقت در آيات الهى و روايات وارده از اهل البيت عليهم السلام مىيابيم كه در بارهء اين صفت تحريص و ترغيب فراوان شده است و دستور فرموده‌اند كه اين صفت را در خودمان ايجاد نماييم و كوشش كنيم كه به اين كمال دست يابيم . خداوند متعال خطاب به مسلمين زمان نزول قرآن در آيهء 54 سوره مائده مىفرمايد :\r\n« يَا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِى اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَىالْكَافِرِينَ » ؛\r\nاى مؤمنان اگر كسانى از شما از پذيرفتن دين و دعوت پيغمبر روى گردانيد ، به زودى خداوند قومى را خواهد آورد كه آنها خداوند را دوست مىدارند و خداوند نيز آنان را دوست مىدارد . آنان در مقابل مؤمنين متواضع و در برابر كافران مقتدر و سر افراز خواهند بود .\r\nدر روايت آمده است هنگامى كه اين آيه نازل شد ، از پيامبر اسلام صلى الله عليه و آله سؤال كردند :\r\nاين كه خداوند خطاب به مسلمانان آن روزگار مىفرمايد اگر شما از دين روى گردان شويد ، خداوند قومى را با آن صفات مهم خواهد آورد ، اين قوم چه كسانى هستند كه اين گونه از آنان تجليل مىفرمايد ؟ در آن حال ، جناب سلمان - رضوان اللَّه تعالى عليه - در نزد پيامبر اسلام نشسته بود ، گويا حضرت دست مبارك خود را بر روى شانه سلمان مىگذارد و مىفرمايد كه اين ملت از قوم اين آقا خواهند بود ؛ يعنى ايرانىها ، كه خداوند از آنها در برابر مسلمانان آن روز تجليل مىكند و مىفرمايد : آنها خدا را دوست مىدارند و خدا آنها را دوست مىدارد و آنها داراى اين صفت برجسته خواهند بود كه در برابر مؤمنين و همكيشان خود متواضع خواهند بود . خداوند اين صفت را آن چنان مىپسندد كه در عصر نزول قرآن به مسلمانان آن زمان مىفرمايد اگر شما اين گونه نباشيد ، كسانى مىآيند كه متخلق به اخلاق الهى مىشوند و اين كمال روحى را خواهند داشت و در برابر برادران دينىشان خاضع و فروتن ، و در مقابل\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nكفار متكبر و سرافراز خواهند بود . و در جملهء معروفى چنين آمده است كه :\r\nالتكبر مع المتكبر عبادة .\r\nتكبر - كه از صفات زشت است - در برابر طغيانگران و متكبرين عبادت است ؛ همچنان كه تواضع در برابر مؤمنان عبادت است .\r\nبه هر حال ، از آيه مذكور استفاده مىشود كه يكى از اوصاف كمال مؤمن تواضع است و انسان مسلمان نبايد هيچ گاه خود را در برابر برادران دينى خود بزرگ‌تر و برتر بپندارد .\r\nانسان گرچه كاملًا مؤمن و عابد باشد ، معلومات زياد داشته باشد ، اهل فضل و كمال باشد ، داراى رياست و مقام باشد و اگر چه همه اين امور را داشته باشد ، هيچ گاه نبايد اين امور موجب شده كه خود را بزرگ‌تر از ديگران ببيند ؛ گرچه آن ديگرى از اقشار پايين مردم باشد ؛ چرا كه كوچكى و بزرگى به منصب و مقام و لباس و ثروت و امثال آنها نيست و بسا مىشود فردى كه در دنيا او را خيلى پست و بىارزش به حساب مىآورند ، در قيامت معلوم خواهد شد كه چه مقامىدر پيشگاه خداوند متعال داشته و از همه مقدم بوده است . بنا بر اين ، انسان در هر مقامى كه باشد ، بايد توجه داشته باشد كه مقام ، رياست ، عالم بودن ، روحانى بودن و . . . موجب خودفروشى و خود بزرگ ديدن نسبت به ديگران نشود كه اين از زشتىها و انحرافات است و انسان نبايد به آن آلوده شود .\r\nقرآن كريم در سورهء فرقان آيهء 63 مىفرمايد :\r\n« وَ عِبَادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً » ؛\r\nبندگان رحمن - آنان كه شايستگى و صلاحيت نام عباد الرحمن ، بندگان خداى رحمن را دارند - كسانى هستند كه مشى آنان روى زمين به حالت تواضع باشد .\r\nنه فقط راه رفتن در كوچه و بازار و خيابان ، كه مشى عملى و رفتار آنان با مردم و اقشار مختلف جامعه ، از تواضع و فروتنى آنان حكايت مىكند ، بلكه كردار و رفتار و\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nگفتار آنان نيز نشان مىدهد كه خودبينى ، خود بزرگ بينى ، خود فروشى و تكبر در آنان وجود ندارد . و چنين كسانى عباد الرحمن هستند .\r\nاز حضرت امام حسن عسكرى عليه السلام روايت شده است كه فرمود : كسى كه در برابر برادران دينى خود تواضع داشته باشد ، خداوند متعال او را جزء صديقين قرار مىدهد . صديق كسى است كه در روش فكرى و اخلاقى و عملى در پيشگاه خداوند راستگو و درستكار باشد . و متواضع نزد خداوند در شمار صديقين محسوب مىشود و اين نيز يكى ديگر از آثار بسيار خوب تواضع است .\r\nدر روايت آمده است كه مردى با فرزندش ميهمان حضرت امير المؤمنين عليه السلام شدند . بعد از صرف غذا حضرت شخصاً برخاست و به منظور شستن دست‌ها ، طبق معمول زمان ، آفتابه و لگن را نزد يكى از دو مهمان ، يعنى شخصى كه پدر بود آورد و خواست روى دست او آب بريزد تا دستش را بشويد . مهمان خيلى شرمنده شد و از اين كه مولى على عليه السلام كه آقاى دنيا و آخرت است - آب روى دست او بريزد ، امتناع ورزيد . حضرت فرمود شما مهمان هستيد و من بايد خودم اين خدمت را انجام دهم .\r\nو سرانجام ، بعد از امتناع زياد مهمان ، حضرت آب ريختند و او دستش را شست . و سپس در مورد فرزند او به محمد حنفيه دستور داد كه آب روى دست او بريزد تا دستش را بشويد و دليل اين كار را هم بيان فرمودند كه به خاطر فرق گذاشتن بين پدر و فرزند و حفظ احترام پدر اين گونه عمل كرده است ، نه آن كه نسبت به مهمان كوچك‌تر نمىخواسته همان خدمت را انجام دهد .\r\nبه هر حال ، روش حضرت امير عليه السلام چنين بود . و اين‌ها نكاتى است كه نشانگر روحيه تواضع در يك انسان بزرگ است و بايد براى ما سرمشقى باشد كه در برابر برادر دينى چنين روحيه‌اى را دارا باشيم . لكن اين صفت گاهى با ريختن آب روى دست يك فرد و زمانى با بر طرف نمودن نياز مالى و يا حاجت‌هاى ديگر از برادر دينى و برآوردن احتياجات او ظاهر مىشود . و اگر مىبينيم مثلًا در ادارات از كاغذبازى و بروكراسى شكايت مىشود و در برخى ادارات به مراجعين اعتنا نمىشود ، عمدتاً به\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nخاطر همين است كه صفت تواضع نيست . و اگر اين مسأله حل شود ، و رؤسا و كارمندان ادارات در برابر مراجعين احساس تواضع كنند ، اين مشكل نيز حل خواهد شد ؛ چرا كه وقتى انسان برادر و خواهر دينى خود را بزرگ ببيند و خود را در مقابل آن كوچك و خدمتگزار ببيند ، قهراً خود را مكلف مىداند كه انجام وظيفه و خدمت نمايد و نياز آنان را برآورده كند . و اين صفتى است كه بسيارى از گرفتارىها را از جامعه بر طرف مىنمايد .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n\r\n44 . اخلاق در اسلام\r\n\r\nتواضع\r\nدر روايتى كه از حضرت صادق عليه السلام نقل شده است ، مىفرمايد : اگر مىخواهى بفهمى كه صفت تواضع در تو هست يا نيست ، خود را با مسائل جزئى و كوچك امتحان نما ؛ مثلًا وقتى در جلسه‌اى وارد مىشوى و تمايل دارى در بالاى مجلس بنشينى ، چنان كه در پايين مجلس بنشينى ، ناراحت مىشوى يانه ؟ اگر چنين احساسى داشتى ، بدان كه از زيبايى صفت تواضع محروم و به مرض تكبر مبتلا هستى . يا آن كه در برخورد با افراد ، مخصوصاً كسانى كه به حسب ظاهر در سطحى پايين‌تر از تو قرار دارند ، آيا دوست دارى به تو سلام كنند و در برابرت خضوع نمايند ، يا علاقه دارى خود در سلام كردن پيشى گيرى ، كه صورت اول ، از مرض تكبر حكايت مىكند و صورت دوم ، حاكى از تواضع است .\r\nو يا اگر كسى تعريف تو را نمود ، خوشت مىآيد و چنان كه عيب تو را برايت بيان كرد ، ناراحت مىشوى . اين حالت دليل بر آن است كه صفت تواضع در تو وجود ندارد ؛ در صورتى كه انسان متواضع ، نه فقط از تعريف خوشش نمىآيد ، بلكه ناراحت هم مىشود ؛ چرا كه اكثراً تعريف‌ها بر خلاف واقع است . و هر كسى مىداند كه انسان بين خود و خدا چه كاره است . و چه بسا در حقيقت ، كمالى را كه تعريف كننده به انسان نسبت مىدهد ، در او وجود ندارد . و كسى كه متواضع است ، نه آن كه اين اشتباه را خوش ندارد ، بلكه ناراحت مىشود .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nمىدانيم كه در نماز جماعت بايد جاى مأمومين از امام پايين‌تر نباشد ، و چنان كه جاى مأمومين از امام پايين‌تر باشد ، نماز آن باطل است ؛ در حالى كه اگر محراب امام از مأمومين پايين‌تر باشد و امام روى زمين و مأمومين در طبقه دوم يا سوم ساختمانى ( با حفظ شرايط اتصال ) قرار داشته باشند ، اشكالى ندارد .\r\nگفته شده است فلسفهء اين مسأله اين است كه خداوند متعال خواسته است با اين شرط ، نكته‌اى را به امام جماعت - كه پيشوايى دو سه نفر يا صد نفر يا . . . را در نماز بر عهده گرفته است - گوشزد فرمايد كه بايد خودت را پايين‌تر و كوچك‌تر از ديگران بشمارى ، بايد فروتن و متواضع باشى ، و به همين جهت بايد جاى تو از مأمومين پايين‌تر باشد .\r\nشد گود مصلاى امام عالى تا آن كه مقام خويش پست‌تر داند .\r\nهر يك از احكام الهى واعظى است ، و در عمق آنها پندها و اندرزهاى بزرگى نهفته است كه ما بايد از آنها در تصفيه و تكميل روحمان استفاده كنيم .\r\nپيغمبر گرامى صلى الله عليه و آله كه مىفرمايد من مبعوث شده‌ام تا مكارم اخلاق و زيباترين صفات روحى را تكميل كنم ، تربيت و تكميل به وسيلهء همين امور است . دستور مىدهد در نماز اين طور باشيد ، در برخورد با مردم چنين باشيد ، چگونه مهمان نوازى كنيد و . . . اين‌ها همه به اين منظور است كه به تدريج به وسيله همين كردارها انسان به عظمت روحى تواضع دست يابد ، « بعثت لُاتمّم مكارم الأخلاق » تحقق يابد .\r\nروايتى است از حضرت عيسى عليه السلام و آيه‌اى در بارهء حضرت نوح عليه السلام كه نكته‌اى در مورد تكبر و تواضع از آنها استفاده مىشود : حضرت عيسى عليه السلام در مقام موعظه و نصيحت به حواريون و مؤمنان و دعوت آنان به زهد مىفرمايد :\r\nبِحَقٍّ أَقُولُ لَكُمْ إِنَ الزَّرْعَ يَنْبُتُ فِى السَّهْلِ وَ لَايَنْبُتُ فِى الصَّفَا ؛\r\nبه راستى اين سخن را به شما مىگويم كه كشت در دشت مىرويد نه بر روى سنگ .\r\nسپس اضافه مىكند كه حكمت و علم و مواعظ خدا و انبيا در قلبى كه دچار كبر\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nو خودبزرگ بينى است تأثير نمىگذارد و رشد نمىكند ، بلكه در قلب كسانى كه داراى صفت تواضع هستند ، تأثير مىكند ؛ همچنان كه دانه در زمينى كه پايين است ، مىتواند رشد كند . و گويا در عالم تكوين هم رشد و نمو در فروتنى است و حتى اگر زمين داراى تواضع نباشد ، گرچه داراى شعور نيست ، مطلوب نيست و نفعى در آن يافت نمىشود .\r\nدر قضيهء حضرت نوح عليه السلام هم در قرآن مىفرمايد :\r\n« وَ اسْتَوَتْ عَلَى الْجُودِيِّ » .\r\nآن گاه كه طوفان ، رفته رفته ، پايان يافت و آب تدريجاً كم شد ، كشتى حضرت نوح عليه السلام بنا شد در جايى مستقر شود . در روايت آمده است كه كوه‌هاى مرتفع و سر به فلك كشيده با خود گفتند كه كشتى نوح عليه السلام بر ما فرود خواهد آمد ، ولى در اين ميان كوه تپه مانندى - كه كوچك‌ترين كوه آن منطقه بود - به نام كوه « جودى » با خود گفت :\r\nمن در برابر اين كوه‌هاى بزرگ چيزى نيستم كه انتظار داشته باشم كشتى نجات بخش نوح عليه السلام را در خود بپذيرم ، ولى در پى آن ، دستور داده شده كه كشتى نوح عليه السلام بر اين كوه مستقر شود .\r\nاز اين قضيه نيز استفاده مىشود كه گويا حتى در عالم تكوين چيزهايى كه داراى فكر و شعور نيستند ، با تكبر از نعمت الهى محروم مىشوند ، و در اثر فروتنى مورد مرحمت خداوند متعال قرار مىگيرند . بنا بر اين ، كاملًا روشن مىشود انسان - كه از اختيار و شعور برخوردار است - اگر قلبش داراى صفت تواضع شود ، چنين قلبى مورد رحمت خداوندى و انوار الهى مىشود .\r\nبا نگاهى بر تاريخ زندگى بزرگانى كه خداوند مقامى و الا به آنها داده است ، اين نكته را در مىيابيم كه هر چه مقام آنها بالاتر بوده است ، به همان نسبت تواضع‌شان در برابر خداوند و بندگان خدا بيشتر بوده است و هيچ گاه از ميان انبيا و ائمه عليهم السلام و علماى\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nبزرگ اسلام شنيده نشده است كه در يكى از آنان اثرى از تكبر و خودخواهى و خودبزرگ بينى ظاهر شده باشد . و اين موضوع نشان مىدهد كه عظمت روح انسان در تواضع اوست ، و نه آن كه تواضع نشانهء كوچكى نيست ، بلكه علامت بزرگى انسان به شمار مىرود .\r\nمن به همهء دوستان توصيه مىكنم اگر مىخواهند در پيشگاه پروردگار متعال بزرگ باشند ، در برابر فرمان خداوند تسليم باشند و خودشان را در برابر همكيشان و برادران دينى از هر قشرى باشند كوچك ببينند . و اگر شيطان وسوسه‌اى در انسان ايجاد كند كه مثلًا من اين همه كمال دارم ، علم دارم ، مقام دارم ، خدمت‌هاى ارزنده دارم ، و آن ديگر هيچ يك از اين‌ها را ندارد ، بنا بر اين ، من بالاتر از او هستم ، بايد فوراً اين وسوسه را از خود دفع كند ؛ چرا كه اگر هم همهء اين‌ها درست باشد ، از كجا كه در پيشگاه خداوند قبول شده باشد ، از كجا كه كارهاى انجام شده خالص و بدون ريا بوده است ، از كجا كه در پيش خدا محبوب قرار گرفته ، آيا باز هم موفق خواهد شد ، آيا به همين حال از دنيا مىرود . هر انسان عاقلى احتمال مىدهد كه شايد اصلًا كارهايش مورد قبول خداوندى قرار نگرفته باشد . و اگر هم گذشته‌اش خوب بوده ، آينده انسان معلوم نيست . بسا شده است كه انسان‌هايى بىايمان از دنيا رفته‌اند ، من از كجا مىتوانم بدانم كه با ايمان كامل از دنيا مىروم ؟ بنا بر اين ، هيچ كس نمىتواند قضاوت كند كه من از ديگرى بهتر هستم ، شايد او عاقبت خوبى داشته باشد و من سرانجام خوبى نداشته باشم .\r\nگويا روايت شده است كه متكبر و خود بزرگ‌بين احمق است . عجب و تكبر از كمى عقل و شعور حكايت مىكند . انسان عاقل چگونه به عمل خويش عجب پيدا مىكند و آن را زيبا و خود را بزرگ مىبيند ، در صورتى كه نمىداند آيا اعمال او نزد خداوند قبول است يا نه ؟ بنا بر اين ، تكبر ، با اين حال ، سفاهت است و تواضع در پيشگاه خدا و بندگانش حاكى از عقل و كمال انسان است ، مگر در مواردى كه خداوند فرموده است .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nمسلمانى كه در برابر امر خداوند تسليم است ، و خداوند نعمت ايمان را بر او ارزانى داشته است و به همين جهت او را از كافر برتر داشته است ، بايد خود را نسبت به كافر بهتر و برتر بداند ، ولى نسبت به مؤمنين نبايد چنين باشد .\r\nخداوند - ان شاء اللَّه - به همهء ما توفيق دهد كه بيشتر در خودمان بنگريم و با توجه بيشتر در ويژگىهاى روحىمان دقت كنيم و امراض قلبىمان را بشناسيم و بكوشيم تا همهء امراض و پليدىهاى قلبى را با روش‌هاى اسلامى - كه براى ما بيان شده - بزداييم ، و همهء زيبايىهاى اخلاقى و ايمانى - كه هدف خلقت خداوند است - به دست بياوريم و خويشتن را به آن زيبايىها آرايش داده و به كمال انسانى برسيم ؛ انسانى كه شايستهء پيشگاه خداوندى و خليفهء الهى است و در رديف دوستان خدا و انبيا و شهدا و صالحين به سعادت دست يابيم .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\n\r\n45 . اخلاق در اسلام\r\n\r\nسخاوت\r\nپاره‌اى از صفات و الا و خوىهاى نيك را بر شمرديم . در اين شماره يكى ديگر از صفات عالى انسانى ، يعنى صفت سخاوت را توضيح مىدهيم .\r\nپيش از بحث در بارهء اين خصلت شريف انسانى و خوى والاى روحى بايد نكاتى مورد توجه قرار گيرد :\r\nنكته اول . صفت سخاوت از شؤون تسلط بر نفس است ؛ يعنى كسى كه بر خويشتن تسلط دارد و قوهء عاقله و خرد او بر نفس اماره و هواهايش حاكميت و سلطه دارد ، يكى از آثارش اين است كه در هر جايى لازم باشد ، اموال خود را بذل مىكند و بدان‌جا مىرسد كه از جان خود نيز مىگذرد .\r\nنكته دوم . صفت سخاوت ضد صفت بخل است كه از رذايل اخلاقى به شما مىرود . بخل از صفات حيوانى است و حيوانات نوعاً بر حسب غريزه و به طور طبيعى داراى صفت بخل هستند .\r\nحيوانات ، جز در موارد استثنايى ، همواره تلاش مىكنند تا آن‌جا كه مىتوانند غذاهاى مورد نيازشان را ذخيره و اندوخته كنند و تمام كوشش آنها خوردن و خوابيدن و استراحت است . احساس ديگر خواهى به طور انتخابى و آگاهانه ندارند\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nو در انديشه بذل و سخاوت به همنوع نيستند . چنين صفتى - كه از امتيازات تعقل و جمع‌گرايى انسان است - در آنان وجود ندارد ؛ براى نمونه هيچ گاه اتفاق نيفتاده است كه مورچه‌ها آنچه را كه در لانهء خود گرد آورده‌اند ، در لحظهء حساسى به يكى از حيوانات مثلًا به گنجشك‌ها ببخشند .\r\nدر مقابل ، مىدانيم فرشتگان - كه از بالاترين مخلوقات خداوند هستند - درست عكس حيوانات تمام تلاش و كارشان براى ديگران است و تمام نعمت‌هايى كه از سوى خداوند متعال به جهانيان مىرسد ، به وسيله فرشتگان انجام مىگيرد ؛ هر چه در اختيار دارند ، به ديگران مىبخشند . بنا بر اين ، حيوانات نمونه كامل صفت بخل و فرشتگان مظهر اتم و نمونه كامل صفت سخاوت هستند . برتر از سخاوت ، جود است كه از صفت كماليه و جماليه پروردگار متعال است . در مورد خداوند واژهء سخاوت به كار نرفته ، لكن خداوند جواد است و همه نعمت‌ها و بخشش‌ها را او مىدهد و خداوند اجود الاجودين و بخشنده‌ترين بخشندگان و از همه سخاوتمندان سخىتر است ، در قرآن كريم آمده است :\r\n« وَ كَانَ اللَّهُ عَلَى كُلِّ شَيْءٍ مُقِيتاً » ؛\r\nو خدا همواره به هر چيزى تواناست .\r\nمقيت به معناى نيروبخش است . آنچه را كه موجودات از صفات ملكوتى و روحانى و مواهب طبيعى دارند ، همه را خداوند به آنها بخشيده است .\r\nبنا بر اين ، صفت سخاوت يكى از صفات الهى است و صفت بخل يكى از صفات حيوانى است . انسانى كه بخواهد صفت سخاوت را به دست آورد ، نخست بايد به پيرايش صفت حيوانى بخل از درون خود بپردازد و اين پليدى را از روح خود بزدايد ، تا بتواند به اخلاق انسانى و زيباى سخاوت آراسته گردد و به پايه فرشتگان و به مقام ربوبى نزديك گردد . انسان به همان نسبت كه با دستيابى به اين خوى از حيوانيت\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nفاصله مىگيرد ، به مقام ربوبى نزديك مىشود . و در فضيلت و ستايش اين خصلت همين بس كه انسان را از حيوانيت به مقام فرشتگان و ربوبيت نزديك مىكند .\r\nنكته سوم . ارزش سخاوت نه تنها اسلامى است كه انسانى نيز هست و نه تنها اسلام سخاوت را خوب و زيبا مىداند ، بلكه زيبايى و حسن اين صفت از نظر عقل نيز بديهى است . چه بسا شخص - كه داراى مكتب و مذهب هم نيست - اين صفت را داراست و آن را ارزشمند و انسانى مىشناسد .\r\nاين شخص در اين بُعد داراى صفت كمال است ؛ گرچه از نظر اعتقادات و ديگر ابعاد ناقص است .\r\nدر روايت آمده است : گروهى از يمن به قصد جست و جو و امتحان و تحقيق در بارهء نبوّت حضرت رسول صلى الله عليه و آله به محضر آن حضرت آمدند . در ميان اين جمع ، فردى سخنور و پرگويى بود كه با جسارت و بىادبى سؤال‌هايى پى در پى مطرح مىكرد و در آنچه حضرت پاسخ مىدادند ، گستاخى مىنمود ؛ به گونه‌اى كه پيامبر صلى الله عليه و آله خشمگين شد و در چهره‌اش خشم ظاهر گشت و لحظاتى در انديشه فرو رفت . در اين هنگام جبرئيل امين ، وحى فرود آورد و گفت :\r\nخداوند سلام مىرساند و مىفرمايد : اين مرد بسيار سخاوتمند است .\r\nسيماى پيامبر ديگر بار به حالت نخستين باز گشت و به آن شخص فرمود : اگر چنين نبود كه جبرئيل از سخاوت تو به من خبر داد ، تو را چنان تنبيه مىكردم كه براى ديگران مايهء عبرت باشد . آن مرد گفت : چون خداى تو سخاوت را مىپسندد و دوست مىدارد ، من هم به خدا و به رسالت تو ايمان مىآورم . سپس سوگند ياد كرد كه تا كنون هيچ گاه دست رد بر سينهء نيازمندى نزده‌ام . سرانجام همين خصلت نيك انسانى وسيله گرايش او به اسلام شد .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nنكته چهارم . سخاوت مراتب و درجات دارد و هر يك از اين مراتب و مراحل ، قابل توجه و تفكر است . و اسلام براى هر يك از آنها آثارى بيان كرده است . مراتب اين خصلت از مال شروع مىشود تا به مراحل بالاتر مىرسد ؛ همانند سخاوت در مقام و گذشت از راحتىها و خوشىها ، لذايد دنيوى ، و سرانجام ، در درجه متعالى به سخاوت در جان و حيات مىرسد كه از تمام مراحل سخاوت بالاتر و والاتر است . بالاترين بخشش‌ها و جودها گذشتن از جان و حيات در راه معبود و معشوق و هدف است .\r\n\r\nاسلام و سخاوت\r\nدر اسلام صفت سخاوت يكى از بهترين صفت‌ها به حساب آمده و انسان سخاوتمند از برترين انسان‌ها شمرده شده است . امام رضا عليه السلام در سخن كوتاه ، سخاوت را چنين توصيف مىكند :\r\nالسَّخِيُ قَرِيبٌ مِنَ اللَّهِ قَرِيبٌ مِنَ الْجَنَّةِ قَرِيبٌ مِنَ النَّاس ؛\r\nانسان سخاوتمند به خدا نزديك است و به بهشت و به مردم .\r\nپس صفت سخاوت ، چنان كه مايهء قرب الهى است ، عامل محبت مردم نيز است و اين چنين خصلتى به بهشت رهنمون مىشود .\r\nحاتم طايى از مشهورترين سخاوتمندان جهان است كه مىتوان گفت مظهر سخاوت نمونه عالى بخشش بوده است . در تمام مدت عمرش در بذل و بخشش هيچ گاه دريغ نكرده است . و گاهى حتى خوراك روزانه خود را مىبخشيد و خويشتن با گرسنگى مىگذراند .\r\nحاتم ، پيامبر گرامى را نديد ، اگر چند سالى در زمان نبوت حضرت ، زنده بوده\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nاست ، بىترديد ، به اسلام نگراييد و با كفر و عقايد جاهليت از دنيا رفت .\r\nفرزند او به نام عدى بن حاتم حضور پيامبر صلى الله عليه و آله آمد و اسلام آورد . حضرت او را مورد عنايت خويش قرار داد . روزى پيامبر صلى الله عليه و آله به او فرمود : خداوند عذاب جهنم را نسبت به پدرت به خاطر سخاوتى كه داشت تخفيف داد ، يا عذاب را از او برداشت .\r\nدر اين‌جا مىبينيم با اين كه خداوند جهنم را جايگاه كافران قرار داده است : « الَّتِى أُعِدَّتْ لِلْكَافِرِينَ » ، لكن جهنم هم مراتب دارد . گاهى ممكن است يك صفت خوب پسنديده ، عذاب را كم كند و يا اين كه عذاب به كلى بر طرف شود ، چون جهنم جايگاه كفار است و مىبايست يك كافر ضد دين در جهنم بماند . با اين حال ، عذاب هم نمىشود . و به عبارت ديگر ، آنهايى كه داراى صفات خوب بوده‌اند ، ولى به خدا و پيامبر ايمان نياورده‌اند ، به جهنم مىروند ، و اگر مورد رحمت و الطاف الهى قرار گرفتند ، در جهنم عذاب نمىشوند .\r\nگاهى همين رحمت الهى در دنيا نيز شامل حال اين چنين افراد مىشود . نوشته‌اند :\r\nسامرى پليد با آن همه جنايت و خيانت كه كرد ، و براى هواپرستى و جاه‌طلبى مردم را منحرف كرد ، و به پرستش گوساله فرا خواند ، با اين حال ، هنگامى كه حضرت موسى عليه السلام خواست او را كيفر دهد و اين مفسد را اعدام كند ، جبرئيل نازل شد و از حضرت موسى خواست كه در مجازات او يك درجه تخفيف دهد ؛ زيرا كه او مرد سخاوتمندى بود . از اين رو ، حضرت موسى او را رها كرد و فرمود :\r\n« فَاذْهَبْ فَإِنَّ لَكَ فِى الْحَيَاةِ أَنْ تَقُولَ لَا مِسَاسَ » ؛\r\nگفت : پس برو كه بهره تو در زندگى اين باشد كه [ به هر كه نزديك تو آمد 
  ] بگويى : [ به من 
  ] دست مزنيد .\r\nاز مجازات تو چشم پوشيدم ، اما در زندگى با هيچ كس نمىتوانى تماس بگيرى . و اگر خواستى با كسى حرف بزنى ، چنان ناراحت شوى كه خودت از او درخواست كنى كه دور شود و همين طور شد .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nامامان ما در اين صفت به كمال نهايى رسيده بودند ، با رفتارشان به ما آموختند كه اين چنين باشيم . در روايات آمده است كه مردى خدمت حضرت امير المؤمنين عليه السلام رسيد . حضرت از چهره‌اش دريافتند كه نيازمند است و شرم دارد كه آشكار كند . امام از او خواست كه خواسته‌اش را روى زمين بنويسد ( زيرا در آن وقت وسايل نوشتن مثل امروز نبوده است ) . آن مرد با انگشت يا با چوب روى زمين هموار نوشت .\r\nحضرت از نوشته او دريافتند كه هم نيازمند است و هم انسان باسواد و دانايى است .\r\nامام عليه السلام دستور داد دو لباس متناسب و صد دينار پول به او بدهند . گويا بعضى از ياران خواستند بدانند ، چرا حضرت اين اندازه سخاوتمندانه با او رفتار كرد ؟\r\nامام در پاسخ آنان فرمود : پيامبر دستور داد هر انسانى را در جايگاه خود بشناسيد و با هر انسانى متناسب با شخصيت و نيازش رفتار كنيد . سپس حضرت امير المؤمنين عليه السلام فرمود :\r\nعَجِبْتُ لِمَنْ يَشْتَرِى الْعَبِيدَ بِمَالِهِ فَيُعْتِقُهُمْ كَيْفَ لَايَشْتَرِى الْأَحْرَارَ بِإِحْسَانِه ؛\r\nمن تعجب مىكنم از كسانى كه پول مىدهند و برده مىخرند ، چگونه مردم آزاده را با نيكى و احسان خريدارى نمىكنند .\r\nفرزدق در آن اشعار مشهورى كه در ستايش حضرت سجاد عليه السلام سروده است ، مىگويد :\r\n مَا قَالَ لَاقَطُّ إِلَّا فِى تَشَهُّدِهِ * لَوْ لَاالتَّشَهُّدُ كَانَتْ لَاؤُهُ نَعَم \r\nامام سجاد عليه السلام كسى است كه در تمام عمرش ، « نه » به كسى نگفته است و اگر نبود كه در تشهد نماز « لا » مىگويد ، در منطق اين شخص « لا » پيدا نمىشد . در اين بيت فرزدق از خوى سخاوت به عنوان يكى از صفات كمالى امام سجاد عليه السلام ياد مىكند .\r\nكوتاه سخن ، اين كه اگر كسى داراى اين صفت زيباى انسان باشد ، بايد خدا را سپاس گزارد كه يكى از ابعاد انسانى او به مرز تكامل رسيده است و همواره بكوشد اين صفت را در خودش بيشتر كند و تكامل بخشد .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\n\r\nاقسام سخاوت\r\nسخاوت بر دو قسم است : 1 . واجب ، 2 . مستحب .\r\n\r\nسخاوت واجب\r\nسخاوت واجب در مواردى است كه انسان بايد از مال و جان بگذرد ؛ مثلًا زكات مال .\r\nانسان بايد در نه چيز حقوق الهى را بپردازد و همچنين بيست درصد از درآمد به عنوان خمس واجب شده است . همچنين انفاق واجب است كه پرداخت مخارج پدر و مادر و همسر فرزندان را در بر مىگيرد . حج نيز در تمام عمر يك بار واجب است .\r\nكفارات واجب نيز از موارد سخاوت واجب است . جهاد نيز از مواردى است كه انسان بايد از جانش بگذرد . اين عالىترين درجه سخاوت است كه از اصل هستى و حيات مايه بگذارد ؛ چون انسان هر چه را ببخشد ، از عوارض و فروع حيات است ، اما جهاد و شهادت گذشتن از اصل زندگى اين دنيايى است ، و اين بالاترين پايگاه انسانى و خصلت خدايى جود و سخاوت است .\r\nسخاوت‌ها و بخشش‌هاى ديگرى در رابطه با جان و مقام و مال نيز هست كه در اين‌جا توان برشمردنش نيست .\r\n\r\nسخاوت مستحب\r\nسخاوت‌هاى مستحب فراوان است و مرز و حد مشخصى ندارد . انسان هر اندازه از اموالش را پس از پرداخت ماليات‌هاى واجب در راه خدا بدهد و انفاق كند ، از سخاوت‌هاى مستحب شمرده مىشود و بدان جا مىرسد كه انسان از خود دريغ مىكند و به ديگران مىبخشد . و اين ايثار است و عالىترين پايه احساس ديگر خواهى انسان است .\r\nامامان ما به مقام ايثار رسيده بودند :\r\n« وَ يُؤْثِرُونَ عَلَى أَنْفُسِهِمْ وَ لَوْ كَانَ بِهِمْ خَصَاصَةٌ » ؛\r\nديگران را بر خويشتن بر مىگزينند ، گرچه خود نياز داشته باشند .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n\r\n46 . اخلاق در اسلام\r\n\r\nسخاوت\r\n\r\nمصاديق سخاوت\r\nسخاوت داراى مصاديق زيادى است . سخاوت در جان ، مال ، مقام ، اولاد و لذت‌ها نمودهايى از اين صفت است . سخاوت و گذشتن از مقام و رياست ، بالاتر از سخاوت در مال است . چه بسا افرادى از مقام و پست خودشان - كه بسيار هم و الا بوده است - به خاطر خدا دست كشيده‌اند .\r\nيكى از اين بزرگان ، بهلول ، شاگرد امام صادق عليه السلام بوده است ؛ مردى با فضل و صاحب علم و از پرورش يافته گان مكتب ائمه اطهار عليهم السلام . از فضلش همين بس كه با پرتاب كلوخى به آن عالمى كه عليه حضرت امام صادق عليه السلام صحبت و اشكال مىنمود ، پاسخى دندان شكن داد كه :\r\nاولًا . همانطور كه كلوخ همجنس تو ( خاك ) بر تو اثر كرد ، پس ابليس هم مىتواند در آتش بسوزد .\r\nثانياً . درد ناشى از برخورد كلوخ - كه موجود است - امكان رؤيت آن نيست . پس خداوند هم - كه موجود است - ديده نخواهد شد .\r\nثالثاً . اگر افعال ما جبر است و مشيت خدا ، پس عقاب نبايد بشويم ، چرا به خاطر پرتاب كلوخ از من شاكى هستى ؟ چنين مرد وارسته و بزرگى صلاح بر اين شد كه مقام\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nو شخصيت خود را در ميان مردم از دست بدهد ، خود را به ديوانگى بزند . لباسش را كند و همانند كودكان بر چوبى به عنوان اسب سوار گرديد و داد زد كه كنار برويد تا اسب من شما را زير نگيرد . بچه‌ها اطرافش گرد آمدند و از آن پس مشهور شد كه بهلول ديوانه شده است . اين نمونه‌اى است از « سخاوت مقام » از انسانى بزرگ و با فضيلت و نمونه‌هاى آن در اسلام زياد است . همچنين مىتوان از جابر بن يزيد جعفى ، شاگرد ممتاز امام باقر عليه السلام نام برد ؛ فردى كه به امام باقر عليه السلام عرض مىكند : يا ابن رسول اللَّه ، آن قدر معارف الهى و اسرار به من القا فرموده‌اى كه قلبم تنگى مىكند و تحملش برايم مشكل شده و افرادى هم كه بتوان بدان‌ها اسرار را گفت نمىيابم ، چه كنم ؟ حضرت فرمود : برو در بيرون شهر و سر در چاهى گذار و هر چه مىخواهى بگو تا سبك گردى !\r\nيك چنين مرد عظيم الشأن و درس خوانده و صاحب كمالات و مقامات روحانى ، به خاطر مصالح دينى و اجتماعى - كه جوّ آن عصر اقتضاى آن را داشت - از مقامش گذشت و تظاهر به ديوانگى نمود . اين هم يك نوع سخاوت است ؛ سخاوت مقام و آبرو به خاطر اللَّه و حفظ شؤون اسلام . در ضمن ، درسى است براى كسانى كه لايق اشغال و اداره پست و مسؤوليتى نيستند ، اما از آن‌جا كه اسير حب نفس و جاه و مقام شده‌اند ، برايشان مشكل است دست بكشند و آن را به اهلش بسپرند ؛ چون سخاوت ندارند . اينان را يا بايد خلعشان كنند و دورشان اندازند و يا با دسايسى بمانند و سر تا پا براى جامعه و امت و آيين اسلام ضرر و فساد باشند .\r\nاگر كسى به چنين حالتى برسد كه سخاوت در مقام داشته باشد و وقتى ببيند مقام و رياستش به ضرر جامعه و دين است ، زود حاضر است رفع يد كند و استعفا دهد و با واگذار كردن آن به اهلش ، سراغ كار ديگرى رود ، اگر چنين حالتىدر خود ديد ، بايد از خدا تشكر كند و سجده شكر به جا آورد كه خداوند چنين روحيه‌اى به او داده است .\r\nاين‌ها جزء سخاوتمندان دنيا هستند . خيال نكنند كار كوچكى انجام داده‌اند ؛ بر عكس ، آن كس كه چنين نيست و با احراز عدم لياقت خود براى چنين مسؤوليتى ،\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nحاضر به ترك پست نيست ، از بخيل‌هاى دنياست . و بدترين بخل‌ها اين بخل است .\r\nاما سخاوت به نفس و جان كه احتياج به شرح زيادى ندارد ؛ چه آن كه جامعه اسلامى كنونى ما خود ميدان چنين امتحانى است تا معلوم شود سخاوتمندان كيان‌اند .\r\nآنان كه توانستند از جان بگذرند ( شهداى ما ) و به جبهه‌ها بروند و عاشقانه شهيد بشوند ، از سخىترين مردم جهان‌اند . مقام شهدا والاست و يكى از صفات بارز شهيد سخاوت جانى اوست . فرق است بين سخاوت در مال و سخاوت در جان . بنا بر اين ، مىتوانيم بگوييم كه سخىترين افراد شهدا هستند .\r\n\r\nمرز سخاوت\r\nسخاوت صفتى است « حد وسط » كه يك طرفش افراط است ، يعنى اسراف و يك طرفش تفريط است ، يعنى بخل .\r\nاصولًا صفت‌هاى نيكو و زيباى انسانى صفاتى متوسط هستند كه بين دو مرحله افراط و تفريط واقع مىشوند و سخاوت هم از اين قاعده مستثنا نيست ؛ به عنوان مثال ، كسى كه مال و ثروتى دارد ، نسبت بدان سه حالت مىتواند داشته باشد :\r\nاول ، آن كه از مالش آنچه كه سزاوار است و اقتضا دارد ، انفاق كند و مقدارى هم براى خودش نگه دارد . به عبارت ديگر ، تعهدات خود را در قبال خدا انجام دهد ؛ يعنى ماليات‌هاى واجبش را بپردازد و انفاق‌هاى مستحبى را هم انجام دهد و ما بقى را براى زندگى خود و عائله‌اش نگه دارد . به اين برنامه الهى عمل كردن ، حد وسط سخاوت را دارا بودن است .\r\nثانياً ، هيچ گونه گذشت و پرداختى نداشته باشد ؛ حتى يك ريال از ثروتش را به جامه ندهد . اين مرحله ، تفريط است . اين حالت و صفت ، بخل است .\r\nثالثاً ، هر چه دارد ، مىبخشد ؛ يعنى افزون بر آن مقدار واجب و مستحب انفاق مىكند ؛ به طورى كه خود را در مضيقه قرار مىدهد ؛ حتى در مواردى مصرف مىكند كه گناه است . اين ريخت و پاش ، مرحله افراط در سخاوت است و اسراف است . پس\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nسخاوت صفتى بين دو مرحله افراط و تفريط و دو صفت اسراف و بخل است .\r\nهمان گونه كه تذكر داديم ، اين حد وسط در تمام صفات نيكو مورد نظر است ؛ از باب نمونه ، شجاعت صفتى است بين ترس و تهور . آن‌جا كه اعمال شجاعت و حمله لازم است ، نشستن و سكون « جبن » است و اما بىترديد و بدون تصور و بى مهابا خود را به آب و آتش زدن و هلاك كردن ، مرحله تهور است كه اين هم ناپسند است .\r\nدر مورد سخاوت از آيات قرآن استفاده مىشود كه حد متوسط است مثلًا آيه 29 از سورهء اسراء مىفرمايد :\r\n« وَ لَا تَجْعَلْ يَدَكَ مَغْلُولَةً إِلَى عُنُقِكَ وَ لَا تَبْسُطْهَا كُلَّ الْبَسْطِ وَ لَا تَبْسُطْهَا كُلَّ الْبَسْطِ » ؛\r\nدستت را به گردنت نبند و به كلى دستت را هم باز نكن كه بنشينى و پشيمان و نادم بشوى .\r\nاين كنايه است از اين كه عدم بخشش و عدم انفاق : « وَ لَا تَجْعَلْ يَدَكَ مَغْلُولَةً إِلَى عُنُقِكَ » ، و در مقابلش بخشيدن و دست باز نمودن زيادى كه هر چه دارى بريزى به ميان جامعه كه هيچ برايت نماند : « وَ لَا تَبْسُطْهَا كُلَّ الْبَسْطِ » . و پس از آن : « وَ لَا تَبْسُطْهَا كُلَّ الْبَسْطِ » ، به ملامت خودت بنشينى كه چرا چنين كردم و بيچاره شدم ؛ هر دو صورت انحراف است و خطا .\r\nدر تفسير همين آيه شريفه در روايت است كه حضرت صادق عليه السلام دست برد و يك مشت خاك يا شن از زمين برداشت و چنان دستش را باز كرد كه همه‌اش ريخت ، و بار دوم ، طورى دستش را نگه داشت كه هيچ از او ريخته نشد و براى بار سوم - كه مشتى خاك برداشت - آن را به حالت نيمه باز قرار داد ؛ به طورى كه يك مقدار ريخت و يك مقدار ماند .\r\nالبته يك مسأله‌اى هست به نام ايثار كه بعداً ممكن است متعرض آن بشويم .\r\nائمه عليهم السلام ايثار مىكردند ، كه مقامى ديگر است و شرايطى خاص دارد و براى مثل ما نيست . حضرت امير - سلام اللَّه عليه - باغ خود را فروخته و همه را به فقرا داد . به خانه\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nبرگشت ، ديد نان ندارد و زهرا و حسنين عليهم السلام گرسنه‌اند . حضرت از تمام ثروتش در راه اللَّه مىگذشت و زن و فرزندانش هم حاضر بودند گرسنه بمانند و شب گرسنه بخوابند ، ولى ديگران سير باشند . اين براى ما ميزان نيست .\r\nالبته اگر كسى پيدا شد كه زن و بچه‌اش اين طورى باشند ، يعنى حاضر باشند جز غذايى اندك و لباس‌هاى مندرس هر چه دارند ، انفاق كنند ، اشكال ندارد و لكن افراد عادى اجازه ندارند يك چنين كارى بكنند .\r\nباز آيه‌اى از قرآن را شاهد مىآوريم كه انفاق حد متوسط است . آيه 67 از سوره فرقان كه مىفرمايد :\r\n« وَ الَّذِينَ إِذَا أَنْفَقُوا لَمْ يُسْرِفُوا وَ لَمْ يَقْتُرُوا وَ كَانَ بَيْنَ ذلِكَ قَوَاماً » ؛\r\nعباد اللَّه كسانى هستند كه وقتى انفاق مىكنند ، راه اسراف را پيش نمىگيرند و خسارت و لئامت نيز ندارند و مشيشان بين اين دو حالت است و اين روش براى عموم بايد ميزان باشد .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\n\r\n47 . اخلاق در اسلام\r\n\r\nبخل\r\nپيامبر اكرم صلى الله عليه و آله :\r\nخَصْلَتَانِ لَاتَجْتَمِعَانِ فِى مُسْلِمٍ الْبُخْلُ وَ سُوءُ الْخُلُق ؛\r\nدو صفت است كه در مسلمان جمع نمىشود : يكى صفت بخل و ديگرى بد اخلاقى .\r\nبخل ، عبارت از اين است كه انسان حاضر نباشد از دارايى ، ثروت و مقام خود در هيچ راهى و لو اين كه اسلام دستور داده باشد ، صرف نظر كرده و رفع يد نمايد . و به عبارت ديگر ، اين صفتى است كه انسان را از بذل مال و دارايى خود - هر چند كم باشد - منع مىكند و آن چنان ممسك و نگهدارنده مىشود كه در موارد لازم هم حاضر به گذشت نيست . و اين يكى از اوصاف پليدى است كه در نفس انسان است . و اين صفت گاهى در خلقت و سرشت انسان پيدا مىشود ؛ يعنى بدون اختيار در انسان خلق شده است ، و گاهى هم در اثر تربيت پدر و مادر و محيط در انسان به وجود مىآيد .\r\nخداوند به انسان نيرويى داده است كه مسلط بر صفات و اخلاق خود باشد . و هر انسان عاقلى مىتواند بدترين صفت را به تدريج و با كوشش از خود دور كند و از صفحه قلبش بزدايد و اين صفت ( بخل ) هم از آن صفاتى است كه انسان بايد بكوشد آن را از خود زايل نمايد .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nاز پيامبر اكرم صلى الله عليه و آله نقل شده است كه فرمود :\r\nخَصْلَتَانِ لَاتَجْتَمِعَانِ فِى مُسْلِمٍ الْبُخْلُ وَ سُوءُ الْخُلُق ؛\r\nدو صفت است كه در مسلمان جمع نمىشود : يكى صفت بخل و ديگرى بد اخلاقى .\r\nمؤمن نمىشود اين دو صفت را داشته باشد ؛ يعنى اگر داراى اين صفت‌ها باشد يا اين كه هيچ ايمان ندارد و يا هم در ايمان او نقصى هست ؛ زيرا بخل سبب مىشود كه انسان به گناهان زيادى گرفتار شود .\r\nروايت ديگرى از حضرت رسول صلى الله عليه و آله است كه فرمود : يا على با سه طايفه مشورت مكن : 1 . ترسو ، 2 . بخيل ، 3 . حريص به مال و جاه دنيا .\r\nاين سه طايفه افرادى هستند كه قابليت شور ندارند . پس اگر انسان با يك نفر بخيل طرف مشورت قرار بگيرد ، طورى رأى خواهد داد كه به ضرر مشورت كننده تمام خواهد شد ؛ زيرا ممكن است انسان بخواهد در راهى قدم بردارد كه ناگزير بايد از مال ، جان ، اولاد و مقام و لذايذ دنيوى بگذرد و اگر طرف شور بخيل باشد ، قهراً جلوگيرى خواهد كرد و آن سعادت را از دست انسان خواهد گرفت . و اين به تجربه ثابت شده و بسيار اتفاق افتاده است كه انسانى به وسيله مشورت از يك كار خوب و با ثمر منصرف شده و پس از مدتى فهميده است كه آن شخصى كه با او مشورت كرده ، روى غريزه ترس يا بخل يا حرصى كه داشته ، اظهار نظر كرده است و آن شخص مشورت كننده را از راه مستقيم منحرف نموده است .\r\n\r\nمنشأ بخل\r\nاز روايات استفاده مىشود كه منشأ اصلى بخل ، سوء ظن به خداست و گاهى ممكن است خود بخيل هم نداند كه منشأ بخلش بد گمانى به اللَّه است ؛ زيرا آن هنگام كه خدا به او دستور مىدهد كه بايد از اموال خود در راه خدا بذل كنى ، او اين فرمان را اطاعت نمىكند ؛ براى اين كه مىترسد اموالش تمام شود . اگر او واقعاً به خدا بدگمان نبود ،\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nمىدانست كه همان خدايى كه از اول اين پول را به او داد ، قادر است كه آن پول را بستاند و يا اين كه اگر در راه خدا انفاق كرد ، خدا هم به او نظر لطف كرده و پول را بر مىگرداند و گاهى چند برابر آن پول را به او مىدهد .\r\nهر گاه انسان مطمئن شد كه خدا رزّاق است و روزى به دست او است و خدا وعده داده است كه اگر كسى در راه او انفاق كند ، در دنيا و آخرت چند برابر به او مىدهد . با اين وعده‌هاى الهى ، جايى براى بخل ورزيدن نمىماند ؛ چه در مال و چه در مقام و . . .\r\nبنا بر اين ، ريشهء بخل بر مىگردد به بدگمانى به پروردگار و نشناختن خدا و اعتنا نكردن و يا باور نكردن وعده‌هاى الهى . و اين از بدترين حالات و اوصاف است .\r\n\r\nمصاديق بخل\r\n1 . در روايات مصاديقى براى بخل ذكر شده است ؛ مثلًا اولين مرحله بخل عبارت از بخل ورزيدن در انجام واجبات الهى است . و اين اولين و مهم‌ترين بخلى است كه شرعاً هم حرام است ؛ چنان كه در روايت آمده است كه :\r\nأَبْخَلُ النَّاسِ مَنْ بَخِلَ بِمَا افْتَرَضَ اللَّهُ - عَزَّ وَ جَلَّ - عَلَيْه ؛\r\nبخيل‌ترين مردم كسى است كه به آنچه خدا بر او واجب و لازم دانسته و بر عهده او گذاشته ، بخل ورزد و اعمال و فرايضش را انجام ندهد .\r\n2 . رسول خدا صلى الله عليه و آله فرمود :\r\nإِنَّ أَعْجَزَ النَّاسِ مَنْ عَجَزَ مِنَ الدُّعَاءِ ، وَ إِنَّ أَبْخَلَ النَّاسِ مَنْ بَخِلَ بِالسَّلَامِ ؛\r\nناتوان‌ترين مردم كسى است كه از دعا كردن عاجز باشد . و بخيل‌ترين مردم كسى است كه در سلام كردن بخل ورزد .\r\nهمچنين از امام صادق عليه السلام نقل شده است كه فرمود :\r\nالْبَخِيلُ مَنْ بَخِلَ بِالسَّلَام .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nدر اين روايت ، يكى ديگر از مصاديق بخيل ذكر شده است . و او كسى است كه در سلام كردن بخل مىورزد ، و هيچ وقت در سلام سبقت نمىگيرد ، بلكه همواره منتظر است مردم به او سلام كنند و او جواب بگويد . يا اين كه از جواب سلام دادن هم سستى و تنبلى بكند .\r\n3 . پيامبر گرامى صلى الله عليه و آله مىفرمايد :\r\nالْبَخِيلِ الَّذِى إِذَا ذُكِرْتُ عِنْدَهُ فَلَمْ يُصَلِّ عَلَىّ ؛\r\nبخيل كسى است كه نام مرا بشنود و بر من درود نفرستد .\r\nبنا بر اين ، كسى كه نام حضرت رسول صلى الله عليه و آله را بشنود و صلوات نفرستد ، يكى از بخيلان به شمار مىآيد .\r\nو كوتاه سخن ، اين كه بخل منحصر به امور مادى و اموال نمىشود ، بلكه بخل ورزيدن در بسيارى از امور معنوى نيز صدق مىكند كه سه مورد آن را ذكر كرديم .\r\n\r\nنتيجه بخل\r\nاز امام باقر عليه السلام نقل شده است كه اگر كسى در موارد انفاق خوددارى كند و بخل ورزد ، در آينده گرفتار خواهد شد و چند برابر آن را در جايى كه خدا راضى نيست ، مصرف خواهد كرد و هيچ اجر و مزدى نيز نخواهد يافت .\r\nگويا حضرت مىفرمايد كه عاقبت بخل چنين است . و بسيار ديده شده است كسانى كه اموالشان را در راهى كه مورد رضاى اللَّه و سعادت خودشان و حيات بخشيدن به جامعه است ، مصرف نمىكنند و گذشت ندارند ، سرانجام ناچار مىشوند كه چند برابر آن اموال را در راه‌هاى باطل و بيهوده صرف كنند . و چه بسا اتفاق افتاده است كه افراد بخيل اموال زيادى را با خون دل جمع كرده‌اند و ديگران با دزدى و تقلب از آنها گرفته‌اند يا اين كه پس از مرگشان خويشان آنها بر آن اموال مسلط شده و در موارد گناه مصرف نموده‌اند .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n\r\nعلاج بخل\r\nكسى كه خداى نكرده در خودش چنين غريزه پليدى را احساس مىكند ، بايد فوراً درصدد اصلاح خود برآيد و اين صفت پليد و زشت را از خودش دور كند ؛ همچنان كه اگر انسان دچار مرض خطرناكى شد - با حكم عقل - فوراً به طبيب مراجعه مىكند و تلخى داروها را و گاهى رنج جراحى را براى رهايى از مرض تحمل مىكند ، در اين مرض نفسانى نيز بايد بىدرنگ به معالجه خود بپردازد .\r\nآيات زيادى در اين مورد داريم ؛ از جمله آيه 268 از سورهء بقره كه مىفرمايد :\r\n« الشَّيْطَانُ يَعِدُكُمُ الْفَقْرَ وَ يَأْمُرُكُمْ بِالْفَحْشَاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلًا »\r\n؛ شيطان به شما وعده فقر مىدهد و امر به فحشاء مىكند و خداوند به شما وعده آمرزش و احسان مىدهد .\r\nآرى ، هر گاه انسان مىخواهد از اموال و دارايى و ساير موارد انفاق ، در راه هدفش گذشت كند ، ناگهان چيزهايى در قلبش خطور مىكند كه اگر امروز انفاق كردى ، فردا بيچاره مىشوى ، فرزندانت گرسنه مىمانند ، كسى به تو كمك نخواهد كرد و خلاصه ، اين وسوسه‌هاى شيطانى - همانطور كه قرآن مىفرمايد - بر انسان عارض مىشود و شيطان وعده فقر مىدهد ؛ يعنى در دل انسان القا مىكند كه خودت نيازمندى ! انفاق مكن ! و از آن طرف ، امر به فحشا مىكند و انسان را به كارهاى زشت وا مىدارد ، ولى در مقابل ، خدا به شما وعدهء آمرزش و مغفرت و احسان مىدهد ؛ يعنى خدا به شما مىگويد اموال خودتان را در راه من انفاق كنيد و من با احسان خودم جبران خواهم كرد و گناهان شما را هم خواهم آمرزيد . و از اين رو ، در روايت دارد كه در اين آيه دو چيز از شيطان ذكر شده و دو چيز از اللَّه : شيطان وعده فقر مىدهد و دستور گناه ، ولى خداوند هم آمرزش گناهان را وعده مىدهد و هم پر كردن جاى آنچه را كه در راه او بخشش كرده‌ايد .\r\nاز روايتى چنين استفاده مىشود كه در قلب انسان دو دريچه است : از يك دريچه‌اى فرشته‌ها الهاماتى بر قلب انسان وارد مىسازند و مطالب صحيحى در قلب\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nالقا مىكنند و در مقابل ، دريچه‌اى است كه شيطان از آن دريچه وسوسه‌ها و القائاتى مىكند . از جمله اين وساوس همين است كه در مراحلى به او وعده فقر مىدهد و در مواردى تحريص به گناه مىكند .\r\nبنا بر اين ، صفتى كه در مقابل سخاوت است ، صفت پليد بخل است . به همان اندازه كه سخاوت در پيشگاه خدا و در ميان مردم خوب و مطلوب است ، صفت بخل ناپسند و مورد تنفّر مردم است . همان گونه كه در بحث سخاوت ذكر كرديم كه در روايت دارد سخاوتمند به خدا و بهشت و مردم نزديك است ، همچنين بخيل دور از اللَّه و دور از بهشت و مردم است ؛ يعنى هم خدا انسان بخيل را دشمن مىدارد و هم بخيل در نتيجه كارهايى كه انجام مىدهد ، از بهشت دور است و هم اين كه جامعه براى او ارزشى قايل نيست .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\n48 . اخلاق در اسلام\r\n\r\nاخلاص\r\nيكى از صفات كمالى انسان اخلاص است . اخلاص و خلوص در واژه عربى به معناى پاك بودن از چيزهاى مخلوط است ؛ مثلًا گندم خالص يعنى چيزى غير از گندم در آن نيست ؛ طلاى خالص طلايى است كه غير از طلا چيز ديگرى در آن نباشد . مقصود از اخلاص ، در كتب اخلاقى ، خالص بودن عقايد و آراى انسان و خالص بودن اعمال انسان است .\r\nبنا بر اين ، خلوص دو مرحله دارد :\r\n1 . خلوص در اعتقادات ، 2 . خلوص در اعمال .\r\nخلوص در اعتقادات ، معنايش اين است كه انسان باورهايى كه بايد در بارهء مكتب و مذهبى پيدا كند ، اين باورها خالص باشد و مخلوط با باورهاى انحرافى و غير صحيح نباشد . اگر انسان در اين مرحله خلوص نداشته باشد ، ايمانش ناقص و مخلوط است . گاهى تعبير مىشود به اين كه ايمان او التقاطى است ؛ باورهاى او التقاطى است .\r\nيكى از آياتى كه هم اخلاص در ايمان و هم اخلاص در عمل را ثابت مىكند و اشاره‌اى به التقاط دارد ، اين آيه است :\r\n« الَّذِينَ آمَنُوا وَ لَمْ يَلْبِسُوا إِيمَانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ » ؛\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nكسانى كه ايمان آوردند و ايمانشان را مخلوط به ظلم نكردند ، در امنيت خواهند بود و هدايت نصيبشان خواهد شد . بنا بر اين ، ايمان بايد مخلوط با ظلم نباشد .\r\nمثلًا در بارهء يهوديان ، اگر بگوييم به خدا ايمان دارند ، ايمانشان مخلوط است ؛ زيرا خدا را جسمى مىدانند كه گاهى در بهشت راه مىرود و حضرت آدم را صدا مىزند و آدم پشت درخت‌ها مخفى مىگردد و خدا او را نمىبيند ! آيا اين اعتقاد به توحيد است كه در تورات جعلى آمده است ؟\r\nاين ايمان مخلوط به ظلم است ؛ يعنى مخلوط به عقيده انحرافى است . و هر عقيده انحرافى و عمل انحرافى ظلم حساب مىشود . و همين ايمان مخلوط را در « نصارا » مىبينيم كه معتقدند خدا « ثالث ثلاثه » است ؛ يعنى خدا را مجموعهء سه نفر مىدانند :\r\nپدر و پسر و روح القدس !\r\nو همچنين ، اگر كسى معتقد به نبوت باشد و در ضمن معتقد باشد كه پيامبر گناه مىكند و معصوم نيست و يا اين كه معاد را قبول دارد ، ولى معتقد است مثلًا معاد روحانى است و جسمانى نيست و امثال اين‌ها . . .\r\nپس اگر كسى مىخواهد خلوص در اعتقادات داشته باشد و ايمانش را مخلوط به ظلم نكند ، بايد همه باورها و معتقداتش طبق موازين الهى و اسلامى باشد . خلوص در ايمان ، مخلوط نشدن عقايد انحرافى و غير اسلامى در آن است .\r\nو اما اخلاص در عمل مربوط است به انگيزه انجام آن عمل ؛ يعنى اگر انگيزه عمل ، خدا و اطاعت امر خدا باشد ، اين عمل خالص است . آن انگيزه و علت غايى كه انسان را به حركت وا مىدارد و به كارى مشغول مىكند ، اگر الهى باشد ، آن عمل شريف است و هر عملى كه انگيزه‌اش زشت و پليد باشد ، آن عمل زشت و ناخالص است .\r\nپيغمبر اسلام صلى الله عليه و آله فرمود :\r\nإِنَّمَا الْأَعْمَالُ بِالنِّيَّاتِ .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nيا در روايت است :\r\nوَ لِكُلِّ امْرِئٍ مَا نَوَى ؛\r\nعمل‌ها به وسيله نيت است .\r\nو بر هر انسانى از عملش آن مىرسد كه انگيزه آن عمل است ؛ يعنى روح عمل و شرافت و فضيلت و ارزش عمل به وسيله انگيزه و علت غايى آن است .\r\nو اخلاص ، در منطق قرآن و روايات و در بحث علم اخلاق ، معنايش اين است كه انگيزه انسان براى عمل خدايى باشد ، و امر خدا او را به سوى هر عملى حركت دهد .\r\nو اسلام براى اخلاص ارزش زيادى قايل شده است .\r\nوقتى كه بهشتيان ، بعد از تمام شدن اعمال به « بهشت » ، جايگاه ابديشان وارد مىشوند و آن همه نعمت‌هاى ارزندهء جاودانى را از طرف خدا مىبينند ، آن وقت اين جمله را مىگويند :\r\n« إِنَّ رَبَّنَا لَغَفُورٌ شَكُورٌ » ؛\r\nپروردگار ما بخشنده و شكرگزار است .\r\nيعنى براى كارهاى نيك ما اين همه پاداش خوب عطا فرموده است .\r\nامام صادق عليه السلام نيز مىفرمايد : خداوند شكرگزار است . سپس اين جمله را مىفرمايد :\r\nإِنَّ الْعَبْدَ لَيُصَلِّى رَكْعَتَيْنِ يُرِيدُ بِهِمَا وَجْهَ اللَّهِ فَيُدْخِلُهُ اللَّهُ الْجَنَّة ؛\r\nبنده خدا با دو ركعت نمازى كه خالصانه براى خدا انجام داده ، خداوند او را مورد مغفرت و آمرزش قرار مىدهد و به بهشت مىبرد .\r\nقرآن در بارهء حضرت ابراهيم مىفرمايد :\r\n« مَا كَانَ إِبْرَاهِيمُ يَهُودِيّاً وَ لَا نَصْرَانِيّاً وَ لكِنْ كَانَ حَنِيفاً مُسْلِماً » ؛\r\nابراهيم ، نه يهودى بود و نه نصرانى ، بلكه حق‌گرايى فرمانبردار بود ، و از\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nمشركان نبود .\r\nيهوديان مىگفتند ابراهيم از ماست ، و نصرانىها نيز در زمان نزول قرآن مىگفتند ابراهيم از ماست ، ولى قرآن آنها را تكذيب كرده و مىگويد حضرت ابراهيم مسلمان حنيف بوده است .\r\nدر اين‌جا امام صادق عليه السلام مىفرمايد : « يعنى حضرت ابراهيم خالص بود » . در بعد عقيدتى عقايدى خالصانه داشت و اعمال او نيز خالصانه بود و تنها انگيزه‌اش اللَّه بود .\r\nبنا بر اين ، خداوند در قرآن ابراهيم را به عظمت ياد مىكند و او را خالص معرفى مىكند .\r\nبه هر حال ، يكى از بهترين اوصاف كمالى هر انسانى خلوص است . انسان هر مسلكى داشته باشد ، بايد در آن مسلك صاف و پاك باشد و دور از التقاط و نفاق و دورويى كه اين‌ها از زشت‌ترين صفات انسان است . لازم است ، انسان قبل از هر چيز تفحص كند و مكتب و مذهبى را انتخاب كند و سپس در آن مكتب ، خالص باشد و نفاق نداشته باشد .\r\nدر آيات آخر سورهء و الليل مىخوانيم :\r\n« وَ سَيُجَنَّبُهَا الْأَتْقَى * الَّذِى يُؤْتِى مَالَهُ يَتَزَكَّى » ؛\r\nو پاك‌رفتارتر [ از اين مردم 
  ] از آن دور داشته خواهد شد : همان كه مالِ خود را مىدهد [ براى آن كه 
  ] پاك شود .\r\nكسى كه از جهنم دورى مىكند ، كسى كه با تقواتر است و تقواى او زياد است ، از اموال خود به ديگران مىبخشد و در راه خدا انفاق مىكند ، براى اين كه خود را پاكيزه كند ؛ يعنى مجاهدات مالى و جانى مىكند ، بدين منظور كه روحش و افكارش از التقاطها و آشفتگىها و عقايد انحرافى پاك شود و همچنين عملش از نفاق و ريا و امثال اين‌ها پاكيزه گردد : « يُؤْتِى مَالَهُ يَتَزَكَّى » . بخشش به منظور تزكيه و پاك شدن افكار و عقايد و اعمال او است .\r\nدر ادامهء آيه مىخوانيم :\r\n« وَ مَا لِأَحَدٍ عِنْدَهُ مِنْ نِعْمَةٍ تُجْزَى * إِلَّا ابْتِغَاءَ وَجْهِ رَبِّهِ الْأَعْلَى » ؛\r\nو هيچ كس را به قصد پاداش يافتن نعمت نمىبخشد ، جز خواستنِ رضاى\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nپروردگارش كه بسى برتر است [ منظورى ندارد 
  ] .\r\nهر كارى كه اين انسان با تقوا انجام مىدهد به اين منظور نيست كه در مقابل نيكى كسى نيكى و احسان كند ، بلكه او چون ايمان دارد كارهاى الهى خود را بدون انتظار نيكى از ديگران انجام مىدهد و تنها رضاى پروردگار خود را مىطلبد . مؤمن عملش براى اين جهت است . بنا بر اين ، تنها عملى كه براى خدا انجام بگيرد ، خالص است و آن اعمال و اعتقاداتى كه مشوب به باورهاى انحرافى نباشد ، خالص است . و انبيا آمده‌اند كه انسان را به اين كمال برسانند كه هم از نظر افكار و باورها پاك و خالص باشد و هم از نظر اعمال .\r\nآن انسانى غرض از خلقت است كه اعمال و افكارش خالص و براى خدا باشد . و آن انسانى خليفة اللَّه است كه ناپاكىهاى جامعه را بشويد و تبديل به پاكى و خلوص كند و انسان‌هاى آلوده را تزكيه نمايد .\r\nالبته اين نكته هم بايد گوشزد شود كه رسيدن به اين مقام بسيار مشكل است .\r\nخالص كردن عقايد و اعمال ، يكى از كارهاى سخت انسان است و البته رسيدن به مراحل كمال انسانى بايد هم مشكل باشد ؛ زيرا اين بالاترين ارزشى است كه در عالم وجود تصور مىشود . انسان كامل و انسان خالص ارزشش فوق اين‌هاست و در تحصيل اين مقام ، هر چه انسان زحمت بكشد ، كم است و هر چه به سختىها و ناهموارىها و گرفتارىها تن در دهد ، باز كم است كه به آن مرحله و الا برسد .\r\nدر روايت است كه :\r\nالنّاس كلُّهم هلكى إلا العالمون ، و العالمون كلُّهم هلكى إلا العاملون ، و العاملون كلُّهم هلكى إلا المخلصون ، و المخلصون على خطر عظيم ؛\r\nمردم همه اهل هلاك‌اند ، مگر علما و علما همه اهل هلاك‌اند ، مگر عمل كنندگان [ به علم خود 
  ] و عمل كنندگان همه اهل هلاك‌اند ، مگر اخلاص‌مندان ، و اخلاص‌مندان بر خطر عظيم‌اند .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nتمام اين چهار ميليارد انسانى كه مىبينيد ، به طرف انحراف مىروند ، مگر كسانى كه دانش الهى داشته باشند و تمام اين دانشمدان و علما در هلاكت‌اند ، مگر كسانى كه بر طبق دانششان كاملًا پاى بند بوده و عمل كنند و عمل كنندگان نيز در هلاكت‌اند ، مگر آنان كه در عمل به درجه اخلاص رسيده باشند . و همان افرادى كه به مرحلهء اخلاص رسيده‌اند ، آنها هم نبايد صد در صد خاطر جمع باشند ، آنها هم بايد پيوسته در فكر خود بوده و خود را از خطرهاى بزرگى كه در راهشان است نگهدارند .\r\nهر عملى كه انسان براى خدا انجام مىدهد ، آن عمل پيروز است و خدا هم به نيروهاى غيبى كمكش مىكند . و ما در آيات و روايات مىبينيم كه مسلمانان صدر اسلام چه نيرويى پيدا كردند و چه طور با عِدّه كم و عُدّه كم ( نيروى كم و وسايل و ابزار جنگى كم ) توانستند بر دشمنان پيروز شوند ( البته گاهى هم در جنگ شكست مىخوردند ، ولى روى هم رفته ، پيروزى با مسلمانان بود ) . و اين پيروزىها هيچ عاملى جز ايمان خالص و قوى ندارد . و ما به حمد اللَّه در اين ايام ، همين خلوص را در رزمندگان خودمان در جبهه‌هاى حق عليه باطل مىبينيم و آثار معجزه آساى اين خلوص را در پيروزىهاى پى در پى مشاهده مىكنيم .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\n\r\n49 . اخلاق در اسلام\r\n\r\nحرص\r\nيكى از صفت‌ها و ملكات رذيله انسانى صفت حرص است . اين صفت از صفات پليدى است كه غالباً در انسان موجود است .\r\nبحث ما در بارهء اين صفت چند قسمت دارد :\r\n1 . آيا اين صفت ، ذاتى انسان است يا از اوصاف حادث است ؟\r\n2 . متعلق حرص و طمع چيست و در چه حالى مىتوانيم حريص باشيم ؟\r\n3 . حرص چه آثار سويى مىتواند در انسان باقى گذارد ؟\r\n4 . چگونه انسان مىتواند اين رذيله را از خود دور كند و از اين مرض روحى بهبودى يابد ؟\r\n\r\n1 . حرص ذاتى است\r\nخداوند صفت طمع را در خميره انسان به وديعه گذاشته و اين صفت در طبيعت و درون انسان ، خواه ناخواه ، موجود است ؛ يعنى اين صفت ، همانند ديگر صفت‌هاى انسانى ، چه رذايل و چه فضايل ، و در كمون ذات انسان به وديعت نهاده شده و خداوند در مزرعه وجود بشر ، بذرهاى غالب اوصاف را كاشته است ، ولى در اختيار انسان است كه اين صفت را كنترل كند و نگذارد كه آثار سوء به بار بياورد . و همچنين\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nمىتواند اين صفت را تعقيب كند و زياد نمايد ؛ چنان كه ساير صفات روحى هم همين طور است .\r\nناگفته نماند كه ايجاد چنين صفت‌هايى در انسان روى مصالحى است ؛ مثل موجوداتى كه در عالم هست و انسان خيال مىكند اين موجودات خطرناك و بد است ، ولى با اين حال ، چون مصالحى در عالم وجود دارد ، خداوند آنها را آفريده است .\r\nبه چه دليل مىگوييم خداوند صفت طمع را در ذات انسانى ايجاد كرده است ؟\r\nخداوند در آيه 19 - 23 سورهء معارج مىفرمايد :\r\n« إِنَّ الْإِنْسَانَ خُلِقَ هَلُوعاً * إِذَا مَسَّهُ الشَّرُّ جَزُوعاً * وَ إِذَا مَسَّهُ الْخَيْرُ مَنُوعاً * إِلَّا الْمُصَلِّينَ * الَّذِينَ هُمْ عَلَى صَلَاتِهِمْ دَائِمُونَ » ؛\r\nخداوند انسان را حريص آفريده است . هر گاه زيانى به او رسد ، جزع و بىقرارى مىكند و اگر خيرى به او رسد ، از احسان كردن ، امتناع مىورزد ، مگر نمازگزاران كه عمر خود را همواره در نماز و اطاعت پروردگار مىگذرانند .\r\n« الانسان » در اصطلاح عربى و نحوى طبيعت است ، فرد نيست . آيه نمىفرمايد كه خدا فلان فرد را حريص آفريده ، بلكه مىفرمايد : خداوند اين « طبيعت » را حريص آفريده و حرص و طمع را روى مصالحى در ذات اين طبيعت قرار داده است . البته پيداست كه در مقام آزمايش ، همين صفت ، كششى است به سوى گناهان و هواهاى نفسانى . و آن وقت است كه انسان با نيروى عقل و خرد و با قدرت ايمان و تقوا ، اگر توانست سدى در برابر اين كشش ايجاد كند ، در او تكامل پيدا مىشود . و اصولًا تكامل انسانى و به مراحل عاليه رسيدن ، طبق همين مجاهدات است . بايد در انسان كشش‌هايى باشد كه او را به سوى كارهاى بد و هواها بكشد و از سوى ديگر ، در او عقل و ايمان و تقوا باشد كه جلوگيرى كند ، و اين جدال پيوسته ميان كشش‌هاى هوا و هوس ، ايمان و خرد تحقق يابد تا نتيجه‌اى بين آزمايش‌ها حاصل شود و موجب ترقى\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nو تكامل انسانى گردد . روى اين معنا است كه انسان همواره رو به رشد و تكامل است .\r\nو روى همين جهت است كه فرشته موجودى است متوقف و راكد . و به هيچ معنا قابل تكامل و ترقى نيست ؛ زيرا از نخستين روزىكه آفريده شده ، در يك حد معينى از تكامل بوده است ؛ اما چون كشش‌هاى درونى در او هست و پيوسته او را به طرف امورى مىكشاند ، طبيعتش اقتضاى حركت‌هاى گوناگون دارد و از يك طرف ايمان و خرد او با آن كشش‌ها مبارزه مىكند .\r\nنتيجه اين مبارزه اين است كه با آن كشش‌ها بر عقل و ايمان غالب مىشود و انسان سقوط مىكند ، و يا اين كه ايمان و خرد بر آنها پيروز مىشود و انسان در حال اعتدال باقى نمىماند و حد معينى ندارد . . . يا در حال ترقى و تكامل است و يا تنزل و انحطاط .\r\nگاهى انسان در سير صعودى آن قدر اوج مىگيرد و بالا مىرود كه از همه فرشتگان بالاتر و والاتر مىشود و گاهى هم در سير انحطاطى آن قدر تنزل مىكند كه از تمام درندگان و وحشىها پايين‌تر مىرود .\r\n\r\n2 . متعلق حرص چيست ؟\r\nمتعلق حرص ، مال و جاه و لذايذ دنيوى است . و آن حرصى كه در اسلام مورد نكوهش قرار گرفته است ، همين امور دنيوى و مادى است و هر چه حرص انسان به اين گونه امور مادى بيشتر شود ، درجه انحطاط او زيادتر مىشود ؛ اما اگر انسانى باشد كه نسبت به كمالات و معارف انسانى طمع داشته باشد ، هر چه حرص او به فراگيرى دانش و علم و تقوا و معارف الهى و توحيدى بيشتر شود ، تكامل او افزون‌تر مىگردد .\r\nو اين گونه حرص در اسلام نكوهش نشده ، بلكه مورد ستايش نيز قرار گرفته است .\r\n\r\n3 . آثار طمع در انسان\r\nذاتِ يك صفتى در انسان ، بدون اين كه آثارى در خارج داشته باشد ، مهم نيست و ايجاد انحطاط و گناه نمىكند . از اين رو ، در روايت دارد كه بعضى از صفت‌ها در تمام مردم وجود دارد . در بارهء حسد در روايت آمده است كه در تمام مردم ، حتى در انبيا و\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nبندگان شايسته خدا نيز موجود است ، ولى بر انسان است كه صفت‌هاى بد را كنترل كند . و هنگامى كه آن صفت‌هاى بد مورد نكوهش است كه ظهور خارجى پيدا كند .\r\nانبيا و بندگان شايسته خدا آن چنان صفت‌هاى رذيله را محاصره كرده‌اند و در اختيار عقل و ايمان قرار داده‌اند و آن چنان مراقبت و كنترل نموده‌اند كه هيچ اثر سويى بر آنها مترتب نمىشود ، بلكه همين مراقبت‌ها سبب مىشود كه ثواب‌هايى هم براى آنها به اين مناسبت نوشته مىشود . صفت طمع هم همين طور است ؛ اگر به خارج بيايد و در انسان ايجاد جنبشى كند ، آنجا است كه آثار سويى ايجاد مىنمايد :\r\nيكى از آثار سوء طمع اين است كه انسان را به تدريج مىخورد و نابود مىكند .\r\nيكى از راويان ، از امام صادق عليه السلام مىپرسد كه چه عملى است كه ايمان را در دل ثابت مىكند و چه عملى است كه ايمان را از انسان مىگيرد ؟ حضرت فرمود :\r\nالَّذِى يُثْبِتُهُ فِيهِ الْوَرَعُ وَ الَّذِى يُخْرِجُهُ مِنْهُ الطَّمَع ؛\r\nآنچه ايمان را در او پا برجا مىكند ، پرهيز از گناه است و آنچه آن را از دل او بيرون مىكند ، طمع است .\r\nآن چيزى كه ايمان را به تدريج مىخورد و دل را از ايمان تهى مىكند ، طمع است و آن چيزى كه ايمان را در دل ثابت و محكم نگه مىدارد ، تقوا و ورع است .\r\nايمان همانند نورى است كه به وسيلهء عمل‌ها و كارهاى نيك زياد مىشود ؛ يعنى كارهاى خوب و شايسته ، آن نور را اضافه مىكند ؛ مثل كارخانه و ترانسفورماتورى كه سبب زيادى نور مىگردد . و همچنين گناهان ، ايمان را زايل مىكند و از بين مىبرد .\r\nمراد از طمع ، در روايت ، عملى كردن طمع است . انسان هر گاه طماع و حريص\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nشد ، دست به مال مردم دراز مىكند و گاهى مال مردم را دزدى مىكند . به وسيلهء گردآوردن مال دروغ مىگويد و دروغ يكى از گناهان كبيره است . از اين رو ، ايمانش نيز كم مىشود . گاهى براى همين انگيزه طمع ، انسانى را مىكشد . بنا بر اين ، صفت طمع سبب قتل نفس و خيانت در مال و عرض و ناموس مردم مىشود . و گناهان بسيار ديگرى نيز دربردارد . وقتى اين صفت در خارج چنين آثارى پيدا كند ، در نتيجه ، ايمان قلبى انسان به تدريج كم مىشود و در آخر نابود مىگردد ، و انسان به كلى از ايمان بيرون مىرود ؛ همچنان كه از لباس بيرون مىرود .\r\nاز رسول اكرم صلى الله عليه و آله نقل شده كه فرمود :\r\nإِيَّاكُمْ وَ اسْتِشْعَارَ الطَّمَعِ فَإِنَّهُ يَشُوبُ الْقَلْبَ بِشِدَّةِ الْحِرْصِ وَ يَخْتِمُ الْقَلْبَ بِطَابَعِ حُبِّ الدُّنْيَا ؛\r\nزنهار از اين كه طمع بر شما چيره شود ؛ زيرا اگر طمع در انسان رشد كند ، قلب را با سختى حرص توأم مىسازد و بر قلب او مهر حب دنيا مىزند .\r\nهر چه دنبال اين صفت طمع برود ، حريص‌تر مىشود . هر چه بيشتر مال و جاه دنيا را تحصيل كند ، حُبش بيشتر مىشود و در آخر مهرى از حب دنيا بر قلب انسان زده مىشود .\r\nدر ادامهء حديث مىفرمايد :\r\nوَ هُوَ مِفْتَاحُ كُلِّ مَعْصِيَةٍ . . . وَ سَبَبُ إِحْبَاطِ كُلِّ حَسَنَة ؛\r\nو بدانيد كه طمع كليد هر گناه و معصيتى است . . . و موجب مىشود كه همه كارهاى نيك انسان اثر خود را از دست بدهد .\r\nاين صفت ، كليدى است براى هر گناه ؛ زيرا عملى كردن طمع ، دادن كليد گناهان است به دست آدم طماع كه اگر كسى كليد انبارى داشته باشد ، همواره انبار را باز مىكند و كالاها را از آنجا بيرون مىبرد . آدم طماع هم گويا دريچهء گناهان بر او باز مىشود و همواره در گناه غرق مىگردد :\r\nوَ سَبَبُ إِحْبَاطِ كُلِّ حَسَنَة .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nدر نتيجه ، اگر گناهان زياد شد ، ثواب‌هاى انسان به تدريج حبط مىشود ؛ زيرا برخى از گناهان هست كه اعمال خير انسان را نابود مىكند ؛ مثلًا اگر طمع ، كسى را وادار كند كه شخصى را چنانچه اتفاق افتاده به طمع پولش بكشد ، اين طمع سبب قتل نفس شده و قتل نفس كار آسانى نيست . روز قيامت گناهان آن شخص مقتول را به گردن قاتل مىگذارند و بسا هست كه تمام ثواب‌هاى قاتل را مىگيرند و تحويل مقتول مىدهند . بنا بر اين ، يك‌بار عملى كردن صفت طمع سبب شد كه اين انسان هر چه كار خير هم داشته است ، حبط شود و از بين برود .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\n\r\n50 . اخلاق در اسلام\r\n\r\nحرص\r\nدر بحث گذشته ، اولين اثر از آثار حرص بيان شد و گفتيم كه حرص ، ايمان انسان را به تدريج مىخورد و نابود مىكند . اينك به ديگر آثار بد حرص مىپردازيم :\r\n\r\nذلت انسان\r\n2 . اثر دوم حرص و طمع اين است كه اين صفت در انسان ايجاد ذلت مىكند ؛ زيرا انسان وقتى براى خاطر مال و جاه و ديگر لذايذ دنيوى حريص باشد ، قهراً در برابر انسان‌هاى مادى به سؤال بر مىخيزد و خودش را كوچك و پست مىكند . و اين نتايج قطعى صفت طمع است كه انسان را مىكشند و انسانيت انسان را ساقط مىكند و او را ذليل مىنمايد . از اين رو ، امام باقر عليه السلام مىفرمايد :\r\nبِئْسَ الْعَبْدُ عَبْدٌ لَهُ طَمَعٌ يَقُودُهُ وَ بِئْسَ الْعَبْدُ عَبْدٌ لَهُ رَغْبَةٌ تُذِلُّه ؛\r\nچه بد بنده‌اى است ، آن بنده كه طمع او را مىكشاند و چه بد بنده‌اى است ، بنده‌اى كه ميل و رغبت او را خوار مىكند .\r\nچه بد بنده‌اى است ، آن بنده‌اى كه طمعى داشته باشد كه اين طمع افسارى برگردن او انداخته و او را مىكشد و حرصىداشته باشد كه او را به ذلت بكشاند ؛ زيرا انسان حريص در مقابل هر فردى كرنش و خضوع مىكند ، گاهى تملق مىگويد\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nو گاهى دست مىبوسد تا اين كه به آن مقصد مالى و جاهى و امور دنيوى كه دارد برسد . پس نتيجه طمع ، ذلت و خوارى است و مؤمن ، عزيز است . مؤمن نبايد به خاطر مال و جاه تن به ذلت و اسارت بدهد . مؤمن بايد به آنچه خدا به او داده است قانع باشد .\r\nحضرت اميرالمؤمنين عليه السلام مىفرمايد :\r\nمَنْ لَمْ يُنَزِّهْ نَفْسَهُ عَنْ دَنَاءَةِ الْمَطَامِعِ فَقَدْ أَذَلَّ نَفْسَهُ وَ هُوَ فِى الْآخِرَةِ أَذَلُّ وَ أَخْزَى ؛\r\nكسى كه صفحه خاطر را از پستى طمع پاك نكند ، خويشتن را ذليل و پست كرده و در قيامت به خوارى و اهانت بيشترى گرفتار است . هر كس نفس خود را از پستى طمع‌ها دور نكند ، خود را ذليل و پست نموده است ، و او در آخرت پست‌تر و زبون‌تر است .\r\nامام باقر عليه السلام به جابر جعفى مىفرمايد :\r\nوَ اطْلُبْ بَقَاءَ الْعِزِّ بِإِمَاتَةِ الطَّمَعِ ، وَ ادْفَعْ ذُلَّ الطَّمَعِ بِعِزِّ الْيَأْسِ ، وَ اسْتَجْلِبْ عِزَّ الْيَأْسِ بِبُعْدِ الْهِمَّة ؛\r\nو با كشتن طمع در خود پايدارى عزّت را بجو و خوارى طمع را به مدد عزّت نوميدى ( از خير ديگران ) از خود دور ساز .\r\nاگر بخواهى در دنيا عزيز باشى و عزتت باقى بماند ، صفت طمع را در خودت بميران ، و دوام عزت را با اين كه صفت حيوانى طمع را در خودت نابودسازى جويا شو . معناى نابود كردن اين صفت ، اين است كه آن قدر انسان در مرحله ايمان و تقوا و خرد ، قدرت پيدا كند كه اين صفت را به كلى محاصره كند و بىاثر نمايد .\r\nانسان كامل مىتواند اين صفت را آن قدر تحت كنترل قرار دهد كه هيچ اثرى از اين صفت در او پيدا نشود . و اين يكى از مراحل كمال انسان است .\r\nحضرت ، در ادامه سخن خود مىفرمايند : مىتوانى از ذلت طمع ( هنگامى كه طمع را زير چتر ايمان درآوردى ) به عزت ياس و نوميدى برسى ؛ يعنى انسان از طمع به مال\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nو ماديات و امور دنيوى و آنچه از طرف مردم به وسيله درخواست و سؤال به او مىرسد ، به كلى يأس پيدا كند و به هيچ وجه طمع در مال مردم نداشته باشد ، بلكه هر چه مىخواهد ، تنها از خدا بخواهد .\r\nممكن است كسى بپرسد : من چه كار كنم كه اين عزت يأس را پيدا كنم و از مردم به كلى قطع طمع كنم و تنها با خدا باشم ؟\r\nحضرت مىفرمايد : اگر مىخواهيد عزت را به دست بياوريد ، بايد همت و تصميم عالى داشته باشيد . انسان يكى از موجوداتى است كه قدرت تصميم‌گيرى دارد و مىتواند با اين قدرت به تمام مقامات عالى برسد .\r\n\r\nزوال يقين\r\n3 . اثر سوم طمع اين است كه يقين انسان را زايل مىكند ؛ يعنى انسانى كه حريص و طمع‌كار است ، به خدا اطمينان ندارد ، بلكه اطمينان و تكيه‌گاهش تنها مردم و مال دنيا مىشود . از اين رو ، در روايت است كه امام صادق عليه السلام فرمود :\r\nحُرِمَ الْحَرِيصُ خَصْلَتَيْنِ وَ لَزِمَتْهُ خَصْلَتَانِ : حُرِمَ الْقَنَاعَةَ ، فَافْتَقَدَ الرَّاحَةَ وَ حُرِمَ الرِّضَا ، فَافْتَقَدَ الْيَقِين ؛\r\nحريص از دو خصلت محروم شده و دو خصلت او را ملازم گرديده : از قناعت محروم است و راحت را گم كرده . از رضاى به قضا محروم است ، پس يقين را گم كرده است .\r\nانسان حريص از دو صفت محروم و دو صفت ديگر بر او عارض مىشود : يكى از دو صفتى كه از آنها محروم مىشود ، قناعت است . حريص كسى است كه قانع نيست به آنچه خدا به او داده است ، بلكه آن را كم مىشمارد و از اين رو ، همواره دنبال چيزهاى ديگر مىگردد . و قهراً اگر قناعت نداشت ، آسايش و راحتى خود را از دست مىدهد ؛ براى اين كه حريص هميشه در فكر رسيدن به جاه و مال است و به هر چه\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nبرسد ، باز در فكر اضافه كردن و افزودن آن است ، بنا بر اين ، چنين شخصى هيچ استراحت ندارد و همواره روانش ناآرام است .\r\nدر ادامه حديث مىفرمايد :\r\nوَ حُرِمَ الرِّضَا ، فَافْتَقَدَ الْيَقِين .\r\nانسان حريص رضا را از دست مىدهد . رضا اين است كه انسان به هر چه خدا به او داده است ، راضى و خشنود باشد . و حريص اين رضا را از دست مىدهد و آنچه خدا از راه حلال به او داده است ، كم مىشمارد ، و قهراً يقين به وعده‌هاى خدا را هم از دست مىدهد ؛ يعنى چون رضايت از او سلب مىشود ، حالت يقين را نمىيابد . بنا بر اين ، يكى از آثار سوء صفت حرص ، زوال يقين است .\r\nدر روايت ديگرى هست كه انسان حريص ، سوء ظن به خدا دارد ؛ زيرا آنچه را كه خدا به او داده است ، كم مىشمارد . از اين رو ، به نظرش مىآيد كه خدا ميان بندگانش امتيازى قايل است و در نتيجه ، به پروردگار مهربان ، سوء ظن پيدا مىكند و يقين او زايل مىشود ؛ در صورتى كه در روايت است خداوند براى هر كس به اندازه مصالح فكرى و بدنى و اجتماعى او ، روزى و مال و جاه مىدهد و اگر به كسى چيزى نداده ، صلاح او در همين است . و چه بسا افرادى كه مال يا جاه زياد ، براى آنان وزر و و بال شده و آنها را به جهنم روانه مىسازد .\r\nدر روايت است كه دنيا به منزله سايه تو است . اگر كسى سايه خودش را تعقيب كند ، هر چه مىخواهد سايه خودش را بگيرد ، دستش به او نمىرسد ؛ زيرا سايه قبل از خودش مىرود ؛ ولى اگر از سايه خود اعراض كند و به جاى ديگر برود ، هر جا رفت ، سايه‌اش دنبالش مىآيد .\r\nحضرت مىفرمايد : دنبال دنيا نرويد ؛ زيرا هر چه دنبال دنيا برويد ، كمتر استراحت پيدا مىكنيد و در نتيجه هم معلوم نيست آنچه خواسته بوديد ، به دست بياوريد .\r\nبگذاريد دنيا دنبال شما بيايد ؛ يعنى اگر هدف الهى داريد ، آن هدف را دنبال كنيد ، خداوند دنيا را به شما خواهد داد .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n\r\nچگونه حرص از انسان زايل مىشود ؟\r\nعلاج حرص با تفكر و انديشيدن است ؛ يعنى انسان بايد عاقل شود و درست بيانديشد و با انديشه درست است كه انسان درك مىكند : اگر آنچه خدا به من داده است ، آنها را كم شمردم و كفران نعمت نمودم و دنبال مال مردم افتادم ، معلوم نيست به نتيجه برسم . وانگهى در اين راه بايد چندين بار مخالفت اللّه كنم و دست به گناه بزنم تا اين كه به آرزوى دنيايى خود برسم . و اين مال و مقامى كه پس از چندين بار مخالفت خدا و ارتكاب گناه به انسان برسد ، چقدر مىتواند از آن استفاده كند ؟ و به فرض استفاده كردن ، انسان حتماً بايد از اين جهان برود و هيچ مقام و جاهى ، ابدى و جاودان نيست . خلاصه انسان اگر حساب كند ، مىفهمد كه از دنيا خواهد رفت و در عالم ديگر جواب آن گناهانى كه براى رسيدن به هواها و اميال نفسانى مرتكب شده است را چگونه خواهد داد ؟ !\r\nلذت‌هاى دنيا هر چقدر باشد ، تمام شدنى است ، ولى گناه حاصل از آن ، تمام شدنى نيست ؛ زيرا انسان وقتى از اين دنيا برود ، مسؤول آن گناهان است . از اين رو ، در بعضى از دعاها ، امام زين العابدين عليه السلام عرض مىكند :\r\nپروردگارا پناه مىبرم بر تو از گناهانى كه لذت‌هايش از بين رفت ، اما عواقب و مسؤوليت‌ها و جوابش باقى است ، اگر در دنيا هم نتوانم جبران كنم ، سرانجام پس از مرگ به سراغم خواهد آمد .\r\nاز اين رو ، بايد گفت بهترين راه علاج اين مرض ، تفكر و انديشيدن است و تفكر است كه خيلى اثر دارد . در روايت است كه :\r\nكَانَ أَكْثَرُ عِبَادَةِ أَبِى ذَرٍّ رَحْمَةُ اللَّهِ عَلَيْهِ خَصْلَتَيْنِ التَّفَكُّرَ وَ الِاعْتِبَار ؛\r\nبيشترين عبادت ابوذر تفكر و عبرت گرفتن بود .\r\nبيشترين عبادت ابوذر رضى الله عنه تفكر و عبرت‌گيرى بود . تفكر يعنى انسان در بارهء\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nخودش و آثار و عواقب كارهايى كه انجام مىدهد ، فكر كند و نتايج دنيوى و اخرويش را بسنجد و مسؤوليت‌هاى كارها را بسنجد و ببيند كه آيا مىتواند جوابگوى اين مسؤوليت‌ها باشد يا نه ؟ اگر اين فكرها را انسان بكند و همت نيز داشته باشد ، به تدريج مىتواند اين صفت را در خودش به مهار بكشد و مىتواند كارى كند كه اين صفت ديگر اثرى در او نگذارد .\r\nاز خداى توانا مىخواهيم كه ما را توفيق توجه و آگاهى به مرض‌هاى روحى خودمان عنايت فرمايد و همچنين حسن و قبح صفات باطن خودمان و حسن و قبح عمل‌هاى خارجىمان را بر ما آشكار سازد تا درك كنيم كه چه صفات فاضله و چه صفات رذيله‌اى داريم . و خداوند توان زدودن صفات بد را به ما بدهد تا به آن مرحله كمال انسانى - كه هدف اصلى خلقت است - برسيم و پس از دنيا در عالم آخرت در رديف بندگان شايسته خدا كه آنها زير پرچم انبيا قرار مىگيرند ، قرار بگيريم . ان شاء اللّه .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\n\r\n51 . اخلاق در اسلام\r\n\r\nراحت طلبى\r\nاللَّهُمَّ لَاتَدَعْ خَصْلَةً تُعَابُ مِنِّى إِلَّا أَصْلَحْتَهَا ؛\r\nپروردگارا ، هيچ صفت ناپسندى كه سبب عيب و نقص من باشد در روانم مگذار ، جز آن كه توفيق اصلاح آن را به من عنايت كنى .\r\nيكى از صفت‌هاى زشت انسانى كه غالباً بدان توجه نمىشود ، ولى بسيار خطرناك و خسران‌زا و زيان‌آور است ، صفتىاست به نام « حب الراحه » ، يعنى استراحت‌طلبى و تن به كار ندادن و به تعبير ديگر ، تنبلى و كسالت . اين صفت وسيله محروم شدن انسان از خيرات دنيا و همه سعادت‌هاى آخرت است . دانش‌آموز تنبل و دانشجويى كه پيوسته در فكر استراحت بدن خويش باشد ، به مرحله كمال تحصيلى خود نمىرسد و در نتيجه ، عمرى بىنفع خواهند داشت ، و طلبه‌اى كه تن به زحمات درس و مطالعه و بيدارى شب ، براى فكر و تعلم و عبادت ندهد ، سرانجام نه خود به كمالى مىرسد و نه مىتواند جامعه‌اى را به سوى كمال سوق دهد .\r\nدر احاديث آمده است : محمد بن مسلم - كه يكى از شاگردان مبرز مكتب اهل بيت بود - مىگويد ، امام سجاد عليه السلام فرمود :\r\nحب دنيا و عشق و علاقه به اين جهان شعبه‌هاى متعددى دارد كه از آن جمله\r\n\r\n","description":"","footnote":"","page_name":" 559 ","page_number":559},
  {"content":"\r\n\r\n« حب الراحه » است .\r\nدر كتاب الهى چنين آمده است :\r\n« لَقَدْ خَلَقْنَا الْإِنْسَانَ فِى كَبَدٍ » ؛\r\nما انسان را ذاتاً در رنج و ناراحتى آفريده‌ايم .\r\nاين آيهء شريفه ، گرچه مربوط به عالم طبيعت و محكوم بودن انسان به قوانين جبرى خلقت است ، بدين معنا كه انسان پيوسته گرفتار حوادث و اسير سنن جاريه عالم تكوين است و خواه ناخواه هميشه در غل و زنجير جريانات است ، گرچه در ايام جوانى درست متوجه نيست ، ولى پس از گذشت مدتى بدين نكته متوجه مىشود ؛ مثلًا ، انسان اگر چند ساعتى غذا نخورد ، از گرسنگى ناراحت مىشود ، و چون غذا خورد ، تشنگى بر او عارض مىشود ، و چون سيراب شد ، نياز به خواب پيدا مىكند ، و پس از آن محتاج تخلى و دست به آب است ، و باز گرسنه مىشود ، تشنه مىشود ، بىخواب مىگردد و بالاخره ، مرتب بايد همراه سيل حوادث در حركت باشد ، و چون به سن پيرى رسيد ، آن گاه خواهد فهميد چه رنج‌هايى متوجه او است .\r\nنقل است كه از ارسطو پرسيدند پيرى را تعريف كند ، گفت : « سحابة تمطر الامراض » ؛ پيرى ابر تيره‌اى است كه پيوسته باران مرض‌ها و بيمارىها از آن مىبارد .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nو بالجمله همچنان كه انسان در روند تكوين در استراحت نيست ، و اصولًا اين جهان براى استراحت آفريده نشده است ، بايد انسان در مرحله عمل‌هاى اختيارى خويش نيز پيوسته در تلاش و سعى و كوشش باشد تا مراحلى از كمال را پيدا كند .\r\nدر دعاهاى ماه مبارك رمضان وارد است كه امام سجاد عليه السلام در مناجات خود عرضه مىدارد :\r\nاللّهُمَّ انّى اعُوذُ بِك مِنَ الْكسَلِ وَالْفَشَلِ ؛\r\nخداوندا ، از اين كه صفت تنبلى و زبونى ، كه همان حب راحت و تن به كار ندادن است ، بر من چيره شود بر تو پناه مىبرم .\r\nانسان بايد متوجه شود كه جهان آفرينش كلاس تربيتى بشر است و بايد از روز اول تا روز آخر در رشته‌هاى مختلف اين كلاس ، تلاش كند تا آن گاه كه فارغ التحصيل اين كلاس شد و به جهان ديگر رهسپار گرديد ، نتايج حاصله خويش را همانا سعادت و كمال يابد و نه بدبختى و و بال .\r\nخداوند بزرگ ، در كلام مجيد خويش ، در اولين مرحله‌اى كه بشر را در اين آب و خاك اسكان داد ، يعنى دستور هبوط آدم و حوا و شيطان را از محيط اصلى خلقشان صادر فرمود ، براى توجه آنها به برنامه زندگى خودشان و نسل‌هاى آينده‌شان چنين خطاب نمود :\r\n« قُلْنَا اهْبِطُوا مِنْهَا جَمِيعاً فَإِمَّا يَأْتِيَنَّكُمْ مِنِّى هُدًى فَمَنْ تَبِعَ هُدَايَ فَلَا خَوْفٌ عَلَيْهِمْ وَ لَا هُمْ يَحْزَنُونَ * وَ الَّذِينَ كَفَرُوا وَ كَذَّبُوا بِآيَاتِنَا أُولئِكَ أَصْحَابُ النَّارِ هُمْ فِيهَا خَالِدُونَ » ؛\r\nبه آدم و حوا و شيطان فرمان داديم كه همگى از محيط بهشت بيرون شويد ، به زمين فرود آييد و متوجه باشيد كه براى شما رهنمودهايى خواهم داد و پيامبرانى خواهم فرستاد . البته براى كسانى كه پيروى از فرامين ما كنند ، هراسى و اندوهى نخواهد بود و كفار و تكذيب‌گران نشانه‌هاى توحيد ما ، در\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nعذابى جاويد خواهند ماند .\r\nدر اين آيات ، خداوند از روز اول به بشر گوشزد فرموده است كه بايد مهياى به كار بستن دستورات الهى شود و اگر انسان بخواهد چنين باشد ، آن گاه مىفهميد كه بايد شبانه روز در تلاش و كوشش و سعى باشد ؛ چه براى تكامل و تعالى خويش و چه براى هدايت و تكميل جامعه خويش ، و انسان استراحت‌طلب نه حال انجام وظايف دينى را دارد و نه حوصله وظايف اجتماعى و دنيوى را .\r\nعلى عليه السلام مىفرمايد :\r\nبِحُسْنِ بَلَائِكَ عِنْدَ خَلْقِكَ خَلَقْتَ دَاراً وَ جَعَلْتَ فِيهَا مَأْدُبَةً مَشْرَباً وَ مَطْعَماً وَ أَزْوَاجاً وَ خَدَماً وَ قُصُوراً وَ أَنْهَاراً وَ زُرُوعاً وَ ثِمَاراً ثُمَّ أَرْسَلْتَ دَاعِياً يَدْعُو إِلَيْهَا فَلَا الدَّاعِيَ أَجَابُوا وَ لَافِيمَا رَغَّبْتَ رَغِبُوا ؛\r\nپروردگارا ، در مقام آزمايش زيبايى كه براى آفريده‌هايت مقرر داشتى ، خانه‌اى به نام دنيا آفريدى و در آن سفره‌اى - كه وسيله امرار معاش زندگى در حين اشتغال به انجام وظايف است - گستردى و سپس براى آنان گروه انبيا را به منظور دعوت به آزمون دانشگاه خلقت گسيل داشتى . خداوندا ، اين بشرهاى طاغى ، دعوت اعزامىهاى تو را نپذيرفتند و در بارهء آنچه بدان دعوت نمودى رغبتى نشان ندادند .\r\nآرى همه اين زيان‌ها نشانه حب استراحت است .\r\nابن سنان - كه يكى از شاگردان برجسته امام ششم است - از آن حضرت نقل مىكند كه فرمود :\r\nإِيَّاكَ وَ خَصْلَتَيْنِ : الضَّجَرَ وَ الْكَسَلَ ، فَإِنَّكَ إِنْ ضَجِرْتَ لَمْ تَصْبِرْ عَلَى حَقٍّ ، وَ إِنْ كَسِلْتَ لَمْ تُؤَدِّ حَقّاً ؛\r\nاز دو خصلت بپرهيز : تنگ حوصلگى و تنبلى ، كه چون تنگ‌حوصله شوى هيچ حقى را نمىپذيرى ، و چون تنبل باشى حق هيچ چيز را ادا نمىكنى .\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nاى ابن سنان ، مواظب باش كه دو صفت در تو راه نيابد : اول . ملالت و بى حوصلگى ، دوم . تنبلى و كسالت ؛ چه آن كه اولى سبب مىشود كه صبر و حوصله قبول كردن هيچ حرف حق و امر حق را پيدا نكنى و از اين طريق جرمى بزرگ مرتكب مىگردى . و دومى باعث آن مىگردد كه از آنچه تو بايد براى جامعه خويش انجام دهى ، كوتاهى كنى و از اين راه حقوق الهى و خلقى را ترك كنى و گرفتار عذاب شوى .\r\nو در اين رابطه است كه كلامى پر محتواى از حضرت امير عليه السلام نقل شده كه فرمود :\r\nالْعَجْزُ مَهَانَة ؛\r\nناتوانى زبونى است .\r\nزبونى و كسالت براى هر انسانى خوارى و مذلت را در پى دارد و آن روزى كه انسان‌هاى كوشا و پركار و فعال نتيجه زحمات خويش را در اين جهان و يا در آن جهان حيازت و گردآورى خواهند كرد ، عرق خجلت و شرمندگى بر پيشانى تنبل‌ها و كسالت‌پيشگان جارى خواهد شد .\r\nدر يكى از توصيه‌هاى سعادت آفرين امام ششم عليه السلام وارد شده كه فرمود : در هيچ حالى از سعى و تلاش در انجام كار خير و حركت براى رسيدن به كمال ، كسل نشويد و پيوسته در تحرك و جوش و خروش باشيد و بدانيد كه خداى بزرگ و پيامبر او از همه عبادت‌ها و خيرات و كوشش‌هاى شما بىنياز است و قدرت بالغه الهى نيازى به سعى جهانيان در رابطه با خضوع در مقابل او و در رابطه با رساندن خيرات و خدمات به جامعه ندارد ؛ لكن خداوند ، جهان را جهانِ آزمايش و ترقى و تكامل قرار داده است كه بايد هر انسانى طبق حركت خود و برحسب سعى خويش به جايى برسد و تكامل خويش را دريابد و اين دنيا دنياى اسباب و وسايل است و درجات دنيوى و اخروى هركس با سعى و تلاشش اعطا خواهد شد .\r\nامام باقر عليه السلام در كلامى از نصايح خويش چنين مىفرمايد :\r\nاتَّقُوا اللَّهَ وَ اسْتَعِينُوا عَلَى مَا أَنْتُمْ عَلَيْهِ بِالْوَرَعِ وَ الِاجْتِهَادِ فِى طَاعَةِ اللَّه ؛\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nتقوا پيشه كنيد و از خداى توانا يارى و استمداد كنيد در پياده كردن هدف اصيل و بزرگى كه شما پيروان اهل بيت داريد و پيشبرد آن را با تورع و دورى از هر كار ناشايسته و به وسيله كوشش و سعى و خستگى ناپذيرى سرانجام فرامين خداوند تضمين كنيد .\r\nو بالجمله اين جهان ميدان مسابقه است و گوى سبقت را كسى خواهد ربود كه آشنا به هدف خلقت و سپس در مسير آن ، كمال جديت و تلاش را به كار گيرد ، و در هيچ حال و هيچ زمان و هيچ مكان و در هيچ شغل و رشته‌اى كسالت و تنبلى را به خويش راه ندهد و در چنين فرضى چرخ جامعه به كار خواهد افتاد و چنين جامعه‌اى در ابعاد مختلف به كمال مطلوب خواهد رسيد :\r\n« و قُومُوا لِلَّهِ قَانِتِينَ » ؛\r\nاى انسان‌ها حركت كنيد و به سوى خدا حركت كنيد و در مقابل فرامين الهى خاضع و بردبار باشيد .\r\nاين ناچيز همه برادران و خواهران خود را توصيه مىكنم كه متوجه تكاليف و مسؤوليت خطير خويش در اين جهان هستى باشند و غفلت و تنبلى و كسالت را آفتى بزرگ و ذنبى نابخشودنى بدانند و با كمال جديت با عزمى راسخ و تصميمى قوى و اراده‌اى آهنين در پيمودن راه تكامل انسانى و اسلامى خويش قيام كنند و ساعت و دقايقى از عمر خويش را به بطالت و تنبلى نگذرانند ؛ چه آن كه هر انسانى به هر كمال و سعادتى و لو در امور دنياى خويش رسيده و هر دانشمندى كه به مرحله كمال آمده و هر نابغه‌اى كه به مقام نبوغ خود رسيده ، در سايه سعى و كوشش و تلاش بوده است .\r\nو امروز نتيجه بارز اين دستور متين اسلام را در اين كشورى كه از هر سو و در هر بعدش در محاصره دشمنان قوى و سرسخت است ، به چشم خويش مشاهده مىكنيم .\r\nاميد آن كه همه دوستان موفق و مؤيد گردند و اگر در خويشتن ، مرض مهلك « حب الراحه » را حس مىكنند ، قبل از گذشتن فرصت به معالجه آن پردازند .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\n\r\n52 . اخلاق در اسلام\r\n\r\nتفكّر\r\nقال تعالى :\r\n« وَ يَتَفَكَّرُونَ فِى خَلْقِ السَّمَاوَاتِ وَ الْأَرْضِ رَبَّنَا مَا خَلَقْتَ هذَا بَاطِلًا » ؛\r\nپروردگارا ، اينها را بيهوده نيافريده‌اى ؛ منزهى تو ! پس ما را از عذابِ آتش دوزخ در امان بدار .\r\nيكى از كمالات برجسته انسانى تفكر است ؛ يعنى انديشيدن و فكر كردن . و مناسب آن كه قبل از بيان هدف ، معناى اين واژه را تذكر دهيم :\r\n« فكر » در لغت به معناى قوه‌اى است در انسان كه به وسيله آن مىتواند به مطالب مجهول راه يابد . « تفكر » عبارت است از آن كه انسان آن قوه را به حركت و جولان درآورد تا از معلومات و دانستنىهاى خود پى به مجهولات خويش ببرد . پس تفكر ، نردبان ترقى و تكامل و مسألهء انتقال به مدارج كمال است ؛ چه آن كه انسان موجودى خودكار و خود جوش و داراى منابع و معادن سرشار علمى در كمون ذات خود است ، و هر چه در اين طريق كوشاتر و پوياتر شود ، به همان مثابه به مراتب كمال انسانى نزديك‌تر خواهد بود .\r\nتفكر ، بيدار كننده ركود انديشه ، و هشدار دهنده از غفلت قوه عاقله ، و حركت آفرين مغز ، و تكان دهنده روان و جان است :\r\nالتفكّر سير الباطن من المبادى إلى المقاصد .\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nو بسا اتفاق افتاده كه انسانى ، پس از گذشت قسمت بيشتر عمرش ، با يك لحظه تفكر ، آن چنان به خود بازگشته و بيدار شده كه همهء گذشته‌ها را نيز به خوبى جبران نموده است .\r\nدعوت به تفكر در قرآن كريم ، به كسانى كه سرسختانه در مقابل پيامبر اعظم ايستاده بودند ، مىفرمايد كه يك موعظه براى شما دارم ، و آن اين كه اندكى در بارهء فرستاده من به تفكر بنشينيد و آن گاه قضاوت كنيد .\r\nقرآن مجيد ، جامعه بشرى را در مرحلهء نخست به تفكر در خويشتن دعوت مىكند :\r\n« أَ وَ لَمْ يَتَفَكَّرُوا فِى أَنْفُسِهِمْ » .\r\nو به پيامبر عظيم الشأن دستور مىدهد كه از نشانه‌هاى توحيد ، و سرگذشت انبيا ، و از خلقت آسمان‌ها و زمين بر مردم بيان كند . باشد كه قوه تفكر آنها به حركت درآيد و راهشان به سوى حقيقت و درك آن باز گردد .\r\nسه جملهء كوتاه و پر محتوا از مولا على عليه السلام در اين باره وارد شده كه جمله اول مربوط به مطلب ماست :\r\nنَبِّهْ بِالْفِكْرِ قَلْبَكَ وَ جَافِ عَنِ النَّوْمِ جَنْبَكَ وَ اتَّقِ اللَّهَ رَبَّك .\r\nاى انسان ، روان به خواب رفته‌ات را با حركت فكر خويش بيدار كن ، و پهلوى آرميده در بستر استراحت را در اواقات سحر از خواب گران به دور دار ، و از مربى و ولى نعمت خويش در خلوت و جلوت پروا كن .\r\nآرى ، اين فكر است كه به روان بشر تنبه ، و به جان انسان حيات ، و به حيات انسان رشد ، و به رشد انسان جهت ، و به جهت انسان سرعت مىبخشد .\r\nبى جهت نيست - و حتى مبالغه و اغراق گويى نيست - كه پيامبر بزرگ مىفرمايد :\r\nتَفَكُّرُ سَاعَةٍ خَيْرٌ مِنْ عِبَادَةِ سَنَة ؛\r\nبسا مىشود كه فكر و انديشه يك ساعت ، از عبادت يك سال نافع‌تر و سودمندتر مىشود .\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nعلى عليه السلام مىفرمايد :\r\nإِنَّ التَّفَكُّرَ يَدْعُو إِلَى الْبِرِّ وَ الْعَمَلِ بِه ؛\r\nاين تفكراست كه انسان را به سوى هر نيكى مىخواند و به هر عمل خيرى هدايت مىنمايد .\r\nاى دوستان عزيز ، آن گاه كه محيط را از همه انسان‌ها خالى ببينيد ، دمى از همه جا قطع نظر كنيد ، و همه محسوسات خود را كنار گذاريد ، و از همه جا ببريد ، و به سوى خويشتن برگرديد ، و در غلاف وجود خود فرو رويد ، و به دقت بنگريد كه گذشته‌ها رفته و آينده‌ام مجهول الحال است . با خود زمزمه كنيد كه چه خواهيم شد و تا كى حيات خواهيم داشت ؟ و عاقبت چه مرض و حوادثى به سراغم خواهد آمد ؟ و بالاخره چه روزى و با چه كيفيتى اين قفس تن خواهد شكست و مرغ محبوس روح پرواز خواهد كرد ؟ چه آن كه اين مطلب ، ديگر مورد شك نيست و بالاخره شدنى است . آيا به كجا خواهيم رفت ؟\r\nشاعرى عرب زبان در اين مورد مىگويد :\r\n ما فات مضى و ما سيأتيك فأين * قم فاغتنم الفرصة بين العدمين \r\nآنچه گذشته ، هيچ است و آنچه خواهد آمد ، كو ؟ و چه مىدانيم كه چه خواهد آمد ؟\r\nپس من هستم و الان ، پس برخيزم و به فكر خويش باشم .\r\n\r\nبيشترين عبادت اباذر\r\nامام ششم عليه السلام در بارهء حضرت ابى ذر - كه بت پرستى را قبل از آن كه پيامبر اسلام را دريابد به تفكر خويش ترك گفته بود و راه باطل را به قدرت انديشه رها كرده بود ، ولى راه حق را هنوز به طور شايسته درنيافته بود - چنين مىفرمايد :\r\nكَانَ أَكْثَرُ عِبَادَةِ أَبِى ذَرٍّ رَحْمَةُ اللَّهِ عَلَيْهِ خَصْلَتَيْنِ التَّفَكُّرَ وَ الِاعْتِبَار ؛\r\nبيشترين عبادت ابوذر تفكر و عبرت گرفتن بود .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nبيشترين عبادت ابى ذر فرو رفتن در انديشه بود . آرى او در قبيله‌اى به دنيا آمد و تربيت يافت كه مركز يكى از بت‌هاى بزرگ قريش بود . او هنگامى كه با اقوام خويش ، در اوقات عبادت ، به حضور بت بزرگ مىرفت و خضوع و كرنش و گريه و ناله‌هاى اقوام خويش را در مقابل سنگى كه به دست خود آنها تراشيده شده ، مشاهده مىكرد ، و دعا و ثنا و قربانىهاى گونه‌گون قبيله خود را در پيشگاه يك جماد رويت مىنمود ، وجدان پاكش او را پيوسته رنج مىداد و صفاى دل ، گاهى او را به تعجب و گاهى به تفكر و گاهى به انكار درونى وا مىداشت . و به همين منوال ، مدتى در شك و ترديد بود كه آيا اين همه اظهار محبت مردم را اين موجود جماد درك مىكند ؟ و اگر چنين است ، چه قدر سنگدل است كه احدى را جواب نمىدهد و به كسى اعتنا ندارد و همان است كه در حال اول بود ؟ و اگر در حقيقت ، عارى از شعور و قداست است ، چگونه اين همه انسان‌هاى ذىشعور و ادراك به دورش مىچرخند ؟ و بالاخره ، شبى در فضاى مهتاب ، سنگى به دست گرفت و محكم بر سينه وى كوفت ، و بس جسارت‌هاى ديگر كرد ، و با تزلزلى به خانه خويش برگشت كه مورد غضب معبود مقتدر قبيله‌اش قرار نگيرد ! خبرى نشد و عكس العملى نديد تا آن‌جا كه يك تفكر صحيح ، او را از ملتش جدا كرد و از همان جا رخت سفر بربست و به مكه روانه شد كه صنم را اثرى نيست و بايد به سوى صمد رفت .\r\nاو را تفكر به راه انداخت و به مكه آورد و بالاخره مطلوب اصلى خويش را دريافت . و روزى خود را در مقابل قيافه‌اى ديد كه عالم در مقابلش كوچك بود . آن چنان مجذوب گشت و دل داد كه شايد در قلبش چنين گذشت كه اگر بناست در مقابل موجودى سجده كنيم ، اين موجود از همه آنها والاتر است .\r\nآرى ، او پيامبر بود ، اما اباذر ديد او خود بر مىخيزد و رو به معبود مىكند و چنان خاضعانه سر به سجده مىنهد كه گويى روح از قالب تن بيرون مىرود .\r\nابوذر در تفكر خويش دريافت كه مسأله بالاتر از اين‌هاست ؛ جهان را معبودى است كه بايد از آدم و نوح تا محمد عظيم صلى الله عليه و آله در پيشگاهش جبين بر زمين سايند و\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nاوامرش را آويزه گوش كنند و بالاخره متفكر شد تا ابوذر گرديد . على عليه السلام در جمله‌اى چنين مىفرمايد :\r\nمَا أَكْثَرَ الْعِبَرَ وَ أَقَلَّ الِاعْتِبَار ؛\r\nپندها چه بسيار است و پند گرفتن چه اندك به شمار .\r\nوسيله عبرت و تفكر بسى زياد است و همه در و ديوار آفرينش تابلوهايى است از مواعظ و زواجر و پند و اندرزها ، ولى شگفت آن كه چشمى در كار نيست كه اين خطوط برجسته را بر روى صفحه آفرينش بخواند ، و دلى بيدار نيست كه محتواى آنها را معنا كند و معنايش را هضم كند و نتايجش را در خويش پياده نمايد !\r\nمن به همه دوستانم و گل‌هاى نورس بوستانم توصيه مىكنم كه گاهى در خلوتگاه دل ، با قوه عاقله خويش به گفتگو نشينند و رازى از سفر زندگى و مدت مكث خويش در اطاق انتظار جهان به ميان آرند ، و در بارهء هدف از آمدن و رفتن ، و تهيه لوازم سفر خود تبادل نظر كنند تا سخن مولا على عليه السلام را متوجه شوند :\r\nإِنَّ الْيَوْمَ عَمَلٌ بِلَا حِسَابٍ وَ غَداً حِسَابٌ بِلَا عَمَل ؛\r\nامروز ميدان كار و فردا بازار مزد است . امروز عمل است ، بدون حساب و فردا حساب است ، بدون عمل .\r\nتوفيق همگان را در بيدارى و عمل به وظيفه خواستارم .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n\r\n53 . اخلاق در اسلام\r\n\r\nعُجب\r\n« فَلَا تُزَكُّوا أَنْفُسَكُمْ هُوَ أَعْلَمُ بِمَنِ اتَّقَى » ؛\r\nپس خودتان را پاك مشماريد . او به [ حال 
  ] كسى كه پرهيزگارى نموده داناتر است .\r\nاز جمله رذايل اخلاقى انسان ، صفتى است به نام عجب . كلام در اين صفت در ضمن دو بخش است :\r\n1 . در بارهء تشخيص موضوع اين صفت ، 2 . در بارهء آثار و خصوصيات و نتايج آن .\r\nاما حقيقت و ماهيت آن و فرق بين اين صفت و صفت كبر ، اين كه عجب به معناى خوش‌بينى انسان است نسبت به عمل يا اعمال خود و زياد و لايق شمردن آن ، به طورى كه بدان ببالد و خود را از حد تقصير و عجز در مقابل انجام وظايف و عبادات الهى ، بيرون دانسته و خيال كند كه وظايف محوله را به خوبى و بلكه بيش از حد لزوم به جا آورده است . پس متعلق عجب ، عمل است .\r\nو اما صفت كبر و تكبر ، خوش بينى نسبت به نفس است كه خود را بزرگ و عظيم و فردى لايق و كامل ببيند . پس متعلق آن نفس است .\r\nو به عبارت ديگر ، عجب ، عمل پسندى و كبر ، خود پسندى است . و گاهى گفته مىشود كه عجب ، حسن نظر و خوش بينى مربوط به شخص است ؛ چه نسبت به\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nخودش و چه نسبت به عملش . و كبر در رابطه با ديگران است كه خود را با آنان مقايسه كند و بر آنان ترجيح دهد و خود را بهتر و لايق‌تر و صالح‌تر از ديگران بداند .\r\n\r\nآثار عجب\r\nعجب داراى آثار خطرناك و عواقب وخيم روحى و معنوى است . و بدين جهت ، در برخى از اخبار آن را جزء « موبقات » شمرده‌اند ؛ يعنى اوصاف و اعمالى كه سبب سقوط و انحطاط روحى و هلاكت معنوى انسان مىشود .\r\nانسان « معجب » ، يعنى داراى صفت عجب ، پيوسته خود را از عذاب و مكر و مؤاخذه خداوند در امان مىبيند ، و چنين گمان مىكند كه در نزد پروردگار داراى مقام و منزلت است و بلكه حقى هم بر عهده خداوند دارد كه گفته‌هاى او را كاملًا انجام داده است !\r\nانسان معجب را اين صفت مانع خواهد شد از سؤال و فهميدن علوم و معارف و مشورت كردن در امور . و در نتيجه ، از نعمت عظيم دانش و فهم و وظيفهء خطير مشورت و نتايج پربار شور در موارد لزوم ، محروم و بىبهره خواهد شد .\r\nعجب صفتى است عارض بر روان انسان كه زايل كردن و از بين بردن آن بسى دشوار است و نياز به فكر و تأمل دارد . تأمل در اين كه هر عملى و هر حركتى از انسانى صادر مىشود ، همه را خود خداى توانا اعطا مىكند و انسان در هر كار خير و عبادت خود رهين منن و الطاف و احسان پروردگار است .\r\nقرآن كريم مىگويد :\r\n« أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً فَإِنَّ اللَّهَ يُضِلُّ مَنْ يَشَاءُ وَ يَهْدِى مَنْ يَشَاءُ » ؛\r\nآيا آن كس كه زشتىِ كردارش براى او آراسته شده و آن را زيبا مىبيند [ مانند مؤمن نيكوكار است 
  ] خداست كه هر كه را بخواهد بىراه مىگذارد و هر كه را بخواهد هدايت مىكند .\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nآيا كسى كه عمل زشتش در فكر او مزين گشته و در نتيجه ، آن را نيكو و زيبا و ولايق ديده ، همانند آن كس است كه چنين صفت زشت و نقص را ندارد ؟ البته يكسان نيستند . در اين آيه اشاره است به آن كه معجب هر كارى از كارهاى خود را نيكو ببيند ، آن كار در حقيقت ، سوء و زشت خواهد بود و گويا از آثار اين صفت آن است كه زيبا را زشت و محسن را قبيح نمايد . آرى ، ترديدى نيست در اين كه صفت‌هاى نفسانى و همچنين نيت‌هاى باطنى و عقيده‌هاى درونى انسان را تأثيرى بسزا در كارهاى بدنى و اعمال صدر از او است ، كه گاهى تأثير موافق و گاهى ديگر اثر معكوس خواهند داشت ؛ مثلًا : نيت انسان غالباً در كارهاى او اثر موافق دارد ؛ اگر به قصد خير و نيكى انجام دهد ، عمل او نيكو و اگر به سوء نيت انجام دهد ، عمل او زشت مىشود . اگر به قصد تربيت ، بچه‌اى را سيلى زند ، جايز ، بلكه واجب است . و اگر به قصد اذيت و يا انتقام بزند ، حرام و قبيح مىشود . در اين موارد ، نيت اثر موافق دارد . و از اين رو ، در روايت مشهور چنين آمده است :\r\nإنّ الأعمال بالنّيّات ؛\r\n[ جزاى 
  ] اعمال به خاطر نيت‌هاى آن است .\r\nصحت و فساد و يا زشتى و زيبايى عمل به نيت است ؛ ولى صفت عجب اثر مخالف دارد ؛ به طورى كه هر عمل خير را توأم با عجب انجام دهد ، زشت محسوب مىشود .\r\nدر احاديث آمده است كه مردى در بنى اسراييل مشغول عبادت شد و مدت چهل سال به رهبانيت و انزوا و عبادت خداوند - طبق برنامه حضرت مسيح - اشتغال پيدا كرد ؛ در نفس خويش و عمل و دعاى خويش اثر قبولى نيافت ، خود را مورد خطاب و عتاب و سرزنش قرار داد و گفت :\r\nمَا أُتِيتُ إِلَّا مِنْكِ وَ مَا الذَّنْبُ إِلَّا لَكِ .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nاى نفس ، هر چه سقوط و انحطاط و عدم پذيرش عمل دارم ، از ناحيه تو است و تو هستى كه مرا نزد حق بى ارزش و حقير مىسازى . خداوند به وسيله‌اى به او ندا فرمود كه اى عابد ، حالت چند دقيقه‌اى تحقير نفس و پى بردن به آن كه در مقابل عظمت حق كارى انجام نداده‌اى ، از چهل سال عبادت‌هاى گذشته بالاتر و نتيجه بخش‌تر است .\r\nپيامبر اسلام صلى الله عليه و آله فرمود :\r\nالثَّلَاثُ الْمُهْلِكَاتُ شُحٌ مُطَاعٌ وَ هَوًى مُتَّبَعٌ وَ إِعْجَابُ الْمَرْءِ بِنَفْسِه ؛\r\nسه رقم خوى پليد اگر در نفس كسى پيدا شود ، شخصيت انسانى او را به هلاكت مىافكند : 1 . بخالت و مضايقه از آنچه بايد بذل كرد و در راه هدف انسانى و اسلامى از آن گذشت ؛ چه مال باشد و چه جاه و چه جان ؛ 2 . پيروى هواى نفس و اختيار خرد را به دست هوى و هوس دادن ؛ 3 . صفت عجب و عمل پسندى و خود نيكو بينى .\r\nدر كتاب الكافى از پيامبر اكرم صلى الله عليه و آله نقل شده است كه : حضرت موسى روزى شيطان را بالمعاينه با شكل و وضع خاصى مشاهده كرد . از وى پرسيد : كداميك از گناهان است كه اگر بنى آدم آن را مرتكب شود ، زودتر بر وى مستولى و مسلط مىشوى ؟ او گفت : هر گاه انسان در نتيجه عمل نيكى ، از خود راضى شود و كار خود را بزرگ شمارد و گناهانش در جنب عملش در نظر او كوچك نمايد ، زمان سلطه و پيروزى من است ! يعنى شيطان در آن حال از او راضى و به آيندهء او اميدوار بوده و او را قابل\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nاستفاده و استخدام و استثمار خواهد ديد . و بايد به حق پناه برد از اين كه انسان در چنين حالى قرار گيرد .\r\nامام صادق عليه السلام فرمود :\r\nالْعَجَبُ كُلُّ الْعَجَبِ مِمَّنْ يُعْجَبُ بِعَمَلِهِ وَ لَايَدْرِى بِمَا يُخْتَمُ لَه ؛\r\nبسى جاى تجب و شگفت است از كسى كه كارى را انجام دهد و بدان عجب مىورزد ، در حالى كه از عاقبت كار خود و حال خود اطلاعى ندارد !\r\nيعنى بسا اتفاق افتاده كه صاحبان عمل نيك در آينده عمر ، گرفتار انحراف شده و همه زحمت خود را از دست داده‌اند . پس اگر عمل صد در صد صحيح و كامل هم باشد ، رسيدن انسان به نتيجه نهايى آن مشكل و متوقف به شرايط زيادى است كه تحقق نمىپذيرد . و از اين رو ، در كتاب الهى در بيان اوصاف نيكان چنين آمده است :\r\n« وَ الَّذِينَ يُؤْتُونَ مَا آتَوْا وَ قُلُوبُهُمْ وَجِلَةٌ أَنَّهُمْ إِلَى رَبِّهِمْ رَاجِعُونَ » .\r\nيعنى كسانى كه حالشان در هنگام انجام هر عملى چنين است كه ترس و دلهره دارند ؛ چه آن كه مىدانند به سوى اللَّه برخواهند گشت و شايد عمل آنان مورد پذيرش واقع نشود و يا آن كه سبب عتاب و سرزنش وى گردند . و بدين جهت خداوند چنين افراد را مىستايد و در دنبال آيه فوق مىفرمايد :\r\n« أُولئِكَ يُسَارِعُونَ فِى الْخَيْرَاتِ وَ هُمْ لَهَا سَابِقُونَ » ؛\r\nآنها كسانى هستند كه در انجام كارهاى خير ، سرعت و شتاب دارند و در رسيدن به اعمال خير سبقت مىجويند .\r\nآرى در آن روز ، برخى از عبادت‌هاى انسان ، غير عبادت و ثواب انسان ، گناه خواهد بود و حسن ظن‌ها و خوش بينىها مبدل به بدبينى خواهد شد .\r\nو بالجمله ، اى طالب راه كمال ، در انجام عمل خير كوشا باش و از هيچ عمل خير و عمل صالحى غفلت مكن و هر چه بتوانى بيشتر به جا آور و براى روز مباداى خويش\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nذخيره و احتكار كن كه اين احتكار ، احتكار حلال و واجب است ؛ لكن در عين حال ، خود را از حد نياز بيرون مشمر و به اندوخته خويش ، خوش بين مشو و تكيه مكن و پيوسته از قبولى آن نزد خداوند و مورد عنايت و پذيرش قرار گرفتن آن ، بيمناك باش .\r\nآرى پيوسته چنين باش كه دوستان خدا و مقربان درگاه حق پيوسته چنين بودند .\r\nامام صادق عليه السلام فرمود : شيطان مطرود روزى به احزاب و جنود خويش - در مقام تعليم راه اغوى و تسلط بر بنى آدم چنين گفت : اگر بتوانم بر انسان‌ها در سه موضوع غالب آيم ، در بقيه موارد ، خاطرم از وى جمع است و هر عملى هم در غير آن موارد انجام دهند ، برايم اهميت ندارد ؛ زيرا عملش بىنتيجه خواهد ماند : 1 . عمل خود را زياد بشمارد ، 2 . از گناه خويش غفلت نمايد ، 3 . به خويشتن ، خوش بين گردد .\r\n\r\nعلاج عجب\r\nدر خاتمه ، مناسب است اشاره‌اى به دواى اين مرض بكنيم . طبق آنچه علماى اخلاق در اين مقام گفته‌اند : بهترين علاج اين صفت رذيله آن است كه انسان در حال خويش و در مقايسه عمل خود با مقام عظمت الهى و نيز در مقايسه با نعمت‌هاى گونه‌گون خداوند ، به ويژه يارى و كمك او را در بارهء انجام اعمال ، دقت و تأمل و تفكر كند ، و بداند بهترين ماها در برابر عظمت او نظير كودكى است كه چند روزى به كلاس اول دبستان رفته و كشيدن يك خط مستقيم يا منحنى را در روى كاغذ ياد گرفته و حال در مقابل يك پروفسور و متخصص فنى دستخط خود را ارائه مىدهد و به رخ او مىكشد و مىبالد و مىنازد ، غافل از آن كه هنوز به الفباى كمال نرسيده و قدرت نوشتن نام خود را ندارد . و همچنين اگر كودك خود را در مقابل وى دانشمند و فاضل و محقق شمارد !\r\nقرآن مجيد مىگويد :\r\n« قُتِلَ الْإِنْسَانُ مَا أَكْفَرَهُ * مِنْ أَيِّ شَيْءٍ خَلَقَهُ * مِنْ نُطْفَةٍ خَلَقَهُ فَقَدَّرَهُ *\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nثُمَّ السَّبِيلَ يَسَّرَهُ * ثُمَّ أَمَاتَهُ فَأَقْبَرَهُ * ثُمَّ إِذَا شَاءَ أَنْشَرَهُ * كَلَّا لَمَّا يَقْضِ مَا أَمَرَهُ » ؛\r\nاين كتاب آدم ساز و كارخانه توليد انسان در بارهء انسان كفور و بى توجه به حقايق چنين مىفرمايد :\r\nكشته باد اين انسان كه چه قدر كفران نعمت مىكند ، وى نمىداند كه خدايش او را از چه آفريده او را از نطفه متعفن آفريده و در آفرينش وى اندازه‌گيرى نموده و سپس راه و رسم زندگى را به وى آموخته و بعد از آن او را ميرانده و در محوطه قبرش جاى داده و سپس هنگامى كه اراده كند ، او را از قبر بيرون خواهد آورد ! ( كلا ) چنين نيست كه او مىپندارد كه عمل به وظيفه نموده و از عهده تكاليف خويش بيرون آمده ، تا هنوز اين موجود اوامر حق را چنان كه شايد انجام نداده است !\r\nآرى ، ماها خود كارى نكرده‌ايم و هر چه كرده‌ايم ، به توفيق و تأييد و يارى و الطاف حضرتش انجام داده‌ايم . و همه بشر رهين منن او و در گروه الطاف او هستند . اميد آن كه قدرى در عجز و ناتوانى و ضعف و نياز همه جانبهء خويش فكر كنيم و سپس در حيطه و قدرت و تصرف و سلطه و كمك و توفيق الهى در بارهء خود تأمل نماييم تا روشن شود كه ما هيچ نيستيم و او همه چيز است ، و اگر در اين قسمت درست فكر كنيم ، خواهيم ديد كلام امام صادق عليه السلام كه فرمود : كسى كه به عمل خويش و به خود خويش ، خوش و معجب باشد ، احمق و نادان است . كلام امام است .\r\nخداوند توفيق درك معارف اسلامى و انسانى و پياده كردن آن را به همه ماها عنايت فرمايد ؛ ان شاء اللَّه !\r\n\r\n","description":"","footnote":"","page_name":" 576 ","page_number":576},
  {"content":"\r\n\r\n\r\n54 . اخلاق در اسلام\r\n\r\nحبّ و دوستى\r\nامام صادق عليه السلام :\r\nوَ هَلِ الْإِيمَانُ إِلَّا الْحُبُّ وَ الْبُغْض ؛\r\nآيا ايمان چيزى غير از دوستى و دشمنى است ؟\r\nيكى از حالات قلبى انسان صفت حب است ، يعنى علاقه و محبت و دوست داشتن . اين صفت ، گرچه غالباً از حالات انسانى محسوب مىشود ، بدين معنا كه به سرعت و بدون مقدمه بر نفس انسان عارض مىشود و به سرعت نيز زايل مىگردد ، لكن گاهى هم از ملكات راسخه و صفت‌هاى ثابت و پايدار است . اين صفت در غالب و بلكه در همه حيوانات نيز موجود و در برخى بسيار شديد است و در انسان‌ها گاهى به مرتبه‌اى مىرسد كه همه قواى فكرى و بدنى او را مشغول خود مىكند و تمام اختيارات او را در قبضه خويش مىگيرد و بالاخره اين صفت داراى اقسام و انواع گوناگون و داراى مراتب مختلف است . ما فعلًا به برخى از اقسام و مراتب آن اشاره مىكنيم و مىكوشيم سخنان و تحليل‌هاى ما از محدوده بحث اخلاقى و از حيطه غرض خيلى خارج نشود .\r\n\r\n","description":"","footnote":"","page_name":" 577 ","page_number":577},
  {"content":"\r\n\r\n\r\nاقسام حب\r\nتقسيمات و انواع مختلف حب در رابطه با متعلق آن است ؛ بدين معنا كه بعضى از اقسام حب ، نيكو و زيبا و از صفات كمال و پر ارج انسانى است و برخى نازيبا و زشت و بىارزش و از صفات رذيله است . اين تفاوت براى اين است كه متعلق آن چه باشد و انسان به چه چيز علاقه‌مند و دلباخته شود ؛ به موجودى شريف و مقدس و زيبا و دوست داشتنى ، و يا به موجودى پليد و بىارزش . از اين راه ، اقسام دوستى و مراتب و درجات آن روشن مىشود .\r\nاز بهترين اقسام و زيباترين انواع آن ، حب اللَّه و دوستى با خداوند تعالى است كه افضل افراد و پر ارج‌ترين آنهاست ، و اصولًا ميزان كمال و فضيلت و شرافت روحى انسان اين قسم است ، و هدف اصلى و اصيل تمام انبياى الهى و پيروان راستين آنان ، تحصيل اين كمال و تعليم اين كمال بوده است . دوستان حق را در اين صفت ، مقاماتى متعدد و درجايت مختلف است . در راس قافله بشرى انبياى عظام قرار گرفته و آنان همگى دوستان و علاقه‌مندان و محبان اللَّه و دلباختگان ذات اقدس او بوده‌اند و گويا همه عقايد دينى و اصول اعتقادات در محتواى اين كلمه خلاصه مىشود و جمله‌اى كه در اول سخن منقول آمد ، اشاره به همين است :\r\nوَ هَلِ الْإِيمَانُ إِلَّا الْحُبُّ وَ الْبُغْض ؛\r\nآيا ايمان چيزى غير از دوستى و دشمنى است ؟\r\nيعنى حب اللَّه و دوستان او و بغض شيطان و پيروان او . در سخنان معصومين آمده است :\r\nمَنْ أَحَبَّ اللَّهَ وَ أَبْغَضَ عَدُوَّهُ لَمْ يُبْغِضْهُ لِوَتْرٍ وَتَرَهُ فِى الدُّنْيَا ثُمَّ جَاءَ يَوْمَ الْقِيَامَةِ بِمِثْلِ زَبَدِ الْبَحْرِ ذُنُوباً كَفَّرَهَا اللَّهُ لَه ؛\r\nكسى كه خدا را دوست دارد و دشمن او را - نه به خاطر امور مربوط به دنيا -\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nدشمن دارد ، اميد آن كه در روز واپسين گناهانش هر چه زيادتر هم باشد ، مورد غفران قرار گيرد .\r\n\r\nنكته قابل توجه\r\nمثالى در السنه و زبان بزرگان جارى است كه مىگويند :\r\nمن أحبّ شيئاً أحبّ آثاره .\r\nيعنى طبيعى است محبت و علاقه به شخصى يا شيئى ، سبب محبت به وابستگان و لوازم الوجود و آثار و اعمال او نيز خواهد بود .\r\nو روى اين قانون است كه دوستان خداوند ، علاقه خاصى به انبيا و پيروان حق دارند و نيز علاقه به آنچه كه از اوست و به نام او و از آثار او و از شعاير و خواص او است دارند . و از اين رو ، امام زين العابدين عليه السلام در يكى از نيايش‌هاى خويش چنين مىگويد :\r\nوَ ارْزُقْنِى حُبَّكَ وَ حُبَّ كُلِّ مَنْ أَحَبَّكَ وَ حُبَّ كُلِّ عَمَلٍ يُقَرِّبُنِى إِلَى حُبِّك ؛\r\nخداوندا ، درخواستم آن كه عشق و محبت خود ، محبت به دوستان خود و محبت به كارهاى شايسته‌اى كه مرا به سوىتو نزديك مىكند و به لقايت مىرساند ، در دلم بيفكن .\r\nدر اين سه جمله ، سه امر مهم را امام ، از خداوند مىطلبد : محبت به ذات اقدس حق - كه بزرگ‌ترين نعم الهى و پرارزش‌ترين فضيلت انسانى است - و محبت دوستان حق كه از آثار و شؤون محبت حق و تابشى از اشعه و پرتوى از انوار آن است ، و در آخر ، محبت كارهايى كه راه وصول به حق و جاده‌اى مستقيم براى نزول در ساحت قدس محبوب است .\r\nو طبق اين ميزان است كه در حديثى از پيامبر عظيم الشان صلى الله عليه و آله وارد شده كه آن حضرت فرمود :\r\nوَ الَّذِى نَفْسِى بِيَدِهِ لَايُؤْمِنَنَّ عَبْدٌ حَتَّى أَكُونَ أَحَبَ إِلَيْهِ مِنْ نَفْسِهِ وَ أَبَوَيْهِ وَ أَهْلِهِ وَ\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nوُلْدِهِ وَ النَّاسِ أَجْمَعِين ؛\r\nسوگند به آن كه روحم در قبضه قدرت اوست ! ايمان هيچ بنده‌اى اكمال نخواهد يافت ، مگر آن كه مرا از خويش و پدران و اهل و فرزندان خويش و از همه مردم بيشتر دوست داشته باشد .\r\nو البته به هر مقدار كه در دل انسان محبت غير پيامبر باشد ، به همان اندازه نقص و كاستى در ايمان و علاقه وى موجود است ، و اين عشق در سايه عشق اللَّه و از شاخه‌هاى آن شجره طيبه است كه :\r\n« أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُهَا ثَابِتٌ وَ فَرْعُهَا فِى السَّمَاءِ * تُؤْتِى أُكُلَهَا كُلَّ حِينٍ بِإِذْنِ رَبِّهَا وَ يَضْرِبُ اللَّهُ الْأَمْثَالَ لِلنَّاسِ لَعَلَّهُمْ يَتَذَكَّرُونَ » ؛\r\nآيا نديدى خدا چگونه مَثَل زده : سخنى پاك كه مانند درختى پاك است كه ريشه‌اش استوار و شاخه‌اش در آسمان است ؟ ميوه‌اش را هر دم به اذن پروردگارش مىدهد . و خدا مَثَل‌ها را براى مردم مىزند ، شايد كه آنان پند گيرند .\r\nآرى ، علاقه به معبود و محبت آن ذات اقدس ، درختى است تنومند در صحنه قلب دوستان حق ، از روز ازل غرس شده و رفته رفته محكم و استوار گشته و شاخه‌هايش سر به فلك انسانيت و ايمان كشيده و در هر آن و ساعتى ثمر نوبرى و ميوهء تازه‌ترى تحويل مىدهد . آن درخت پر بركت حب اللَّه است و شاخه‌اش حب دوستانش و ميوه‌هاى گوناگون و تازه‌اش عمل‌ها و كارهاى ارزنده و صالح كه جهان ظلمانى را نور مىبخشد و فرد و جامعه را غذايى گوارا مىدهد و حيات آفرين مىگردد . و از اين شاخه است ، آنچه كلمات نورانى امام صادق عليه السلام در بارهء شيعيانش بدان اشاره دارد :\r\nيَفْرَحُونَ بِفَرَحِنَا وَ يَحْزَنُونَ بِحُزْنِنَا ؛\r\nدوستان و پيروان ما آن چنان با ما در هم آميخته و متحدند كه گويا همه از يك\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nمنبع و يك معدنيم و گويا خمير وجود آنان از باقى مانده آب و گل وجود ما تهيه شده است و آن چنان به ما علاقه‌مندند كه روزهاى غم و غصه ما در آنان توليد غصه و روزهاى سرور ما در آنان ايجاد سرور مىكند .\r\nو نيز امام صادق عليه السلام فرمود :\r\nمِنْ أَوْثَقِ عُرَى الْإِيمَانِ أَنْ تُحِبَّ فِى اللَّهِ وَ تُبْغِضَ فِى اللَّهِ ؛\r\nاز محكم‌ترين حلقه‌هاى ايمان ، آن كه دوستىات با هر شخصى براى خدا و دشمنىات نيز براى خدا باشد .\r\nبدين معنا كه حب شخصى معلول آن باشد كه وى از دوستان خدا و كردارش طبق فرمان خداست . پس دوستى با وى از انگيزه محبت حق تعالى است .\r\nامام باقر عليه السلام فرمود :\r\nإِذَا أَرَدْتَ أَنْ تَعْلَمَ أَنَ فِيكَ خَيْراً فَانْظُرْ إِلَى قَلْبِكَ فَإِنْ كَانَ يُحِبُّ أَهْلَ طَاعَةِ اللَّهِ عَزَّ وَ جَلَّ وَ يُبْغِضُ أَهْلَ مَعْصِيَتِهِ فَفِيكَ خَيْرٌ وَ اللَّهُ يُحِبُّك ؛\r\nهر گاه مىخواهى بدانى در شما خيرى هست ، به دلت نگاه كن ؛ اگر بندگان مطيع خدا را دوست مىدارد و معصيت‌كاران را از خود طرد مىكند در تو خيرى وجود دارد و خداوند شما را دوست مىدارد .\r\nتو اى انسانِ مراقب حال خود ، اگر بخواهى بدين معنا پى ببرى كه در وجودت خير و در باطنت آثار نيكى است ، بر صفحه دل خويش نظر افكن . اگر خود را چنين يافتى كه شايستگان و طاعت‌گزاران حق را دوست دارى و گنهكاران را دشمن دارى ، پس چنين دان كه در وجود تو خير است و خدايت نيز با تو دوست . و البته محبت مطيعان حق نشات يافته از محبت حق است ؛ بدان جهت كه :\r\nمن أحبّ شيئاً أحبّ آثاره .\r\n\r\nعلائم محبت به خداوند تعالى\r\nطبق بيان فوق ، محبت حق و ياران او و محبت عمل‌هاى نيك از فاضل‌ترين\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nصفات است . اينك بايد گفت علائم وجود چنين فضيلتى در انسان در آثار خارجى چنين گنج نهانى در ساختمان خلقت بشر چيست ؟ در حديثى از پيامبر بزرگ صلى الله عليه و آله وارد است كه فرمود :\r\nعَلَامَةُ حُبِّ اللَّهِ حُبُّ ذِكْرِ اللَّه ؛\r\nنشانهء محبت حق ، علاقه به ذكر نام او و پيوسته در ياد او بودن است .\r\nطبيعى است انسان به هر شخصى يا مكانى و يا عملى محبت داشته باشد ، دوست دارد سخن از آن گفته شود و فكرش در آن راه و قلبش به سوى او باشد . پس دوست خداوند را اين علاقهء طبيعى است كه سخن او و كلام آسمانى او را گوش فرا دهد و لذت ببرد و روح تازه كند و قلب از شنيدن آن در تپش آيد و ياد حبيبش سراسر وجود او را فرا گيرد و قفس تن بر مرغ روانش تنگ گردد . و اين است كه على عليه السلام مىفرمايد :\r\nوَ لَوْ لَاالْأَجَلُ الَّذِى كَتَبَ اللَّهُ لَهُمْ عَلَيْهِمْ لَمْ تَسْتَقِرَّ أَرْوَاحُهُمْ فِى أَجْسَادِهِمْ طَرْفَةَ عَيْنٍ شَوْقاً إِلَى الثَّوَابِ وَ خَوْفاً مِنَ الْعِقَاب ؛\r\nمتقيان - كه محبان اللَّه‌اند - پيوسته در اين حال‌اند كه اگر مشيت خداوند نبود ، آنى روح عظيمشان در قالب جسم قرار نمىگرفت و از اين قفس تنگ بيرون مىشدند ؛ چه آن كه ترس آنها از آتش و عشق آنها به بهشت ، به آنان اجازه سكوت و توقف نمىداد .\r\nآرى ، از علائم محبت انسان به خداى خويش آن كه از شنيدن كلام او لذت ببرد و از خواندن نماز او تمتع جويد و از ديدن خانهء او و توقف در مشعر و مناى او و سعى در ميان مروه و صفاى او و دخول در حريم لقاى او ، دل به وجد آرد و دست از پا نشناسد و عشق از عقل تقدم جويد و باران اشك از ابر ديدگان بىاختيار ببارد .\r\nبله ، دوستان حق را در بارهء مشاهده آثار جمال و جلال او مراتبى است متفاوت و گاهى كار حبيب خداوند به جايى مىكشد كه طاقت ديدن آثار او را ندارد و خوف آن كه جان خويش از دست دهد ، در بين است .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\n\r\nبايد اين فضيلت را تحصيل كرد\r\nبه دست آوردن اين صفت و تحميل اين فضيلت ، امرى است پر مشقت ، انسان طالب كمال و عاشق جمال بايد مدت‌ها مراقب حال خويش باشد و تمام اعمال و حركات خود را زير زمين مراقبت قرار دهد و پيوسته خويشتن را به محاسبه كشد و در وقوع هر لغزش و خطا خود را توبيخ و ملامت و گاهى تهديد به شكنجه نمايد كه اگر بار ديگر اين خطا از تو سرزند ، محكومت مىكنم و مدتى زندانى مىسازم و اجازه ملاقات با كسى نمىدهم و اعمال بر مشقت از قبيل روزه‌هاى چند روز و بذل مال و غير ذلك بر تو تحصيل مىكنم . و بالجمله بايد كاملًا نفس سركش را تحت حكومت عقل و سيطرهء عشق رام نمود كه پيامبر بزرگ صلى الله عليه و آله مىفرمايد :\r\nلَا يَكُونُ الْعَبْدُ مُؤْمِناً حَتَّى يُحَاسِبَ نَفْسَهُ أَشَدَّ مِنْ مُحَاسَبَةِ الشَّرِيكِ شَرِيكَه ؛\r\nبنده‌اى مؤمن [ حقيقى 
  ] شمرده نمىشود ، مگر اين كه از نفس خود حساب كشد ؛ آن هم حساب كشيدنى كه به مراتب سخت‌تر و دقيقتر از حسابى باشد كه شريك از شريك .\r\nو بايد براى طى همين مراحل نيز متوسل به ذات مقدس حق شد و از مقام كرمش استعداد نمود ؛ چه آن كه « لا حول و لا قوّة الا باللَّه » ، يعنى هيچ حركت و انقلاب و هيچ نيرو در ادامهء آن ، جز از طرف خداوند نيست . و اين‌جاست كه زين العابدين عليه السلام به خداى خود عرضه مىدارد :\r\nإِلَهِى فَاجْعَلْنَا مِمَّنِ . . . أَهَّلْتَهُ لِعِبَادَتِكَ وَ هَيَّمْتَهُ لِإِرَادَتِكَ وَ اجْتَبَيْتَهُ لِمُشَاهَدَتِكَ وَ أَخْلَيْتَ وَجْهَهُ لَكَ وَ فَرَّغْتَ فُؤَادَهُ لِحُبِّكَ وَ رَغَّبْتَهُ فِيمَا عِنْدَكَ ؛\r\nخداى من ، مرا اهليت آن بخش كه تو را خاضع باشم و قلب خويش را طبق خواسته‌هاى تو مطيع و در اين طاعت ، عاشق و واله سازم . خداى من ، مرا براى مشاهدهء جلوه‌هاى جلال و جمالت برگزين و افتخار اين مقام و كمال را به من ده و مرا جزء آنان كن كه خانه دل را براى تابش انوار محبت تو خالى ساخته و\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nاز همه چيز فارغ و به مشق ذات پرداخته ، او به چيزى جز رضاى تو در لقاى تو است ميلى ندارد .\r\n\r\nتوصيه‌اى به دوستان\r\nدوستان محترم و كسانى را كه طالب سير به سوى اللَّه‌اند ، توصيه مىكنم كه در يافتن مراحل عاليه محبت سعى فرمايند ، لكن مستعجل نباشند ؛ چه آن كه اين امر همانند پيمودن مسافت طولانى است كه بايد آن را با قدم‌هاى استوار ، به تدريج پيمود و از مرحله اول شروع نمود و آن ، تعلم و فرا گرفتن واجبات و محرمات الهى و سپس به كار بستن آنهاست . و بايد دانست كه انجام هر كار واجب و مستحب فردى و اجتماعى گامى است در راه قرب خداوند و رسيدن به درجهء صالحان و محبان . و همچنين است اجتناب و دورى از هر خطا و گناهى حركتى است در برداشتن موانع از سر راه .\r\nو دور كردن از هر خطا و گناهى حركتى است در برداشتن موانع از سر راه و دور كردن شيطان و رام نمودن عفريت نفس . و ضمناً اگر كسى مواظب حال خويش است و وظايف خود را انجام مىدهد و آثار و علائمى در خارج نمىبيند ، مبادا شيطان بر وى وسوسه كند كه تو به جايى نرسيدى ! و بدين وسيله روح يأس در وى توليد نمايد ؛ چه آن كه وظيفه ماها مواظبت به دستور است و ممكن است در نزد خداوند به مطلوب خويش رسيده باشيم . و خداوند ما را دوست مىدارد و ما هم در مكنون قلب به او محبت داريم ، ولى خودمان را از اولياء اللَّه بدانيم ، اين خود نقصى بزرگ است و علامت آن كه از آنها نيستيم .\r\nو ضمناً اين طرز تفكر سبب مىشود كه حالت بيم و خوف از خدا - كه يكى از بهترين حالات انسان است - از بين برود . و بالجمله دوست خداوند هميشه بايد ضمن كوشش و سعى در انجام فرامين وى ، پيوسته در حالتى بين خوف و رجا و بيم و اميد باشد ، و دوستان حق ، حتى انبيا ، نيز چنين بوده‌اند . قرآن مجيد مىفرمايد :\r\n« يَدْعُونَنَا رَغَباً وَ رَهَباً » ؛\r\nو ما را از روى رغبت و بيم مىخواندند .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nبندگان صالح و شايسته حق كسانى هستند كه پيوسته متوجه خداوند و در حال درخواست و خضوع‌اند ؛ لكن دعاى آنان در انگيزه رغبت و رهبت و اميد و بيم و عقربك قلبشان دائماً در نوسان است . خداى بزرگ از تابش نور خويش بر دل‌هاى ظلمانى ما دريغ ندارد و ما را آن كند كه خود مىخواهد و آن باشيم كه براى آن آفريد ، و آن كنيم كه خود مىپسندد ، و آن پسنديم كه خود مىكند ، و آن راه را بپيماييم كه صالحان بپيمودند ، و بدان‌جا رسيم كه محبانش رسيدند . ( آمين رب العالمين )\r\n\r\n","description":"","footnote":"","page_name":" 585 ","page_number":585},
  {"content":"\r\n\r\n\r\n55 . اخلاق در اسلام\r\n\r\nحبّ و دوستى\r\nامام صادق عليه السلام :\r\nكُلُّ مَنْ لَمْ يُحِبَّ عَلَى الدِّينِ وَ لَمْ يُبْغِضْ عَلَى الدِّينِ فَلَا دِينَ لَه ؛\r\nكسى كه پايه و اساس حب و بغضش دين و عقيده نباشد ، او ناقص الايمان است .\r\nسخن در حب و دوستى بود ، قبلًا مطالبى چند از معدن وحى و تنزيل در اين رابطه معروض شد و اينك تتمه‌اى در بارهء آن مقصد :\r\nيكى از غرايز انسانى - كه قابل ترديد و تشكيك نيست - صفتى است مكنون در نهاد انسان به نام حب كمال كه هر انسانى در وجود خويش و سويداى دل خود مىيابد كه دوستدار كمال و زيبايى و عظمت ، و بالاخره هر نوع برترى و فضيلت باشد ؛ گرچه گاهى و يا به تعبير بهتر ، غالباً از آن دارد و به آن غريزه توجه ندارد ؛ ولى چه بداند و چه نداند ، او طالب زيبايى و عاشق كمال است . و روى اين انگيزه است كه پيوسته در حركت و كوشش و تكاپو است ؛ منتهى در مصداق محبوب خويش خطا و اشتباه مىكند و اين اشتباه است كه امروز قافله بشرى را در صحنه گيتى و صحراى بىپايان زندگى دچار هزاران اختلاف و تشتت نموده است و هر گروهى چيزى را مىطلبد و\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nگمشده خويش را در آن مىبيند ؛ چنان كه فيلسوف سبزوارى مىگويد :\r\n كُلُّ مَنْ فى الْوُجودِ يَطْلُبُ صَيْدًا * إنَّما الاخْتِلافُ فى الشَّبَكاتِ \r\nتمام كسانى كه در عالم وجود موجوديّت دارند ، دنبال صيدى مىگردند . فقط و فقط اختلاف و تفاوت ميان ايشان ، در كيفيّت دام‌هايى است كه مىگسترند و شبكاتى است كه در آن صيدشان را گرفتار مىكنند .\r\nدر اين بازار وجود ، هر تاجرى سراغ متاع گران‌بهاست ؛ لكن بينش‌ها و درك ارزش‌ها گوناگون است و در اين دانشگاه آفرينش همه دانشجويان مراحل انسانى ، دانشى صحيح و پر ارج مىطلبند ؛ لكن تشخيص‌ها متفاوت است .\r\nدر صفحه تاريخ ملل جهان را راهى هر سو مىبينيد و دست به دامن هر موجود با ارزش و بى ارزش ، لكن چنين نيست كه اين تكاپوها و علاقه‌ها و عشق‌ها چه به انسان‌ها باشد و يا به جمادات و حيوانات و يا به كرات آسمانى و اجرام زمينى ، همه را اشخاصى از خارج به بشر تحميل كرده باشند و چاهى باشد كه از بيرون در وى آب ريخته باشند ، بلكه بىترديد انگيزه‌اى از درون آنها حركت كرده ، و موتورى خودكار در مكنون آنها به كار افتاد و رو به سوى هدفى مجهول نهاده است . اين‌جاست كه طاغيان و شيطان‌صفتان و صاحبان قدرت و زور ، و با ثروت و زر و بالاتر از آنها مقامات ريا و تزوير ، فرصت را غنيمت شمرده و از اين غريزهء بشرى سوء استفاده كرده و هر يك عده‌اى از آنها را به سوى تيه ضلالتى به نفع خويش راهنمون شده‌اند .\r\nدر اين بين ، طايفه‌اى كه با عينكى ذره‌بينى و فكرى دورانديش و ديدى حقيقت‌ياب هدف مرموز و مطلوب و پيچيده و مبهم ، يعنى معشوق گمنام آنها را دريافته و پرده‌هاى جهل و نادانى و ستره‌هاى اوهام و خرافات ، و تنيده‌هاى عنكبوتان سالوس‌گران را به دور زده و آنان را به راه هدف و ايده و مطلوب خويش متوجه كرده ، و سپس طريق حركت و وسايل انتقال و ابزار پيشرفت و چگونگى و حلول آنان را به لقاى محبوب ، هدايت و ارائه فرموده‌اند .\r\nو صد البته اين مطلب ، پس از آن كه با بيانات شافى و سحرآسا و معجزه‌گرشان\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nاصل هدف و حقيقت مطلوب ، و جمال زيباى گمشده و اوصاف جلال و جمال او را به طور وضوح بر آنها تشريح كرده و نشان داده‌اند . آرى ، انبيا به بشر حالى كرده‌اند كه :\r\nتو اى انسان ، در مكنون ضمير خويش مىيابى كسى تو را به وجود آورده و ابزار زندگى تو را فراهم فرموده است . او تو را دوست دارد و همه نيازهاى تو را تحقق مىبخشد . همه آمال تو در دست قدرت او است . تو از اويى و اشعه‌اى از انوار او و تابشى از جمال او ، و زير سلطه جلال او . وى از درون تو ، بيش از تو آگاه و ازحاجت تو پيش از تو مطلع است . او صلاح تو را بهتر از تو و كمال تو را بيش از تو و ترقى تو را نيكوتر از تو مىداند . او به سعادت تو علاقه دارد و در اين كه خود به سوى كمالت حركت كنى ، از بذل همه وسايل و از انجام هر گونه همكارى دريغ ندارد .\r\nانبيا مىگويند : اى انسان ، تو مخلوق خدايى و ذات اقدس او است كه تو را آفريده و دوست دارد . هر چه دارى ، او به تو بخشيده و پيوسته به سوى خويش دعوت مىكند ؛ راه هدايتت را به سوى خود باز كرده و سخن و دعاهايت را مىشنود و در اصلاح و تكامل و تربيت تو بهترين و گزيده‌ترين دوستان خود را به كار گرفته است .\r\nخداوند در كلام خود مىفرمايد :\r\n« فَسَوْفَ يَأْتِى اللَّهُ بِقَوْمٍ يُحِبُّهُمْ وَ يُحِبُّونَهُ » ؛\r\nبه زودى خدا گروهى [ ديگر 
  ] را مىآورد كه آنان را دوست مىدارد و آنان [ نيز 
  ] او را دوست دارند .\r\nاى پيامبر ، از آنان كه در حضور تو هستند و ارزش اين نعمت را درك نمىكنند و چنان كه خدا مىخواهد نيستند و يا از برنامه حيات بخشت روگردانند ، غصه مخور كه صحنه جهان شاهد مردان و انسان‌هايى خواهد بود كه آنان دوستداران خدا و سرشار از عشق او و خداى تو نيز آنان را دوست خواهد داشت .\r\nعارف بلند اختر ، اديب سخن پرور ، عالم ذات الابعاد و محققى در فنون مختلف\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nاستاد ، بهايى مرحوم مىگويد :\r\n عشّاق جمالك احترقوا * فى بحر صفاتك قد غرقوا \r\nاى خداى محبوب دل‌ها ، عاشقان جمالت در عين حال كه در درياى احسانت غوطه‌ورند در آتش محبتت سوختند و آنهايند كه به پروانه ، عشق محبوب و روش سوختن را آموختند .\r\n كم قد أحبّوا كم قد ماتوا * و لهم فى العشق روايات \r\nعده‌اى از آنان به لقايت پيوستند و آنچه را كه در همه عمر مىجستند ، يافتند و عده‌اى ديگر در انتظارند و از هر دو گروه داستان‌هاى عشق ، دفاتر محبان را پر كرده‌اند .\r\nدر اخبار چنين آمده كه هنگامى كه يوسف كنعان به جرم پاكدامنى در زندان افتاد ، روش نيكويش عده‌اى از زندانيان را جذب كرد و به وى محبت فوق العاده يافتند .\r\nروزى زندان‌بانش به وى گفت : يوسف من تو را سخت دوست دارم . يوسف سخنى به وى فرمود كه محتوايش اين است : تو اگر مرد عشقى برو و خداى خود را دوستدار كه صفت حب را متعلقى جز او نشايد . و اين محبت غير خدا بود كه مرا بدين حال افكند و من به وسيله عشقى نابجا گرفتار زندانم .\r\nأَوْحَى اللَّهُ تَعَالَى إِلَى مُوسَى : حَبِّبْنِى إِلَىّ خَلْقِى وَ حَبِّبْ خَلْقِى إِلَىّ ؛\r\nاى موسى ، كارى انجام ده كه محبت من پرده‌هاى هوا و غفلت و جهل را از دل‌ها پس زند و قلوب مردم شيرينى محبت مرا درك كنند و لذت آن را بچشد و آنان را طورى تربيت ده كه مورد علاقه و محبت من شوند .\r\nامام صادق فرمودند :\r\nالْقَلْبُ حَرَمُ اللَّهِ فَلَا تُسْكِنْ حَرَمَ اللَّهِ غَيْرَ اللَّه ؛\r\nدل آدمى حريم خداست ، غير خدا را در حريم خدا جاى مده .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nفضاى با صفاى دل حريم محبت اللَّه و جايگاه عشق او و پايگاه عظمت او است .\r\nاين صحنه را صاحبى جز او نشايد و اين خانه را صاحب خانه‌اى جز او نبايد و اين ملك را جز او مالكى نه ، و اين سرير كبريا را جز او متصرفى نه .\r\nآرى ، اين كاخ را صاحب ، او و اين جهان كوچك را خالق او است . پس دور از انصاف است كه در حريم كعبه‌اش اغيار فرود آيند و بس ناروا و ستم كه در منزلگاهش دشمنان ساكن كردند .\r\nخواننده محترم و مطالعه كننده عزيز اين برگه ، به دقت بنگر كه در حرم اللَّه اجازه ورود غير او را ندهى و اين مركز حق و مهبط وحى را در اختيار احدى غير از خود او و آنانى كه از اويند و به سوى اويند و پيروان حقيقى اويند و دلباختگان راه اويند قرار مده . به حقيقت سوگند كه مجاز نگويم و راه به كژى و انحراف نپويم كه در تمام جهان هستى چيزى جز او لايق اشغال اين حرم مقدس - كه دل نام دارد و قلب و روان و جانش مىنامند - نيست . و اگر توانستى چنين باشى ، همه چيز را دوست خواهى داشت و همه كس را دوست خواهى داشت و همه كار را دوست خواهى داشت . البته بدين معنا هر چه را آثار او ديدى و از ديدنش متذكر او شدى و هر كس را يار او ديدى و عاشق ديار او ديدى و هرعملى را كه براى او ديدى و در رضاى او ديدى .\r\nاز امام عارفان و پيشواى عاشقان راه حق و مولاى متقيان عليه السلام منقول است كه خدا مىفرمايد : آن گاه كه بندگانم به گناه پردازند و طغيان نمايند و مستحق كيفر شوند و مشيتم بر آن شود كه آنان را در دنيا به سختى كيفر دهم ؛ در ميان ظلمت‌كده اجتماعشان گاهى دل‌هاى نورانى برخى از دوستانم مىدرخشد و نواى نيمه‌شبشان و جهاد اكبر روزشان از فرود آمدن عذابم مانع مىشود . دشمنانم را به دوستانم مىبخشم و از صدقه سرمسكينان دلباخته‌ام ، مترفين نشناخته‌ام را مدتى كوتاه و يا دراز مهلت مىدهم .\r\nمحدث عظيم الشأن مجلسى كبير را - كه جهان تشيع رهين قلم پر بار وى است - سخنى است در مورد محبت . آن مرحوم ، پس از ذكر فصل مشبعى از روابط پيامبر و\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nمهر و محبت آن حضرت به دو فرزند دلبندش « حسن و حسين » مىفرمايد :\r\nعلاقه و محبت اولياء اللَّه بر ديگران حتى به فرزندانشان همانند ساير مردم ، نشأت يافته از علل و اسباب عادى غير خدايى نيست و معلول هوى و هوس و حتى نسبت و خويشى هم نيست . آنان دل از همه اين علاقات گسسته‌اند و بر هر چيزى به ديده ديگر و نظر ديگرى مىنگرند و هر موجودى غير او را بدان جهت كه اثرى از اوست ، مىبينند و در هر جايى تابش انوار حق بيشتر و در هر كسى آثار ذات و مظهر صفات او روشن‌تر و در هر محل ، ظهور جلال و جمالش بارزتر ، محبت آنان نسبت بدان كامل‌تر است .\r\nيعقوب پيامبر عليه السلام از ميان دوازده فرزندش به يوسف عليه السلام بيش از ديگران محبت داشت و عشق او در دل يعقوب مكانتى خاصّ بود ؛ چه آن كه براى او در نزد حق منزلتى به سزا مىديد . آرى ، يعقوب خدا را دوست داشت و از آثار و كمال او در يوسف مشاهده مىكرد . فرزندان ديگرش از اين نقطه مرموز و سرّ مستور غافل بودند و از اين رو ، مىگفتند :\r\n« إِنَّ أَبَانَا لَفِى ضَلَالٍ مُبِينٍ » ؛\r\nقطعاً پدر ما در گمراهى آشكارى است .\r\nبىترديد ، پدر ما ، در تربيت فرزند و رفتار با آنان راه به انحراف مىرود و مراعات عدالت نمىكند تا وقتى كه پرده‌ها از ميان برداشته شد و امتحان‌هاى طاقت فرسا پيش آمد و جوهره نبوغ ايمانى در وجود يوسف و علو مقام او در امتثال فرامين محبوب ظاهرگشت ، برادرها گفتند :\r\n« تَاللَّهِ لَقَدْ آثَرَكَ اللَّهُ عَلَيْنَا وَ إِنْ كُنَّا لَخَاطِئِينَ » .\r\nگفتند : « به خدا سوگند ، كه واقعاً خدا تو را بر ما برترى داده است و ما خطاكار بوديم » .\r\nاى يوسف بزرگ ، انتخاب خداوند بجا بوده ، عشق به اللَّه تو ، زليخاها را مطرود و\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nكنج زندان‌هاى طويل المدّه را محبوب تو كرد و اينك اسرار ناپيداى محبت پدر را پيدا كرديم ، از ما بگذر و بر ما ببخش .\r\nو بالجمله بار ديگر ، برادران و خواهران را - كه با سخنان ما سروكار دارند - توصيه مىكنم كه متوجه شوند روح خلقت و سرّ آفرينش و رفت و آمد بشر در ميدان گيتى بدان جهت است كه از جوهره وجودش بذر محبت شكوفا گردد ، و در اين صحنه آزاد تربيت و تكامل يابد ؛ چه آن كه اين هدف همان راز آفرينش و خلقت است و براى دريافتن اين مقام بايد دست به كارى زند كه غصّه سرآيد . و آن اين كه فرامين او را به جان پذيرد و در پياده كردن آن ، صميمانه بكوشد ؛ سراپاى وجود ، جان و بدن ، روان و تن خود را به وى عاريت سپارد و همه هستى خويش را در اختيار او قرار دهد . و در عين اين كه با مردم ، با پدر و مادر و همسر و معلم و استاد و شاگرد و رئيس و مرئوس و جامعه و محيط ، تماس نزديك و معامله و رفتار و گفتار و خلطه و آميزش دارد ، در زير پرده‌هاى معاشرت در حيات دنيا ، خدا را ببيند و روح و روان كارش رضاى او و جان حركتش فرمان او باشد . آن گاه فرشته‌اى خواهيد بود به صورت انسان ، و نه فرشته و بلكه مسجود فرشته و همان خليفه الهى كه همه فرشتگان در برابرش كرنش كردند . و آيا دنيا جز براى اين هدف است و آيا غرض از خلقت غير از اين است ؟\r\nو اى اسفا امروز دنيا بر انسان‌ها كه راه را گم كرده‌اند ! و اى واى بر قافله بشرها كه به سوى ظلمت مىروند ! و اى عجبا كه اين درياى روان انسان‌ها به گودال‌هاى شقاوت فرو مىريزند ! آيا كسى هست به داد اينان برسد ؟\r\n« فَأَيْنَ تَذْهَبُونَ » ؛\r\nپس به كجا مىرويد ؟\r\n« فَأَنَّى تُؤْفَكُونَ » ؛\r\nپس چگونه [ از او 
  ] بازگردانيده مىشويد ؟\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nو نتيجه‌اى كه مىفرمايد :\r\n« وَ لَوْ شِئْنَا لَآتَيْنَا كُلَّ نَفْسٍ هُدَاهَا وَ لكِنْ حَقَّ الْقَوْلُ مِنِّى لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ » ؛\r\nو اگر مىخواستيم ، حتماً به هر كسى [ از روى جبر 
  ] هدايتش را مىداديم ، ليكن سخن من محقّق گرديده كه : « هر آينه جهنّم را از همه جنّيان و آدميان خواهم آكند » .\r\nخداوندا ، ما را از دوستانت قرار ده و از عذاب آتش رهايى بخش .\r\n\r\n","description":"","footnote":"","page_name":" 593 ","page_number":593},
  {"content":"\r\n\r\n\r\n56 . اخلاق در اسلام يقين و باور درونى\r\nيقين ، از صفات روحى و يكى از حالات و عوارض روانى انسان است . انسان‌ها در اين صفت مختلف‌اند ؛ برخى سريع اليقين و زودباور ، و برخى بطىاليقين و ديرباورند ؛ چنان كه خود يقين نيز از نظر مراتب ، مختلف است : گاهى سريع الحصول است و به زودى زوال پذير ، و گاهى ثابت و مستحكم .\r\nبه هر حال يقين ، صفتى است كه در مقابل دو صفت متضاد آن استعمال مىشود ؛ بدين معنا كه وقتى در مقابل شك و ترديد و حيرت قرار مىگيرد ، مىگوييد : من به فلان مطلب يقين دارم و شك و ترديدى ندارم . و وقتى ديگر ، در مقابل جهل مركب و علم ، بر خلاف واقع ، مىگوييد فلانى يقين دارد و نه باور اشتباهى ، و بنا بر اين بيان ، يقين عبارت است از باورى كه مطابق واقع باشد . و به اصطلاح ، ميان علم و يقين ، عموم مطلق است ؛ يعنى هر يقينى علم است ، ولى هر علمى يقين نيست .\r\nبه عبارت بهتر ، يقين دانشى است مطابق واقع و محكم و استوار كه به زودى آسيب پذير نيست . وزش بادهاى مخالف شبهات و ايرادات ، ريشه محكم آن را در مزرعه سرسبز قلب روييده است ، از پاى در نمىآورد .\r\nروى اين بيان ، كسانى كه عقايد قلبى خلاف حق دارند ، باورهاى آنها گرچه متكى بر مشتى استدلال و اقامه دليل باشد ، به نام يقين ناميده نمىشود و بايد به اسم جهل\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nمركب ناميد ؛ چنان كه واقع مطلب نيز همين است و همه معتقدات اديان و مذاهب و شرايع و مسلك‌ها و مكتب‌هاى انحرافى و ضد اسلامى از نظر اسلام و منطق حق الهى ، عقايد انحرافى و جهل مركب است . و چنان كه به دقت بنگريم ، دنياى امروز ، عقايد اصولى معنوى و مكتبى خود را روى پايه‌هاى سست و لرزان براهين ثنويت و تثليث و يا خرافات ضد عقلى انكار مبدأ و معاد بنا نهاده‌اند . و به راستى ، بايد به حال بشر امروز جهان سخت گريست كه چگونه اين قافله عظيم آن سر ناپيدا و اين سو نامتناهى ، راه به انحراف و كژى مىپيمايند و صداى رسايى انبياى تاريخ و راهنمايان طريقه توحيد را گوش فرا نمىدهند ؟ و بىترديد ، حق با كسانى است كه در صحراى بيكران وجود دليل راهشان انبياى عظام و خليل و همراهشان رهبران معنويت و تقوا هستند .\r\n\r\nملاك و متعلق باور\r\nناگفته پيداست كه غرض از يقين در امثال اين ابحاث اخلاقى علم مطلق و يقين به هر امر نيست ، بلكه مراد در مرحله اول ، يقين به معتقدات ايمانى است و باور نمودن به وجود خداوند و توحيد او و ساير آنچه يك انسان كامل بايد بدان باور كند . و اين باور است كه كمال‌آور است و هر چه نورش در صحنه دل بيشتر گردد ، مراتب ايمانش تعالى و تكامل مىيابد و اسباب سعادتش جامع‌تر و مقدمات وصولش به ساحت قدس حق فراهم‌تر است ، بل اين باور است كه عين ايمان است و نه غير آن و عين توحيد و نفس تكامل و هدف اصلى خلقت و غرض اتمّ آفرينش و محط دعوت انبيا و اشرف فضايل و كمالات بشرى است .\r\n\r\nكبريت احمر\r\nدر زبان‌ها متداول است و در برخى نوشته‌ها آمده كه دارويى به نام كيميا موجود است ؛ بدين خاصيت كه اگر مس خالص را در آتش گداخته سازند و قبل از سرد شدن از داروى مزبور بر وى بپاشند ، قلب ماهيت دهد و رنگ و خاصيت عوض كند و چون\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nسرد شود طلايى ناب و زرى خالص از هر غش و عيب باشد كه زرگران دقيق النظر را خلوصش اعجاب انگيزد . اين مطلب را گرچه شيميست‌هاى عصر اخير محال مىدانند و قلب ماهيت را از افسانه‌هاى پيشينيان خوانند - و ما فعلًا بحثى در اثبات و نفى آن نداريم - لكن ما از كيميايى نظير اين اطلاع داريم كه تحصيلش از آن كيميا سهل‌تر ، و اثرش سريع‌تر ، و طلاى حاصله‌اش ناب‌تر و پرارزش‌تر است . و آن همان يقين باطنى به توحيد حق ، و مبادى امور اعتقادى است كه اگر شمه‌اى از آن در فلز وجود انسانى تزريق شود ، ذاتش را منقلب نمايد و قلب ماهيت دهد و حياتش بخشد و آن چنانش كند كه زرها در مقابل چشمش خزف نمايد و طلاهاى ناب را كمتر از مس بيند و از اين كيميا اگر در كسى پيدا شود ، قيمتش را جز اهل نظر ندانند .\r\nپيامبر اكرم صلى الله عليه و آله مىفرمايد :\r\nمِنْ أَقَلِّ مَا أُوتِيتُمُ الْيَقِينُ وَ عَزِيمَةُ الصَّبْرِ ؛\r\nكمترين گوهرى كه در ميان شما تقسيم شده است يقين است و صبرى ژرف كه اثر مستقيم آن است .\r\nوَ مَنْ أُعْطِيَ حَظَّهُ مِنْهُمَا لَمْ يُبَالِ مَا فَاتَهُ مِنْ قِيَامِ اللَّيْلِ ؛\r\nو كسى كه از نعمت يقين بهرهء وافى دريافته است ، اگر گه‌گاهى به لغزشى حتى در روزهء روز و قيام شب مبتلا شود ، آسيب شكننده‌اى بر روانش وارد نيايد .\r\nچه آن كه درخشش آفتاب يقين را لكه ابرى مانع نخواهد بود .\r\nدر سخنان اهل بيت عليهم السلام چنين آمده است :\r\nالْيَقِينُ الْإِيمَانُ كُلُّه ؛\r\nصفت يقين همان ايمان است و بلكه همه ايمان است .\r\nچنان كه از نبى گرامى صلى الله عليه و آله سخنى بدين منوال منقول است :\r\nمَا مِنْ آدَمِيٍ إِلَّا وَ لَهُ ذُنُوبٌ وَ خَطَايَا يَقْتَرِفُهَا فَمَنْ كَانَتْ سَجِيَّتُهُ الْعَقْلَ وَ غَرِيزَتُهُ\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nالْيَقِينَ لَمْ تَضُرَّهُ ذُنُوبُه ؛\r\nهيچ آدميزادى نيست كه گناهان و خطاهايى او را فرا نگيرد ، اما كسى كه داراى روش عقلانى و خصلت يقين باشد ، گناهان به او صدمه‌اى نمىزنند .\r\nهيچ انسانى خالى از گناه و يا گناهان نيست ( چه آن كه در ميدان مبارزه با نفس كسانى كه هميشه پيروز آمده‌اند و در مصاف نبرد با شيطان پيوسته غالب بوده‌اند و هيچ گاهى مغلوب نگشته‌اند ، تنها طايفه انبيا هستند ) ، لكن فردى كه زيربناى فطرتش خرد و دسترنج فعاليتش يقين قلبى باشد ، گناهانش اثر سويى در وى نمىگذارد و دامن روحش را آلوده نمىسازد ؛ چه آن كه صاحب خرد را لغزش‌ها سبب تنبه و تدارك است ، و ارباب يقين را گناهان اتفاقى ، وسيله توبه و تجديد قوى .\r\nآرى پيكر روح انين را چنين حوادثى واكسينه مىكند و در برابر هواهاى نفس مقاومت مىبخشد .\r\nنگارنده را به خاطر است كه در كلمات معصومين عليهم السلام چنين آمده :\r\nبسا انسان‌ها كه گناه مىكنند و بدان وسيله اهل بهشت مىشوند چه آن كه به مجرد گناه ، نفس لوامه آنان همانند حاكمى قاطع آنها را به محاكمه مىكشد ، و مورد عتاب و خطاب مىسازد ، و گاهى محكوم به عملى شاق مىكند ، و روح تحفظ و تقوا در آنان تقويت مىشود و تصميم باطنى بر مراقبت از خويش و اجتناب از هوى و لغزش قوىتر مىگردد ، و بدين جهت ، مقامى بهتر از مراحل قبل پيدا مىكند ، و همه اين آثار در سايه صفت يقين و از اشعه انوار آن گوهر تابناك است .\r\nامام ششم ، صادق اهل بيت عليهم السلام چنين مىفرمايد :\r\nإِنَ الْعَمَلَ الدَّائِمَ الْقَلِيلَ عَلَى الْيَقِينِ أَفْضَلُ عِنْدَ اللَّهِ مِنَ الْعَمَلِ الْكَثِيرِ عَلَى غَيْرِ يَقِينٍ ؛\r\nهر گونه عمل از گفتار و كردار كه از سرچشمه يقين جارى شود و از انگيزه باور محكم نشأت يابد گرچه بسيار كم باشد بسيار زياد است و گرچه به ظاهر\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nاندك باشد به محتوا بسيار است و اندكش بيش از عمل بيش است كه بر مبناى يقين استوار نگردد .\r\nآرى ، تو اى انسان جوينده كمال بايد آن چنان باشى كه انسان‌هاى شايسته بودند ، و آن راه را روى كه آنان مىرفته‌اند . ايمان باطنت ، و باور روحت ، و ايمان خاطرت ، و حقيقت ايمانت به مرتبه‌اى باشد كه گويا همه پرده‌هاى ظواهر از جلو چشمت بر كنار است و در حضور اللَّه ، و فوج فرشتگان جند اللَّه ، در ميدان آزمايش ، چشم‌ها به سويت دوخته ، قلم‌ها در ثبت اعمالت به دست‌ها ، و كوچك‌ترين حركاتت مورد مداقه و بررسى است ، و عكاسان غيبى در همه حال ناظر حال ، و ناظران الهى كه از اعماق فكر و مكنون ضميرت با خبرند ، شاهد مقال تو هستند . و اين حالت را عرفا معناى « شهود » گويند و علما به عبارت « يقين » تعبير نمايند ، و پاكان « حالت اخلاص » نامند ، و فقها به معناى « عدالت » دانند ، و عقلا « بيدارى فكر » خوانند . و آيا ممكن است در چنين حالى انسانى راه به انحراف و كژى پيمايد ، و مرتكب انجام گناهى كه دست يازيدن به پليدى است گردد ؟\r\nاز لقمان بزرگ - كه مرغ روحش به قله حكمت پرواز داشت و صحنه قلبش از پهنه خاك وسيع‌تر بود - در ضمن وصيت به فرزندش چنين آمده است :\r\nيا بنىّ ! لا يستطاع عمل إلا باليقين ، و لا يعمل المرء إلا به قدر يقينه و لا يقصّر عامل حتّى ينقص يقينه ؛\r\nفرزند عزيزم ، بدون انگيزه يقين تحويل دادن هيچ عملى به درگاه الهى امكان‌پذير نيست ، و قماش عملت از نظر كيف و كم و ارزش و قيمت وابسته به اندازه درجه يقين است . اگر فروغ يقينت كاسته است ، كارهاى خود را در نزد حق تعالى پرارج نخواهى يافت .\r\nدر اخبار اهل بيت عليهم السلام چنين آمده است كه اگر درختى در نهايت پر بارى باشد و هر شاخه‌اى از آن داراى چندين برابر ميوه در حال عادى شود ، لكن همهء ميوه‌ها\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nآسيب‌ديده ، كرم زده ، كم آب و بد مزه باشد ، ارجى به زيادتى ميوه آن داده نخواهد شد ، ولى درختى كه اتفاقاً كم بار و قليل الثمار باشد ، لكن آنچه دارد ، همه زيبا و درشت و پر آب و خوش خوراك شود ، مورد توجه باغبان قرار مىگيرد و كم بودن ميوه و قلّت كمّى آن را زيادتى كيفى آن جبران مىكند . و اين شجره سيار وجود انسانى نيز چنين است . اگر روحى سالم و ايمانى قوى و يقينى استوار در اين كالبد متحرك تحقق يابد ، هر عمل خيرى از وى ، گرچه اندك باشد ، خالص و بى شائبه و قرب آور و مورد قبول ؛ و در نتيجه ، نافع روح و مفيد حال او خواهد بود . پس بر ماست كه در تصفيه باطن بكوشيم و با مواظبت كامل ، نور ايمان ، قوى و تابناك سازيم و از گزند شيطان - كه به هر گناهى ظلمتى در صحنه قلب ، ايجاد مىكند - در حذر باشيم و پيوسته مراقبت از خويشتن كنيم . باشد ما را نيز نصيبى از يقين بدهند و از خوان كرم حق بهره‌اى كه نيكان بردند ، ببريم . و البته در اين راه مجاهده كامل و دائم شرط است . خداى توانا ما را نيز توفيق آن كه در اين ميدان مسابقه جهانى و انسان‌ها از جرگه پيشتازان طريقه اللَّه باشيم ، عنايت فرمايد و از اسارت نفس و هوى ، نجات بخشد . شما را به خدا مىسپارم و اگر شما به خواست خداوند ، به جايى رسيديد از عقب ماندگان طريق سعادت نيز يادى بكنيد . سلام بر بندگان شايسته حق و درود فراوان به امام امت و امت امام .\r\n\r\n","description":"","footnote":"","page_name":" 599 ","page_number":599},
  {"content":"\r\n . \r\n","description":"","footnote":"","page_name":" 600 ","page_number":600},
  {"content":"\r\n . \r\n","description":"","footnote":"","page_name":" 601 ","page_number":601},
  {"content":"\r\n . \r\n","description":"","footnote":"","page_name":" 602 ","page_number":602},
  {"content":"\r\n . \r\n","description":"","footnote":"","page_name":" 603 ","page_number":603},
  {"content":"\r\n . \r\n","description":"","footnote":"","page_name":" 604 ","page_number":604},
  {"content":"\r\n . \r\n","description":"","footnote":"","page_name":" 605 ","page_number":605},
  {"content":"\r\n . \r\n","description":"","footnote":"","page_name":" 606 ","page_number":606},
  {"content":"\r\n . \r\n","description":"","footnote":"","page_name":" 607 ","page_number":607},
  {"content":"\r\n . \r\n","description":"","footnote":"","page_name":" 608 ","page_number":608},
  {"content":"\r\n . \r\n","description":"","footnote":"","page_name":" 609 ","page_number":609},
  {"content":"\r\n . \r\n\r\n","description":"","footnote":"","page_name":" 610 ","page_number":610}
  ]