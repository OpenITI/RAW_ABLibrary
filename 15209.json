[
  {"content":"\r\n\r\nاحكام جوانان\r\nمطابق با فتاواى\r\nمرجع عاليقدر تشيع حضرت\r\nآية الله العظمى فاضل لنكرانى ( دامت بركاته )\r\nهمراه\r\nخلاصه اى از عقايد شيعه\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nاحكام جوانان\r\nتأليف : دفتر حضرت آيت الله العظمى شيخ محمد فاضل لنكرانى مدظله\r\nنوبت چاپ : سى و پنجم نيمه اول دى ماه 85\r\nچاپخانه : مهر - قم\r\nشمار : 50000 نسخه\r\nقيمت : 300 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nخلاصه اى از :\r\nعقايد شيعه\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nخلاصه‌اى از عقايد شيعه\r\n\r\n[ دين 
  ]\r\n\r\nچرا به دين نيازمنديم ؟\r\nخداوند متعال در قرآن كريم مىفرمايد :  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها  ( سورهء روم / 30 ) . « 1 » دين در اصطلاح عبارت از مجموعه معارف ، قوانين و دستوراتى است كه خداوند توسط پيغمبر اكرم صلى الله عليه و آله ، براى راهنمايى و سعادت جامعه تشريع فرموده است ، اين قوانين شامل سه بخش است : 1 - اعتقادات 2 - اخلاقيات 3 - وظائف و تكاليف عملى . موضوع سخن در اين مقدمه بخش اعتقادات است و قبل از اين كه به بيان اجمالى اين بخش بپردازيم اشاره‌اى به ضرورت دين و فوايد آن مىكنيم .\r\n\r\nضرورت دين\r\nانسان در اين عالم بدون هدف آفريده نشده و خداوند\r\n\r\n\r\n","description":"","footnote":"\r\n( 1 ) - يعنى : رو به دين خالص آر به همان دينى كه خدا مردم را بر آن آفريد .\r\n","page_name":" 7 ","page_number":7},
  {"content":"\r\n\r\nحكيم از كار لغو و بيهوده منزّه است و از آيات و روايات استفاده مىشود كه هدف از خلقت انسان همانا تحصيل كمالات و فضايل نفسانى و كسب درجات و رسيدن به مقامات عاليه است و رسيدن به اين اهداف عاليه بدون برنامه دقيق و احكام و قوانين كامل و جامع مقدور نيست بلكه براى رسيدن و دست يا بى به اين مقامات با ارزش به احكام و مقرراتى نيازمند است كه حقوق فردى و اجتماعى او را حفظ كند ، آزادى و آرامش او را بر قرار و تأمين كند ، راه تكامل و برنامه كسب كمالات و سعادت را به او بنماياند و معلوم است كه چنين برنامه‌اى با عقل محدود و فكر ناقص بشر انجام‌پذير نيست ، زيرا كه انسان نيازهاى گوناگون و فراوان خود را مانند آفريننده خود نمىشناسد و از راه‌هاى رسيدن به مقصود خويش آگاهى ندارد ، از آنچه موجب سعادت دنيا و آخرت او بشود خبر ندارد ، بلكه اكثراً خوشبختى و سعادت خود را در به دست آوردن نيازهاى مادى و منافع دنيوى مىدانند و از نيازهاى معنوى و اخروى غافل مىشوند بلكه غالباً مصالح و منافع خود و وابستگانشان را بر مصالح ديگران ترجيح داده ، دست به هر كار مىزنند . خلاصه از آنجا كه سعادت بشر در دنيا و آخرت در گرو اعتقاد سالم و عمل به برنامه‌ها و دستورات اسلام و تطبيق برنامه‌هاى روز مرّهء زندگى ( فردى و اجتماعى ) بر قوانين سعادت‌بخش اسلام مىباشد ، لذا ضرورت دين در جامعه قابل انكار نيست .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nفوايد دين\r\nفوايد دين بر دو نوع است : 1 - فايده‌هايى كه براى انسان از لحاظ فردى دارد 2 - فايده‌هايى كه براى انسان از لحاظ اجتماعى دارد . فوايد دين براى انسان از لحاظ فردى بسيار است و عمدهء آنها كه روشن و بديهى است در سه جمله خلاصه مىشود :\r\n1 - آرامش دل 2 - قوّت روح 3 - حفظ و نگهدارى شخص . 1 - آرامش دل خدا در قرآن كريم فرموده است :  « الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ  ( سورهء رعد / 28 ) . يعنى : كسانى كه ايمان آورده‌اند و دل‌هاى آنها با ياد خدا آرام مىگيرد ، آرى با ياد خدا دلها آرام مىشود . « 1 » بلى يكى از فوايد مهم دين براى هر فرد آن است كه او را خداشناس و معتقد به خدا - كه حقيقت ثابت و تغييرناپذير و مبدأ همهء موجودات و عطا كنندهء كليّه نعمت‌ها است - مىگرداند ، خدايى كه تمام خيرات و عزت و عمر و زندگى دست او است ، و به اين وسيله درون او آرام و خوش و خرسند و راضى و قانع و صابر مىشود ، آرى آن كه خدا را دارد همه چيز دارد ، آن كه خدا را بيابد نه ترس از نابودى و نه بيم از حوادث دارد و نه از پيش‌آمدها نگران مىشود .\r\n\r\n\r\n","description":"","footnote":"\r\n( 1 )\r\n - جهان را صاحبى باشد خدا نام * كز او آشفته دريا گيرد آرام \r\n","page_name":" 9 ","page_number":9},
  {"content":"\r\n\r\n خوشا آنان كه اللَّه يارشان بى * كه حمد و قل هو اللَّه كارشان بى\r\nخوشا آنان كه دائم در نمازند * بهشت جاودان بازارشان بى \r\n2 - قوّت روح دين انسان را قوىّ الاراده ، با گذشت و مسلّط بر تمايلات نفسانى مىگرداند . خداوند دربارهء خاندان امير مؤمنان حضرت على عليهم السلام فرموده است :    يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً * وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً * إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً    ( سورهء دهر / 7 تا 9 ) . يعنى : به نذر خود وفا مىكنند و از روزى كه سختىهاى آن پراكنده است مىترسند و غذاى خود را با آن كه دوست دارند به فقير و يتيم و اسير مىدهند ، ما شما را براى خدا غذا مىدهيم نه از شما پاداش مىخواهيم و نه انتظار سپاسگزارى داريم . آرى اين گونه صفات در روحى پيدا مىشود كه قوى و نيرومند و معتقد به قدرت لا يزال الهى باشد ، روح ضعيف هرگز داراى اين گونه صفات عالى نمىشود ، روح قوى و وابسته به خدا است كه مىگويد اگر فرضاً خورشيد را در كف راست و ماه را در كف چپم بگذاريد دست از مقصد و هدف عالىام برنمىدارم .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n3 - حفظ و نگهدارى شخص سومين فايدهء دين نگهدارى و حفظ و كنترل انسان از حالات و صفات و غرايز مخرب و نابودكننده است ، دين ، انسان مؤمن و معتقد به مبدأ و معاد را از هر گونه فساد ، تباهى تجاوز به حقوق ديگران و ظلم و ستم بازداشته و حفظ مىكند . امير مؤمنان حضرت على عليه السلام مىفرمايد :\r\nوَ اللّهِ لَأَنْ أَبيتَ عَلَى حَسَكِ السَّعْدَانِ مُسَهَّداً أَوْ أُجَرَّ فِي الْأَغْلَالِ مُصَفَّداً أَحَبُّ إِلَيَّ مِنْ أَنْ أَلْقَى اللَّهَ سُبْحَانَهُ وَ تَعَالَى وَ رَسُولَهُ يَوْمَ الْقِيَامَةِ ظَالِماً لِبَعْضِ الْعِبَادِ وَ غَاصِباً لِشَيءٍ مِنَ الْحُطَامِ . . . وَ اللَّهِ لَوْ أُعْطِيتُ الْأَقَالِيمَ السَّبْعَةَ بِمَا تَحْتَ أَفْلَاكِهَا عَلَى أَنْ أَعْصِيَ اللَّهَ فِي نَمْلَةٍ أَسْلُبُهَا جُلْبَ شَعِيرَةٍ مَا فَعَلْتُهُ »\r\n( نهج البلاغه صبحى صالح ، خطبهء 224 ) . يعنى : سوگند به خدا اگر شب را بر روى خارهاى سعدان بيدار به سر برم و يا در غل‌ها و زنجيرها بسته و كشيده شوم ، برايم محبوب‌تر است از اين كه خدا و رسولش را روز قيامت در حالى ملاقات كنم كه به بعضى از بندگان ستم كرده و چيزى از اموال دنيا را غصب نموده باشم . . . به خدا سوگند اگر اقليم‌هاى هفت‌گانه را با آنچه در زير آسمان‌ها است به من بدهند كه خداوند را با گرفتن پوست جويى از دهان مورچه‌اى نافرمانى كنم هرگز نخواهم كرد . بنابراين دين انسان را متوجه به خدا مىكند و در نتيجه دلش را آرام و روحش را قوى مىگرداند و او را از ناشايست‌ها\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nحفظ و نگهدارى مىكند . آرى انسان اگر به دين صحيح پى ببرد و آن گونه كه شايسته است از دين استفاده كند سعادتى را كه آرزو مىكند به بركت دين به دست مىآورد زيرا دين برايش هم فوايد معنوى دارد و هم فوايد مادى ، دين به انسان اعتماد به نفس و قوت روح و آرامش و خرمى دل مىدهد و او را از زشتىها بازمىدارد و در نتيجه تنش سالم ، مالش محفوظ ، زندگىاش خوش ، نامش نيك و عاقبتش به خير مىشود ، خدا فرموده است :  مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ  ( سورهء نحل / 97 ) . يعنى : هر كس مرد يا زن - كار نيك كند و با ايمان باشد به او زندگانى پاكيزه مىدهيم و چنين كسان را نيكوتر از آن چه كه انجام داده‌اند پاداش مىبخشيم .\r\n\r\nفوايد اجتماعى دين\r\nمردمى كه با هم زندگى مىكنند و در سود و زيان و عزت و ذلت و زندگى و مرگ با هم شريكند و در طرز فكر و احساسات به هم شبيه‌اند جامعه را تشكيل مىدهند . جامعه درست همانند يك انسان است و حكم يك شخص را دارد و بايد سه اصل اساسى در جامعه باشد تا جامعه سالم ، قوى ، با نشاط و قابل بقاء گشته و از زندگى حد اكثر بهره را ببرد : 1 ) الفت و يگانگى و اتحاد و همدلى ميان افراد و طبقات .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n2 ) خوددارى افراد از شرارت و آزار نسبت به يكديگر . 3 ) تعاون و كمك كردن و همصدا شدن بر خير و حق . دين و اعتقاد به مبدأ و معاد به نحو احسن سه اصل نامبرده را در جامعه عملى مىسازد . اولين فايده مهم دين براى جامعه ايجاد وحدت معنوى و اخوت و يگانگى ميان افراد جامعه است و نيز مؤثرترين وسيله براى الفت دادن دل‌ها به يكديگر است . خداوند در قرآن كريم مىفرمايد :  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً  ( سورهء آل عمران / 103 ) . يعنى : همه به ريسمان الهى چنگ زنيد و پراكنده نشويد و نعمت خدا را بر خود به ياد آريد كه شما با هم دشمن بوديد خدا دل‌هاى شما را با هم الفت داد و به نعمت خدا با هم برادر شديد .\r\n مؤمنان معدود ليك ايمان يكى * جسمشان معدود و ليكن جان يكى\r\nجان گرگان و سگان از هم جداست * متحد جان‌هاى شيران خداست \r\nفايده دوم دين براى جامعه اين است كه دين اذيت و آزار و شرارت مردم را از يكديگر مىگيرد يا لااقل كم مىكند ، نيت شر و فساد را كه موجب بدبختى فرد و جامعه است محو و نابود\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمىكند ، دين بر دست و پاى اهريمنى كه در باطن انسان در كمين است و همواره در تلاش است كه برآشوبد و فتنه‌اى برپا كند ، زنجير مىزند و او را مهار مىكند ، دين از سركشى و زورگويى و ارتكاب فحشاء نسبت به يكديگر ممانعت و جلوگيرى مىكند ، دين پيوستگى ميان خويشاوندان را محكم و به آن امر مىكند . خداوند متعال در قرآن كريم مىفرمايد :  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ  ( سورهء نحل / 90 ) . يعنى : خدا به عدالت و نيكوكارى و محبت به خويشاوندان امر مىكند و از كار زشت و ناپسند و ستم نهى مىكند ، خدا شما را پند مىدهد ، باشد كه شما بپذيريد . فايدهء سوم دين براى جامعه آن است كه عموم مردم را به معاونت و همكارى بر انجام كارهاى خير وامىدارد و آنها را از معاونت و هم دست شدن بر انجام و به وجود آمدن بدى و گناه بازمىدارد ، آنها را از عداوت و دشمنى با همديگر نهى مىكند ، آنها را از دوزخ نمودن محيط براى همنوعان خود منع مىكند و آنان را از عذاب سخت بر حذر مىدارد . خدا در قرآن فرموده است :  وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ وَ اتَّقُوا اللَّهَ إِنَّ اللَّهَ شَدِيدُ الْعِقابِ  ( سورهء مائده / 2 ) يعنى : يكديگر را بر نيكى و پرهيز كارى كمك كنيد و بر گناه و دشمنى كمك نكنيد و از خدا بترسيد كه عذاب\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nخدا سخت است . خلاصه اين كه دين با قوانين و برنامه‌هاى انسان ساز خويش جامعه‌اى را تشكيل مىدهد كه روح آن جامعه خير مطلق است و با چنين برنامه‌اى قوى و با نشاط و سربلند ، افراد آن جامعه واجد سعادت دنيا و آخرت خواهند بود . ان شاء اللَّه . اكنون كه معناى دين ، ضرورت و فوايد آن به طور خلاصه روشن شد بر مىگرديم به اصل سخن . گفته شد كه دين داراى سه بخش است و موضوع بحث ما بخش اعتقادات است و قبل از ورود به اين بحث به اين مطلب توجه كنيم كه :\r\n\r\nبايد به اصول دين يقين داشته باشيم\r\nهمان گونه كه در مسأله اول رسالهء توضيح المسائل آمده است ، مسلمان بايد به اصول دين يقين داشته باشد ، يعنى تحصيل معرفت و اعتقاد راسخ و جزمى لازم است و نمىتواند به صرف اين كه ديگرى گفته است اكتفا كند و خلاصه به حكم عقل و به حكم آيات شريفه و روايات معتبره ، بر هر مسلمانى تحصيل ايمان و يقين و اعتقاد به اصول دين واجب است و تقصير و مسامحه در اين امر موجب عذاب ابدى خواهد شد ، ولى ناگفته نماند آنچه كه لازم است اصل تحقّق يقين و اعتقاد جزمى است و اين معنا از هر دليل و طريقى حاصل شود كفايت مىكند ، بنابراين اكثر مردم كه اصول دين خود را از تعليمات و گفتهء علماء و مبلغين و معلمين و حتى از گفته والدين خود فرا گرفته و به خاطر كمال وثوق و اعتماد به قول آنها و عدم احتمال\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nخلاف و كذب در آنان ، يقين پيدا كرده‌اند ، كفايت مىكند گرچه نتوانند اقامه دليل و برهان كنند و نتوانند پاسخ شبهات را بدهند .\r\n\r\nچرا اصول دين تقليدى نيست ؟\r\nعلت اين كه فقهاء و مراجع عظام فرموده‌اند : محل تقليد و مورد آن احكام فرعيه عمليه است و در اصول دين تقليد جارى نمىشود « 1 » و ادعاى اجماع نيز بر آن شده است ، اين است كه تقليد : عمل كردن به دستور مجتهد است ( و به نظر برخى ، پذيرفتن گفته غير است تعبّداً و بدون دليل ) هرچند يقين به واقع حاصل نشود ، و حال اين كه آيات و روايات « 2 » دلالت دارند بر اين كه در اصول دين ايمان و معرفت و يقين معتبر و لازم است و ايمان به معناى اطمينان و سكون\r\n\r\n\r\n","description":"","footnote":"\r\n( 1 ) - العروة الوثقى : التقليد : مسألهء 67 : محلّ التقليد و مورده هو الأحكام الفرعيّة العملية ، فلا يجرى في اصول الدين .\r\n( 2 ) - قال اللَّه تعالى :  « مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  ( سورهء نحل / 106 ) . و قال :  « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ »  ( سورهء حجرات / 14 ) . و روي عن النبيّ صلى الله عليه و آله : - ما قيل بتواتره عن طريق الفريقين - : « من مات و لم يعرف إمام زمانه مات ميتة جاهلية » ( راجع بحار الانوار ج 23 ، ص 76 إلى 95 ) . و نحوها غيرها من الآيات و الروايات الدالّة على لزوم تحصيل الإيمان باللَّه و باليوم الآخر ، و المراد بالإيمان الاطمئنان و سكون القلب ، كما أنّ الروايات التي دلّت على لزوم تحصيل المعرفة بالإمام ظاهرة في اعتبار الجزم و اليقين ، و انّ الظنّ لا يغني من الحق شيئاً ، و اللَّه العالم .\r\n","page_name":" 16 ","page_number":16},
  {"content":"\r\n\r\nقلب و باور باطنى است . و اين معنا با تقليد حاصل نمىشود . به عبارت ديگر ، آن چه انسان را به سعادت دنيا و آخرت مىرساند و او را از عذاب و هلاكت نجات مىدهد اعتقاد قلبى و ايمان جزمى است ، آن چه انسان را از فوايد دين ( كه قبلًا به آنها اشاره شد ) بهره‌مند مىكند تنها باور باطنى و يقين و اطمينان است و اين حالت و اين معنا جداى از عمل و تقليد است و به صرف گفته غير حاصل نمىشود ، لذا تقليد - كه عمل كردن به دستور مجتهد ، يا قبول قول غير بدون دليل و تعبّدى است - در اينجا جا ندارد . بلكه بايد گفت : ايمان و تحصيل علم و يقين به اصول دين از فضايل نفسانى است ، معرفت و اعتقاد به خدا و صفات كماليه او ، شناخت حجج الهى و وسائط فيض و ولاة امر ، كسب علم و يقين به معاد و رجوع الى اللَّه ، از كمالات انسانى و موجب خروج نفس از رذيله جهل و نادانى است و به حكم عقل تحصيل اين امور مطلوب و پسنديده و لازم است .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nاعتقاد به خداوند يگانه\r\nاعتقاد به خداوند يگانه  أَ فِي اللَّهِ شَكٌّ فاطِرِ السَّماواتِ وَ الْأَرْضِ  ( سورهء ابراهيم / 10 ) . يعنى : آيا در خداوند شكى هست كه آفرينندهء آسمان‌ها و زمين است ؟ علم و اقرار به وجود خداوند متعال بديهى است و كفار هم به آن اقرار داشته‌اند چنان چه خدا فرموده است :  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ وَ سَخَّرَ الشَّمْسَ وَ الْقَمَرَ لَيَقُولُنَّ اللَّهُ فَأَنَّى يُؤْفَكُونَ  ( سورهء عنكبوت / 61 ) . يعنى : و هرآينه اگر از آنها سؤال كنى ، كيست كه آسمان و زمين را آفريده و خورشيد و ماه را مسخّر كرده است ؟\r\nمىگويند البته خدا پس بگو به كجا به دروغ رانده مىشويد ؟ لذا رسول اكرم صلى الله عليه و آله كه مبعوث گرديد مردم را دعوت به توحيد و يگانه‌پرستى كرد نه اقرار به وجود خدا . منشأ اين اقرار و اعتراف ، سرچشمه اين دريافت و غريزه ، همان فطرت و قوهء درك و فهمى است كه خداوند در نهاد و طبيعت هر انسانى قرار داده است  فِطْرَتَ اللَّهِ الَّتِي فَطَرَ النَّاسَ عَلَيْها  ( سورهء روم / 30 ) . آرى خداوند اين حقيقت را در كمون و سرّ سويدايى هر كس نهاده است و لذا انسان در اصل خلقت و ذات خود حسّ مىكند كه به خود واگذار نيست بلكه به يك مبدئى مربوط است كه آن مبدأ او را نگهدارى مىكند و به او كمك مىرساند و مراقب انديشه‌ها و اعمال او است ، همان مبدئى كه\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبر سراسر جهان حكم فرما است و همه موجودات به او برپاست . هر متفكرى درك و باور دارد كه همهء جهان مطيع نظم و قانون است و او در پرتو همين نظم و قانون از تمام ذرات عالم بهره‌مند است از هوا نفس مىكشد ، از آب مىآشامد ، از روييدنىها مىخورد ، از اشعهء آفتاب استفاده مىكند و مىفهمد كه همهء عالم به يك قوه و از يك مبدأ سرچشمه گرفته و تحت يك اراده اداره مىشوند و به مقتضاى همين فطرت و فهم و درك است كه در هنگام حاجت به او استغاثه مىكند ، هنگام سختى به او پناه مىبرد ، هنگام نعمت به او اميدوار مىشود و معلوم است كه اين احساس و درك مربوط به ضعف و يا جهل و نادانى نيست ، زيرا انسان از هر طبقه و گروهى كه باشد ، هرگاه خود را از تمام افكار علمى و عقايد و عادات و رسوم برهنه كند ، و خود را موجودى فرض كند كه همين ساعت به وجود آمده و هيچ كس را نديده و هيچ سخنى نشنيده ، آنگاه نظرى به خود و نظرى به جهان افكند چه خواهد ديد ؟ خود را موجودى خواهد ديد داراى چشم ، گوش ، فهم و هوش كه در گوشه‌اى از جهان بىپايان پيدا شده و به هر سو نظر مىافكند نگاهش به آخر جهان نمىرسد ، جهان را بسيار بزرگ و خود را بسيار كوچك مىبيند زير پاى خود زمينى پر از عجايب و بالاى سر خود فضايى پر از غرايب مىيابد ، در جهان آمد و شد و گردش و حركت مشاهده مىكند ، مىبيند كه آفتاب و ماه طلوع و غروب مىكنند ، شب و روز منظّماً از پى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nيكديگر مىآيند و مىروند ، ماه‌ها و فصل‌ها به نوبت و با نظم و حساب در گردش‌اند ، هنگام شب فضاى بالا پر از ستارگان درخشان و زيبا مىشود ، در روى زمين گياهان و درخت‌هايى مىبيند كه دانه بعضى از آنها در ابتداى امر به اندازه‌اى كوچك است كه در لاى انگشتان او گم مىشود و پس از چندى درختى تنومند با شاخه‌هاى بلند و برگ‌ها و شكوفه‌هاى رنگارنگ و ميوه‌هاى گوناگون ، داراى طعم‌ها و بوهاى جان‌پرور مشاهده مىكند ، جانورانى مىبيند داراى شكل‌ها و حجم‌ها و طبيعت‌ها و غريزه‌هاى گوناگون ، موجوداتى مىبيند كه پيدا مىشوند و باز از ميان مىروند ، زنده مىشوند و مىميرند ، جريان حيات را از گياه تا انسان مشاهده مىكند . عظمت و ريزه كارى خلقت خود را مىبيند ، اندام خود ، استخوان‌ها و رگ‌هاى بدن ، عجايب استخوان سر ، چشم و گوش و صورت و دستگاه گوارش و گردش خون و ضربان قلب و خلقت دست‌ها و انگشتان و كيفيت تركيب اعضا و جوارح و چگونگى تغذيه و تأمين مواد لازم بدن ، دستگاه توليد فرزند و نقش قوه عقل و شهوت و خيال و واهمه و ساير قواى نامرئى موجود در جسم خود را مدّ نظر مىآورد و بىاختيار اعتراف مىكند كه :\r\n اى همه هستى ز تو پيدا شده * خاك ضعيف از تو توانا شده\r\nزيرنشين علمت كائنات * ما به تو قائم چو تو قائم به ذات \r\n\r\n","description":"","footnote":"","page_name":" 20 ","page_number":20},
  {"content":"\r\n\r\nو با زبان بىزبانى مىگويد :\r\n اى ز وجود تو وجود همه * پرتوى از بود تو بود همه\r\nنيست كن و هست كن و هست و نيست * غير تو و صنع تو موجود نيست \r\nآرى در چنين حالى انسان با جان خود يك اراده ، يك مشيت ، يك حيات ، يك قدرت ، يك علم ، يك هستى حقيقى را كه داراى همهء اين صفات است و به منزلهء روح جهان است ، به روشنى مىبيند و او را محيط به همهء موجودات و آگاه از همهء آنها و توانا بر همهء آنها و گرداننده تمام آنها مىبيند و خويشتن را نيز با تمام وجود به او وابسته و مربوط مىبيند اگر چه حقيقت او را نمىتواند دريابد و بر آفرينش جهان و سرّ خلقت خويش هم نمىتواند پى برد اما اين اندازه مىفهمد كه جهان را صانعى باشد خدا نام و مىفهمد كه در فطرت همهء موجودات همين ادراك و برداشت وجود دارد و همه با هستى خود به آن مبدأ يگانه مربوط و وابسته‌اند و همه با تمام وجود به وجود او اقرار و اعتراف دارند . و طبعاً در برابر عظمتش سر تسليم فرود آورده او را سجده مىكنند .  وَ لِلَّهِ يَسْجُدُ مَنْ فِي السَّماواتِ وَ الْأَرْضِ  ( سورهء رعد / 16 ) .\r\n مگر مىكرد درويشى نگاهى * بر اين درياى پر درّ الهى \r\n\r\n","description":"","footnote":"","page_name":" 21 ","page_number":21},
  {"content":"\r\n\r\n كواكب ديد چون شمع شب افروز * كه شب از روى ايشان گشته چون روز\r\nتو گويى اختران استاده‌اندى * دهان با خاكيان بگشاده‌اندى\r\nكه هان اى غافلان بيدار باشيد * در اين درگه دمى هشيار باشيد\r\nتو خوش خفتى و ما اندر ره او * همىپوييم خاك درگه او \r\n إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  ( سورهء آل عمران / 188 ) . يعنى : در آفرينش زمين و آسمان و آمد و شد شب و روز نشانه‌هايى براى صاحبان خرد است .\r\n بلى در طبع هر داننده‌اى هست * كه با گردنده گرداننده‌اى هست \r\n برگ درختان سبز در نظر هوشيار * هر ورقش دفترى است معرفت كردگار \r\nآرى صاحب فهم و خرد با اندك توجهى احساس مىكند كه سراسر جهان هستى پر از حيات و شعور و بينايى و شنوايى است و هر يك از موجودات با زبان باطن با پديدآورندهء خود\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدر راز و نياز است و به وجود او اقرار دارد و او را تسبيح و تقديس مىكند   يُسَبِّحُ لِلَّهِ ما فِي السَّماواتِ وَ ما فِي الْأَرْضِ الْمَلِكِ الْقُدُّوسِ الْعَزِيزِ الْحَكِيمِ   ( سورهء جمعه / 1 ) . يعنى : كليّهء موجودات كه در آسمان‌ها و زمين‌اند خدا را به پاكى مىستايند ، خدايى كه مالك همه و منزه از همه و دانا به همه و توانا بر همه است . و اينجا است كه انسان طبعاً متوجه آفريدگار خود و جوياى او مىشود و نمىتواند چنين نباشد ، اينجا است كه در مقام بندگى و اطاعت از او بر مىآيد اينجا است كه هر چند شقى و ستم كار باشد باز رو به خدا و به درگاه او مىنالد و تضرع مىكند ، اينجا است كه بايد باطن انسان‌ها را ديد و نبايد به ظاهرشان حكم كرد ، كه هر چه هم بد و طاغى باشيم امّا :\r\n در اندرون من خسته دل ندانم كيست * كه من خموشم و او در خروش و در غوغا است \r\n روز موسى پيش حق نالان شده * نيمه شب فرعون هم گريان شده \r\nاينجا است كه دنبال رسول و پيام‌آور او مىگردد و مىخواهد طريقهء بندگى و عبوديت او را از زبان پيغمبر فراگيرد و به او نزديك شود به او تقرب جويد و در مقابل او انجام وظيفه كند و از مخالفتش پرهيز نمايد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nامام صادق عليه السلام مىفرمايد : «\r\nوَجَدْتُ عِلْمَ النّاسِ كُلِّهِمْ فِي اربَعٍ ، اوَّلُها : انْ تَعْرِفَ رَبَّك ، وَ الثّانِي : انْ تَعْرِفَ ما صَنَعَ بِك ، وَ الثّالِثُ : انْ تَعْرِفَ ما ارادَ مِنْك ، وَ الرّابِعُ : انْ تَعْرِفَ ما يُخرِجُك مِنْ دِينِكَ »\r\n( خصال شيخ صدوق رحمه الله باب الأربعة حديث 87 ) . يعنى : دانش همهء مردم در چهار جمله است : 1 - خداشناسى 2 - خودشناسى 3 - وظيفه‌شناسى 4 - انحراف‌شناسى . و امير مؤمنان حضرت على عليه السلام مىفرمايد : « خداوند پيامبران را فرستاد تا مردم را به مقتضاى فطرتشان وادارند و نعمت الهى را به ياد آنها آورند و حجت خدا را به آنها برسانند و اسرار الهى را كه در نفوس آنها پنهان است برانگيزند و آيات خدا را در زمين و آسمان به آنها نشان دهند » . ( نهج البلاغه ، ذيل خطبهء اول ) .\r\n\r\n[ اصول الدين 
  ]\r\n\r\nتوحيد\r\nتوحيد ، اصل اول از اصول دين به شمار آمده است . توحيد عبارت است از اعتقاد به اين كه خداوند عالم يگانه‌اى است كه تركيب از اجزاء و صفات در او راه ندارد ، كه به بعضى از ادلّهء آن اشاره مىكنيم : چنانچه انسان به دقت در موجودات عالم نظر كند مىيابد كه نظم خاصى در ميان آنها برقرار است و با كمال تباين و تضادى كه بين انواع موجودات مىباشد و با اين كه در كمّ و كيف خلقت آنها اختلاف وجود دارد اما همهء آنها مانند\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاعضاى يك بدن به هم مربوط و با يك قانون ثابت و يك نظام واحدى اداره مىشوند . و پيداست كه اين نظام واحد و ترتيب خاص جز به وحدت صانع صورت نمىپذيرد چنانچه خداوند در قرآن مىفرمايد :\r\n وَ ما كانَ مَعَهُ مِنْ إِلهٍ إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ  ( سورهء مؤمنون / 91 ) . خداى ديگرى با خدا نيست ، كه اگر چنين مىبود هرآينه هر خدايى با مخلوق خود به طرفى رفته ( هر يك مخلوق خود را تدبير و اداره مىكرد ) و هر يك بر ديگرى برترى مىجست .\r\n( و به اين جهت نظام عالم مختل و مضمحل مىگشت ) . به عبارت ديگر ، پديده‌هاى عالم هستى اگر چه داراى شكل‌هاى مختلف و حقيقت‌هاى متفاوت هستند اما در عين حال همهء آنها تابع نظمى واحد و هر يك در ظرف وجودى خود مسير خاص خود را طى كرده و به اين جهت از فساد و تباهى محفوظند و اين مطلب جز با يگانه بودن پديدآورنده و ناظم آنها ممكن نيست . خداوند در قرآن كريم به اين دليل اشاره كرده و فرموده است :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  ( سورهء انبياء / 22 ) . اگر در آسمان و زمين خدايان ديگرى جز اللَّه وجود داشت همانا خراب و فاسد مىشدند . آرى با اندك توجه به خود و به جانداران و كوه و صحرا ، به جنگل و دريا ، زمين و آسمان ، خورشيد و ستارگان ، شب و روز ، و فصل‌هاى سال و . . . و نظم حاكم بر اينها ، يقين پيدا\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمىكنيم كه جهان هستى با نظام هماهنگ و شگفت انگيزش مخلوق آفريننده‌اى يكتا و بىهمتا است ، چنانچه خود به يگانه بودن خويش گواهى داده است .  شَهِدَ اللَّهُ أَنَّهُ لا إِلهَ إِلَّا هُوَ  ( آل عمران / 18 ) . و خود ، خويش را به وحدانيت و بىمانند بودن توصيف فرموده است :      بِسْمِ اللَّهِ الرَّحْمنِ الرَّحِيمِ * قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ .      به نام خداوند بخشندهء مهربان ( اى رسول ما ) بگو ، خداوند ، يكتا و يگانه است ، خدايى كه از همهء عالم بىنياز و همهء عالم به او نيازمند است ، نه كسى فرزند اوست و نه او فرزند كسى است ، و براى او هيچ‌گاه شبيه و مانند و همتا نبوده است . امير المؤمنين على عليه السلام به فرزندش امام حسن عليه السلام مىفرمايد :\r\nاى پسرم ، بدان اگر پروردگارت شريكى داشت رسولان او نيز به سوى تو مىآمدند ، آثار ملك و قدرتش را مىديدى و افعال و صفاتش را مىشناختى ، اما او خداوندى است يكتا ، همان گونه كه خويش را توصيف كرده است . « 1 » بلى ، اين جهان را آفريدگارى است يكتا ، حكيم و توانا كه هستى و بقا و گردش عالم هستى از اوست ، هيچ موجودى از قدرت او خارج نيست ، رحمان و رحيم و حليم است . چيزى را\r\n\r\n\r\n","description":"","footnote":"\r\n( 1 ) . وَ اعْلَمْ يَا بُنَيَّ أَنَّهُ لَوْ كَانَ لِرَبِّكَ شَرِيكٌ لَأَتَتْكَ رُسُلُهُ وَ لَرَأَيْتَ آثَارَ مُلْكِهِ وَ سُلْطَانِهِ وَ لَعَرَفْتَ أَفْعَالَهُ وَ صِفَاتِهِ وَ لَكِنَّهُ إِلَهٌ وَاحِدٌ كَمَا وَصَفَ نَفْسَهُ . . . ( نهج البلاغه صبحى صالح ، ذيل نامهء 31 ) .\r\n","page_name":" 26 ","page_number":26},
  {"content":"\r\n\r\nبيهوده نيافريده و از قبيل جسم و ماده نيست ، بىهمتا و نامحدود است ، به همه كس و همه چيز آگاه است ، به همهء عالم احاطه دارد ، هميشه بوده است و خواهد بود و\r\n به اندك التفاتى زنده دارد آفرينش را * اگر نازى كند از هم فروريزيد قالب‌ها \r\n\r\nعدل\r\nيكى از اصول مذهب شيعه اعتقاد به عدالت خداوند است ، زيرا عدل يك صفت كمال مىباشد و خداوند تمام صفات كمال را دارا و از هر نقصى منزّه و مبرّا است ، پس ظلم و بدى در كار خدا راه ندارد ، چون ظلم و بدى و صفات و كردار ناشايست از نادانى و ناتوانى و نياز سرچشمه مىگيرد و خداوند به همه چيز دانا و به هر كارى تواناست و به هيچ چيز نياز ندارد ، بنابراين مسلمان بايد معتقد باشد كه خدا عادل است و در همهء كارها رعايت عدالت را فرموده است . در قرآن كريم آمده است :  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ  ( سورهء آل عمران / 18 ) . يعنى : خدا خود گواهى مىدهد كه جز ذات مقدّس او خدايى نيست و فرشتگان و دانشمندان نيز اين چنين گواهى مىدهند در حالى كه خدا به عدالت ايستاده است . ( يعنى در عالم به عدالت حكم مىكند ) . خلاصه به حكم عقل و از آيات و روايات به طور روشن استفاده مىشود كه خدا عادل است . و آنچه را آفريده با نظم و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاندازه و حساب معين آفريده و در سراسر جهان هستى تعادل و توازن برقرار است ، رسول خدا فرمود : « آسمان و زمين به عدالت برپاست » .\r\n جهان چون خط و خال و چشم و ابروست * كه هر چيزى بجاى خويش نيكوست \r\nالبته ما از همهء جهان آگاهى نداريم و همهء موجودات را بررسى نكرده‌ايم و هرگز توان بررسى نداريم ولى بر هر قسمت از جهان كه مطلع شده‌ايم در آن قسمت نظم و حساب و اعتدال را مىبينيم و از اينجا يقين به عادل بودن جهان آفرين پيدا مىكنيم . بنابراين خداوند هم در خلقت و هم در حسابرسى روز قيامت عادل است و هر پديده و هر ثواب و عقاب را در جاى خود بر اساس مصلحت و استحقاق آفريده و انجام مىدهد و در حق هيچ موجودى ظلم نشده و نمىشود و آنچه گفته مىشود از كاستى و زشتى و ضرر و بدى و امثال اينها ، به لحاظ مقايسه اين امور است با طرف مقابلشان از فزونى و زيبايى و نفع و خوبى و گرنه هر چيزى به جاى خود و هر حالتى به موقع و در ظرف خود و در مجموعهء عالم ، به جا و خير محض است .\r\n پس بد مطلق نباشد در جهان * بد به نسبت باشد اين را هم بدان \r\nخداوند هر كس را مختار آفريده و به او عقل و خرد داده تا خوب و بد را تشخيص دهد و پيامبران را فرستاده است تا او را\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nدر تشخيص خوب و بد يارى و كمك نمايند و به سعادت و راه‌هاى خير دعوت و از كارهاى زشت و موجبات شقاوت نهى كنند و همهء اينها به جا و به صلاح و خير محض است و به اين حساب چنانچه انسان راه خير را پيش گرفت مستحق ثواب است و اگر بدى و شرارت را اختيار كرد مستحق عقوبت است و خداوند بر اساس عدالت در روز قيامت نيكوكار را پاداش نيك و بد كار را متناسب با بدى و گناهش كيفر مىدهد و اين عين عدالت است و ذره‌اى ظلم به حساب نمىآيد . در قرآن مجيد فرموده است :  وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً  ( سورهء انبياء / 47 ) . يعنى : در روز قيامت براى پاداش مردم ترازوهاى عدالت برپا مىكنيم و به احدى هيچ گونه ستم نمىشود . و در كلمات بزرگان آمده است كه خدا فرمود : « من ظالم هستم اگر از ظالم انتقام نكشم » . پس اى انسان ، اى مسلمان ، اى معتقد به مبدأ و معاد و اى مؤمن به ثواب و عقاب :\r\n راحت مردم طلب آزار چيست * جز خجلى مايهء اين كار چيست\r\nمال ضعيفان به كف آورده گير * نقل يتيمان به ستم خورده گير\r\nروز قيامت كه بود داورى * عذر بياور كه چه عذرآورى \r\n\r\n","description":"","footnote":"","page_name":" 29 ","page_number":29},
  {"content":"\r\n\r\n مال كسان چند ستانى به زور * غافلى از مردن و فرداى گور \r\n\r\nنبوّت\r\nاز آنچه گذشت معلوم شد كه انسان در فطرت و باطن خود ، خدا جو و خداخواه است و در صدد تقرب به وى مىباشد و لذا احساس مىكند كه به راهنما و هادى نيازمند است . از طرفى خداوند در طبيعت انسان‌ها غريزه‌ها و تمايلات گوناگون و چه بسا متضاد قرار داده كه اگر به كمك راه نما تعديل نشوند و اگر انسان‌ها به خود واگذار شوند ، طبعاً ، خود و جامعه را به فساد و تباهى سوق مىدهند لذا لطف الهى هم ايجاب مىكند براى هدايت آنها راهنمايانى تعيين كند و روا نيست خداوند حكيم و مهربان كه نيازهاى مادى و معنوى بشر را مىداند و راه سعادت و سلامت وى را مىشناسد او را به حال خود رها كند ، به اين جهت راهنمايانى از جنس خود انسان و از هر جهت داراى صلاحيت براى رساندن پيام الهى مبعوث فرموده تا واسطهء ميان خدا و مردم باشند و حقايق و پيام‌ها را از ناحيه خدا دريافت و به مردم ابلاغ فرمايند . و به همين منظور ، طبق روايات وارده ، يكصد و بيست و چهار هزار پيغمبر فرستاده كه پنج نفر آنها به عنوان پيامبران اولو العزم و داراى شريعت تازه شناخته شده‌اند : 1 - حضرت نوح عليه السلام 2 - حضرت ابراهيم عليه السلام 3 - حضرت موسى عليه السلام\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n4 - حضرت عيسى عليه السلام 5 - حضرت محمد صلى الله عليه و آله و ما همه آنها را پذيرفته و به همهء آنها احترام مىگذاريم و آنان را از هر گونه گناه و لغزش و خطا مبرّا و همه را معصوم مىدانيم . ولى نظر بر اين كه حضرت محمد بن عبد الله صلى الله عليه و آله خاتم پيامبران و كامل كنندهء اديان پيشين است و آنچه از اديان پيامبران قبل بوده مورد قبول آن حضرت است و از طرفى قوانين و راهنمايىهاى او بهترين و كامل‌ترين قوانين است ، دستورات و وظايف خود را از آن بزرگوار گرفته و به آنها معتقد و طبق آن عمل مىكنيم . ان شاء اللَّه .\r\n\r\nخلاصه‌اى از زندگى پيغمبر صلى الله عليه و آله\r\nحضرت محمد صلى الله عليه و آله از قبيلهء قريش و از خاندان هاشم است .\r\nپدر آن حضرت ، عبد الله پسر عبد المطّلب و نوهء هاشم است .\r\nمادرش آمنه خاتون دختر وهب از خاندان بنى زهره ، از قبيله قريش است . عبد الله پس از ازدواج به شام سفر كرد و در بازگشت از سفر شام در مدينه وفات يافت و همانجا دفن شد . خاتم الانبياء صلى الله عليه و آله پس از چند ماه از وفات پدرش عبد الله در ماه ربيع الاول سال 571 ميلادى در مكه معظمه متولد و عالم را روشن ساخت . پس از ولادت ، مادرش آن حضرت را به رسم بزرگان مكه به حليمه سعديه ، از قبيله بنى سعد سپرد تا وى را شير دهد . چهار سال نزد حليمه ، بود پس از آن مادرش او را\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nگرفت و همراه خود براى ديدار با بستگان پدرش به مدينه برد ، در مراجعت از مدينه مادرش فوت كرد و در ابواء ، يكى از منازل ميان مدينه و مكه دفن شد ، پس از آن جدش عبد المطّلب و بعد از او عمويش ابو طالب پدر امير المؤمنين على عليه السلام كفالت او را به عهده گرفتند ، در سن بيست و پنج سالگى با خديجه كه چهل‌ساله بود ازدواج فرمود و مدت بيست و پنج سال با او زندگى كرد تا آن كه خديجه در سن شصت و پنج سالگى وفات يافت . در سن چهل سالگى از جانب خدا به نبوت مبعوث شد و قرآن كريم كه انس و جن از آوردن مثل آن عاجز و ناتوانند ، بر او وحى شد و خدا او را خاتم پيغمبران خواند و به مكارم اخلاق ستود . مدت زندگانى آن حضرت در دنيا شصت و سه سال بود كه مىتوان عمر مبارك آن حضرت را به سه قسمت تقسيم نمود :\r\nچهل سال از اول عمرش تا بعثت ، سيزده سال از زمان بعثتش تا هنگام هجرت به مدينه و ده سال پس از هجرت تا هنگام وفات كه بنا بر مشهور در ماه صفر سال يازدهم هجرت در روز دوشنبه در شهر مدينه منوره به جوار رحمت حق شتافت صلوات اللَّه و سلامه عليه .\r\n\r\nراه‌هاى شناخت پيامبر\r\nبه طور كلى نبوت هر پيغمبرى منوط به سه امر است و از سه\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nراه ثابت و پذيرفته مىشود : 1 - ادعاى نبوّت 2 - صلاحيت داشتن براى نبوت 3 - معجزه داشتن . اول : ادعاى نبوّت بر احدى مخفى و پوشيده نيست كه پيغمبر اكرم صلى الله عليه و آله در سال 611 ميلادى ، در زمانى كه شرك و بت‌پرستى و آتش‌پرستى و غيره سراسر جهان را فرا گرفته بود ، در مكه معظمه ادعاى نبوت نمود و تا آخر عمر مردم را به دين اسلام دعوت فرمود و جمع كثيرى دعوت او را پذيرفته به دين اسلام مشرف شدند . دوم : صلاحيت داشتن براى نبوت و آن به اين است كه مدعى نبوّت بايد جميع اخلاق و صفات پسنديده را دارا و در تمام كمالات نفسانى از همهء امت افضل و اكمل و اعلى و از جميع صفات زشت و اخلاق و اعمال ناپسند مبرّا باشد و اين امر نسبت به پيغمبر اسلام صلى الله عليه و آله به تواتر ثابت و مسلم است و دوست و دشمن آن حضرت را به خصال نيك ستوده و از صفات كمال و اعمال پسنديده آن بزرگوار خبر داده و او را از اخلاق و كردار زشت و ساير موانع نبوت مبرّا دانسته‌اند . به تواتر ثابت و مسلم است و دوست و دشمن مكارم اخلاق و صفات كمال آن حضرت را ستوده و از اعمال نيك آن بزرگوار خبر داده‌اند و او را از اخلاق زشت و ناپسند و ساير موانع نبوت مبرا دانسته‌اند . خلاصه ، مكارم اخلاق و محامد اوصاف و محاسن آداب\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nو همچنين تحولات و انقلاباتى كه در عالم بشريت خصوصاً در مردم حجاز و جزيرة العرب به وجود آورده ، همچنين كلمات شريفه آن حضرت در توحيد و صفات خدا و احكام و حلال و حرام و مواعظ و نصايح و اخلاقيات و غير اينها كه از آن بزرگوار بروز و ظهور و بازگو شده « 1 » هر يك صلاحيت آن حضرت را براى منصب نبوت قطعى نموده و براى هر انسان منصفى جاى هيچ گونه شكّ و ترديد نگذاشته است . سوم : معجزه داشتن مىتوان معجزه را در پنج امر خلاصه كرد : 1 - معجزه اخلاقى 2 - علمى 3 - عملى 4 - اثر معنوى 5 - اثر وجودى . و رسول اكرم صلى الله عليه و آله هر پنج قسم را به نحو اتم و اكمل دارا بود : اول : معجزهء اخلاقى رسول اسلام صلى الله عليه و آله از زمان جوانى به صدق و امانت معروف و به صبر و شكيبايى و استقامت و كرم و بخشش موصوف بود ، در حلم و تواضع نظير نداشت ، در خوش خلقى بىمانند بود  إِنَّكَ لَعَلى خُلُقٍ عَظِيمٍ  در عفو و گذشت يگانه بود ، در مقابل ايذاء و سخريهء مردم عرض مىكرد :\r\n« اللّهُمَّ اغْفِرْ لِقَوْمِى فَانَّهُمْ لا يَعْلَمُونَ » .\r\nهميشه خير خواه و دلسوز مردم و نسبت به مؤمنين رؤف و مهربان بود .  بِالْمُؤْمِنِينَ رَؤُفٌ رَحِيمٌ  خوش رويى و خوش‌خويى را از صحابه هرگز دريغ نمىداشت و از آنها جستجو مىنمود ، نيكان خلق را نزد خو\r\n\r\n\r\n","description":"","footnote":"\r\n( 1 ) .\r\n لَما نَفِدَتْ اوْصافُهُ وَ صِفاتُهُ صلى الله عليه و آله * وَ لَو كانَتْ الأَمْلاكُ وَ النَّاسُ كُتَّبٌ \r\n","page_name":" 34 ","page_number":34},
  {"content":"\r\n\r\nجاى مىداد ، افضل خلق نزد او كسى بود كه خير خواهى او براى مسلمانان معروف بود و عزيزترين افراد در نظر او كسى بود كه مواسات و معاونت او احسان او نسبت به مردم بيشتر بود ، در مجلسى نمىنشست و برنمىخاست مگر با ياد خدا و اكثراً رو به قبله مىنشست و جاى مخصوصى براى خود قرار نمىداد ، با مردم چنان معاشرت مىفرمود كه هر كس را گمان آن بود كه گرامىترين خلق است نزد او ، سخن بسيار نمىگفت ، و سخن كسى را قطع نمىفرمود مگر آن كه باطل گويد ، كسى را مذمت نمىكرد ، و احدى را سرزنش نمىنمود ، لغزش‌هاى مردم را تفحص نمىفرمود ، خلق عميمش همه خلق را فرا گرفته بود ، بر سوء ادب غريبان و اعرابيان صبر مىفرمود ، بر روى زمين مىنشست ، با فقرا و مساكين مىنشست و با ايشان غذا مىخورد ، در خورش و پوشش بر مردم معمولى زيادتى نمىكرد ، به هر كه مىرسيد سلام مىكرد و ابتدا به مصافحه مىنمود ، هرگز نمىگذاشت كسى در برابر او بايستد ، صاحبان علم و صلاح و اخلاق حسنه را گرامى مىداشت ، از همه كس حكيم‌تر و داناتر و بردبارتر و عادل‌تر و شجاع‌تر و مهربان‌تر بود ، پيران را توقير ، و خردسالان را عطوفت ، و غريبان را رعايت مىكرد ، تا امكان داشت تنها چيزى نمىخورد ، هنگامى كه رحلت فرمود درهم و دينارى نگذاشت . شجاعت آن حضرت به حدى بود كه حضرت على عليه السلام مىگفت : هرگاه جنگ شدت مىيافت به آن حضرت پناه مىبرديم .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعفو و گذشتش به مرتبه‌اى بود كه چون مكه مكرمه را فتح فرمود در كعبه را گرفت و اهل مكه را مخاطب قرار داد و فرمود :\r\nما ذا تَقُولون ؟ و ما ذا تظنُّونَ ؟\r\nدر حق خويش چه مىگوييد و چه گمان داريد ؟ گفتند : سخن به خير گوييم و گمان به خير داريم ، برادر كريم و برادرزادهء كريمى ، بر ما قدرت يافته‌اى به هر چه خواهى مىتوانى ، رسول خدا صلى الله عليه و آله را از اين كلمات رقّتى آمد و آب در چشم بگردانيد اهل مكه چون اين بديدند صداى گريه‌شان بلند شد و زار زار بگريستند ، آنگاه حضرت فرمود : من آن مىگويم كه برادرم يوسف گفت :\r\n لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ  ( سورهء يوسف / 92 ) . پس جنايت ايشان را معفو و از جرمشان درگذشت و فرمود : راه خويش گيريد كه شما آزادشدگانيد .\r\n« اذْهَبُوا فَأنْتُمُ الطُّلَقاءُ » .\r\nدوم : معجزه علمى ، با مراجعه به كتب مربوطه كه به طور مفصل كلمات و خطابه‌ها و مواعظ و نصايح آن حضرت را ضبط و ثبت فرموده‌اند واضح و روشن مىشود . سوم : معجزه عملى ، بايد گفت كه اعمال و رفتار آن بزرگوار از به دو تولد تا هنگام وفات و رحلت همه معجزه است ، و با اندك تأمل و تدبرى در محيط زندگى و مردم حجاز و روحيات آنها خصوصاً مردم آن زمان ، معجزه بودن اعمال او ثابت و آشكار مىشود ، آرى گلى در خارستان روييد و نه تنها بوى آنها را نگرفت كه آنها را تغيير داد ، نه تنها تابع محيط و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nزندگى آنها نشد كه محيط و زندگى ديگران را تابع خود ساخت . در مدت بيست و سه سال با آن همه موانع و مشكلات ، چهار كار بزرگ و اساسى انجام داد كه هر يك از آنها به طور عادى سال‌هاى متمادى وقت لازم دارد تا صورت خارجى پابرجا پيدا كند ، و آن چهار كار عبارتند از : 1 - بر خلاف اديان رايج زمان خود ، دين جديد و الهى تأسيس كرد و مردم را بدين خود مؤمن ساخت به طورى كه تا كنون نفوذ روحانى او بر دل صدها ميليون پيروانش مسلط است ، مطيع ساختن ظاهر مردم آسان است اما مسخر كردن بدون قيد و شرط قلوب مردم ، و آنها را از دل و جان فرمانبردار ساختن كار آسانى نيست ، آن هم مردمى متعصب و جاهل . 2 - از قبيله‌هاى مختلف كه دشمن و خونخواه يكديگر بودند و دائماً شعله آتش جنگ در ميان آنها برافروخته بود ، يك ملت واحد به وجود آورد و بين آنها عقد اخوت و مساوات و حريت و وحدت كلمه به معناى حقيقى به وجود آورد و پس از چند سال از نژادهاى مختلف يك امت به نام امت محمد صلى الله عليه و آله تشكيل داد و تا امروز همچنان باقى و رو به فزونى است . 3 - در ميان همان قبايل متفرق كه هر يك براى خود رئيسى داشتند و به خودسرى عادت كرده بودند و سابقه قدرت و حكومت مركزى نداشتند دولتى تأسيس كرد كه حكومت آن بر اساس حريت و آزادى و استقلال كامل بود و از جهت قدرت و نفوذ و توان‌مندى به جايى رسيد كه بعد از يك قرن\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nيگانه دولت عالم و تنها حكومت مطلق جهان شد . خود حضرت در يك روز شش نامه براى پادشاهان زمان خود نوشت و همه را به اسلام دعوت كرد ، پادشاهانى كه خود را در اوج قدرت مىديدند و عرب را به هيچ مىگرفتند . وقتى نامه حضرت به دست شاه ايران رسيد و خواند كه نام حضرت پيش از نام شاه نوشته شده بود برآشفت و به مأمورين خود دستور داد بروند مدينه و حضرت را نزد او ببرند . فردوسى از زبان شاه مغرور چنين سروده است :\r\n ز شير شتر خورده و سوسمار * عرب را به جايى رسيدست كار\r\nكه تاج كيانى كند آرزو * تفو بر تو اى چرخ گردون تفو \r\nآرى آنها فكر مىكردند عرب‌ها همان‌ها هستند كه در برابر لشكر كوچك حبشه كوچكترين عكس العملى نشان نداده شهر مكه و خانه و زندگى خود را گذاشتند و به كوه‌ها پناه بردند ، اما نمىتوانستند بفهمند كه آنها داراى رهبرى الهى و كتابى آسمانى شده و ديگر آن عرب‌هاى سابق نيستند . 4 - در مدت بيست و سه سال قوانين و دستوراتى وضع و ارائه فرمود كه تمام مصالح و حوايج انسان‌ها را در بردارد و تا به امروز و تا قيام قيامت برقرار و عمل به آنها موجب سعادت دنيا و آخرت بشر است و هرگز كهنه و بىرونق نخواهد شد كه\r\n« حلال محمد حلال أبداً إلى يوم القيامة ، و حرامه حرام أبداً إلى يوم القيامة »\r\n( اصول كافى ، ج 1 ، ص 58 ، ح 19 ) و اين قوانين\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nهمچنان زنده و جاويد ، در حوزه‌هاى علميه و توسط فقهاى بزرگ به عنوان فقه و فقاهت و تحت عنوان وظايف عملى و فروع دين ، مورد بحث و تجزيه و تحليل است . چهارم : معجزه جاويد آن حضرت قرآن كريم است كه سند قطعى و معجزه جاويد آن بزرگوار است ، قرآنى كه در مدت بيست و سه سال بر آن حضرت نازل شد و از آن زمان تا كنون در جامعه گوناگون بشرى از جهات مختلف مورد توجه و مطالعه قرار داشته و شگفتى دانشمندان را برانگيخته و همچنان در طول قرنها استحكام و مقام ارجمند خود را حفظ كرده و از هر گونه تحريف و تغيير و كم و زياد شدن محفوظ مانده است و صدها تفسير و كتاب درباره معانى و الفاظ و حقايق آن نوشته شده و خداوند متعال حفظ آن را ضمانت فرموده است كه :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  ( سورهء حجر / 9 ) .\r\n مصطفى را وعده داد الطاف حق * گر بميرى تو نميرد اين سبق\r\nمن كتاب و معجزت را رافعم * بيش و كم كن را ز قرآن مانعم\r\nتا قيامت باقيش داريم ما * تو مترس از نسخ دين اى مصطفى\r\nهست قرآن مر تو را همچون عصا * كفرها را در كشد چون اژدها\r\nتو اگر در زير خاكى خفته‌اى * چون عصايش دان هر آنچه گفته‌اى \r\n\r\n","description":"","footnote":"","page_name":" 39 ","page_number":39},
  {"content":"\r\n\r\nپنجم : يكى ديگر از معجزات پيامبر ، ذريه پاك و اهل بيت معصوم آن حضرت است ، بدين لحاظ كه تنها مقام والاى نبوت مىباشد كه مىتواند آن گونه دختر و امامان معصوم تحويل جامعهء بشرى بدهد و انسان با انصاف همين كه به علوم ، زندگى ، گفتار و اعمال اهل بيت عليهم السلام نگاه كند اقرار مىكند كه هر يك از آنان ، همانند قرآن كريم ، معجزه مستقل و دليل جداگانه‌اى بر نبوت رسول اكرم صلى الله عليه و آله مىباشند ، به طورى كه اگر فرضاً هيچ دليلى بر نبوت رسول خدا صلى الله عليه و آله در دست نبود جز وجود مقدس چنين اهل بيتى ، همين كفايت مىكرد و حجت تمام بود البته بسط و توضيح اين معجزه از حوصله اين مقاله خارج ، خصوصاً كه حقير هم كوچكتر از آنم كه بتوانم حتى گوشه‌اى از اين واقعيت را مجسم و ارائه نمايم :\r\n\r\nامامت\r\nيكى ديگر از اصول اعتقادى كه ويژه پيروان مكتب اهل بيت عليهم السلام است مسأله امامت است . از آنچه در بحث نبوت گذشت معلوم گرديد كه وجود امام براى دين و اجتماع مانند وجود پيغمبر است و همانگونه كه تعيين پيغمبر بايد از طرف خدا باشد تعيين امام و خليفه پيغمبر كه حافظ و بيان‌كننده دين است بايد از طرف خدا باشد و مردم را نمىرسد و نمىتوانند و حق ندارند براى پيغمبر خليفه تعيين كنند ، از شئون مردم نيست كه براى بيان احكام الهى و شريعت نبوى كسى را تعيين كنند و ادله آن بسيار است كه به برخى از\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nآنها اشاره مىكنيم : اول : چنانچه اشاره شد مرتبه امامت نظير مرتبه نبوت و تالىتلو آن است بنابراين هر دليلى بر لزوم ارسال رسل اقامه نموديم بر لزوم تعيين امام نيز دلالت مىكند و خلاصه امامت با همان ادله ثابت مىشود . دوم : بر همه واضح و آشكار است كه وجود امام براى دين و قرآن و امت متضمن مصالح بسيار و خالى از هر گونه مفسده است پس به مقتضاى عدل و لطف بر خداوند حكيم تعيين آن حتم و لازم است ، زيرا در تعيين نكردن آن علاوه بر فوت مصالح دين و مردم ، مفسده حاصل و زحمات رسول خدا و دين و شريعت و قرآن مضمحل و همه به فراموشى سپرده مىشود و اين نقض غرض است و نقض غرض بر خدا روا نيست و محال است . سوم : همانگونه كه در ادله امامت ذكر شده ، امام بايد معصوم و متصف به جميع فضائل انسانى و منزّه از كليهء رذايل نفسانى و عالم به جميع آنچه امت محتاجند و قادر بر دفع همهء شبهات باشد و بالاخره از هر جهت بايد كامل باشد و چون بيشتر اين امور ، امور باطنى است و كسى غير از علّام الغيوب به آنها احاطه ندارد ، لذا تعيين چنين شخصى از عهده بشر خارج است .  اللَّهُ أَعْلَمُ حَيْثُ يَجْعَلُ رِسالَتَهُ  ( سورهء انعام / 124 ) و مردم هرگز قدرت تعيين او را ندارند و حق دخالت هم ندارند . چنانچه خدا فرموده است :  وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ  ( سورهء قصص / 68 ) .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nيعنى : پروردگار تو مىآفريند آنچه را مىخواهد و برمى گزيند هر كه را مىخواهد و براى ايشان اختيارى در اين امر نيست . بنابراين تعيين امام و خليفه پيغمبر شأن خدا است و از عهده مردم خارج است . بر اين اساس ما شيعيان معتقديم كه به تعيين و دستور خداى متعال و از جانب رسول اكرم صلى الله عليه و آله دوازده معصوم براى رهبرى و امامت معين شده‌اند و پيامبر صلى الله عليه و آله آنان را با نام و مشخصات به مردم معرفى فرموده است :\r\n\r\nامام اول\r\nرسول اكرم صلى الله عليه و آله در اولين جلسه‌اى كه دعوت خود را اظهار و مردم را به اسلام فرا خواند امام و جانشين خويش را نيز معرفى و او را به مردم شناساند . پيامبر اكرم صلى الله عليه و آله تا سال سوم بعثت مخفيانه دعوت به اسلام مىفرمود ، تا اين كه آيهء شريفهء  وَ أَنْذِرْ عَشِيرَتَكَ الْأَقْرَبِينَ  ( سورهء شعراء / 214 ) نازل گرديد . پيغمبر صلى الله عليه و آله بستگان نزديكش را كه حدود چهل نفر بودند دعوت كرد ، پس از صرف غذا فرمود : اى فرزندان عبد المطّلب به خدا سوگند هيچ جوانى را در عرب نمىشناسم كه براى قومش چيزى بهتر از آنچه من آورده‌ام آورده باشد ، من خير دنيا و آخرت را براى شما آورده‌ام\r\n« إنّي جئتُكم بخير الدنيا و الآخرة »\r\nو خداوند به من دستور داده است كه شما را دعوت به اين آيين كنم ، كدام يك\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاز شما مرا در اين كار يارى خواهيد كرد تا برادر من و وصى و جانشين من باشيد ؟ حاضرين همگى سرباززدند جز على عليه السلام كه از همه كوچكتر بود برخاست و عرض كرد : « اى پيامبر خدا ، من در اين راه يار و ياور توام » . پيامبر صلى الله عليه و آله دست بر گردن على عليه السلام نهاد و فرمود : « اين برادر و وصى و جانشين من در شما است سخن او را بشنويد و فرمانش را اطاعت كنيد » .\r\n« انَّ هذا اخي وَ وَصيّي وَ خَليفَتي فِيكُمْ فَاسْمَعُوا لَهُ وَ اطيعُوهُ » .\r\nجمعيت از جا برخاستند در حالى كه خندهء تمسخرآميزى بر لب داشتند و به ابو طالب مىگفتند : به تو دستور مىدهد كه به فرمان پسرت گوش كنى و از وى اطاعت نمايى . اين حديث را جمع كثيرى از دانشمندان اهل سنت ، همچون ، ابن جرير ، ابن ابى حاتم ، ابن مردويه ، أبو نعيم ، بيهقى ، ثعلبى ، طبرى ، ابن اثير ، أبو الفداء و گروهى ديگر ، نقل كرده‌اند .\r\n( به كتاب المراجعات و كتاب احقاق الحق جلد 4 مراجعه شود ) . از اين حديث معلوم مىشود كه دعوت به نبوت و امامت همراه هم و در كنار هم صورت گرفته است ، معلوم مىشود همان عنايتى كه رسول خدا به نبوت و پذيرش آن داشته به امامت نيز داشته است ، معلوم مىشود قبول نبوت بدون قبول امامت هدف و خواسته اسلام نيست و نظر رسول خدا را تأمين نمىكند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nپس از اين قضيه پيامبر اسلام صلى الله عليه و آله در فرصت‌ها و مناسبت‌هاى مختلف و بيان‌هاى گوناگون امامت حضرت امير عليه السلام را به اطلاع مردم مىرساند و آيات زيادى نيز در اين باره نازل گرديد تا اين كه پيامبر صلى الله عليه و آله در سال دهم هجرت به مكهء معظمه عزيمت كرد و مراسم حج را انجام داد و اين با آخرين سال عمر پيامبر صلى الله عليه و آله مصادف شد و از اين جهت آن را حجة الوداع ، ناميدند ، افرادى كه در آن سفر با حضرت بوده‌اند تا صد و بيست هزار نفر تخمين زده شده است . خلاصهء جريان غدير خم پس از پايان مراسم حج پيامبر اكرم صلى الله عليه و آله راه مدينه را در پيش گرفت ، وقتى به سرزمين « غدير خم » نزديك شد ، جبرئيل امين نازل گرديد و به رسول خدا صلى الله عليه و آله فرمان توقف داد و از طرف پيامبر صلى الله عليه و آله به همراهان دستور توقف داده شد ، كاروانيان از توقف ناگهانى در منطقهء گرم و بىآب و گياه شگفت زده شدند و با خود گفتند : حتماً از جانب خدا فرمان مهمى رسيده است ، در اين هنگام اين آيه نازل گرديد :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ  ( سورهء مائده / 67 ) . اى پيامبر آنچه از طرف پروردگار بر تو نازل شده است كاملا [ به مردم 
  ] برسان و اگر نكنى رسالت او را انجام نداده‌اى و\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nخداوند تو را از [ خطرات احتمالى 
  ] مردم نگاه مىدارد ، و خداوند جمعيت كافران [ لجوج 
  ] را هدايت نمىكند . مؤذن مردم را به نماز ظهر دعوت كرد ، پس از نماز ظهر پيامبر صلى الله عليه و آله همهء مردم را براى شنيدن پيام الهى فراخواند و منبرى از جهاز شتران ترتيب داده شد و رسول خدا صلى الله عليه و آله بر فراز آن قرار گرفت و بعد از حمد و سپاس پروردگار به مردم فرمود : « من به همين زودى از ميان شما مىروم ، من مسئولم شما هم مسئول هستيد . . . [ تا آنكه فرمود 
  ] اكنون بنگريد با اين دو چيز گرانقدر كه در ميان شما به يادگار مىگذارم چه خواهيد كرد » . از ميان جمعيت يك نفر صدا زد ، كدام دو چيز گرانقدر يا رسول اللَّه ؟ حضرت فرمود : « ثقل اكبر كتاب خدا كه يك سوى آن به دست پروردگار و سوى ديگرش در دست شما است ، دست از آن برنداريد تا گمراه نشويد ، اما دومين يادگار گرانقدر من ، خاندانم مىباشند خداوند لطيف خبير به من خبر داده كه اين دو هرگز از هم جدا نشوند ، تا در بهشت به من بپيوندند ، از اين دو پيشى نگيريد كه هلاك مىشويد و عقب نيفتيد كه باز هلاك خواهيد شد » . ناگهان مردم ديدند پيامبر اكرم صلى الله عليه و آله به اطراف خود نگاه كرد و همين كه چشمش به على عليه السلام افتاد خم شد و دست او را گرفت و بلند كرد ، آنچنان كه سفيدى زير بغل هر دو نمايان شد و همهء مردم او را ديدند و شناختند ، در اينجا رسول اكرم صلى الله عليه و آله با صداى بلند و رسا فرمود : « چه كس از همهء مردم نسبت به\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمسلمانان از خود آنها سزاوارتر است ؟ » . گفتند : خدا و پيامبر صلى الله عليه و آله داناترند ، پيغمبر صلى الله عليه و آله فرمود : « خدا مولا و رهبر من است و من مولا و رهبر مؤمنانم [ سپس فرمود : 
  ] فَمَنْ كُنْتُ مَولاهُ فَعَليٌّ مَولاه ؛ هر كس من مولا و رهبر او هستم على عليه السلام مولا و رهبر او است » . و اين سخن را سه يا چهار مرتبه تكرار كرد . بعد فرمود :\r\n« اللّهُمَّ وَالِ مَنْ والاهُ وَ عادِ مَنْ عاداهُ وَ أَحِبَّ مَنْ احَبَّهُ وَ ابْغِضْ مَنْ ابْغَضَهُ وَ انْصُرْ مَنْ نَصَرَهُ وَ اخْذُلْ مَنْ خَذَلَهُ وَ ادِرِ الحقَّ مَعَهُ حَيْثُ مَا دارَ » .\r\nخداوندا دوستان او را دوست بدار و دشمنان او را دشمن بدار ، دوست بدار هر كس او را دوست دارد و دشمن بدار آن كس كه با او دشمنى كند ، يارانش را يارى كن ، كسانى را كه ياريش نكنند ياريشان نكن و حق را همراه او بدار و او را از حق جد مكن » خطبهء حضرت - كه خلاصه‌اى از آن نقل شد - به پايان رسيد و در همين هنگام اين آيه نازل گرديد :  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  ( سورهء مائده / 3 ) . امروز دين شما را كامل كردم و نعمت خود را بر شما تمام نمودم و اسلام را به عنوان آيين [ جاودان 
  ] برايتان پذيرفتم . در اين هنگام شور و غوغايى مردم را فرا گرفت و به حضرت امير المؤمنين عليه السلام تبريك گفتند و أبو بكر و عمر نيز در حضور مردم امير المؤمنين عليه السلام را مخاطب قرار داده گفتند :\r\n« بَخٍّ\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبَخٍّ لَكَ يَا ابْنَ أَبي طالِبٍ اصْبَحْتَ وَ امْسَيْتَ مَولايَ وَ مَولا كُلِّ مُؤْمِنٍ وَ مُؤْمِنَة » ؛\r\nآفرين ، آفرين بر تو باد ، اى فرزند ابو طالب تو مولا و رهبر من و تمام مردان و زنان با ايمان شدى . نيز در پايان خطبهء رسول خدا صلى الله عليه و آله ، حسان بن ثابت با كسب اجازه از رسول خدا صلى الله عليه و آله اشعارى سرود كه يكى از اشعارش اين است :\r\n فَقال لَهُ قُمْ يا عليّ فَانَّني * رَضِيتُكَ مِنْ بَعْدي اماماً وَ هادِياً \r\nاين بود خلاصه‌اى از حديث غدير خم كه علاوه بر علماى شيعه جمع كثيرى از اهل تسنن نيز آن را در كتب خود نقل كرده‌اند كه به عنوان نمونه جمعى از آنها را نام مىبريم . حافظ ابو سعيد سجستانى ، أبو نعيم اصفهانى ، أبو الحسن واحدى نيشابورى ، ابن عساكر شافعى ، فخر رازى ، حموينى ، ابن صباغ مالكى ، جلال الدين سيوطى ، آلوسى ، قندوزى ، بدر الدين حنفى ، شيخ محمد عبده مصرى و جمع كثيرى ديگر . ( به الغدير علامه امينى رحمه الله مراجعه شود ) . لازم به يادآورى است كه اين دانشمندان سنى با اين كه خود حديث غدير را نقل كرده‌اند اما يا از جهت ترس و محيط و موقعيت خويش يا از جهت تعصب حديث را توجيه و يا كم اهميت جلوه داده و از آن گذشته‌اند . حشرهم اللَّه مع اوليائهم و حشرنا مع اوليائنا ان شاء اللَّه تعالى . در عين حال چنانچه حديث غدير را هم توجيه و ناديده\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبگيرند اما حديث اولين روز دعوت علنى رسول خدا صلى الله عليه و آله و حديث ثقلين و احاديث ديگرى كه دربارهء امامت امير المؤمنين عليه السلام و ساير ائمهء معصومين عليهم السلام كه خودشان نقل كرده‌اند ، همه بر آنها حجت است و با توجه به كثرت اين احاديث و تواتر آنها قابل توجيه و تأويل و چشم‌پوشى نيست .\r\n لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ  ( سورهء انفال / 42 ) . اسامى مبارك ساير امامان معصوم عليهم السلام ( كه به جهت تلخيص حتى از اشارهء اجمالى به شخصيت آنها صرف نظر كرديم ) به ترتيب عبارتند از : 1 - حضرت امام حسن مجتبى عليه السلام 2 - حضرت امام حسين عليه السلام 3 - حضرت امام على بن الحسين عليه السلام 4 - حضرت امام محمد باقر عليه السلام 5 - حضرت امام جعفر صادق عليه السلام 6 - حضرت امام موسى بن جعفر عليه السلام 7 - حضرت امام على بن موسى الرضا عليه السلام 8 - حضرت امام محمد بن على الجواد عليه السلام 9 - حضرت امام على بن محمد الهادى عليه السلام 10 - حضرت امام حسن بن على العسكرى عليه السلام 11 - حضرت امام حجة بن الحسن المهدى عليه السلام كه امام دوازدهم هم اكنون زنده و از نظرها غايب است « 1 » و روزى به امر پروردگار ظهور مىفرمايد و حكومت عدل جهانى را برپا و دنيا را پر از عدل و داد مىكند .\r\nاللهم عجل فى فرجه الشريف .\r\n\r\n\r\n","description":"","footnote":"\r\n( 1 )\r\n . خدايى كين جهان پاينده دارد * تواند حجتى را زنده دارد \r\n","page_name":" 48 ","page_number":48},
  {"content":"\r\n\r\nلازم به ذكر است كه ما شيعيان همچنين معتقديم كه حضرت فاطمه عليها السلام دختر گرامى رسول خدا ، همسر والاى امير مؤمنان حضرت على عليهما السلام ام الائمه و محور امامت و ولايت بوده و سرور و سيدهء زنان در دو جهان است . آن حضرت اسوهء همهء انسان‌ها در همهء زمان‌ها است و از آنجا كه يكى از معصومين است قول و فعل و تقرير او حجت است . رضاى او رضاى خدا و پيامبر صلى الله عليه و آله و غضب و سخط او غضب و سخط خدا و پيامبر است . اين عده‌اى را كه نام برديم اهل بيت و عترت رسول اكرم مىباشند كه داراى اوصاف آن حضرت هستند و رسول خدا بارها سفارش آنان را فرمود و آنها را قرين قرآن قرار داد و به مردم خطاب كرد و فرمود : من در ميان شما دو چيز سنگين و نفيس به جا مىگزارم ، كتاب خدا و عترت و اهل بيتم ، مادام كه به اين دو متمسك شويد گمراه نشويد :\r\n« إنّي مخلّف فيكم الثقلين : كتاب اللَّه و عترتي اهل بيتي ، لن تضلّوا ما تمسّكتم بهما » .\r\n( بحار الأنوار ، ج 5 ، ص 68 ، ح 1 ) . خداوند متعال دو مسئوليت مهم و بسيار سنگين به عهدهء آنان گذاشته است اول : هدايت و رهبرى دينى مردم و آشنا نمودن آنان به معارف و اخلاق و قوانين دين و دنيا از متن قرآن و سنت رسول خدا و الهامات از جانب حق متعال . دوم : رهبرى سياسى و اداره نمودن جامعه و اجراى دقيق\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاحكام و مقررات حكومت اسلامى در تمام ابعادش .\r\n« اللَّهُمَّ إِنَّا نَرْغَبُ إِلَيْكَ فِي دَوْلَةٍ كَرِيمَةٍ تُعِزُّ بِهَا الْإِسْلَامَ وَ أَهْلَهُ ، وَ تُذِلُّ بِهَا النِّفَاقَ وَ أَهْلَهُ ، وَ تَجْعَلُنَا فِيهَا مِنَ الدُّعَاةِ إِلَى طَاعَتِكَ وَ الْقَادَةِ إِلى سَبِيلِكَ ، وَ تَرْزُقُنَا بِهَا كَرَامَةَ الدُّنْيَا وَ الآخِرَةِ ، بِحَقِّ مُحَمَّدٍ وَ آلِهِ الطّاهِرِينَ ، آمينَ يا رَبَّ العالَمين » .\r\n\r\nمجموع روايات مربوط به حضرت حجت عليه السلام\r\nدر اينجا مناسب است فهرست رواياتى كه از طريق شيعه و سنى دربارهء حضرت ولى عصر امام زمان عجل اللَّه تعالى فرجه الشريف رسيده است بياوريم : 1 - رواياتى كه مىگويند ائمه دوازده تن هستند و اول آنها على و آخر آنها مهدى است . 91 حديث . 2 - رواياتى كه مىگويند مهدى از خاندان پيغمبر است .\r\n389 حديث . 3 - رواياتى كه مىگويند مهدى از دودمان على عليه السلام است . 214 حديث . 4 - رواياتى كه او را از فرزندان فاطمهء زهرا دانسته .\r\n192 حديث . 5 - رواياتى كه او را نهمين فرزند از اولاد امام حسين مىداند . 148 حديث . 6 - رواياتى كه او را فرزند امام سجاد دانسته . 185 حديث .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n7 - رواياتى كه او را پسر امام حسن عسكرى مىداند .\r\n148 حديث . 8 - رواياتى كه او را امام دوازدهم و آخرين امام مىداند .\r\n136 حديث . 9 - رواياتى كه در مورد ولادت آن حضرت رسيده است .\r\n214 حديث . 10 - رواياتى كه در مورد عمر طولانى او رسيده است .\r\n318 حديث . 11 - رواياتى كه ميگويد داراى غيبت طولانى است .\r\n91 حديث . 12 - رواياتى كه بشارت به ظهور آن حضرت داده است .\r\n657 حديث . 13 - رواياتى كه مىگويد شخص مهدى جهان را پر از عدل و داد مىكند . 123 حديث . 14 - رواياتى كه مىگويد دين اسلام به وسيله او جهانگير مىشود . 47 حديث . مجموع اينها دو هزار و نهصد و پنجاه و سه روايت است .\r\n( مهدى موعود صفحهء 5 ) .\r\n\r\nمعاد\r\nيكى ديگر از اصول اعتقادى كه مورد پذيرش و قبول همهء اديان الهى و كتاب‌هاى آسمانى است برگشتن روح به بدن و بازگشت به عالم آخرت است به اين معنا كه زندگى انسان به\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nواسطه مرگ خاتمه نمىيابد بلكه پس از اين جهان جهان ديگرى هست كه انسان‌ها در آنجا پاداش و سزاى اعمال و كردار خويش را خواهند ديد . خداوند در قرآن مىفرمايد :    يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ * فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ    ( سورهء زلزله / 5 تا 8 ) . يعنى : در آن روز مردم به صورت گروه‌هاى پراكنده ( از قبرها ) خارج مىشوند تا اعمالشان به آنها نشان داده شود ، پس هر كس هم وزن ذره‌اى كار خير انجام دهد آن را مىبيند و هر كس هم وزن ذره‌اى كار بد كرده آن را مىبيند . آرى تنها چيزى كه نفس سركش انسان را از شرارت و تعدى و تجاوز به حقوق ديگران بازمىدارد اعتقاد به معاد است ، تنها امرى كه بشر را از شهوترانى و فواحش و منكرات و بدىها منع مىكند پذيرفتن روز حساب و مجازات است ، تنها پليس مخفى كه در آشكار و پنهان مراقب كردار و رفتار او مىباشد همانا اعتقاد بروز جزا و دار مكافات است و در قرآن مجيد هر جا وصف ايمان و مؤمنين را مىنمايد اساس و پايه ايمان را روى دو امر ( اعتقاد به مبدأ و اعتقاد به معاد ) استوار فرموده و پس از آن لوازم اين ايمان كه تقوا و عمل صالح است متذكر مىشود . بلكه اعتقاد به معاد لازمه اعتقاد به مبدأ است و هر كس به مبدأ اعتراف و اقرار كند از اعتقاد به معاد ناگزير است و بر اين اساس همهء اديان الهى و همهء كسانى كه پيرو يكى از انبياء\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nهستند معاد را پذيرفته‌اند . خلاصه ، براهين عقلى و نقلى از آيات قرآن و روايات متواتره و ضرورت اديان بر اثبات معاد قائم است و هر كس خدا را قبول دارد معاد ، يعنى حشر و نشر و حساب و ثواب و عقاب و بهشت و دوزخ را قبول دارد و همانطور كه اشاره شد آيات و روايات ايمان به خدا را ملازم با ايمان به معاد قرار داده است ، اعتقاد به مبدأ و اعتقاد به معاد را قرين هم و بر يك پايه استوار فرموده است . بنابراين همان ادله و براهينى كه ما را ملزم به پذيرش چهار اصل دين نموده به طور قطع و يقين ما را ملزم به پذيرش معاد مىكند و به حكم همان ادلّه و براهين معتقد به روز قيامت مىشويم و آن را عين حكمت و عدالت پروردگار مىدانيم . آنچه در اين اوراق مورد بررسى قرار گرفت خلاصه‌اى از عقايد دينى ، مذهبى بود و تفصيل بيشتر و آشنايى با ساير معارف دين را از كتاب‌هاى مفصل و استدلالى به دست آوريد و بدانيد كه امير مؤمنان حضرت على عليه السلام فرموده است :\r\n« اوّلُ الدِّينِ مَعرِفَتُهُ ، وَ كَمَالُ مَعْرِفَتِهِ التَّصدِيقُ بِهِ ، وَ كَمَالُ التصدِيقِ بِه توحِيدُهُ ، وَ كَمَالُ تُوحِيدِهِ الاخلَاصُ لَهُ » .\r\n( نهج البلاغه ، خ 1 ) . يعنى : سرآغاز دين معرفت او است و كمال معرفتش تصديق ذات او ، و كمال تصديق ذاتش توحيد و شهادت بر يگانگى او است و كمال توحيد و شهادت بر يگانگيش اخلاص است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n« اللّهُمَّ عَرِّفْنى نَفْسَك فَانَّك انْ لَمْ تُعَرِّفْني نَفْسَك لَمْ اعْرِفْ رَسُولَك ، اللّهُمَّ عَرِّفِني رَسُولَك فَانَّك إنْ لَم تُعَرِّفني رَسُولَك لَمْ اعْرِفْ حُجَّتَك اللّهُمَّ عَرِّفْنِي حُجَّتَك فَانَّك انْ لَمْ تُعَرِّفْنِي حُجَّتَك ضَلَلْتُ عَنْ دِينِي » .\r\nاللهم اجعل عواقب امورنا خيرا به حق محمد و آله الطاهرين ، و صل عليهم اجمعين . و العن اعداءهم الى يوم الدين .\r\nبخش استفتاءات و پاسخ به سؤالات دفتر حضرت آية اللَّه العظمى فاضل لنكرانى مد ظله العالي على عطائى 17 / 3 / 1381\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاحكام جوانان\r\nمطابق با فتاواى\r\nمرجع عاليقدر تشيع حضرت\r\nآية الله العظمى فاضل لنكرانى ( دامت بركاته )\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nاحكام جوانان\r\n\r\nاجتهاد و تقليد\r\nانسان مىتواند از روى « اجتهاد » يا « تقليد » به احكام دين عمل كند . اجتهاد : توانايى استنباط و استخراج احكام دين از منابع آن به ويژه قرآن و احاديث معصومين عليهم السلام است كه پس از آموختن علوم اسلامى و سعى و تلاش فراوان با عنايت الهى حاصل مىشود . به كسى كه داراى چنين توانايى علمى باشد « مُجتهد » مىگويند . « تقليد » به معناى پيروى و دنباله‌روى است و در اينجا به معناى پيروى و عمل نمودن به فتواى مجتهد مىباشد ؛ يعنى انسان كارهاى خود را مطابق فتواى مجتهد انجام دهد .\r\nمسأله 12 : به مجتهدى كه ديگران از او تقليد مىكنند « مَرجع تقليد » و به كسى كه از مجتهد تقليد مىكند « مُقلِّد » مىگويند .\r\nمسأله 13 : كسى كه مجتهد نيست و نمىتواند احكام و\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nدستورهاى الهى را از منابع آن بدست آورد ، بايد از مجتهد تقليد كند ؛ يعنى كارهاى خود را مطابق فتواى او انجام دهد .\r\nمسأله 14 : وظيفه اكثر مردم در احكام دين ، تقليد است ؛ چون افراد كمى هستند كه بتوانند در احكام ، اجتهاد يا احتياط كنند .\r\nمسأله 15 : مجتهدى كه انسان از او تقليد مىكند بايد داراى شرايط زير باشد : * عادل . * زنده . * مرد . * بالغ . * عاقل . * حلال زاده . * شيعهء دوازده امامى . * اعلَم از ديگران .\r\nمسأله 16 : انسان نمىتواند در آغاز از مجتهدى كه از دنيا رفته است تقليد كند . ليكن اگر انسان از مجتهدى تقليد كند و سپس آن مجتهد از دنيا برود مىتواند طبق مسأله بعد ، از او تقليد كند .\r\nمسأله 17 : اگر مجتهدى كه انسان از او تقليد مىكرد فوت شود و او اعلم از مجتهد زنده باشد ، بايد بر تقليد او باقى بماند و چنانچه مجتهد زنده اعلم از او باشد ، بايد به مجتهد زنده رجوع كند و اگر مساوى باشند يا اعلميت هيچ يك معلوم نباشد\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nمىتواند باقى بر تقليد ميّت باشد يا به مجتهد زنده رجوع كند .\r\nمسأله 18 : مجتهد و اعلم را از سه راه مىتوان شناخت : * خود انسان يقين يا اطمينان پيدا كند ؛ مثل آن كه از اهل علم و اهل خُبره باشد و بتواند مجتهد و اعلم را بشناسد . * گواهى دو نفر عالم عادل كه مىتوانند مجتهد و اعلم را تشخيص دهند به شرط آن كه دو نفر عالمِ عادلِ ديگر با گفته آنان مخالفت نكنند . * اعلم بودن او به گونه‌اى مشهور باشد كه براى انسان اطمينان حاصل شود .\r\nمسأله 19 : راه‌هاى بدست آوردن فتواى مجتهد به قرار ذيل است : * شنيدن از خود مجتهد . * شنيدن از دو نفر عادل . * شنيدن از يك نفر عادل به گونه‌اى كه از گفتهء او اطمينان حاصل مىشود . * ديدن در رسالهء مجتهد كه درستى آن مورد اطمينان باشد .\r\nمسأله 20 : اگر فتواى مجتهد در مسأله‌اى عوض شود ، مقلّد بايد به فتواى جديد عمل كند و عمل كردن به فتواى گذشته جايز نيست ، مگر آن كه فتواى اوّل موافق احتياط باشد .\r\nمسأله 21 : واجب است انسان مسائلى را كه غالباً به آنها احتياج دارد ، ياد بگيرد .\r\n\r\nفرق بين احتياط مستحب و احتياط واجب\r\nمسأله 22 : « احتياط مستحب » هميشه همراه با فتواست ؛\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nيعنى در آن مسأله ، مجتهد علاوه بر اظهار نظر راه احتياط را هم نشان داده است و مقلّد مىتواند در آن مسأله ، به فتوا و يا به احتياط عمل كند و نمىتواند به مجتهد ديگرى رجوع كند ؛ مانند اين مسأله : « ظرف نجس را كه يك مرتبه در آب كُر بشويند پاك مىشود ، گرچه احتياط آن است كه سه مرتبه بشويند » . « احتياط واجب » همراه با فتوا نمىباشد و مقلّد مىتواند به همان احتياط عمل كند يا به فتواى مجتهد ديگر مراجعه كند ، مانند اين مسأله : « احتياط آن است كه بر برگ درخت انگور ، اگر تازه باشد سجده نكنند » .\r\n\r\nنشانهء بلوغ و سن تكليف\r\nبلوغ در پسر به يكى از امور زير مشخص مىشود : 1 - روييدن موى خشن و زبر در زير شكم ( بالاى عورت ) . 2 - خروج منى چه در خواب و چه در بيدارى . 3 - كامل شدن 15 سال قمرى كه 163 روز و 6 ساعت از 15 سال شمسى كمتر است . بلوغ دختر به يكى از امور زير مشخص مىشود : 1 - روييدن موى خشن و زبر در زير شكم ( بالاى عورت ) . 2 - بيرون آمدن منى چه در خواب و چه در بيدارى . 3 - تمام شدن 9 سال قمرى كه 97 روز و 22 ساعت و 48 دقيقه از 9 سال شمسى كمتر است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nطهارت\r\n\r\nاحكام نجاسات\r\nطهارت و پاكى بدن و محيط زندگى ، در اسلام داراى اهمّيت بسيارى است . انسان بايد از خوردن و آشاميدن چيزهاى نجس دورى كرده و بدن و لباسش براى « نماز » كه بهترين شيوهء پرستش پروردگار عالم است ، پاك باشد و بهتر است تميزترين لباس را بپوشد . بنابراين شناختن چيزهاى نجس و آموختن شيوهء پاك كردن آنها نيز لازم است .\r\nمسأله 23 : همه چيز پاك است ، مگر يازده چيز و آنچه بر اثر برخورد با اينها نجس شود .\r\nمسأله 24 : چيزهاى نجس عبارت است از : 1 - ادرار ( بول ) . 2 - مدفوع ( غائط ) . 3 - مَنى . 4 - مردار . 5 - خون . 6 - سگ .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n7 - خوك . 8 - شراب . 9 - آبجو . 10 - كافر ؛ كه تمام اقسام آن نجس است ، مگر اهل كتاب ( يهود و نصارى و مجوس ) كه پاك مىباشند . 11 - عرق شتر نجاست خوار .\r\nمسأله 25 : ادرار و مدفوع انسان و حيوان‌هاى حرام گوشت كه خون جهنده دارند ، نجس است .\r\nمسأله 26 : حيوان‌ها دو دسته‌اند ، برخى خون جهنده دارند ؛ يعنى اگر رگ آنها بريده شود ، خون با فشار از آن بيرون مىآيد و برخى ديگر خون جهنده ندارند ؛ يعنى اگر رگ آنها بريده شود ، خون با فشار بيرون نمىآيد .\r\nمسأله 27 : ادرار و مدفوع حيوان‌هاى حلال گوشت ؛ مانند گاو و گوسفند و حيوانهايى كه خون جهنده ندارند ؛ مانند مار و ماهى ، پاك است .\r\nمسأله 28 : بول و غائط حيوانهايى كه گوشت آنها مكروه است ، پاك مىباشد ؛ مانند اسب و الاغ .\r\nمسأله 29 : فضله ( مدفوع ) پرندگان حرام گوشت ؛ مانند كلاغ ، پاك است .\r\n\r\nاحكام مردار\r\nمسأله 30 : به حيوانى كه بر خلاف دستور اسلام كشته شود\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nيا خودش مرده باشد ، « مُردار » گويند . « 1 »\r\nمسأله 31 : مردار حيوانى كه خون جهنده ندارد ؛ مانند ماهى ، پاك است .\r\nمسأله 32 : مردار حيوانى كه خون جهنده دارد ، اجزاى بىروحش مانند مو و شاخ ، پاك و اجزاى روح‌دارش ؛ مانند گوشت و پوست ، نجس است .\r\nمسأله 33 : تمام اجزاى بدن سگ و خوكى كه در خشكى زندگى مىكند ، چه مرده و چه زندهء آن نجس است .\r\nمسأله 34 : انسان مرده هر چند تازه از دنيا رفته و بدنش سرد نشده باشد ( بجز اجزاى بىروح او ؛ مانند ناخن ، مو و دندان ) تمام بدنش نجس مىباشد .\r\nمسأله 35 : هرگاه غسل‌هاى سه‌گانه ميّت تمام شد ، بدنش پاك مىشود .\r\nمسأله 36 : كسى كه در راه خدا و براى حفظ اسلام مىجنگد ، اگر در ميدان نبرد و معركهء درگيرى كشته شود و همانجا از دنيا برود بدنش پاك است و نياز به غسل و كفن ندارد .\r\n\r\nاحكام خون\r\nمسأله 37 : خون انسان و هر حيوانى كه خون جهنده دارد ؛ مانند مرغ و گوسفند ، نجس است .\r\nمسأله 38 : حيوانى كه خون جهنده ندارد ؛ مانند ماهى و پشه ، خونش پاك است .\r\n\r\n\r\n","description":"","footnote":"\r\n( 1 ) - براى آشنايى بيشتر با چگونگى ذِبح حيوان ، به مسألهء 439 مراجعه شود .\r\n","page_name":" 63 ","page_number":63},
  {"content":"\r\n\r\nمسأله 39 : خونى كه در تخم مرغ وجود دارد نجس نيست و احتياط مستحب آن است كه از آن اجتناب شود .\r\nمسأله 40 : خونى كه از لاى دندان ( لثه ) مىآيد اگر با آب دهان مخلوط شده و از بين برود ، پاك است و در آن صورت فرو بردن آب دهان هم اشكال ندارد .\r\n\r\nنجس شدن چيزهاى پاك\r\nمسأله 41 : اگر چيز پاكى به نجسى برخورد كند و يكى از آن دو به گونه‌اى تَر باشد كه رطوبتش به ديگرى برسد ، چيز پاك نجس مىشود .\r\nمسأله 42 : هرگاه انسان نداند چيز پاكى نجس شده يا نه ، پاك است . جستجو و وارسى هم لازم نيست ، هر چند بتواند نجس بودن يا پاك بودن آن را بفهمد .\r\nمسأله 43 : خوردن و آشاميدن چيز نجس حرام است .\r\n\r\nمُطهِّرات ( پاك كننده‌ها )\r\nمسأله 44 : مطهّرات ، يعنى چيزهائى كه اشياء نجس را پاك مىكند . عمدهء پاك كننده‌ها عبارتند از : 1 - آب . 2 - زمين . 3 - آفتاب . 4 - اسلام . 5 - بر طرف شدن نجاست ( به شرحى كه خواهد آمد ) .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n[ آب 
  ]\r\n\r\nاحكام آبها\r\n« آب » اقسام مختلفى دارد كه شناخت آنها ما را براى بهتر ياد گرفتن مسائل مربوط به آن ، كمك مىكند .\r\nمسأله 45 : آب يا « مضاف » است يا « مطلق » : آب مضاف : آبى است كه آن را از چيزى گرفته باشند ؛ مانند آب سيب و هندوانه ، و يا با چيزى به قدرى مخلوط شده باشد كه به آن « آب » گفته نشود ؛ مانند شربت . آب مطلق : آبى است كه مضاف نباشد .\r\nمسأله 46 : احكام آب مضاف : ممكن است آب مضاف چيز كثيفى را تميز كند ، ولى هرگز چيز نجس را پاك نمىكند ( يعنى از مطهّرات نمىباشد ) . اگر با نجاست برخورد كند ، نجس مىشود ، هر چند نجاست كم باشد و بو يا رنگ يا مزه آب عوض نشود . وضو و غسل با آن باطل است .\r\n\r\nاقسام آب مطلق\r\nمسأله 47 : آب ، يا از زمين مىجوشد يا از آسمان مىبارد يا نه مىجوشد و نه مىبارد . آبى كه از آسمان ببارد « باران » است . آبى كه از زمين مىجوشد ، اگر جريان داشته باشد ؛ مانند آب چشمه و قنات « آب جارى » است و اگر بدون جريان باشد ، « آب چاه » است . و آبى كه از زمين نمىجوشد و از آسمان نمىبارد ، اگر به مقدارى كه در مسألهء بعد خواهد آمد ، باشد\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n« كُر » و اگر كمتر از اين مقدار باشد « قليل » است .\r\nمسأله 48 : مقدار آبى كه ظرفى را با درازا ، پهنا و گودى حد اقل سه وجب و نيم پر كند يا وزن آن 419 / 377 كيلوگرم باشد ، كر است .\r\n\r\nآب قليل\r\nمسأله 49 : آب قليل به محض برخورد با نجاست ، نجس مىشود ، مگر آن كه با فشار به چيز نجس برسد كه در اين صورت فقط قسمتى كه با نجس برخورد كرده و بعد از آن نجس مىشود ؛ مانند آب ظرفى كه از بالا بر چيز نجس ريخته مىشود ، تنها آبهايى كه به چيز نجس رسيده نجس مىشود و آبهاى بالا و داخل ظرف پاك است .\r\nمسأله 50 : اگر آب قليلِ نجس به آب كر يا جارى متصل شود پاك مىگردد و احتياط واجب آن است كه آب كر يا جارى با آن مخلوط شود ، مثلًا : اگر ظرف آب قليلى را كه نجس شده ، زير شير آبى كه به منبع كر متصل مىباشد بگذارند و آب را بر آن باز كنند ، پاك مىشود . ولى اگر بو يا رنگ يا مزهء نجاست گرفته باشد ، بايد به قدرى با آن مخلوط شود كه بو يا رنگ يا مزهء نجاست از بين برود .\r\n\r\nآبهاى كر ، جارى و چاه\r\nمسأله 51 : تمام اقسام آبهاى مطلق ، بجز آب قليل تا زمانى كه بو يا رنگ يا مزه نجاست نگرفته باشد ، پاك است و هرگاه بر\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاثر برخورد با نجاست ، بو يا رنگ يا مزهء نجاست بگيرد نجس مىشود ( بنابراين ، آب جارى ، چاه ، كر و حتّى باران در اين حكم مشترك‌اند ) .\r\nمسأله 52 : آب لوله‌هاى ساختمانها كه متصل به منبع كر مىباشد ، در حكمِ آبِ كر است .\r\nمسأله 53 : برخى از خصوصيات آب باران چنين است : اگر باران بر چيز نجسى كه عينِ نجس « 1 » در آن نيست ، يك بار ببارد پاك مىشود . اگر بر فرش و لباسِ نجس ببارد ، فشار لازم ندارد و پاك مىشود . اگر بر زمين نجس ببارد ، پاك مىشود . هرگاه آب باران در جايى جمع شود ، اگر چه كمتر از كُر باشد ، چنانچه چيز نجسى را در حالى كه باران همچنان مىبارد ، در آن بشويند ، تا زمانى كه بو يا رنگ يا مزهء نجاست نگرفته ، پاك است .\r\n\r\nچگونه چيزهاى نجس را آب بكشيم ؟\r\nمسأله 54 : براى پاك كردن چيزهاى نجس ، ابتدا بايد نجاست را بر طرف كرده ، سپس طورى كه در مسائل آينده خواهد آمد ، آن را آب كشيد .\r\nمسأله 55 : ظرف نجس را ، بعد از بر طرف كردن نجاست ،\r\n\r\n\r\n","description":"","footnote":"\r\n( 1 ) - « عين نجس » چيزى است كه خودبخود نجس است ؛ مانند بول و خون .\r\n","page_name":" 67 ","page_number":67},
  {"content":"\r\n\r\nاگر يك مرتبه در آب كر بشويند كافى است ، ولى با آب قليل سه مرتبه بايد شست .\r\nمسأله 56 : ظرف نجس را مىتوان اين گونه آب كشيد : با آب كر : يك بار آن را در آب كُر برده و بيرون آورند . با آب قليل : آن را سه مرتبه پر از آب كرده و خالى كنند ، يا سه مرتبه قدرى آب در آن ريخته و هر مرتبه آب را بطورى در آن بگردانند كه به جاهاى نجس برسد و بيرون بريزند .\r\nمسأله 57 : فرش و لباس و چيزهايى مانند آن كه آب را به خود مىگيرد و قابل فشار دادن است چنانچه با آب قليل تطهير مىكنند ، بايد بعد از هر بار شستن آن را فشار دهند تا آبهاى داخل آن بيرون آيد و يا به گونه‌اى ديگر آبِ آن گرفته شود ، البته در آب كر و جارى نيز بنابر احتياط واجب فشار دادن لازم است .\r\n\r\nزمين\r\nمسأله 58 : اگر كفِ پا يا تهِ كفش هنگام راه رفتن نجس شود ، با راه رفتن يا ماليدن پا به زمين پاك مىشود به شرط آن كه عين نجاست بر طرف شود . و زمين بايد : 1 - پاك باشد . 2 - خشك باشد . 3 - خاك ، شن ، سنگ ، آجر فرش و مانند اينها باشد .\r\nمسأله 59 : اگر بر اثر راه رفتن يا ماليدن پا بر زمين ، نجاستِ\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nتهِ كفش يا كفِ پا بر طرف شود ، پاك مىگردد ، ولى بهتر است حد اقل پانزده قدم راه برود .\r\n\r\nآفتاب\r\nمسأله 60 : آفتاب ( با شرايطى كه خواهد آمد ) اين چيزها را پاك مىكند : * زمين . * ساختمان و چيزهايى كه در آن به كار رفته است ؛ مانند در و پنجره . * درخت و گياه .\r\nمسأله 61 : آفتاب با اين شرايط ، پاك‌كننده است : 1 - چيز نجس تَر باشد به قدرى كه اگر چيزى به آن برسد تر شود . 2 - با تابش آفتاب ، چيز نجس خشك شود ، ولى اگر مرطوب بماند ، پاك نشده است . 3 - چيزى ؛ مانند ابر يا پرده مانع تابش آفتاب نباشد ، مگر آنكه رقيق و نازك باشد و از تابش آفتاب جلوگيرى نكند . 4 - آفتاب به تنهايى آن را خشك كند ؛ مثلًا به كمك باد خشك نشود . 5 - هنگام تابش آفتاب ، نجاست در آن نباشد . پس اگر نجاست هست ، پيش از تابش آفتاب بر طرف كنند . 6 - قسمت بيرون و درون ديوار يا زمين را يكباره خشك كند . پس اگر روى آن امروز خشك شود و درون آن فردا ، تنها\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nروى آن پاك مىشود .\r\nمسأله 62 : اگر زمين و مانند آن نجس باشد ، ولى رطوبتى نداشته باشد ، مىتوان مقدارى آب يا چيز ديگرى كه سبب مرطوب شدن آن بشود ، بر آن ريخته و سپس آفتاب بتابد و آن را پاك كند .\r\n\r\nاسلام\r\nمسأله 63 : كافر كه نجس است اگر شهادتين را بگويد ، مسلمان مىشود ؛ يعنى بگويد :\r\n« اشْهَدُ انْ لا إله الّا اللَّه ، وَ اشْهَدُ انَّ مُحَمَّداً رسُولُ اللَّه »\r\nو با اسلام ، تمام بدن او پاك مىگردد .\r\n\r\nبر طرف شدن عين نجاست\r\nمسأله 64 : در دو مورد با بر طرف شدن نجاست ، چيز نجس پاك مىشود و نيازى به آب كشيدن ندارد . الف : بدن حيوان ، مثلًا منقار مرغى كه غذاى نجس خورده است ، هنگامى كه نجاست از منقارش بر طرف شود پاك است . ب : باطن بدن ، مانند داخل دهان و بينى و گوش ؛ مثلًا اگر هنگام مسواك كردن از لثه‌ها خون بيايد و در آب دهان از بين برود ، داخل دهان پاك است و آب كشيدن آن لازم نيست .\r\nولى مسواك اگر با خون برخورد داشته باشد به احتياط واجب ، نجس مىشود ، هرچند داخل دهان باشد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nوضو\r\nنمازگزار بايد قبل از انجام نماز ، وضو گرفته و خود را براى انجام اين عبادت بزرگ آماده كند . در برخى از موارد علاوه بر وضو بايد غسل هم انجام دهد ؛ يعنى تمام بدن را بشويد و هرگاه نتواند وضو بگيرد يا غسل كند ، بايد به جاى آن عملِ ديگرى به نام « تيمّم » انجام دهد كه در اين قسمت با احكام هر يك آشنا خواهيد شد .\r\n\r\nچگونه وضو بگيريم ؟\r\nمسأله 65 : براى انجام وضو ، انسان بايد ابتدا صورت را و سپس دست راست و بعد از آن دست چپ را بشويد ، آنگاه با رطوبتى كه از آب وضو در كف دست مانده است ، سر را مسح كند ؛ يعنى دست را بر آن بكشد و سپس پاى راست و در آخر پاى چپ را مسح نمايد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nتوضيح اعمال\r\n\r\nوضو شستن\r\nمسأله 66 : در وضو انسان بايد ابتدا صورت را از جايى كه موى سر روييده تا آخر چانه ، از بالا به پايين بشويد و براى آنكه يقين كند مقدار واجب را شسته ، بايد كمى اطراف صورت را هم بشويد .\r\nمسأله 67 : بعد از شستن صورت ، بايد دست راست و بعد از آن دست چپ را از آرنج تا سر انگشتها بشويد .\r\nمسأله 68 : براى آنكه يقين كند آرنج را كاملًا شسته ، بايد مقدارى بالاتر از آرنج را هم بشويد .\r\nمسأله 69 : كسى كه پيش از شستن صورت ، دست‌هاى خود را تا مچ شسته است ، هنگام وضو بايد تا سر انگشتان را بشويد ، و اگر فقط تا مچ را بشويد ، وضويش باطل است .\r\n\r\nمسح\r\nمسأله 70 : يك قسمت از چهار قسمت سر كه بالاى پيشانى است ( جلوى سر ) جاى مسح مىباشد .\r\nمسأله 71 : مسح سر ، بايد به مقدارى باشد كه اگر كسى ببيند ، بگويد مسح كرد .\r\nمسأله 72 : احتياط مستحب است سر را به پهناى سه انگشت بسته و طول يك انگشت مسح كند .\r\nمسأله 73 : لازم نيست مسح سر بر پوست آن باشد ، بلكه بر موى جلوى سر هم صحيح است . ولى كسى كه موى جلوى سر\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاو به اندازه‌اى بلند است كه اگر مثلًا شانه كند روى قسمتى از پيشانى بريزد يا به جاهاى ديگر سر برسد ، بايد بيخ موها را مسح كند يا فرق سر را باز كرده پوست سر را مسح نمايد . و اگر موهايى را كه به صورت مىريزد يا به جاهاى ديگر سر مىرسد جلوى سر جمع كند و بر آنها مسح نمايد يا بر موى جاهاى ديگر سر كه جلوى آن آمده مسح كند ، باطل است .\r\nمسأله 74 : پس از مسح سر ، بايد با رطوبتى كه از وضو بر كف دست باقيمانده است ، روى پاها را از سر يكى از انگشتها تا برآمدگى روى پا مسح كند ، و احتياط واجب آن است كه تا مفصل ( جايى كه پا خم مىشود ) را نيز مسح كند .\r\nمسأله 75 : در مسح بايد دست را بر سر و پاها بكشد و اگر دست را نگه دارد و سر يا پا را به آن بكشد وضو باطل است .\r\nولى اگر موقعى كه دست را مىكشد سر يا پا مختصرى حركت كند اشكال ندارد .\r\nمسأله 76 : اگر براى مسح رطوبتى در كف دست نمانده باشد ، نمىتواند دست را با آب خارج تر كند ، بلكه بايد از اعضاى ديگرِ وضو ؛ مثلًا صورت ، رطوبت بگيرد و با آن مسح كند .\r\nمسأله 77 : رطوبت دست بايد به قدرى باشد كه بر سر و پا اثر بگذارد .\r\nمسأله 78 : محل مسح ( سر و روى پاها ) بايد خشك باشد ، بنابراين اگر جاى مسح تَر باشد ، بايد آن را خشك كرد ولى اگر رطوبت آن به قدرى كم باشد كه مانع از تأثير رطوبت دست بر\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nآن نباشد ، اشكالى ندارد .\r\nمسأله 79 : بين دست و سر يا پاها بايد چيزى مانند چادر و كلاه ، يا جوراب و كفش فاصله نشود ، هر چند بسيار رقيق و نازك باشد و رطوبت به پوست برسد ( مگر در حال ناچارى ) .\r\nمسأله 80 : اگر بين كارهاى وضو به قدرى فاصله شود كه وقتى مىخواهد جايى را بشويد يا مسح كند رطوبت جاهايى كه پيش از آن شسته يا مسح كرده خشك شده باشد ، وضو باطل است . و اگر فقط رطوبت جايى كه جلوتر از محلى است كه مىخواهد بشويد يا مسح كند خشك شده باشد ؛ مثلًا موقعى كه مىخواهد دست چپ را بشويد رطوبت دست راست خشك شده باشد و صورت تَر باشد ، بهتر آن است كه دوباره وضو را از سر بگيرد .\r\n\r\nشرايط وضو\r\nمسأله 81 : با بودن شرايط زير ، وضو صحيح و با نبودن حتّى يكى از آنها وضو باطل است : 1 - آب وضو پاك باشد ( نجس نباشد ) . 2 - آب وضو مباح باشد ( غصبى نباشد ) . 3 - آب وضو مطلق باشد ( مضاف نباشد ) . 4 - ظرف آب وضو مباح باشد ( به شرحى كه خواهد آمد ) . 5 - ظرف آب وضو طلا و نقره نباشد ( به شرحى كه\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nخواهد آمد ) . 6 - اعضاى وضو پاك باشد . 7 - مانعى از رسيدن آب به اعضاى وضو نباشد . 8 - با قصد قربت و بدون ريا وضو بگيرد . 9 - ترتيب را رعايت كند . ( به همان صورت كه در اعمال وضو گذشت ) . 10 - مُوالات را رعايت كند . ( بين اعمال وضو فاصله نيفتد ) . 11 - در كارهاى وضو از ديگرى كمك نگيرد . 12 - استعمال آب براى او مانعى نداشته باشد . 13 - براى وضو گرفتن وقت باشد .\r\n\r\nتوضيح شرايط وضو\r\nمسأله 82 : وضو با آب نجس و مضاف باطل است ، خواه بداند آن آب نجس يا مضاف است يا نداند و يا فراموش كرده باشد .\r\nمسأله 83 : آب وضو بايد مباح باشد ، بنابراين در موارد زير وضو باطل است : * وضو گرفتن با آبى كه صاحب آن راضى نيست . * آبى كه معلوم نيست صاحب آن راضى است يا نه . * آبى كه وقف افراد خاصى است ، براى غير آن افراد ؛ مانند حوض برخى از مدارس كه وقف محصلين همان مدرسه است و وضوخانهء بعضى از مساجد كه وقف كسانى است كه در آنجا نماز مىخوانند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمسأله 84 : وضو گرفتن از نهرهاى بزرگ ، گرچه انسان نداند صاحبان آنها راضى هستند يا نه اشكال ندارد . امّا اگر صاحبان آن از وضو گرفتن جلوگيرى كنند ، احتياط واجب آن است كه با آب آنها وضو نگيرد .\r\nمسأله 85 : اگر آب در ظرف غصبى باشد و آب ديگرى نباشد ، بايد تيمم كرد و اگر كسى با آن آب وضو بگيرد ، وضويش باطل است .\r\nمسأله 86 : اعضاى وضو ؛ يعنى صورت ، دستها و پاها در موقع شستن و مسح بايد پاك باشد .\r\nمسأله 87 : اگر چيزى بر صورت يا دستها باشد كه از رسيدن آب به آن جلوگيرى كند ، براى وضو بايد بر طرف شود .\r\nمسأله 88 : اگر چيزى بر اعضاى مسح ( جلوى سر و روى پاها ) باشد هرچند از رسيدن آب جلوگيرى نكند ، بايد بر طرف شود ، زيرا بين دست و محل مسح نبايد چيزى فاصله شود .\r\nمسأله 89 : خط قلم خودكار و لكه‌هاى رنگ و چربى و كِرِمْ در صورتى كه رنگ بدون جِرم باشد ، مانع وضو نيست ، ولى اگر جِرم دارد و روى پوست را گرفته باشد ، بايد بر طرف شود .\r\nمسأله 90 : اگر مىداند چيزى بر اعضاى وضو چسبيده ولى نمىداند كه از رسيدن آب جلوگيرى مىكند يا نه ، بايد آن را بر طرف كند يا آب را به زير آن برساند .\r\nمسأله 91 : كارهاى وضو بايد بدين ترتيب انجام شود : اوّل صورت ، بعد دست راست و سپس دست چپ را بشويد و بعد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاز آن سر و بعد پاها را مسح كند و بنابر احتياط واجب بايد پاى راست را پيش از پاى چپ ، مسح كند اگر به اين ترتيب وضو نگيرد ، باطل است .\r\nمسأله 92 : موالات ؛ يعنى پشت سر هم انجام دادن و فاصله نينداختن بين اعمال وضو .\r\nمسأله 93 : اگر بين كارهاى وضو به قدرى فاصله شود كه وقتى مىخواهد جايى را بشويد يا مسح كند رطوبت جاهايى كه پيش از آن شسته يا مسح كرده ، خشك شده باشد ، وضو باطل است .\r\nمسأله 94 : كسى كه مىتواند اعمال وضو را انجام دهد ، نبايد از ديگرى كمك بگيرد ، پس اگر شخص ديگرى صورت و دست او را بشويد و يا مسح او را انجام دهد ، وضو باطل است .\r\nمسأله 95 : كسى كه نمىتواند وضو بگيرد ، بايد به كمك شخص ديگر وضو بگيرد ولى خود او و كسى كه او را وضو مىدهد ، هر دو بايد نيّت وضو كنند .\r\nمسأله 96 : كسى كه مىداند اگر وضو بگيرد مريض مىشود يا اگر آب را به مصرف وضو برساند تشنه مىماند ، بنابر احتياط واجب نبايد وضو بگيرد . ولى اگر نداند كه آب براى او ضرر دارد ، وضو بگيرد و بعد بفهمد كه ضرر داشته ، وضويش صحيح است ، اگر چه احتياط مستحب آن است كه با آن وضو نماز نخواند و تيمم كند و چنانچه با آن وضو نماز خواند ، احتياط آن است كه دوباره آن را اعاده نمايد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمسأله 97 : وضو بايد به قصد قربت انجام شود ؛ يعنى براى انجام فرمان خداوند عالم وضو بگيرد و لازم نيست نيّت را به زبان آورد ، يا از قلب خود بگذراند ، بلكه همين مقدار كه مىداند وضو مىگيرد كافى است ، بطورى كه اگر از او بپرسند :\r\nچه مىكنى ؟ بگويد : وضو مىگيرم .\r\nمسأله 98 : هرگاه وقت نماز به قدرى تنگ است كه اگر انسان بخواهد وضو بگيرد ، تمام نماز يا قسمتى از آن بعد از وقت خوانده مىشود ، بايد تيمم كند . ليكن اگر براى وضو و تيمم يك اندازه وقت لازم است ، بايد وضو بگيرد .\r\n\r\nوضوى جَبيره‌اى\r\nدوايى كه بر زخم و مانند آن مىگذارند يا چيزى كه با آن زخم و شكستگى را مىبندند ، « جَبيره » نام دارد .\r\nمسأله 99 : شخصى كه بر اعضاى وضويش زخم يا شكستگى است ، اگر بتواند بطور معمول وضو بگيرد ، بايد چنين كند ؛ مثلًا روى زخم باز است و آب برايش ضرر ندارد و يا روى زخم بسته است ، ولى باز كردن آن امكان دارد و آب براى آن ضرر ندارد .\r\nمسأله 100 : چنانچه زخم بر صورت يا دست است و روى آن باز است و آب ريختن روى آن ضرر دارد ، بايد اطراف آن را بشويد و اگر كشيدن دست تر بر آن ضرر ندارد ، دست تر بر آن بكشد .\r\nمسأله 101 : در وضوى جبيره‌اى بايد جاهايى كه شستن يا\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمسح آن امكان دارد بطور معمول بشويد يا مسح كند و جاهايى كه امكان ندارد ، دستِ تر بر جبيره بكشد .\r\nمسأله 102 : اگر زخم يا شكستگى در جلوى سر يا روى پاها ( محل مسح ) است و روى آن باز مىباشد ، چنانچه نتواند آن را مسح كند ، بايد پارچهء پاكى رويش بگذارد و روى پارچه را با ترىِ آب وضو كه در دست مانده ، مسح كند .\r\nمسأله 103 : اگر در صورت و دستها چند جبيره باشد ، بايد بين آنها را بشويد و اگر جبيره‌ها در سر يا روى پاها باشد ، بايد بين آنها را مسح كند و در جاهايى كه جبيره هست ، بايد به شيوه‌اى كه در جبيره بيان شد عمل كند .\r\nمسأله 104 : كسى كه در كف دست و انگشتها جبيره دارد و در موقع وضو دست تر روى آن كشيده است ، مىتواند سر و پا را با همان رطوبت مسح كند يا از جاهاى ديگر وضو رطوبت بگيرد .\r\nمسأله 105 : اگر جبيره تمام صورت يا تمام يكى از دستها را فراگرفته باشد نيز احكام جبيره را دارد و وضوى جبيره‌اى كافى است و تيمم لازم نيست .\r\nمسأله 106 : اگر جبيره تمام پهناى روى پا را گرفته ، ولى مقدارى از طرف انگشتان و مقدارى از طرف بالاى پا باز است ، بايد جاهايى كه باز است روى پا را و جايى كه جبيره است روى جبيره را مسح كند .\r\nمسأله 107 : اگر جبيره بيشتر از معمول اطراف زخم را گرفته و برداشتن آن ممكن نيست ، بايد به دستور جبيره عمل كند و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبنابر احتياط واجب تيمم هم بكند و اگر برداشتن جبيره ممكن است ، بايد آن را بردارد .\r\nمسأله 108 : اگر در جاى وضو يا غسل چيزى چسبيده باشد كه برداشتن آن ممكن نيست يا به قدرى مشقّت دارد كه نمىتوان تحمّل كرد ، بايد به دستور جبيره عمل كند .\r\nمسأله 109 : اگر جبيره نجس است يا نمىشود روى آن دستِ تر كشيد ؛ مثلًا دوايى است كه به دست مىچسبد ، پارچه پاكى روى آن بگذارد و دست تر روى آن بكشد .\r\nمسأله 110 : غسل جبيره‌اى مانند وضوى جبيره‌اى است ، ولى بنابر احتياط واجب بايد به طور ترتيبى بجا آورده شود نه ارتماسى و حتماً بايد با دست تَر روى جبيره كشيده شود و شستن آن كفايت نمىكند .\r\n\r\nچيزهايى كه بايد براى آنها وضو گرفت\r\nمسأله 111 : براى اين كارها انسان بايد وضو بگيرد : * براى نماز واجب ( به جز نماز ميّت ) . * براى طواف واجب كعبه . * براى رساندن جايى از بدن به نوشتهء قرآن .\r\nمسأله 112 : اگر نماز يا طواف بدون وضو انجام شود ، باطل است .\r\nمسأله 113 : كسى كه وضو ندارد نبايد جايى از بدن خود را به نوشتهء قرآن برساند ، ولى ترجمهء آن اشكال ندارد .\r\nمسأله 114 : كسى كه وضو ندارد خوب است جايى از بدن را\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبه اسم خداوند به هر زبانى نوشته شده باشد ، مانند : « خدا »  » GOD «  نرساند .\r\nمسأله 115 : براى اين كارها وضو گرفتن مستحب است : * رفتن به مسجد و حرم امامان . * خواندن قرآن . * همراه داشتن قرآن . * رساندن جايى از بدن به جلد يا حاشيهء قرآن . * زيارت اهل قبور .\r\n\r\nچيزهايى كه وضو را باطل مىكند\r\nمسأله 116 : چيزهايى كه وضو را باطل مىكند عبارت است از : * خارج شدن ادرار يا مدفوع يا باد معده و روده از انسان . * خواب ، به طورى كه گوش نشنود و چشم نبيند . * چيزهايى كه عقل را از بين مىبرد ؛ مانند ديوانگى ، مستى و بيهوشى . * استحاضهء زنان . « 1 » * آنچه سبب غسل شود ؛ مانند جنابت و مَسّ ميّت .\r\n\r\n\r\n","description":"","footnote":"\r\n( 1 ) - اين مسأله مربوط به بانوان است ، براى توضيح بيشتر به مسأله 136 به بعد مراجعه كنند .\r\n","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nغسل\r\nگاهى براى نماز و ساير كارهايى كه بايد با وضو انجام داد ، غسل واجب مىشود .\r\n\r\nشيوهء غسل كردن\r\nمسأله 117 : در غسل بايد تمام بدن و سر و گردن شسته شود ، خواه غسل واجب باشد ، مانند جنابت و يا مستحب ، مانند غسل جمعه . به عبارت ديگر ، تمام غسلها در انجام فرقى ندارند مگر در نيّت .\r\nمسأله 118 : غسل را به دو صورت مىتوان انجام داد :\r\n« ترتيبى » و « ارتماسى » . در غسل ترتيبى ، ابتدا سرو گردن شسته مىشود ، سپس نيمهء راست بدن و بعد از آن نيمهء چپ . در غسل ارتماسى ، تمام بدن يكباره در آب قرار مىگيرد .\r\nپس براى انجام غسل ارتماسى بايد آب به قدرى باشد كه انسان بتواند تمام بدن را زير آب ببرد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nشرايط صحيح بودن غسل\r\nمسأله 119 : تمام شرطهايى كه براى صحيح بودن وضو گفته شد « 1 » ، در صحيح بودن غسل هم شرط است ، بجز موالات . همچنين لازم نيست بدن را از بالا به پائين بشويد .\r\nمسأله 120 : كسى كه چند غسل بر او واجب است ، مىتواند به نيّت همهء آنها يك غسل بجا آورد .\r\nمسأله 121 : كسى كه غسل جنابت كرده ، نبايد براى نماز وضو بگيرد ، بلكه با غسل‌هاى واجب ديگر غير از غسل استحاضه متوسطه نيز مىتواند بدون وضو نماز بخواند ، اگر چه بهتر است وضو هم بگيرد .\r\nمسأله 122 : در غسل ارتماسى بايد تمام بدن پاك باشد ، ولى در غسل ترتيبى پاك بودن تمام بدن لازم نيست ، بنابراين اگر هر قسمتى را پيش از غسل دادنِ همان قسمت آب بكشد ، كافى است .\r\nمسأله 123 : غسل جبيره‌اى مثل وضوى جبيره‌اى است . « 2 »\r\nمسأله 124 : كسى كه روزهء واجب گرفته ، نمىتواند در حال روزه غسل ارتماسى انجام دهد ، چون روزه‌دار نبايد تمام سر را در آب فرو برد . ولى اگر از روى فراموشى غسل ارتماسى كند صحيح است .\r\nمسأله 125 : در غسل لازم نيست تمام بدن با دست شسته شود و چنانچه با نيت غسل آب را به تمام بدن برساند ، كافى است .\r\n\r\n\r\n","description":"","footnote":"\r\n( 1 ) - شرايط وضو در مسألهء 70 بيان شد .\r\n( 2 ) - احكام وضوى جبيره‌اى در مسأله 88 به بعد بيان شد .\r\n","page_name":" 84 ","page_number":84},
  {"content":"\r\n\r\n\r\nغسل‌هاى واجب\r\nمسأله 126 : غسل‌هاى واجب هفت غسل است : 1 - جنابت 2 - ميّت 3 - مس ميت 4 - حيض 5 - استحاضه 6 - نفاس 7 - و غسلى كه به سبب نذر يا قسم و مانند اينها واجب مىشود .\r\n\r\nغسل جنابت\r\nمسأله 127 : اگر از انسان مَنى « 1 » بيرون آيد ، هر چند در خواب باشد يا آميزش كند ، جُنُب مىشود و بايد براى نماز و كارهايى كه نياز به طهارت دارد ، غسل جنابت انجام دهد .\r\nمسأله 128 : اگر منى از جاى خود حركت كند ، ولى بيرون نيايد سبب جنابت نمىشود .\r\nمسأله 129 : كسى كه مىداند منى از او خارج شده است و يا مىداند آنچه بيرون آمده منى مىباشد ، جنب است و بايد غسل كند .\r\nمسأله 130 : اگر از انسان رطوبتى خارج شود كه نداند بول است يا منى يا غير اينها ، چنانچه با شهوت و جستن بيرون آمده و بعد از بيرون آمدنِ آن بدن سست شده ، آن رطوبت منى\r\n\r\n\r\n","description":"","footnote":"\r\n( 1 ) - منى ، مايعى است كه از غدد تناسلى به سبب آميزش يا احتلام از مجراى بول خارج مىشود .\r\n","page_name":" 85 ","page_number":85},
  {"content":"\r\n\r\nاست . ولى اگر تمام اين نشانه‌ها يا برخى از آنها وجود نداشته باشد ، آن رطوبت منى نمىباشد .\r\nمسأله 131 : مستحب است انسان بعد از بيرون آمدن منى بول كند و اگر بول نكند و بعد از غسل رطوبتى از او خارج شود كه نداند منى است يا رطوبتِ ديگر ، حكم منى دارد .\r\n\r\nكارهايى كه بر جُنب حرام است\r\nمسأله 132 : از زمانى كه انسان جنب مىشود تا وقتى كه غسل كند و يا اگر نمىتواند غسل كند تا زمانى كه تيمم نمايد ، اين كارها بر او حرام است : * رساندن جايى از بدن به خط قرآن ، اسم خداوند و بنابر احتياط واجب اسامى پيامبران و امامان عليهم السلام . * رفتن به مسجد الحرام و مسجد النبى صلى الله عليه و آله هر چند از يك در وارد شود و از در ديگر بيرون رود . * توقف در مساجد . ولى اگر از يك در برود و از در ديگر خارج شود يا براى برداشتن چيزى برود ، مانعى ندارد و احتياط واجب آن است كه در حرم امامان عليهم السلام نيز توقف نكند . * گذاشتن چيزى در مسجد . * خواندن سوره‌هايى از قرآن كه سجده واجب دارد حتى يك حرف از آن ؛ يعنى سوره‌هاى : سجده فُصِّلت نَجم عَلَق\r\nمسأله 133 : اگر شخصى در خانه‌اش مكانى را براى نماز\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nقرار دهد ( و همچنين در مؤسسه يا اداره‌اى ) حكم مسجد ندارد .\r\nمسأله 134 : توقف در حرم امامزاده‌ها در حال جنابت اشكال ندارد ، ولى توقف در مساجدى كه معمولًا كنار حرم‌ها ساخته‌اند ، حرام است .\r\n\r\nغسل ميت\r\nمسأله 135 : هرگاه مسلمانى از دنيا برود ، بايد او را غسل دهند ، كفن كنند و بر او نماز بخوانند ، سپس دفن كنند . « 1 »\r\n\r\nغسل مس ميت\r\nمسأله 136 : اگر كسى جايى از بدن خود را به بدن انسان مرده‌اى كه سرد شده و غسلش نداده‌اند برساند ، بايد غسل مَسّ ميت كند .\r\n\r\nغسلهاى اختصاصى دخترها و بانوان\r\nمسأله 137 : سه غسل از غسلهاى واجب ؛ يعنى غسل حيض ، استحاضه و نفاس ، تنها بر دخترها و بانوان واجب مىشود و سبب اين غسلها خونى است كه از رحم بيرون مىآيد و هر يك احكام خاصى دارد .\r\n\r\n\r\n","description":"","footnote":"\r\n( 1 ) . براى آشنايى با احكام اموات مىتوانيد به رسالهء توضيح المسائل ، مسألهء 541 به بعد مراجعه كنيد .\r\n","page_name":" 87 ","page_number":87},
  {"content":"\r\n\r\n\r\nغسل حيض ( قاعدگى )\r\nمسأله 138 : زمانى كه خونريزى قاعدگى ( رِگل ) قطع شود ، زن بايد براى نماز و ساير كارهايى كه نياز به طهارت دارد غسل كند .\r\nمسأله 139 : خونريزى قاعدگى قبل از بلوغ اتفاق نمىافتد و اگر دخترى قبل از بالغ شدن خونى ببيند ، حكم حيض ندارد .\r\nمسأله 140 : دورهء قاعدگى كمتر از سه روز نيست ، پس اگر جريان خون قبل از سه روز قطع شود حكم حيض ندارد .\r\nمسأله 141 : دورهء قاعدگى بيش از ده روز طول نمىكشد و چنانچه خونريزى بيش از ده روز طول بكشد ، تمام آن حكم حيض را ندارد .\r\nمسأله 142 : خون حيض معمولًا غليظ ، گرم و پررنگ است و با فشار و كمى سوزش مىآيد .\r\nمسأله 143 : در مدت قاعدگى اين كارها بر زن حرام است : نماز و طواف كعبه . كارهايى كه بر جنب حرام است ، مانند توقّف در مسجد . « 1 »\r\nمسأله 144 : در ايام قاعدگى نماز و روزه واجب نيست و نمازها قضا ندارد ولى قضاى روزه‌ها را بايد بجا آورد .\r\nمسأله 145 : غسل حيض با غسل جنابت تفاوتى ندارد\r\n\r\n\r\n","description":"","footnote":"\r\n( 1 ) برخى از كارهاى ديگر نيز حرام است كه براى آشنايى با آنها مىتوانيد به رسالهء توضيح المسائل ، مسألهء 451 مراجعه كنيد ، همچنين كارهايى كه بر جنب حرام است در مسألهء 121 همين رساله بيان شد .\r\n","page_name":" 88 ","page_number":88},
  {"content":"\r\n\r\nمگر در نيّت .\r\nمسأله 146 : با غسل حيض مىتوان نماز خواند ، هر چند بهتر است علاوه بر غسل ، وضو هم بگيرد .\r\n\r\nغسل استحاضه\r\nمسأله 147 : يكى ديگر از خونهايى كه گاهى اوقات از رحم دختر يا زن بيرون مىآيد « استحاضه » است .\r\nمسأله 148 : خون استحاضه معمولًا زرد رنگ و سرد است و بدون فشار و سوزش بيرون مىآيد و غليظ نيست ، ولى ممكن است گاهى اوقات پررنگ و گرم و غليظ باشد و با فشار بيرون آيد .\r\nمسأله 149 : خون استحاضه بر اساس كمى و زيادى آن به سه دسته تقسيم مىشود : اگر بسيار كم باشد غسل ندارد ولى وضو را باطل مىكند و اگر كم نباشد غسل نيز واجب مىشود كه جهت آشنايى با موارد آن و احكام هر يك ، دخترها بايد به رسالهء توضيح المسائل ، مسألهء 394 به بعد مراجعه كنند .\r\n\r\nغسل نفاس\r\nمسأله 150 : غسل نفاس مربوط به ولادت فرزند است و در زمان ديگرى ديده نمىشود زن پس از خون‌ريزى زايمان بايد اين غسل را انجام دهد « 1 » .\r\n\r\n\r\n","description":"","footnote":"\r\n( 1 ) . براى آشنايى بيشتر به مسألهء 508 به بعد از رسالهء توضيح المسائل مراجعه كنيد .\r\n","page_name":" 89 ","page_number":89},
  {"content":"\r\n\r\n\r\nتيمُّم\r\nمسأله 151 : در اين موارد بايد بجاى وضو و غسل ، تيمم كرد : * آب نباشد و يا دسترسى به آن نداشته باشد . * آب براى انسان ضرر داشته باشد ؛ مثلًا به سبب استعمال آب مرضى در او پيدا مىشود يا بيماريش شدّت مىيابد و يا دير خوب مىشود . * اگر آب را به مصرف وضو يا غسل برساند ، خودش يا همسرش يا فرزندانش يا رفيقش يا كسانى كه به او مربوطند و يا هر كسى كه حفظ جانش بر او واجب است از تشنگى بميرند يا مريض شوند و يا به قدرى تشنه شوند كه تحمّل آن سخت است ( حتى حيوانى كه در اختيار اوست ) . * بدن يا لباس او نجس است و آب بيش از تطهير و شستن آن ندارد و لباس ديگرى هم ندارد . * وقت به قدرى تنگ باشد كه اگر بخواهد وضو بگيرد يا غسل كند ، تمام نماز يا مقدارى از آن بعد از وقت خوانده مىشود .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nكيفيت تيمم\r\nمسأله 152 : در تيمم پنج چيز واجب است : 1 - نيّت . 2 - زدن كف دو دست با هم بر چيزى كه تيمم بر آن صحيح است . 3 - كشيدن هر دو دست بر تمام پيشانى و دو طرف آن ، از جائى كه موى سر مىرويد تا روى ابروها و بالاى بينى . 4 - كشيدن كفِ دستِ چپ بر تمام پشت دست راست . 5 - كشيدن كف دست راست بر تمام پشت دست چپ ( انگشتان هم جزو كف دست مىباشند ) .\r\nمسأله 153 : براى آن كه يقين كند تمام پشت دست را مسح كرده ، بايد مقدارى بالاتر از مچ را هم مسح كند ، ولى مسح بين انگشتان لازم نيست .\r\nمسأله 154 : انسان بايد براى تيمم ، انگشتر را از دست بيرون آورد و اگر مانع ديگرى نيز در پيشانى يا دستها وجود دارد ، بر طرف كند .\r\nمسأله 155 : تمام كارهاى تيمم بايد با قصد تيمم و براى اطاعت دستور خداوند انجام شود و همچنين بايد معلوم كند كه تيمم بجاى وضو است يا غسل . و اين همان نيّت تيمّم است .\r\n\r\nچيزهايى كه تيمم بر آنها صحيح است\r\nمسأله 156 : تيمم بر خاك ، ريگ ، كلوخ و سنگ و گِل پخته مثل آجر ، اگر پاك باشد صحيح است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nاحكام تيمّم\r\nمسأله 157 : تيمّمى كه بجاى وضو است با تيممى كه به جاى غسل است ، فرقى ندارد .\r\nمسأله 158 : كسى كه بجاى وضو تيمم كرده است ، اگر يكى از چيزهايى كه وضو را باطل مىكند از او سر بزند ، تيممش باطل مىشود .\r\nمسأله 159 : كسى كه به جاى غسل ، تيمم كرده ، هرگاه يكى از چيزهايى كه غسل را باطل مىكند ، براى او پيش آيد تيممش باطل مىشود ؛ مثلًا اگر به جاى غسل جنابت تيمم كرده ، اگر دوباره جنب شود تيممش باطل مىشود .\r\nمسأله 160 : تيمم در صورتى صحيح است كه انسان نتواند وضو بگيرد يا غسل كند ، بنابراين اگر بدون عذر تيمم كند ، صحيح نيست و اگر عذر داشته باشد و بر طرف شود ؛ مثلًا آب نداشته و آب پيدا كند ، تيمم او باطل مىشود .\r\nمسأله 161 : اگر به جاى غسل جنابت تيمم كند ، لازم نيست ، براى نماز وضو بگيرد . ولى اگر به جاى غسل‌هاى ديگر تيمم كند ، با آن تيمم نمىتواند نماز بخواند و بايد براى نماز وضو بگيرد و اگر نتواند وضو بگيرد ، بايد تيمم ديگرى به جاى وضو انجام دهد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nنماز\r\n\r\nاهمّيت نماز\r\nنماز مهم‌ترين اعمال دينى است كه اگر مورد قبول درگاه خداوند عالم واقع شود ، عبادتهاى ديگر نيز قبول مىگردد و اگر نماز پذيرفته نشود ، اعمال ديگر نيز قبول نخواهد شد . همانطور كه اگر انسان در شبانه‌روز پنج نوبت خود را در نهر آبى شستشو دهد ، چركى در بدنش نمىماند ، نمازهاى پنج‌گانه هم انسان را از گناهان پاك مىكند . سزاوار است انسان نماز را در اوّل وقت بخواند . كسى كه نماز را سبك بشمارد ، مانند كسى است كه نماز نمىخواند .\r\nپيامبر اكرم ( ص ) فرمود : « كسى كه به نماز اهميّت ندهد و آن را سبك شمارد ، سزاوار عذاب آخرت است » . شايسته است نمازگزار كارهايى كه ثواب نماز را كم مىكند بجا نياورد ؛ مثلًا با حالت خواب آلودگى نماز نخواند و در\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nنماز به آسمان نگاه نكند ، بلكه كارهايى كه ثواب نماز را زياد مىكند بجا آورد ؛ مثلًا لباس پاكيزه بپوشد ، خود را خوشبو كند ، دندانهايش را مسواك بزند و موهايش را شانه كند .\r\n\r\nاقسام نماز\r\nبراى آشنايى با مسائل و احكام نماز ، ابتدا يادآور مىشويم كه نماز يا واجب است و يا مستحب . نمازهاى واجب هم دو دسته‌اند ؛ برخى از آنها تكليف هر روز مىباشد كه بايد در هر شبانه‌روز و در زمانهاى خاصى بجا آورده شود و برخى ديگر نمازهايى هستند كه گاهى اوقات به سببى خاص واجب مىشود و برنامهء هميشگى و هر روز نمىباشد .\r\n\r\nنمازهاى واجب روزانه\r\nمسأله 162 : نمازهاى هر روز ، پنج نماز و مجموع آنها هفده ركعت است . نماز صبح : دو ركعت . نماز ظهر : چهار ركعت . نماز عصر : چهار ركعت . نماز مغرب : سه ركعت . نماز عشاء : چهار ركعت .\r\n\r\nوقت نمازهاى روزانه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمسأله 163 : وقت نماز صبح از اذان صبح تا طلوع آفتاب است كه در اين مدت بايد خوانده شود و هرچه به اذان صبح نزديك تر باشد بهتر است . وقت نماز ظهر و عصر از ظهر شرعى تا مغرب است كه به اندازهء خواندن يك نماز چهار ركعتى در اوّل وقت مخصوص نماز ظهر و به همين مقدار كه به مغرب مانده باشد ، مخصوص نماز عصر است . وقت نماز مغرب و عشاء از مغرب تا نصف شب است كه به اندازهء خواندن يك نماز سه ركعتى بعد از مغرب مخصوص نماز مغرب و به اندازهء يك نماز چهار ركعتى كه به نصف شب مانده است ، مخصوص نماز عشا مىباشد .\r\n\r\nابتداى وقت نماز صبح\r\nمسأله 164 : نزديك اذان صبح از طرف مشرق سفيده‌اى رو به بالا حركت مىكند كه آن را « فجر اوّل » گويند ، هنگامى كه آن سفيده پهن شد ، « فجر دوّم » و ابتداى وقت نماز صبح است .\r\n\r\nابتداى وقت نماز ظهر\r\nمسأله 165 : اگر چوب يا چيزى مانند آن را عمود بر زمين قرار دهيم ، صبح كه خورشيد طلوع مىكند سايهء آن به طرف مغرب مىافتد و هرچه آفتاب بالا مىآيد سايه كم مىشود ، وقتى كه سايه آن به كمترين مقدار رسيد و رو به افزايش\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nگذاشت « ظهر شرعى » و ابتداى وقت نماز ظهر است . « 1 »\r\n\r\nمغرب\r\nمسأله 166 : مغرب موقعى است كه سرخى طرف مشرق كه بعد از غروب آفتاب پيدا مىشود ، از بالاى سر بگذرد .\r\n\r\nنيمه شب\r\nمسأله 167 : براى محاسبهء نيمه شب كه پايان وقت نماز عشا به دست مىآيد ، احتياط واجب آن است كه فاصلهء بين غروب تا اذان صبح را دونيم كنيم . « 2 »\r\n\r\nاحكام وقت نماز\r\nمسأله 168 : نمازهاى غير روزانه داراى وقت مشخصى نمىباشد و بستگى به زمانى دارد كه به علّتى آن نماز واجب شود ؛ مثلًا نماز آيات بستگى به زلزله يا كسوف يا خسوف و يا حادثه‌اى دارد كه پيش آمده است و نماز ميّت ، زمانى واجب مىشود كه مسلمانى از دنيا برود .\r\nمسأله 169 : اگر تمام نماز قبل از وقت خوانده شود و يا عمداً\r\n\r\n\r\n","description":"","footnote":"\r\n( 1 ) . در برخى از شهرها از جمله مكّه ، گاهى اوقات موقع ظهر سايه از بين مىرود ، بعد از آنكه سايه دوباره پيدا شد ، معلوم مىشود ظهر شده است .\r\n( 2 ) . تقريباً يازده ساعت و ربع كه از ظهر شرعى بگذرد آخر وقت نماز مغرب و عشا است ؛ مثلًا اگر ظهر شرعى ساعت 15 / 12 باشد ، نيمه شب ساعت 30 / 11 مىباشد .\r\n","page_name":" 96 ","page_number":96},
  {"content":"\r\n\r\nنماز را قبل از وقت شروع كند ، باطل است . [ اگر نماز در وقت خودش خوانده شود ، در اصطلاح مىگويند : نماز « اداء » است و اگر نماز بعد از گذشتن وقت خوانده شود ، در اصطلاح مىگويند : نماز « قضاء » شده است . 
  ]\r\nمسأله 170 : انسان بايد نماز را در وقت معين آن بخواند و اگر عمداً در آن وقت نخواند ، گناهكار است .\r\nمسأله 171 : مستحب است انسان نماز را در اول وقت بخواند و هر چه به اول وقت نزديكتر باشد بهتر است ، مگر آنكه تأخير آن از جهتى بهتر باشد ؛ مثلًا صبر كند كه نماز را به جماعت بخواند .\r\nمسأله 172 : اگر وقت نماز تنگ باشد ، به طورى كه اگر بخواهد مستحبّات نماز را بجا آورد ، بخشى از نماز بعد از وقت خوانده مىشود ، بايد مستحبّات را بجا نياورد ؛ مثلًا اگر بخواهد قنوت بخواند ، وقت مىگذرد ، بايد قنوت نخواند .\r\nمسأله 173 : انسان بايد نماز عصر را بعد از نماز ظهر و نماز عشارا بعد از نماز مغرب بخواند و اگر عمداً نماز عصر را پيش از نماز ظهر و نماز عشا را پيش از نماز مغرب بخواند ، باطل است .\r\n\r\nقبله\r\nمسأله 174 : خانه كعبه كه در شهر مَكّه و در مسجد الحرام قرار دارد ، « قبله » است و نمازگزار بايد رو به آن نماز بخواند .\r\nمسأله 175 : كسى كه بيرون شهر مكه و دور از آن است ، اگر\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nطورى بايستد كه بگويند رو به قبله نماز مىخواند ، كافى است .\r\n\r\nپوشاندن بدن در نماز\r\nمسأله 176 : پسرها و مردان در نماز ، بايد عورت را بپوشانند و بهتر است از ناف تا زانو را بپوشانند .\r\nمسأله 177 : دخترها و زنان بايد تمام بدن را بپوشانند ، ولى پوشاندن دستها و پاها تا مچ و صورت به مقدارى كه در وضو بايد شسته شود ، لازم نيست گرچه پوشاندن آن نيز اشكال ندارد . هر چند زنان و دختران مىتوانند در نماز تا مچ پاها را نپوشانند ولى در مقابل نامحرم بايد آن را نيز بپوشانند .\r\nمسأله 178 : لباس نمازگزار بايد اين شرايط را داشته باشد : * پاك باشد ( نجس نباشد ) . * مباح باشد ( غصبى نباشد ) . * از اجزاء مردار نباشد ؛ مثلًا از پوست حيوانى كه مطابق دستور اسلام ذبح نشده است تهيه نشده باشد ، حتى كمربند و كلاه و بند ساعت . * از حيوان حرام گوشت نباشد ؛ مثلًا از پوست پلنگ يا روباه تهيه نشده باشد . * اگر نمازگزار مرد است لباس او طلاباف يا ابريشم خالص نباشد .\r\nمسأله 179 : علاوه بر لباس ، بدن نمازگزار نيز بايد پاك باشد .\r\nمسأله 180 : اگر انسان بداند بدن يا لباسش نجس است ، ولى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nهنگام نماز فراموش كند و با آن نماز بخواند نمازش باطل است .\r\nمسأله 181 : در اين موارد ، اگر با بدن يا لباس نجس نماز بخواند ، صحيح است : * نداند بدن يا لباسش نجس است و بعد از نماز متوجه شود . * به واسطه زخمى كه در بدن اوست ، بدن يا لباسش نجس شده و آب كشيدن يا عوض كردن آن هم دشوار است . * لباس يا بدن نمازگزار به خون نجس شده است ، ولى مقدار آلودگى كمتر از دِرْهَم ( تقريباً به اندازهء يك سكهء دوريالى ) است . « 1 » * ناچار باشد كه با بدن يا لباس نجس نماز بخواند ؛ مثلًا آب براى آب كشيدن آن ندارد ( به شرحى كه در رسالهء توضيح المسائل ، مسألهء 819 آمده است ) .\r\nمسأله 182 : اگر لباس‌هاى كوچك نمازگزار ؛ مثل دست‌كش و جوراب نجس باشد ، و يا دستمال كوچك نجسى در جيب داشته باشد ، چنان‌چه از اجزاء مردار يا حرام گوشت نباشد ، اشكال ندارد .\r\nمسأله 183 : پوشيدن عبا و لباس سفيد و پاكيزه‌ترين لباس‌ها و خوش بو كردن خود و دست كردن انگشترى عقيق در نماز ، مستحب است .\r\nمسأله 184 : پوشيدن لباس سياه و چرك و تنگ و لباسى كه\r\n\r\n\r\n","description":"","footnote":"\r\n( 1 ) . اين مسأله چند مورد استثناء دارد كه براى آشنايى مىتوانيد به رسالهء توضيح المسائل مسأله 867 مراجعه كنيد .\r\n","page_name":" 99 ","page_number":99},
  {"content":"\r\n\r\nنقش صورت دارد و باز بودن دكمه‌هاى لباس در نماز مكروه است .\r\n\r\nمكان نمازگزار\r\nمسأله 185 : مكانى كه انسان بر آن نماز مىخواند ، بايد داراى شرايط زير باشد : 1 - مباح باشد ( غصبى نباشد ) . 2 - بىحركت باشد ( مانند اتومبيل در حال حركت نباشد ) . 3 - جاى آن تنگ و سقف آن كوتاه نباشد ، تا بتواند قيام و ركوع و سجود را بطور صحيح انجام دهد . 4 - جايى كه پيشانى را مىگذارد ( در حال سجده ) پاك باشد . 5 - مكان نمازگزار اگر نجس است طورى تر نباشد كه به بدن يا لباس وى سرايت كند . 6 - جايى كه پيشانى را مىگذارد ( در حال سجده ) از جاى قدم‌هاى او بيش از چهار انگشتِ بسته پست‌تر يا بلندتر نباشد ، ولى اگر شيب زمين كم باشد ، اشكال ندارد . « 1 »\r\nمسأله 186 : نماز خواندن در وسائل نقليه‌اى كه موجب حركت و تكان خوردن انسان نمىشود و انسان در آن وسايل آرامش دارد مثل كشتى ، هواپيما ، قطار با رعايت شرايط نماز ،\r\n\r\n\r\n","description":"","footnote":"\r\n( 1 ) . در رسالهء توضيح المسائل ، شرايط ديگرى نيز آمده است كه براى آشنايى بيشتر مىتوانيد به مسألهء 905 به بعد از آن رساله مراجعه كنيد .\r\n","page_name":" 100 ","page_number":100},
  {"content":"\r\n\r\nمثل قبله اشكال ندارد . ولى اگر به طور معمول با استقرار و آرامش منافات داشته باشد ، مثل قايق و ماشين سوارى صحيح نيست ، مگر در حال ضرورت و تنگى وقت .\r\nمسأله 187 : بودن مرد با زن نامحرم در جاى خلوت كه ديگرى نمىتواند به آنجا وارد شود ، خلاف احتياط است و احتياطاً در آنجا نماز نخوانند ، ولى اگر يكى از آنها مشغول نماز باشد و ديگرى وارد شود نماز او اشكال ندارد .\r\nمسأله 188 : نماز خواندن در محلّى كه مجلس گناه است ؛ مثلًا در آنجا شراب مىنوشند يا قمار مىكنند و يا تار و مانند آن مىزنند ، خلاف احتياط است .\r\nمسأله 189 : انسان بايد ادب را رعايت كند و جلوتر از قبر پيغمبر صلى الله عليه و آله و امام عليه السلام نماز نخواند و چنانچه نماز خواندن بىاحترامى باشد باشد ، حرام است و نماز هم باطل است .\r\nمسأله 190 : مستحب است انسان نمازهاى واجب را در مسجد بخواند ، و در اسلام بر اين مسأله سفارش بسيار شده است .\r\n\r\nاحكام مسجد\r\nمسأله 191 : از مسائلى كه خواهد آمد ، به اهميّت حضور در مسجد و نماز خواندن در آن پى مىبريم : * زياد رفتن به مسجد مستحب است . * رفتن به مسجدى كه نمازگزار ندارد ، مستحب است . * همسايه مسجد اگر عذرى نداشته باشد ، مكروه است در\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nغير مسجد نماز بخواند . * مستحب است انسان با كسى كه در مسجد حاضر نمىشود ، غذا نخورد ، در كارها با او مشورت نكند ، همسايه او نشود ، از او زن نگيرد و به او زن ندهد .\r\nمسأله 192 : اين كارها در رابطه با مسجد ، حرام است : * زينت كردن مسجد با طلا . * فروختن مسجد ، هر چند خراب شده باشد . * نقاشى كردن تصوير انسان و حيوان . * نجس كردن مسجد ، و چنانچه نجس شود بايد فوراً تطهير كنند .\r\nمسأله 193 : اين كارها در رابطه با مسجد ، مستحب است : * زودتر از همه به مسجد رفتن و ديرتر از همه از مسجد بيرون آمدن . * چراغ مسجد را روشن كردن . * تميز كردن مسجد . * هنگام وارد شدن ، ابتدا پاى راست را داخل مسجد گذاشتن . * هنگام بيرون آمدن از مسجد ، اوّل پاى چپ را بيرون گذاشتن . * خواندن دو ركعت نماز مستحبى تَحيّت و احترام مسجد . * خوشبو كردن خود و پوشيدن بهترين لباسهاى خود براى رفتن به مسجد .\r\nمسأله 194 : اين كارها در رابطه با مسجد ، مكروه است : * عبور از مسجد به عنوان محل عبور ، بدون آنكه در آنجا\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nنماز بخواند . * انداختن آب دهان و بينى در مسجد . * خوابيدن در مسجد ، مگر در حال ناچارى . * فرياد زدن در مسجد و صدا را بلند كردن ، مگر براى اذان . * خريدوفروش در مسجد . * سخن گفتن از امور دنيا در آن . * رفتن به مسجد براى كسى كه سير يا پياز خورده و بوى دهانش مردم را آزار مىدهد .\r\n\r\nآمادگى براى نماز\r\nاكنون ، پس از فراگرفتن مسائل وضو ، غسل ، تيمم ، وقت نماز ، پوشش و مكان نمازگزار آماده شروع نماز مىشويم .\r\n\r\nاذان و اقامه\r\nمسأله 195 : مستحب است نمازگزار قبل از نمازهاى يوميه ، ابتدا اذان و بعد از آن اقامه بگويد ، و سپس نماز را شروع كند .\r\n\r\nاذان\r\nاللَّهُ اكْبَر 4 مرتبه . اشْهَدُ انْ لا الهَ الّا اللَّه 2 مرتبه . اشْهَدُ انَّ مُحمَّداً رَسُولُ اللَّه 2 مرتبه . اشْهَدُ انَّ عَليّاً وَليُّ اللَّه 2 مرتبه .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nحَيَّ عَلَى الصَّلاةِ 2 مرتبه . حَيَّ عَلَى الفَلاحِ 2 مرتبه . حَيَّ عَلَى خَيْر الْعَمَلِ 2 مرتبه . اللَّهُ اكْبَرُ 2 مرتبه . لا إله الّا اللَّه 2 مرتبه .\r\n\r\nاقامه\r\nاللَّهُ اكْبَر 2 مرتبه . اشْهَدُ انْ لا الهَ الّا اللَّه 2 مرتبه . اشْهَدُ انَّ مُحمَّداً رَسُولُ اللَّه 2 مرتبه . اشْهَدُ انَّ عَليّاً وَليُّ اللَّه 2 مرتبه . حَيَّ عَلىَ الصَّلاةِ 2 مرتبه . حَيَّ عَلَى الفَلاحِ 2 مرتبه . حَيَّ عَلَى خَيْر الْعَمَلِ 2 مرتبه . قَدْ قَامَتِ الصَّلاةُ 2 مرتبه . اللَّه اكْبَرُ 2 مرتبه . لا إله الّا اللَّه 1 مرتبه .\r\nمسأله 196 : جملهء « اشْهَدُ انَّ عَليًّا وَليُّ اللَّه » جزء اذان و اقامه نيست ، ولى خوب است بعد از « اشْهَدُ انَّ مُحمَّداً رَسُولُ اللَّه » به قصد قربت گفته شود .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nاحكام اذان و اقامه\r\nمسأله 197 : اذان و اقامه بايد بعد از داخل شدن وقتِ نماز گفته شود و اگر قبل از وقت گفته شود ، باطل است .\r\nمسأله 198 : اقامه بايد بعد از اذان گفته شود و اگر قبل از اذان گفته شود ، صحيح نيست .\r\nمسأله 199 : بين جمله‌هاى اذان و اقامه بايد زياد فاصله نشود و اگر بين آنها بيشتر از معمول فاصله بيندازد ، بايد دوباره آن را از سر بگيرد .\r\nمسأله 200 : اگر براى نماز جماعتى اذان و اقامه گفته باشند ، كسى كه با آن جماعت نماز مىخواند ، نبايد براى نماز خود اذان و اقامه بگويد .\r\nمسأله 201 : اگر انسان براى خواندن نماز جماعت به مسجد برود و ببيند نماز جماعت تمام شده و براى نماز جماعت اذان و اقامه گفته شده باشد ، تا وقتى كه صف‌ها بهم نخورده و جمعيت متفرّق نشده ، نبايد براى نماز خود اذان و اقامه بگويد .\r\nمسأله 202 : نماز مستحبى اذان و اقامه ندارد .\r\nمسأله 203 : مستحب است در روز اوّلى كه بچه به دنيا مىآيد ، در گوش راست او اذان و در گوش چپش اقامه بگويند .\r\nمسأله 204 : مستحب است كسى كه براى گفتن اذان معين مىكنند ، عادل و وقت‌شناس و صدايش بلند باشد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nاعمال نماز\r\nمسأله 205 : نماز با گفتن « اللَّهُ اكْبَرُ » شروع مىشود و با « سلام » به پايان مىرسد .\r\nمسأله 206 : آنچه در نماز انجام مىشود يا واجب است و يا مستحب .\r\nمسأله 207 : واجبات نماز يازده چيز است كه برخى ركن و برخى غير ركن است . واجبات نماز عبارتند از : * نيّت ، * قيام ، * تكبيرة الاحرام ، * ركوع ، * سجود ، * قرائت ، * ذكر ، * تشهد ، * سلام ، * ترتيب ، * موالات ركن‌هاى نماز عبارتند از : 1 - نيّت ، 2 - تكبيرة الاحرام ، 3 - قيام ( ايستادن ) هنگام تكبيرة الاحرام و قيام متّصل به ركوع ؛ يعنى ايستادن پيش از ركوع ، 4 - ركوع ، 5 - سجود\r\n\r\nفرق بين رُكن و غير رُكن\r\nمسأله 208 : اركان نماز ، اجزاء اساسى آن به شمار مىآيد و چنانچه يكى از آنها بجا آورده نشود و يا اضافه شود ، هر چند اشتباهاً هم باشد ، نماز باطل است . واجبات ديگر ، گرچه انجام آنها لازم است ، ولى چنانچه اشتباهاً كم يا زياد شود\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nنماز باطل نيست . ولى اگر عمداً ترك شود يا زياد شود ، نماز باطل است .\r\n\r\nاحكام واجبات نماز\r\n\r\nنيّت\r\nمسأله 209 : نمازگزار از آغاز تا پايان نماز بايد بداند چه نمازى مىخواند و بايد آن را براى انجام فرمان خداوند عالم بجا آورد .\r\nمسأله 210 : به زبان آوردن نيت لازم نيست ، ولى چنانچه به زبان هم بگويد ، اشكال ندارد .\r\nمسأله 211 : نماز بايد از هر گونه ريا و خودنمايى به دور باشد ؛ يعنى نماز را تنها براى انجام دستور خداوند بجا آورد و چنانچه تمام نماز يا قسمتى از آن براى غير خدا باشد ، باطل است .\r\n\r\nتكبيرة الاحرام\r\nمسأله 212 : همانگونه كه گذشت ، نماز با گفتن « اللَّهُ اكْبَر » آغاز مىشود و به آن « تَكْبيرَةُ الاحرام » مىگويند . [ چون با همين تكبير است كه بسيارى از كارها كه قبل از نماز جايز بوده ، بر نمازگزار حرام مىشود ، مانند خوردن و آشاميدن ، خنديدن و گريستن 
  ] . مسأله 213 : مستحب است نمازگزار موقع گفتن تكبيرة الاحرام و تكبيرهاى بين نماز ، دستها را تا مقابل گوشها بالا ببرد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nقيام\r\nمسأله 214 : قيام يعنى ايستادن . نمازگزار بايد تكبيرة الاحرام و قرائت را در حال قيام و آرامش بخواند .\r\nمسأله 215 : اگر ركوع را فراموش كند و بعد از حمد و سوره به نيت سجده خم شود و يادش بيايد كه ركوع نكرده ، بايد بايستد و به ركوع رود . و اگر بدون اين كه بايستد به حال خميدگى به ركوع برود ، چون قيام متصل به ركوع را به جا نياورده ، نماز او باطل است .\r\nمسأله 216 : نمازگزار بايد موقع ايستادن هر دو پا را بر زمين بگذارد ، ولى لازم نيست سنگينى بدن روى هر دو پا باشد و اگر روى يك پا هم باشد اشكال ندارد .\r\nمسأله 217 : كسى كه به هيچ وجه حتى با تكيه كردن بر عصا يا ديوار نتواند ايستاده نماز بخواند ، بايد نشسته و رو به قبله نماز بخواند و اگر نشسته هم نتواند ، بايد خوابيده بخواند .\r\nمسأله 218 : واجب است بعد از ركوع بطور كامل بايستد و سپس به سجده برود و چنانچه اين قيام عمداً ترك شود ، نماز باطل است .\r\n\r\nقرائت\r\nمسأله 219 : در ركعت اوّل و دوّم نمازهاى روزانه ، انسان بايد اوّل حمد و بعد از آن يك سورهء كامل قرآن ( مثلًا سورهء توحيد ) را بخواند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nسورهء حمد :        بِسْمِ اللَّهِ الرَّحْمنِ الرَّحِيمِ * الْحَمْدُ لِلَّهِ رَبِّ الْعالَمِينَ * الرَّحْمنِ الرَّحِيمِ * مالِكِ يَوْمِ الدِّينِ * إِيَّاكَ نَعْبُدُ وَ إِيَّاكَ نَسْتَعِينُ * اهْدِنَا الصِّراطَ الْمُسْتَقِيمَ * صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ .        سورهء توحيد :      بِسْمِ اللَّهِ الرَّحْمنِ الرَّحِيمِ * قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ      و در ركعت سوم و چهارم نماز بايد فقط سورهء حمد يا تسبيحات اربعه خوانده شود و احتياط واجب آن است كه تسبيحات را سه مرتبه بخواند .\r\n\r\nتسبيحات اربعه :\r\n« سُبْحانَ اللَّهِ وَ الْحَمْدُ للَّهِ وَ لا الهَ الَّا اللَّهُ وَ اللَّهُ اكْبَرُ » .\r\n\r\nاحكام قرائت\r\nمسأله 220 : در ركعت سوم و چهارم نماز ، بايد حمد يا تسبيحات آهسته خوانده شود .\r\nمسأله 221 : در نماز ظهر و عصر قرائت ركعت اوّل و دوّم نيز بايد آهسته خوانده شود .\r\nمسأله 222 : پسرها و مردان در نماز صبح ، مغرب و عشا بايد حمد و سوره را در ركعت اوّل و دوّم بلند بخوانند ، ولى دخترها\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nو بانوان اگر نامحرم صدايشان را نمىشنود ، مىتوانند بلند بخوانند ، و گرنه بنابر احتياط واجب بايد آهسته بخوانند .\r\nمسأله 223 : اگر در جائى كه بايد نماز را بلند بخواند ، عمداً آهسته بخواند يا در جائى كه بايد آهسته بخواند ، عمداً بلند بخواند ، نمازش باطل است ، ولى اگر از روى فراموشى يا ندانستن مسأله باشد ، صحيح است .\r\nمسأله 224 : اگر در بين خواندن حمد و سوره بفهمد اشتباه كرده است ؛ مثلًا مىبايست بلند بخواند ولى آهسته خوانده ، لازم نيست مقدارى را كه خوانده ، دوباره بخواند .\r\nمسأله 225 : انسان بايد نماز را ياد بگيرد كه غلط نخواند و كسى كه اصلًا نمىتواند صحيح آن را ياد بگيرد ، بايد هرطور كه مىتواند بخواند و احتياط مستحب است كه نماز را به جماعت بجا آورد .\r\n\r\nركوع\r\nمسأله 226 : در هر ركعت بعد از قرائت حمد و سوره ، نمازگزار بايد به اندازه‌اى خم شود كه بتواند دست را به زانو بگذارد ، اين عمل را « ركوع » مىگويند و واجب است در حال ركوع ذكر بگويد .\r\nمسأله 227 : در ركوع ، هر ذكرى گفته شود كافى است ، به شرط آن كه از سه مرتبه « سُبْحانَ اللَّهِ » يا يك مرتبه « سُبْحانَ رَبِّىَ العَظيمِ وَ بِحَمْدِهِ » كمتر نباشد .\r\nمسأله 228 : در حال ذكر ركوع بايد بدن آرام باشد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمسأله 229 : اگر پيش از آنكه به مقدار ركوع خم شود و بدن آرام گيرد ، عمداً ذكر ركوع را بگويد ، نمازش باطل است .\r\nمسأله 230 : اگر پيش از تمام شدن ذكر واجب عمداً سر از ركوع بردارد ، نمازش باطل است .\r\n\r\nسجود\r\nمسأله 231 : نمازگزار بايد در هر ركعت از نمازهاى واجب و مستحب ، بعد از ركوع دو سجده بجا آورد .\r\nمسأله 232 : سجده آن است كه پيشانى و كف دو دست و سر زانوها و سر دو انگشت بزرگ پاها ( شَست ) را بر زمين بگذارد و در حال سجده واجب است ذكر بگويد .\r\nمسأله 233 : در سجده هر ذكرى بگويد كافى است ، به شرط آنكه مقدار ذكر از سه مرتبه « سُبْحانَ اللَّهِ » يا يك مرتبه « سُبْحانَ رَبِّيَ الاعْلى وَ بِحَمْدِهِ » كمتر نباشد .\r\nمسأله 234 : در حال ذكر سجده بايد بدن آرام باشد .\r\nمسأله 235 : اگر كسى پيش از آنكه پيشانىاش به زمين برسد و آرام گيرد ، عمداً ذكر سجده را بگويد ، نمازش باطل است و چنانچه از روى فراموشى باشد ، بايد دوباره در حال آرام بودن ، ذكر را بگويد .\r\nمسأله 236 : نمازگزار بايد بعد از تمام شدن ذكر سجدهء اول بنشيند تا بدن آرام گيرد و دوباره به سجده رود .\r\nمسأله 237 : اگر نمازگزار پيش از تمام شدن ذكر عمداً سر از سجده بردارد ، نمازش باطل است .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمسأله 238 : اگر موقعى كه ذكر سجده را مىگويد ، يكى از هفت عضو را عمداً از زمين بردارد ، نماز باطل مىشود . ولى موقعى كه مشغول گفتن ذكر نيست ، اگر غير از پيشانى جاهاى ديگر را از زمين بردارد و دوباره بگذارد ، اشكال ندارد .\r\nمسأله 239 : اگر همراه با انگشتان شست پا انگشتان ديگر هم بر زمين باشد ، مانع ندارد .\r\nمسأله 240 : نمازگزار بايد در سجده پيشانى را بر زمين و يا آنچه از زمين مىرويد ولى خوراكى و پوشاكى نيست ؛ مانند چوب و برگ درخت ، قرار دهد .\r\nمسأله 241 : سجده بر چيزهاى معدنى ؛ مانند طلا ، نقره ، عقيق و فيروزه صحيح نيست .\r\nمسأله 242 : سجده بر چيزهايى كه از زمين مىرويد و خوراك حيوان است ، مثل علف و كاه صحيح است .\r\nمسأله 243 : سجده بر كاغذ اگر چه از پنبه و مانند آن ساخته شده باشد ، صحيح است .\r\nمسأله 244 : براى سجده بهتر از هر چيز تربت حضرت سيد الشهدا عليه السلام مىباشد و بعد از آن بدين ترتيب : * خاك * سنگ * گياه\r\n\r\nوظيفه كسى كه نمىتواند بطور معمول سجده كند\r\nمسأله 245 : كسى كه نمىتواند پيشانى را به زمين برساند ،\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبايد به قدرى كه مىتواند خم شود و مهر را برجاى بلندى بگذارد و سجده كند ، ولى بايد كف دستها و زانوها و انگشتان پا را بطور معمول بر زمين يا روى ميز بگذارد .\r\nمسأله 246 : اگر نمىتواند خم شود ، بايد براى سجده بنشيند و با سر اشاره كند ، ولى احتياط واجب آن است كه به قدرى مهر را بلند كند كه پيشانى را بر آن بگذارد .\r\n\r\nسجده واجب قرآن\r\nمسأله 247 : در چهار سورهء قرآن ، آيهء سجده است كه اگر انسان آن آيه را بخواند يا وقتى كه ديگرى آن را مىخواند به آن گوش دهد ، بعد از تمام شدن آن آيه بايد فوراً سجده كند .\r\nمسأله 248 : سوره‌هايى كه آيه سجده دارد : * سورهء « سجده » 32 ، آيهء 15 . * سورهء « فُصِّلت » 41 ، آيهء 37 . * سورهء « نَجم » 53 ، آيهء 62 . * سورهء « عَلَق » 96 ، آيهء 19 .\r\nمسأله 249 : اگر سجده را فراموش كند ، هر وقت يادش آمد ، بايد سجده كند .\r\nمسأله 250 : اگر آيهء سجده را از راديو و ضبط صوت و مانند آن بشنود ، بنابر احتياط واجب بايد سجده كند .\r\nمسأله 251 : اگر آيه سجده را از مثلِ بلندگو كه صداى انسان را مىرساند بشنود ، واجب است سجده كند .\r\nمسأله 252 : گفتن ذكر در اين سجده واجب نيست ، امّا مستحب مىباشد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nتشهّد\r\nمسأله 253 : در ركعت دوم و در ركعت آخر نمازهاى واجب ، نمازگزار بايد بعد از سجده دوم بنشيند و در حال آرام بودن بدن ، تشهد بخواند ؛ يعنى بگويد : « اشْهَدُ انْ لا الهَ الّا اللَّهُ وَحْدَهُ لا شَريكَ لَهُ ، وَ اشْهَدُ انَّ مُحمَّداً عَبْدُهُ و رَسُولُهُ ، اللّهُمَّ صَلِّ عَلى مُحمَّدٍ وَ آلِ مُحمَّدٍ » .\r\n\r\nسلام\r\nنماز\r\nمسأله 254 : در ركعت آخر نماز ، پس از تشهد در حالى كه نشسته و بدن آرام است ، بايد سلام دهد و نماز را به پايان ببرد ؛ مستحب است اوّل بگويد : « السَّلامُ عَلَيْك ايُّهَا النَبيُّ وَ رَحْمَةُ اللَّهِ وَ بَرَكاتُهُ » . و واجب است كه بگويد : « السَّلامُ عَلَيْكُمْ وَ رَحْمَةُ اللَّهِ وَ بَركاتُهُ » . و يا بگويد : « السَّلامُ عَلَيْنا وَ على عِبادِ اللَّهِ الصَّالِحينَ » . « السَّلامُ عَلَيكُم وَ رَحْمَةُ اللَّهِ وَ بَرَكاتُهُ » .\r\n\r\nترتيب\r\nمسأله 255 : نماز بايد بدين ترتيب انجام شود : نيّت تكبيرة الاحرام ، قرائت ، ركوع ، سجود و در ركعت دوم پس از\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nسجود ، تشهد بخواند و در ركعت آخر پس از تشهد ، سلام دهد .\r\n\r\nمُوالات\r\nمسأله 256 : موالات ، يعنى پشت سر هم بودن اجزاى نماز و فاصله نينداختن بين آنها .\r\nمسأله 257 : اگر كسى به قدرى بين اجزاى نماز فاصله بيندازد كه نگويند نماز مىخواند ، نمازش باطل است .\r\nمسأله 258 : طول دادن ركوع و سجود و خواندن سوره‌هاى بزرگ ، موالات را بهم نمىزند .\r\n\r\n[ بعضى از مستحبّات نماز 
  ]\r\n\r\nقنوت\r\nمسأله 259 : مستحب است در ركعت دوم نماز ، بعد از حمد و سوره و پيش از ركوع ، قنوت بخواند ؛ يعنى دستها را بلند كند و مقابل صورت بگيرد و دعا يا ذكرى بخواند .\r\nمسأله 260 : در قنوت هر ذكرى بگويد اگر چه يك « سُبْحانَ اللَّهِ » باشد ، كافى است و مىتواند اين دعا را بخواند :  « رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ » . \r\n\r\nتعقيب نماز\r\nتعقيب ، يعنى مشغول شدن به ذكر و دعا و قرآن بعد از سلامِ نماز .\r\nمسأله 261 : بهتر است انسان در حال تعقيب رو به قبله باشد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمسأله 262 : لازم نيست تعقيب به عربى باشد ، ولى بهتر است چيزهايى را كه در كتابهاى دعا دستور داده‌اند ، بخواند .\r\nمسأله 263 : از چيزهايى كه براى تعقيب نماز زياد سفارش شده ، تسبيح حضرت زهرا ( س ) است ؛ يعنى گفتن : 34 مرتبه « اللَّهُ اكبر » و 33 مرتبه « الحَمْدُ للَّه » و 33 مرتبه « سُبْحانَ اللَّه » .\r\n\r\nمُبطِلات نماز\r\nمسأله 264 : دوازده چيز نماز را باطل مىكند و آنها را مبطلات مىگويند : اول : آنكه در بين نماز يكى از شرطهاى آن از بين برود ؛ مثلًا در بين نماز لباس يا بدن او نجس شود . دوم : آنكه در بين نماز عمداً يا سهواً و يا از روى ناچارى چيزى كه وضو يا غسل را باطل مىكند ، پيش آيد ؛ مثلًا بول از او بيرون آيد . ولى كسى كه نمىتواند از بيرون آمدن بول و غائط خوددارى كند ، اگر در بين نماز بول يا غائط از او خارج شود ، چنانچه به دستورى كه در احكام وضو گفته شده « 1 » رفتار نمايد ، نمازش باطل نمىشود و نيز اگر در بين نماز از زن مستحاضه خون خارج شود در صورتى كه به دستور استحاضه رفتار كرده باشد ، نمازش صحيح است . سوم : سخن گفتن . چهارم : خنديدن با صدا .\r\n\r\n\r\n","description":"","footnote":"\r\n( 1 ) . مسأله 310 به بعد از رسالهء توضيح المسائل .\r\n","page_name":" 116 ","page_number":116},
  {"content":"\r\n\r\nپنجم : گريستن . ششم : رو برگردان از قبله . هفتم و هشتم : خوردن و آشاميدن . نهم : انجام دادن كارى كه صورت نماز را برهم بزند . دهم : كم يا زياد كردن اركان نماز . يازدهم : دست بر روى هم گذاشتن . دوازدهم : آمين گفتن بعد از حمد .\r\n\r\nاحكام مبطلات نماز\r\n\r\nسخن گفتن\r\nمسأله 265 : اگر نمازگزار عمداً كلمه‌اى بگويد كه داراى معنى باشد خواه يك حرف باشد يا بيشتر ، و بخواهد با آن معنايى را برساند ، نمازش باطل مىشود .\r\nمسأله 266 : اگر از روى فراموشى سخن بگويد ؛ يعنى متوجه نبود كه در حال نماز است ، نماز باطل نمىشود .\r\nمسأله 267 : سرفه كردن و عطسه كردن نماز را باطل نمىكند .\r\nمسأله 268 : در نماز نبايد به كسى سلام كرد ، ولى اگر كسى به نمازگزار سلام كند ، واجب است جواب او را بدهد ، و بايد در جواب ، سلام را مقدّم دارد ؛ مثلًا بگويد « سلام عليكم » و نبايد « عليكم السلام » بگويد .\r\n\r\nخنديدن و گريستن\r\nمسأله 269 : اگر نمازگزار عمداً خندهء با صدا كند يا براى كار\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nدنيايى عمداً با صدا گريه كند نمازش باطل مىشود ولى اگر از ترس خدا يا براى آخرت گريه كند اشكال ندارد بلكه از بهترين اعمال است .\r\nمسأله 270 : لبخند زدن نماز را باطل نمىكند .\r\n\r\nروى از قبله برگرداندن\r\nمسأله 271 : اگر عمداً به قدرى روى خود را از قبله برگرداند كه نگويند رو به قبله است ، نمازش باطل است .\r\nمسأله 272 : اگر عمداً يا سهواً پشت به قبله كند يا به طرف راست يا چپ قبله برگردد ، نمازش باطل است .\r\n\r\nخوردن و آشاميدن\r\nمسأله 273 : اگر نمازگزار چيزى بخورد يا بياشامد به طورى كه نگويند نماز مىخواند ، نمازش باطل است .\r\nمسأله 274 : اگر نمازگزار چيزى بخورد يا بياشامد هرچند صورت نماز بهم نخورد ، بنابر احتياط واجب نمازش باطل مىشود .\r\n\r\nبرهم زدن صورت نماز\r\nمسأله 275 : اگر در بين نماز كارى كند كه صورت نماز را بر هم زند ؛ مثل دست زدن ، به هوا پريدن و مانند اينها ، هر چند از روى فراموشى باشد ، نماز باطل مىشود .\r\nمسأله 276 : اگر در بين نماز به قدرى ساكت بماند كه از\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nصورت نماز خارج شود ، نمازش باطل مىشود .\r\nمسأله 277 : رها كردن نمازِ واجب ( شكستن نماز ) حرام است ، مگر در حال ناچارى ، مانند اين موارد : حفظ جان ، حفظ مال و جلوگيرى از ضرر مالى و بدنى .\r\nمسأله 278 : شكستن نماز براى پرداخت بدهى مردم با اين شرايط اشكال ندارد : 1 - در بين نماز نمىتواند بدهى را بپردازد . 2 - طلبكار ، طلب خود را مىخواهد . 3 - وقت نماز تنگ نيست ، يعنى مىتواند پس از پرداخت بدهى ، نماز را در وقتِ آن بخواند .\r\nمسأله 279 : شكستن نماز براى حفظ مالى كه اهميّت ندارد ، مكروه است .\r\nمسأله 280 : برخى از چيزهايى كه در نماز مكروه است ، عبارتند از : 1 - برهم گذاشتن چشمها . 2 - بازى كردن با انگشتان و دستها . 3 - سكوت كردن در هنگام خواندن حمد يا سوره و يا ذكر ، براى شنيدن حرف كسى . 4 - هر كارى كه خضوع و خشوع را از بين ببرد . 5 - برگرداندن صورت به طرف راست يا چپ به مقدار كم ( چون مقدار زياد آن نماز را باطل مىكند ) .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\n[ ترجمهء ذكرهاى نماز 
  ]\r\n\r\nترجمه اذان و اقامه\r\n* « اللَّهُ اكْبَرُ » . خدا از همه چيز و همه كس بزرگتر است . * « اشْهَدُ ان لا الهَ الَّا اللَّهُ » . گواهى مىدهم كه جز آفريدگار جهان خدايى نيست . * « اشْهَدُ انَّ مُحَمَّداً رَسُولُ اللَّهِ » . گواهى مىدهم كه محمّد صلى الله عليه و آله پيغمبر خدا است . * « اشْهَدُ انَّ عَلِياً وَلِي اللَّهِ » گواهى مىدهم كه على بن أبي طالب ولى و حجت خدا بعد از پيامبر است . * « حَيَّ عَلَى الصّلاةِ » . بشتابيد به سوى نماز . * « حَيَّ عَلَى الفَلاح » . بشتابيد به سوى رستگارى . * « حَيَّ عَلَى خَيرِ العَمَلِ » . بشتابيد به سوى بهترين كارها . * « قَدْ قامَتِ الصَّلاةُ » . نماز برپا شد . * « اللَّهُ اكْبَرُ » . خدا از همه بزرگتر است . * « لا الهَ الَّا اللَّهُ » . جز آفريدگار جهان خدايى نيست .\r\n\r\nترجمه نماز\r\nتكبيرة الاحرام : « اللَّهُ اكْبَرُ » . خداوند از هر كس و هر چيز بزرگتر است .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nحمد :  « بِسْمِ اللَّهِ الرَّحْمنِ الرَّحِيمِ » .  بنام خداوند بخشندهء مهربان . *  « الْحَمْدُ لِلَّهِ رَبِّ الْعالَمِينَ » .  ستايش ، مخصوص خدا ، پروردگار جهانيان است . *  « الرَّحْمنِ الرَّحِيمِ » .  خداى بخشندهء مهربان . *  « مالِكِ يَوْمِ الدِّينِ » .  صاحب روز پاداش ( قيامت ) . *  « إِيَّاكَ نَعْبُدُ وَ إِيَّاكَ نَسْتَعِينُ » .  تنها تو را مىپرستيم و تنها از تو كمك مىخواهيم . *  « اهْدِنَا الصِّراطَ الْمُسْتَقِيمَ » .  ما را به راه راست هدايت فرما . *  « صِراطَ الَّذِينَ أَنْعَمْتَ عَلَيْهِمْ » .  راه آنان كه به آنها نعمت دادى . *  « غَيْرِ الْمَغْضُوبِ عَلَيْهِمْ وَ لَا الضَّال‌ِينَ » .  نه راه كسانى كه بر آنها خشم شده و نه گمراهان . سوره :  « بِسْمِ اللَّهِ الرَّحْمنِ الرَّحِيمِ » .  بنام خداوند بخشندهء مهربان . *   « قُلْ هُوَ اللَّهُ أَحَدٌ » .   بگو اوست خداى يكتا . *  « اللَّهُ الصَّمَدُ » .  خداى بىنياز . *  « لَمْ يَلِدْ وَ لَمْ يُولَدْ » . \r\n\r\n","description":"","footnote":"","page_name":" 121 ","page_number":121},
  {"content":"\r\n\r\nخدايى كه فرزند ندارد و فرزند كسى نيست . *  « وَ لَمْ يَكُنْ لَهُ كُفُواً أَحَدٌ » .  و هيچ كسى ، همتاى او نيست . ذكر ركوع : « سُبْحانَ رَبِّي الْعَظيمِ وَ بِحَمْدِهِ » . خداى بزرگِ خود را منزّه مىدانم و مىستايم . ذكر سجود : « سُبْحانَ رَبِّي الْاعْلى وَ بِحَمْدِهِ » . خداوندِ خود را كه از همه بالاتر است ، مىستايم و پيراسته مىشمرم . تسبيحات اربعه : « سُبحانَ اللَّهِ وَ الْحَمْدُ للَّه وَ لا الهَ الّا اللَّهُ وَ اللَّهُ اكْبَرُ » . منزه است خدا ، ستايش مخصوص خدا است ، جز آفريدگار جهان خدايى نيست و خدا از همه بزرگتر است . تشهّد و سلام : « اشْهَدُ انْ لا الهَ الّا اللَّهُ وَحْدَهُ لا شريكَ لَهُ » . گواهى مىدهم كه جز آفريدگار ، خدايى نيست و يكتا و بىهمتاست و شريك ندارد . * « وَ اشْهَدُ انَّ مُحمّداً عَبْدُهُ وَ رَسُولُه » . و گواهى مىدهم كه محمد صلى الله عليه و آله بنده و فرستادهء خداوند است . * « اللّهُمَّ صَلِّ على مُحَمَّدٍ وَ آلِ مُحمّدٍ » . خداوندا ! بر محمد صلى الله عليه و آله و خاندان او درود فرست . * « السَّلامُ عَلَيْكَ ايُّها النَّبيُّ وَ رَحْمَةُ اللَّهِ وَ بَرَكاتُهُ » . درود و رحمت و بركات خدا بر تو اى پيامبر . * « السَّلامُ عَلَيْنا وَ على عِبادِ اللَّهِ الصَّالِحينَ » .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nدرود بر ما ( نمازگزاران ) و بر بندگان صالح خدا . * « السَّلامُ عَلَيْكُمْ وَ رَحْمَةُ اللَّهِ وَ بَرَكاتُهُ » . درود بر شما و رحمت و بركات خدا بر شما .\r\n\r\nشَكيّات نماز\r\n\r\n[ شك در نماز 
  ]\r\nگاهى ممكن است نمازگزار در انجام جزئى از نماز شك كند ؛ مثلًا نمىداند تشهد را خوانده است يا نه و يا نمىداند يك سجده بجا آورده است يا دو سجده و گاهى در تعداد ركعاتى كه خوانده است شك مىكند ، مثلًا نمىداند كه مشغول ركعت سوم است يا چهارم . براى شك در نماز ، احكام خاصى است كه بيان تمام موارد آن از حد اين نوشته خارج است ، ولى بطور مختصر به بيان اقسام شك و احكام هر كدام مىپردازيم .\r\n\r\nشك در اجزاى نماز\r\nمسأله 281 : اگر نمازگزار در انجام جزئى از اجزاى نماز شك كند ؛ يعنى نمىداند آن جزء را بجا آورده است يا نه ، اگر جزء بعدى را شروع نكرده ؛ يعنى هنوز از محل آن جزء نگذشته است ، بايد آن را بجا آورد . ولى اگر بعد از داخل شدن در جزء بعدى شك پيش آمده ؛ يعنى از محل آن گذشته است ، به چنين شكى اعتناء نمىشود و نماز را ادامه مىدهد و صحيح است .\r\nمسأله 282 : اگر بعد از انجام جزئى از نماز در صحّت آن\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nشك كند ؛ يعنى نمىداند جزئى را كه بجا آورده ، صحيح انجام شده است يا نه ، در اين صورت به شك خود اعتناء نمىكند ؛ يعنى بنا مىگذارد بر صحيح بودن آن و نماز را ادامه مىدهد و صحيح است .\r\n\r\nشكهايى كه نماز را باطل مىكند\r\nمسأله 283 : اگر در نماز دو ركعتى مثل نماز صبح يا در نماز مغرب شك در شمارهء ركعت‌ها پيش آيد ، نماز باطل است .\r\nمسأله 284 : اگر بين يك و بيشتر از يك ركعت شك كند ؛ مثلًا يك و دو يا يك و سه ، نماز باطل است .\r\nمسأله 285 : اگر در نماز نداند چند ركعت خوانده ، نماز باطل است .\r\nمسأله 286 : هرگاه يكى از شك‌هايى كه نماز را باطل مىكند پيش آيد ، بايد مقدارى فكر كند و چنانچه چيزى يادش نيامد و شك باقى ماند ، نماز را به هم مىزند و دوباره شروع مىكند .\r\nمسأله 287 : شك‌هايى كه نبايد به آنها اعتنا كرد : * شك در نماز مستحبى . * شك در نماز جماعت . * شك پس از سلام نماز . * شك بعد از گذشت وقت نماز .\r\nمسأله 288 : چنانچه طرف بيشتر شك ، نماز را باطل مىكند ، بايد بنا را بر كمتر بگذارد ؛ مثلًا اگر در نافلهء صبح شك كند كه دو ركعت خوانده يا سه ركعت ، بايد بنا بگذارد كه دو ركعت\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nخوانده و اگر طرف بيشتر شك نماز را باطل نمىكند ؛ مثلًا شك كند كه دو ركعت خوانده يا يك ركعت ، به هر طرف شك عمل كند ، نمازش صحيح است .\r\nمسأله 289 : در نماز جماعت ، اگر امام جماعت در شماره ركعت‌هاى نماز شك كند ، ولى مأموم شك نداشته باشد و به امام بفهماند كه ركعت چندم است ، امام جماعت نبايد به شك خود اعتناء كند . و همچنين اگر مأموم شك كند ولى امام جماعت شك نداشته باشد ، همانگونه كه امام جماعت نماز را انجام مىدهد ، او هم عمل مىكند و نمازش صحيح است .\r\nمسأله 290 : اگر بعد از سلام نماز شك كند كه نمازش صحيح بوده يا نه ؛ مثلًا شك كند ركوع كرده يا نه ، يا بعد از سلام نماز چهار ركعتى شك كند كه چهار ركعت خوانده يا پنج ركعت به شك خود اعتنا نكند ، ولى اگر هر دو طرف شك او باطل باشد ؛ مثلًا بعد از سلام نماز چهار ركعتى شك كند كه سه ركعت خوانده يا پنج ركعت ، نمازش باطل است .\r\nمسأله 291 : اگر بعد از گذشتن وقت نماز شك كند كه نماز خوانده يا نه ، يا گمان كند كه نخوانده ، خواندن آن لازم نيست .\r\nولى اگر پيش از گذشتن وقت شك كند كه نماز خوانده يا نه ، يا گمان كند كه نخوانده ، بايد آن نماز را بخواند ، بلكه اگر گمان كند كه خوانده ، بايد آن را بجا آورد .\r\n\r\nنماز احتياط\r\nمسأله 292 : در مواردى كه نماز احتياط واجب مىشود مثل\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nشك بين سه و چهار ، بايد بعد از سلام نماز ، بدون آنكه صورت نماز را به هم بزند و يا يكى از مبطلات نماز را انجام دهد برخيزد و بدون اذان و اقامه تكبير بگويد و نماز احتياط را بخواند .\r\nمسأله 293 : فرق نماز احتياط با نمازهاى ديگر : * نيّت آن را نبايد به زبان آورد . * سوره و قنوت ندارد ( هر چند دو ركعتى باشد ) . * آهسته خوانده مىشود و احتياط واجب آن است كه « بسم اللَّه » را نيز آهسته بگويد .\r\nمسأله 294 : اگر يك ركعت نماز احتياط ، واجب باشد ، پس از سجده‌ها تشهد مىخواند و سلام مىدهد و اگر دو ركعت واجب شده باشد ، نبايد در ركعت اول تشهد و سلام بخواند ، بلكه بايد يك ركعت ديگر هم ( بدون تكبيرة الاحرام ) بخواند و در پايان ركعت دوم تشهد بخواند و سلام دهد .\r\n\r\nكيفيت سجدهء سهو\r\nمسأله 295 : در مواردى كه سجده سهو واجب مىشود ، مانند شك بين چهار و پنج در حالت نشسته ، بايد بعد از سلام نماز ، به سجده رود و بگويد : « بسم اللَّهِ و بِاللَّهِ وَ صلَّى اللَّهُ على محمّدٍ و آلِهِ » يا « بِسْمِ اللَّه وَ بِاللَّهِ اللّهُمَّ صَلِّ عَلى مُحَمَّدٍ وَ آلِ مُحَمَّدٍ » ولى بهتر است بگويد : « بِسْمِ اللَّهِ وَ بِاللَّهِ السَّلامُ عَلَيْكَ ايُّها النَّبِيُّ وَ رَحْمَةُ اللَّهِ وَ بَرَكاتُهُ » ، بعد بنشيند و دوباره به سجده رود و يكى از ذكرهاى بالا را بگويد سپس بنشيند و تشهد و سلام را بخواند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nنماز مسافر\r\nمسأله 296 : انسان بايد در سفر ، نمازهاى چهار ركعتى را دو ركعت ( يعنى شكسته ) بجا آورد ، به شرط آن‌كه مسافرتش از هشت فرسخ كمتر نباشد [ هشت فرسخ شرعى در حدود 45 كيلومتر است 
  ] .\r\nمسأله 297 : اگر مسافر از جايى كه نمازش تمام است ؛ مثل وطن ، حد اقل چهار فرسخ برود و چهار فرسخ برگردد ، نمازش در اين سفرهم شكسته است .\r\nمسأله 298 : كسى كه به مسافرت مىرود ، زمانى بايد نمازش را شكسته بخواند كه حد اقل به مقدارى دور شود كه اذان آنجا را نشنود و ديوارهاى آنجا را نبيند و چنانچه قبل از آنكه به اين مقدار دور شود ، بخواهد نماز بخواند ، بايد تمام بخواند .\r\nمسأله 299 : اگر به جايى مىرود كه دو راه دارد ، يك راه آن كمتر از هشت فرسخ و راه ديگر آن هشت فرسخ يا بيشتر باشد ، اگر از راهى كه هشت فرسخ است برود ، بايد نماز را شكسته بخواند و اگر از راهى كه هشت فرسخ نيست برود ، بايد نماز را چهار ركعتى بخواند ؛ مثلًا اگر از وطن به روستايى مىرود كه دو راه دارد ؛ يك راه چهار فرسخ است و راه ديگر سه فرسخ ، اگر از راه اوّل ( چهار فرسخ ) برود و از همان راه برگردد ، نمازش در بين راه و در آن روستا شكسته است . ولى اگر از اين\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nراه برود و از راه ديگر ( سه فرسخ ) برگردد و يا از راه دوّم ( سه فرسخ ) برود و از همان راه برگردد چون مجموع سفر كمتر از هشت فرسخ مىباشد ، نماز در بين راه و در آن روستا تمام است .\r\nمسأله 300 : در اين موارد در سفر نماز تمام است : 1 - قبل از آنكه هشت فرسخ برود ، از وطن خود مىگذرد و يا در جايى ده روز مىماند . 2 - از اول قصد نداشته است به سفر هشت فرسخى برود و بدون قصد ، اين مسافت را پيمود ؛ مثل كسى كه به دنبال گمشده‌اى مىگردد . 3 - در بين راه از قصد سفر برگردد ؛ يعنى قبل از رسيدن به چهار فرسخ از رفتن منصرف شود . 4 - كسى كه شغل او مسافرت است ، مثل رانندهء قطار و ماشينهاى برون شهرى ، خلبان ، ملوان ( در سفرى كه شغل اوست ) . 5 - كسى كه به سفر حرام مىرود ؛ مانند سفرى كه موجب اذيّت پدر و مادر باشد .\r\nمسأله 301 : اشخاصى كه شغلشان در سفر است ؛ مانند دانشجويانى كه جهت تحصيل به شهر ديگر مىروند و معمولًا جمعه‌ها به وطن خود بر مىگردند يا معلمان و كارمندان و كارگران كه همه روزه از وطنشان براى كار و شغل به اندازهء مسافت شرعى مىروند و شب برمىگردند ، بنا بر احتياط\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nنمازشان شكسته است و روزه آنها صحيح نيست ، مگر اينكه در محل كار قصد ده روز كنند .\r\nمسأله 302 : در اين مكانها نماز تمام است : در وطن . در جايى كه بنا دارد ده روز بماند . در جايى كه سى روز با ترديد مانده است ؛ يعنى معلوم نبوده كه مىماند يا مىرود و تا سى روز به همين حالت مانده و جايى هم نرفته است ، در اين صورت بايد بعد از سى روز نماز را تمام بخواند .\r\n\r\nوطن كجاست ؟\r\nمسأله 303 : وطن ، جايى است كه انسان براى اقامت و زندگى خود اختيار كرده است ، خواه در آنجا به دنيا آمده و وطن پدر و مادرش باشد ، يا خودش آنجا را براى زندگى اختيار كرده است .\r\nمسأله 304 : فرزند تا زمانى كه مستقل نشده است ، اگر همراه پدر و مادر در وطن آنها زندگى مىكند وطن پدر و ما در وطن او نيز مىباشد ، هرچند در آنجا به دنيا نيامده باشد و پس از آنكه در زندگى مستقل شد ، اگر جاى ديگرى را براى زندگى هميشگى اختيار كرد ، آنجا وطن او مىشود . بنابراين به عنوان مثال پدر و مادرى كه اهل اصفهان هستند ، و فرزند آنها كه در اصفهان همراه آنها زندگى مىكند چون اصفهان وطن پدر و مادر مىباشد ، اصفهان براى او نيز حكم وطن را دارد و اگر به\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاصفهان برود بايد در آنجا نماز را تمام بخواند . بلى اگر فرزند آنها در شهر ديگرى زندگى كند و اصلًا همراه پدر و مادر در اصفهان زندگى نكرده آنجا وطن فرزند نمىشود .\r\nمسأله 305 : تا انسان قصد ماندنِ هميشگى در غير وطن اصلى خودش را نداشته باشد ، آنجا وطن او حساب نمىشود .\r\nمسأله 306 : اگر قصد دارد در محلى كه وطن اصلى او نيست مدتى بماند و بعد به جاى ديگرى برود ، آنجا وطن او حساب نمىشود ؛ مانند دانشجويى كه مدتى براى تحصيل در شهرى مىماند .\r\nمسأله 307 : اگر انسان بدون قصد ماندن هميشگى و بدون قصد رفتن در جايى آن قدر بماند كه مردم او را اهل آنجا بدانند ، آنجا حكم وطن او را دارد .\r\nمسأله 308 : اگر به جايى برود كه قبلًا وطن او بوده ولى هم اكنون از آنجا اعراض كرده است ؛ يعنى بنا گذاشته كه ديگر براى سكونت به آنجا برنگردد ، نبايد نماز را تمام بخواند ، اگر چه وطن ديگرى هم براى خود اختيار نكرده باشد .\r\nمسأله 309 : مسافرى كه به وطنش برمىگردد ، وقتى به جايى برسد كه ديوار وطن خود را ببينند و صداى اذان را بشنود ، بايد نماز را تمام بخواند .\r\n\r\nقصد ده روز\r\nمسأله 310 : مسافرى كه قصد كرده ده روز در محلى بماند ، اگر بيشتر از ده روز در آنجا بماند تا وقتى مسافرت نكرده\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاست ، بايد نمازش را تمام بخواند و لازم نيست دوباره قصدِ ماندن ده روز كند .\r\nمسأله 311 : اگر مسافر از قصد ده روز برگردد : الف : قبل از خواندن نماز چهار ركعتى از قصد خود برگردد ؛ بايد نماز را شكسته بخواند . ب : بعد از خواندن يك نماز چهار ركعتى از قصد خود برگردد ؛ تا وقتى كه در آنجا هست ، بايد نماز را تمام بخواند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nنماز قضا\r\nنماز قضا ، نمازى را گويند كه بعد از وقت خوانده شود .\r\nمسأله 312 : انسان بايد نمازهاى واجب را در وقت معين آن بخواند و چنانچه بدون عذر نمازى از او قضا شود ، گناهكار است و بايد توبه كرده و قضاى آن را هم بجا آورد .\r\nمسأله 313 : در دو مورد بجا آوردن قضاى نماز واجب است : الف : نماز واجب را در وقت آن نخوانده باشد . ب : بعد از وقت متوجه شود نمازى كه خوانده باطل بوده است .\r\nمسأله 314 : كسى كه نماز قضا دارد ، نبايد در خواندن آن كوتاهى كند ، ولى واجب نيست فوراً آن را بجا آورد .\r\nمسأله 315 : قضاى نمازهاى روزانه كسى كه ترتيب قضا شدن خود را مىداند ، بنا بر احتياط واجب بايد به ترتيب خوانده شود ؛ مثلًا كسى كه يك روز نماز عصر و روز بعد نماز صبح را نخوانده ، بايد اوّل نماز عصر و بعد از آن نماز صبح را قضا كند . كسى كه نمازى از او قضا مىشود به احتياط واجب قبل از نماز واجب بعدى بايد قضاى آن را بخواند و در اين مورد رعايت ترتيب لازم نيست .\r\nمسأله 316 : كسى كه مىداند نماز قضا دارد ، ولى تعداد آنها را نمىداند ؛ مثلًا نمىداند چهار تا بوده يا پنج تا ، چنانچه كمتر را بخواند كافى است .\r\nمسأله 317 : اگر تعداد آنها را مىدانسته ، ولى فراموش كرده\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاست ، احتياط واجب آن است كه مقدار بيشتر را بخواند .\r\nمسأله 318 : نماز قضا را با جماعت مىتوان خواند ، چه نماز امام جماعت ادا باشد يا قضا و لازم نيست هر دو ، يك نماز را بخوانند ؛ مثلًا اگر نماز قضاى صبح را با نماز ظهر يا عصر امام بخواند ، اشكال ندارد .\r\nمسأله 319 : اگر مسافرى كه بايد نماز را شكسته بخواند ، نماز ظهر يا عصر يا عشاء از او قضا شود ، بايد آن را دو ركعتى بجا آورد ، اگر چه در غير سفر بخواهد قضاى آن را بجا آورد .\r\nمسأله 320 : در سفر نمىتوان روزه گرفت حتى اگر روزهء قضا باشد ، ولى نماز قضا مىتوان بجا آورد .\r\nمسأله 321 : اگر در سفر بخواهد نمازهايى را كه در غير سفر قضا شده است بجا آورد ، بايد نمازهاى ظهر و عصر و عشا را چهار ركعتى قضا كند .\r\nمسأله 322 : نماز قضا را در هر وقتى مىتوان بجا آورد ؛ يعنى قضاى نماز صبح را مىتوان ظهر يا شب خواند .\r\n\r\nنماز قضاى پدر و مادر\r\nمسأله 323 : تا انسان زنده است اگر چه از خواندن نماز خود عاجز باشد ، ديگرى نمىتواند نمازهاى او را قضا كند .\r\nمسأله 324 : پس از مرگ پدر ، نماز و روزه‌هايى را كه بجا نياورده باشد ، بر پسر بزرگتر او واجب است آن نماز و روزه‌ها را قضا كند .\r\nمسأله 325 : احتياط واجب آن است كه پسر بزرگتر نماز و روزهء قضاشدهء مادر را نيز بجا آورد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nنماز جماعت\r\nوحدت امّت اسلامى ، از جمله مسائلى است كه اسلام به آن اهميّت بسيارى داده است و براى حفظ و ادامهء آن برنامه‌هاى ويژه‌اى دارد ؛ يكى از آنها نماز جماعت است . در نماز جماعت ، يكى از نمازگزاران كه داراى ويژگى خاصى است پيشاپيش جمعيت مىايستد و ديگران در صفوفى منظم ، پشت سر او و هماهنگ با او نماز را بجا مىآورند . كسى كه در اين نمازِ دسته جمعى پيشاپيش جمعيت مىايستد ، « امام جماعت » است و كسى كه پشت سر او در نماز از او پيروى مىكند ، « مأموم » است .\r\n\r\nاهمّيت نماز جماعت\r\nگذشته از آن كه در روايات زيادى براى نماز جماعت اجر و پاداش بسيارى وارد شده است ، با دقّت در برخى از مسائل احكام به اهميّت اين عبادت پى مىبريم . اينك به برخى از آنها اشاره مىكنيم .\r\nمسأله 326 : شركت در نماز جماعت براى هر كس مستحب است ، به ويژه براى همسايهء مسجد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمسأله 327 : مستحب است انسان صبر كند كه نماز را به جماعت بخواند .\r\nمسأله 328 : نماز جماعت هر چند اوّل وقت خوانده نشود ، از نماز فُراداىِ « 1 » اوّل وقت بهتر است .\r\nمسأله 329 : نماز جماعتى كه مختصر خوانده مىشود ، از نماز فُرادايى كه آن را طول بدهد بهتر است .\r\nمسأله 330 : سزاوار نيست انسان بدون عذر ، نماز جماعت را ترك كند .\r\nمسأله 331 : حاضر نشدن به نماز جماعت از روى بىاعتنايى به آن جايز نيست .\r\n\r\nشرايط نماز جماعت\r\nمسأله 332 : هنگام برپايى نماز جماعت ، شرايط زير بايد مراعات شود : 1 - مأموم از امام جلوتر نايستد ، بلكه احتياط واجب آن است كه كمى عقب‌تر بايستد . 2 - جايگاه امام جماعت از جايگاه مأمومين بالاتر نباشد . 3 - فاصلهء امام و مأموم و فاصلهء صف‌ها زياد نباشد و احتياط آن است كه فاصله بيش از يك گام نباشد . 4 - بين امام و مأموم و همچنين بين صف‌ها چيزى مانند ديوار يا پرده مانع نباشد ، ولى نصب پرده و مانند آن بين صفِ\r\n\r\n\r\n","description":"","footnote":"\r\n( 1 ) . نمازى كه به تنهايى خوانده شود و به جماعت خوانده نشود « نماز فُرادا » نام دارد .\r\n","page_name":" 135 ","page_number":135},
  {"content":"\r\n\r\nمردها و زنها اشكال ندارد .\r\nمسأله 333 : امام جماعت بايد بالغ و عادل باشد و نماز را بطور صحيح بخواند .\r\n\r\nپيوستن به نماز جماعت ( اقتدا كردن )\r\nمسأله 334 : در هر ركعت ، تنها در بين قرائت و در ركوع مىتوان به « امام » اقتدا كرد . پس اگر به ركوع امام جماعت نرسد ، بايد در ركعت بعد اقتدا كند و اگر تنها به ركوع امام جماعت هم برسد ، يك ركعت به حساب مىآيد .\r\nمسأله 335 : حالت‌هاى مختلف پيوستن به نماز جماعت : در ركعت اوّل 1 - در ابتداى نماز يا در حين قرائت به امام جماعت اقتدا كند : مأموم حمد و سوره را نمىخواند و بقيّهء اعمال را با امام جماعت بجا مىآورد . 2 - در ركوع : ركوع و بقيه اعمال را با امام جماعت بجا مىآورد و حمد و سوره براى آن ركعت ساقط است . در ركعت دوّم 1 - از اول ركعت دوم يا در حين قرائت : مأموم حمد و سوره را نمىخواند و با امام قنوت و ركوع و سجده را بجا مىآورد و آنگاه كه امام جماعت تشهد مىخواند ، بنا بر احتياط واجب بايد به صورت نيم‌خيز ، بنشيند « 1 » و اگر نماز دو ركعتى است ،\r\n\r\n\r\n","description":"","footnote":"\r\n( 1 ) . به اين عمل « تَجافى » گفته مىشود .\r\n","page_name":" 136 ","page_number":136},
  {"content":"\r\n\r\nيك ركعت ديگر به تنهايى بخواند و نماز را تمام كند . و اگر سه يا چهار ركعتى است ، در ركعت دوّم كه امام جماعت در ركعت سوّم مىباشد ، حمد و سوره را بخواند ( هر چند امام جماعت تسبيحات بخواند ) و آنگاه كه امام جماعت ركعت سوّم را تمام كرد و براى ركعت چهارم برمىخيزد ، مأموم بايد پس از دو سجده ، تشهد بخواند و براى خواندن ركعت سوّم برخيزد و در ركعت آخر نماز كه امام جماعت با تشهد و سلام ، نماز را به پايان مىبرد ، يك ركعت ديگر مىخواند . 2 - در ركوع : ركوع را با امام جماعت بجا مىآورد و بقيّهء نماز را همانگونه كه گفته شد ، انجام مىدهد و حمد و سوره براى آن ركعت ساقط است . در ركعت سوّم 1 - در حين قرائت : زمانى كه مىداند اگر اقتدا كند ، براى خواندن حمد و سوره و يا حمد تنها وقت دارد ، مىتواند اقتدا كند و بايد حمد و سوره يا فقط حمد را بخواند . و اگر مىداند فرصت ندارد ، بنا بر احتياط واجب بايد صبر كند تا امام جماعت به ركوع رود ، سپس به او اقتدا كند . 2 - در ركوع : چنانچه در ركوع اقتدا كند ، ركوع را با امام بجا مىآورد و حمد و سوره براى آن ركعت ساقط است و بقيهء نماز را همانگونه كه قبلًا بيان شد ، بجا مىآورد . در ركعت چهارم 1 - در حين قرائت : حكم اقتدا در ركعت سوّم را دارد و آنگاه كه امام جماعت در ركعت آخر نماز براى تشهد و سلام\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمىنشيند ، مأموم مىتواند برخيزد و نمازش را به تنهايى ادامه دهد و مىتواند بطور نيم‌خيز بنشيند تا تشهد و سلام امام جماعت تمام شود و سپس برخيزد . 2 - در ركوع : ركوع و سجده‌ها را با امام بجا مىآورد ، ( در حالى كه ركعت چهارم امام و ركعت اوّل مأموم است ) و بقيهء نماز را همانگونه كه گذشت ، انجام مىدهد .\r\n\r\nاحكام نماز جماعت\r\nمسأله 336 : اگر امام جماعت يكى از نمازهاى يوميّه را مىخواند ، هر كدام از نمازهاى يوميّه را مىتوان به او اقتدا كرد .\r\nبنابراين اگر امام نماز عصر را مىخواند ، مأموم مىتواند ، نماز ظهر را به او اقتدا كند . و اگر مأموم پس از آنكه نماز ظهر را خواند ، جماعت برپا شود ، مىتواند نماز عصر را به ظهرِ امام جماعت اقتدا كند .\r\nمسأله 337 : مأموم مىتواند نماز قضاى خود را به نماز اداى امام اقتدا كند ، هر چند قضاى نمازهاى ديگر يوميّه باشد ؛ مثلًا امام جماعت نماز ظهر را مىخواند و او قضاى نماز صبح را .\r\nمسأله 338 : نماز جماعت حدّ اقل با دو نفر برپا مىشود ؛ يعنى يك نفر امام و يك نفر هم مأموم ، مگر در نماز جمعه و عيد فطر و عيد قربان .\r\nمسأله 339 : نمازهاى مستحبى را نمىتوان به جماعت خواند ، مگر نماز طلب باران . « 1 »\r\n\r\n\r\n","description":"","footnote":"\r\n( 1 ) . به اين نماز « استسقاء » گفته مىشود .\r\n","page_name":" 138 ","page_number":138},
  {"content":"\r\n\r\nمسأله 340 : مأموم نبايد تكبيرة الاحرام را پيش از امام بگويد ، بلكه تا تكبير امام تمام نشده ، نبايد تكبير بگويد .\r\nمسأله 341 : مأموم بايد غير از حمد و سوره همه چيز نماز را خودش بخواند ، ولى اگر ركعت اوّل يا دوّم او ركعت سوّم يا چهارم امام باشد ، بايد حمد و سوره را نيز بخواند .\r\n\r\nنماز جمعه\r\nيكى از اجتماعات هفتگى مسلمانان « نماز جمعه » است ، نمازگزاران در روز جمعه مىتوانند به جاى نماز ظهر ، نماز جمعه بخوانند كه برتر از نماز ظهر است . در فضيلت اين نماز ، همين بس كه سوره‌اى در قرآن به اين نام آمده و در آنجا صريحاً مؤمنان را به حضور در نماز جمعه دعوت فرموده است .\r\n\r\nچگونگى نماز جمعه\r\nمسأله 342 : نماز جمعه دو ركعت است ، مانند نماز صبح ، ولى دو خطبه دارد كه توسط امام جمعه قبل از نماز ايراد مىشود .\r\nمسأله 343 : مستحب است امام جمعه حمد و سوره را بلند بخواند .\r\nمسأله 344 : در نماز جمعه مستحب است در ركعت اول پس از سورهء حمد سورهء « جمعه » و در ركعت دوم پس از حمد سورهء « منافقون » خوانده شود .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمسأله 345 : در نماز جمعه دو قنوت مستحب است ، يكى در ركعت اول پيش از ركوع و ديگرى در ركعت دوم ، پس از ركوع .\r\n\r\nشرايط نماز جمعه\r\nمسأله 346 : در نماز جمعه شرايط زير بايد مراعات شود : * تمام شرايطى كه در نماز جماعت بايد رعايت شود ، در نماز جمعه هم معتبر است . * بايد به جماعت برگزار شود و فُرادا صحيح نيست . * حد اقل تعداد افراد براى برپايى نماز جمعه پنج نفر مىباشد ؛ يعنى يك نفر امام و چهار نفر مأموم . * بين دو نماز جمعه ، حد اقل بايد يك فرسخ فاصله باشد .\r\n\r\nوظيفهء نمازگزاران جمعه\r\nمسأله 347 : احتياط واجب است كه مأمومين به خطبه‌ها گوش دهند .\r\nمسأله 348 : احتياط مستحب است كه مأمومين هنگام خطبه‌ها ساكت باشند و از سخن گفتن بپرهيزند .\r\nمسأله 349 : احتياط مستحب است كه شنوندگان هنگام ايراد خطبه‌ها رو به امام جمعه بنشينند و به اين طرف و آن طرف نگاه نكنند .\r\nمسأله 350 : اگر انسان به ركعت اوّل نماز جمعه نرسد ، در صورتى كه خود را به ركعت دوّم ، هرچند در ركوع برساند ، صحيح است و ركعت دوّم را خودش مىخواند . ( به شرط آنكه\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبداند وقت به اندازه‌اى هست كه ركعت دوّم او هم در وقت واقع مىشود ) .\r\n\r\nنماز آيات\r\nمسأله 351 : يكى از نمازهاى واجب « نماز آيات » است كه به سبب پيش آمدن اين حوادث واجب مىشود : زلزله ، خسوف ( ماه‌گرفتگى ) ، كسوف ( خورشيد گرفتگى ) ، و نيز رعد و برق و وزيدن بادهاى زرد و سرخ در صورتى كه بيشتر مردم بترسند .\r\n\r\nچگونگى نماز آيات\r\nمسأله 352 : نماز آيات دو ركعت است و هر ركعت آن پنج ركوع دارد . قبل از هر ركوع ، سورهء حمد و سورهء ديگرى از قرآن خوانده مىشود ؛ يعنى در دو ركعت ، ده حمد و ده سوره خوانده مىشود ، ولى مىتوان يك سوره را پنج قسمت كرده و قبل از هر ركوع يك قسمت از آن را خواند ، كه در اين صورت در دو ركعت دو حمد و دو سوره خوانده مىشود . در اينجا با تقسيم سورهء « اخلاص » چگونگى نماز آيات را بيان مىكنيم : * ركعت اوّل پس از تكبيرة الاحرام ، سورهء حمد را بخواند و  « بِسْمِ اللَّهِ الرَّحْمنِ الرَّحِيمِ »  بگويد و به ركوع رود .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nسپس بايستد و بگويد :   « قُلْ هُوَ اللَّهُ أَحَدٌ »   و به ركوع رود . بار ديگر بايستد و بگويد :  « اللَّهُ الصَّمَدُ »  و به ركوع رود . باز از ركوع سر بردارد و بگويد :  « لَمْ يَلِدْ وَ لَمْ يُولَدْ »  و به ركوع رود . و باز از ركوع سر بردارد و بگويد :  « وَ لَمْ يَكُنْ لَهُ كُفُواً أَحَدٌ »  و به ركوع رود . و بعد از سر برداشتن از ركوع به سجده رود و پس از انجام دو سجده براى ركعت دوّم برخيزد . * ركعت دوّم ركعت دوّم را نيز مانند ركعت اوّل بجا مىآورد و سپس با تشهد و سلام ، نماز را به پايان مىبرد .\r\n\r\nاحكام نماز آيات\r\nمسأله 353 : اگر يكى از سبب‌هاى نماز آيات در شهرى اتفاق بيفتد ، فقط مردم همان شهر بايد نماز آيات بخوانند و بر مردم جاهاى ديگر واجب نيست .\r\nمسأله 354 : اگر دريك ركعت از نماز آيات پنج مرتبه حمد و سوره بخواند و در ركعت ديگر يك حمد بخواند و سوره را تقسيم كند ، صحيح است .\r\nمسأله 355 : مستحب است پيش از ركوع دوّم ، چهارم ، ششم ، هشتم و دهم قنوت بخواند و اگر تنها يك قنوت پيش از ركوع دهم بخواند ، كافى است .\r\nمسأله 356 : هر يك از ركوع‌هاى نماز آيات ركن است ،\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nپس اگر عمداً يا سهواً كم يا زياد شود ، نماز باطل است .\r\nمسأله 357 : نماز آيات را مىتوان به جماعت خواند ، كه در اين صورت حمد و سوره‌ها را تنها امام جماعت مىخواند .\r\n\r\nنمازهاى مستحب « 1 »\r\nمسأله 358 : نمازهاى مستحب بسيار است و اين نوشته گنجايش تمام آنها را ندارد ، امّا برخى از آنها را كه اهميت بيشترى دارد ، مىآوريم :\r\n\r\nنماز عيد\r\nمسأله 359 : در دو عيد « فطر » و « قربان » خواندن نماز مخصوصِ عيد ، مستحب است .\r\n\r\nوقت نماز عيد\r\nمسأله 360 : وقت نماز عيد از طلوع آفتاب است تا ظهر .\r\nمسأله 361 : مستحب است در عيد فطر بعد از بلند شدن آفتاب ، افطار كنند و زكات فِطره « 2 » را هم بدهند ، سپس نماز عيد را بخوانند .\r\n\r\n\r\n","description":"","footnote":"\r\n( 1 ) . نماز مستحب را « نافِلَه » گويند .\r\n( 2 ) . زكات فطره يكى از واجب‌هاى مالى است كه روز عيد فطر بايد پرداخت شود . ( به مسألهء 382 مراجعه كنيد ) .\r\n","page_name":" 143 ","page_number":143},
  {"content":"\r\n\r\n\r\nچگونگى نماز عيد\r\nمسأله 362 : نماز عيد دو ركعت با نُه قنوت است و اين گونه خوانده مىشود : * در ركعت اوّل نماز پس از حمد و سوره بايد پنج تكبير گفته شود و بعد از هر تكبير يك قنوت و بعد از قنوت پنجم تكبير ديگرى گفته مىشود و سپس ركوع و دو سجده به جا آورده مىشود . * در ركعت دوّم پس از حمد و سوره چهار تكبير گفته مىشود و بعد از هر تكبير يك قنوت و بعد از قنوت چهارم تكبير ديگرى گفته مىشود و سپس ركوع و دو سجده و تشهد و سلام به جا آورده مىشود . * در قنوت‌هاى نماز عيد هر دعا و ذكرى بخوانند ، كافى است ، ولى بهتر است اين دعا را بخوانند : « اللّهُمَّ اهْلَ الْكِبْرِياءِ وَ الْعَظَمَةِ ، وَ اهْلَ الْجُودِ وَ الْجَبَروتِ ، و اهْلَ الْعَفْوِ وَ الرَّحْمَةِ ، وَ اهْلَ التَّقوى وَ الْمَغْفِرَةِ ، أَسْألُكَ بِحَقِّ هذَا الْيَومِ الَّذِي جَعَلْتَهُ لِلْمُسلِمينَ عيداً ، وَ لِمُحَمَّدٍ صَلَّى اللَّهُ عَلَيْهِ وَ آلِهِ ذُخْراً وَ شَرَفاً وَ كَرامَةً وَ مَزيداً ، انْ تُصَلِّىَ عَلَى مُحَمَّدٍ وَ آلِ مُحَمَّدٍ ، وَ انْ تُدخِلَنِي في كُلِّ خَيْرٍ ادْخَلْتَ فيهِ محَمَّداً وَ آلَ مُحَمَّدٍ ، وَ انْ تُخْرِجَنِي مِنْ كُلِّ سُوءٍ اخْرَجْتَ مِنْهُ مُحَمَّداً وَ آلَ مُحَمَّدٍ ، صَلَواتُكَ عَلَيْهِ وَ عَلَيْهِمْ ، اللّهُمَّ انّي أَسْألُكَ خَيْرَ ما سَألَك بهِ عِبادُك الصَّالِحُونَ وَ اعُوذُ بِك مِمَّا اسْتَعاذَ مِنْهُ عِبادُك الْمُخْلَصُونَ » .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nنافله‌هاى شبانه‌روزى\r\nنافله‌هاى شبانه‌روزى در غير روز جمعه 34 ركعت است كه از جملهء آنها يازده ركعت « نافلهء شب » و دو ركعت « نافلهء صبح » و دو ركعت « نافلهء عشا » مىباشد كه ثواب بسيار دارد . « 1 »\r\n\r\nنماز شب\r\nمسأله 363 : نماز شب 11 ركعت است كه بدين ترتيب خوانده مىشود : چهار تا دو ركعتى : به نيت نافلهء شب . دو ركعت : به نيت نافلهء شب . يك ركعت : به نيت نافلهء وَتْر .\r\n\r\nوقت نماز شب\r\nمسأله 364 : وقت نماز شب از نصف شب است تا اذان صبح و بهتر است نزديك اذان صبح خوانده شود .\r\nمسأله 365 : مسافر و كسى كه براى او سخت است نافلهء شب را بعد از نصف شب بخواند ، مىتواند آن را در اوّل شب بجاآورد .\r\n\r\n\r\n","description":"","footnote":"\r\n( 1 ) . براى آشنايى بيشتر با نافله‌هاى شبانه‌روزى به رسالهء توضيح المسائل مسألهء 764 مراجعه كنيد .\r\n","page_name":" 145 ","page_number":145},
  {"content":"\r\n\r\n\r\nنماز غُفيلَه\r\nمسأله 366 : يكى ديگر از نمازهاى مستحبى ، نماز « غُفيلَه » است كه بين نماز مغرب و عشا خوانده مىشود .\r\n\r\nكيفيّت نماز غفيله\r\nمسأله 367 : نماز غفيله دو ركعت است ، كه در ركعت اوّل پس از حمد ، بايد اين آيه خوانده شود :   وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ   ( سورهء انبياء / 87 ) و در ركعت دوّم پس از حمد ، اين آيه خوانده شود :  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  ( سورهء انعام / 59 ) و در قنوت آن ، اين دعا خوانده مىشود : « اللّهُمَّ انّي أَسأَلُكَ بِمَفاتِحِ الْغَيْبِ الّتِي لا يَعْلَمُهَا الَّا انْتَ انْ تُصَلِّيَ عَلَى محَمَّدٍ وَ آلِ مُحَمَّدٍ ، وَ أنْ تَفْعَل بى كذا و كذا . « 1 » اللّهُمَّ انْتَ وَلِيُّ نِعْمَتِي ، وَ الْقادِرُ عَلَى طَلِبَتيِ ، تَعْلَمُ حاجَتِي ، فَأسْأَلُكَ بِحَقِّ مُحَمّدٍ وَ آلِ مُحَمَّدٍ عَلَيْهِ و عَلَيْهِمُ السَّلامُ لَمَّا قَضَيْتَهَا لِي » .\r\n\r\n\r\n","description":"","footnote":"\r\n( 1 ) . به جاى كلمه « كذا و كذا » مىتواند حاجت‌هاى خود را از خدا بخواهد .\r\n","page_name":" 146 ","page_number":146},
  {"content":"\r\n\r\n\r\nروزه\r\nيكى ديگر از كارهاى واجب و برنامه‌هاى اسلام براى خودسازى انسانها « روزه » است ، روزه آن است كه انسان از اذان صبح تا مغرب براى اطاعت فرمان خداوند از برخى كارها كه شرح آنها خواهد آمد ، بپرهيزد .\r\n\r\nنيّت روزه\r\nمسأله 368 : روزه از عبادات است و بايد براى انجام فرمان خداوند بجا آورده شود و اين همان « نيّتِ » روزه است .\r\nمسأله 369 : انسان مىتواند در هر شبى از ماه رمضان براى روزهء فرداى آن نيّت كند و بهتر است كه شب اوّل ماه هم نيّت روزهء همه ماه را بنمايد .\r\nمسأله 370 : لازم نيست نيّت روزه را به زبان بگويد ، بلكه همين قدر كه براى انجام دستور خداوند عالم از اذان صبح تا مغرب كارى كه روزه را باطل مىكند انجام ندهد ، كافى است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nمُبطلات روزه\r\nمسأله 371 : روزه‌دار بايد از اذان صبح تا مغرب از برخى كارها بپرهيزد و اگر يكى از آنها را انجام دهد ، روزه‌اش باطل مىشود . به مجموعهء اين كارها « مُبطلاتِ روزه » مىگويند ، كه از جملهء آنهاست : * خوردن و آشاميدن . * رساندن غبار غليظ به حلق . * فرو بردن تمام سر در آب . * قى كردن . * دروغ بستن به خدا و پيامبر صلى الله عليه و آله و امامان معصوم عليهم السلام . * باقى ماندن بر جنابت و حيض و نفاس تا اذان صبح . * استمنا . بجز آنچه گفته شد ، كارهاى ديگرى نيز روزه را باطل مىكند كه براى آشنايى با آنها مىتوانيد به رسالهء توضيح المسائل ، مسألهء 1645 صفحهء 323 مراجعه كنيد .\r\n\r\nاحكام مُبطلات روزه\r\nخوردن و آشاميدن\r\nمسأله 372 : اگر روزه‌دار عمداً چيزى بخورد يا بياشامد ، روزه‌اش باطل مىشود .\r\nمسأله 373 : اگر كسى عمداً چيزى را كه لاى دندانش مانده\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاست فرو برد ، روزه‌اش باطل مىشود .\r\nمسأله 374 : فرو بردن آب دهان ، روزه را باطل نمىكند ، هر چند زياد باشد .\r\nمسأله 375 : اگر روزه‌دار به سبب فراموشى ( يادش نيست كه روزه است ) چيزى بخورد يا بياشامد ، روزه‌اش باطل نمىشود .\r\nمسأله 376 : انسان نمىتواند بخاطر ضعف روزه را بخورد ، ولى اگر ضعف او به قدرى است كه معمولًا نمىشود آن را تحمل كرد ، خوردن روزه اشكال ندارد . تزريق آمپول\r\nمسأله 377 : روزه دار بايد از تزريق سرم و آمپولى كه به جاى غذا به كار مىرود خوددارى كند ، ولى ساير آمپولها اشكال ندارد . رساندن غبار غليظ به حلق\r\nمسأله 378 : اگر روزه‌دار غبار غليظى به حلق برساند ، روزه‌اش باطل مىشود چه غبار خوراكىها باشد مانند آرد يا غير خوراكى مانند خاك .\r\nمسأله 379 : بخار غليظ و دود سيگار و تنباكو بنا بر احتياط واجب روزه را باطل مىكند . فرو بردن تمام سر در آب\r\nمسأله 380 : اگر روزه‌دار عمداً تمام سر را در آب فرو برد ،\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبنابر احتياط واجب روزه‌اش باطل مىشود .\r\nمسأله 381 : اگر روزه‌دار بىاختيار در آب بيفتد و تمام سر او را آب بگيرد يا فراموش كند كه روزه است و سر در آب فرو برد روزهء او باطل نمىشود ، ولى همين كه فهميد بايد فوراً سر را از آب بيرون آورد . قى كردن\r\nمسأله 382 : هرگاه روزه‌دار عمداً قى كند ، هر چند به سبب بيمارى باشد ، روزه‌اش باطل مىشود .\r\nمسأله 383 : اگر روزه‌دار نداند روزه است يا بىاختيار قى كند ، روزه‌اش باطل نمىشود .\r\n\r\nقضا و كفّارهء روزه\r\nروزهء قضا\r\nمسأله 384 : اگر كسى روزه ماه رمضان را به واسطهء عذرى ( بيمارى ، سفر و . . . ) نگيرد ، بايد بعد از ماه رمضان قضاى آن را بجا آورد . كفارهء روزه\r\nمسأله 385 : كسى كه بدون عذر روزهء خود را با يكى از مبطلات روزه باطل كند ، بايد قضاى آن را بجا آورده و يكى از اين كارها را نيز انجام دهد ، و اين همان كفارهء روزه است : * آزاد كردن يك بَرده .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n* دو ماه روزه گرفتن كه سى و يك روز آن بايد پىدرپى باشد . * سير كردن شصت فقير يا دادن يك مُدّ طعام « 1 » به هر يك از آنها . كسى كه كفّاره بر او واجب مىشود ، بايد يكى از كارهاى فوق را انجام دهد ، و چون امروزه « برده » به معناى فقهىِ آن يافت نمىشود ، مورد دوّم يا سوّم را انجام مىدهد و اگر هيچ يك از اينها برايش مقدور نيست ، بايد يا 18 روز روزه بگيرد و يا چند مدّ طعام ( به مقدارى كه مىتواند ) به فقير بدهد . و اگر هيچ‌كدام را نتواند انجام دهد ، هر قدر از اين دو را كه مىتواند عمل كند و اگر آن را هم نتواند انجام دهد ، بايد استغفار كند البته احتياط واجب آن است كه اگر بعداً بتواند ، كفّاره را بدهد .\r\n\r\nاحكام قضا و كفّارهء روزه\r\nمسأله 386 : لازم نيست قضاى روزه را فوراً بجا آورد ، ولى بنابر احتياط واجب بايد تا رمضان سال بعد ، انجام دهد .\r\nمسأله 387 : انسان نبايد در بجا آوردن كفاره كوتاهى كند ، ولى لازم نيست فوراً آن را انجام دهد و اگر چند سال بر آن بگذرد چيزى بر آن اضافه نمىشود .\r\nمسأله 388 : اگر به سبب عذرى مانند سفر ، روزه نگرفته و پس از رمضان عذر او بر طرف شود و تا رمضان سال بعد عمداً\r\n\r\n\r\n","description":"","footnote":"\r\n( 1 ) . مدّ طعام تقريباً ده سير ( 750 گرم ) گندم يا جو و مانند اينهاست .\r\n","page_name":" 151 ","page_number":151},
  {"content":"\r\n\r\nقضاى آن را بجا نياورد ، بايد علاوه بر قضا ، براى هر روز يك مُدّ طعام به فقير بدهد و اگر با عذر قضاى آن را بجا نياورد بنابر احتياط واجب ، علاوه بر قضا بايد يك مُدّ طعام هم به فقير بدهد .\r\nمسأله 389 : اگر به سبب بيمارى نتواند روزه بگيرد و آن بيمارى تا رمضان سال بعد طول بكشد قضاى آن ساقط مىشود ، ولى بايد براى هر روز يك مُد طعام به فقير بدهد .\r\n\r\nروزهء مسافر\r\nمسأله 390 : مسافرى كه بايد نمازهاى چهار ركعتى را در سفر دو ركعت بخواند ، نمىتواند در آن سفر روزه بگيرد ، ولى بايد قضاى آن را بجا آورد . و مسافرى كه نمازش را تمام مىخواند ؛ مثل كسى كه شغل او سفر است ، بايد در سفر روزه بگيرد .\r\nمسأله 391 : اگر روزه‌دار بعد از ظهر مسافرت كند ، بايد روزهء خود را تمام كند و صحيح است .\r\nمسأله 392 : اگر روزه‌دار پيش از ظهر مسافرت كند ، وقتى به « حدّ ترخّص » برسد ؛ يعنى به جايى برسد كه صداى اذان شهر را نشنود و ديوارهاى آن را نبيند ، بايد روزهء خود را باطل كند و اگر پيش از آن روزه را باطل كند ، علاوه بر قضا ، بنابر احتياط واجب كفّاره هم دارد .\r\nمسأله 393 : مسافرت در ماه رمضان اشكال ندارد ، ولى اگر براى فرار از روزه باشد ، مكروه است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمسأله 394 : اگر مسافر ، پيش از ظهر به وطنش برسد ، يا به جايى برسد كه مىخواهد ده روز در آنجا بماند ، چنانچه تا آن وقت ، كارى كه روزه را باطل مىكند انجام نداده ، بايد آن روز را روزه بگيرد و اگر انجام داده ، روزهء آن روز واجب نيست و بعداً بايد قضاى آن را بجا آورد .\r\nمسأله 395 : اگر مسافر بعد از ظهر به وطنش يا به جايى كه مىخواهد ده روز بماند برسد ، نبايد آن روز را روزه بگيرد .\r\n\r\nزكات فِطره\r\nمسأله 396 : پس از پايان يافتن ماه مبارك رمضان ؛ يعنى در روز عيد فطر ، بايد مقدارى از مال خود را به عنوان زكات فطره به فقير داد .\r\n\r\nمقدار زكات فطره\r\nمسأله 397 : مقدار زكات فطره براى خود انسان و كسانى كه نان‌خور او هستند ؛ مانند همسر و فرزند ، هر نفر يك صاع ( تقريباً سه كيلو ) مىباشد .\r\n\r\nجنس زكات فطره\r\nمسأله 398 : جنس زكات فطره ، گندم ، جو ، خرما ، كشمش ، برنج ، ذرّت و مانند اينهاست ، و اگر پول يكى از اينها داده شود كافى است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nخُمس\r\nيكى از وظايف اقتصادى مسلمانان ، پرداختن « خُمس » است كه در برخى از چيزها بايد 15 آنها را براى مصارف مشخصى به مرجع تقليد خود بپردازند .\r\nمسأله 399 : در هفت چيز ، خُمس واجب است : 1 - در آمد كسب . 2 - معدن . 3 - گنج . 4 - غنائم جنگى . 5 - جواهرى كه با فرو رفتن در دريا به دست آيد . 6 - مال حلال مخلوط به حرام . 7 - زمينى كه كافر ذِمّى « 1 » از مسلمانى بخرد .\r\n\r\n\r\n","description":"","footnote":"\r\n( 1 ) . مسيحيان و يهوديان و زردشتيانى كه با حاكم اسلامى پيمان بسته‌اند تا ماليات معينى را بپردازند و شرايط خاصى كه در كتاب‌هاى مفصل فقهى آمده ، پذيرفته‌اند و در عوض ، جان و مال آنها در امان است « كافر ذمّى » مىباشند .\r\n","page_name":" 154 ","page_number":154},
  {"content":"\r\n\r\nمسأله 400 : پرداخت خمس نيز مانند نماز و روزه از واجبات است و تمام افراد بالغ و عاقل كه يكى از موارد هفتگانه را داشته باشند ، بايد به آن عمل كنند . يكى از آن موارد كه اكثر افراد جامعه را در بر مىگيرد « خمسِ چيزى است كه از خرج سال انسان و خانواده‌اش زياد بيايد » . [ اسلام به كسب و كار افراد احترام گذاشته و تأمين نياز خودشان را بر پرداخت خمس مقدم داشته است ، بنابراين هر كس در طول سال مىتواند تمام مخارج مورد نياز خود را از درآمدش تأمين كند و در پايان سال اگر چيزى برايش اضافه نيامد ، پرداخت خمس بر او واجب نيست ، ولى پس از آنكه بطور متعارف و در حدّ نيازِ خود ، زندگى را گذراند ؛ يعنى نه در مصرف ، زياده‌روى كرد و نه بر خود تنگ گرفت ، اگر در پايان هم چيزى اضافه آمد ، 15 آنچه را كه اضافه آمده است بايد براى مصارف مشخصى بپردازد و 5 4 آن را براى خود نگه مىدارد .\r\n\r\nاحكام خمس\r\nمسأله 401 : تا خمس مال را ندهد ، نمىتواند در آن تصرف كند ؛ يعنى غذايى كه در آن خمس باشد نمىتواند بخورد و با پولى كه خمس آن را نداده ، نمىتواند چيزى بخرد .\r\nمسأله 402 : آذوقه‌اى كه از درآمد سال براى مصرف سالش خريده ؛ مانند برنج ، روغن و چاى ، اگر در آخر سال زياد بيايد ، بايد خمس آن را بدهد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمسأله 403 : اگر كودكِ غير بالغ سرمايه‌اى داشته باشد و از آن سودى به دست آيد ، ولىّ ( پدر و جدّ پدرى ) او به احتياط واجب بايد خمس آن را بپردازد .\r\n\r\nمصرف خمس\r\nمسأله 404 : خمس مال را بايد دو قسمت كرد ، نصف آن كه سهم امام زمان عليه السلام است بايد به مرجع تقليد خود يا نمايندهء او بپردازند و نصف ديگر را بنا بر احتياط واجب بايد با اجازه مرجع تقليد به سيد فقير يا سيد يتيم و يا سيدى كه در سفر درمانده است ، بدهند .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nزكات\r\nيكى ديگر از وظايف مهم اقتصادى مسلمانان ، پرداخت زكات است . از اهميت زكات همين بس كه در قرآن مجيد بارها پس از نماز آمده و نشانهء ايمان و عامل رستگارى دانسته شده است . در روايات متعددى كه از معصومين عليهم السلام نقل شده آمده است : « كسى كه از پرداخت زكات امتناع ورزد ، از دين خارج است » . زكات هم مانند خمس موارد معينى دارد ، يك قسم از آن هر سال در روز عيد فطر پرداخته مىشود و تنها بر كسانى كه قدرت پرداخت آن را ( از نظر مالى ) دارند واجب است ، مسائل اين نوع از زكات در پايان بحث روزه گذشت . قسم ديگر ، زكات اموال است ، ولى چنين نيست كه تمام اموال مردم مشمول اين قانون باشد ، بلكه تنها نُه چيز است كه زكات دارد .\r\nمسأله 405 : اموالى كه پرداخت زكات آنها واجب مىباشد\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nعبارت است از : گندم ، جو ، خرما ، كشمش ، شتر ، گاو ، گوسفند ، طلا و نقره .\r\nمسأله 406 : زكات در صورتى واجب مىشود كه مورد زكات به حدّ نصاب برسد . نصاب هر يك و مقدار زكات آنها در جدول زير آمده است :\r\nر / نوع مال / نصاب / مقدار زكات\r\n1 / گندم / 847 كيلوگرم / * 10 / 1 ، در صورتى كه با آب باران و آب رودخانه آبيارى شده است * 20 / 1 ، در صورتى كه با آب دستى و دلو و موتورپمپ آبيارى شده است .\r\n* 40 / 3 ، در صورتى كه با هر دو آبيارى شده است .\r\n2 / جو / 847 كيلوگرم / * 10 / 1 ، در صورتى كه با آب باران و آب رودخانه آبيارى شده است * 20 / 1 ، در صورتى كه با آب دستى و دلو و موتورپمپ آبيارى شده است .\r\n* 40 / 3 ، در صورتى كه با هر دو آبيارى شده است .\r\n3 / خرما / 847 كيلوگرم / * 10 / 1 ، در صورتى كه با آب باران و آب رودخانه آبيارى شده است * 20 / 1 ، در صورتى كه با آب دستى و دلو و موتورپمپ آبيارى شده است .\r\n* 40 / 3 ، در صورتى كه با هر دو آبيارى شده است .\r\n4 / كشمش / / * 10 / 1 ، در صورتى كه با آب باران و آب رودخانه آبيارى شده است * 20 / 1 ، در صورتى كه با آب دستى و دلو و موتورپمپ آبيارى شده است .\r\n* 40 / 3 ، در صورتى كه با هر دو آبيارى شده است .\r\n5 / شتر / اولين نصاب / يك گوسفند\r\n5 / شتر / تا 25 شتر / هر 5 شتر يك گوسفند\r\n5 / شتر / 26 شتر / يك شتر\r\n6 / گاو / 30 گاو / يك گوسالهء يك ساله\r\n7 / گوسفند / 40 گوسفند / يك گوسفند\r\n8 / طلا / 15 مثقال / 40 / 1\r\n9 / نقره / 105 مثقال / 40 / 1\r\nيادآورى : شتر ، گاو و گوسفند ، نصابهاى ديگرى نيز دارد كه براى آشنايى با آنها مىتوانيد به رسالهء توضيح المسائل ، مسألهء 1978 به بعد مراجعه كنيد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nاحكام زكات\r\nمسأله 407 : اگر حيوان در تمام سال از علف بيابان بچرد ، زكات آن واجب است . پس اگر در تمام سال يا مدّتى از آن ، از علف چيده شده يا كاشته شده بخورد ، زكات ندارد .\r\nمسأله 408 : زكات طلا و نقره در صورتى واجب است كه به صورت سكّه‌اى باشد كه معاملهء با آن رواج دارد ، بنابراين آنچه امروزه بانوان به عنوان زيور استفاده مىكنند ، زكات ندارد .\r\nمسأله 409 : پرداخت زكات از عبادات است و بايد آنچه مىپردازد به نيّت زكات و با قصد قربت باشد .\r\n\r\nمصرف زكات\r\nمسأله 410 : مصرف زكات هشت مورد است كه مىتوان آن را در تمام يا برخى موارد آن مصرف كرد و بعضى از آن موارد بدين قرار است : فقير و مسكين . بدهكارى كه نمىتواند قرض خود را بدهد . غير مسلمانانى كه اگر به آنها زكات داده شود ، به دين اسلام مايل مىشوند يا در جنگ به مسلمانان كمك مىكنند . در راه خدا ؛ يعنى در كارهايى كه نفع آن به عموم مسلمانان مىرسد و آنچه براى اسلام نفع داشته باشد ؛ مانند ساختن جاده ، پل و مسجد . « 1 »\r\n\r\n\r\n","description":"","footnote":"\r\n( 1 ) . براى آشنايى با ساير موارد مصرف زكات مىتوانيد به رسالهء توضيح المسائل مسألهء 1993 مراجعه كنيد .\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n\r\nاحكام خريدوفروش\r\nمسأله 411 : يادگرفتن احكام معامله به مقدارى كه مورد احتياج مىباشد ، واجب است .\r\nمسأله 412 : خريدوفروش آلات لهو كه فقط در حرام استفاده مىشود ، حرام است .\r\nمسأله 413 : اگر چيزى را كه مىتوان استفاده حلال از آن بُرد به اين شرط بفروشد كه در حرام مصرف كنند ؛ مثلًا انگور را به اين قصد بفروشد كه از آن شراب تهيه نمايند ، معامله آن حرام و بنا بر احتياط واجب باطل است .\r\nمسأله 414 : خريد و فروش ، نگهدارى ، نوشتن ، خواندن و درس دادن كتاب‌هاى گمراه‌كننده حرام است ، مگر زمانى كه براى هدفى صحيح باشد ؛ مثلًا براى پاسخ دادن به اشكال‌هاى آن .\r\nمسأله 415 : فروختن جنسى كه با چيز ديگر مخلوط است ، در صورتى كه آن چيز معلوم نباشد و فروشنده هم به خريدار نگويد ، حرام است ؛ مثلًا شير را با آب مخلوط كند و بفروشد\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n( اين عمل را غشّ در معامله مىگويند ) .\r\nمسأله 416 : در معامله بايد خصوصيات جنسى كه مورد خريدوفروش واقع مىشود معلوم باشد ، ولى گفتن خصوصياتى كه گفتن و نگفتن آنها تأثيرى در ميل و رغبت مردم نسبت به آن كالا ندارد ، لازم نيست .\r\nمسأله 417 : خريدوفروش دو كالاى همجنس ، كه با وزن يا پيمانه مىفروشند ، به زيادتر « رِبا » و حرام است ؛ مثلًا يك تُن گندم بدهد و يك تن و 200 كيلوگرم گندم بگيرد . يا يك مَن برنج بدهد و يك مَن برنج و صد تومان بگيرد .\r\nمسأله 418 : مستحب است فروشنده در قيمت بين مشترىها فرق نگذارد و در قيمت جنس سختگيرى نكند و درخواست بهم زدن معامله را بپذيرد .\r\nمسأله 419 : قسم خوردن در معامله اگر راست باشد مكروه و اگر دروغ باشد حرام است .\r\n\r\nبهم زدن معامله\r\nمسأله 420 : در برخى موارد فروشنده يا خريدار مىتوانند معامله را بهم بزنند كه از جمله آنهاست : * خريدار يا فروشنده گول خورده باشد . * در هنگام معامله توافق كرده‌اند كه تا مدت معينى ، هر دو يا يكى از آنها بتوانند معامله را بهم بزنند ؛ مثلًا هنگام خريدوفروش بگويند : هر كس پشيمان شد تا سه روز ديگر مىتواند پس بدهد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n* خريدار و فروشنده از محل معامله متفرق نشده باشند ؛ مثلًا از صاحب مغازه كالايى را خريدارى كرده ، قبل از آنكه آن محل را ترك كند مىتواند آن را پس دهد . * كالايى كه خريده است معيوب بوده و بعد از معامله بفهمد . * فروشنده براى كالاى خود كه خريدار آن را نديده ، خصوصياتى را بيان كرده و بعداً معلوم شود آنگونه نبوده است ؛ مثلًا بگويد اين دفتر 200 برگ است بعداً معلوم شود كمتر است .\r\nمسأله 421 : اگر بعد از معامله عيب مال را بفهمد و فوراً آن را بهم نزند بنابر احتياط واجب ديگر حق بهم زدن معامله را ندارد ، مگر زمانى كه حكم مسأله را نمىدانسته است .\r\n\r\nقَرض\r\nقرض دادن از كارهاى مستحبى است كه در قرآن و روايات ، راجع به آن سفارش فراوان شده است و قرض دهنده در روز قيامت پاداش بسيارى خواهد داشت .\r\n\r\nاقسام قرض\r\n1 - مدت دار : يعنى هنگام قرض دادن مشخص شده است كه قرض‌گيرنده چه موقع بدهى را بپردازد . 2 - بدون مدت : قرضى كه زمان پرداخت ، در آن مشخص نشده است .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nاحكام قرض\r\nمسأله 422 : اگر قرض مدت‌دار باشد طلبكار نمىتواند پيش از تمام شدن آن مدت ، طلب خود را درخواست كند .\r\nمسأله 423 : اگر قرض مدت‌دار نباشد ، طلبكار هر وقت بخواهد مىتواند طلب خود را درخواست كند .\r\nمسأله 424 : اگر زمان پرداخت بدهى فرا رسيده يا قرض بدون مدت بوده و طلبكار نيز طلب خود را مطالبه نمايد ، واجب است كه بدهكار در صورت توانايى بدهى خود را بپردازد و اگر به تأخير اندازد ، گناه كار است .\r\nمسأله 425 : اگر قرض دهنده شرط كند كه پس از مدتى ، مثلًا يك سالِ ديگر ، زيادتر بگيرد و يا كارى براى او انجام دهد ، رِبا و حرام است مثلًا يكصد هزار تومان بدهد و شرط كند كه پس از يك سال يكصد و بيست هزار تومان بگيرد .\r\nمسأله 426 : اگر قرض دهنده شرط نكرده باشد كه زيادتر بگيرد ولى خود بدهكار زيادتر از آنچه قرض كرده پس بدهد ، اشكال ندارد ، بلكه مستحب است .\r\n\r\nامانتدارى\r\nاگر انسان مالِ خود را به كسى بدهد و بگويد : نزد تو امانت باشد ، و او هم قبول كند ، بايد به احكام امانتدارى عمل كند .\r\n\r\nاحكام امانتدارى\r\nمسأله 427 : كسى كه نمىتواند از امانت نگهدارى كند ، بنابر\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاحتياط واجب جايز نيست چيزى را به امانت قبول كند .\r\nمسأله 428 : كسى كه چيزى را امانت مىگذارد ، هر وقت بخواهد مىتواند آن را پس بگيرد و كسى كه امانت را قبول مىكند ، هر وقت بخواهد مىتواند آن را به صاحبش برگرداند .\r\nمسأله 429 : كسى كه امانت را قبول مىكند ، اگر براى آن جاى مناسبى ندارد ، بايد جاى مناسبى تهيه كند ؛ مثلًا اگر امانت پول است و در خانه نمىتواند نگهدارى كند ، به بانك بسپارد .\r\nمسأله 430 : امانتدار بايد طورى از امانت نگهدارى كند كه مردم نگويند در امانت خيانت و يا در نگهدارى آن كوتاهى كرده است .\r\nمسأله 431 : هرگاه امانت مردم از بين برود : الف : اگر امانتدار در نگهدارى آن كوتاهى كرده باشد ؛ بايد عوض آن را به صاحبش بدهد . ب : اگر در نگهدارى آن كوتاهى نكرده و بطور اتفاقى آن مال از بين رفته ؛ مثلًا آن را سيل برده است ، امانتدار ضامن نمىباشد و لازم نيست عوض آن را بدهد .\r\nمسأله 432 : امانتدار نمىتواند از امانت استفاده كند ، مگر با اجازهء صاحب آن .\r\n\r\nعاريه\r\nعاريه آن است كه انسان مال خود را به ديگرى بدهد كه از آن استفاده كند و در عوض ، چيزى هم از او نگيرد ؛ مثل آن كه دوچرخهء خود را به كسى مىدهد تا با آن به منزلش برود و برگردد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمسأله 433 : كسى كه چيزى عاريه داده ، هر وقت بخواهد مىتواند آن را پس بگيرد و كسى هم كه عاريه كرده ، هر وقت بخواهد مىتواند آن را پس بدهد ، البته در صورت اول اگر پس گرفتن عرفاً موجب خسارت عاريه‌گيرنده شود ، بنا بر احتياط واجب بايد مهلت بدهد .\r\nمسأله 434 : هرگاه مالى را كه عاريه كرده از بين برود يا معيوب شود : اگر در نگهدارى از آن كوتاهى ننموده يا در استفادهء از آن زياده روى نكرده است ، ضامن نيست . ولى اگر در نگهدارى آن كوتاهى كرده و يا در استفاده از آن زياده‌روى كرده باشد ، بايد خسارت آن را بپردازد .\r\nمسأله 435 : اگر قبلًا شرط كرده باشند كه هرگونه خسارت بر آن مال وارد شود عاريه‌كننده ضامن است ، بايد آن خسارت را بپردازد .\r\n\r\nاشياء پيدا شده يا گم شده\r\nمسأله 436 : اگر شخصى چيزى پيدا كند ولى برندارد ، وظيفهء خاصى بر عهده‌اش نمىآيد .\r\nمسأله 437 : اگر چيزى پيدا كند و بردارد ، احكام خاصى دارد به اين شرح : اگر قيمت آن كمتر از 6 / 12 نخود نقرهء سكه‌دار « 1 » است و آن چيز نشانه داشته باشد و صاحب آن معلوم نباشد مىتواند براى\r\n\r\n\r\n","description":"","footnote":"\r\n( 1 ) . قيمت 6 / 12 نخود نقره ، هم اكنون در بازار در حدود 3100 ريال است ( بهار 1381 هجرى شمسى ) .\r\n","page_name":" 166 ","page_number":166},
  {"content":"\r\n\r\nخودش بردارد ، ولى هر وقت صاحبش پيدا شد ، بنابر احتياط واجب بايد عوض آن را به او بدهد . و اگر قيمت آن كمتر از 6 / 12 نخود نقرهء سكه‌دار نيست و نشانه‌اى دارد كه مىتواند با آن صاحبش را پيدا كند ، بايد تا يك هفته هر روز و بعد از آن هفته‌اى يك بار اعلام كند و چنانچه تا يك سال اعلام كرد و صاحبش پيدا نشد مىتواند به قصد آنكه : « هرگاه صاحبش پيدا شد به او بدهد » براى خودش بردارد يا براى او نگهدارى كند كه هر وقت پيدا شد به او بدهد و يا از طرف صاحبش صدقه بدهد ، ولى احتياط مستحب آن است كه از طرف صاحبش به فقير غير سيّد صدقه بدهد .\r\nمسأله 438 : اگر مىداند اعلام كردن فايده ندارد و يا از پيدا شدن صاحبش نااميد است ، به نحوى كه اعلام كردن بيهوده شمرده مىشود ، اعلام لازم نيست .\r\nمسأله 439 : اگر كفش انسان را ببرند و كفش ديگرى به جاى آن مانده باشد ، چنانچه مىداند كفشى كه مانده ، مالِ كسى است كه كفش او را برده ، و بداند كه عمداً برده است و راضى است كه كفشش را در عوض آن بردارند و دسترسى هم به او ندارد ، در صورتى كه از پيدا شدن صاحبش مأيوس است يا برايش مشقّت داشته باشد ، مىتواند آن را به جاى كفش خودش بردارد ، ولى اگر قيمت آن كفش بيشتر از قيمت كفش خودش باشد ، بايد هر وقت صاحب آن پيدا شد ، زيادى قيمت را به او بدهد و چنانچه از پيدا شدن صاحبش نااميد شود ، بايد زيادى قيمت را از طرف او به فقير غير سيد صدقه بدهد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمسأله 440 : اگر كسى كه كفش او را برده‌اند ، احتمال دهد كه عمداً كفش او را نبرده‌اند يا احتمال دهد كفشى كه مانده ، مالِ كسى نيست كه كفش او را برده ، و دسترسى به او نيست ، بايد صاحبش را جستجو كند و چنانچه از پيدا كردن وى نااميد شود ، در صورتى كه قيمت آن از 6 / 12 نخود نقره سكه دار كمتر باشد مىتواند براى خود بردارد و اگر بيشتر باشد بايد تا يك سال اعلان كند و بعد از يك سال بنابر احتياط واجب با اجازهء حاكم شرع از طرف صاحبش به فقير غير سيّد صدقه بدهد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nغَصب\r\n« غصب » آن است كه انسان ، به ناحق و از روى ظلم و ستم ، بر اموال ديگران يا حقوق آنان مسلط شود . غصب از گناهان بزرگ است و انجام دهندهء آن در قيامت به عذاب سخت گرفتار مىشود .\r\nمسأله 441 : اگر انسان چيزى را غصب كند ، علاوه بر آنكه كار حرامى كرده ، بايد آن را به صاحبش برگرداند و اگر آن چيز از بين برود ، بايد عوض آن را به او بدهد .\r\nمسأله 442 : اگر چيزى را كه غصب كرده ، خراب كند ، بايد تفاوت قيمت آن را هم بدهد .\r\nمسأله 443 : اگر چيزى را كه غصب كرده ، تغييرى در آن داده كه از اولش بهتر شده باشد ؛ مثل اينكه دوچرخه غصب شده را تعمير كرده ، اگر صاحب مال بگويد : آن را به همين صورت بده ، بايد به او بدهد ، و نمىتواند براى زحمتى كه كشيده مزد بگيرد ، و حق ندارد آن را تغيير دهد كه مثل اولش بشود .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nخوردن و آشاميدن\r\nخداوند بزرگ طبيعتِ زيبا و بعضى حيوانات و ميوه‌ها و سبزيجات را در اختيار انسان‌ها قرار داده است ، تا از آنها براى خوردن و آشاميدن و پوشاك و مسكن و ساير نيازهاى خود استفاده كنند ، ولى براى حفظ جان انسانها و سلامتى جسم و روح آنها و بقاى نسل و احترام به حقوق ديگران ، قوانين و مقرراتى قرار داده است كه در اين قسمت با برخى از آنچه كه در رابطه با خوراكيها و آشاميدنىها است ، آشنا مىشويد .\r\nمسأله 444 : خوردن چيزى كه موجب مرگ مىشود يا براى انسان ضرر كلى دارد ، حرام است .\r\nمسأله 445 : خوردن و آشاميدنِ چيز نجس حرام است .\r\nمسأله 446 : خوردن گِل حرام است .\r\nمسأله 447 : خوردن كمى از تربت سيد الشهداء عليه السلام براى شفا يافتن اشكال ندارد ، ولى بهتر است كه تربت را در مقدارى آب حل نمايند تا مستهلك شود و بعد آن را بياشامد .\r\nمسأله 448 : بر هر مسلمانى واجب است مسلمان ديگرى را\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nكه نزديك است از گرسنگى يا تشنگى بميرد ، غذا و آب داده و از مرگ نجات دهد .\r\n\r\nآداب غذا خوردن\r\nمسأله 449 : اين كارها در رابطه با غذا خوردن مستحب است : 1 - دستها را قبل از غذا و پس از آن بشويد . 2 - در اوّل غذا « بِسم اللَّه » و در پايان « الحمدُ للَّه » بگويد . 3 - با دست راست غذا بخورد . 4 - لقمه را كوچك بردارد . 5 - غذا را خوب بجود . 6 - ميوه‌ها و سبزيجات را پيش از خوردن با آب بشويد . 7 - اگر چند نفر سر سفره نشسته‌اند ، هر كسى از غذاى جلوى خودش بخورد . 8 - ميزبان پيش از همه شروع به غذا خوردن كند و بعد از همه دست بكشد .\r\nمسأله 450 : اين كارها در رابطه با غذا خوردن مكروه است : 1 - در حال سيرى غذا خوردن . 2 - پرخورى ( زياد غذا خوردن ) . 3 - نگاه كردن به صورت ديگران هنگام غذا خوردن . 4 - خوردن غذاى داغ . 5 - فوت كردن به غذايى كه مىخورد . 6 - پاره كردن نان با كارد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n7 - گذاشتن نان زير ظرف غذا و هر گونه بىاحترامى به آن . 8 - دور انداختن ميوه ، پيش از آنكه كاملًا آن را بخورد .\r\n\r\nآدابِ آب نوشيدن\r\nمسأله 451 : در نوشيدن آب اين امور مستحب است : 1 - در روز ، ايستاده آب بخورد . 2 - پيش از آشاميدن آب « بِسمِ اللَّه » و بعد از آن « الحَمدُ للَّه » بگويد . 3 - به سه نفس آب بياشامد . 4 - پس از آشاميدن آب ، حضرت امام حسين عليه السلام و خاندان و ياران او را ياد و قاتلان ايشان را لعن كند .\r\nمسأله 452 : در نوشيدن آب اين امور مكروه است : 1 - زياد آشاميدن . 2 - آشاميدن آب بعد از غذاى چرب . 3 - با دست چپ آب نوشيدن . 4 - در شب ، ايستاده آب نوشيدن .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nاحكام سر بريدن حيوان\r\nمسأله 453 : دستور سر بريدن حيوان آن است كه حلقوم ( مجراى نفس ) و مرى ( مجراى غذا ) و دو شاهرگ را كه در دو طرف حلقوم است و به آنها اوداج اربعه ( چهار رگ ) گفته مىشود از پايين برآمدگى زير گلو به طور كامل ببُرند و اگر آنها را بشكافند ، كافى نيست .\r\n\r\nشرايط سر بريدن حيوان\r\nمسأله 454 : سر بريدن حيوان ( ذِبح ) شش شرط دارد : 1 - كسى كه سر حيوان را مىبُرد ، مسلمان باشد . 2 - سر حيوان را با ابزار آهنى ببرد . 3 - هنگام بريدن ، صورت ، دست ، پا و شكم حيوان رو به قبله باشد . 4 - هنگام سر بريدن حيوان ، نام خدا را ببرد و اگر تنها « بسم اللَّه » را بگويد ، كافى است . 5 - حيوان پس از سر بريدن حركتى بكند كه معلوم شود\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nزنده بوده يا آنكه به اندازهء معمول خون از بدنش بيرون آيد ، البته اين حكم در صورتى است كه زنده بودن آن حيوان در حال ذبح مشكوك باشد و در غير اين صورت لزومى ندارد . 6 - كشتن حيوان از محل سر بريدن باشد و بنا بر احتياط واجب ، جايز نيست كارد را پشت گردن فرو نموده و به طرف جلو بياورد كه گردن از پشت بريده شود .\r\n\r\nشكار با اسلحه\r\nمسأله 455 : اگر حيوان حلال گوشت وحشى را با شرايطى كه بيان مىشود ، با اسلحه شكار كنند و بميرد پاك و حلال خواهد بود : * اسلحهء شكار ، مثل كارد و شمشير ، برنده باشد يا مثل نيزه و تير ، تيز باشد كه به سبب تيز بودن ، بدن حيوان را پاره كند . * كسى كه حيوان را شكار مىكند ، مسلمان باشد . * اسلحه را براى شكار به كار ببرد ، پس اگر جاى ديگر را نشانه بگيرد و بطور اتفاقى به حيوان بخورد ، حلال نيست . * هنگام به كار بردن اسلحه ( مثلًا هنگام رها كردن تير ) نام خدا را ببرد . * پس از زدن حيوان ، با شتاب به سوى حيوان برود ، و هنگامى به حيوان برسد ، كه مُرده باشد و يا به مقدار سر بريدن آن وقت نباشد . بنابراين اگر هنوز نمرده ، و وقت براى سر بريدن آن باشد ولى سر آن را نبُرد تا بميرد ، حرام است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nصيد ماهى\r\nمسأله 456 : اگر ماهى پولك‌دار را زنده از آب بگيرند و بيرون آب بميرد ، پاك و خوردن آن حلال است . ولى اگر در آب بميرد ، گرچه بدنش پاك است ولى خوردن آن حرام مىباشد ، مگر اينكه در تور ماهيگير در آب بميرد كه در آن صورت خوردن آن حلال است .\r\nمسأله 457 : ماهيهايى كه پولك ندارند ، اگر چه زنده از آب بگيرند و بيرون آب بميرد ، حرام است .\r\nمسأله 458 : كسى كه ماهى را صيد مىكند ، لازم نيست مسلمان باشد و لازم نيست نام خدا را ببرد ، ولى مسلمان بايد بداند كه آن را زنده گرفته و در خارج آب مرده است .\r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\n\r\nازدواج\r\n\r\nنگاه كردن\r\nيكى از نعمت‌هاى الهى ، قدرت بينايى است . انسان بايد از اين نعمت بزرگ در راه كمال و ترقّى خود و همنوعانش استفاده كند و آن را از نگاه به نامحرمان بازدارد ، گرچه نگاه به طبيعت و زيبايىهاى آن ، اگر تجاوز به حقوق ديگران نباشد اشكال ندارد ، ولى حفظِ ديده از نگاه به ديگران و حفظ خود از نگاه نامحرمان ، احكام خاصى دارد كه در اين بخش به برخى از آنها مىپردازيم :\r\n\r\nمَحرم و نامحرم\r\nمسأله 459 : مَحرم كسى است كه در نگاه به او ، محدوديتى كه نسبت به ساير افراد هست ، نمىباشد و ازدواج با او نيز حرام است .\r\nمسأله 460 : اين افراد بر پسرها و مردان محرمند : * مادر و مادربزرگ .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n* دختر و دختر فرزند ( نوه ) و فرزندان او . * خواهر . * خواهرزاده ( دختر خواهر ) و فرزندان او . * برادرزاده ( دختر برادر ) و فرزندان او . * عمّه ( عمهء خودش و عمهء پدر و مادرش ) . * خاله ( خالهء خودش و خالهء پدر و مادرش ) . اين دسته از افراد به سبب خويشاوندى نَسَبى با هم محرمند . گروهى ديگر هم به سبب ازدواج بر پسرها و مردها محرم مىشوند ، از جمله آنهاست : * همسر . * مادرِ زن و مادر بزرگ او . * زن پدر ( نامادرى ) . * زن پسر ( عروس ) . امّا زن برادر و خواهر زن نامحرمند .\r\nمسأله 461 : اين افراد بر دخترها و زنان محرمند : * پدر و پدر بزرگ . * پسر و پسرِ فرزند ( نَوه ) و فرزندان او . * برادر . * خواهرزاده ( پسر خواهر ) و فرزندان او . * برادرزاده ( پسر برادر ) و فرزندان او . * عمو ( عموى خودش و عموى پدر و مادرش ) . * دايى ( دايى خودش و دايى پدر و مادرش ) . اين دسته از افراد به سبب خويشاوندى نَسَبى محرم هستند .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nگروهى ديگر هم به سبب ازدواج بر دخترها و بانوان محرم مىشوند ، از جمله آنهاست : * شوهر . * پدر شوهر و پدربزرگ شوهر . * شوهر دختر ( داماد ) . امّا شوهر خواهر و برادر شوهر محرم نيستند . بجز افرادى كه بيان شد ممكن است كسان ديگرى نيز به سبب ازدواج ، با شرايط خاصى بر يكديگر محرم شوند كه در كتابهاى مفصّل فقهى آمده است .\r\nمسأله 462 : اگر زنى با شرايطى كه در كتابهاى فقهى آمده است ، بچه‌اى را شير دهد ، آن بچه بر آن زن و افراد ديگر محرم مىشود كه جهت آشنايى بيشتر مىتوانيد به رسالهء توضيح المسائل ، مراجعه كنيد .\r\n\r\nاحكام نگاه به ديگران\r\nمسأله 463 : بجز زن و شوهر ، نگاه كردن هر انسانى به فرد ديگر ، اگر براى لذّت بردن باشد حرام است ، خواه همجنس باشد ؛ مانند نگاه مرد به مرد ديگر يا غير همجنس ؛ مانند نگاه مرد به زن و خواه از محارم باشد يا غير محارم و به هر جاى بدن باشد ، همين حكم را دارد .\r\nمسأله 464 : پسرها و مردان مىتوانند به تمام بدن زنانى كه بر آنها محرم هستند بجز عورت ، بدون قصد لذّت بردن نگاه كنند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمسأله 465 : پسرها و مردان نمىتوانند به بدن و موى زن نامحرم نگاه كنند ولى نگاه كردن به دستها تا مچ و صورت به مقدارى كه در وضو بايد شسته شود ، اگر به قصد لذّت بردن نباشد ، اشكال ندارد .\r\nمسأله 466 : دخترها و بانوان مىتوانند بدون قصد لذّت بردن ، به سر و صورت و گردن مرد نامحرم به مقدارى كه بطور متعارف نمىپوشانند ، نگاه كنند .\r\n\r\nچند مسأله دربارهء ازدواج\r\nمسأله 467 : كسى كه به واسطه نداشتن همسر به حرام مىافتد ؛ مثلًا به نامحرم نگاه مىكند ، واجب است ازدواج كند .\r\nمسأله 468 : در ازدواج بايد صيغهء مخصوص آن خوانده شود و تنها راضى بودن دختر و پسر و علاقه داشتن كافى نيست بنابراين ، خواستگارى تا زمانى كه صيغهء ازدواج خوانده نشده ، سبب محرم شدن نيست و با ساير زنان نامحرم تفاوتى ندارد .\r\nمسأله 469 : اگر يك حرفِ عقد ازدواج ، غلط خوانده شود به طورى كه معناى آن عوض شود ، عقد باطل است .\r\nمسأله 470 : با دخترى كه خواهر يا زن برادر انسان از شير برادرش او را شير كامل داده ، نمىتوان ازدواج كرد . همچنين است اگر خواهر زاده يا برادر زاده يا نوهء خواهر يا نوهء برادر انسان آن دختر را شير داده باشد .\r\nمسأله 471 : اگر شخص بالغى با پسر نابالغى لواط كند ، مادر ،\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nخواهر و دخترِ پسر بر او حرام مىشود . ولى اگر هر دو بالغ باشند يا هر دو نابالغ باشند يا مفعول بالغ باشد يا شك كند بالغ بوده يا شك كند دخول شده يا نه ، بر او حرام نمىشود .\r\nمسأله 472 : اگر كسى با زنى غير از عمه و خاله خود زنا كند ، احتياط واجب آن است كه با دختر او ازدواج نكند . ولى اگر زنى را عقد نمايد و با او نزديكى كند بعد با مادر او زنا كند آن زن بر او حرام نمىشود و اگر پيش از آنكه با او نزديكى كند با مادر او زنا نمايد ، احتياط واجب آن است كه از آن زن جدا شود .\r\n\r\nاحكام سلام كردن\r\nمسأله 473 : سلام كردن به ديگران مستحب ، ولى جواب آن واجب است .\r\nمسأله 474 : سلام كردن به كسى كه در حال خواندن نماز مىباشد ، مكروه است .\r\nمسأله 475 : اگر كسى به نمازگزار سلام كند ، بايد همانطور كه او سلام كرده جواب دهد ؛ مثلًا اگر گفته : « سلام عليكم » در جوابِ او بگويد : « سلام عليكم » ، ولى در جواب « عليكم السلام » بگويد : « سلام عليكم » .\r\nمسأله 476 : كسى كه نماز مىخواند ، جايز نيست به ديگران سلام كند .\r\nمسأله 477 : سلام را بايد فوراً جواب داد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمسأله 478 : اگر دو نفر همزمان به يكديگر سلام كنند ، بر هر يك واجب است كه جواب سلام ديگرى را بدهد .\r\nمسأله 479 : سلام كردن به كافر مكروه است و اگر او به مسلمانى سلام كند ، احتياط واجب آن است كه در جواب او بگويد : « عليك » و يا فقط بگويد : « سلام » .\r\n\r\nآداب سلام كردن\r\nمسأله 480 : مستحب است سواره به پياده و ايستاده به نشسته و گروه اندك به گروه زياد و كوچك به بزرگ سلام كند .\r\nمسأله 481 : مستحب است در غير نماز جواب سلام را بهتر از آن بدهد ، پس اگر كسى بگويد : « سلام عليكم » مستحب است در جوابش بگويد : « سلامٌ عليكم و رحمة اللَّه » .\r\nمسأله 482 : سلام كردن مرد به زن مكروه است ، مخصوصاً به زن جوان .\r\n\r\nاحكام قرآن\r\nمسأله 483 : قرآن هميشه بايد پاك و تميز باشد و نجس كردن خط و ورق قرآن حرام است و اگر نجس شود بايد فوراً آن را آب بكشند .\r\nمسأله 484 : اگر جلد قرآن نجس شود و بىاحترامى به قرآن باشد ، بايد آن را آب بكشند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nلَمس كردن خطوط قرآن\r\nمسأله 485 : رساندن جايى از بدن به نوشتهء قرآن براى كسى كه وضو ندارد ، حرام است .\r\nمسأله 486 : در لمس نوشتهء قرآنى فرقى بين آيات و كلمات ، بلكه حروف و حتى حركات آن نيست .\r\nمسأله 487 : در چيزى كه قرآن بر آن نوشته شده است ، بين كاغذ و زمين و ديوار و پارچه فرقى نيست .\r\nمسأله 488 : در نوشتهء قرآنى فرقى نيست كه با قلم نوشته شده باشد يا چاپ يا گچ و يا چيز ديگر .\r\nمسأله 489 : اگر نوشتهء قرآنى در قرآن هم نباشد ، لمس آن حرام است . پس اگر آيه‌اى از قرآن در كتاب ديگرى نوشته شده باشد ، بلكه اگر كلمه‌اى از آن در كاغذى باشد ، يا نصف كلمه‌اى از آن از برگ قرآن يا كتاب ديگرى بريده شده باشد ، بازهم لمس آن بدون وضو حرام است .\r\nمسأله 490 : موارد زير ، لمس نوشتهء قرآن به حساب نمىآيد و حرام نمىباشد : * لمس آن از پشت شيشه يا پلاستيك . * لمس ورق قرآن و جلد آن و اطراف نوشته‌ها . * لمس ترجمهء قرآن به هر لغتى باشد ، ( البته لمس اسم خداوند به هر لغتى كه باشد ، براى كسى كه وضو ندارد حرام است ، مانند كلمهء خدا ) .\r\nمسأله 491 : كلماتى كه مشترك بين قرآن و غير قرآن است ، مانند « مؤمن » ، « الّذين » اگر نويسنده به قصد قرآن نوشته باشد\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nلمس آن بدون وضو حرام است .\r\nمسأله 492 : لمس خطوط قرآن بر جُنب ، حرام است .\r\nمسأله 493 : انسان جُنب نبايد سوره‌هاى سجده‌دار قرآن را بخواند ( تفصيل آن در مسأله 111 گذشت ) .\r\n\r\nقَسم خوردن\r\nمسأله 494 : اگر كسى به يكى از اسامى خداوند عالم مانند « خدا » و « اللَّه » قسم بخورد كه كارى را انجام دهد ، يا ترك كند ؛ مثلًا سوگند بخورد كه دو ركعت نماز بخواند ، واجب است به آن عمل كند .\r\nمسأله 495 : اگر عمداً به سوگندى كه خورده است عمل نكند ، بايد كفّاره بدهد و كفّاره آن يكى از اين سه چيز است : * آزاد كردن يك برده . * سير كردن ده فقير . * پوشاندن ده فقير . و اگر هيچ‌كدام از اين‌ها را نتواند انجام دهد ، بايد سه روز پىدرپى روزه بگيرد .\r\nمسأله 496 : كسى كه قسم مىخورد ، اگر حرف او راست باشد ، قسم خوردن او مكروه است و اگر دروغ باشد ، حرام و از گناهان بزرگ است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nمسائل متفرقه\r\nمسأله 497 : اگر انسان به صورت كسى سيلى يا چيز ديگرى بزند ، بطورى كه صورت او سرخ شود ، بايد 5 / 1 مثقال شرعى طلاى سكه‌دار به او بدهد و اگر كبود شود 3 مثقال ، و اگر سياه شود 6 مثقال ، و هر مثقال شرعى 18 نخود است .\r\nمسأله 498 : اگر جاى ديگرى از بدنِ كسى را ( غير از صورت ) به واسطهء زدن ، سرخ يا كبود يا سياه كند ، بايد نصف آنچه در مسألهء قبل گفته شد ، بدهد .\r\nمسأله 499 : كشتن حيوانى كه اذيّت مىرساند و مال كسى نيست ؛ مانند مار و عقرب ، اشكال ندارد .\r\nمسأله 500 : اگر چيزى را به صنعتگرى بدهند كه درست كند و صاحبش نيايد آن را ببرد ، چنانچه صنعتگر جستجو كند و از پيدا كردن صاحب آن نااميد شود ، بايد بنابر احتياط واجب آن را به نيت صاحبش به فقير غير سيد صدقه بدهد .\r\nمسأله 501 : ديوارى كه مال دو نفر است ؛ مانند ديوار مشترك بين دو منزل ، هيچ‌كدام از آنان حق ندارد بدون اجازهء\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nشريك ديگر آن را بسازد ، يا سر تيرآهن و مانند آن را بر ديوار بگذارد يا به ديوار ميخ بكوبد ، ولى كارهايى كه معلوم است شريك راضى است ؛ مانند تكيه دادن به ديوار و لباس انداختن روى آن اشكال ندارد ، امّا اگر شريك او بگويد : به اين كارها راضى نيستم ، انجام اينها هم جايز نيست .\r\nمسأله 502 : اگر ريشهء درخت همسايه در مِلك [ زمين ، باغ ، خانه و . . . 
  ] انسان بيايد ، صاحب ملك مىتواند از صاحب درخت بخواهد كه ريشهء درخت را برگرداند يا قطع كند و در صورتى كه صاحب درخت اين كار را نكرد ، خودش مىتواند از آن جلوگيرى كند و چنانچه ضررى هم از ريشهء درخت به او برسد ، مىتواند از صاحب درخت بگيرد .\r\nمسأله 503 : درخت ميوه‌اى كه شاخهء آن از ديوار باغ بيرون آمده ، اگر انسان نداند صاحبش راضى است يا نه ، نمىتواند از ميوهء آن بچيند و اگر ميوهء آن روى زمين هم ريخته باشد نمىتواند آن را بردارد .\r\nمسأله 504 : جايزه‌اى را كه بانك به بعضى از كسانى كه در صندوق پس‌انداز پول مىگذارند مىدهد ، در صورتى كه شرط نكرده باشند كه چيزى بدهد و بانك براى تشويق مردم از خودش بدهد و ضرر آن به كسى نرسد ، حلال است .\r\nمسأله 505 : تراشيدن ريش و ماشين كردن آن اگر مثل تراشيدن باشد ، بنا بر احتياط واجب حرام است و در اين حكم تمام مردم يكسان‌اند و حكم خدا به سبب مسخرهء مردم تغيير نمىكند ، پس كسى هم كه تازه بالغ شده يا اگر ريش خود را\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nنتراشد مردم او را مسخره مىكنند ، چنانچه ريش خود را بتراشد يا طورى ماشين كند كه مثل تراشيدن باشد ، حرام است .\r\nمسأله 506 : استمنا كردن حرام است ؛ يعنى انسان با خود كارى كند كه منى از او بيرون آيد .\r\nمسأله 507 : آوازى كه مخصوص مجالس لهو و بازيگرى است ، غِنا و حرام مىباشد . و اگر نوحه يا روضه يا قرآن را هم با غنا بخوانند حرام است ، ولى اگر آن را با صداى خوب بخوانند كه غنا نباشد اشكال ندارد .\r\nمسأله 508 : بازى با وسايلى كه عرفاً وسيله قمار محسوب مىشود ، مثل قاب و تخته نرد حرام است ، بلى وسيله‌اى مثل منچ و توپ كه عرفاً وسيله قمار محسوب نمىشود ، بازى با آن اشكال ندارد . شطرنج و پاسور هم اگر از وسائل قمار محسوب شود ، بازى با آنها مطلقاً حرام است و الّا اشكالى ندارد .\r\nمسأله 509 : دست زدن و كف زدن در مجالس جشن و سخنرانى در غير از مساجد و حسينيه‌ها و مشاهد ، اگر براى تشويق امر مشروع ( جايز ) باشد و همراه با حرام ديگرى نباشد ، اشكال ندارد .\r\n\r\nيادآورى\r\nآنچه در اين كتاب آمده تمام احكام نيست ، بلكه بسيارى از قسمت‌هاى احكام كه در درجه اوّل نياز نوجوانان و جوانان بوده ، در اين رساله آورده شده است و براى توضيح بيشتر به رسالهء توضيح المسائل مراجعه شود .\r\n\r\n","description":"","footnote":"","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\n\r\nخلاصه‌اى از زندگينامهء حضرت آية اللَّه العظمى حاج شيخ محمد فاضل لنكرانى\r\n( دامت بركاته )\r\n\r\nولادت\r\nايشان به سال 1310 شمسى در شهر مقدس قم ديده به جهان گشودند . پدر ايشان مرحوم آيت اللَّه فاضل لنكرانى « قدس سرّه » از اساتيد و علماى بزرگ حوزهء علميه قم به شمار مىآمد و مادرشان از فرزندان پاك سادات بزرگوار و معروف « مبرقع » بود .\r\n\r\nتحصيلات\r\nپس از تحصيلات ابتدايى در سن 13 سالگى فراگيرى دانش اسلامى را در حوزهء علميه قم آغاز كردند و به جهت برخوردارى از هوش و استعداد سرشار دورهء مقدّمات و سطح را در مدت 6 سال به پايان رساندند و در سن 19 سالگى در درس خارج فقه و اصول استدلالى حضرت آيت اللَّه العظمى حاج آقا حسين بروجردى رحمه الله شركت نمودند و به سبب كمى سن ، استعداد فراوان و فهم زياد مورد توجه طلاب و استاد بزرگوارشان قرار داشتند . دوست و هم بحث صميمى ايشان در\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nدورهء تحصيل فرزند برومند بنيان‌گذار جمهورى اسلامى ايران آيت اللَّه شهيد سيد مصطفى خمينى رحمه الله بودند .\r\n\r\nاساتيد\r\nايشان مدّت 11 سال در درس خارج فقه و اصول آيت اللَّه العظمى بروجردى رحمه الله و 9 سال در درس حضرت آيت اللَّه العظمى امام خمينى رحمه الله شركت فرموده و از اين دو منبع سرشار علوم اسلامى بهره‌هاى فراوان بردند . سال‌ها در درس فلسفه و تفسير حضرت آية اللَّه علامه طباطبايى رحمه الله حاضر شده و از اين خرمن پربركت نيز خوشه‌هاى فراوان چيدند . استعداد فراوان و تلاش پيگير ايشان در درس سبب شد تا در سن 25 سالگى به درجهء والاى اجتهاد نايل آيند و اين امر به تأييد استاد بزرگوارشان حضرت آيت اللَّه العظمى بروجردى رحمه الله رسيد .\r\n\r\nتدريس\r\nسالها در حوزهء علميه قم دروس سطح را براى گروه بسيارى از طلاب تدريس نمودند و بيش از 25 سال است كه به تدريس خارج فقه و اصول مشغولند . برجستگى درس ايشان در حدّى است كه بيش از صدها تن از فضلاى حوزهء علميّه در درس ايشان حاضر مىشوند و چندين سال است كه درس خارج فقه ايشان از صداى جمهورى اسلامى پخش مىشود و افراد بسيارى در سراسر كشور و خارج كشور از آن بهره مىبرند .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nمبارزات سياسى عليه رژيم طاغوت\r\nاز زمانى كه حضرت امام خمينى رحمه الله مبارزات سياسى خود را عليه ظلم و فساد و حكومت طاغوتى پهلوى آغاز كردند ، ايشان به عنوان يكى از ياران و همراهان امام خمينى بوده و قدم به قدم در صف مجاهدان و حاميان انقلاب اسلامى فعاليت داشتند و از جمله اعضاى فعّال جامعهء مدرسين حوزهء علميّه قم به شمار مىآمدند و اعلاميه‌هاى بسيارى را در راه پيشبرد انقلاب اسلامى و روشنگرى امت اسلامى و حمايت از مرجعيّت و رهبرى امام خمينى رحمه الله صادر فرمودند كه بارها از سوى مأموران حكومت پهلوى به بازجويى فراخوانده شده و به زندان افتادند و سرانجام به بندر لنگه تبعيد شدند و پس از چهار ماه اقامت در آنجا به شهر يزد منتقل شدند و مدت دو سال و نيم به صورت تبعيد در آنجا به سر بردند . پس از انقلاب اسلامى نيز همواره پشتوانه‌اى قوى براى بنيان‌گذار جمهورى اسلامى حضرت امام خمينى قدس سرّه و پس از ايشان براى مقام معظم رهبرى حضرت آيت اللَّه خامنه‌اى - مد ظله العالى - بوده‌اند . ايشان در اوّلين دوره انتخابات مجلس خبرگان رهبرى از سوى امت اسلامى ايران به عنوان يكى از اعضاى اين مجلس انتخاب شدند و بيش از ده سال رياست عالى شوراى مديريت حوزهء علميه قم را عهده‌دار بودند .\r\n\r\nمحبت و دوستى اهل بيت عليهم السلام\r\nاز دير زمان خاندان ايشان از ارادتمندان به اهل بيت\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nعصمت عليهم السلام به شمار مىرفته و هميشه مجلس عزادارى در روزهاى جمعه و سالروز وفات معصومين عليهم السلام و مجلس جشن در ايام تولد آن بزرگواران در بيت پدرى ايشان برگزار بوده و اين برنامه همچنان ادامه دارد .\r\n\r\nامامت جماعت\r\nعشق به اهل بيت عليهم السلام سبب شده بود كه ايشان سالها امامت جماعت مهمترين پايگاه واعظان و مدّاحان شهر مقدس قم ؛ يعنى « تكيه آقا سيد حسن » را عهده‌دار باشند و پس از رحلت حضرت آيت اللَّه العظمى نجفى مرعشى رحمه الله ، بنا به درخواست روحانيون و مردم شريف قم و تقاضاى سرپرستى حرم مطهر حضرت معصومه عليها السلام امامت جماعت آن مكان مقدّس را عهده‌دار شدند كه هزاران تن از علما و طلاب و زائران قبر دختر امام هفتم نماز جماعت را به امامت ايشان برگزار مىكردند .\r\n\r\nمرجعيت\r\nپس از رحلت حضرت امام خمينى قدس سرّه بسيارى از مؤمنان در مسألهء تقليد به ايشان مراجعه كردند و بعد از رحلت حضرت آيت اللَّه العظمى اراكى رحمه الله نيز از سوى جامعهء مدرسين حوزهء علميهء قم به عنوان اوّلين نفر از مراجع بزرگ تقليد به امت مسلمان معرفى شدند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nتأليفات\r\nايشان در كنار تدريس و تربيت طلاب علوم دينى كتابهاى بسيارى نگاشته‌اند كه به برخى از آثار ارزشمند ايشان اشاره مىشود :\r\n1 - كتاب « تفصيل الشريعة » ( عربى ) كه شرحى است استدلالى بر كتاب شريف « تحرير الوسيلة » تأليف مرحوم امام خمينى و تا كنون بيست مجلد از آن به چاپ رسيده است .\r\n2 - حاشيه بر كتاب « العروة الوثقى » ( عربى ) .\r\n3 - نهاية التقرير ، تقريرات درس مرحوم آية اللَّه العظمى بروجردى در سه جلد ( عربى ) .\r\n4 - جامع المسائل در دو جلد ( فارسى ) .\r\n5 - حدود و تعزيرات در دو جلد ( فارسى ) .\r\n6 - كتاب الطهارة ( عربى ) .\r\n7 - كتاب الخمس ( عربى ) .\r\n8 - المسائل المستحدثة ( عربى ) .\r\n9 - إيضاح الكفاية ، تقريرات يك دوره تدريس كتاب كفاية الاصول در شش جلد ( فارسى ) .\r\n10 - رساله‌اى در خلل حج و عمره ( عربى ) .\r\n11 - الأحكام الواضحة ( فتاواى عربى ) .\r\n12 - أحكام الحج ، حاشيه بر كتاب حج « تحرير الوسيلة » ( عربى ) .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n13 - القواعد الفقهية ( عربى ) .\r\n14 - تحريرى نو از اصول فقه شيعه - تقريرات دروس اصول فقه معظم له در ده جلد ( فارسى ) .\r\n15 - تبيان الاصول - تقريرات دروس اصول فقه معظم له ( عربى ) .\r\n16 - معتمد الاصول - تقريرات دروس اصول فقه امام خمينى به قلم معظم له در دو جلد ( عربى ) .\r\n17 - رساله‌اى در قاعدهء فراغ و تجاوز ( عربى ) .\r\n18 - تقريرات درس خارج اصول ايشان در شانزده جلد ( فارسى ) .\r\n19 - رساله توضيح المسائل ( فارسى ) .\r\n20 - مناسك حج ( فارسى ) .\r\n21 - مدخل التفسير در علوم قرآن ( عربى ) .\r\n22 - تفسير سورهء حمد ( عربى ) .\r\n23 - تقيه مداراتى ( فارسى ) .\r\n24 - آيين كشوردارى از ديدگاه امام على عليه السلام ( فارسى ) .\r\n25 - عصمت انبياء .\r\n26 - اهل البيت عليهم السلام يا چهره‌هاى درخشان در آية التطهير ( به فارسى و به عربى ) .\r\n28 - ائمه اطهار عليهم السلام يا پاسداران وحى در قرآن كريم ( اين دو كتاب اخير را به همراهى مرحوم آية اللَّه اشراقى نگاشته‌اند ) .\r\n29 - رسالهء احكام براى نوجوانان ( فارسى ) .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n30 - استفتاءات حول الحجّ و العمرة ( عربى ) .\r\n31 - مناسك الحج ( عربى ) .\r\n32 - أحكام العمرة المفردة ( فارسى ) .\r\nالبته حضرت آية اللَّه العظمى فاضل تأليفات ارزندهء ديگرى دارند كه هنوز به چاپ نرسيده است .\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n . \r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n . \r\n","description":"","footnote":"","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n . \r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n . \r\n","description":"","footnote":"","page_name":" 203 ","page_number":203},
  {"content":"\r\n . \r\n\r\n","description":"","footnote":"","page_name":" 204 ","page_number":204}
  ]