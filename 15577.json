[
  {"content":"\r\n\r\nبسم الله الرحمن الرحيم\r\nمعيار شرك در قرآن\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nعلوم قرآن : 71 ( قرآن : 163 )\r\nگروه مخاطب :\r\n- عمومى\r\nشماره انتشار كتاب ( چاپ اول ) : 1402\r\nمسلسل انتشار ( چاپ اول وباز چاپ ) : 4150\r\nكتاب هاى آية الله سيد عزالدين حسينى زنجانى / 6\r\nحسينى زنجانى ، عزالدين ، 1300 - .\r\nمعيار شرك در قرآن سيد عزالدين حسينى زنجانى . ترجمه سيد ابوالفضائل مجتهدى - قم مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم ) ، 1385 .\r\n[ 188 
  ] ص . - ( مؤسسه بوستان كتاب : 1402 ، كتاب هاى آية الله سيد عزالدين حسينى زنجانى ؛ 6 ) ( قرآن ؛ 163 . علوم قرآن 71 )\r\n2850 تومان : 8 - 0343 - 09 - 964 - 978 isbn\r\nفهرست نويسى براساس اطلاعات فيپا .\r\nعنوان اصلى : معيار الشرك في القرآن\r\nص . ع . به انگليسى :\r\nayatolah sayyid izz ad - din - e husayni - ye zanjani the griterion for ascribing partners unto allah the quran )\r\nكتاب نامه به صورت زيرنويس .\r\nچاپ سوم : 1388 .\r\n1 . شرك - جنبه هاى قرآنى . 2 . شرك - احاديث . 3 . دعا - جنبه هاى قرآنى . 4 . دعا - احاديث . الف . مجتهدى ، ابوالفضائل ، 1308 - مترجم . ب . دفتر تبليغات اسلامى حوزه علميه قم . مؤسسه بوستان كتاب . ج . عنوان . د . عنوان : معيار الشرك في القرآن .\r\n58041 ح 4 ش 104 bp\r\n1388\r\n159 / 297\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمعيار شرك در قرآن\r\nآية الله سيد عزالدين حسينى زنجانى\r\nترجمه : سيد ابوالفضائل مجتهدى\r\nبوستان كتاب\r\n1388\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nمعيار شرك در قرآن\r\nنويسنده : آية الله سيد عزالدين حسينى زنجانى * ترجمه : سيدابوالفضائل مجتهدى\r\n* ناشر : مؤسسه بوستان كتاب\r\n( مركز چاپ و نشر دفتر تبليغات اسلامى حوزه علميه قم )\r\n* چاپ و صحافى : چاپخانه مؤسسه بوستان كتاب\r\n* نوبت چاپ : سوم / 1388 * شمارگان : 1200 * بها : 2850 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nفروشگاه شماره 6 ( ويژه جوانان ) : قم ، ابتداى خيابان شهدا ، تلفن 7739200\r\nپخش پكتا ( پخش كتب اسلامى وانسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن 88940303\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست الكترونيك : e - mail info @ bustaneketab . com\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار * دبير شوراى كتاب : جواد آهنگر * سر ويراستار : ابوالفضل طريقه دار * ويراستار : جليل حبيبى * چكيدهء عربى : سهيله خائفى * چكيدهء انگليسى : عبدالمجيد مطوريان * فيپا : مصطفى محفوظى * اصلاحات حروف نگارى : داود آوريده * صفحه آرا : احمد اخلى * نمونه خوانى : محمد على حسينى ، سيد رضا هدايتى و سيدعلى قائمى * كنترل فنى صفحه آرايى : حسين عبديان * طراح جلد : مسعود نجابتى * مدير توليد : : عبدالهادى اشرفى * آماده سازى : حميد رضا تيمورى * سفارشات چاپ : امير حسين مقدم منش و ساير همكاران * امور چاپ : على عليزاده ، مجيد مهدوى و ساير همكاران ليتوگرافى ، چاپ وصحافى .\r\n* رئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nتقديم :\r\nبه تربت عطرآگين پاره تن رسول خدا صلى الله عليه و آله صديقهء طاهره ، فاطمهء زهرا عليها السلام و به همهء جان‌هاى پاكى كه در راه بقاى اسلامِ راستين و ولايت امير مؤمنان دليرانه دفاع كردند و غريبانه شربت شهادت نوشيدند .\r\nو فاطمهء زهرا نخستين و آغازگر آنان بود .\r\nمترجم\r\nبا تأسف فراوان ، مترجم محترم مدتى پس از برگردان اين اثر به رحمت ايزدى پيوست . وى كه از دل‌باختگان توحيد و ولايت بود ، سعى وافرى در گسترشِ آموزه‌هاى دينى داشت و در اين راه ، تلاش‌هاى زيادى كرد .\r\nاميد كه كارهاى علمى او - از جمله اثر حاضر - ذخيرهء اخروى او باشد .\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدّمه مترجم\r\nبيش از 32 سال است كه افتخار خادمى آستان ملائك پاسبان امام علىبن‌موسىالرّضا عليه السلام را دارم و با اين اميد زنده‌ام كه خدمت بسيار ناچيزم به مصداقِ « عادتكم الاحسان و سجيّتكم الكرم » مورد قبول سلطان خراسان واقع شود و گلبانگ سربلندى به آسمان زنم .\r\nدر سال‌هاى اخير خدمت كه در كنار درب پيش روى مبارك مزار مشغول خدمت بوده و مىايستادم و به ويژه در روزهاى مراسم مذهبى ، اعم از اعياد و وفيات ، سيل خروشان عاشقان زيارت و پابوس امام‌عليه السلام را مشاهده مىكردم كه وقتى به آستانه مىرسند تعدادى از آنان به خاك مىافتند و به صورت سجده آستانه را مىبوسند و داخل مىشوند . در مقابل تعداد كمى نيز هستند كه با مشاهدهء آنان كه عتبه را مىبوسند ، عمل آنان را برنمىتابند و از ما مىخواهند تا مانع كار آنان گرديم و در مقابل اين عتبه بوسى كه به زعم آنها شرك است اگر مانع نمىشويم دست كم ، تذكرات لازم را بدهيم .\r\nگرچه تعداد اعتراض‌كنندگان اندك است ، ليكن اوّلًا ، طرفداران چنين تفكّر كه شيعه را متّهم به شرك مىكنند و براى تبليغات خود آزادى دارند و ثانياً ، تعداد اندك آنان نمايان‌گر وجود چنين گرايشى به تفكّر آنان به ويژه در\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nجامعهء جوان شيعه مىباشد و در حرم مطهّر هم فقط مىتوان پاسخ كلّى داد و اين به هيچ وجه كافى نيست . ازاين‌رو به نظر مىرسيد در اين معضل فكرى و عقيدتى كه ريشه در گذشته‌ها دارد و روشنگر تفكّر غلوّ غاليان است لازم است پاسخى در خور دانش اكثر جوانان جامعه ، به زبان و قلمى دور از تعصّب و يك سونگرى داده شود .\r\nآرى ، ضرر و زيان مخالفان اتّحاد مسلمانان و غاليان در هر دو مكتب فكرى و خاصه شيعه كه از اين قاعده مستثنا نيست ، يقيناً اگر بيش از دشمنان آن مكتب نباشد قطعاً به اندازه آنها بوده و هست . از طرفى نيز سكوت در مقابل سيل اتهام به مكتب تشيّع علوى جايز نيست و وظايف و تكاليفى را برعهده انسان مسئول قرار مىدهد .\r\n اگر بينى كه نابينا و چاه است * اگر خاموش بنشينى گناه است \r\nدر چنين تفكراتى به سر مىبردم كه كتاب موجز معيار الشرك فى القرآن به دستم رسيد و با مطالعه آن دريافتم كه نويسندهء دانشمند در همين موضوع به صورت مكاتبه با استاد دانشگاهى - كه متأثّر از تفكّرات غاليان غير شيعهء اماميه بوده - به نحو احسن قلم زده است . كتاب به زبان عربى بود و دريغم آمد كه ، موضوعى آن هم در اين درجه از اهميت به زبان فارسى برگردانده نشود و جوانان كشور نتوانند از اين گنجينهء علمى بهره ببرند .\r\nبا مطالعهء بيش‌تر و تعمق در مطالب ارزندهء كتاب ، آن را اثر نفيسى يافتم كه حق مطلب در آن ادا شده و با محوريت قرآن - كه مورد قبول طرفين است - نظريات و اشكال‌هاى طرفين را مطرح و پاسخ داده است ، به طورى كه اگر هر مسلمان منصفى آن را بخواند و تدبّر و تعمّق داشته باشد ، به خوبى به حقيقت\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمطلب پى مىبرد ، ليكن چون از طرفى ، مطالب كتاب استدلالى و در سطح علمى نوشته شده و از طرف ديگر ، ادعاهاى نابه جا و غلط طرفداران چنين طرز تفكر در قالب كلمات و جملات و سرفصل‌هاى به ظاهر فريبنده و زيبا ، چون « توحيد خالص و كامل » و « جنگ در مقابل شرك و بت‌پرستى » و امثال اين جملات وسوسه‌انگيز عرضه مىشود ، چه بسا كششى در مرحلهء نخست ايجاد مىكند ، بنابراين ، فهم كامل پاسخ علمى آن براى همه مقدور نبوده و شايد با اشكالاتى مواجه گردد . ازاين‌رو فهم و درك موضوع نياز به مقدّماتى دارد و بايد با زبانى ساده و قابل درك براى غير متخصّصان عنوان شود تا احتمال القا در انديشه افرادى كه براى بار اوّل با موضوع برخورد مىكنند از بين برود كه غلوّ در هر دو مكتب ويران‌گر است و بايد حقيقت امر دور از هرگونه تعصّب و يك‌سو نگرى روشن گردد .\r\nبا اين نيت و پس از مشاوره با اهل نظر بر آن شديم پژوهشى اجمالى در تاريخ پيدايش چنين طرز تفكّرى به عمل آيد و مقدمّه‌اى بر كتاب نوشته شود تا معلوم گردد : آيا توسّل به پيامبر اكرم صلى الله عليه و آله و اهل بيت نبوّت و اوليا در صدر اسلام ، روا و عملى بوده ، يا ساخته و پرداخته افراطيون مخالف در مكتب شيعه و يا تفسير نادرست آيات قرآن و تأويل غلط پاره‌اى از روايات نادر وضعيف در نزد تسنن است كه با كمك معاندان اسلام راستين كه از هر فرصتى براى ايجاد تفرقه ميان امت اسلامى به طور مستمر سود مىجويند ، به وجود آمده است ؟\r\nدشمنان اسلام در سده‌هاى اخير به حقيقتى پى برده‌اند و آن اين است كه ، پياده شدن اسلام راستين در جهان بزرگ ترين سدّ راه سودجويى و بهره‌كشى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nآنها از انسان‌ها و مانع بقاى تفكّر سرمايه‌سالارى حاكم در جهان است .\r\nازاين‌رو با ايجاد تفرقه بين مسلمانان به خيال خودشان ، به هر وسيله‌اى دست مىيازند تا اسلام را تضعيف نموده و از بين ببرند . غافل از اين كه خداوند مىفرمايد : « نحن نزّلنا الذّكر و انّا لَه لحافظون » ؛ حافظ و نگهدارنده اسلام و قرآن خود خداوند متعال است .\r\nاينك با پژوهش در اين مسئلهء مورد اختلاف اميد داريم دايرهء تفرقهء مسلمانان تنگ‌تر شود تا ان شاءالله روزى از بين برود و تفرقهء امت اسلامى به اتحاد و شوكت ، و ناتوانىشان به قدرت تبديل گردد . در طى اين طريق ، چراغ راهنما را قرآن و رواياتى كه مورد قبول طرفين است قرار داديم تا فرمان الهى را نيز اجرا كرده باشيم و به سندى غير قابل انكار ( كلام وحى ) اتّكا كنيم ، آن جا مىفرمايد :\r\n« انْ تَنازَعْتُمْ فى شَىء فُردّوُهُ الى اللّه وَ رَسُولِه » ؛\r\nاگر در امرى اختلاف و نزاع داشتيد ( حكم ) آن را به خدا و رسول خدا بازگردانيد .\r\nنخستين سؤال در اين مقطع ، اين است كه آيا توسّل و تبرّك جستن به قبر رسول خدا صلى الله عليه و آله و عبادت‌گاه قرار دادن قبر آن بزرگوار و اهل بيت نبوّت و اوليا و صلحا ، چه در حال حيات و چه پس از رحلت آنان و به عبارت بهتر ، متوسّل شدن به درگاه حضرت حق - جلّ جلاله - با وسيله قرار دادن غير خدا طبق موازين قرآنى شرك است ؟ كه دشمنان اسلام نه تنها شيعهء اثناعشرى ، بلكه همهء فرق اسلامى را به اين سبب به مشرك بودن متّهم و محكوم نموده‌اند .\r\nپاسخ اين سؤال را نخست در نگرش و عقيدهء دانشمندان اهل سنّت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nجست‌وجو مىكنيم و آن را در سه قسمت « پيش از آفرينش » ، و « در حال حيات » و « پس از رحلت رسول اكرم » بررسى مىنماييم .\r\n\r\nپيش از آفرينش\r\n\r\nتوسّل حضرت آدم‌عليه السلام\r\nبيهقى در دلائل النبوّة ؛ طبرانى در معجم صغير و حاكم در مستدرك روايت مىكنند كه خليفهء دوم ( عمر بن خطّاب ) گفت : رسول خدا صلى الله عليه و آله فرمود :\r\nهنگامى كه آدم‌عليه السلام در بهشت مرتكب خطا گرديد ، به درگاه الهى چنين متوسّل شد : بار خدايا ! مرا به حق محمّد صلى الله عليه و آله بيامرز . خداوند فرمود :\r\nاى آدم ! تو از كجا محمّد را شناختى در صورتى كه من هنوز او را نيافريده‌ام ؟ آدم‌عليه السلام عرض كرد : بار خدايا ! هنگامى كه مرا آفريدى و روح در كالبدم دميدى ، سر خود را بالا بردم و ديدم بر ساق عرش عظمتت نوشته شده است :\r\n« لا الهَ الّا اللَّه محمّداً رسول اللَّه »\r\nدانستم كه تو اسم كسى را در كنار اسم خويش قرار نمىدهى و به آن اضافه نمىكنى جز اين كه او را از همهء موجودات عالم بيش‌تر دوست مىدارى .\r\nخداوند فرمود : اى آدم ! راست گفتى ، محمّد گرامىترين انسان نزد من است ، اينك كه او را واسطه قرار دادى و به حق او از من مسئلت كردى ، از تو گذشتم و اگر محمّد نبود ، تو را نمىآفريدم .\r\n\r\nزمان حيات پيامبر اكرم صلى الله عليه و آله\r\n1 . ترمذى در صحيح خود و حاكم در مستدرك از عثمان بن حنيف\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nروايت كرده‌اند كه : مرد نابينايى به رسول خدا صلى الله عليه و آله متوسّل شد و عرض كرد :\r\nيا رسول الله ! از خداوند بخواهيد چشمان مرا بهبودى بخشد ، رسول اكرم فرمود : اگر بخواهى دعا مىكنم تا خداوند تو را عافيت دهد و شفا بخشد ، ولى اگر صبر كنى و با همين وضع بسازى برايت بهتر است . آن مرد عرض كرد :\r\nاى رسول خدا ! من راهنمايى ندارم تا دستم را بگيرد و زندگى براى من مشكل است ، دعايى در حق من بفرما تا بهبودى حاصل كنم . رسول خدا صلى الله عليه و آله به آن مرد امر فرمود تا وضو بسازد و دو ركعت نماز بگزارد و سپس با قرائت اين دعا حاجت خود را از خدا طلب كند :\r\nاللَّهمّ إنّي اسئَلكَ وَ أتَوجَّهُ إليكَ بنبيكَ محمّد نَبيّ الرّحْمَة يا مُحَمَّد إنّي أتوجّهُ بِكَ إلى ربّي في حاجتي هذهِ لِتَقْضَي لي ، اللّهُم فَشفّعهُ فيّ ؛\r\nخدايا ! از تو مىخواهم به واسطهء پيامبرت محمّد پيامبر رحمت ، به سوى تو رو آوردم ؛ يا محمّد ! من در اين حاجت و نيازى كه دارم به وسيلهء تو به پروردگارم رو كرده‌ام تا حاجتم برآورده شود ، خدايا ! او را شفيع من قرار ده .\r\nعثمان بن حنيف ، راوى حديث مىگويد : به خدا سوگند ! ما هنوز مجلس را ترك نكرده بوديم كه آن مرد نابينا وارد شد در حالى كه هيچ‌گونه اثرى از نابينايى در او نبود .\r\n2 . ابونعيم در كتاب معرفت و ديلمى در مسند فردوس از ابن‌عباس و حاكم نورالدين هيثمى از انس بن مالك روايت مىكنند :\r\nهنگامى كه فاطمهء بنت اسد مادر علىعليه السلام درگذشت رسول خدا صلى الله عليه و آله وارد\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمنزل شد و در بالاى سر فاطمه نشست و فرمود : « اى مادر ! خداوند تو را رحمت كند . تو بعد از مادرم براى من مادر بودى و مرا سير مىكردى در حالى كه خود گرسنه بودى . بر من لباس مىپوشاندى و خوشبويم مىكردى در حالى كه آنها را بر خود پيش از من روا نمىداشتى و نيّت و قصد تو جلب رضاى خداوند متعال و كسب ثواب آخرت بود » . پس از آن پيامبر دستور داد فاطمه را سه بار غسل دهند ؛ چون آب آغشته به كافور رسيد رسول خدا صلى الله عليه و آله آن را روى بدن فاطمه ريختند و سپس پيراهن خود را درآوردند و بر بدن فاطمه پوشانيدند . هنگامى كه قبر آماده گرديد خود وارد قبر گرديدند و در قبر دراز كشيدند و فرمودند : « اى خداوندى كه جان‌هاى مردم در دست توست مادرم فاطمهء بنت اسد را به حق پيامبرت و انبيايى كه پيش از من رسالت داشتند ، بيامرز و حق را بر زبان او جارى گردان و آرامگاه او را فراخ گردان ، كه تو مهربان ترين مهربانانى » . پيامبر سپس چهار تكبير گفتند و جسم فاطمه را وارد قبر كردند .\r\n3 . احمد بن حنبل ، حافظ بن خزيم ، طبرانى ، ابونعيم و ابن‌ماجه از ابوسعيد خدرى ، روايت كرده‌اند : رسول خدا صلى الله عليه و آله فرمود : « هر كس براى اداى نماز از منزلش بيرون رود و بگويد : بار خدايا به حق سؤال كنندگان « 1 » و حاجت طلبان از درگاهت من نيز از تو مسئلت مىكنم كه مرا در اين راه موفّق بدارى و هر چه خير من است به من عطا كنى . بارخدايا ! من براى تظاهر ، خودخواهى و دنياطلبى در اين راه گام بر نمىدارم ، پس از تو مىخواهم مرا از آتش دوزخ\r\n\r\n\r\n","description":"","footnote":"\r\n( 1 ) . منظور از « سائلين » ، ناله و زارى كنندگانى هستند كه با خلوص نيّت به درگاه الهىرو مىآورند و حاجت مىطلبند .\r\n","page_name":" 15 ","page_number":15},
  {"content":"\r\n\r\nمصون دارى و گناهانم را بيامرزى كه غير از تو كسى گناهان را نمىبخشد » .\r\nدر اثر چنين دعايى خداوند به او توجّه مىكند و فرشتگان بر او طلب آمرزش مىنمايند .\r\n4 . در حديث صحيح از قتاده روايت شده است : تيرى به چشم او اصابت كرد و نزد رسول خدا صلى الله عليه و آله رفت و گفت : يا رسول الله ! ديدگانم آسيب ديده است . پيامبر او را به صبر و شكيبايى يا به دعا براى بهبودى چشم او فراخواند . او عرض كرد : دعا كنيد تا چشم من بهبود يابد و خوب شود . پيامبر دعا كرد و خداوند ديدگان او را شفا داد .\r\n\r\nپس از رحلت پيامبر\r\n1 . انس بن مالك از عمربن خطّاب روايت مىكند كه گفت : « به هنگام خشك سالى به عباس بن عبدالمطّلب عموى پيامبر اكرم متوسّل مىگرديد و مىگفت : بار خدايا ! ما در زمان پيامبر در مشكلات به او متوسّل مىشديم و حاجت‌روا مىگرديديم اكنون به عموى پيامبرت عباس بن عبدالمطلب متوسّل مىشويم . بار خدايا ! باران رحمت خود را بر ما نازل كن » .\r\nهمين روايت از طريق راويان ديگر از عبدالله بن عمر نقل شده است كه :\r\nعمر بن خطّاب در سال قحطى و خشك سالى در طلب باران خطابه‌اى خواند و در آن چنين گفت : « اى مردم ! به عموى پيامبر عباس متوسّل شويد و او را وسيله‌اى در پيشگاه خدا قرار دهيد . . . » و بدين ترتيب بارانى باريد و زمين خشك سيراب و مردم آرام و راحت شدند .\r\n2 . اوس بن عبدالله روايت مىكند : در مدينه باران نباريد و مردم گرفتار\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nقحطى شديد شدند ، شكايت به عايشه بردند . او گفت : راهى از پشت‌بام پيامبر رو به آسمان باز كنيد . مردم اين كار را كردند و خداوند باران شديدى نازل فرمود و شتران فربه شدند و مزارع سرسبز و خرم گرديد .\r\nبا عنايت به روايات فوق كه همه از دانشمندان و بزرگان اهل سنّت نقل شده است و خود آنها در كتاب‌هايشان موضوع توسّل به رسول الله صلى الله عليه و آله و اهل بيت نبوّت و صلحا و اولياى الهى ، چه در حياتشان و چه پس از درگذشت آنان نه فقط مهر تأييد زده‌اند ، بلكه متّفقاً آن را از كارهاى استحبابى شريعت ذكر كرده و بر عمل به آن تأكيد نموده‌اند و اضافه كرده‌اند : چون چنين واسطه قرار دادن پيامبر و اهل بيت نبوّت كار و عادت اصحاب پيامبر اكرم و تابعين و صلحا و بزرگان علما بوده و آنها اسوه هستند ، ما نيز از آنان تبعيّت كنيم .\r\nاز آن جا كه بنابر تطويل كلام نيست پايان بخش اين سخن را با نقل عين كلمات و جملات خود اين بزرگان قرار مىدهيم :\r\n1 . زرقاوى در شرح الواهب مىگويد :\r\nإنّ الّله تبارك و تعالى قد جعل في اسمه بركة فما الظّنّ بمسمّاه ؛\r\nخداوند تبارك و تعالى در اسم او ( پيامبر اكرم ) بركت قرار داده است تا چه رسد به صاحب اسم و خود او .\r\n2 . دربارهء عمل صحابه در حيات رسول خدا صلى الله عليه و آله مىنويسد :\r\nأمّا ما كانَ في حياته الدّنيا فهو مشهور مستفيضٌ بَلْ متواتر امتلَأَت بهِ كتب الأحاديث كُلّها ، لايرتاب فيه سنّي ولامبتدع ، و قد كانوا رضي الله عنهم يفزعون إليه عندالنوائب ؛\r\nعمل صحابه در زمان حيات رسول خدا صلى الله عليه و آله نه فقط بر اساس احاديث\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمشهور و مستفيض ، بلكه رواياتى متواتر است و كتاب‌هاى احاديث مملوّ از آنها مىباشد به طورى كه هيچ كس ولو هر قدر هم شكاك باشد در آنها ترديد نتواند كرد و عادت آنها ( صحابه ) بر اين بوده كه در مشكلات و سختىها به او ( پيامبر ) متوسّل مىشدند .\r\nو همو مىنويسد :\r\n. . . أفيعقل أن يكون فيه ما أشرك مَأثوراً عن الصّحابة و التابعين عن وضع تلك الأحاديث والآثار ! حاشا و كلّا ، فالتوسّل بالنبي صلى الله عليه و آله و الصالحين لم يزل بين العلماءِ متعارفاً سلفاً و خلفاً . . . ؛\r\nآيا از ديدگاه عقل و خرد مىتوان فكر كرد كه در آنها ( احاديث ) كه از صحابه و تابعين نقل شده اندك بوى شركى استشمام شود و چگونه قابل تصوّر است دربارهء جعل چنين احاديث ( علما و دانشمندان ) در طول تاريخ ساكت بنشينند ؟ هرگز و هيچ گاه . پس چنين نتيجه مىگيريم كه توسّل به پيامبر و اولياى صالح از گذشته و حال در ميان آنان معمول بوده است .\r\nعلى رغم آن‌چه در روايات و احاديث آمده و صفحات تاريخ از آن سخن مىگويد ، متأسفانه طرفداران تفكّر سلفيه براى به كرسى نشاندن عقايدشان كه مخالفت محض با شيوهء عمل گذشتگان از اصحاب ، تابعين و علماى بعد از آنهاست ، به جنگ و خون ريزى ، قتل و غارت مسلمانان و مخالفان خود پرداخته‌اند . شگفتا كه آنان چه قدر وجه مشترك با عقايد خوارج نهروان در اوايل شكوفايى اسلام دارند كه امير مؤمنان - صلوات الله عليه - دربارهء آنان فرمود :\r\n« كَلمةُ حَقٍ يُراد بَها الباطِل ؛\r\nمطالب‌شان\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nسخن درستى است كه براى به كرسى نشاندن باطل و نادرستى مىگويند » . و ايجاد تفرقه در ميان آحاد امت اسلامى مىافكنند كه افكندند و از اين اختلاف امت چه كسى جز استعمار كهنه كه در جهان امروز با شعارهاى فريبندهء دفاع از حقوق بشر ، مبارزه با تروريسم و ايجاد حكومت دموكراسى ، مشغول غارت ثروت بىپايان مادّى و معنوى مسلمانان سود مىبرند ؟\r\nچه قدر به جا و مناسب است كه به جاى زياده روى در عقايد فرقه‌هاى اصيل اسلامى ، به منظور بر طرف كردن اختلافات امّتى كه خداى واحد را مىپرستند و كتاب واحدى دارند ، گرد هم آيند و قرآن را ، سپس سنّت رسول اكرم صلى الله عليه و آله را روشنگر راه خود قرار دهند و در نيل به حقيقت امر در مسائل مورد اختلاف شتاب به خود راه ندهند و از تعصّب جاهلانه دورى گزينند تا به اذن خداى متعال وحدت كلمه و يك پارچگىِ امت اسلامى كه دشمنان امروز اسلام سخت از آن ترس و واهمه دارند ، دوباره حاصل گردد و معاندان حق يا به حقيقت بگروند ، يا خوار و ذليل گردند .\r\nآن چه در اين‌باره مربوط به سنّت در روايات بود اشاره شد و خوانندگان گرامى را براى استدلال قرآنى و استفاده بيش‌تر از سنّت به مطالعهء دقيق كتاب دعوت مىكنيم و از خداوند توفيق فهم معارف جهانى و ابدى اسلام را براى همگان آرزومنديم .\r\nمترجم\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nانگيزهء نگارش\r\nانگيزهء تأليف كتابِ حاضر آن بود كه در سال 1405 قمرى يكى از دانش جويان دانشكدهء ادبيات دانشگاه مشهد به ديدار اين‌جانب آمد و با ناراحتى اظهار داشت : يكى از استادان ما در كلاس به شدّت از خواندن بعضى دعاها و زيارت‌ها در مشاهد مشرّفه ، يا مجالس و محافل دينى انتقاد مىكند و مىگويد : « در اثر بىتوجّهى دانشمندان ، خواندن اين قبيل دعاها و زيارت‌ها - مخصوصاً زيارت جامعه و دعاى فرج - كه مضامين آنها شرك و دوگانه‌پرستى است ، سخت شايع شده است » .\r\nاين‌جانب نيز بلافاصله گفتم : لابد تأكيد كلامش عبارت\r\n« وَ إياب الخَلْقِ إليكُمْ وَ حِسابهُم عَلَيكم »\r\nاست ، كه آنها را شرك تصوّر مىكند ؛ زيرا خداى متعال فرموده است : « إِنَّ إلينا إِيابَهُم ثُمَّ إنَّ عَلَينا حِسابَهُمْ » دانش جوى مزبور گفت : « بله ، همين‌گونه استدلال كرد كه شما الآن مىفرماييد » . استاد مذكور اضافه كرد :\r\nمردم به سوى خدا مىروند ، نه به طرف امامان معصوم و حساب مردم در اختيار خداى متعال است كه فرموده : « وَ كفى بِنا حاسِبين » ، نه در اختيار امامان .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nپس از اين جريان به اين دانش جو گفتم : من با يكى از فضلاى حوزه مختصرى در جواب مىنويسم و به وسيلهء همان فاضل روحانى براى آن استاد مىفرستم . اين كار انجام شد تا بعد از سه چهار روز آن استاد همراه دانش‌جوى ادبيات به منزل ما آمدند پس از تعارف‌هاى معمولى به استاد گفتم : دعاهايى كه از ائمهء ما روايت شده و بسيارى از آنها شامل اين‌گونه تعبيرات هستند و چه بسا در حد تواتر معنوى قرار دارند ، اگر فرمايش شما را قبول كنيم ، يكى از دو محذور ، يا يكى از دو تالى فاسد زير لازم مىآيد :\r\n1 . يا بزرگان علماى ما مانند شيخ طوسى و سيّدبن طاووس و امثال آنان از اصحاب معاصرِ ائمهء اطهار و راويانِ اين‌گونه احاديث اصولًا متوجّه اين معنا نشده‌اند كه مضامين اين دعاها شرك‌آور است .\r\n2 . يا اين كه - العياذ باللَّه - متوجّه شده‌اند ، ليكن براى حفظ جاه و موقعيّت خود ، مردم را آگاه نكرده‌اند . حال شما استاد محترم دانشگاه كدام‌يك از دو محذور را به اين بزرگان روا مىداريد ؟ پس چه نيكوست كه با احتياط فراوان و انديشهء عميق در اين‌گونه موارد قدم برداريد و سخن بگوييد .\r\nجلسهء اوّل ملاقات ما با اين گفت‌وگو پايان يافت . پس از گذشت زمانى استاد نامبرده اوراقى را تنظيم و براى اين جانب ارسال داشت . اوراق مزبور پُر بود از آيات قرآنى مانند « أَلَيْسَ اللَّهُ بكافٍ عبده » و . . . .\r\nآيات در يك نگاه سطحى و به تنهايى دلالت به مطلب اين استاد داشت و موجب وسوسه مىگرديد ، امّا در تأمّل و سنجش آيات مزبور با ساير آيات قرآن روشن مىشد كه نه زيارت جامعه و نه دعاى فرج هيچ كدام\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمدّعاى ايشان را اثبات نمىكند ، امّا چگونه ؟ توضيح اين چگونگى و عدم دلالت آياتى كه ايشان به آنها استشهاد مىكرد مستلزم شرح مبسوطى بود كه بايد انجام مىپذيرفت . لازم ديدم به هر ترتيبى شده اين وظيفه را انجام دهم با آن كه در آن زمان ، كسالت مزاجى داشتم ، با توكّل به ساحت ربوبى و استمداد از ارواح طيّبهء ائمهء اطهار عليهم السلام جواب نامهء استاد در اندك زمانى تهيه و به محضر ايشان ارسال گرديد .\r\nاز آن جايى كه استاد از عراق به عنوان استاد ادبيات عرب به ايران آمده بود و خود يكى از شعراى برجستهء آن سامان و در كمال تقوا و ديانت و حق‌جويى بود و اغلب در نماز جماعت شركت داشت ، روزى پس از اتمام نماز نزد اين جانب تشريف آورده و فرمودند :\r\nنوشته‌ها را منصفانه مطالعه كردم و بحمداللَّه در اثر مطالعه و تفكّر و تحقيق در جوابيّهء شما متوجّه شدم كه خواندن اين قبيل دعاها لطمه به يگانه‌پرستى و توحيد نمىزند و حق به جانب شماست و اينك خدا را هزاران بار سپاس مىگويم كه به اين‌جانب عنايت فهم اين مطالب را مرحمت فرمود .\r\nپس از مدّتى دست‌نوشت مزبور در لبنان به چاپ رسيد . دليل نگارش جواب به زبان عربى اين بود كه استاد ، عرب زبان بودند و ناچار جواب كه اينك به صورت كتاب درآمده به زبان عربى تنظيم گرديده است و اكنون جناب فاضل ارجمند ، برادر گرامى آقاى سيّد ابوالفضائل مجتهدى - دام بقاه - زحمت ترجمهء آن را به فارسى قبول فرموده و خدمت برادران دينى به ضميمهء مقدّمه‌اى از بيهقى ( يكى از علماى برجستهء\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاهل سنّت ) تقديم مىگردد .\r\nاز ساحت مقدّس حضرت بقية اللَّه - ارواحنالتراب مقدمه الفداء - انتظار دارم كه اين خدمت ناقابل را به كرم و بزرگوارىشان كه ، « عادَتكُم الاحْسانُ و سَجيّتكُم الكَرَم » است قبول فرمايند و اسم ما را نيز إن شاءالله در طومار خدمت گزاران و جان بازان خود قرار دهند . با اين اميد ، گلبانگ سربلندى بر آسمان توان زد .\r\nمحمّد عزّ الدين الحسينى الموسوى\r\nمشهد مقدّس\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nسخنى در معرّفى كتاب\r\nكتابى كه پيش رو داريد ، حاصل بحث و گفت‌وگويى است كه بين من و برادر دانشمند و پرهيزكار . . . در موضوع توسّل ، كمك طلبيدن ، يارى جستن و طلب كفايت از ذوات مقدّسهء پيشوايان معصوم شيعهء اثناعشرى عليهم السلام بر اساس آن چه در متون دعاها و زيارت‌هاى آن بزرگواران ، مانند دعاى فرج با روايت مستفيض « 1 » و زيارت جامعه وارد شده است و تحقيق در اين كه ، آيا آنها ( دعا و زيارت ) با مسئلهء توحيد خداوند متعال منافات دارد و احياناً شرك محسوب مىشود يا خير ؟\r\nاين گفت‌وگو و مصاحبه زمانى اتفاق افتاد كه به من خبر رسيد شيخ دانشمندى خواندن اين دو دعا و نظاير آن را به نقد كشيده و بر حسب گمان وى ، چنين كارى شرك و بر خلاف قرآن است و اين چنين نيز به شاگردان خود تعليم داده است .\r\nقسمت اوّل نظر ايشان بخشى است كه معتقدند : جملاتِ\r\n« يا مُحمّدُ يا عَلي و يا عَلي يا محمّدُ وَانصراني فَإِنّكُما ناصِران ؛\r\nاى محمّد ! و اى على ! مرا\r\n\r\n\r\n","description":"","footnote":"\r\n( 1 ) . در طبقه‌بندى روايات ، روايت مستفيض در درجهء دوم بعد از روايت متواترقرار مىگيرد و آن روايتى است كه از سه طريق مختلف وارد شده باشد .\r\n","page_name":" 25 ","page_number":25},
  {"content":"\r\n\r\nيارى كنيد كه شما يارى كنندگان هستيد . » در دعاى فرج حضرت صاحب الأمر - عجّل اللَّه فرجه - مخالف كلام وحى و فرمودهء خداوند در قرآن است كه مىفرمايد :\r\n« وَ مَا النَصْرُ الّا مِنْ عِنْداللَّهِ العَزيزِ الحَكيم ؛ يارى جز از جانب خداوند با عزّت و دانا نيست » و آيات مشابه ديگر .\r\nقسمت دوم نظرشان دربارهء جملاتِ : « وَ إيابُ الخَلْقِ إليكُمْ وَ حِسابُهمْ عَليكُمْ ؛ مراجعهء مردم به سوى شما و بررسى و حساب اعمال‌شان توسّط شما انجام مىپذيرد » . از مضامين زيارت جامعه كه آن را نيز بر خلاف فرمودهء خداوند در قرآن تصوّر كرده‌اند ؛ آن جا كه در سورهء غاشيه مىفرمايد : « إِنَّ إلينا إيابَهم ثُمَّ إِنَّ عَلينا حسابَهُم ؛ برگشت آنها به سوى ما و بررسى حسابشان بر عهدهء ما مىباشد » .\r\nپاسخ مختصرى در خور مجال بر اين اشكال‌ها تهيه و براى ايشان فرستادم ، ليكن آن جوابِ مختصر ، پاسخ‌گوى تمام ايرادها و اشكال‌هاى فاضل ارجمند نبود . ازاين‌رو ، ايشان نامهء مفصّلى در اين موضوع تهيه و براى من فرستادند . اينك در اين كتاب ، نخست تمام نامه و سپس پاسخ آن را در پنج بخش ملاحظه مىفرماييد :\r\n1 . مفهوم شرك و معناى آن ؛\r\n2 . شرح مصداق و صغراى شرك ؛\r\n3 . شرك و دعا در قرآن ؛\r\n4 . شرك و دعا در سنّت ( گفتار و كردار و تقرير معصوم‌عليه ال كل الحقوق محفوظه لام ) ؛\r\n5 . انتقادها و پاسخ‌ها .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبارالها ! اگر اين كوشش ناچيز از اين غلام پير آستان قدس رضوى ، هشتمين اختر تابناك آسمان ولايت مورد قبول ذات مقدّس تو قرار گيرد و موجبات شادى قلب رئوف مخدوم معظّم و مولايم على بن موسى الرّضا و نيز فرزندش ، قطب عالم امكان ، ولىّ عصر - روحى و ارواح العالمين لتراب مقدمه الفداء - را فراهم آورد ، آيا اين خادم خاسر ، اين نيك‌بختى را خواهد يافت كه مصداقى از مصاديق دعاى هميشگىاش :\r\n« إلهي وَفِّقني لِما تُحِبُّ وَ تَرضى ؛\r\nپروردگارا ! مرا توفيق انجام آن ده كه ذات مقدّس تو آن را دوست دارد . » قرار گيرد ؟\r\nبار خدايا ! اين بنده پاسخ خود را در روايت نبوىِ :\r\n« احْسِنوا الظّنَّ إِلى اللَّه ؛\r\nبه خداوند هماره گمان نيك داشته باشيد . » يافته‌ام و چشم انتظارم .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nمتن نامه\r\nبسمِ اللَّه الرّحمن الرّحيم\r\nحضور حضرت آية اللَّه سيّد عزالدّين موسوى زنجانى دامت بركاته\r\nسلام و درود خداوند متعال به شما و به وابستگانتان و به بهره‌مندان از دانش شما باد .\r\nآقاى بزرگوارم !\r\nمرقومهء عالى كه نام شريف‌تان در آن نوشته نشده بود و اصل گرديد .\r\nآورندهء نامه ، برادر صالح ( ابراهيمى ) آگاهم كرد كه نامه از جانب شما نوشته شده است . به سپاس گزارى در برابر بزرگوارى و ارشادهاى بزرگوارانه جناب عالى نمىپردازم ، جز اين كه از خداوند بزرگ و توانا بخواهم عمر پر بركت شما را با سلامتى و خير ، طولانى فرمايد تا با بيان نيكويتان ، دانش اسلامى فرزندان اين امّت به پاخاستهء انقلابى را با رهبرى اميد مستضعفان جهان و نايب قائم آل محمّد صلى الله عليه و آله امام خمينى كه خداوند با بقا « 1 » و طول عمر ايشان مسلمانان را بهره‌مند سازد و ما را از ياران و ياوران او قرار دهد ،\r\n\r\n\r\n","description":"","footnote":"\r\n( 1 ) . اين نامه‌ها زمانى ردّ و بدل شده كه رهبر انقلاب اسلامى ايران حضرت امام خمينى رحمه الله در قيد حيات بودند .\r\n","page_name":" 29 ","page_number":29},
  {"content":"\r\n\r\nافزون كنيد و به پيش ببريد .\r\nامّا دربارهء نامه مىگويم : موضوع « زيارت » از يك ديدگاه حايز اهميّت نيست و آن اين كه ، زيارت‌ها و دعاها جزء مستحبّات هستند و همين قدر براى شخص زائر كافى است كه در پيشگاه امام معصوم حضور پيدا كند و اداى سلامى بنمايد ؛ چنان‌كه دربارهء دعا كردن نيز چنين است كه صاحب دعا و دعاكننده با خواندن يك آيه از قرآن كريم دعا مىكند ؛ همان‌گونه كه بعضى از پيامبران و اولياى خدا و بندگان صالح چنين مىكردند و چنين مىگفتند . در عين حال اگر بنده‌اى كه مىخواهد مناجات با پروردگارش را طولانى كند و پيوند معنوى خود را با خدا به بيش‌ترين درجه و مدّت برساند ، بايد با دعاهايى كه از پيامبر اكرم صلى الله عليه و آله و اهل بيت رحمت از فرزندان او بر حسب ماه‌ها و روزها ، يا مناسبت‌ها و زمان‌ها رسيده و نقل شده است خدا را بخواند .\r\nاز جمله ، دعاهاى صحيحى كه در صحّت اسناد آنها اتّفاق نظر وجود دارد ، مانند : « دعاى افتتاح » كه در ماه رمضان ، يا « دعاى كميل » كه در شب‌هاى جمعه خوانده مىشود و يا « دعاى صباح » منقول از امير مؤمنان على - صلوات اللَّه عليه - و دعاهايى به مناسبت روزها و دعاهاى صحيفهء سجّاديه از امام زين‌العابدين - سلام اللَّه عليه - و امثال آن كه فراوانند و زيارت « امين اللَّه » كه در مشاهد همهء ائمهء معصومينِ هدايت عليهم السلام خوانده مىشود و دعاها و زيارت‌هاى ديگر ، كه در سبك نگارش و اسلوب ، مشابه دعاهاى مذكور مىباشند .\r\nدر اين‌گونه دعاها و زيارت‌ها ، خضوع و خشوع و اظهار عجز در برابر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nآفريدگار جهان و توحيد خالص آن‌چنانى ، كه هيچ‌گونه شائبهء تأويل و ابهام و پيچيدگى در آنها نيست ، نمايان است . بيش‌ترين الفاظ اين‌گونه دعاها از كلمات قرآن گرفته شده و بلكه خود آنها نوعى تفسير و توضيح آيات قرآن هستند و با عبارت‌هاى محكم و تركيب‌هاى زيبا و روشى متين ، ممتازند و نشان از فصاحت قرآن دارند و نسيم پيام الهى ( نبوت ) و كلام معصوم ( امامت ) از آنها به مشام مىرسد و روحانيت و معنويّت آنها آشكار و رايحهء عصمت از كلمات و جملات‌شان استشمام مىگردد .\r\nپاره‌اى از دعاها نيز هستند كه صرف‌نظر از قوّت يا ضعف سند داراى اسلوبى زننده با معانى غير مرتبط به هم و هدفى سست مىباشند و در آنها از اصول بلاغت و فصاحت چشم‌گير اثرى ديده نمىشود ، به اين نوع دعاها حكم مىكنيم كه دست نوشت بشر عادى است و نمىتواند كلام و اثر امام معصوم باشد و چه بسا دعاهايى نيز هست كه صحيح و مأثور و منقول مىباشند ، ولى عبارت‌هايى بيگانه در آنها ديده مىشود كه هم آهنگى لازم با جملات قبل و بعد عبارت‌هاى آنها ندارد و جوينده خود درمىيابد كه آن دعاها حذف و اضافاتى دربر دارد . ازاين‌رو به هنگام دعا و توجّه ، حال دعا از انسان گرفته مىشود .\r\nزيارت‌ها و دعاهاى نامعتبرى از اين قبيل دقيقاً كمين‌گاهى و ميدانى براى حملهء دشمنان و مخالفان سرسخت آل محمّد عليهم السلام مىگردد و از آن براى بدنام كردن آرا و عقايد اماميّه و ضربه زدن به تشيّع چه در حال حاضر و چه در گذشته ، به عنوان وسيله و ابزارى سوءاستفاده مىشود ، براى مثال ، در گذشته مىتوان به كتاب‌هايى از قبيل : الصواعق المحرِقة ابن‌حجر\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nهيثمى و كتاب عبدالرزّاق الحصان در كشور عراق و كتاب فرق الاسلاميه كيّالى و فجر الاسلام احمد امين مصرى و . . . در عصر ما وجاء دور المجوسى و جزوه‌هايى مثل : الخطوط العريضة و الصحف المصرية روزنامه‌هاى مصرى كه منتشر مىشود و مجلاتى كه بر عليه شيعه از هر جهت حمله مىكنند اشاره كرد و نام برد .\r\nاين قلم‌هاى مزدور معلومات اندك خود را از كتاب‌هاى غلاة « 1 » شيعه به دست مىآورند و به اين وسيله همهء مذهب شيعه را متّهم مىكنند و زير سؤال مىبرند ، و يا از كتاب‌هاى ضعيف و بىاساس شيعى كه در آن عبارات كم مايه و بى پايه وجود دارد - چنان كه ذكر شد - استفاده مىكنند .\r\nبر ما - اگر شيعيان حقيقى باشيم - بايسته و واجب است كه از اسلام و قرآن و پيشوايمان امام صادق‌عليه السلام چهره‌اى راستين ، زنده و منطقى ، كه بر اساس دانش صحيح استوار است و نور خدايى از آن مىدرخشد ، معرّفى كنيم ؛ اسلامى دور از خرافات و تهى از مطالب بىاساسى كه دشمنان اسلام عموماً و دشمنان شيعه خصوصاً با نيرنگ و تقلّب در كتاب‌ها وارد كرده‌اند تا بدين وسيله چهره‌اى مسخ شده و صورتى كه حقيقت در آن دگرگون گرديده از دين و عقايد ما به جهانيان معرّفى كنند .\r\n\r\n\r\n","description":"","footnote":"\r\n( 1 ) . در لغت « غلاة » جمع « غالى » به معناى زيان‌گر و كسى است كه از حّد خود تجاور كند .\r\nكلمهء « غلو » در قرآن كريم آمده و از آن منع شده است . در زمان خود مولى على - صلوات اللَّه عليه و آله - نيز تعدادى از اين گروه بوده‌اند كه خود امام آنها را نصيحت و راهنمايى مىفرمود و چون بعضى از آنها از عقيدهء خود ؛ يعنى قائل شدن مقام الوهيت براى مولى دست برنداشتند ، خود حضرت مجازات سخت اسلامى را دربارهء آنها اجرا كرد .\r\n","page_name":" 32 ","page_number":32},
  {"content":"\r\n\r\nبه تحقيق و يقين پيشواى ما امام صادق - سلام اللَّه عليه - به ما سفارش كرده‌اند كه موجب سربلندى او شويم\r\nكوُنوا لَنا زَيْناً وَ لاتَكوُنوا عَلَينا شَيْناً ؛ « 1 »\r\nبا رفتار و گفتار خود موجب زينت و افتخار ما باشيد ، نه سبب ننگ و بدنامى ما گرديد .\r\nنيز امام‌عليه السلام فرموده‌اند :\r\nآيا كافى است كسى خود را به مكتب تشيّع نسبت دهد و فقط به زبان بگويد : من اهل بيت را دوست دارم ؟ نه ، به خدا سوگند چنين نيست .\r\nشيعهء ما نيست ، مگر كسى كه تقواى الهى پيشه سازد و پرهيزكار باشد .\r\nسرور من ! شما در نامهء گرانمايهء خود چنين فرموده‌ايد كه من عين آن را نقل مىكنم :\r\nاستناد به . . . ( كمك طلبيدن از كسى و تكيه‌كردن به ) كسى كه خداوند مرتبهء او را رفيع و بلند گردانيده و به دليل واسطه بودنش ، مقام او را به سوى خود نزديك فرموده ، بلكه كار او را چون كار ذات مقدّس خود گردانيده و نشانه‌اى از نشانه‌هاى خود و نمودى از مظاهر شئون خويش قرار داده است كمك خواستن و توجّه به غير خداوند سبحان نمىباشد .\r\nمنظور جناب عالى از كلمهء « استناد » چيست ؟ آيا مقصود و منظور استمداد و توكّل است ؟ به اين معنا آيا جايز است كه ما از اهل بيت كمك\r\n\r\n\r\n","description":"","footnote":"\r\n( 1 ) . وسائل الشيعه ، ج 12 ، ص 8 و 193 ؛ مستدرك الوسائل ، ج 8 ، ص 314 و بحارالانوار ، ج 65 ، ص 151 .\r\n","page_name":" 33 ","page_number":33},
  {"content":"\r\n\r\nبخواهيم ، يا به آنان توكّل كنيم ؟ به اين چنين استمداد و توكّل در قرآن و سنّت دليلى نيست ، بلكه دليل برعكس و خلاف آن وجود دارد .\r\nيا از استناد ، مقصود و معنايى ديگر در نظر داريد ؟ سپس فرمودهء خداى تعالى را گواه گرفته‌ايد ، آن جا كه مىفرمايد :\r\n« وَما رَمَيْتَ إِذ رَمَيْتَ وَلكِنَّ اللَّهَ رَمى » « 1 » ؛\r\nاين تو نبودى اى پيامبر كه خاك و ريگ به صورت آنها پاشيدى ، بلكه خدا پاشيد .\r\nفرموده‌ايد : اين است غايت و كمال نزديكى به خداوند سبحان و كسى و موجود ديگرى جز او ( خداوند ) در چنين مقامى نمىتواند باشد تا توجّه و توسّل به غير او ( خداوند تبارك و تعالى ) شرك محسوب شود .\r\nمن مىگويم : آن جا كه خداوند مؤمنان را مخاطب قرار داده و در سورهء انفال مىفرمايد : « فَلَمْ تَقْتُلُوهُمْ وَلكِنَّ اللَّه قَتَلَهُمْ » ؛ اين شما نبوديد كه آنها را كشتيد ، بلكه خداوند آنها را كشت .\r\nكار آنها را ، بنا بر تعبير شما ، مانند كار خود قرار داده است ، آيا اين براى آنها تقرّب و نزديكى به خداوند است يا نه ؟ پاسخ اين سؤال در همان سورهء انفال است ، آن جا كه مىفرمايد :\r\n« يا أَيُّها الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الأَدْبارَ ، وَمَنْ يُوَلِّهِمْ يَوْمَئِذٍ دُبُرَهُ إِلّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَمَأْواهُ جَهَنَّمُ وَبِئْسَ المَصِيرُ ، فَلَمْ تَقْتُلُوهُمْ وَلكِنَّ اللَّهَ قَتَلَهُمْ وَما رَمَيْتَ إِذ رَمَيْتَ وَلكِنَّ اللَّهَ\r\n\r\n\r\n","description":"","footnote":"\r\n( 1 ) . انفال ( 8 ) آيهء 17 .\r\n","page_name":" 34 ","page_number":34},
  {"content":"\r\n\r\nرَمى وَلِيُبْلِىَ المُؤْمِنِينَ مِنْهُ بَلاءً حَسَناً إِنَّ اللَّهَ سَمِيعٌ عَلِيمٌ » ؛ « 1 »\r\nاى كسانى كه ايمان آورده‌ايد هنگامى كه با انبوه كافران در ميدان نبرد روبه‌رو شويد به آنها پشت نكنيد و هر كس در آن هنگام به آنها پشت كند - مگر در صورتى كه هدفش كناره‌گيرى از ميدان براى حملهء مجدّد و يا به قصد پيوستن به گروهى ( از مجاهدان ) بوده باشد - ( چنين كسى ) گرفتار غضب پروردگار خواهد شد و جايگاه او جهنّم و چه بد جايگاهى است .\r\nامام المفسّرين شيخ طبرسى - اعلى اللَّه مقامه و نور اللَّه مرقده - نويسندهء تفسير جامع الجوامع در تفسير آيه‌اى كه شما به آن استناد كرده‌ايد چنين مىگويد :\r\n« فَلَم تَقْتُلوهُم » : فاء جواب شرط محذوف است ، تقدير آن چنين است :\r\n« انْ افْتَخَرْتُمْ لِقَتْلِهِم فَأَنْتُمْ لَمْ تَقتلُوهُمْ وَلكِنّ اللَّه قَتَلَهُمْ » .\r\nاگر شما به كشتن آنها فخر مىفروشيد ، شما آنها را نكشتيد ، بلكه خداوند با فرستادن فرشتگان و ايجاد ترس در دل‌هاى آنان و بخشيدن نيرو به دل‌هاى شما آنها را كشت .\r\n« وَ ما رَمَيْتَ »\r\nانْت يا مُحَمَّد إذ رَمَيْتَ ؛\r\nيعنى چون قريش با گروهى از سركشان آمدند ، جبرئيل نازل شد و گفت : اى محمّد ! مشتى از خاك برگير و به سوى آنها پرتاب كن . پيامبر به علىعليه ال كل الحقوق محفوظه لام فرمود : كمى از ريگ‌هاى صحرا به من بده . علىعليه السلام چنين كرد و پيامبر آن خاك و\r\n\r\n\r\n","description":"","footnote":"\r\n( 1 ) . انفال ( 8 ) آيه‌هاى 15 - 17 .\r\n","page_name":" 35 ","page_number":35},
  {"content":"\r\n\r\nريگ‌هارا به صورت‌هاى آنان پاشيد و فرمود : « چهره‌ها سياه باد » پس مشركان همه مشغول چشم خود - كه خاك‌آلود شده بود - شدند و پراكنده گرديدند . مؤمنان برگشتند و توانستند آنان را بكشند يا اسيرشان نمايند .\r\n« وَلكنّ اللَّه رَمى » چون پرتاب ريگ و خاك چنين اثر بزرگى گذاشت ،\r\nرَمْىْ\r\n( پرتاب ) براى رسول خدا صلى الله عليه و آله ثابت و شناخته شد ؛ زيرا او ظاهر و صورت كار را انجام داد و حقيقت امر از او نفى مىگردد ؛ زيرا آن‌چنان اثر عظيمِ كار ، از توان و قدرت بشر خارج است ؛ يعنى اصل كار ، فعل خداوند - عزّوجلّ - مىباشد و چنين مىنمايد كه فاعل پرتاب ، حقيقتاً خداوند است و اصولًا نمىتواند از رسول خدا باشد .\r\nامّا استفاده و استشهاد شما به فرمودهء خداوند متعال كه مىفرمايد :\r\n« قُلْ يَتَوَفّاكُمْ مَلَكُ المَوْتِ الَّذِى وُكِّلَ بِكُمْ ثُمَّ إِلى رَبِّكُمْ تُرْجَعُونَ » « 1 » ؛\r\nبگو فرشتهء مرگ كه بر شما مأمور شده ( روح ) شما را مىگيرد ، سپس به سوى پروردگارتان باز مىگرديد .\r\nفرمود :\r\n« وُكِّلَ\r\n؛ كفايت مىكند » بدانيم كه او ( فرشته ) وكيل است و مأمور و بنده و فرستاده خداوند متعال و كارى در دست او نيست . پس آيا صحيح است كه ما از او به دليل اين كه وكيل خداوند در باز پس گرفتن جان‌هاست يارى بطلبيم ، و به او توكّل كنيم يا او را تكيه‌گاه بدانيم ؟ به صرف اين‌كه خداوند سبحانه و تعالى تأكيد مىكند كه ، فرشته از جانب او\r\n\r\n\r\n","description":"","footnote":"\r\n( 1 ) . سجده ( 32 ) آيهء 11 .\r\n","page_name":" 36 ","page_number":36},
  {"content":"\r\n\r\nوكيل است و در قبض ، يا عدم قبض ارواح ، اختيارى در دستش نيست ، مگر به دستور خداوند متعال ، و اين آيه را آيهء « اللَّهُ يَتَوفّى الأَنْفُسَ حِينَ مُوتِها » « 1 » تفسير مىكند و مصداق بارز آن چيزى است كه امير مؤمنان - سلام اللَّه عليه - مىفرمايد : « بعضى از آيات قرآن خود آيات ديگر را تفسير مىكند » .\r\nگفتار شما كه مىفرماييد :\r\n. . . در نتيجه هر قدر علوّ شأن و بلندى مرتبت و نزديكى او به خدا ثابت شود توجّه ، به سوى او مانند توجّه به خداوند و توسّل به او چون توسّل به خداوند مىباشد .\r\nاى آقاى بزرگوارم ! بر حضرت عالى پوشيده نيست كه ، نه فقط تفاوت بين اين دو بسيار است ، بلكه قياس در اين نسبت ؛ يعنى نسبت بين آفريننده و آفريده شده و ميان توان‌مند و عاجز ممكن نيست . چنان‌كه در نهج‌البلاغه ( خطبة الاشباح ) امام مىفرمايد :\r\n. . . شهادت مىدهم : كسى كه تو را با چيزى از آفريده‌هايت مساوى شمرد ، از مرتبهء تو عدول و تجاوز كرده و كسى كه چنين كند به آن‌چه از آيات محكمات تو نازل شده و به نشانه‌ها و دلايل آشكارت كفر ورزيده است . و گواهى مىدهم كه تو خداوندى هستى كه نهايت و پايانى در خردها برايت نيست ، تا در منشأ انديشه‌ها داراى چگونگى و كيفيّت باشى و نه در افكار و عقل‌ها محدود و موصوف به تغيير از جايى به جايى گردى .\r\n\r\n\r\n","description":"","footnote":"\r\n( 1 ) . زمر ( 39 ) آيهء 42 ، « خداوند جان‌ها را به هنگام مرگ مىستاند » .\r\n","page_name":" 37 ","page_number":37},
  {"content":"\r\n\r\nو در دعاى صباح مىفرمايد :\r\nاى خدايى كه خود بر ذات خويش دلالت مىنمايى . اى خدايى كه از مشابهت با مخلوقاتت منزّه و مبرّا هستى .\r\nو در دعاى افتتاح آمده است :\r\nتمام ستايش ، خدايى را منحصر است كه در فرمان روايى او مخالفى نتواند بود و نه ستيزه‌جويى در شأن و كارش . حمد مخصوص خدايى است كه در آفرينش شريك ندارد و در بزرگوارى و عظمتش مانند او نيست . . . . ستايش ويژه خدايى است كه نه ستيزه جويى در برابر او و نه مانندى هم شكل او و نه پشتيبان و ياورى كمك كار او وجود دارد .\r\nو خداوند تبارك و تعالى ( از قول مشركان ) مىفرمايد :\r\n« تَاللَّهِ إِنْ كُنّا لَفِى ضَلالٍ مُبِينٍ ، إِذ نُسَوِّيكُمْ بِرَبِّ العالَمِينَ » « 1 » ؛\r\nبه خدا سوگند كه ما در گمراهى آشكار بوديم آن‌گاه كه شما ( بت‌ها ) را با پروردگار جهان برابر دانستيم .\r\nاى سيّد بزرگوار دانشمند ! آيا توجّه به خداوند زنده مانند توجّه به بنده مىتواند بود ؟ و ما در نمازهاى خود مىگويم :\r\n« أَشْهَدُ أَنَّ مُحمّداً عَبْدُه وَ رَسوُلهُ ؛\r\nشهادت مىدهم كه محمّد صلى الله عليه و آله بنده و فرستاده اوست » . پس مسئله بندگى بر موضوع رسالت پيشى گرفته و قبل از آن ذكر شده است و خداوند پيامبر خود را مخاطب قرار داده و مىفرمايد : « إِنَّكَ مَيِّتٌ وَ إِنَّهُمْ مَيِّتُونَ » « 2 » آيا امكان دارد كه زندگان و مردگان يكى و برابر باشند ؟\r\n\r\n\r\n","description":"","footnote":"\r\n( 1 ) . شعراء ( 26 ) آيه‌هاى 97 و 98 .\r\n( 2 ) . زمر ( 29 ) آيهء 30 ، « تو اى پيامبر مىميرى و آنها نيز خواهند مرد » .\r\n","page_name":" 38 ","page_number":38},
  {"content":"\r\n\r\nدر حالى كه خداوند مىفرمايد : « وَما يَسْتَوِى الأَحْياءُ وَلَا الأَمْواتُ » « 1 » . و اگر چه منظور از زندگان ، علما و دانشمندان و شهيدان و نيكوكاران باشند آنها هم زنده‌اند ، ولى در نزد پروردگارشان روزى مىخورند . و فرموده شما كه خداوند در كتاب خود در بزرگداشت شأن و مرتبهء پيامبر خود فرموده است :\r\n« وَلَوْ أَنَّهُمْ إِذ ظَلَمُوا أَنْفُسَهُمْ جاءُوكَ فَاسْتَغْفَرُوا اللَّهَ وَاسْتَغْفَرَ لَهُمُ الرَّسُول لَوَجَدُوا اللَّهَ تَوّاباً رَحِيماً » « 2 » ؛\r\nاگر آنها هنگامى كه به خويش ستم كردند به سوى تو مىآمدند و از خدا طلب آمرزش مىنمودند و پيامبر هم براى آنها درخواست بخشودگى مىكرد ، خدا را توبه‌پذير و مهربان مىيافتند .\r\nپروردگار متعال در توبهء ستمكاران اكتفا به استغفار و طلب آمرزش آنها نكرده و استغفار پيامبر را نيز ضميمهء آن فرموده است .\r\nمىگويم : خداوند سبحان خود استغفار ظالمان را كفايت مىكند و او بسنده و كفايت كننده است ؛ زمانى كه ستمكاران به درستى و با نيّت پاك از خداوند طلب آمرزش نمايند خداوند بدون اين كه به وساطت كسى از مخلوقاتش نيازى باشد بر بندگان ستمكارش مىبخشد ، ليكن موضوع استغفار پيامبر را خداوند فقط به دليل بزرگداشت قدر و منزلت او و تصديق و تأييد نبوّت او اراده فرموده و چيزى جز اين نيست و الّا اگر ظالمى درزمان حيات پيامبر صلى الله عليه و آله دور از مكانى كه ايشان بودند ساكن بود و دسترسى\r\n\r\n\r\n","description":"","footnote":"\r\n( 1 ) . فاطر ( 35 ) آيهء 22 ، « مردگان و زندگان يكسان نيستند » .\r\n( 2 ) . نساء ( 4 ) آيهء 64 .\r\n","page_name":" 39 ","page_number":39},
  {"content":"\r\n\r\nاو به رسول خدا « ص » مشكل بود و قصد توبه داشت ، به درگاه الهى از گناهان خود توبه مىكرد آيا خداوند توبهء او را نمىپذيرفت ؟ يا در همين زمان ما در عصرى كه پيامبر خدا درگذشته است و حجّت خداوند ( امام زمان عجل اللَّه تعالى فرجه ) از نظرها پنهان است ظالمى بخواهد توبه كند و صادقانه به سوى خداوند برگردد به كجا بايد برود ؟ آيا براى چنين شخصى كافى نيست كه به سوى خداوند متعال متوّجه شود در حالى كه استغفار كننده ، توبه كننده و بازگشت كننده به طرف خداوند باشد ؟ يا چنين نيست ؟ و آيا درِ توبه و بازگشت كننده به سوى خدا و طلب آمرزش از او پس از درگذشت پيامبر از اين جهان بسته شده است يا تا روز قيامت باز است ؟\r\nامّا در مورد گفتار شما اى سرورم ! كه فرموديد :\r\nگفتار دعا كننده و آن كسى كه توسّل مىجويد و مىگويد :\r\n« يا مُحَّمَد يا عَليّ اكفِياني وَ انصُراني ؛\r\nاى محمّد ! اى على ! ياريم كنيد و كفايت كارهايم بنماييد » . نشأت گرفته از توحيد خالص است . . . .\r\nمىگويم : تعارض آن با نصّ قرآنى آشكار است ؛ زيرا خداوند سبحان در آيات زيادى تأكيد فرموده كه او كفايت كار مردم مىكند و او آنان را يارى مىرساند ، طبق آيات زير :\r\n1 . « وَما كانَ لَهُمْ مِنْ أَوْلِياءَ يَنْصُرُونَهُمْ مِنْ دُونِ اللَّهِ » . « 1 »\r\n2 . « وَإِنْ يَخْذُلْكُمْ فَمَنْ ذَا الَّذِى يَنْصُرُكُمْ مِنْ بَعْدِهِ » . « 2 »\r\n\r\n\r\n","description":"","footnote":"\r\n( 1 ) . شورى ( 42 ) آيهء 46 ، « آنها جز خدا ياورانى ندارند كه يارىشان كند » .\r\n( 2 ) . آل عمران ( 3 ) آيهء 160 ، « اگر دست از يارى شما بردارد كيست كه غير از او شما را يارى كند ؟ » .\r\n","page_name":" 40 ","page_number":40},
  {"content":"\r\n\r\n3 . « وَيا قَوْمِ مَنْ يَنْصُرُنِى مِنَ اللَّهِ إِنْ طَرَدْتُهُمْ » . « 1 »\r\n4 . « فَمَنْ يَنْصُرُنِى مِنَ اللَّهِ إِنْ عَصَيْتُهُ » . « 2 »\r\n5 . « وَما النَّصْرُ إِلّا مِنْ عِنْدِ اللَّهِ العَزِيزِ الحَكِيمِ » . « 3 »\r\n6 . « وَ لَمْ تكن لَهُ فئةٌ يَنْصُرونَهُ مِنْ دون اللَّه » . « 4 »\r\n7 . « أَلَيْسَ اللَّهُ بِكافٍ عَبْدَهُ » . « 5 »\r\n8 . « وَكَفى بِاللَّهِ حَسِيباً » . « 6 »\r\nزمانى كه ما خداوند را به تنهايى مىخوانيم آيا كفالت او اجابت خواستهء ما را كفايت نمىكند ؟ در حالى كه خود او در جاهاى متعدّدى از قرآن كريم چنين وعده‌اى به ما داده است و خداوند هرگز خلاف وعدهء خود عمل نمىكند ، آن جا كه مىفرمايد :\r\n« وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالآخِرَةِ وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ » ؛ « 7 »\r\nهنگامى كه به تنهايى خداوند ياد مىشود دل‌هاى كسانى كه به آخرت ايمان ندارند مشمئز ( متنفّر ) مىگردد ، امّا چون از معبودهاى ديگر\r\n\r\n\r\n","description":"","footnote":"\r\n( 1 ) . هود ( 11 ) آيهء 30 ، « اى قوم ! چه كسى مرا در برابر ( مجازات خدا ) يارى مىدهد اگر آنها را طرد كنم ؟ » .\r\n( 2 ) . هود ( 11 ) آيهء 63 ، « اگر من نافرمانى كنم چه كسى مىتواند مرا در برابر وى يارى دهد » .\r\n( 3 ) . آل‌عمران ( 3 ) آيهء 126 ، « پيروزى نيست جز از جانب خداوند توانا و حكيم » .\r\n( 4 ) . كهف ( 18 ) آيهء 43 ، « و غير از خدا كسانى را نداشت كه او را يارى كند » .\r\n( 5 ) . زمر ( 39 ) آيهء 36 ، « آيا خداوند براى ( نجات و حفظ ) بنده‌اش كافى نيست ؟ » .\r\n( 6 ) . نساء ( 4 ) آيهء 6 ، « خداوند براى محاسبه كافى است » .\r\n( 7 ) . زمر ( 39 ) آيهء 45 .\r\n","page_name":" 41 ","page_number":41},
  {"content":"\r\n\r\nسخن به ميان آيد خوشحال مىشوند .\r\nو امّا دربارهء فرمودهء شما :\r\n. . . و چنين است فرمودهء ايشان ( امام هادىعليه السلام ) كه سلام خدا بر ايشان باد در زيارت جامعه :\r\n« إِيابُ الخَلْقِ إِلَيْكُمْ ؛\r\nبرگشت مردم به سوى شما مىباشد » . برگشت به سوى آنها ( ائمه عليهم السلام ) برگشت به سوى خداوند متعال است و حساب آنها دربارهء مردم ، عين محاسبهء خداى عزّوجلّ است .\r\nدر اين باره مىگويم : نصّ صريح و آشكار چنان‌كه بر آن جناب پوشيده نيست وجود دارد و تأويل نيز نمىپذيرد چون قول خداى كريم در قرآن :\r\n1 . « إِنَّ إِلَيْنا إِيابَهُمْ ، ثُمَّ إِنَّ عَلَيْنا حِسابَهُمْ » . « 1 »\r\n2 . « و إِنْ ما نُرِيَنَّكَ بَعْضَ الَّذِى نَعِدُهُمْ أَوْ نَتَوَفَّيَنَّكَ فَإِنَّما عَلَيْكَ البَلاغُ وَعَلَيْنا الحِسابُ » . « 2 »\r\n3 . « وَمَنْ يَدْعُ مَعَ اللَّهِ إِلهاً آخَرَ لابُرْهانَ لَهُ بِهِ فَإِنَّما حِسابُهُ عِنْدَ رَبِّهِ إِنَّهُ لا يُفْلِحُ الْكافِرُونَ » . « 3 »\r\n4 . « إِنْ حِسابُهُمْ إِلّا عَلى رَبِّى لَوْ تَشْعُرُونَ » . « 4 »\r\n\r\n\r\n","description":"","footnote":"\r\n( 1 ) . غاشيه ( 88 ) آيهء 26 ، « مسلّماً بازگشت آنها به سوى ماست ، سپس يقيناً حساب آنها بر ماست » .\r\n( 2 ) . رعد ( 13 ) آيهء 40 ، « و اگر پاره‌اى از مجازات‌ها را كه به آنها وعده داده‌ايم به تو نشان دهيم ( پيش از فرا رسيدن اين مجازات‌ها ) تو را بميرانيم ، در هر حال تو فقط مأمور ابلاغ هستى و حساب ( آنها ) بر ماست » .\r\n( 3 ) . مؤمنون ( 23 ) آيهء 17 ، « و هر كس معبود ديگرى با خدا بخواند و مسلّماً هيچ دليلى بر آن نخواهد داشت ، حساب او نزد پروردگار شما خواهد بود و مسلّماً كافران رستگار نخواهند شد » .\r\n( 4 ) . شعراء ( 26 ) آيهء 113 ، « حساب آنها تنها بر پروردگار من است اگر شما مىفهميديد ؟ » .\r\n","page_name":" 42 ","page_number":42},
  {"content":"\r\n\r\n5 . « ما عَلَيك مِنْ حِسابهم من شىء » . « 1 »\r\n6 . « وَ كَفى بِاللَّهِ حَسيباً » . « 2 »\r\nغلوّى ( از حدّ گذشتن ) كه خداوند قوم يهود و نصارا را در مورد بنده‌اش حضرت عيسى بن مريم از آن نهى فرموده جز اين نيست كه آنها صفاتى را كه مخصوص خداوند متعال است به پيامبرش نسبت مىدادند ، ازاين‌رو خداوند آنها را مخاطب قرار داده و فرمود :\r\n« قُلْ يا أَهْلَ الكِتابِ لا تَغْلُوا فِى دِينِكُمْ غَيْرَ الحَقِّ وَلا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَأَضَلُّوا كَثِيراً وَضَلُّوا عَنْ سَواءِ السَّبِيلِ » ؛ « 3 »\r\nبگو اى اهل كتاب ! در دين خود غلو ( زياده‌روى ) نكنيد و غير از حق نگوييد و از هوس‌هاى گروهى كه پيش‌تر از اين گمراه شدند و بسيارى را گمراه كردند و از راه راست منحرف گشتند پيروى ننماييد .\r\n« يا أَهْلَ الكِتابِ لا تَغْلُوا فِى دِينِكُمْ وَلا تَقُولُوا عَلَى اللَّهِ إِلّا الحَقَّ إِنَّما المَسِيحُ عِيسى ابْنُ مَرْيَمَ رَسُولُ اللَّهِ وَكَلِمَتُهُ أَلْقاها إِلى مَرْيَمَ وَرُوحٌ مِنْهُ فَآمِنُوا بِاللَّهِ وَرُسُلِهِ وَلا تَقُولُوا ثَلاثَةٌ انتَهُوا خَيْراً لَكُمْ إِنَّما اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِى السَّمواتِ وَما فِى الأَرضِ وَكَفى بِاللَّهِ وَكِيلًا ، لَنْ يَسْتَنْكِفَ المَسِيحُ أَنْ يَكُونَ عَبْداً لِلَّهِ وَلا المَلائِكَةُ المُقَرَّبُونَ وَمَنْ يَسْتَنْكِفْ\r\n\r\n\r\n","description":"","footnote":"\r\n( 1 ) . انعام ( 6 ) آيهء 52 ، « نه حساب آنها بر توست ، يا هيچ‌گونه دخالتى در تو ، به حساب آنها نيست » .\r\n( 2 ) . نساء ( 4 ) آيهء 6 ، « خداوند براى محاسبه كافى است » .\r\n( 3 ) . مائده ( 5 ) آيهء 77 .\r\n","page_name":" 43 ","page_number":43},
  {"content":"\r\n\r\nعَنْ عِبادَتِهِ وَيَسْتَكْبِرْ فَسَيَحْشُرُهُمْ إِلَيْهِ جَمِيعاً » ؛ « 1 »\r\nاى اهل كتاب ! در دين خود غلو ( زياده‌روى ) نكنيد و دربارهء خدا غير از حق نگوييد . مسيح عيسى بن مريم فقط فرستاده خدا و كلمهء ( مخلوق ) اوست كه او را به مريم القا نمود و روحى ( شايسته ) از طرف او بود ، بنابراين ، به خدا و پيامبران او ايمان بياوريد و نگوييد ( خداوند ) سه‌گانه است ( از اين سخن ) خوددارى كنيد كه به سود شما نيست ، خدا تنها معبود يگانه است . او منزّه است كه فرزندى داشته باشد ( بلكه ) از آنِ اوست آن‌چه در آسمان‌ها و آن‌چه در زمين است .\r\nو آنان كه علىعليه السلام را دوست مىداشتند و در دوستى او راه غلو و زياده‌روى را در پيش گرفتند ، نبودند مگر كسانى كه به هلاكت افتادند و نابود شدند .\r\nآن‌چنان‌كه نقل و روايت از رسول خدا « ص » مىباشد كه فرمود : « يا على ! دو گروه دربارهء تو هلاك شدند و نابود گرديدند :\r\nدشمنى كه زياده‌روى كرد و بد گفت ( مانند خوارج ) و دوستى كه در باب تو غلو كرد » .\r\nسخن اين است و از خداوند تبارك و تعالى مسئلت داريم كه خود و حجّت خود را به ما معرّفى فرمايد و بشناساند و دوستى اهل بيت پيامبر اكرم و شفاعت آنان را دربارهء ما روزى ما گرداند كه همه به سوى او مىرويم ؛ زيرا « فَإنَّه لِلأوّابينَ غَفُوراً » « 2 » و از او مىخواهيم كه ما را موفّق فرمايد و در راهى كه مىرويم استوار و محكم نگاه دارد تا از آن‌چه غُلاة و\r\n\r\n\r\n","description":"","footnote":"\r\n( 1 ) . نساء ( 4 ) آيه‌هاى 171 و 172 .\r\n( 2 ) . اسراء ( 17 ) آيهء 25 ، « او نسبت به توبه كنندگان بخشنده است » .\r\n","page_name":" 44 ","page_number":44},
  {"content":"\r\n\r\nمفوّضه در كتاب‌هاى ما وارد كرده‌اند دورى گزينيم و به قلّهء يگانه‌پرستى خالصى كه اساس تمام اعمال ما مىباشد نايل گرديم . سلام و درود و رحمت خدا و بركات او بر شما باد .\r\nاوّل ربيع الاول سال 1405 هجرى . « 1 »\r\n\r\n\r\n","description":"","footnote":"\r\n( 1 ) . اين پاورقى براى بيش‌تر روشن شدن و فهم كامل و تقويّت اشكالات فاضل محترم نويسندهء نامه است . بديهى است كه به زودى پاسخ‌هاى كامل به تمام اشكالات معظّم‌له خواهد آمد .\r\nبا دقّت در آيات شش گانه در صفحات مزبور به اين نتيجه مىتوان رسيد كه قاعده « تَقْديم ما حَقّهُ التأخير يُفيدُ الحَصْر » ؛ مقدّم داشتن آن‌چه بايد موّخر باشد ، براى تفهيم حصر و انحصار مىباشد . اين قاعده در آيات فوق كاملًا رعايت شده است . براى نمونه : در سورهء غاشيه « انَّ إلينا إيابَهُم ثُمَّ إنَّ عَلينا حِسابَهم » كلمات « الَينا » وَ « عَلَينا » كه خبر هستند و بايد مؤخّر مىبودند مقدّم آورده شده‌اند و اين خود دليل قاطع بر تأكيد و حصر است . همانطور كلمهء « انَّما » در آيهء « انّما عَليك البلاغ وَ عَلَينا الحساب . » سورهء رعد ، آيهء 40 كه از ادات حصر است و نيز « انْ » به معناى « لا » مىباشد و نفى استثناء هم از ادوات و دليل نفى است در آيهء 113 سورهء شعراء كه مىفرمايد : « انْ حسابُهُمْ الّا عَلى رَبّى » .\r\nمراد در اين آيات ، اشعار و فهماندن اين مطلب است كه همهء امور در دست قدرت الهى مىباشد و هيچ‌گونه دخالتى در امر حساب با پيامبر نيست .\r\nو براى تدبير و سرپرستى آنها خداوند كافى است . هرگز مسيح از اين استنكاف نداشت كه بندهء خدا باشد و نه فرشتگان مقرّب او ( از اين استنكاف داشتند ) و آنها كه از عبوديّت و بندگى استنكاف ورزند و تكبّر كنند ، به زودى همهء آنها را به سوى خود محشور خواهد كرد ( و در رستاخيز برمىانگيزد ) .\r\n","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nپاسخ آيةاللَّه زنجانى به نامهء استاد دانشگاه\r\nبسم اللَّه الرحمن الرحيم\r\nبه حضور استاد فاضل . . . كه خداوند توفيقات او را جاودانه فرمايد ،\r\nدرود بر شما و رحمت الهى و بركاتش نثارتان باد .\r\nچند ماهى است نامهء عزيزتان را كه با عبارت‌هاى ساده و املايى زيبا نوشته شده بود و مشحون از آيات قرآنى و شواهد و دلايل سنّت نبوى بود دريافت كرده‌ام . مكتوب شما حكايت از احاطهء وسيع شما مىكند . پس خداوند را شكر گزاريم ؛ خدايى كه ديدار جناب عالى را ميسّر كرد .\r\nگرچه مدّت ديدار كم بود ، ليكن در همان زمان اندك دريافتيم كه شما مردى با نيّت پاك ، قلبى طاهر ، انسانى فروتن ، با عقل و تدبيرى استوار مىباشيد و ديدارتان نشان از اين داشت كه جناب عالى به زيور ادب و شكيبايى و بردبارى مزيّن هستيد .\r\nكار همان‌گونه كه يادآور شده‌ايد آسان خواهد شد ؛ چون هدف و مقصود بحث‌كنندگان ، شكر خدا ، روشن كردن حق و حقيقت است و حقيقت زاييدهء بحث و گفت‌وگو مىباشد .\r\nمن از شما پوزش مىطلبم ؛ زيرا ارسال جواب نامهء شما به دليل بعضى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاز كارها كه مىخواستم در زمان معيّن و معمول آن انجام پذيرد حاصل نگرديد و به تأخير افتاد .\r\nاينك نخستين مسئله كه مىخواهم نظر شما را به آن جلب كنم اين است كه تنازل و سكوت در برابر دشمنِ معاند و خصم لجوج ، مفيد فايده نيست ، چنان‌كه خداوند فرموده است :\r\n« كَلّا بَلْ رانَ عَلى قُلُوبِهِمْ ما كانُوا يَكْسِبُونَ » ؛ « 1 » چنين نيست كه آنها خيال مىكنند ، بلكه اعمالشان چون زنگارى بر دل‌هايشان نشسته است .\r\nو امّا احمد امين مصرى « 2 » و امثال او از ارباب قلم و نويسندگان چنين\r\n\r\n\r\n","description":"","footnote":"\r\n( 1 ) . مطّففين ( 83 ) آيهء 14 .\r\n( 2 ) . احمد امين در آرا و نظريات خود به ويژه در كتاب فجر الاسلام به آرا و نظريات خاورشناسان ، آن‌چنان تمسك جسته و تسليم آنها شده است كه گويى آنها مأخذ و مصادرى قابل اطمينانند و هرگز نمىتوان دربارهء نظريات آنان نقد و بررسى كرد و ضعف و سستى اصولًا در آنها راه ندارد و همچنين دكتر ابراهيم حسن و مطالب او در كتاب تاريخ سياسى اسلام و شيخ محمود ابوزهره در كتاب الحديث والمحدّثون و مصطفى اشكعه و امثال اينان .\r\nهمهء اين جماعت در مسير نادرست و پر پيچ و خم حركت كرده‌اند بدون اين كه به منابع و مآخذ مورد اعتماد و اطمينان رجوع كنند مآخذى كه تفكّرات و پندارهاى آنان را تخطئه و باطل و نابودشان مىكند و اينك به نمونه‌هايى از سخنان اين خاورشناسان اشاره مىكنيم :\r\nگوبينو ، خاورشناس فرانسو * مىگويد : « اين طرز تفكّر ، يعنى شيعه عقيده‌اى سياسى است كه نمىتوان آن‌را از عقايد ايرانىها جدا كرد ؛ علويّون سلطنت را به تنهايى در حيطهء تصرّف و ملك خود مىدانند و به اين دليل كه آنها اولاد و ورّاث سلطنت از جانب مادرىشان ؛ يعنى شهربانو دختر يزدگرد آخرين پادشاه ساسانى هستند استناد كرده و آن را به حق از آن ائمه ؛ يعنى پيشوايان خود مىدانند » .\r\nخاورشناس ديگرى مىگويد : « من معتقدم كه گفتار گوبينو درست است » .\r\n","page_name":" 48 ","page_number":48},
  {"content":"\r\n\r\n\r\n\r\n","description":"","footnote":"\r\nو اضافه مىكند : « نظريهء موهبت الهى بودن سلطنت و محدود بودن آن در خاندان ساسانى در تاريخ ايرانىها همچنين در دوران‌هاى بعد هم تأثير به سزايى داشته است . . . » .\r\nآرى ، اين است طرز تفكّر نادرست آنها كه شيعه را يك عقيدهء سياسى ايرانى خالص و شيعىگرى در ايران را تعصّب و نه تدين مىپندارند و مىگويند : كه آنها خويشاوندان على عليه السلام هستند و آن‌چه آنها را موفق به يارى آل على كرده در نظر آنان پيوند خويشاوندى است .\r\nامّا سخن احمد امين « و ما ادْراكَ مَنْ هُوَ ؛ و شما نتوانيد درك كرد كه او چگونه آدمى است ! » مىگويد : « حق اين است بگوييم : هر كسى كه قصد از بين بردن اسلام را از روى دشمنى و كينه داشته و كسى كه اراده كرده تا تعاليم پدران و اجداد خود را چه در يهوديان و چه نصارى ( مسيحىها ) و چه زرتشتى و هندىها داخل اسلام نمايد ، و آنان كه استقلال شهرشان را يا قيام عليه حكومت كشورشان را مىطلبيدند پناهگاه همهء اينها مذهب شيعه بوده است . تا آن جا كه مىگويد : « افكار و آرا يهوديان در طرز تفكّر شيعه در موضوع رجعت ظهور پيدا كرده است . شيعه معتقد است : آتش دوزخ جز بر اندكى از شيعيان حرام است چنان‌كه يهود را نيز اعتقاد بر اين است كه : « لَنْ تَمسَّنا النّار الّا ايّاماً مَعْدودات ؛ هرگز آتش ما را در نخواهد يافت ، مگر زمانى اندك » . ( فجر الاسلام ، ص 276 )\r\nو اين قبيل مطالب پوچ و بىفايده در كتاب او زياد است و سزاوار اين بود كه آدمى مثل او در موضوعاتى كه اهميّت آن را ندارد وارد نشود ، بلكه دورى گزيند و حداكثر آن‌چه دربارهء او مىتوان گفت اين است كه ، احمد امين نويسنده و اديبى بيش نيست ، ولى در علم فقه ، حديث يا شناخت رجال حديث مطلقاً اطّلاعى در دست ندارد . عيب و نقص هم متوجّه خود او مىباشد . كتاب او بهترين و بزرگ‌ترين دليل به ميزان درك و فهم و نيكوترين گواه بر ژرفاى دانش اوست .\r\n-\r\n* كنت گوبينو ديپلمات فرانسوى است كه مدت 3 سال نمايندگى سياسى دولت فرانسه را در ايران عهده‌دار بوده است . او خاطرات خود را نوشته . متأسفانه عليرغم اقامت طولانى خود در ايران و سفرهاى متعدد نتوانسته شناخت درستى از مردم ايران و جامعه ايرانى پيدا كند و نوشته‌ها و اظهارنظرهايش بسيار سطحى و بر اساس برداشت و پندارهاى خودش مىباشد و نه فقط خاورشناس نيست بلكه او را جامعه‌شناس هم نمىتوان ناميد تا چه رسد به اينكه عقايد او را دربارهء اسلام و مسلمانان بتوان مأخذ قرار داد\r\n","page_name":" 49 ","page_number":49},
  {"content":"\r\n\r\nارزشى ندارند كه انسان در مجالس و نشست‌ها فكر و ذكر خود را مشغول آنان كند ! زيرا اگر چنين هم بكنيم باز بر ما اعتراض كرده و معترض و خرده‌گير باقى خواهند بود .\r\nو اگر دم فرو بسته و كلمه‌اى دربارهء آنان نگوييم باز ما را رها نمىكنند ، پس وظيفهء ما اين است گفتار خدا راكه مىفرمايد : « قُلِ اللَّهُ ثُمَّ ذَرْهُمْ فِى خَوْضِهِمْ يَلْعَبُونَ » « 1 » دربارهء آنها تكرار و سپس سكوت كنيم .\r\nآرى ، اى فاضل ! مأخذ و منابع اصيل و ريشه‌دار ما آنهايى هستند كه در طول زمان‌ها و مكان‌ها اساس و محور مراجعهء علما و دانشمندان بوده است . كتاب‌هايى چون كافى ، توحيد صدوق ، نهج‌البلاغه ، مَنْ لا يحْضُرْهُ الفقيه و بصائر الدّرجات كه بنا بر گفتهء جناب عالى ، نيروى تعبير و زيبايى تركيب و استوارى روش ، آنها را از ديگر مآخذ و منابع جدا مىكند . در آنها اسلوب فصاحت و بلاغت قرآن و نَفَس پيامبر مشاهده مىشود . در ديدگاه و شنودگاه اين بزرگان ، اكثر محتويات آنها مخالفت با اسلامى كه ايرانيان به آن اذعان دارند ، دارد . اگر اين مآخذ نبود ، اسلام به خاورشناسان منسوب مىشد و جز از آنها به دست نمىآمد ؛ آن هم اسلامى كج و معوج براى ارائه به جهانيان . بنابراين ، به شخصى چون شما سزاوار نيست كه به سخنان آنان اهميّت دهيد و شأنى براىشان قائل شويد .\r\nامّا آنچه امامان به ما توصيه و سفارش فرموده ( امام صادق - صلوات اللَّه عليه ) : « ما شيعيان براى آنها و مكتب‌مان زيب و زيور باشيم و\r\n\r\n\r\n","description":"","footnote":"\r\n( 1 ) . انعام ( 6 ) آيهء 91 ، « بگو خدا ، سپس آن‌ها را در گفت‌وگوهاى لجاجت آميزشان رها كن تا بازى كنند » .\r\n","page_name":" 50 ","page_number":50},
  {"content":"\r\n\r\nنه موجب سرافكندگى » به يقين منظور و مقصود اين است كه ما با برادران‌مان از اهل تسنن با حسن سلوك زندگى كنيم ، از تندى و خشونت با آنها بپرهيزيم ، از اجتماعات‌شان دور نباشيم ، بيماران شان را عيادت كنيم ، در تشييع جنازهء مردگان آنها شركت نماييم . اين قبيل سفارش‌ها دربارهء زندگى مسالمت‌آميز نيكو با آنان است ، نه اين كه تمايل شديد به سخنان و گفتارشان پيدا كنيم و از آن‌چه هواى نفس آنها بر ايشان آراسته پيروى نماييم و آن‌چه را كه اسناد و مدارك استوار ما مىباشد ترك و رها كنيم و تمام اين توصيه‌ها براى گروهى از آنهاست كه اميد خير و نيكى ( مستضعفان از آنها ) مىرود ، نه سركشان ، ستمگران و قلم به دستان مزدورشان .\r\nبنابراين سزاوار و جايز نيست كه براى جلب خشنودى آنها و در امان بودن از تيرهاى دشمنىشان حقّ را رها كنيم ؛ زيرا\r\n« وَلَنْ تَرْضى عَنْكَ اليَهُودُ وَلَا النَّصارى حَتّى تَتَّبِعَ مِلَّتَهُمْ » « 1 » ؛\r\nهرگز يهود و نصارى از تو خشنود و راضى نخواهند شد ، مگر آن كه از آيين‌شان پيروى كنى .\r\nدر روايت صحيح ، مولايمان اميرمؤمنان - صلوات اللَّه عليه - مىفرمايد :\r\n« الصّادعْ بِالحِّقَ مُجاهِدٌ .\r\nبيان‌كنندهء حقّ و حقيقت جهادگرى است در راه خدا » .\r\nبرادر گران‌مايه ! معنا و مفهوم جهاد ، گفت‌وگو و بحث حضورى و اعلام\r\n\r\n\r\n","description":"","footnote":"\r\n( 1 ) . بقره ( 1 ) آيهء 120 .\r\n","page_name":" 51 ","page_number":51},
  {"content":"\r\n\r\nحقيقت است و اگر حق را نپذيرفتند ، به فرمودهء قرآن :\r\n« ذَرْهُمْ يَأْكُلُوا و يَتَمَتَّعُوا وَ يُلْهِهِمُ الأَمَلُ فَسَوْفَ يَعْلَمُونَ » ؛ « 1 »\r\nاين كافران را به خورد و خواب و لذّات حيوانى واگذار تا آمال و اوهام دنيوى ، آنان را غافل گرداند و نتيجه اين بيهودگى را به زودى خواهند دانست .\r\nآيا با اين حال آنها از ما راضى خواهند بود ، در حالى كه با آراى آنها برخورد كنيم ؟ آيا از شدّت خشم و غصب به هم نخواهند پيچيد ؟ نظير آن چه عالِم ثقهء بزرگوار زراره از سرورمان امام صادق - صلوات اللَّه عليه - نقل مىكند ، آن جا كه مىفرمايد :\r\nروزى رسول خدا « ص » دل تنگ و اندوهگين بود . على - صلوات اللَّه عليه - از ايشان سؤال كرد : يا رسول اللَّه ! چه چيز موجب غم و اندوه شماست ؟\r\nرسول خدا « ص » فرمود : چگونه غمگين نباشم كه شب هنگام به خواب ديدم بنىتيم و بنىعدى و بنىاميّه « 2 » بر منبر من بالا رفته‌اند و مردم را از اسلام به قهقرا برمىگردانند ، به درگاه الهى عرضه داشتم : بار خدايا ! اين حادثه در زمان حيات يا پس از رحلت من اتفاق خواهد افتاد ؟ پاسخ اين بود كه پس از وفات و درگذشت تو چنين خواهد شد .\r\nو امثال اين روايت در مآخذ و منابع اساسى ما بسيار است . ما با آنها نه فقط در مسئله امامت اختلاف داريم ، بلكه در اساس توحيد نيز از\r\n\r\n\r\n","description":"","footnote":"\r\n( 1 ) . حجر ( 15 ) آيهء 3 .\r\n( 2 ) . اشاره به ابوبكر و عمر و معاويه است .\r\n","page_name":" 52 ","page_number":52},
  {"content":"\r\n\r\nيك‌ديگر جدا هستيم : چه‌گونه ؟\r\nآيا اين پيشواى آنان ( اشعرى و پيروان او ) نيست كه معتقد به زيادت خارجى از صفات هشت‌گانه خداوند هستند تا آن جا كه فخرالدين رازى بر اساس آن‌چه مرحوم فيض در بشارة الشيعه نقل و اعتراض كرده و مىگويد : نصارى به دليل اقانيم « 1 » ثلاثه كافر شدند و اشاعرهء اقانيم نه‌گانه ( به افزودن ذات ) ثابت كردند اين مرد ( فخر رازى ) از بزرگان پيشوايان‌شان مىباشد و هرگز به مردم خود سخن گزافه نمىگويد ، چون راهى نيافته ناچار از اقرار و اعتراف به شرك قوم خود شده است و از اين قبيل تحريفات زشت كه اگر بنا بر شمارش اين تحريف‌ها باشد ، از اصل موضوع دور مىشويم و نياز به رساله‌اى جداگانه دارد .\r\nپس كدام نوع از راه قهقرا رفتن و به عقب برگشتن زشت‌تر از اين است كه اين امّت به اعقاب و گذشتگان خود برگشته‌اند ؟\r\nمقصود ، اى برادر دانشمند ! اين است كه از طى طريق حق و هدايت ، به دليل كمى طرفدارانش و خودنمايى و هم بستگى دشمنانش وحشت‌زده نباشيد و به راه و رسم بزرگِ جانشينان و پيشواى پرهيزكاران و وصىّ رسول پروردگار جهانيان - صلوات اللَّه عليه - اقتدا كنيد ؛ آن جا كه مىفرمايد :\r\nبه خدا سوگند ! اگر من به تنهايى در برابر آنها قرار مىگرفتم و آنها اگرچه تمام روى زمين را پر كرده بودند ، نه اهميّت مىدادم و نه وحشتى داشتم ؛ زيرا من از راه گمراهى كه آنان در آن راه طى طريق\r\n\r\n\r\n","description":"","footnote":"\r\n( 1 ) . اب و ابن و روح القدس .\r\n","page_name":" 53 ","page_number":53},
  {"content":"\r\n\r\nمىكنند و از راه هدايتى كه خود در آن قدم مىزنم آگاهم و از جانب پروردگارم نيز يقين دارم .\r\nو امّا اصل موضوع را در دو بخش مورد بحث و گفت‌وگو قرار مىدهيم :\r\nبخش اوّل : مفهوم شرك ، يا بحث در كبراى آن از نظر مفهوم ، سپس شرح و بيان مصداق و صغراى آن .\r\nبخش دوم : پاسخ آن‌چه شما مطرح كرده‌ايد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nبخش اوّل : مفهوم شرك\r\nاين بخش ، تحقيق و بررسى در مفهوم و معناى شرك است كه ، در قرآن خط بطلان بر آن كشيده شده و فلسفهء اصلى بعثت پيامبران ، زدودن شرك است و آن بر دو نوع مىباشد :\r\nنخست ، شرك واقعىِ مستقل و آن شركى است كه براى خداوند و در عرض ذات مقدّسش قرار دهند . تفاوتى نمىكند براى او يك شريك يا بيش‌تر يا همراه او قائل گردند . اين چنين شركى را شرك عرضى و ذاتى مىنامند .\r\nدوم ؛ شرك طولى است و اين در صورتى شرك محسوب مىشود - توضيح آن خواهد آمد - كه توجّه به سوى غير خداوند بدون در نظر داشتن اذن او صورت پذيرد و در حقيقت اين نوع شرك ، عبادت غير خداست بدون اين كه اجازه‌اى از جانب او صادر شده باشد . اين اجازه با عباراتى نظير : « مِن دُون اللَّه » ، « بِغير سلطان اتاهُم » يا امثال اينها با تعابير مختلف ديگرى در قرآن كريم آمده است .\r\nبا قبول اين مطلب مىگوييم : قسم نخستين شرك ( شرك در عرض\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nخداى تعالى ) مانند آن است كه مجوسان آتش‌پرست قائلند و سخن از « يزدان » و « اهريمن » به ميان آورده و مىگويند : آنها خدايان دوگانه هستند ؛ يكى در عرض ديگرى ( مساوى در تمام شئون ) يزدان سر منشأ نيكىها و اهريمن سرچشمهء بدىهاست ، پس دو خدا و در عرض هم وجود دارد .\r\nامّا خداى يگانه در حالت چند گانه آن چيزى است كه نصارا به آن اعتقاد دارند .\r\nقرآن با استدلال‌هاى گوناگون با هر دو نوع شرك فوق احتجاج كرده است . به آيات زير دقّت فرماييد :\r\n1 . « لا تَتَّخِذُوا إِلهَيْنِ اثْنَيْنِ » ؛ « 1 » به راه شرك دوتايى نرويد .\r\n2 . « لَوْ كانَ فِيهِما آلِهَةٌ إِلّا اللَّه‌ُلَفَسَدَتا » « 2 » ؛ اگر در آسمان و زمين به جز خداى يكتا خدايانى وجود داشت هر دو فاسد مىشدند .\r\nو در بطلان گفت‌وگوى نصارا مىفرمايد :\r\n« لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَما مِنْ إِلهٍ إِلّا إِلهٌ واحِدٌ » « 3 » ؛\r\nآنها كه گفتند خداوند يكى از سه خداست ( سومين اقنوم از اقانيم سه‌گانه ) نيز به طور مسلّم كافر شدند با اين كه معبودى جز معبود يگانه نيست .\r\nنصارا معتقد به اين قول كه ( خداوند خوارشان دارد ) گفتند : خداوند\r\n\r\n\r\n","description":"","footnote":"\r\n( 1 ) . نحل ( 16 ) آيهء 51 .\r\n( 2 ) . انبياء ( 21 ) آيهء 22 .\r\n( 3 ) . مائده ( 5 ) آيهء 73 .\r\n","page_name":" 56 ","page_number":56},
  {"content":"\r\n\r\nمركّب از سه اقنوم ( اصل و ذات ) است و در عين تركيب ، خداى واحد است ، بدين ترتيب در برابر و عرض خداى تعالى چيزى قرار داده و آن را « ابن » ؛ يعنى پسر و چيز ديگرى را « روح القدس » « 1 » يا « جان پاك » ناميدند . و حضرت عيسى مسيح را پسر خدا و خدايى در عرض اللَّه تعالى قرار دادند كه خداى متعال در ردّ و ابطال نظر آنها مىفرمايد :\r\n« ما المَسِيحُ ابْنُ مَرْيَمَ إِلّا رَسُولٌ قَدْ خَلَتْ مِنْ قَبْلِهِ الرُّسُلُ وَأُمُّهُ صِدِّيقَةٌ كانا يَأْكُلانِ الطَّعامَ » « 2 » ؛\r\nمسيح فرزند مريم فقط فرستاده ( خدا ) بود . پيش از وى نيز فرستادگان ديگرى بودند . مادرش نيز بانوى بسيار راست گويى بود . هر دو غذا مىخوردند . با اين حال چگونه دعوى الوهّيت مسيح و عبادت مادرش مريم مىكنيد ؟\r\nامّا در شرك طولى مراد كسانى هستند كه معتقدند ، صانع و آفريدگار جهان يكى است و در آفرينش مطلقاً شريك و همتايى ندارد ، ولى در صفت خداوندى براى او شريك قائل شدند ؛ بدين معنا كه بت‌هايى را بر پا داشتند و بر آنها آثار خدايى بار كردند و آنها را واسطه و وسيله به پيشگاه خدا قرار داده و به آنها رو آوردند ؛ در مقابل‌شان تضرّع و زارى مىكردند و بر آوردن نيازهاى خود را از آنها مىطلبيدند و براى آنها قدر و مرتبتى و الا و منزلتى رفيع در پيش خدا قائل شدند بدون اين كه از جانب\r\n\r\n\r\n","description":"","footnote":"\r\n( 1 ) . در اصطلاح و اعتقاد مسيحيان ، اقنوم سوم روحى است كه بر مريم عليها السلام تجلّى كرد و براو دميد و عيسى عليه السلام متولّد شد .\r\n( 2 ) . مائده ( 5 ) آيهء 75 .\r\n","page_name":" 57 ","page_number":57},
  {"content":"\r\n\r\nخداوند متعال اذن و دستورى در اين كار رسيده باشد ، و اين بت‌ها - چنان‌كه آشكار است - جز سنگ‌هاى تراشيده و يا چوب‌هاى ساخته شده چيز ديگرى نبود كه با دست‌هاى خود مىتراشيدند و سپس آنها را خدايان پرستش شده قرار مىدادند . عقيده و عمل اين گروه نيز از دو ديدگاه باطل و بيهوده است :\r\nنخست اين كه ، اين اشياى پرستش شده سنگ‌هايى بودند كه هيچ‌گونه سود و زيانى از آنها متصوّر نبود ، با اين حال ، چگونه مىتوان تصوّر نمود كه آنها بتوانند شريكى براى خداوند متعال به معناى دوم قرار داده شوند ؟\r\nدوم اين كه ، در اين مورد اجازه‌اى از طرف خداوند تبارك و تعالى نرسيده است . بنابراين ، از دو جهت عمل اين گروه مورد سرزنش و توبيخ قرار مىگيرد : نخست اين كه آن‌چه به عنوان خدا گزيده‌اند ، جز جماداتى كه شعور ندارند نيست . در اين مورد خداى تعالى مىفرمايد :\r\n« أَتَعْبُدُونَ ما تَنْحِتُونَ ، وَاللَّهُ خَلَقَكُمْ وَما تَعْمَلُونَ » « 1 » ؛\r\nآيا چيزى را مىپرستيد كه با دست خود مىتراشيد ؟ با اين كه خداوند هم شما را آفريده و هم بت‌هايى را كه مىسازيد .\r\nو مىفرمايد :\r\n« هَلْ يَسْمَعُونَكُمْ إِذ تَدْعُونَ ، أَوْ يَنْفَعُونَكُمْ أَوْ يَضُرُّونَ » « 2 » ؛\r\nآيا چون آنها ( بت‌ها ) را بخوانيد سخن شما را مىشنوند ؟ يا به حال شما سود و زيانى توانند داشت ؟\r\n\r\n\r\n","description":"","footnote":"\r\n( 1 ) . صافات ( 37 ) آيه‌هاى 95 و 96 .\r\n( 2 ) . شعرا ( 26 ) آيه‌هاى 72 و 73 .\r\n","page_name":" 58 ","page_number":58},
  {"content":"\r\n\r\nو هم‌چنين مىفرمايد :\r\n« أَمْواتٌ غَيْرُ أَحْياءٍ وَما يَشْعُرُونَ أَيّانَ يُبْعَثُونَ » « 1 » ؛\r\nاينها مرده و از حيات بىبهره‌اند و درك و شعور ندارند كه در چه وقت برانگيخته مىشوند . !\r\nجهت دوم - كه جهت اصلى است - اين است كه فرمان و حجّتى از جانب خدا ( دربارهء پرستش بت‌ها ) نازل نشده بود و دليل اين كه اين جهت ، جهت عمده و اصلى است اين است ، زمانى كه اذن و فرمان براى پرستش چيزى از آفريده شدگان برسد ، يا دستورى براى تذلّل و فروتنى در برابر سنگ و كلوخ صادر شود ، باز برگشت چنين اذنى به پرستش خداوند سبحان خواهد بود - كه شرح آن داده خواهد شد - . اين برعكس و خلاف جهت اوّلى است ؛ زيرا اگر فرض كنيم آن‌چه آنها مىپرستيدند ، از نظر سود و زيان مؤثّر بود و بت‌ها دعاى بت پرستان را مىشنيدند و خواسته‌هايشان را برآورده مىكردند باز عبادات آنها در مسير درست نبود ، چرا كه اين موجودات از خود استقلالى ندارند و برگشت هر سود و زيانى از سوى هر موجودى به خداوند سبحان است و زمام كارها همگى در دست قدرت و اختيار الهى و نشأت گرفته از قضا و قدر او بوده و همه در برابر ارادهء او متذلّل و خاشع هستند .\r\nوجود اثر از هر مؤثّرى تصحيح و تأييد كنندهء اين نيست كه به سوى او توجّه گردد و خدايى در برابر ذات لايزال الهى قرار داده شود . ايراد عمده بر اين قسم ، اذن و فرمان نداشتن از جانب خداوند است .\r\n\r\n\r\n","description":"","footnote":"\r\n( 1 ) . نحل ( 16 ) آيهء 21 .\r\n","page_name":" 59 ","page_number":59},
  {"content":"\r\n\r\nبنابراين ، محور استقلال در شرك طولى بر اين است كه در آن اجازه و دستورى ( از سوى خدا ) صادر نشده است ؛ زيرا وجود اذن ، سالم كنندهء پرستش و مقياس برگرداندن آن به پرستش خداوند متعال است . بر خلاف نوع اوّل شرك كه در آن معبودها نمىتوانند هيچ‌گونه اثرى داشته باشند و برگشت اين عمل نيز بر اين است كه عقل آن را بعيد مىداند و از خرد دور است فكر كنيم چيزى كه از جانب خود هيچ‌گونه اثرى نمىتواند داشته باشد چگونه مىتوان از آن انتظار تأثير در چيز ديگرى داشت ؟ و بر فرض تأثير نيز نمىتواند در چيزى مستقلًا از جانب خود اثر داشته باشد ، چرا كه تمام سود و زيان از جانب خداوند سبحان است ، پس براى معبود چيزى باقى نمىماند .\r\nآن‌چه از انديشه در آيات قرآن كريم به دست مىآيد اين است : نوع شركى كه پيامبران عليهم السلام از حضرت نوح شيخ الانبيا تا پيامبر ما « ص » با آن روبه‌رو بوده‌اند شركى از نوع دوم بوده است و اين نكته را از استدلال‌هاى آنهايى كه اين پيامبران بر آن اقوام برانگيخته شده‌اند و نيز از احتجاج‌هاى قرآن كريم مىتوان فهميد ، مانند آيهء : « الا لِلَّهِ الدّين الخالص » « 1 » . بنابراين ، پرستش آن‌چه خداوند متعال عبادت آن را اجازه نفرموده و آن‌چه غير از پرستش خدا باشد ، يا به جز او را عبادت مىكنند ، پرستش نمىباشد .\r\nهم‌چنين اين مطلب را با مراجعه به كتاب‌هاى تاريخ و تفسير « 2 » مىتوان\r\n\r\n\r\n","description":"","footnote":"\r\n( 1 ) . زمر ( 39 ) آيهء 3 ، « آگاه باشيد كه دين خالص مخصوص خدا و از آن اوست » .\r\n( 2 ) . در كتاب كامل ، ج 1 ، ص 67 و 68 آمده است :\r\n« گفتار درستى كه در آن هيچ‌گونه ترديدى نيست اين است : آنان طايفه‌اى بودند كه بت‌ها را پرستش مىكردند همان‌گونه كه قرآن دربارهء آنان سخن گفته است ( مقصود آيهء 23 ، سوره نوح است كه مىفرمايد : « قالُوا لا تَذَرُنَّ الِهَتَكُمْ وَ لا تَذَرُنَّ وَداً وَ لا سُواعاً وَ لا يَغُوثَ وَ لا يَعُوقَ وَ نَسْراً » ؛ و « گفتند دست از خدايان و بت‌هاى خود برنداريد مخصوصاً بت‌هاى « وُدّ » و « سواع » و « يغوث » و « يعوق » و « نَسْر » را رها نكنيد » و اين مذهب گروهى از ستاره پرستان است ؛ زيرا مذهب ستاره پرستان عبادت قدّيس‌ها مىباشد ؛ يعنى فرشته‌ها به دليل نزديكى آنها از نظر مقام و مرتبت به خداوند مىباشد . اين گروه به آفرينندهء جهان و اين كه او خردمند و توانا و پاك است عقيده دارند و اعتراف و اقرار مىنمايند جز اين كه مىگويند : بر ما واجب است كه ناتوانى و عجز خود را دربارهء شناخت عظمت و جلال خداوند بدانيم و بشناسيم و به اين دليل ما به وسيله‌هايى كه در پيشگاه خداوند قرب و منزلتى دارند - مانند قديس‌ها - به او تقرّب مىجوييم و چون موجودات روحانى را با چشم نمىتوانيم ديد ، ازاين‌رو به آنها از طريق پيكرها نزديك مىشويم و آنها ستارگان و سيارات هفت‌گانه هستند كه تدبير امور اين جهان را نزد خداوند به عهده دارند و سپس گروهى از اين فكر برگشتند ؛ زيرا ديدند كه ستارگان طلوع و غروب مىكنند ، در شب آنها را مىتوان ديد ، ولى در روز امكان ديدن آنها وجود ندارد بنابراين ، بت‌ها را درست كردند تا در مقابل چشمشان باشد و به آنها متوسّل شوند و بت‌ها به مقدّسين توسّل جويند و مقدّسين به آفريدگار عالم و اين نخستين بت‌پرستى بود تا آن جا كه كفر و طغيان و سركشى قوم نوح به درازا كشيد و خداوند حضرت نوح عليه السلام را بر آن قوم برانگيخت تا از شدّت و غضب الهى آنها را بترساند . ) حال ببينيد كه قوم نوح از روزگاران قديم به آفريدگار جهان ايمان داشتند و به او معتقد بودند و وسايل را در طول بارى تعالى بدان منظور قرار دادند تا بتوانند به او دست يابند ، نه آن كه بت‌ها را در عرض خداوند و در مقابل او قرار دهند » .\r\n","page_name":" 60 ","page_number":60},
  {"content":"\r\n\r\nبه دست آورد .\r\nامّا دربارهء آيات قرآن كريم نمونه‌هايى ذكر مىشود :\r\n« وَلَقَدْ أَرْسَلْنا نُوحاً إِلى قَوْمِهِ إِنِّى لَكُمْ نَذِيرٌ مُبِينٌ ، أَنْ لاتَعْبُدُوا إِلّا اللَّهَ . . . » ؛ « 1 »\r\nما نوح را به سوى قومش فرستاديم ( نخستين بار به آنها گفت ) : من براى شما بيم دهنده‌اى هستم كه جز خدا را عبادت نكنيد . . . .\r\n\r\n\r\n","description":"","footnote":"\r\n( 1 ) . هود ( 11 ) آيه‌هاى 25 و 26 .\r\n","page_name":" 61 ","page_number":61},
  {"content":"\r\n\r\nسپس در سورهء اعراف جواب آن را آورده :\r\n« . . . أَتُجادِلُونَنِى فِى أَسْماءٍ سَمَّيْتُمُوها أَنْتُمْ وَآباؤُكُمْ ما نَزَّلَ اللَّهُ بِها مِنْ سُلْطانٍ . . . » ؛ « 1 »\r\nآيا با من در مورد نام‌هايى مجادله مىكنيد كه ( به عنوان معبود و خدا ) شما و پدرانتان ( بر بت‌ها ) گذارده‌ايد ؟ در حالى كه خداوند هيچ فرمانى دربارهء آنها نازل نكرده است .\r\nدربارهء قوم هود خداوند - تبارك و تعالى - در حالى كه از زبان قوم او حكايت مىكند مىفرمايد :\r\n« قالُوا اجِئتنا لِنَعْبُدَ اللَّه وَحْدَهُ وَ نَذَرَ ما كَانَ يَعْبُد آباءُنا » ؛\r\nگفتند آيا به سراغ ما آمده‌اى كه تنها خداى يگانه را بپرستيم و آن‌چه را پدران ما مىپرستيدند رها كنيم ؟\r\nدربارهء امّت حضرت ابراهيم‌عليه السلام قرآن از زبان او حكايت مىكند كه به قوم خود گفت :\r\n« وَكَيْفَ أَخافُ ما أَشْرَكْتُمْ وَلا تَخافُونَ أَ نَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ عَلَيْكُمْ سُلْطاناً . . . » ؛ « 2 »\r\nچگونه من از بت‌هاى شما بترسم در حالى كه شما از اين نمىترسيد كه براى خدا شريكى قرار داده‌ايد كه هيچ‌گونه دليلى و دستورى دربارهء آن بر شما نازل نكرده است .\r\nبنابراين ، حضرت ابراهيم‌عليه السلام قوم خود را به دليل اين كه به خداوند در آثار الوهيت و خدايى از قبيل : كمك طلبيدن و پناه بردن شرك مىورزيدند\r\n\r\n\r\n","description":"","footnote":"\r\n( 1 ) . اعراف ( 7 ) آيه‌هاى 70 و 71 .\r\n( 2 ) . انعام ( 6 ) آيهء 81 .\r\n","page_name":" 62 ","page_number":62},
  {"content":"\r\n\r\n- در حالى كه در اين باره هيچ‌گونه دستورى از سوى خداوند نرسيده بود - ملامت مىكند .\r\nهمچنين حضرت يوسف‌عليه السلام آن‌گاه كه دو يار خود را در زندان مخاطب قرار داده و مىگويد :\r\n« يا صاحِبَىِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الواحِدُ القَهّارُ ، ما تَعْبُدُونَ مِنْ دُونِهِ إِلّا أَسْماءً سَمَّيْتُمُوها أَنْتُمْ وَآباؤُكُمْ ما أَنْزَلَ اللَّهُ بِها مِنْ سُلْطانٍ . . . . » ؛ « 1 »\r\nاى دوستان زندانى من ! آيا خدايان پراكنده بهترند يا خداى يكتاى قهّار ؟\r\nاين معبودهايى كه غير از خدا مىپرستيد چيزى جز اسم‌هاى ( بىمسمّا ) كه شما و پدرانتان آنها را خدا ناميده‌ايد نيست ، خداوند هيچ اذن و دستورى براى آن فرو نفرستاده است .\r\nمصرىهاى قديم به حقيقت خداوند معتقد بودند جز اين كه بت‌ها را بدون اذن و دليل از سوى خدا عبادت مىكردند تا نوبت رسيد به مفخر آدميان محمد مصطفى « ص » . بت‌پرستان جزيرة العرب به يكتايى سازندهء جهان و به تعبير ديگر ، به آفريننده و به وجود آورندهء عالم اعتقاد داشتند چنان‌كه اين موضوع در نهايت صراحت در قرآن آمده است :\r\n« وَلَئِنْ سَأَلْتَهُمْ مَنْ خَلَقَ السَّمواتِ وَالأَرْضَ وَسَخَّرَ الشَّمْسَ وَالقَمَرَ لَيَقُولُنَّ اللَّهُ فَأَ نّى يُؤْفَكُونَ » ؛ « 2 »\r\nهرگاه از آنها بپرسى چه كسى آسمان‌ها و زمين را آفريده و خورشيد و\r\n\r\n\r\n","description":"","footnote":"\r\n( 1 ) . يوسف ( 12 ) آيهء 39 و 40 .\r\n( 2 ) . عنكبوت ( 29 ) آيهء 61 .\r\n","page_name":" 63 ","page_number":63},
  {"content":"\r\n\r\nماه را مسخّر كرده است مىگويند اللَّه ، پس با اين حال چگونه ( از عبادت خدا ) منحرف مىشوند ؟\r\nو در آيهء ديگر مىفرمايد :\r\n« وَلَئِنْ سَأَلْتَهُمْ مَنْ نَزَّلَ مِنَ السَّماءِ ماءً فَأَحْيا بِهِ الأَرْضَ مِنْ بَعْدِ مَوْتِها لَيَقُولُنَّ اللَّهُ قُلِ الحَمِدُ لِلَّهِ بَلْ أَكْثَرُهُمْ لا يَعْقِلُونَ » ؛ « 1 »\r\nو اگر از آنها بپرسى چه كسى از آسمان‌ها آب نازل كرد و به وسيله آن زمين را پس از مردنش زندگى بخشيد ، مىگويند اللَّه . بگو ستايش مخصوص خداوند است ، امّا اكثر آنها نمىدانند .\r\nخلاصه ؛ پيامبر بت‌پرستان را چنين دعوت مىفرمود : آگاه باشيد كه نزد خدا دينى قبول است كه خالص و بىآلايش باشد ؛ دين آنها آميخته با چيزى بود كه خداوند به آن اجازه نفرموده بود . پيامبر اسلام آنان را به رها كردن عبادت آن چيزى فرا مىخواند كه دستور عبادت آن را نداشتند و اذنى نيز براى پرستش آن صادر نشده بود . فرمودهء خدا در اين باره صراحت دارد كه :\r\n« أَمْ أَنْزَلْنا عَلَيْهِمْ سُلْطاناً فَهُوَ يَتَكَلَّمُ بِما كانُوا بِهِ يُشْرِكُونَ » ؛ « 2 »\r\nآيا ما دليل محكمى بر آنها نازل كرديم ؛ دليلى كه از شرك آنها سخن مىگويد و آن را موجّه مىشمارد ؟\r\nپس آنها ( مشركان ) از اين جهت به چيزى كه نه سود و نه زيان دارد رو آورده‌اند مورد ملامت و سرزنش قرار نمىگيرند ، بلكه از اين ديدگاه كه\r\n\r\n\r\n","description":"","footnote":"\r\n( 1 ) . عنكبوت ( 29 ) آيه‌هاى 61 و 63 .\r\n( 2 ) . روم ( 30 ) آيهء 35 .\r\n","page_name":" 64 ","page_number":64},
  {"content":"\r\n\r\nبدون دليل و فرمانى از سوى خدا ، بت‌ها را عبادت مىكنند . سرزنش مىشوند . بنابراين اگر فرض كنيم كه برهان و دليل از طرف خدا براى آنها نازل شده بود ، عتاب و سرزنش متوجّه آنان نمىگرديد ؛ زيرا پرستش آنها به اذن و اجازهء خدا بود .\r\nآيهء شريفه تقريباً صراحت دارد كه اگر برهان آشكار و درخشان و گويا در جواز توجّه به آن‌چه در دعا و كمك طلبيدن بت‌پرستان ، شريك قرار مىدادند نازل مىشد در اين صورت مجوّز و مؤيّدى در اين مورد محسوب مىگرديد در غير اين صورت اگر نزول دليل و فرمان و عدم نزول آن در تأثير نداشتن برابر باشد ، براى استدلال موردى باقى نمىماند آن‌چنان‌كه امر پوشيده نيست .\r\nبه طور خلاصه ، مشركان جزيرة العرب معتقد بودند كه خالق جهان يكى است و آن « اللَّه » است كه واحد بوده و شريكى ندارد . جز اين كه آنها آن‌چه را كه خودشان به دست خود تراشيده بودند عبادت مىكردند و شفيع قرار مىدادند در حالى كه اجازه‌اى در اين باره از سوى پروردگار صادر نشده بود و آن بت‌ها را وسيلهء تقرّب و نزديكى به خداوند مىشمردند و مىگفتند ما اينها را عبادت نمىكنيم ، مگر اين كه به وسيلهء اينها به خداوند تقرّب جوييم و منزلتى در پيشگاهش پيدا كنيم .\r\nبنابراين ، آن‌چه پيامبران عليهم السلام مأمور به اصلاح آن بودند ، تصفيهء دين به ويژه از شرك نوع دوم ( شركى كه در آن بت‌ها در طول خداوند سبحان قرار داده مىشوند ) مىباشد تا بت پرستان را از اعمالى كه به عنوان عبادت و شئون الوهيّت در برابر خداوند و بدون اذن و اجازهء دستورى از سوى او\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nانجام مىدادند باز دارند .\r\nامّا امت‌هايى كه گرفتار دوگانه پرستى و بت‌پرستى شده بودند ، به وحدانيّت خداوند جهان و آفريدگار آن اعتقاد داشتند . توبيخ و نكوهش و سرزنش آنها بر محور قرار دادن ترتيب آثار و صفات خدايى بدون رسيدن فرمانى از جانب خدا دربارهء آن بت‌ها دور مىزند ، نه در محور عبادت خود بت‌ها ؟ زيرا آنها بت‌هاى خود را شريك خدا در آفرينش آسمان‌ها و زمين قرار نمىدادند و اگر چنين فرض كنيم كه براى عبادت اين گروه ( اعتقاد داشتن به آثار خدايى ، مانند : سجده ، كافى دانستن و كمك طلبيدن ) اجازه‌اى از سوى خداوند صادر شده بود ، در اين صورت كار آنها شرك محسوب نمىشد ؛ زيرا همهء اينها به اذن و فرمان خداوند بوده و از آن نوع شركى كه نهى شده و سبب كفر مىگردد به شمار نمىآمد ؛ چرا كه پرستش با اذن خداوند و در اجراى دستور او بوده و در نتيجه پرستش آنها پرستش خداوند محسوب و موضوع شرك نهى شده در قرآن منتفى مىشود .\r\nبه طور خلاصه مىتوان گفت : شركى كه در قرآن از آن نهى شده عبارت است از : شفا خواستن و كمك طلبيدن و عبادت و تذلّل در برابر مخلوق خداوند ، بدون اين كه دربارهء آنها اذنى از سوى خداوند متعال رسيده باشد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nبخش دوم : مقدّمه‌اى بر مصداق شرك\r\nآيا دربارهء پناه جستن و كفايت طلبيدن و حلّ مشكلات و اين‌گونه تقاضاها در صورت‌هاى گوناگون ، از غير ذات مقدّس خداوند تبارك و تعالى اجازه و اذنى از درگاه احديّت صادر شده است يا نه ؟\r\nپيش از ورود در اين مطلب ذكر دو مقدّمه ضرورى است كه اجمالًا به آنها اشاره مىكنيم و در جاى خود دربارهء هر دو مورد به تفصيل سخن گفته شده است .\r\nمقدّمه اوّل : تعارض بين دو دليل ، مانند ظاهر كتاب ( قرآن ) با ظاهر ديگر ، يا ظاهر خبرى با ظاهر خبر ديگر ، هر دو موثّق ، ولى متناقض يا متضّاد به طور مطلق يا متضّاد از يك وجه « 1 » ( عموم خصوص من وجه ) با\r\n\r\n\r\n","description":"","footnote":"\r\n( 1 ) . مثال براى تناقض : زمانى است كه دليلى بر واجب بودن چيزى دلالت مىكند و دليل‌ديگرى بر واجب نبودن آن حكم مىكند .\r\nمثال براى تضّاد : وقتى است كه دليلى بر واجب بودن چيزى دلالت دارد و دليل ديگرى بر حرام بودن آن حكم مىكند .\r\nمثال سوم : مثلًا دليلى بگويد : « اكْرِمُ العُلَماء ؛ دانشمندان را گرامى داريد » و دليل ديگرى بگويد « لاتكرم الفُسّاق ؛ گناهكاران را عزيز و گرامى نشماريد . » اين دو در بعضى موارد با هم تعارض خواهند داشت و آن در مورد دانشمند گنهكار است .\r\n","page_name":" 67 ","page_number":67},
  {"content":"\r\n\r\nمدلول‌شان منافات داشته باشند ، به طورى كه جمع آن دو مقدور و ممكن نباشد ؛ مثل اين كه وقتى دليلى به واجب بودن چيزى دلالت مىكند و دليل ديگرى بر واجب نبودن آن يا حرام بودنش حكم مىنمايد . سپس مىگوييم براى تعارض شرايط مفصّلى است كه در جايگاه خود بحث شده است . از آن شروط يكى اين است كه بين دو دليلى كه ميان آنها تعارض عموم من وجه است حاكميتى از طرف دليلى بر ديگرى نباشد ؛ زيرا شيخ بزرگوار انصارى قدس سره در بارهء چنين تعارضى مىگويد : « بين آنها تعارضى نمىباشد ؛ زيرا با وجود نسبت بين آن دو عموم من وجه است كه حاكى از تعارض است ، ولى يكى از آن ديگرى را شرح و بيان مىكند چه از ديد وسعت دادن موضوع يا از نظر محدود كردن آن ، چنان‌كه در فرمودهء پيامبر « ص » آمده « لاضَرَر وَ لاضِرارَ ؛ در اسلام ضرر ديدن و ضرر رساندن نيست » با دلائل اوّليه مثل واجب بودن وضو تعارض هست . از آن جا كه دلايل وجوب وضو به طور مطلق دربرگيرندهء ضرر و غير ضرر است چنان‌كه دلايل ضرر و زيان و نيز حرج ( سختى و دشوارى ) حكم واجب را نفى مىكند ، اعم از اينكه در مورد وضو باشد يا در غير آن . در وضو ضررى با هم تعارض پيدا مىكنند ، و در اين مورد به قاعده‌هاى تعارض مراجعه نمىشود در حالى كه جاى مراجعه و محلّ آن است ، بلكه دلايل ضرر و حَرج به دليل شارحيت پيشى مىگيرد ، پس گفته مىشود : وجوب وضو ضررى از بين رفته است و اين به دليل آن است كه سياق دلايل ضرر و حرج و نسبت آنها به احكام اوّلى نسبت تمام و كامل كنندهء دلايل و احكام اوّلى است و دليلى كه شارح و مكمل باشد ، ديگر بر او معارض گفته نمىشود .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمقدّمهء دوم : خبر بر دو نوع است خبر متواتر و خبر واحد .\r\nخبر متواتر خبرى است كه جماعتى ، گروهى آن را بگويند در حالى كه در حال عادى تبانى دروغ گفتنِ آن جمع امكان نداشته باشد و در برابر آن در اصطلاح علماى اصول خبر واحد قرار مىگيرد و آن خبرى است كه به حدّ تواتر نمىرسد ، گرچه خبردهندگان بيش از يك نفر باشند .\r\nخبر متواتر ، يا متواتر لفظى است و آن خبرى است كه از نظر لفظ متواتر باشد ، مانند حديث « الغدير » و يا متواتر معنوى است و آن خبرى است كه از كلّ خبردهندگان مضمون واحدى فهميده مىشود ، مانند شجاعت و دليرى مولايمان امير مؤمنان علىعليه السلام كه از تك‌تك روايت‌كنندگان به دست آمده است و متواتر اجمالى ، مانند علم به صادر شدن بعضى از آنها . سپس مىگوييم : از آيه‌هاى شريفهء قرآن مىفهميم كه رفع گرفتارى و سختىها منحصر به خداوند متعال است و بس زيرا :\r\n1 . « وَ انْ يَمْسَسْك اللَّهُ بِضُرٍّ فَلا كاشِفَ لَهُ الّا هُو . . . » . « 1 »\r\n2 . « امَّنْ يُجيب المُضْطَرّ اذا دَعاهُ وَ يَكشِفُ الّسوُء . . . » . « 2 »\r\n3 . « وَ ما كانَ لَهُمْ مِنْ اولياءَ يَنْصرونَهُمْ مِنْ دُونِ اللَّه » . « 3 »\r\n4 . « وَ انْ يَخْذُلكُمْ فَمَنْ ذَا الّذى يَنْصُركُمْ مِنْ بَعْدِهِ . . . » . « 4 »\r\n\r\n\r\n","description":"","footnote":"\r\n( 1 ) . انعام ( 6 ) آيهء 17 ، « و اگر از خدا ضررى به تو رسد هيچ كس جز خدا نتواند تو را از آن برهاند » .\r\n( 2 ) . نمل ( 7 ) آيهء 62 ، « كيست كه دعاى بيچارگان مضطرّ را به اجابت مىرساند و رنج و غم آنان را بر طرف مىسازد . . . ؟ » .\r\n( 3 ) . شورى ( 42 ) آيهء 46 ، « و آنها را غير خدا هيچ يار و ياورى نباشد كه يارىشان كند » .\r\n( 4 ) . آل عمران ( 3 ) آيهء 160 ، « و اگر شما را به خوارى واگذارد كيست كه بتواند از آن پس شما را يارى كند . . . ؟ » .\r\n","page_name":" 69 ","page_number":69},
  {"content":"\r\n\r\n5 . « وَ ما الّنَصْرُ الّا مِنْ عِنْدِ اللَّه العزيزِ الحَكيم » . « 1 »\r\n6 . « الَيسَ اللَّه بِكاف عَبْدَهُ . . . » . « 2 »\r\nو آيات ديگرى در قرآن كه يارى رساندن و كفايت الهى و رفع سختىها و گرفتارىها را منحصر به ذات مقدّس بارى تعالى مىنمايد .\r\nهمهء اين آياتى كه اشاره شد ، نه تنها در مقام منحصر و محدود كردن امدادها و دستگيرىهاست ، بلكه از همه آنها حصر تمام حركت‌ها و قدرت‌ها در ذات مقدّس خداوند استنباط مىشود و نيز حكايت از اين دارد كه ، امكان ندارد در برابر قدرت و كفايت خداوند چيزى كافى و يارى دهنده باشد ؛ چه در برابر او و چه بدون اذن او و چه در عرض او و تمام آيات همه با هم اين معانى را ( پناه جستن و چاره‌جويى و كفايت كارها از غير خداوند متعال ) نفى و سلب مىكند ، چه به طور استقلال و تك‌تك و چه با هم و همان‌گونه كه مشاهده مىكنيد ، از اين آيات منافات ، مخالفت و مغايرتى نمىتوان استنباط كرد كه چيزى ديگر با اذن و رخصت الهى نتيجه‌بخش ، كافى و يارى دهنده باشد و موضوع در مسائل تكوينى نيز همين‌گونه است كه خداوند متعال خود آنها را وسيله‌اى براى نايل شدن به اهداف و مقاصد انسان قرار داده است و همهء آنها با اذن الهى ، هم كافى و هم مؤثر مىباشند . پس به طور قطع و يقين اين آيات با توجّه و تمسّك به اسباب و وسايل و كمك خواستن و طلب پيروزى كردن از آنها معارض نيست و منافاتى هم ندارد ، و علاوه بر آن ، قرآن كريم مردم را به توسّل به\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 126 ، « نيست پيروزى مگر تنها از جانب خداوند تواناى حكيم » .\r\n( 2 ) . زمر ( 39 ) آيهء 36 ، « آيا خداوند براى ( نجات و حفظ ) بنده‌اش كافى نيست ؟ » .\r\n","page_name":" 70 ","page_number":70},
  {"content":"\r\n\r\nوسايل ، تشويق و امر كرده است . به طور مثال مىتوان به آيهء زير اشاره كرد كه مىفرمايد :\r\n« وَأَعِدُّوا لَهُمْ ما اسْتَطَعْتُمْ مِنْ قُوَّةٍ وَمِنْ رِباطِ الخَيْلِ . . . » ؛ « 1 »\r\nدر برابر آنها ( دشمنان ) آن‌چه توانايى داريد از نيرو آماده سازيد و از اسب‌هاى ورزيده . . . .\r\nو آيات بسيار ديگر كه معارضه و منافاتى نيز با دستور تشريعى ندارد ؛ يعنى اگر چنين فرض كنيم كه دربارهء رفع مشكلات و سختىها و كفايت كارها مراجعه به شخصى ، دستورى رسيده باشد ، باز معارضه و منافاتى نخواهد داشت ؛ چرا كه در اين فرض نيز به دون اذن خدا ، يا جز خدا ، يا در عرض او نمىباشد . بر اساس تعبيرهاى گوناگونى كه در قرآن آمده است فرقى نمىكند اذن در قرآن آمده است يا در آن‌چه دليل و حجّت بودن آن به تواتر در خبرهاى وارده از ائمهء اطهار عليهم السلام رسيده باشد ، چه بنا بر گفتار الهى بازگشت آنها نيز به قرآن خواهد بود :\r\n« وَما آتاكُمُ الرَّسُولُ فَخُذُوهُ وَما نَهاكُمْ عَنْهُ فَانْتَهُوا . . . » ؛ « 2 »\r\nآن‌چه را رسول خدا براى شما آورده بگيريد و اجرا كنيد و آن‌چه از آن نهى كرده خوددارى نماييد .\r\n\r\n\r\n","description":"","footnote":"\r\n( 1 ) . انفال ( 8 ) آيهء 60 .\r\n( 2 ) . حشر ( 59 ) آيهء 7 .\r\n","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nبخش سوم : شرك و دعا در قرآن\r\nموضوع ورود اذن در كتاب خدا ( قرآن ) مشتمل بر دو نوع آيات قرآنى است :\r\n1 . آياتى كه از مفاد آنها جايز بودن تقاضاى دفع ( شرّ ) و رفع گرفتارى و مصيبت را از خود پيامبر مىتوان فهميد . در اين آيات به سبب و علّت آنها نيز اشاره شده است .\r\n2 . آياتى كه از آنها قطعى و ثابت بودن پناه جستن و فريادخواهى را مىتوان دريافت .\r\nدربارهء قسمت اوّل كه خداوند سبحان از قوم حضرت موسىعليه ال كل الحقوق محفوظه لام حكايت مىكند :\r\n« وَلَمّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّك بِما عَهِدَ عِنْدَك لَئِنْ كَشَفْتَ عَنّا الرِّجْزَ لَنُؤْمِنَنَّ لَك وَلَنُرْسِلَنَّ مَعَك بَنِىإِسْرائِيلَ » ؛ « 1 »\r\n\r\n\r\n","description":"","footnote":"\r\n( 1 ) . اعراف ( 7 ) آيهء 134 .\r\n","page_name":" 73 ","page_number":73},
  {"content":"\r\n\r\nهنگامى كه بلا بر آنها مسلّط مىشد مىگفتند : اى موسى ! خدايت را براى ما بخوان به سبب عهدى كه با تو دارد ؛ اگر اين بلا را تو از ما بگردانى ، قطعاً به تو ايمان مىآوريم و بنىاسرائيل را با تو خواهيم فرستاد .\r\nمراد از جملهء « بما عهد عندك » ؛ اين است : هر وقت كه بلا و به تعبير ديگر ، مجازاتى از مجازات‌هايى كه به طور تفصيل در آيات پيش از آن بيان شده را مستوجب مىشدند مىگفتند : اى موسى ! پروردگار خود را به سبب پيمان خلافت و جانشينى كه با تو بسته بخوان .\r\nمجرور صله كلمهء « ادْعُ » مىباشد ؛ يعنى او را به عهدى كه نزد تو دارد ( به حق مقام نبوّتى و ولايتى كه دارى ) اگر او را بخوانى به اجابت مىرساند ؛ اگر اين بلا را از ما بر طرف سازى ، يا ما سوگند ياد مىكنيم به پيمان خدا نزد تو و با تو عهد مىكنيم و پيمان مىبنديم اگر تو اى موسى ! بلا را از ما بر طرف سازى و مرتفع كنى قطعاً به تو ايمان مىآوريم .\r\nپس قوم بنىاسرائيل دفع بلا و رفع گرفتارى و سختىها را از شخص حضرت موسىعليه السلام به دليل عهد او با خدا كه رسالت و نبوّت و ولايت بود ، طلب مىكردند و اگر اين سؤال ، شريك قرار دادن موسىعليه ال كل الحقوق محفوظه لام به خداوند متعال بود ، بر حضرت موسى لازم بود به خاطر چنين درخواستى آنها را بازخواست كرده بگويد : شما به خداوند با اين سؤال‌تان شريك قرار داديد ؛ چنين چيزى از آيهء شريفه ولو با اشاره هم نمىتوان فهميد .\r\nپس معلوم مىشود خواسته‌اى كه آنها از موسى طلب مىكردند با فطرت توحيد و يگانه‌پرستى يك سان و مطابق بوده و كم‌ترين بوى\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nشركى از آن استشمام نمىشود و به تحقيق دراستعانت و كمك طلبيدن ، قوم او كار نيكى انجام دادند ؛ زيرا رفع گرفتارى را به خاطر آن‌چه از عهد نبوّت و پيامبرى به موسى داده شده بود ، از او طلب مىكردند و همين شبه تعليل است . به اين دليل ، به كسى كه خلافت ( عهد ) از طرف خدا داده شده كه به اذن او رفع گرفتارى كند ، تقاضاى رفع گرفتارى مىكردند چنان‌كه ما به پزشك رو مىآوريم و مىگوييم : بيمارى مرا مداوا كن ، مشكل مرا بگشاى .\r\nاين به دليل اطلاع و تخصّصى است كه از فن پزشكى به تو داده شده است و اين با گفتار خداوند متعال در قرآن منافات ندارد ؛ آن جا كه از زبان حضرت ابراهيم‌عليه السلام اين‌گونه حكايت مىكند :\r\n« وَ إذا مَرِضْتُ فَهُوَ يَشفينِ » ؛ « 1 »\r\nچون بيمار شوم او مرا شفا مىدهد .\r\nحال اگر آن كسى كه عهد الهى را دارد خود با تصميم خويش اين كار را انجام دهد و به ظاهر خدا را نخواند ، دراين صورت هم فعل او با اجازهء خداوند خواهد بود ، زيرا آنها چيزى را جز آن‌چه خداوند مىخواهد نمىخواهند .\r\nپس ظاهر اين آيهء 134 اعراف به اصطلاح اصولى حاكم ( شارح ) بر آيات گذشته است ، يعنى آيهء : « اليس اللَّه بكاف عبده » و يا « و ما النصر إلَا مِنْ عِندِ اللَّه العَزيزِ الحَكيم و . . . » شمول و حاكميت دارد و چنين به نظر مىرسد : با در نظر داشتن آيهء فوق و آيهء « وَ ان يَمسَسْكَ اللَّهُ بِضُرٍّ فَلا كاشِف\r\n\r\n\r\n","description":"","footnote":"\r\n( 1 ) . شعرا ( 26 ) آيهء 80 .\r\n","page_name":" 75 ","page_number":75},
  {"content":"\r\n\r\nلَهُ الّا هُو » « 1 » معنايش شمول پيدا مىكند\r\nبه اين بيان : اگر خداوند زيانى به تو رساند ، هيچ كس جز او نمىتواند آن را بر طرف سازد ، يا كسى كه با او ( خداوند ) پيمان نبوّت منعقد كرده است ، و در مقدّمه توجّه كرديد كه پاره‌اى از آيات مضمون آيات ديگر را شرح و توضيح مىدهد .\r\nدوم ، آن است كه خداوند سبحان آن را در چند آيه حكايت فرموده است :\r\n1 . « وَدَخَلَ المَدِينَةَ عَلى حِينِ غَفْلَةٍ مِنْ أَهْلِها فَوَجَدَ فِيها رَجُلَيْنِ يَقْتَتِلانِ هذا مِنْ شِيعَتِهِ وَهذا مِنْ عَدُوِّهِ فَاسْتَغاثَهُ الَّذِى مِنْ شِيعَتِهِ عَلَى الَّذِى مِنْ عَدُوِّهِ فَوَكَزَهُ مُوسى فَقَضى عَلَيْهِ . . . » ؛ « 2 »\r\nو هنگامى كه اهل شهر در غفلت بودند وارد شهر شد ، ناگهان دو مرد را ديد كه به جنگ و نزاع مشغولند : يكى از پيروان او بود و ديگرى از دشمنانش ؛ آن يك كه از پيروانش بود از وى در برابر دشمنش تقاضاى كمك كرد . موسى مشت محكمى بر سينه او زد و كار او را ساخت ( به زمين افتاد و مرد ) .\r\nخداوند متعال چنين مىفرمايد : موسىعليه السلام وارد شهر مصر در زمانى شد كه مردم در حال غفلت بودند مراد از وقت غفلت ممكن است هنگام خواب نيم روز يا بين مغرب و عشا و يا در زمان عيد بوده باشد ؛\r\n\r\n\r\n","description":"","footnote":"\r\n( 1 ) . انعام ( 6 ) آيهء 17 .\r\n( 2 ) . قصص ( 28 ) آيهء 15 .\r\n","page_name":" 76 ","page_number":76},
  {"content":"\r\n\r\nهر كدام باشد زمانى خواهد بود كه مردم سرگرم و غافل از آن‌چه در كوچه و بازار مىگذرد ، بودند ؛ دو مرد را ديد كه با هم نزاع مىكنند : يكى از طرفداران او ( اسرائيلى ) و ديگرى از دشمنانش ( قبطى ) چون چشم مرد اسرائيلى به پيامبرش افتاد و به قدرت جسمى و اين كه او كاملًا داراى نيروى زيادى است كه خداوند به او بخشيده و او را توان جسمى داده است ، آگاهى داشت . ازاين‌رو از پيامبر خود با اين عبارت فريادرسى كرد :\r\n« اى پيامبر خدا ! به فريادم برس و از دشمنى كه مىخواهد مرا بكُشد نجاتم ده » . حضرت موسىعليه السلام چون فريادخواهى يكى از پيروان خود را شنيد درنگ نكرد و به دشمن او حمله كرد و با يك مُشتِ محكم او را به قتل رساند .\r\nاگر استغاثه و فريادخواهى از غير خداوند متعال صرفاً شرك بود ، حضرت موسىعليه السلام پيامبرى كه براى ريشه كن كردن بلاى شرك برانگيخته شده بود ، جا داشت نخست به مرد اسرائيلى برمىآشوبيد ، يا او را از خطا و گناه بزرگ ( روآوردن او به غير خداوند سبحان ) آگاه و هوشيار مىكرد و مىگفت : اى مرد ! از اين كه از من فريادرسى مىخواهى و كمك مىجويى ، به پروردگارت شرك ورزيدى و در شمار مشركان درآمدى و دينت را كه من تبليغ كرده و رسانده‌ام ، پشت سر انداخته و از آن روگردان شدى .\r\nدر فريادخواهى و استغاثه از كسى تفاوتى نيست كه فريادرس داراى قدرت و توان بدنى و جسمى يا داراى قدرت روحى باشد ؛ در هر\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدو صورت ، توجّه به چيزى از قدرت است كه به وى داده شده ، نه به قدرت ديگرى غير خداوند ، يا جز از او با تعبيرهاى گوناگونى از قدرت كه در قرآن آمده است .\r\n2 . « فَأَصْبَحَ فِى المَدِينَةِ خائِفاً يَتَرَقَّبُ فَإِذا الَّذِى اسْتَنْصَرَهُ بِالأَمْسِ يَسْتَصْرِخُهُ قالَ لَهُ مُوسى إِنَّكَ لَغَوِىٌّ مُبِينٌ » ؛ « 1 »\r\nموسى در شهر ترسان بود و هر لحظه در انتظار حادثه‌اى ( و جست‌وجوى خبرى ) ناگهان ديد همان كسى كه ديروز از او يارى طلبيده بود فرياد مىزند و از او كمك مىخواهد . موسى به او گفت : تو آشكارا انسان گمراهى هستى .\r\nيعنى ، حضرت موسىعليه السلام در روز دوم چون قبطى را به قتل رسانده بود ترسناك و منتظر حوادث و تشكيل جلسه‌اى دربارهء خود بود ، ناگهان مرد اسرائيلى را كه روز گذشته نجات داده و مرد قبطى را به خاطر او كشته بود ديد دوباره از او داد خواهى مىكند و دربارهء مرد قبطى ديگرى كه با او مىستيزد كمك و يارى مىجويد . موسىعليه السلام به او گفت : « تو آشكارا در ضلالت و گمراهى هستى » ، يا پشتيبان ضلالتى ؛ زيرا كه ديروز با مردى دشمنى و ستيز مىكردى و امروز با شخص ديگر چنين مىكنى ؛ ستيز با فرعونيان كه جمعيت بسيارى دارند و اسرائيليان كه اندكند . آن‌چه طلب مىكنى در راه خطا و گمراهى افتاده‌اى و از راه درست براى رسيدن به هدف خود برگشته‌اى .\r\n\r\n\r\n","description":"","footnote":"\r\n( 1 ) . قصص ( 28 ) آيهء 18 .\r\n","page_name":" 78 ","page_number":78},
  {"content":"\r\n\r\nپس همانا خداوند سبحان در قرآن كريم ، داد خواهى از شخص حضرت موسىعليه السلام را در حالى كه مرد اسرائيلى با اطمينان به قدرت و توانى كه روز قبل ، از موسى عليه السلام مشاهده كرده بود و مىخواست امروز نيز به كمك او بشتابد نقل مىفرمايد و ما در هيچ كدام از اين دو داد خواهى ، سرزنشى از طرف حضرت موسىعليه السلام به مرد اسرائيلى نمىبينيم كه دربارهء شرك ، او را ملامت كرده باشد ، يا به خاطر اين كه از او كمك طلبيده و دادخواهى كرده مشرك خوانده باشد .\r\n3 . « . . . قُلْ كَفى بِاللَّهِ شَهِيداً بَيْنِى وَبَيْنَكُمْ وَمَنْ عِنْدَهُ عِلْمُ الكِتابِ » ؛ « 1 »\r\nبگو كافى است كه خداوند و كسانى كه علم كتاب ( دانش و آگاهى بر قرآن ) نزد آنهاست گواه ميان من و شما باشند .\r\nباءِ « ب » در آيهء شريفه را باءِ زائدهء لفظى مىنامند و همواره براى تأكيد مىآيد ، پس « اللَّه » براى « كفى » فاعل محسوب مىشود .\r\nزجّاح مىگويد : با داخل شدن باء « كَفى » معناى « اكْتِفِ » يعنى « كافى بدان » را هم دربر دارد و ابن‌هشام در المغنى اين نظر را پسنديده و مىگويد : و او ( زجاج ) درست مىگويد . پس معنا چنين مىشود : « خداوند كسى كه دانش كتاب ( قرآن ) را تمام و كمال مىداند به عنوان گواه كافى مىداند » .\r\nمىبينيم كه خداوند متعال مرد عالم را به ذات مقدّس خود عطف فرموده\r\n\r\n\r\n","description":"","footnote":"\r\n( 1 ) . رعد ( 13 ) آيهء 43 .\r\n","page_name":" 79 ","page_number":79},
  {"content":"\r\n\r\nو ربط داده است . حال اگر ما ظاهر آيه را كه مىفرمايد : « كَفى باللَّه حَسيباً » « 1 » و امثال آن را در نظر بگيريم ، لازمه‌اش تناقض و ناهم‌خوانى خواهد بود ؛ زيرا با كافى بودن خداوند متعال ، كافى بودن و كافى شمردن غير خدا در عرض او جايز نمىباشد چنان‌كه در آيه آمده است ! پس آن‌چه دربارهء كافى دانستن غير خدا ( كسى كه پيمان وصايت به او داده شده ) ذكر كرديم كه آن نيز كافى شمردن خداوند سبحان و مربوط به خداست ، موضوع را حل مىكند ، ( توجّه و دقّت فرماييد ) .\r\nنظيرمدلول اين آيهء شريفه ، در آن‌چه مستحب است در سجدهء پس از زيارت عاشوراى غير معروفه خوانده شود آمده است :\r\nوَ إِليك يا رَبِّ المُشتكى في عظيمِ المُهمَّاتِ بِخَيرَتِكَ مِن خَلقِك وَ ذلك لِما أَوجَبْت لَهُم مِنَ الكَرامَةِ و الفَضْلِ الكَثير ؛\r\nپروردگارا ! شكوه و شكايت در كارهاى سخت فقط در پيشگاه تو به وسيلهء برگزيدگانت مىباشد و اين بدان جهت است كه كرامت و فضل بسيار براى آنان واجب فرموده‌اى .\r\nاين قسمت از زيارت همراه آيهء قرآن ، هر دو به يك اصل و مطلبى واحد اشاره دارند و آن وجود عهد و پيمان و كرامت از جانب خداوند است و به همين دليل مىتوان شكايت پيش آنان برد و بثّ الشكوى كرد و نيز با اذن و اجازهء خداوند متعال است كه ما شكايت پيش آنان مىبريم ، نه اين كه آنان را در برابر و عرض خدا مىدانيم ، اگر چنين نبود ، شكايت بردن پيش\r\n\r\n\r\n","description":"","footnote":"\r\n( 1 ) . « خداوند براى محاسبه كافى است » .\r\n","page_name":" 80 ","page_number":80},
  {"content":"\r\n\r\nبرگزيدگان از مخلوقات با اين فرمودهء خداوند كه : « انَّما أَشْكوبَثّي و حُزْني إلى اللَّه » « 1 » منافات و مغايرت داشت ، زيرا آيه در مقام انحصار و « انَّما » از ادات حصر است .\r\nاگر دربارهء توسّل به ذوات مقدّسه به دليل عهد و پيمان نبوّت و وصايتى كه از سوى خداوند متعال به آن بزرگواران عطا شده دقّت و امعان نظر شود ، خضوع و خشوع در برابر آنان استدلال قرآنى مىشود . پس به مفاد « . . . و أتُوا البُيوتَ مِن ابوابِها . . . . » بايد قرآن را با قرآن تفسير كرد .\r\n\r\n\r\n","description":"","footnote":"\r\n( 1 ) . « فقط شكايت غم و اندوهم را به پيشگاه خدا مىبرم » .\r\n","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nبخش چهارم : شرك و دعا در سنّت\r\nدر كتاب الاحتجاج « 1 » احمد بن ابىطالب معروف به شيخ طبرسى - رضوان اللَّه تعالى عليه - روايتى شريف و طولانى از امام صادق‌عليه ال كل الحقوق محفوظه لام نقل شده است . اين روايت حاوى پرسش‌هاى زيادى است كه كافر بىدينى از ايشان سؤال مىكند و امام‌عليه السلام پاسخ مىدهند . يكى از سؤالات اين است :\r\nآيا سجده به غير خداوند تبارك و تعالى جايز و درست است ؟\r\nامام فرمود : خير .\r\n- پس چگونه است كه خداوند امر فرمود كه به حضرت آدم سجده شود ؟\r\nامام‌عليه السلام : كسى كه به دستور و فرمان خدا سجده كند ، در حقيقت به خدا سجده كرده ؛ زيرا امر او را اطاعت نموده است .\r\nپس با توجّه به گفتار امام‌عليه السلام درمىيابيم كه سجده به غير ذات بارى تعالى چون به دستور خدا انجام شود ، عين سجده به خود اوست . از فرمودهء امام تأييد ، بلكه دليل مشروعيّت طواف دور خانهء كعبه ،\r\n\r\n\r\n","description":"","footnote":"\r\n( 1 ) . ج 2 ، ص 339 .\r\n","page_name":" 83 ","page_number":83},
  {"content":"\r\n\r\nچه طواف واجب و چه‌مستحبّ به دست مىآيد و طواف در حقيقت مانند نماز محسوب مىگردد چنان‌كه در روايات آمده است :\r\n« الطّوافُ فِي البَيتِ صَلاةٌ ؛\r\nطواف در خانهء كعبه نماز است » . و اين « طواف » عبادتى به دور سنگ‌هايى است كه نه مىتوانند سود و نه زيان رسانند ، ولى چون به اذن و رخصت الهى صورت پذيرفته است ، شرك محسوب نمىشود .\r\nاز رواياتى كه دلالت بر آن‌چه يادآور شديم دارد ، روايت شريفهء ديگرى است كه اسحاق بن عمّار از مولايمان امام صادق‌عليه ال كل الحقوق محفوظه لام نقل كرده است كه به علّت طولانى بودن آن به ذكر مقدارى از آن كه منظور ما مىباشد اكتفا مىكنيم .\r\nامام - صلوات اللَّه عليه و آله - مىفرمايد :\r\nدر ميان قوم بنىاسرائيل پادشاهى قاضىاى داشت و قاضى را برادرى بود بسيار راستگو و برادر ، همسرى داشت كه مادر پيامبران بود . . . .\r\nتا جايى كه امام‌عليه السلام روايت را دربارهء نتايج تقوا و پرهيزكارى چنين ادامه مىدهند :\r\nبانوى با تقوا پس از تحمّل حوادث هولناك و ترسناك نجات پيدا كرد و سپس در كشتى قرار گرفت و به بركت وجود او كشتى نيز سلامت به ساحل نجات رسيد تا به جزيره‌اى از جزاير دريا رسيدند . كشتى پهلو گرفت . بانو پياده شد و در جزيره گردشى كرد . ناگهان درختى پر بار در كنار آبى ديد و گفت : از اين آب مىنوشم و از اين ميوه مىخورم و پروردگار - عزّوجلّ - را در همين مكان عبادت مىكنم .\r\nخداوند - عزّوجلّ - به پيامبرى از انبياى بنىاسرائيل وحى فرمود نزد\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nپادشاه آن عصر برود و بگويد : در جزيره‌اى از جزاير دريا مخلوقاتى ازآفريدگان ما هست ؛ تو و تمام آنان كه در كشور تو زندگى مىكنند به سوى او بيرون رويد و در پيش او به گناهان خود اقرار و اعتراف كنيد و از وى بخواهيد كه گناهان شما را ببخشايد . اگر او شماها را ببخشد ، من نيز گناهانتان را مىبخشم .\r\nدر فرمودهء خداى - عزّوجلّ - و به آن‌چه از طرف ذات مقدّس پروردگار به پيامبر وحى شده بايد به دقّت انديشيد ؛ در آن جا كه فرمود :\r\n« ثُمَّ تَسأَلوا انْ يَغْفِرَ لَكُمْ ؛\r\nاز او بخواهيد كه بر شما ببخشايد . » « 1 » در حالى كه خداوند - تبارك و تعالى - در كتاب جاودانه خود مىفرمايد : « وَ مَنْ يَغْفِرُ الذُّنوبَ الّا اللَّه » « 2 »\r\nهمچنين در تعقيبات واردهء مشترك ( نماز ) هم مىخوانيم :\r\n« فَانَّهُ لايَغْفِرُ الذّنوُبَ إلّاانْتَ ؛\r\nچه كسى جز تو ( اى خدا ) گناهان را مىبخشد ؟ » همه حاكم بر روايت مذكور هستند و اگر تمام آنها را در نظر بگيريم ، به اين نتيجه مىرسيم كه ، به يقين گناهان را جز خداوند و يا آن كسى كه خدا به او چنين اجازه‌اى داده ، نمىبخشد ، پس بخشش چنين شخصى عين بخشايش خداست . و با همين دلالت و تواتر معنوى ، از رواياتى كه دربردارنده و شامل يارى و كفايت طلبيدن از ذوات مقدّسهء معصومين عليهم السلام است چنين دلالتى را استنباط مىكنيم .\r\nخلاصهء سخن : جست‌وجوگر زبردست را ، پس از ملاحظهء روايات و دعاهايى كه در رابطه با موضوع استغاثه ( پناه جستن ) و استكفا\r\n\r\n\r\n","description":"","footnote":"\r\n( 1 ) . احمد بن فهد حلى ، عدة الداعى ، ص 359 به نقل از كافى ، ج 5 ، ص 556 ، ح 10 بحارالانوار ، ج 14 ، ص 503 ، ح 30 .\r\n( 2 ) . آل عمران ( 3 ) آيهء 135 ، « چه كسى جز خداگناهان را مىآمرزد ؟ » .\r\n","page_name":" 85 ","page_number":85},
  {"content":"\r\n\r\n( كفايت طلبيدن ) و استنصار ( يارى خواستن ) از اهل بيت نبوّت و رسالت ، جاى شك و ترديدى باقى نمىماند كه اين معنا متواتر معنوى است .\r\nمنظورم از اين معنا ، جايز بودن چنين كارى از آنهاست ، بلكه - چنان‌كه اشاره شد - خضوع و خشوع در برابر آنها نيز همين حكم را دارد و در واقع خضوع در مقابل خداوند سبحان است .\r\nخداوند متعال كينه و كفرى كه در سينهء ابليس لعين بود آشكار فرمود نه صرفاً به دليلِ سجده نكردن بود چرا كه او به اين كار اشتغال داشت و خدا را سجده مىكرد ، بلكه به سبب سرپيچى از فرمانِ سجده به آدم‌عليه ال كل الحقوق محفوظه لام .\r\nعلىعليه السلام در نهج‌البلاغه « 1 » مىفرمايد :\r\nابليس خداوند را شش هزار سال عبادت كرده بود ، معلوم نيست منظور از سال ، سال به مقياس دنياست ، يا مقصود سال‌هايى از قبيل سال آخرت مىباشد ؟\r\nامتناع ابليس از سجده به كسى كه خداوند دستور داده بود ، دليل رانده شدن او از درگاه الهى گرديد .\r\nپاسخ به آن‌چه ايشان از آيات عنوان كرده‌اند :\r\nآن بزرگوار - خدايش سالم بدارد - پس از نقل قسمتى از دعاى موسوم به دعاى فرج عيناً با كلمات دعا كننده كه مىگويد :\r\n« يا محمّدُ ، يا عَليّ ، يا عَليّ يا محمّدَ ، اكفياني فإنّكُما كافيان » « 2 »\r\nفرموده‌اند : « تعارض اين دعا با نصّ\r\n\r\n\r\n","description":"","footnote":"\r\n( 1 ) . خطبهء 192 ، ص 287 ( صبحى صالح ) .\r\n( 2 ) . « اى محمّد و اى على و اى على و اى محمد ! شما كفايت كارم بكنيد ؛ زيرا شما هر دو ( براى مهم و حاجت من ) كافى هستيد » .\r\n","page_name":" 86 ","page_number":86},
  {"content":"\r\n\r\nكاملًا آشكار است ؛ زيرا خداوند سبحان در آيات متعدّدى تأكيد فرموده : كه يارىدهنده و كفايت كننده خود اوست ، به عنوان مثال ، آن جا كه مىفرمايد :\r\n« وَما كانَ لَهُمْ مِنْ أَوْلِياءَ يَنْصُرُونَهُمْ مِنْ دُونِ اللَّهِ » . « 1 »\r\nمىگويم : از آن‌چه پيش از اين گفتيم معلوم مىگردد كه ، معناى طلب ، كفايت كردن ( كافى بودن ) و درخواستِ يارى نمودن از آن دو ذات مقدّس - صلوات اللَّه عليهما - اين نيست كه ما غير از خدا و در عرض او و جز او از كسى اين چنين طلب كنيم . چرا كه آيات قرآنى - كه ذكر شد - و رواياتى كه مويّد آنهاست صراحت دارد كه طلب كردن براى رفع مشكلات و سختىها و يارى طلبيدن در قضاى حوايج و امثال اينها ، از كسى كه خداوند به او پيمان نبوّت يا وصايت پيامبر عطا فرموده است ، دقيقاً همان خواست و طلب رفع اين نيازمندىها و حوايج از خداوند است و آن‌چه بعد از داشتن چنين پيمان از پيامبر يا جانشين او صادر و ظاهر مىشود ، عيناً صدور با اذن و رخصت خداوند مىباشد ، نه قرار دادن در برابر و عرض الهى كه از آن در قرآن به كلمهء « بعده » تعبير شده است .\r\nآرى ، اگر پيمان نبوّت يا وصايت از جانب ذات حق نباشد ، يا نبود آن ( اذن ) احراز شود ، يا موردى مشكوك باشد ، استكشاف « 2 » و استكفا « 3 » و استنصار « 4 » از غير خداوند شمرده مىشود .\r\nدر آيات قرآنى كه ذكر شد اگر تأمّل كافى و وافى با اين سياق و اسلوب\r\n\r\n\r\n","description":"","footnote":"\r\n( 1 ) . شورى ( 42 ) آيهء 46 ، « آنها جز خداوند اوليا و ياورانى ندارند كه يارىشان كند » .\r\n( 2 ) . « از بين رفتن مشكلات و سختىها را خواستن » .\r\n( 3 ) . « كفايت كارها را طلب كردن »\r\n( 4 ) . « طلب يارى كردن » .\r\n","page_name":" 87 ","page_number":87},
  {"content":"\r\n\r\nبه عمل آوريم به همين نتيجه خواهيم رسيد كه مشركان ( بت‌پرستان ) نيز از آن چيزى كه به حال آنها نه سودى داشت و نه زيانى مىرساند يارى مىطلبيدند و اجازه و اذنى از جانب خدا براى آنها و شركاىشان صادر نشده بود . اين وضع كجا و يارى و كفايت طلبيدن از كسانى كه به دليل عهد نبوّت و وصايت خداوند به ايشان اذن و كرامت و برترى بىاندازه بخشيده كجا ؟\r\nاگر ظاهر آيات را به طور مطلق درنظر بگيريم كه مطلقاً دلالت بر نفى كمك و كفايت خواستن از غير خدا حتّى نفى آن‌چه خداوند - تبارك و تعالى - از قدرت و كفايت - كه قواى طبيعى هستند - در آنها قرار داده است مىكنند با مسئله توسّل به وسائط و اسباب در دنيا مخالف و مستلزم شرك ، - همان‌گونه كه دانستيد - خواهد بود . زيرا اقتضاى حصر و محدود كردن و يارى از جانب خداوند ( بدين معنا كه از هيچ كس جز او كمك و مساعدت خواسته نشود ) اين خواهد بود كه تمام اسباب ظاهرى در جهان هستى كنار گذارده شود .\r\nبراى مثال ، چنين خواهد بود كه ما با اتكا به قول خداوند در قرآن مجيد كه مىفرمايد : « أَفَرَأَيْتُمْ ما تَحْرُثُونَ ، أَ أَنْتُمْ تَزْرَعُونَهُ أَمْ نَحْنُ الزّارِعُونَ » . « 1 » بگوييم زارع خداوند است ، پس كشت و زرع و آماده كردن زمين را براى روياندن ترك كنيم ، در اين صورت نتيجه اين خواهد بود كه ، خداوند متعال كشت و زرع را از مردم سلب كرده و منحصر در ذات مقدّس خود\r\n\r\n\r\n","description":"","footnote":"\r\n( 1 ) . واقعه ( 56 ) آيهء 64 ، « آيا هيچ دربارهء آنچه كشت مىكنيد انديشيده‌ايد ؟ آيا شما آن رامىرويانيد يا ما مىرويانيم ؟ » .\r\n","page_name":" 88 ","page_number":88},
  {"content":"\r\n\r\nفرموده است ، در حالى كه چنين نيست و خداوند در عالم هستى اسباب ووسايل قرار داده است . هر اثر و عملى از هر مؤثّر و عامل ، در حقيقت از خداوند متعال است منتها با افاضهء فيض از جانب او . پس او كنندهء كار است و همهء وجود از اوست همان‌گونه كه وسيله و سبب نيز عمل كننده است در آن مقدار از وجود و افاضه ، هر اثر از هر مؤثر و هر نشانى از نشان دهنده در طول اثر خداوند تعالى مىباشد ولو به ظاهر كار را به كننده و مؤثّر نسبت بدهيم .\r\nنتيجه : همان‌گونه كه وسيله قرار دادن اسباب در عالم هستى و توسّل به آنها براى نيل به مقاصد ، با در نظر داشتن اين كه آن اسباب و وسايل در نظام هستى براى اين منظور قرار داده شده است ، به نظر منافى و مخالف توحيد الهى تصوّر نمىگردد ، همين طور ، كسانى كه خداوند آنها را واسطهء فيض خود قرار داده هيچ‌گونه منافات و مخالفتى با مسائل طلب كفايت كردن ( استكفاء ) و يارى خواستن ( استنصار ) و پناه جستن ( استغاثه ) ندارد ، زيرا اين اشخاص را خداوند نيرويى عطا فرموده كه خارج و بيش از قدرت‌هايى است كه با اسباب ظاهرى در عالم هستى وجود دارد و اعمال اين قدرت منافاتى و ناهم‌آهنگى با توحيد الهى ندارد .\r\nحال اگر شخص مبتلا به بيمارى كورى يا برص « 1 » شنيد كه حضرت عيسى بن مريم عليهما السلام ادّعاى پيامبرى از سوى خدا كرده و مرده را زنده مىكند و بيماران مبتلا به برص و كورى را شفا مىدهد ، نزد او برود و به او بگويد :\r\n\r\n\r\n","description":"","footnote":"\r\n( 1 ) . نام بيمارى پوستى است كه با سفيد شدن قسمتى از پوست بدن و پر رنگ شدن اطراف‌آن مشخص مىشود و به آن پيسى يا لك و پيس مىگويند .\r\n","page_name":" 89 ","page_number":89},
  {"content":"\r\n\r\nاى آن كه ادعاى مرتبت نبوّت دارى ! مرده‌اى براى من زنده كن ، يا از اين گِل‌مخلوقى درست كن ، يا از بلاى پيسى يا كورى را شفا بده ، آيا مىتوان گفت اين شخص نسبت به پروردگار خود با اين درخواستش از حضرت عيسىعليه السلام دربارهء شفا دادن و مرده زنده كردن ، شرك ورزيده است ؟ و چنين استدلال كنيم كه خالقى ، حيات بخشى ، شفا دهنده‌اى جز خداوند سبحان وجود ندارد ؟ هرگز و به هيچ وجه .\r\nقطعاً حضرت مسيح‌عليه السلام براى اين كه هيچ‌گونه توهّم شركى در ميان نباشد ، پس از آن كه فقرات كار خود را فرموده بلافاصله اذن و رخصت از جانب پروردگار را - همان‌گونه كه خود خداوند در قرآن آورده - ذكر و يادآورى مىكند و به عنوان پاسخ حاضر و آماده مىفرمايد :\r\n« أَنّى قَدْ جِئْتُكُمْ بِآيَةٍ مِنْ رَبِّكُمْ أَنّى أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ وَأُبْرِىءُ الْأَكْمَهَ وَالْأَبْرَصَ وَأُحْيِى المَوْتى بِإِذْنِ اللَّهِ » ؛ « 1 »\r\nمن نشانه‌اى از طرف پروردگار شما برايتان آورده‌ام ؛ من از گِل چيزى به شكل پرنده مىسازم و سپس در آن مىدمم و به اذن و فرمان خدا پرنده‌اى مىگردد ، و كور مادرزاد و مبتلايان به مرض پيسى را بهبودى مىبخشم و مردگان را نيز به اذن خداوند زنده مىكنم .\r\nبه طور خلاصه ، اسباب و وسايل در عالم هستى مجارى ( محل عبور ) فيض خداوند سبحان هستند و سنّت الهى بر اين قرار گرفته كه وسايل همراه و به دنبال اسباب خاص قرار گيرند و چنين است كه پيامبران و\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 49 .\r\n","page_name":" 90 ","page_number":90},
  {"content":"\r\n\r\nاولياى خداوند نيز در حدّ امكانات ويژه‌اى كه دارند و غير آنها از انجام آنهاعاجز مىباشند ، مجارى فيض خداوند مىباشند تا بدين ترتيب حجّت خدا بر بندگان تمام شود ؛ و همانطور كه تسبيب اسباب در اوّلى ( توسّل به اسباب در عالم ) به طور قطع شرك نيست ؛ زيرا به مخلوق خداوند متعال متوسّل مىشوند تا سبب كوچكى محسوب شود ، همين طور ، استعانت و استمداد از مجارى فيض الهى ( انبيا و اوليا ) نيز شرك نخواهد بود و بدين ترتيب تقاضاى كفايت امور و يارى جستن در زبان دعا كننده در دعاى فرج ( مسئلت براى گشايش در امور ) كه مخاطب وى پيامبر عظيم‌الشأن و اوصياى اويند و دعاكننده مىخواند :\r\n« اكفياني وَ انصراني »\r\nشركى به بار نمىآورد .\r\nآن‌چه از زيارت‌ها و دعا كه در نوشته‌هاى شيعهء اماميه آمده ناظر بر اين است : شكّى نمىتوان كرد كه در توسّل به ذوات مقدّسهء ائمهء اطهار و طلب كمك كردن و پناه جستن به طور تواتر معنوى آمده است كه از مجموع آنها جواز طلبِ رفعِ مشكلات و كفايت خواستن و پناه جستن در صورت‌هاى گوناگون ، از خود آنها به طريق واسطه‌ها نقل شده است .\r\nو اين دعاها با سندهاى مورد اطمينان از مؤلفات شيخ الطائفه و سيّد ابن‌طاووس و كفعمى و ديگران از بزرگان اماميّه مانند محمد باقر مجلسى - رضوان اللَّه عليهم - روايت شده است و ما نيز طريق و راه آنها را در پيش گرفته‌ايم .\r\nاينك نمونه‌اى از آن‌چه در كتاب كافى روايت شده كه بعد از نماز خوانده مىشود مىآوريم :\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nيا رَسُولَ اللَّه أَشْكو إِلَى اللَّهِ وَ الَيْكَ حاجتي وَ إلى أهْلِ بيتك الرَّاشِدينَ حاجَتِي ؛ « 1 »\r\nاى رسول خدا ! شكوه و شكايت در نيازى كه دارم به سوى خدا و به سوى تو و به اهل بيت تو كه هدايت يافتگانند مىبرم .\r\nاز اين قبيل است نماز حاجت به حضرت فاطمهء زهرا - سلام اللَّه عليها - :\r\nيا مَولاتي يا فاطِمةُ أغِيثيني ؛ « 2 »\r\nاى سرور من ! اى فاطمه ! پناهم ده و به دادم برس .\r\nهمچنين دعايى كه در كتاب مفتاح الفلاح از شيخ بهائى عاملى قدس سره روايت شده است :\r\nالّلهُمَ وَ قَدْ اصْبَحْتُ في يَومي هذا لاثَقةَ لي وَ لامَفْزعَ وَ لامَلْجَأَ غَيْرَ مَنْ تَوَسّلْتُ بِهِمْ إلَيك مِن آلِ رَسُولِكَ عَلىّ وَ فاطِمه . . . ؛ « 3 »\r\nپروردگارا ! شب خود را به روز آوردم در حالى كه نه كسى مورد اعتماد دارم ، نه ملجأ و پناهى جز آن كس از اهل بيت رسول تو على و فاطمه عليهما السلام . . . كه به آنها متوسّل شدم .\r\nمىبينيم ملجأ و پناه را در حالى كه با خدا مناجات مىكند ، به اهل بيت پيامبر محدود و منحصر مىكند و جز آنان را نفى مىنمايد ؛ زيرا بديهى است كه پناهى و ملجأى جز از خدا به سوى خدا وجود ندارد .\r\n\r\n\r\n","description":"","footnote":"\r\n( 1 ) . عروة الوثقى ، باب نماز حاجت و گشايش مهمّات كارها .\r\n( 2 ) . محدّث قمى ، باقيات صالحات\r\n( 3 ) . « غير از خدا يا در عرض خدا » .\r\n","page_name":" 92 ","page_number":92},
  {"content":"\r\n\r\nجاى تعجّب از استاد توانا - ايدّه اللَّه تعالى - است كه چگونه درآيات قرآن كه خداى سبحان به طور مكرّر فرموده : « مِنْ دُونِ اللَّه أو مِنْ بَعْدِه » دقّت و تفكّر ننموده‌اند ، در حالى كه محور ملامت را خداوند متعال در قرار دادن چيزى در برابر خدا و تكبّر كردن پيش او قرار داده است و شامل آن جايى كه به خود خدا و به اذن او برگردد نيست .\r\nهمچنين استاد به آن‌چه در زيارت جامعه وارد شده است كه :\r\n« وَ إيابُ الخَلْقِ إليكُمْ و حِسابُهُم عَلَيكُمْ »\r\nاعتراض مىكند و مىفرمايد :\r\nچنان‌كه بر آن جناب پوشيده نيست و تأويل‌پذير نيز نمىباشد ، اين كه برگشت خلايق به سوى خداوند متعال و نيز حسابشان با پروردگار جهانيان است ، همچنان‌كه در قرآن كريم خداى تبارك و تعالى مىفرمايد : « إِنَّ إِلَيْنا إِيابَهُمْ ، ثُمَّ إِنَّ عَلَيْنا حِسابَهُمْ » « 1 » و « عَلَينا الحِساب » « 2 » و « فَانّما حِسابُهُ عِندَ ربّه » « 3 » و « انَّ حِسابُهُم الّا عَلى ربّى » « 4 » و « ما عَليكَ مِنْ حِسابِهمْ مِنْ شىء » « 5 » و « و كَفى بِاللَّهِ حَسيباً » « 6 » .\r\nدر پاسخ مىگويم : « جواب دقيقاً همان است كه در پرسش اوّل داده شد كه : اختصاص كارها در اصل ، در صورتىكه اجازه و رخصتى از جانب خدا\r\n\r\n\r\n","description":"","footnote":"\r\n( 1 ) . غاشيه ( 88 ) آيهء 26 ، « البته بازگشت آنها بسوى ما و آنگاه حساب ( جزاى اعمال‌نيك و بد ) شان بر ما خواهد بود » .\r\n( 2 ) . رعد ( 13 ) آيهء 40 ، « و بر ما حساب خلق است » .\r\n( 3 ) . مؤمنون ( 23 ) آيهء 117 ، « حساب كار او نزد خداوند است »\r\n( 4 ) . شعراء ( 26 ) آيهء 113 ، « البته كه حساب كار آنها بر كسى جز خدا نخواهد بود » .\r\n( 5 ) . انعام ( 6 ) آيهء 52 ، « و نه چيزى از حساب آنها بر تو مىباشد »\r\n( 6 ) . احزاب ( 33 ) آيهء 39 ، « خداوند براى حساب به تنهايى كفايت مىكند » .\r\n","page_name":" 93 ","page_number":93},
  {"content":"\r\n\r\nصادر شود و خداوند راضى و خشنود باشد ، منافات و مخالفتى با صدورآن از طرف غير خدا ندارد ، اگر چه نص‌ّها در امر اختصاص ، كاملًا واضح و آشكار باشد ؛ زيرا در نهايت برگشت و اختصاص به ذات مقدّس الهى برگشت به خويش است . پس چه منافات و تضّادى ميان آن و امور صادره مستقلًا از غير خداى تعالى با اذن الهى وجود دارد ؟ آرى ، صدور اين چنين كارها از غير خداى متعال با نص‌ّها ، در صورتى كه براساس خود رأيى و مستقلًا انجام شود و خداوند نيز اذنى نفرموده باشد ، منافات دارد و حساب مردم در روز قيامت بر عهدهء خداوند است و اين بدين معناست كه حساب به ديگرى واگذار نمىشود تا در حساب ، پيچيدگى و ابهام روى دهد كه با اذن الهى نبوده باشد ، در اين صورت مغلوب و مقهور و فراموش شده مىشود . به عنوان مثال ، بنده آن‌چه عمل مىكند منافاتى ندارد كه حساب او با اذن خدا به ديگرى واگذار شود و اين محاسبه به اذن خدا كه توسط ديگرى انجام پذيرد از دائرهء انحصار الهى خارج نخواهد بود . پس آيه‌هاى ذكر شده را اگر به دلايل موجود در زيارت‌ها ضميمه كنيم چنين خواهد بود . پس يقيناً برگشت آنها به سوى ما خواهد بود و به كسى كه ما اذن و اجازه دهيم محاسبه كند ، او نيز از ما مىباشد و آيهء بعدى پس بر ما مىباشد و بر آن كسى كه ما رضايت بدهيم محاسبه كند و به حساب چنين شخصى در موقف راضى باشيم و به او در حساب اذن بدهيم ، حساب و محاسبهء او حساب ما خواهد بود .\r\nو امّا سخن ايشان كه مىگويد :\r\nدربارهء گواه گرفتن از فرمايش خداوند متعال كه مىفرمايد : « قُلْ\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nيَتَوَفّاكُمْ مَلَكُ المَوْتِ الَّذِى وُكِّلَ بِكُمْ ثُمَّ إِلى رَبِّكُمْ تُرْجَعُونَ » « 1 »\r\nجملهء « وُكِّلَ بِكُمْ » كافى است كه بگوييم كه او ( فرشتهء مرگ ) وكيل و مأمور و بنده‌اى است و فرستاده‌اى از سوى خداوند - تبارك و تعالى - هيچ‌گونه كارى در دست او نيست و آيا ما مىتوانيم استناد كنيم و گواه بطلبيم ، يا كار را سپرده به او بدانيم و از او طلب يارى و استمداد كنيم در حالى كه او وكيل در قبض جان‌ها و يا نگرفتن آنها مىباشد فقط با امر و فرمان خداوند ؟ و آيهء « اللَّهُ يَتَوَفّى الأَنْفُسَ حِينَ مَوْتِها » « 2 » آيهء قبلى را تفسير مىكند و مصداق كلام گهربار امير مؤمنان على - سلام اللَّه عليه - مىباشد كه مىفرمايد : « بعضى از آيات قرآن بعض ديگر را تفسير مىكند » .\r\nجواب : شيخ بزرگوار ، از آن‌چه كه در نامه‌اى به شما فرستادم تنها قسمتى را نقل فرموده كه نقل آن به تنهايى به اثبات آن‌چه مورد نظر است فايده‌اى نمىرساند ، آن‌چه من در آن نامه آورده‌ام چنين است : به تحقيق خداوند - تبارك و تعالى - مىفرمايد :\r\n« قُلْ يتّوفاكم مَلَك المَوتِ الّذى و كِّلَ بِكُمْ ثُمَّ إلى رَبّكُم تُرجَعون » ؛\r\nبگو فرشته مرگ كه بر شما مأمور شده جان شما را مىستاند و سپس به سوى پروردگارتان باز مىگرديد .\r\n\r\n\r\n","description":"","footnote":"\r\n( 1 ) . سجده ( 32 ) آيهء 11 ، « بگو فرشتهء مرگ كه بر شما مأمور شده ( روح ) شما را مىگيرد ، سپس به سوى پروردگارتان باز مىگرديد » .\r\n( 2 ) . زمر ( 39 ) آيهء 42 ، « خداوند جان‌ها را به هنگام مرگ مىستاند » .\r\n","page_name":" 95 ","page_number":95},
  {"content":"\r\n\r\nو نيز مىفرمايد :\r\n« اللَّه يتوَّفى الانْفُسَ حينَ مَوتها » ؛\r\nخداوند جان‌ها را به هنگام مرگ مىميراند .\r\nاگر فعل و عمل فرشتهء مرگ فعل و عمل خداوند - عزّوجلّ - نبود و با اراده و قيموميّت ( سرپرستى ) او انجام نمىگرفت ، در استناد فعل و عمل به ذات مقدّس خداوند و سپس در استناد همان عمل به فرشتهء مرگ نوعى حيرانى و بىنظمى احساس مىشد . بنابراين ، آيا در امر قبض ارواح و ميراندن جان‌ها فرشتهء مرگ را مىتوان شريك بارى تعالى قرار داد ؟ !\r\nاين است آن‌چه من در اين نامه نوشته و يادآور شده‌ام و اكنون به عنوان شرح و بيان آن‌چه به آن اشاره شده مىگويم : لازمهء مفهوم وكالت در كارى ، اين است كه وكالت با اختيار و ارادهء وكيل به وجود آيد و انجام پذيرد ، در غير اين صورت ، اگر با اختيار و ارادهء او نباشد ، اصولًا وكالت معنا و مفهومى نخواهد داشت و وكيل در كار موكّل خود مطلقاً اختيارى نخواهد داشت ، بلكه در كار خويش خودسر و در رضا و خشنودى اش آزاد و مختار بوده و به كسى اجازه نمىدهد در كارها با او بستيزد و يا در كارى كه در دست دارد مخالف او باشد .\r\nليكن گاهى و چه بسا موكّل مقدارى از اختيارات خود را به كسى واگذار مىكند و در آن كارها او را به وكالت منصوب مىنمايد و اين واگذارى با خودرأى بودن و استقلال موكّل منافاتى نخواهد داشت ، بلكه وكالت او را در انجام امور تأكيد و تأييد مىكند . حال اگر وكيل اعمال وكالت كرد و تصرّفى نمود كه از چارچوب وكالت خود خارج نبود ، اين تصرّف يقيناً\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nتصرّف موكّل او خواهد بود . در شرع و عرف نيز چنين است به عنوان مثال ، اگر زيد عمرو را وكيل كند تا مالى را براى او بخرد ، يا از جانب او بفروشد ، يا بانويى به مردى وكالت بدهد تا او را به عقد خود يا ديگرى درآورد ، اين خريد و فروش ، خريد و فروش زيد و عقد نكاح از آنِ زن مىباشد با در نظر داشتن اين كه وكيل چون ديگران ( جز در موارد وكالت ) استقلالى در كار ندارد .\r\nو اكنون مىگوييم : اگر نظر شيخ فاضل و بزرگوار از گفتار خود چنين باشد كه : آيا بر ما رواست كه به او ( وكيل ) توكّل كرده و يا از او يارى بجوييم ؟ از تكيه و توكّل و استمداد حتّى در جايى كه اذن داده نشده منظور و مقصود است ، زيرا در اين صورت تكيه و توكّل در آن‌چه بيرون از حدود اختيارات اوست خواهد بود و فرض بر اين است كه كارى در دست او جز آن مقدار كه خداوند خواسته وجود ندارد و اين به آن‌چه ما گفتيم آسيبى نمىرساند . امّا اگر منظور در كارهايى است كه اختيار داده شده و وكالت دارد يقيناً اعمال وكالت شرك محسوب نخواهد شد ؛ زيرا در اين فرض تكيه به وكيل ، تكيه به خداوند سبحان است ، چرا كه در طول خواست و قدرت خداست و اقتضاى آن‌چه از وكالت فهميده مىشود همين است .\r\nچگونه شرك خواهد بود اگر به عنوان مثال ، فرض كنيم كسى فرشتهء مأمور مرگ را ببيند در حالى كه قصد دارد جان او را با وكالتى كه از طرف خداوند دارد بستاند و به او بگويد : اى فرشتهء مرگ ، مرا به مدّت يك ساعت مهلت بده تا كارى انجام دهم ، آيا مىتوان گفت اين شخص مسكين با چنين\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nدرخواستى مشرك شده است ؟\r\nدر روايت آمده است كه خاتم پيامبران « ص » به حضرت عزرائيل فرمود :\r\nمرا تا زمانى كه برادرم جبرئيل بيايد مهلت بده « 1 » . اين آن چيزى است كه شما فاضل ارجمند آن را بعيد مىشماريد ، در حالى كه دقيقاً معنا و مفهوم وكالت همين است .\r\nسپس فاصل محترم كلمه وكيل را به گفتهء خود مترادف بنده و كارگزار قرار داده است ، در حالى كه اين دو مترادف هم ديگر و داراى يك معنا نيستند ، بلكه بين آن دو اختلاف زيادى است چنان‌كه پوشيده نيست و شايد چون ايشان از وكيل استنباط اين معنا را كرده‌اند كه چون وكيل به طور كامل و مطلقاً در اطاعت موكّل است ، ازاين‌رو او آن‌چنان بنده و مطيعى است كه خداوند سبحان در قرآن مىفرمايد : « عَبْداً مَمْلُوكاً لا يَقْدِرُ عَلى شَىءٍ » « 2 » . و از آيه چنين نتيجه گرفته‌اند كه ، مراد از « لايَقْدِرُ عَلى شَئٍ » اين است كه ، وكيل توان كوچك ترين كارى را هم ندارد . و ما دانستيم و در اين‌باره گفتيم كه منظور از عدم توانايى مطلق بر انجام كار در صورتى است كه براى او از طرف موكّل اجازه و فرمانى نباشد و مسلوب الاختيار باشد ؛ يعنى هر گونه اختيار انجام كار جز در مواردى كه موكّل در آنها رخصت داده از او سلب شده باشد .\r\nفاضل محترم مىگويد :\r\nبه طور خلاصه هرگاه علوّشأن و بلندى قدر و منزلت و نزديكى پيامبر به خداوند متعال ثابت شد ، پس مىتوان نتيجه گرفت كه توجّه به او مثل\r\n\r\n\r\n","description":"","footnote":"\r\n( 1 ) . بحارالانوار ، ج 22 ، ص 510 .\r\n( 2 ) . نحل ( 16 ) آيهء 75 ، « برده مملوكى است كه توانايى و قدرت هيچ چيز را ندارد » .\r\n","page_name":" 98 ","page_number":98},
  {"content":"\r\n\r\nتوجّه به خداوند است و توسّل به او نيز همسان توسّل به خداوند مىباشد .\r\nاى سيّد بزرگوار ! بر جناب عالى پوشيده نيست كه تفاوت در اين باره بسيار است ، بلكه اصولًا قياس در اين نسبت ( نسبت بين آفريننده و آفريدگار ) مقدور نيست و ميان قدرتمند توانا و ناتوان درمانده برابرى ممكن نمىباشد چنان‌كه در خطبهء « الاشباح » امام - صلوات اللَّه عليه - در نهج البلاغه آمده است : « و گواهى مىدهم : كسى نمىتواند تو را با چيزى از آفريده‌هايت برابر شمرد . . . » .\r\nسپس فاضل محترم كلام خود را به دعاى « صباح » رسانده و مىفرمايد :\r\nمنزه است خداوند كه با آفريده‌هاى خود هم نشين باشد .\r\nو نيز آن‌چه در دعاى افتتاح آمده :\r\nشكر و سپاس خدايى را سزاست كه در ملك و سلطنت او هرگز كسى نمىتواند با او مخالفت و ضدّيت كند . . .\r\nتا آن جا كه اضافه مىفرمايد : « او را يار و ياورى نيست تا كمكش كند . » و خداوند متعال مىفرمايد :\r\n« تاللَّه انْ كنَّا لَفى ضَلالٍ مُبين اذ نُسوِّيكم بِرَبِّ الْعالمين » ؛\r\nبه خدا سوگند ! ما در گمراهى آشكار بوديم . چون شما را با پروردگار عالميان برابر مىشمرديم .\r\nپاسخ همان است كه مكرّر داده‌ايم : ما اگر كمك طلبيدن ( استنصار ) و مدد خواستن در رفع مشكلات را از امامان معصوم عليهم السلام تأييد و تجويز كرده‌ايم ، بين واجب الوجود ( خدا ) و ممكن الوجود ( بندگان و غيره )\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمقايسه‌اى نكرده‌ايم و ممكن الوجود را هرگز و هرگز در حدّ واجب الوجود قرار نداده‌ايم ، بلكه مىگوييم : همانطور كه پيشوايان معصوم ، خودشان را توصيف كرده‌اند ، گفته‌اند : « بندگان و بزرگوارانى هستند كه هيچ كس در گفتار بر آنان پيشى نتواند گرفت و به دستور خداوند متعال عمل مىكنند » . در جاى خود ( حكمت متعاليه ) در اين باره بحث و گفت‌وگو كرده‌ايم كه نسبت ممكن الوجود به واجب الوجود نسبت سايه به نور خورشيد است و حتّى قطره به درياى بزرگ هم نيست و نيز گفتيم كه هويّتى براى او نيست ، مگر به وسيلهء خودِ او « 1 » . پس اين عين وابستگى و ارتباط است ؛ چيزى براى او ( ممكن الوجود ) جز تعلّق و وابستگى وجود ندارد ، بلكه او تمام نياز و چيزى جز فقر محض به سوى خالق نيست و فهم اين تعلّق و وابستگى ممكن به واجب نيازمند تمرينات علمى و فلسفى مىباشد و ما ثابت كرديم ، بلكه ملموس افتاد كه حول و قوّتى جز براى خداوند متعال وجود ندارد .\r\nپس ما چگونه مىتوانيم در مقام قياس برآييم در حالى كه اين قياس جز قياس وجود و عدم نيست ؟ بلكه تمام هدف و غرض اين است كه خداوند متعال ، آن‌چنان‌كه خود پيشوايان خودشان را معرّفى و توصيف كرده‌اند ، آنان در حد پيشوايان و رهبران هدايت‌گر توصيف و تعريف كرده و خود را در همان حد قرار داده‌اند .\r\nدر كتاب مصباح المتهجّدين « 2 » مىخوانيم :\r\nالّذين اخْتَرتَهُم لِنَفْسِكَ وَ خَصَّصْتَهم بِمَعْرِفَتك وَ ألْبَسْتَهُم ثوبَ\r\n\r\n\r\n","description":"","footnote":"\r\n( 1 ) . همانطور كه در دعاى « مشلول » آمده : « يا هو يا مَنْ ليسَ هو إلّاهو »\r\n( 2 ) . ص 263 .\r\n","page_name":" 100 ","page_number":100},
  {"content":"\r\n\r\nنُورك وَ رَفَعْتهَم في مَلكوتك . . . ؛\r\nآنان كسانى هستند كه تو خود ( خداوند ) آنان را برگزيده‌اى و ويژگان در شناخت خود قرار داده‌اى و از نور خود بر آنها لباس پوشانده‌اى و درجاتشان را تا مقام ملكوت خويش بالا برده‌اى و سپس امر فرموده‌اى مردم از چنين درى ( به وسيله آنان ) به سوى تو آيند و آنها را وسيله‌هاى فيض قرار داده‌اى . پس كسى كه اراده كند تا به سوى تو آيد ناگزير بايد از آنان شروع كند و آن كسى كه قصد قرب و نزديكى تو را دارد ، بايد به آنان رو آورد .\r\nامّا گواه طلبيدن شيخ بزرگوار - ايّده اللَّه تعالى - به آياتى كه در گذشته اشاره شد و خطبه‌اى در نهج‌البلاغه و پاره‌اى از دعاها ، بايد گفت همهء آنها در جاى جاى خود صحيح امّا از موضوع مورد گفت‌وگوى ما خارج است ؛ زيرا معنا و برگشت همهء آنها به موضوع واحدى است و آن توسّل و تضرّع در مواردى مىباشد كه از طرف خداوند آن موارد نهى شده است و توسّل و رو آوردن به چيزى است كه در آنها اذن و اجازه‌اى از جانب پروردگار نرسيده ، بلكه توجّه و توسّل به آن چيزها سخت منع شده است و معناى آن چنين است : مشركان به زودى و در نهايت درجه پشيمان مىشوند ، آن‌گاه كه خود را به سبب رو كردن به آن بت‌ها و به دليل تضرّع و توسّل در پيش آنها در عذاب مىبينند ، و همهء آنها « توجّه به غير خدا يا در برابر و عرض خدا » مىباشد . پس روشن مىشود كه معيار و ميزان اين نوع شرك ، توجّه و قبول چيزى است كه خداوند متعال رو كردن و توسّل به آن را اجازه نفرموده است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاجازه از جانب خداى متعال خود تصحيح كننده است ؛ همانطور كه دربارهء سجده به حضرت آدم‌عليه السلام دستور رسيد و اجازه داده شد و چنين اجازه و اذن در حقيقت رخصتى است كه انسان از توجّه به احدى از آفريده‌هاى خدا و در عرض او و از فكر استقلال و اصالت در جلب سود و دفع زيان خارج مىگردد ، پس توجّه به چيزى و به هر جهت كه باشد اگر اجازه‌اى از جانب خداوند متعال صادر نشده باشد ، شرك محسوب است ، ليكن پس از آن كه اجازه‌اى صادر شد ، نه تنها فروتنى و تذلّل ، بلكه سجده نيز به غير او تواضع و سجده در پيشگاه مقدّسش محسوب مىشود و بدين ترتيب ، پرستش و عبادت سنگ نيز عبادت خداوند خواهد بود .\r\nمولاى ما ، مولىالموحّدين - صلوات اللَّه عليه - در خطبه‌اى كه مشهور به خطبهء « قاصعه » است مىفرمايد :\r\nآيا نمىبينيد كه خداوند سبحان ، اولّين از حضرت آدم‌عليه ال كل الحقوق محفوظه لام تا آخرين فرد در اين جهان را با سنگ‌هايى كه نه سودى دارند و نه زيانى ، نه مىبينند و نه مىشنوند ، آزمايش فرموده و سپس آدم‌عليه السلام و فرزندان او را امر فرموده تا توجّه به سوى آنها كنند .\r\nفرمايش امام كه : « رو به سوى آنها كنند » « 1 » ؛ يعنى عطف توجّه و ميل به سوى چيزى يا كسى كردن .\r\nبه اين ترتيب ، همان سنگ‌هايى كه نه سود و نه زيان دارند اشيايى مىگردند كه توجّه به آنها از آدم‌عليه السلام گرفته تا غير او واجب مىگردد . به خطبهء شريف برمىگرديم و دوباره با چشم باز دقت مىكنيم و به حقيقت سوگند كه\r\n\r\n\r\n","description":"","footnote":"\r\n( 1 ) . نهج البلاغهء صبحى صالح ، خطبهء 192 .\r\n","page_name":" 102 ","page_number":102},
  {"content":"\r\n\r\nخطبه يگانه وسيله‌اى براى فهم و درك در اين مشكل است كه به نظر مبهم و پيچيده مىرسد .\r\nاستاد مىفرمايد :\r\n« گفتارِ شما كه : خداوند متعال در بزرگداشت مرتبهء رسول خود « ص » در قرآن فرموده است :\r\n« وَلَوْ أَنَّهُمْ إِذ ظَلَمُوا أَنْفُسَهُمْ جاءُوكَ فَاسْتَغْفَرُوا اللَّهَ وَاسْتَغْفَرَ لَهُمُ الرَّسُول لَوَجَدُوا اللَّهَ تَوّاباً رَحِيماً » « 1 » ؛\r\nاگر آنان ( منافقان ) هنگامى كه بر خويشتن ستم كردند به نزد تو مىآمدند ( كه توبه كنند ) و از خداوند آمرزش مىطلبيدند و تو نيز براى آنان استغفار مىكردى ، خدا را بسى توبه‌پذير و مهربان مىيافتند .\r\nبه هنگام توبهء ستمكاران ، تنها توبهء آنها به درگاه خدا كافى نبوده و لذا طلب آمرزش رسول خدا نيز ضميمه و همراه آن شده است .\r\nسپس استاد به عنوان پاسخ به آن‌چه ما گفتيم مىگويد :\r\nمراد خداوند از طلب آمرزش رسول خدا براى ستمكاران ، گرامى داشتِ پيامبر خود مىباشد ، چرا كه استغفار از پيشگاه خدا براى توبه كفايت مىكند و دليل بر كفايت توبه‌پذيرى تنها در پيشگاه خداوند - تبارك و تعالى - و عدم نياز به استغفار رسول خدا اين است كه پس از درگذشت رسول خدا « ص » و بعد از غيبت فرزند بزرگوارش حضرت حجّة - كه جان‌هاى ما نثار قدوم مباركش باد - باب توبه لازم مىآمد كه مسدود شود .\r\n\r\n\r\n","description":"","footnote":"\r\n( 1 ) . نساء ( 4 ) آيهء 64 .\r\n","page_name":" 103 ","page_number":103},
  {"content":"\r\n\r\nبه عنوان پاسخ گفتم : « سخن اين نيست كه طلب آمرزش از خداى متعال به تنهايى در قبول توبه و بازگشت به سوى او كافى نيست ، بلكه مراد اثبات وسيله و سبب جزئى در مقابل سلب كننده كلّى است كه ما آن را عنوان كرديم ، چنين نيست كه خداوند سبحان بخشايش خود را منوط و وابسته به بخشايش يكى از پيامبران يا جانشينان آنان بنمايد - چنان‌كه در موضوع بانوى پرهيزكار گذشت - و آن‌چه مورد ادّعاى شما مىباشد سالبهء كليّه است كه گفته مىشود : همه اينها با توحيد الهى ناسازگار و در برابر آن و بازگشت به دوگانه پرستى است ؛ زيرا خداوند متعال مىفرمايد : « وَ مَنْ يَغْفِرُ الذُّنُوبَ الّا اللَّه » « 1 » بلكه در بزرگداشت مقام و مرتبت پيامبر صلى الله عليه و آله همين قدر كافى است كه او را واسطهء بخشايش گناه گناه‌كاران قرار داده است ، و اين كه اگر براى آنها ( توبه‌كاران ) رسول خدا استغفار نمايد ، توبه به قبول نزديك‌تر است .\r\nبرادران يوسف پيامبرعليه السلام با پدرشان نيز چنين كردند ، آن‌گاه كه گفتند :\r\n« يا ابانا اسْتَغْفِرلَنا ذُنُوبَنا انَّا كُنَّا خاطئين » ؛\r\nاى پدر ! براى ما ( گنهكاران ) از خداوند طلب آمرزش كن به درستى كه ما خطاكارانيم .\r\nپدر نيز وعدهء اجابت و قبول خواسته آنان را از جانب خداوند داد و فرمود : « سَوفَ استَغْفِرلَكُمْ » ( به زودى از پيشگاه خداوند براى شما طلب آمرزش مىكنم ) پس چرا برادران يوسف شخصاً به خداوند رو نياوردند و از پدرشان حضرت يعقوب‌عليه السلام درخواست استغفار كردند ؟ آيا جز اين است كه\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 135 ، « چه كسى جز خداوند گناهان را مىآمرزد » .\r\n","page_name":" 104 ","page_number":104},
  {"content":"\r\n\r\nپدرشان در پيشگاه خداوند متعال مقرّب بود و قدر و منزلتى داشت ؟\r\nمشابه اين ، عمل‌كِرد آل فرعون است چنان‌كه در قرآن كريم آمده ؛ زيرا خداوند از آسمان بر آنان عذاب نازل فرمود گفتند : « ادْعُ لَنا رَبّك » . « 1 » در توان آن جماعت بود كه خودشان خدا را بخوانند و طلب آمرزش نمايند و قطعاً به اين دليل به حضرت موسى پناه بردند كه مىدانستند در نزد خداوند قرب و منزلتى دارد . در حقيقت چنين گفتند : اى آن كسى كه در پيشگاه الهى منزلتى دارى ! در نزد خدا براى ما شفاعت كن .\r\nچه بسا از گفتار استاد دانشمند چنين برداشت شود كه كافى شمردن ( استكفاء ) و كمك طلبيدن ( استعانه ) و پناه خواستن ( استجاره ) كه ما گفتيم :\r\n« أغيثينى\r\n؛ پناهمان بده » يا\r\n« الْغَوثْ الْغَوثْ »\r\nدر شمار غلوّى است كه به صراحت در قرآن كريم از آن نهى شده است و اين كه طايفهء نصارا صفاتى كه ويژهء خداوند بود به پيامبرشان حضرت عيسىعليه السلام كه در قرآن مخاطب قرار گرفته‌اند نسبت دادند ؛ آن جا كه مىفرمايد :\r\n« قُلْ يا اهْلَ الكِتابِ لاتَغْلُوا فى دينكُمْ غَير الحَقِ و لاتتّبعُوا اهْواءَ قَومٍ قَدْ ضلُّوا مِنْ قَبْلُ وَ اضَلّوا كَثيراً وَ ضَلّوُا عَنْ سَواءِ السّبيل » ؛ « 2 »\r\nبگو اى اهل كتاب به دين خود به ناحق غلوّ ( تجاوز از حدّ ) نكنيد و زنهار از اميال گروهى از پيشينان كه به حقيقت ( نه تنها خود ) گمراه شدند ، بلكه بسيارى از مردم را نيز گمراه كردند پيروى نكنيد و هرگز به دنبالِ آنها كه از راه راست دور افتادند نرويد .\r\n\r\n\r\n","description":"","footnote":"\r\n( 1 ) . بقره ( 2 ) آيهء 61 ، « براى ما از پروردگارت بخواه » .\r\n( 2 ) . نساء ( 4 ) آيه‌هاى 171 و 172 .\r\n","page_name":" 105 ","page_number":105},
  {"content":"\r\n\r\nهم‌چنين در آيهء ديگر مىفرمايد :\r\n« يا أَهْلَ الكِتابِ لا تَغْلُوا فِى دِينِكُمْ وَلا تَقُولُوا عَلَى اللَّهِ إِلّا الحَقَّ إِنَّما المَسِيحُ عِيسى ابْنُ مَرْيَمَ رَسُولُ اللَّهِ وَكَلِمَتُهُ أَلْقاها إِلى مَرْيَمَ وَرُوحٌ مِنْهُ فَآمِنُوا بِاللَّهِ وَرُسُلِهِ وَلا تَقُولُوا ثَلاثَةٌ انتَهُوا خَيْراً لَكُمْ إِنَّما اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِى السَّمواتِ وَما فِى الأَرضِ وَكَفى بِاللَّهِ وَكِيلًا ، لَنْ يَسْتَنْكِفَ المَسِيحُ أَنْ يَكُونَ عَبْداً لِلَّهِ وَلا المَلائِكَةُ المُقَرَّبُونَ وَمَنْ يَسْتَنْكِفْ عَنْ عِبادَتِهِ وَيَسْتَكْبِرْ فَسَيَحْشُرُهُمْ إِلَيْهِ جَمِيعاً » ؛ « 1 »\r\nبگو اى اهل كتاب در دين خود غلّو نكنيد و دربارهء خدا جز به حق ( راستى ) سخن نگوييد ، مگر نه اين است كه مسيح عيسى فرزند مريم فرستادهء خداوند و كلمهء اوست كه با كلمهء « كُنْ ؛ بشو » به طرف مريم القا شد و روحى است از جانب خدا . پس به خدا و پيامبرانش ايمان بياوريد و نگوييد سه تا ( قائل به تثليث نشويد ) و بس كنيد ( از اين عقايد باطل ) كه براى شما بهتر است و جز اين نيست كه خداوند يكتا منزّه‌تر از آن است كه او را فرزندى باشد و آن‌چه در آسمان‌ها و زمين است از آنِ اوست و خداوند وكيل همهء موجودات بوده و كفايت مىكند . هرگز مسيح استنكاف نداشت كه بندهء خدا باشد ، نه فرشتگان مقرّب . . . .\r\nو از پيامبر عظيم‌الشأن « ص » نقل شده كه فرمود :\r\n\r\n\r\n","description":"","footnote":"\r\n( 1 ) . نساء ( 4 ) آيه‌هاى 171 و 172 .\r\n","page_name":" 106 ","page_number":106},
  {"content":"\r\n\r\nيا على ! دو گروه دربارهء تو هلاك شدند : دوستدار افراطى و دشمن تفريطى .\r\nپناه بردن ، فريادخواهى ، كافى شمردن و كمك طلبيدن از ائمه عليهم السلام از آن جا كه همهء آنها ( پناه طلبيدن ، به فرياد رسيدن و كافى دانستن و يارى ) تنها از طرف خداوند عزيز و حكيم است ، بنابراين ، اين كار نسبت دادن اوصاف خاص خداوند به ممكن ( مخلوق ) است و اين غلوّ و شرك مىباشد . اين است روح پرسش شما با توضيحى كه داده شد .\r\nجواب : نخست بايد به تفسير آيهء شريفهء بپردازيم و در توضيح و تفسير آن نياز به بيان بعضى از لغات به كار برده شده و معانى آنهاست .\r\n« غلّو » به معناى از حد خود بيرون شدن و گذشتن از اندازه در طرف افراط است ، و اسم فاعل آن غالى است . چنان‌كه مخالف آن كلمهء « القالى » با حرف قاف است ، و آن هم تجاوز و گذشتن است در طرف تفريط .\r\nآيهء شريفه دربارهء اهل كتاب به طور عموم و در مورد نصارا به طور خاص صراحت دارد ؛ زيرا موضوع دربارهء تفكّر مسيحيان زشت‌تر از عموم اهل كتاب است و خداوند - تبارك و تعالى - قبل از اين آيه ، به كفر آنها ( نصارا ) دربارهء آن‌چه معتقد بودند تصريح فرموده است :\r\n« لَقَدْ كَفَرَ الّذين قالُوا انَّ اللَّه هُوَ المسيح » ؛\r\nبه تحقيق آنان كه گفتند خداوند همان مسيح است ، كافر شدند .\r\nنتيجه و برداشت از مذهب و تفكّر آنان ، با وجود اختلاف در آراىشان ، اين است كه ذات مقدّس بارى تعالى جوهر ( اصل و خلاصه ) يگانه‌اى است كه براى او سه اقنوم ( كالبد ) وجود دارد و منظور از اقنوم صفت تجلّى و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nآشكار شدن و جلوه‌گرى موجودى در غير خود اوست و سه نوع اقنوم عبارتند از :\r\n1 . اقنوم « 1 » وجود ( هستى ) ؛\r\n2 . اقنوم علم ( دانش ) و آن كلمه است ؛\r\n3 . اقنوم حيات و روح ( زندگى و جان ) .\r\nآيهء شريفه همهء تفكّرات آنان را جمع كرده و كفر دانسته است . از طرفداران حضرت مسيح ، گرچه در كيفيت دربرداشتن و احاطهء مسيح بر جوهر خدايى اختلاف نظر با هم داشتند ، گروهى قائل به مسيح اقنوم علم و گروهى اقنوم پروردگارى يا اقنوم زندگى هستند و اين چيزى است كه آن را پدر و پسر ناميده‌اند و معتقدند كه خداوند منقلب گشته و به صورت مسيح درآمده است و عده‌اى مىگويند خداوند در مسيح حلول كرده ( روح خدا در مسيح داخل شده است ) به هر حال ، هر سه عقيده همه منطبق در اين كلمه است كه گفتند ، خداوند همان مسيح پسر مريم است .\r\nسپس خداوند متعال مىفرمايد :\r\n« لَقَدْ كَفَرَ الّذينَ قالوا انّ اللَّه ثالِثُ ثَلاثة » ؛\r\nهمانا آنان كه گفتند خداوند سومين از سه خداوند است ، كافر شدند .\r\nيا يكى از سه خداوند ، پدر ، پسر و روح‌القدس و به معناى ديگر خداوند منطبق ( برابر ) با هر يك از سه خداوند است و لازمهء گفتار آنان اين است كه پدر ، پسر و روح‌القدس هر سه خدا هستند و اين سه‌گانگى است .\r\n\r\n\r\n","description":"","footnote":"\r\n( 1 ) . « اقنوم » مأخوذ از سريانى به معناى شخص ، كالبد ، اصل و سبب چيزى است . اقانيم ثلاثه در اصطلاح مسيحيان « اب » ، « ابن » و « روح‌القدس » است . ( فرهنگ عميد ) .\r\n","page_name":" 108 ","page_number":108},
  {"content":"\r\n\r\nاينان در اشتباهى بسيار بزرگ غوطه‌ور شدند چرا كه موضوع از دو حالت بيرون نيست ؛ كثرت ( متعدّد بودن ) يا حقيقى است و يا اعتبارى ( قراردادى ) در صورت نخست ، لازمهء آن كثرت حقيقى است كه در آيه توصيف شده صدق كند ؛ يعنى خداى يگانه برابر با خداى سه گانه است و در كثرت اعتبارى جمع بين كثرت عددى و يگانگى عددى قابل تصوّر و تعقّل نمىباشد . چنان‌كه عدّه‌اى از طرفداران اين عقيده چنين اعتراف و اقرار كرده‌اند .\r\nتوضيح مطلب اين است : ما زمانى كه مىگوييم زيد پسر عمرو انسان است ، در اين جا شأن سه‌گانه است : زيد ، پسر عمرو و انسان ؛ امّا آن كه وصف او را كرده‌ايم تنها و يگانه است و كثرت ( چند بودن ) بدين معناست كه او را به پسر عمرو بودن متّصف مىكنيم و انسان بودن هم اضافه‌اى اعتبارى است ؛ بدين ترتيب يگانگى ( وحدت ) عددى است ، ليكن كثرت اعتبارى مىباشد و اجتماع وحدت عددى با كثرت عددى نيز با عقل سازگار نيست و اينان ( مسيحيان ) به اجتماع آن قائل هستند و اين است تخيّلات غلط و بيراهه رفتن آنان از راه راست .\r\nتفكّر و راه غلوّ نصارا كه مسيح‌عليه السلام را خدا مىناميدند ، حال به هر يك از معانى كه قصد و اراده كنند ، كجا و اين گفتار و عقيدهء ما كجا كه مىگوييم :\r\nخداوند سبحان بعضى از آفريده‌ها و بندگان خود را عزيز و گرامى داشته و به آنان نيرو و توانى برتر از آن‌چه در عالم هستى ( تكوين ) است عطا فرموده كه با آن در جهان هستى با اجازه و رضايت خدا تصرّف مىكنند و آنان را به مَثَل درها ناميده و چنين دستور فرموده است :\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n« وَأتُوا البُيوتَ مِنْ ابْوابِها » ؛\r\nو به خانه‌ها از راه درِ آنها وارد شويد .\r\nبنابراين ، فريادخواهى ، يارى جستن و كافى شمردن ، شرك نخواهد بود ؛ زيرا اگر تمام تصرّفاتى كه در عالم هستى صورت مىگيرد و خارج از وسايل عادى و فوق‌العاده است سبب و موجبى بدانيم كه تمام اوصاف خداوند بر مخلوقات او نسبت داده شود و قائل به آن شرك محسوب گردد ، در اين صورت بايد حضرت مسيح بنده و فرستادهء خداوند را - العياذ باللَّه - مشرك بدانيم ؛ زيرا مىگويد :\r\n« أَنّى أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ » « 1 » ؛\r\nبه درستى كه من از گِل مانند پيكر مرغى مىسازم ، سپس در آن مىدمم ، آن‌گاه به اذن و اجازه خداوند پرنده مىشود ( پرواز مىكند ) .\r\nچنين است حال كسى كه از اوعليه السلام دليلى براى درستى ادّعايش بخواهد و چنان‌كه گفته شد بگويد : اى آن كه ادّعاى نبوّت و پيامبرى مىكنى ! حال مرده‌اى را براى من زنده كن و اين پيكر دست ساخته از گِل را پرنده‌اى بگردان .\r\nلازم ( مشرك شدن مسيح‌عليه السلام ) به ناچار باطل است و ملزوم آن نيز چنين است و تلازم بين اين دو آشكار . پس به اين ترتيب ثابت شد كه درخواست از بندگان بزرگوار در مواردى كه خداوند متعال به آنان اجازه فرموده ، از موضوع شرك بسيار دور است . شرك و هر گونه برداشت شرك از\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 49 .\r\n","page_name":" 110 ","page_number":110},
  {"content":"\r\n\r\nآيهء شريفه ، نزد طايفهء اماميه كه از كتاب‌هاى علماى شيعه استفاده كرده‌اند ، مردود مىباشد .\r\nامّا آيهء ديگرى كه ما در نامهء مختصرِ خود آورديم حاوى نكاتى است كه شيخ طبرسى - رضوان اللَّه عليه - نيز در تأليفات و تفسير خود به آن اشاره ننموده است ، گرچه اين مسئله شايد به نظر استاد تعجب‌آور باشد ، ولى ما به آنها اشاره مىكنيم .\r\nبىشك آن جا كه خداوند - تبارك و تعالى - نصرت و يارى فرشتگان و همراهى آنان را به مؤمنان يادآور مىشود و مىفرمايد : « انّى مَعَكُمْ » مؤمنان را دستور مىدهد كه گردن‌ها بزنيد و انگشتان ببريد ، چنين تصوّر كرده‌اند كه مؤمنان در قتل هيچ گونه نقشى ندارند . مقاومت كردن و جنگيدن ، يا پشت به دشمن كردن و فرار نمودن ، جهاد يا نشستن آنها در خانه ، فرقى با هم ندارند و يكسانند . خداوند مىخواهد بفهماند كه كار فرشتگان جز اين كه در صورت بشرى اتفّاق افتد ، صورت نمىپذيرد .\r\nبه عبارت ديگر ، فعل جهادگران مظاهر تثبيت فرشتگان است :\r\n« إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الأَدْبارَ » « 1 » ؛\r\nاى كسانى كه ايمان آورده‌ايد هنگامى كه با انبوه كافران در ميدان نبرد رو به رو شويد به آنها پشت نكنيد تا اين كه ارادهء خداوند جارى شود و ( نيز فعل فرشتگان در اشخاص و افراد و به وسيلهء آنها جلوه‌گر گردد ) .\r\nسپس در مقام اثبات نصرت خود به وسيلهء فرشتگان و پيروزى آنان مىفرمايد :\r\n\r\n\r\n","description":"","footnote":"\r\n( 1 ) . انفال ( 8 ) آيهء 15 .\r\n","page_name":" 111 ","page_number":111},
  {"content":"\r\n\r\n« فَلَمْ تَقْتُلُوهُمْ وَلكِنَّ اللَّهَ قَتَلَهُمْ » « 1 » ؛\r\nاين شما نبوديد كه آنها را كشتيد بلكه خداوند آنان را به هلاكت رسانيد .\r\nو پس از آن خداوند پيامبر خود را مخاطب قرار داده و فرمود :\r\n« و ما رَمَيْتَ اذْ رَمَيْتَ وَلكِنَّ اللَّهَ رمى » ؛\r\nو تو اى پيامبر كه خاك و ريگ به صورت آنها پاشيدى ، تو نپاشيدى ، بلكه خدا پاشيد .\r\nو پوشيده نيست كه حق اين عبارت كه در مقام « قصرالقلب » « 2 » يا « افراد » است اين‌كه گفته مىشد :\r\n« فَانتم لَم تَقتُلُوهُم وَ لكن اللّهَ قَتَلَهُم ؛\r\nپس اين شماها نبوديد كه كشتيد ، بلكه خداوند آنها را كشت » . يا مىفرمود : « وَ ما انْتَ رَمَيْتَ وَلكن اللَّه رمى ؛ ( اين تو نبودى كه « خاك و ريگ به صورت آنها پاشيدى ، بلكه خدا پاشيد » پس سزاوار است كه دو آيه قرينه هم موافق يك ديگر باشند در صورتى كه مىبينيم در به كار بردن ابزار نفى با هم اختلاف دارند ؛ يكى « لَمْ » و ديگرى « ما » به كار برده شده و در ذكر مفعول جملهء « فَلَمْ تَقْتُلُوهُمْ » و حذف آن « و ما رَمَيْتَ » و نمىگويد : رَمَيْتَهم و فعل جمله را ماضى قرار داده\r\n\r\n\r\n","description":"","footnote":"\r\n( 1 ) . انفال ( 8 ) آيهء 17 .\r\n( 2 ) . قصر القلب : اختصاص متكلم امرى را به صفتى به جاى صفت ديگر ، يا اختصاص‌صفتى به موضوعى به جاى موضوع ديگر بر خلاف اعتقاد مخاطب است . مثل : « ما زيد قائم » در مقابل كسى كه اعتقاد به قعود دارد و وجه ناميدن « قصر القلب » به جهت عكس حكم مخاطب و اعتقاد او حكم جارى مىشود . قصر افراد : يعنى موصوف را به صفتى و يا صفتى را به موصوفى منحصر كردن بر خلاف اعتقاد مخاطب كه آن موصوف را به بيش‌تر از يك صفت متصف مىداند ، مثل : « مازيد الّا كاتب » در قبال كسى كه معتقد است زيد هم شاعر و هم كاتب است و چون انحصار ، مسئله شراكت را از بين مىبرد ، قصر ( محصوركردن ) افراد ناميده شده است . ( جامع العلوم فى اصطلاحات الفنون ، ج 3 ، ص 71 . )\r\n","page_name":" 112 ","page_number":112},
  {"content":"\r\n\r\n« و ما رَمَيْتَ » و مضارع آن را « فَلَمْ تَقْتُلوهُمْ » آورده براى اثبات آن‌چه از او نفى شده است .\r\nشيخ طبرسى - رضوان اللَّه عليه - در تفسير خود به اين نكته‌هاى باريك اشاره نفرموده است . شايد خواسته در اين‌باره خلاصه‌گويى رعايت شود و يا چه بسا درك موضوع براى اكثريت مشكل بوده ، ازاين‌رو متعرض نشده .\r\nآرى ، ايشان قدس سره به نكته‌اى كه در كلام الهى هست اشاره نموده و دربارهء\r\n« ولكنّ اللَّه رَمى »\r\nمىگويد : زيرا تأثير آن‌چنانى كه در توان بشر نيست فعل خداوند است كه گويى در حقيقت ، او كننده و فاعل افكندن است و اين كه فعل افكندن از پيامبر صادر نشده است .\r\nگفتهء شيخ قدس سره :\r\n« لِانّ أثره . . . »\r\n. زمانى كه پيامبر « ص » يك مشت از ريگ و خاك به دست گرفت و پاشيد هيچ كس از دشمنان نبودند ، مگر اين كه مشغول بيرون كردن خاك از چشم‌هايشان بودند ، ليكن قدرت جبرى به وديعت نهاده شده در ريگ ، از ديدگاه عادى بشرى اقتضاى آن را ندارد كه به چشمِ مثلًا حدود يك هزار نفر از دشمن برسد . بنابراين ، از پيامبر نيز به عنوان يك بشر ممكن نبود .\r\nنكتهء كلام اين است كه نفى كند چيزى را كه براى او اثبات شده است .\r\nپس پيامبر هم افكننده و هم كسى است كه آنها را نيفكنده است و به اين نكته و راز عدهء كمى از بزرگان علما در نوشته‌هاى خود اشاره‌هايى داشته‌اند از جمله شيخ اجل و مايهء افتخار ملّت و دين مرحوم شيخ بهائى در كتاب شرح اربعين است كه در شرح حديث مشهور بين عامّه و اماميّه آمده است :\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nبندهء من چون با نوافل به من نزديك شود ، او را دوست مىدارم و چون دوستش داشتم ، من گوشى براى او مىشوم كه با آن مىشنود و اگر از من طلب كند ، او را عطا مىكنم .\r\nعلّامه شيخ بهائى در كتاب ياد شده مىگويد : منظور اين است : من بنده‌ام را دوست بدارم ، او را به سوى خود ، جايگاه امن و آرام ، مىكشم و به عالم قدسش برمىگردانم ، فكر او را غرق در رازهاى عالم ملكوت مىكنم ، و حواس او را متوجّه درخشش انوار جبروت مىنمايم ، در مقام و منزلت قرب ، قدم‌هاى او را استوار مىسازم تا با محبّت ، گوشت و خون او درمىآميزد و او از خود غايب و پنهان مىشود و از ياد رفتن را احساس نمىكند و غير خدا از ديد او كنار مىرود و متلاشى مىشود ؛ در اين مرحله است كه من گوش و چشم او مىشوم . گوينده‌اى چنين توصيف كرده است :\r\n جُنونى فيك لايخَفى * وَ نارى مِنْك لاتخبو\r\nفَانْتَ السّمعُ و الابصارُ * وَ الأرْكان وَ الْلقَلب \r\nيعنى :\r\nديوانگى من در پيش تو پوشيده نيست و آتش اشتياقم خاموشى ندارد\r\nتو گوش و چشم‌هاى من هستى و اركان و اعضاى بدن و قلب من مىباشى .\r\nپس شكر خدا را با استشهاد و استدلال به آيات قرآن كريم و آن‌چه تاكنون ذكر كرديم آن‌چه در ميان طايفهء شيعهء اماميّه رايج است و تفكّر آنها مىباشد - خداوند شأن و منزلت اين طائفه را نيكو گرداند و پرهيزكارى و تقوا را توشهء آنها قرار دهد و بر دشمنان پيروز گرداند - در بارهء استكفاء\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n( كافى دانستن ) و استنصار ( پيروزى طلبيدن ) از پيامبر عظيم‌الشأن و جانشينان او عليهم السلام كه مخاطب قرار گرفته و گفته مىشود :\r\n« يا محمَّدُ يا عَليّ ، يا عَلّىّ يا محمّد و انْصُرانى فإنّكما ناصران »\r\n. يا كمك طلبيدن از صديقهء طاهره حضرت زهرا عليها السلام :\r\n« يا مَولاتي يا فاطِمة أغيثيني . . . »\r\n. يا در نماز حاجت كه رسول خدا و اهل بيت بزرگوارش - صلوات اللَّه عليهم - مخاطب قرار مىگيرند و مىگوييم :\r\n« يا مُحمّد يا رَسول اللَّه أشْكُو إلَى اللَّه وَ إلى أهْلِ بيتك الراشدين حاجَتي . . . ؛\r\nاى محمّد ! اى رسول خدا ! به خداوند و به اهل بيت هدايت يافتهء تو در نيازى كه دارم شكايت مىآورم » . يا در گفته و فرمايش آنها كه در دعاى بعد از زيارت عاشورا آمده كه خود آنها ( اهل بيت ) را مخاطب قرار داده و مىگوييم :\r\n« لَيسَ لي وَراءَ اللَّه وَ وَرائَكم يا سادتي مُنْتَهى . . . ؛\r\nاى بزرگواران ! براى من جز خدا و شماهاپايگاهى نيست » .\r\nيا فرمودهء ايشان در دعاهاى بعد از نماز صبح :\r\n« الّلهم إنّي أصْبَحْتُ وَ أمْسَيْتُ لامَلجأ وَ لامنجى غَيْرَ مَنْ توّسَلتُ بِهِم إلَيهِم . . . ؛\r\nپروردگارا ! در حالى شب را به صبح و صبح را به شب رسانده‌ام كه هيچ پناهى و نجات دهنده‌اى جز آنان كه به وسيلهء آنها دست به دامانشان شدم ندارم . . . » . صحيح و كاملًا روشن گرديد .\r\nو مثال‌هايى كه يادآورى شد و مطالبى كه گذشت هيچ كدام با آيات قرآن منافات ندارد . به عبارت ديگر ، مخالف آنها نيست ؛ زيرا آيهء شريفه :\r\n« وَ ما النّصرُ الّا مِنْ عِنْدِاللَّه » و امثال آن كه يارى و كفايت را در ذات مقدّس الهى منحصر مىكند و آيهء : « إنّما أشكو بثّى و حُزْنى إلى اللَّه » نه تنها منافات ندارد ، بلكه بسيار از مرحلهء شرك يا غلوّ ( زياده‌گويى ) دور و\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nچنان كه در نامهء خود يادآور شديم ، نشأت گرفته و برخاسته از يگانه‌پرستى خالص مىباشد .\r\nبه اين سخن در حالى خاتمه مىدهيم كه به سرور پيامبران و رسولان ، حضرت محمّد مصطفى و آل او و به ويژه پرچم برافراشته از سوى او و دانش بىپايانش ، پناه و رحمت گسترده و وعدهء راستين درود و صلوات مىفرستيم و بر همهء دشمنان آنها از اكنون تا روز رستاخيز لعن و نفرين مىكنيم .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nانتقادها و پاسخ‌ها\r\nبه نامه و نوشتهء ما بعضى از فضلا انتقاداتى وارد آورده‌اند كه ما آنها را همراه پاسخ مىآوريم تا ان شاء الله مورد استفاده بيش‌ترى قرار گيرد .\r\nنقد 1 . « سزاوار نيست كتاب بصائر الدّرجات و محتواى آن را در رديف و هم‌طراز كتاب كافى و ساير كتب اربعه و رجال و محتواى آنها بدانيم » .\r\nپاسخ : كتاب بصائر الدرجات از كتاب‌هاى مأخذ و اصل است .\r\nهمان‌گونه كه بزرگان اصحاب نيز بر اين عقيده‌اند ، اين نزد جماعت شيعهء اماميه از اعتبار و اعتماد والايى برخوردار است . كه مىتوان نجاشى ، شيخ طوسى ، علّامهء مجلسى و شيخ حرّ عاملى - رضوان الله تعالى عليهم - را نام برد كه در كتب رجال خود از وى نام برده‌اند .\r\nاز علماى معاصر نيز به فقيه دوران خود سيّد محمد باقر معروف به حجةالاسلام شفتى ، نويسندهء كتاب مطالع الأنوار مىتوان اشاره كرد . جز اين بزرگان دانشمندان ديگرى نيز هستند كه دربارهء اين كتاب اظهار نظر نموده‌اند كه اگر به كتاب الذريعة مراجعه شود مىتوان آنان را شناخت .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nآرى ، اگر چه شهرت كتاب مذكور چون اشتهار و معروف بودن كتب اربعه نمىباشد ، ليكن عدم اشتهار ، چيزى از اعتبار آن نمىكاهد .\r\nو امّا دربارهء محتواى كتاب و مقايسهء آن با محتواى كتب رجالِ ديگر بايد گفت : در كتاب‌هاى رجالى كه نزد ما وجود دارد ، نه عيب و ايرادى و نه سخن ناروايى ، چه دربارهء نويسنده و چه كتاب او ، چيزى كه حاكى اين معنا باشد مطلقاً نيافيتم . نجاشى آن‌گاه كه در اين باره اظهارنظر مىكند مىگويد :\r\nاو ( نويسندهء بصائر الدرجات ) در ميان ياران ما از اهالى قم چهره‌اى مورد اعتماد ، با قدر و منزلتى عظيم و با كمترين افتادگى در كلام است .\r\nشيخ طوسى در الفهرست دربارهء ايشان مىگويد :\r\nتمام كتاب‌ها و احاديث او از طريق ابن‌ابىجيّد ، از محمّد بن الحسن الوليد و از محمّد بن الحسن الصفّار به ما رسيده است ، جز كتاب بصائر الدرجات كه محمد بن الحسن الوليد از وى نقل نكرده است .\r\nشايد دليل انتقاد كننده اشاره به فرمودهء شيخ ، باشد كه ، محمّد بن الحسن الوليد از مؤلّف بصائر الدرجات روايت نقل نكرده و او نيز همان گونه كه وحيد بهبهانى از جدّ خود مولى محمد تقى مجلسى - رضوان الله عليه - نقل كرده به اين عقيده باشد كه عدم نقل حديث ابن‌الوليد از بصائر الدرجات به اين تصوّر بوده كه وى به غلوّ ( زياده‌روى ) در نقل احاديث نزديك شده است .\r\nوحيد در ادامهء سخن خود از مجلسى اوّل نقل مىكند كه مىگويد :\r\nسزاوار و حق اين است آن‌چه در كتاب است دون مرتبت اهل‌بيت عليهم السلام\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاست و نيز امكان دارد دليل عدم روايت ابن‌الوليد بر حسب تصادف و اتفاق بوده باشد ، نه از روى عمد .\r\nفرمايش وحيد بهبهانى قدس سره درست به نظر مىرسد . آرى ، درك و فهم احاديث اهل بيت عصمت و طهارت عليهم السلام دشوار و مشكل است . بار آن بر دوش نتواند كشيد ، مگر فرشتهء مقرّب درگاه الهى ، يا پيامبرى از سوى خدا و يا بنده‌اى كه پروردگار او را آزموده و قلبش آكنده از ايمان است .\r\nنقد 2 . دربارهء آن‌چه از عالم جليل القدر ثقه ( زراره ) نقل نموده‌ايم ( صفحهء 28 ) انتقاد كننده محترم فرمود : « در رواياتى كه مشهور و مورد قبول همگان است از رسول خدا « ص » فقط نام بنىاميّه برده شده است و اضافه كردن ديگران بر فرض صحّت آن‌چه در آن عداد ( بنىاميه ) شمرده شده است ، آشكار كردن و آگاه ساختن آن در مجلّات رسمى امروز به اسلام ، نه تنها سودى نمىرساند بلكه زيان‌بار نيز مىباشد .\r\nپاسخ : اين روايت را از كتاب وافى « 1 » آورده‌ايم . مؤلف اين كتاب شريف محدّث بزرگوار ، حكيم خداشناس و فقيه مىفرمايد : « اين روايتى است كه ما آن را از منابع عامّه ( اهل سنّت ) نقل كرده‌ايم با اين تفاوت كه آنها دو كلمهء « بنىتيم و بنىعدى » را حذف كرده‌اند . منظور از تيم اجداد خليفهء اوّل و مقصود از عدى نياكان خليفهء دوم مىباشد .\r\nاينك بعضى از روايات ديگر در اين باره :\r\n1 . حلبى از زراره و حمران و محمّد بن مسلم جملگى نقل كرده‌اند كه : ما\r\n\r\n\r\n","description":"","footnote":"\r\n( 1 ) . وافى ، ج 2 ، ص 189 .\r\n","page_name":" 119 ","page_number":119},
  {"content":"\r\n\r\nاز او ( امام ) دربارهء تفسير آيهء قرآن كه مىفرمايد : « وَ ما جَعَلْنا الرّويا الّتى أَريناك » « 1 » سؤال كرديم . امام فرمود : « رسول خدا « ص » در عالم رؤيا مشاهده كرد كه مردانى از منبر آن حضرت بالا مىروند و پايين مىآيند و مردم را از راه راست برمىگردانند . زُريق و زَفر گفته‌اند منظور از\r\n« الشّجرة المَلعونة في القرآن ؛\r\nدرخت لعنت شده در قرآن » خاندان بنىاميّه هستند .\r\nمىگويم : روايت در شمار روايات مضمر است ، ولى حديث و روايت مضمرى كه شخصيتّى مثل محمّد بن مسلم آن را نقل كرده باشد ، در صحّت آن ترديدى نمىتوان روا داشت همان‌گونه كه در جاى خود ثابت و تأييد شده است .\r\n2 . ابىالطفيل مىگويد : من در مسجد كوفه بودم و علىعليه ال كل الحقوق محفوظه لام در بالاى منبر براى مردم سخن مىفرمود . شنيدم كه ابن‌الكوّا از انتهاى مسجد صدا زد و گفت : اى اميرمؤمنان ! مرا از تفسير گفتار خداوند :\r\n« والشّجرة المَلْعونة في القرآن »\r\nآگاه فرماييد . علىعليه السلام پاسخ داد : « منظور دو گناهكار و دو فاسق از طايفهء قريش و از خاندان بنىاميه مىباشد » .\r\nعلّامه مجلسى - رضوان الله عليه - مىگويد : « محتمل است كه منظور از دو فاسق در اين مورد خليفه اوّل و دوم و مقصود از بنىاميه گروهى از طايفهء بنىاميه بوده است » و احتمال دارد در نوشتن همانطور كه گذشت اشتباهى صورت گرفته است .\r\n3 ) عبدالرحيم قصير از ابىجعفرعليه السلام دربارهء تفسير آيهء : « وَ ما جَعَلْنا الرّويا الّتى أَريناك » . نقل مىكند كه فرمود : آن‌چه نشان داده شده مردانى از\r\n\r\n\r\n","description":"","footnote":"\r\n( 1 ) . اسراء ( 17 ) آيهء 60 ، « و ما آن خوابى كه به تو نشان داديم » .\r\n","page_name":" 120 ","page_number":120},
  {"content":"\r\n\r\nطايفهء بنىتيم و بنىعدى بر فراز منابر هستند كه مردم را از شاهراه هدايت به عقب برمىگردانند . راوى مىگويد : عرض كردم : دربارهء\r\n« الشّجرة المَلعونة في القرآن »\r\n. چه مىفرماييد ؟ فرمود : مراد بنىاميّه است كه خداوند مىفرمايد :\r\n« وَ نُخَوّفَهُم فَما يزيدهم الّا طُغْياناً كبيراً » ؛ « 1 »\r\nما آنها را انذار مىكنيم ، امّا جز بر طغيانشان افزوده نمىشود .\r\nمحدّث فقيه دانشمند در كتاب ارزشمند خود وافى معتقد است كه آنان از روايت ، دو كلمهء بنىتيم و بنىعدى را حذف كرده‌اند .\r\nحال اگر به روايت فيض قدس سره با وجود قدر و منزلت والاى او نزد طايفهء اماميّه اعتبارى قائل نشويم و اعتمادى نكنيم پس به كدام روايت از ديگر راويان سزاوار است كه اعتماد كنيم ؟ شك و ترديد در صحّت اين روايت جز وسوسه ، چيز ديگرى نيست .\r\nنقد 3 . انتقاد كننده با در نظر داشتن گفتار ما : « . . . تا كار منجر شد به اقرار و اعتراف فخرالدين رازى . . . » مىفرمايد : آيا صحيح و جايز است كه ما چنين سخنى را قبول كنيم ؟ كه ما آن را در هيچ يك از كتاب‌هاى فخر رازى پيدا نكرديم و آيا چنين سخنى ، تكفير تمام آنهايى نيست كه از آنها به برادر نام برديد ؟ كتاب‌هاى تفسير و كلام او ( فخر رازى ) موجود و در اختيار ماست در كجاى آن مىتوان اقرار و اعتراف او را كه دالّ بر شرك هم كيشان وى باشد يافت ؟\r\n\r\n\r\n","description":"","footnote":"\r\n( 1 ) . همان .\r\n","page_name":" 121 ","page_number":121},
  {"content":"\r\n\r\nپاسخ : به راستى جاى بسى شگفتى است كه روايت و نقل فيض قدس سره را ، علىرغم احاطه و مهارت بسيار زياد وى به علوم و نيز به ميزان اعتماد و اطمينان به او نزد طايفهء حقّهء شيعه ( اماميه ) نپذيريم ؟ به جاست كه در پاسخ بگوييم : اگر آن‌چه انتقاد كننده در ميان آن تعداد از تأليفات فخر رازى كه در اختيارش بوده نيافته باشد پيدا نكردن ايشان در ميان مصنّفات بسيار زياد فخر رازى دليل بر نبودن آن نمىباشد و بسيار بعيد است كه انتقاد كننده موفّق شود تمام كتاب‌هاى فخر رازى در موضوع تفسير و ساير كتب وى در موضوعات گوناگون را به ويژه در اين مدّت و زمان محدود كه در پيش رو داشته به دقّت بررسى كرده باشد .\r\nامّا سخن ايشان :\r\n« ثُمّ هَل هذا إِلّا تَكْفير . . . »\r\n. در نهايت ضعف و غير قابل قبول است ، زيرا اگر گفته شود لازمهء مذهبى اين است و گروهى به آن معتقدند ، نتيجه و معناى سخن اين نيست كه آن گروه كافرند ، وقتى به كفر آنان ملتزم مىشويم كه به لازمه اعتقاد خود عمل نمايند به كتاب عروة الوثقى نگاه كنيد كه سيّد كاظم يزدى قدس سره در بحث نجاسات چه خوب مىفرمايد و عين عبارات ايشان است :\r\nامّا طايفه‌اى كه قائل به جسم بودن خدا هستند ( مجَسِّمه ) و آنان كه قائل به جبر مىباشند ( مجبِّره ) و كسانى از گروه صوفيّه كه معتقد به وحدت وجود هستند اگر به احكام شرعى اسلام ملتزم باشند و عمل نمايند ، رأى قوى بر اين است كه آنها نجس نمىباشند ، مگر يقين پيدا كنيم كه به احكام باطل و فاسد خودشان ملتزم هستند و عمل مىكنند .\r\nلازمهء اعتقادات اشاعره را بيان كرديم و معناى اين حرف اين نيست كه\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nگفته باشيم هم اكنون آنان معتقد به لوازم مذهب خود هستند ، تا مشرك محسوب شوند ، بلكه مقصود بيان محتواى عقيدهء آنان است كه لوازم فاسدى بر اعتقادات آنان مترتب است و لازمهء انحراف كفر نيست . چگونه چنين باشد ! در صورتى كه اگر لازمهء مذهبى اين باشد بدون اين كه بفهميم و دريابيم پيروان آن مذهب به لوازم باطل و فاسد آن عمل مىكنند تكفير كنيم ، همانطور كه چنين برداشت باطلى شده ، در اين صورت بايد اكثر مسلمانان ، چه گذشتگان و چه آيندگان از معتقدان اشاعره يا معتزله را كافر بدانيم ؛ زيرا اشاعره كه قائل به جبر در عالم هستند ، از بندگان سلب اختيار كرده و تمام افعال آنان را به خداوند متعال نسبت مىدهند ، ولى چنين مىپندارند اين تفكّر نوعى بزرگ داشت و گرامى داشت حق تعالى است ، چرا كه در عالم هستى جز خداوند مؤثّرى وجود ندارد .\r\nبه درستى كه عادت و معمول خداوند بر اين قرار گرفته كه كارها را با سبب‌سازى انجام دهد و از آن به سبب و اسباب تعبير مىشود و اينان غافل‌اند كه لازمهء مذهب و نتيجهء تفكّرشان ستمى بزرگ مىباشد كه در حق دادگرى خردمند روا مىدارند . چنان‌كه معتزله كه قائل به تفويض « 1 » هستند چنين پنداشته‌اند كه استناد و واگذارى كارها كاملًا به بندگان ، به‌گونه‌اى كه در انجام آن استقلال كامل دارند ، نوعى پاك شمردن خداوند - تبارك و تعالى - از كارهاى زشت و نسبت ندادن آنها به ذات اقدس الهى است . آنان نيز با وجود هوشيارى ، به نتيجه و التزام مذهب‌شان پى نبردند كه\r\n\r\n\r\n","description":"","footnote":"\r\n( 1 ) . تفويض : واگذار كردن كارى يا چيزى به كسى . در اصطلاح عرفا و صوفيّه آن است كه‌خدا تمام كارهاى خود را به بنده واگذار كند .\r\n","page_name":" 123 ","page_number":123},
  {"content":"\r\n\r\nعقيده‌شان شرك خالص است زيرا ايجاد و وجود متحد حقيقى هستند واختلاف اعتبارى دارند . بنابراين ، اگر يكى از آنها در ايجاد ( به وجود آوردن ) استقلال داشته باشد ، لازمهء آن استقلال ديگرى ( استقلال وجود ) مىباشد . پس شرك اين گروه از عقيدهء شركِ دوگانه پرستان بزرگ‌تر است ؛ زيرا آنها براى خداوند - تبارك و تعالى - يك شريك قائل هستند و تمام زشتىها و شرّ را به او نسبت مىدهند و اينان به شركاى بسيار ( به تعداد كنندگان كارها ) شريك قائل‌اند . خداوند سبحان از آن‌چه ستمگران مىگويند بالاتر و والاتر و منزّه است . پس به طور خلاصه ، لازمهء مذهب چيزى است والتزام به آن چيز ديگر ؛ دومى كفر است نه اوّلى .\r\nآن‌چه دربارهء صدمه به وحدت گفته شده ، در توضيح مطلب ، آن‌چه يار ديرينهء من علّامه شهيد و فيلسوف فقيه شيخ مرتضى مطهرى - رضوان اللَّه تعالى عليه - در كتاب فارسى خود امامت و رهبرى آورده است نقل مىكنم :\r\nبدون شك نياز مسلمين به اتّحاد و اتّفاق از مبرم‌ترين نيازهاست و درد اساسى جهان اسلام همين كينه‌هاى كهنه ميان مردم مسلمان است .\r\nدشمن هم همواره از همين‌ها استفاده مىكند . امّا به نظر مىرسد كه اعتراض كننده در مفهوم اتحاد اسلامى دچار اشتباه شده است .\r\nمفهوم اتحاد اسلامى كه در صد سال اخير ميان علما و فضلاى مؤمن و روشن فكر اسلامى مطرح است اين نيست كه فرقه‌هاى اسلامى به خاطر اتحاد اسلامى از اصول اعتقادى خود و يا غير اعتقادى خود صرف‌نظر كنند و به اصطلاح مشتركات همهء فرق را بگيرند و\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمختصّات همه را كنار بگذارند ، چه اين كار نه منطقى است و نه عملى . . . .\r\nتا جايى كه آن مرحوم مىافزايد :\r\nبه هرحال طرفدارى از نظريّه اتّحاد اسلامى ايجاب نمىكند كه در گفتن حقايق كوتاهى شود . آن‌چه نبايد صورت گيرد كارهايى است كه احساسات و تعصبات و كينه‌هاى مخالف را برمىانگيزد ، امّا بحث علمى سر و كارش با عقل است و منطق نه احساسات و عواطف . « 1 »\r\nنقد 4 . [ به جملهء : « ادْعُ بِعَهْدِهِ عِنْدَكَ وَ هُوَ الّنبوَّة أَو بِالّذى عَهِدَ إليك . . . » « 2 » اعتراض شده كه از آن‌چه به طور روشن و آشكار از فرموده خداوند : « ادْعُ لَنا ربّك » مىتوان دريافت ، عهد و پيمانى كه در نزد پروردگار است همان استجابت و قبول خواسته و دعاى او ( موسىعليه السلام ) مىباشد . و معناى « كَشَفْتَ عَنَّا الرِّجز » اين است كه ، تو خدا را خواندى دعايت مستجاب شد و او ( خدا ) بلا را از ما دور كرد ، و معناى جمله آن نيست كه بگوييم به حضرت موسى از جانب خدا قدرت و سلطه‌اى داده شده بود و او به وسيلهء آن ، زيان و بلا را از آنان رفع مىساخت . بنابراين ، آيات بعدى نيز بايد اين‌گونه معنا شود و به اين معنا به وضوح آيه زير دلالت دارد :\r\n\r\n\r\n","description":"","footnote":"\r\n( 1 ) . مرتضى مطهرى ، امامت و رهبرى ، ص 16 - 18 . ( براى توضيح بيش‌تر به همين كتاب مراجعه فرماييد ) .\r\n( 2 ) . « او را بخوان به پيمانى كه نزد تو دارد كه همان نبوّت و پيامبرى است ، يا به كسى كه با توعهد و پيمان بسته است . . . » .\r\n","page_name":" 125 ","page_number":125},
  {"content":"\r\n\r\n« امَّنْ يُجيبُ المُضْطَرَّ اذا دَعاهُ و يَكْشِفُ السوء » ؛\r\nآرى ، چه كسى است كه دعاى درماندگان را قبول فرمايد چون دعا كنند ؟ و بلا را برگرداند ؟ .\r\nپاسخ : ناگزير براى روشن شدن موضوع و توضيح مسئله ، عين آن‌چه را علّامه طبرسى در تفسير جوامع الجامع مىگويد نقل مىكنيم :\r\n« بما عَهِدَ عِندك »\r\n« ما »\r\nمصدريّه است ؛ يعنى به عهد و پيمانى كه در نزد تو دارد و آن عهد همان نبوّت ( پيامبرى ) است . و\r\n« با »\r\nدر جملهء « بِما عَهدَ عِنْدَك » يا متعلّق است به « ادْعُ لَنا رَبَّك » كه اين نيز دو صورت دارد :\r\nاوّل : براى برآوردن نياز و آن‌چه ما از تو با دعا مىخواهيم به حق آن‌چه در پيش تو وجود دارد مىباشد ، به اين معنا كه خدا را مىخوانيم و به او متوسّل مىشويم به عهد و پيمانى كه با تو دارد .\r\nدوم : « با » ممكن است باء سوگند باشد ؛ تو را به پيمان خدا در نزد تو قَسَم مىدهيم اگر بلا را از ما برگردانى ، قطعاً به تو ايمان مىآوريم .\r\nپس در معناى آيه مىتوان به چند صورت نگريست . به هرحال ، آن‌چه مطلوب و خواستهء آن قوم از موسىعليه السلام بود ، برگرداندن بلا از آنان مىباشد و احتمالات ديگر تعليلى بود كه گفتيم و توضيح آن چنين است :\r\n« حيثيّت » « 1 »\r\nاوّلًا ، يا اطلاقيّه است و آن حيثيّتى است كه به ذات موضوع\r\n\r\n\r\n","description":"","footnote":"\r\n( 1 ) . « حيثيّت » يعنى جهت و اعتبار ، حيثيّت تعليلى نقش واسطه در ثبوت ( علت ) را دارد . وحيثيّتى است كه اثبات محمول براى موضوع مستند به علت باشد . مانند « الانسان من حيث انه متعجب ضاحك » .\r\nحيثيّت تقييدى ، نقش واسطه در عروض ( قيد موضوع ) را دارد . و مفادش مقيد كردن موضوع به جهتى از جهات است . مانند « الجسم من حيث انه ابيض مرئى » حيثيّت اطلاقى حيثيّتى است كه هيچ كدام از خصوصيات دو حيثيّت فوق را ندارد ؛ يعنى حيثيّت علت و نه تقييد موضوع و به عبارت ديگر لابشرط است ، مانند : « الانسان من حيث انه انسان ، حيوان ناطق » .\r\n","page_name":" 126 ","page_number":126},
  {"content":"\r\n\r\nچيزى را اضافه نمىكند ، بلكه كار تأكيد را انجام مىدهد . به عنوان مثال :\r\nانسان به دليل انسان بودنش حيوانى ناطق است . در اين مثال مىبينيم كه قيد « به دليل انسان بودن » فقط براى تأكيد و اين كه خود موضوع بدون قيدى موضوع است آمده و فايدهء ديگرى ندارد .\r\nثانياً ، حيثيّة تقييدية است و آن حيثيّتى است كه قيدى به موضوع اضافه مىكند و موضوع را از جهت موضوع بودن مقيّد مىنمايد . مثال :\r\nجسم به دليل سفيد بودن قابل رؤيت است ، پس جسم به دليل جسم بودن قابليّت ديده شدن را ندارد و مرئى بالذّات رنگ جسم است و جسم رنگين مرئى بالعرض مىباشد .\r\nپس حكم به مرئى بودن موضوع براى خود جسم نيست ، بلكه در حقيقت با قيد رنگين بودن قابل رؤيت است . رنگ مرئى بالذات و جسم مرئى بالعرض مىباشد ، زيرا وحدت مختصرى با رنگ وجود دارد .\r\nثالثاً ؛ حيثيّت تعليلى ، حيثيّتى است كه علّت براى عروض محمول بر موضوع مىآيد بدون اين كه در ذات موضوع دخالتى داشته باشد و آن را مضيّق و محدود نمايد ، بلكه ذات موضوع ، خود موضوعى حقيقى است و واسطه براى ثبوت همين قيد مىباشد . به عنوان مثال : انسان به دليل اين كه تعجب مىكند ، خندان است ، پس خندان بودن به ذات موضوع\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nعارض مىشود ؛ يعنى ، تعجب كه علّت خارجى از ذات انسان است سبب مىشود كه خنده بر او عارض گردد و روشن است كه استناد در نوع اوّل مجازى است و در نوع دوم چنين نيست ، زيرامعروض حكم همان ذات و نفس انسان است .\r\nچون اين موضوع روشن شد ، پس با استفاده از اين قاعده و روش شريف مىگوييم : به همين ترتيب موسىعليه ال كل الحقوق محفوظه لام ، موضوع براى كشف ضرر يا از بين بردن ضرر و بلا مىباشد و دليل بر اين قول خداوند متعال است كه :\r\n« لَئن كَشَفْتَ عنَّا الضُّر » . « 1 » دقّت شود كه چگونه خدا كشف ضُرّ را به ذات موسى با « تاءِ » خطاب نسبت داده است ، ليكن بديهى است كه موسىعليه السلام خود به خود موضوع براى كشف ضرّ نمىباشد ، بلكه در اين جا قيدى است كه به دليل ضرورت داشتن عهد و پيمان نزد خدا آورده شده است ؛ فرق نمىكند كه « باء » باى الصاق و پيوستن باشد ، يا سوگند يا براى توسّل پذيرفته شده باشد ، پس آيا اين قيد از قيود تقييدى است ؟ يعنى آيا پيمان و عهد نزد خداوند يا توسّل ، موضوع براى از بين بردن يا كشف كردن گرفتارى و بلاست هم‌چنان‌كه رنگ موضوعى براى ديده شدن بود ، يا قيد تعليلى است كه كاشفيت را براى ذات موضوع چون تعجب ثابت نمايد ؟\r\nمن گمان نمىكنم شما در اين كه خود پيمان موسىعليه ال كل الحقوق محفوظه لام نزد خدا ، توسّل و قبول دعا از ديدگاه آن‌چه وقوع آن دو را از نظر موضوع اصلاح نمىكند ترديد داشته باشيد ، چرا كه آن امر اضافى است ، بلكه موسىعليه ال كل الحقوق محفوظه لام چون صاحب عهدى با خداوند است ، خود كاشف الضّر ؛ يعنى از بين برندهء\r\n\r\n\r\n","description":"","footnote":"\r\n( 1 ) . « اگر تو زيان و بلا را از ما دور كنى » .\r\n","page_name":" 128 ","page_number":128},
  {"content":"\r\n\r\nناراحتى وگرفتارى است و استجابت دعا و توسّل چنين نيستند ؛ زيرا هر دو اعتبارى يا انتزاعى « 1 » هستند و بلكه نفس ذات موسىعليه السلام به دليل آن كه دعايش مستجاب مىشود و به اصطلاح مستجاب الدّعوه است ، كاشف ضرّ و بر طرف كننده بلايا و گرفتارىهاست و او ( موسىعليه ال كل الحقوق محفوظه لام ) را با خداوند عهد و پيمانى است و اين همان مطلوب ما از استدلال است .\r\nپس - شكر خدا - تباهى و خللى در استدلال وجود ندارد و نيز تنافى با آن‌چه در آيهء : « امَّن يُجيبُ المُضْطَرَّ اذا دَعاه . . . » آمده ندارد ، بلكه مؤيّد و مؤكّد هم‌ديگرند . عدم دقت كج فهمى است همان‌گونه كه متنبّى شاعر معروف مىگويد :\r\n وَ كَمْ مِن عائبٍ قولًا صحيحاً * وَ آفَتُهُ مِنَ الفَهْم السَقيم \r\nچه قدر افرادى هستند كه به كلام صحيح خرده مىگيرند كه اين ناشى از فهم نادرست و بيمار است\r\nنقد 5 . ناقد با استناد به گفتهء ما مىفرمايد :\r\n« او ذا مَقدرةٍ روحيّة . . . ؛\r\nيا صاحب قدرت روحى باشد . . . » كسى منكرِ توانِ جسمى براى انسان و نيز جايز بودن كمك طلبيدن را نفى و انكار نمىكند و آن‌چه مورد بحث است قدرت روحى و استمداد از اوست و آيه اين را ثابت نمىكند و منحصراً دلالت بر جايز بودن توسّل به وسائط معمولى در عالم هستى دارد كه در\r\n\r\n\r\n","description":"","footnote":"\r\n( 1 ) . انتزاعى يا اعتبارى ، اصطلاح فلسفى مىباشد و مفاهيمى را مىگويند كه در خارج مابه ازائى نداشته باشد و به طور كلّى آن‌چه در عالم خارج تقرر و تحققى ندارد ، نام اعتبارى يا انتزاعى بر آن اطلاق مىشود و اعتباريات بر امورى گفته مىشود كه قائم به منشأ انتزاع يا اعتباركنندگان باشد مانند كليّت و جزئيت و شيئيت .\r\n","page_name":" 129 ","page_number":129},
  {"content":"\r\n\r\nجايز بودن آن اختلافى وجود ندارد .\r\nپاسخ : غرض و منظور ، وادار كردن استدلال كننده به آن‌چه امكان التزام به چيزى كه در ظاهر آيه نمىباشد است ؛ زيرا ظاهر آيات شرك قبل از توجّه كافى به ظاهر مطلق ، توجّه به غير خدا را نفى مىكند چنان‌كه ظاهر اين آيه در قرآن چنين است : « وَ ما النّصْرُ الّا مِنْ عِنْد اللّه » « 1 » و آيات ديگر .\r\nاگر به مدلول ظاهر آيه توجّه كنيم مفاد و معنا همين خواهد بود ، امّا نمىتوان به اين ظاهر تنها ملتزم بود چنان‌كه طرف مقابل نيز در آن ملتزم نمىشود ، از اين جا دانسته مىشود كه ظاهر آيه قطعاً مراد و مقصود نيست ، بلكه ناگزير بايد بر اساس دلايل عقلى در آن ظاهر تصرّف و تفسير كنيم ؛ زيرا اگر مطلق توجّه به غير خدا مراد باشد ، بايد كمك خواستن از صاحب توان و قدرت بدنى نيز شرك محسوب شود در حالى كه يقيناً چنين نيست .\r\nتوضيح آن كه : براى درك و فهم موضوع سخن ناگزير سخنان تعدادى از بزرگان قوم كه انديشه و آراى آنان مشهور است را بياوريم :\r\nدر تفسير المنار دربارهء فرمودهء خداوند كه « ايّاك نستعين » مىگويد :\r\nيعنى به جز تو از كسى يارى نمىجوييم و همين گفتار نيازمند توضيح است ؛ زيرا خداوند در آيهء ديگر كه ما را امر به تعاون و كمك كردن مىفرمايد دستور مىدهد : « وَ تَعاوَنوا عَلَى البِرّ وَ التّقوى » ؛ در نيكى كردن و پرهيزكارى ، به هم ديگر كمك كنيد . پس معناى محدود كردن و انحصار كمك طلبيدن در اين آيه چه خواهد بود ؟\r\nجواب : رمز پيروزى در همهء اعمالى كه انسان انجام مىدهد ، منوط به\r\n\r\n\r\n","description":"","footnote":"\r\n( 1 ) . « كمك و يارى جز از جانب خدا وجود ندارد » .\r\n","page_name":" 130 ","page_number":130},
  {"content":"\r\n\r\nحاصل شدن اسباب و وسايلى است كه بر اساس حكمت الهى ، كنندهء آن‌اعمال ، به آن وسايل دست مىيابد و انجام مىدهد و نيز منوط به از بين رفتن موانعى است كه باز حكمت خداوند اقتضاى از بين بردن آن را مىنمايد . حال خداوند متعال به دليل اين كه علم و دانش و نيز قوه و قدرت را به انسان عطا فرموده ، دفع پاره‌اى از موانع و نيز به دست آوردن بعضى از وسايل و اسباب را در اختيار او قرار داده و بعضى را به او ارزانى نداشته است . پس بر ما واجب است ، آن‌چه در توان داريم ، به اندازهء استطاعت و توان در استوار كردن اعمالمان بكوشيم و هم ديگر را يارى و مساعدت نماييم و آن‌چه در توان ما نيست و ماوراى قدرت‌ماست ، به قادر مطلق ( خداوند متعال ) واگذاريم و تنها به او پناه ببريم و براى اتمام كار و نيل به نتيجه فقط از او و نه از غير او كمك و يارى بخواهيم ؛ زيرا در حيطهء اسباب و وسايل نيست و در توان و قدرت هيچ يك از آدميان جز ذات مقدّس خداوند كه مسبّب الاسباب و رب الأرباب است نمىباشد . پس سخن خداوند متعال كه مىفرمايد : « و ايّاك نستعين » در حقيقت متمّم و كامل كنندهء معناى « ايّاك نعبُد » مىباشد ؛ زيرا كمك خواستن بدين معنا و به اين طريق ، پناه بردن دل آدمى به سوى خداوند متعال است و وابستگى نفس انسانى به سوى او مىباشد و معناى پرستش خالص نيز همين است و بس .\r\nو چون بنده فقط به آنها ( وسايل ) به غير خداوند - تبارك و تعالى - رو آورد ، كار او نوعى از انواع پرستش دوگانه پرستان خواهد بود كه در دوران نزول قرآن و پيش از آن شايع بود . اين تذكر مخصوصاً داده مىشود\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nتا نادانان گمان نبرند كه مدد خواستن از آنهايى كه آنان آنها را يار و مددكار غير خداوند براى خود برگزيده بودند و از آنان در مواردى كه ماوراء اسباب و وسايل عادى است كمك مىطلبيدند مانند يارى جستن از ساير مردم در وسايل و اسباب عمومى در اختيار مردم است مىباشد . ازاين‌رو خداوند چنين اراده فرمود كه اين توهّم را از بندگان دور كند با اين كه كمك خواستن از مردم در آن‌چه كه در قدرت و استطاعت آنها مىباشد در حقيقت نوعى از به كار بردن اسباب و وسايل عادى است و جايگاه آنها چون جايگاه آلات وابزار است ، برعكس يارى خواستن در مواردى است كه فوق توان و قدرتى مىباشد كه خداوند به آنان داده است و فوق اسباب جارى در بين مردم است . زيرا كمك خواستن در شفا و بهبود بيمار در آن‌چه ماوراى دارو و درمان ، يا پيروزى بر دشمن به بالاتر از ساز و برگ نظامى و نفرات مواردى نيستند كه بتوان در انجام آنها به غير خداوندى كه داراى سلطنت عظيمى است كه هيچ پادشاهى را در جهان به آن دسترس نيست پناه برد يا به سوى او رو آورد .\r\nاستاد در اين باره مثالى زده است : كشاورز حداكثر سعى خود را در كشت و آماده كردن زمين و كود و آبيارى آن مبذول مىدارد و از خداوند در اتمام كار و نيل مطلوب به نتيجه كار كمك و يارى مىطلبد تا آفتى نخورد و حوادث آسمانى و زمينى نرسد و يا بازرگانى كه در گزينش نوع تجارت و ترويج و صنعت بازاريابى ، آگاهى و مهارت لازم را به خرج مىدهد و در بقيهء كار به خداوند توكّل مىكند و حوادث بعد را به خدا مىسپارد .\r\nسپس گفته است : از اين جا مىدانيد كسانى كه در گشايش كارها و\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمداواى بيماران و رشد كشت و زرع و نابودى دشمنانشان و امثال اينها از سود و زيان‌شان از صاحبان ضريح‌ها كمك و يارى مىجويند از طريق توحيد و اعتقاد به يگانگى خداوند دور افتاده‌اند و از ياد خدا روگردان هستند .\r\nسپس گفته‌اند : اين جملهء مختصر « ايّاكَ نَسْتَعين » ما را به دو شأن و مطلب مهمّ راهنمايى مىكند :\r\nاوّل : ما كارهاى سودمند انجام مىدهيم و در محكم كارى و استوارى آن در حد توان مىكوشيم ؛ زيرا يارى و كمك طلبيدن صورت نمىپذيرد ، مگر در كارى كه انسان توان خود را در به دست آوردن به كار برده ، ولى حق آن را به تمام و كمال ادا نكرده ، يا مىترسد كه در آن كار پيروز نشود ، ازاين‌رو براى به اتمام رساندن و كامل شدن آن يارى مىجويد و كسى كه دانش انجام كار را دارد ، در هيچ كارى از هيچ كسى كمك نمىخواهد و كسى على رغم بار سنگين و زحمت زياد ، به تنهايى خود را عاجز و ناتوان از انجام و اقدام مىبيند ، براى رفع مشكلات كار از ديگرى كمك مىطلبد و اين زمانى است كه تمام توان خود را به تنهايى به كار برده است و اين كار خود نردبان نيك‌بختى اين سرا و پايه‌اى از پايه‌هاى سعادت آخرت و عالَم ديگر است .\r\nدوم ، آن چيزى است كه از وجوب انحصار طلب كمك از خداوند به تنهايى متحقق و ثابت مىشود و اين اصل ، جان دين و اوج يگانه‌پرستى نابى است كه جان‌هاى گروندگان به آن را رفعت مىبخشد و از بندگى غير خدا رها مىكند و از تكبّر و خودخواهى آن دسته از بزرگان و پيشوايان\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمذهبى - كه فريب مىدهند - آزاد مىسازد و نيز نيّات آنان را از قيد و بند بزرگ‌نمايان دروغ گو ؛ چه زندگان و چه آنهايى كه در قيد حيات نيستند ، آزاد مىكند . پس شخص مؤمن در برابر مردم ، انسانى آزاد ، پاك و سرورى بزرگوار و براى خدا بنده‌اى متواضع و افتاده مىگردد :\r\nو كسى كه خدا و رسول خدا را پيروى كند و امر او را فرمان برد قطعاً به رستگارى بزرگى دست يافته است . « 1 »\r\nخلاصهء آنچه استاد يادآورى كرده موارد زير است :\r\nمقدّمات عمل در كارهاى آدمى دو نوع اند :\r\nالف ) وسايل و لوازم ادا كننده‌ها ( اسباب ) .\r\nب ) بازدارنده‌ها ( موانع ) .\r\nاسباب و موانع نيز بر دو قسم است :\r\nالف ) به انسان توان و قدرت انجام و بر طرف كردن پاره‌اى از آنها و ايجاد بعضى از وسايل را داده‌اند .\r\nب ) آن‌چه آدمى از انجام آنها ناتوان است .\r\nدر قسمت اوّل ( آن‌چه در توان و اختيار ماست ) واجب است به طور تمام قدرت و قوّتى كه بر انجام آن داريم به كار بگيريم ، همانطور كه واجب است در آن جاهايى كه توان ما يارايى انجام آن را ندارد ، به خداوند سبحان واگذاريم و اين مسئله با فطرت و سرشت آدمى مطابق است . پس زمانى كه انجام كار تحت قدرت ما و در توان ما قرار مىگيرد ، براى انجام ، يا دفع موانع آن ، از هيچ كسى كمك و يارى نمىطلبيم بر خلاف زمانى كه\r\n\r\n\r\n","description":"","footnote":"\r\n( 1 ) . تفسير المنار ، ج 1 ، ص 59 .\r\n","page_name":" 134 ","page_number":134},
  {"content":"\r\n\r\nانجام كار براى ما سخت و سنگين و مشكل مىگردد .\r\nدر مورد چيزهايى كه از انجام آن عاجز و ناتوانيم واجب است كه تنها به دژ استوار و قلعهء محكم اللَّه و نه غير او پناه ببريم ؛ زيرا تنها اوست كه توان انجام و رفع مشكلات و موانع آنها را دارد ؛ موانعى كه خارج از حيطهء قدرت ماست .\r\nاين‌گونه پناهندگى ، يا به عبارت ديگر ، تنها از خداوند يارى جستن و نه از غير او ( در مواردى كه انجام كار خارج از قدرت ما مىباشد ) در حقيقت ، پرستش خالص است ؛ چرا كه پناه بردن به سوى خداوند است .\r\nو در همين جا ( در مواردى كه انسان از وسايل عادى گسسته شد ) اگر بنده‌اى به غير خداوند متعال رو آورد ، همان بت‌پرستى خواهد بود كه در زمان نزول قرآن در ميان مردم مرسوم بود .\r\nاين كه خداوند - تبارك و تعالى - طلب يارى و استعانت را مخصوص به او و به ياد او كرده براى اين است كه ، مبادا نادانان اين‌گونه پناه آوردن را به حساب و تفكّر خودشان از نوع پناه و يارى جستن از قدرت‌هاى عطا شده به ما كه در سطح پايين و با ارادهء ما انجام مىگيرد بدانند .\r\nپس كمك طلبيدن ، در مداواى بيمارى يا راندن دشمن در آن‌چه از توان آدمى خارج است ، از صاحبان ضريح‌ها و قبور در شفاى بيماران و به ثمر نشستن كشت و زرع ، بر خلاف يكتاپرستى است .\r\nجان و روان دين اسلام و تمام يكتاپرستى همين است .\r\nموارد فوق مطالبى است كه بايد دربارهء آنها گفت‌وگو و بحث كنيم . گفتيم ايشان در آن‌چه گفته‌اند : « قوم عرب در مواردى كه قدرت بشرى از\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nانجام آن درمانده مىشد ، به ساختهء دست خود و بت‌ها كه آنها را شريك خدا قرار داده بودند روى مىآورد و اين كار پرستش دوگانه پرستان است » .\r\nبه زودى در اين باره تحقيق مىكنيم تا ان شااللَّه پاسخ آن‌چه انتقاد كننده آورده است بدهيم .\r\nدر آن‌چه گفته‌اند : كه خداوند در قرآن چنين عبادت ( مدد خواستن از بت‌ها ) را عبادت ناميده كه بين آنها مرسوم و شايع بود كه اين‌گونه بت‌ها را محل و ملجأى براى كمك جستن و شفا خواستن مىشمردند ، دقيقاً همين را خداوند در قرآن عبادت و پرستش ناميده است .\r\nامّا آن جا كه گفته اند : « به جز در مواردى كه اسباب و وسايل به انسان داده شده ، واجب است ، تنهابه خداوند مسبب الأسباب رو آورد ؛ زيرا جز ذات پاك او هر كه باشد از انجام آن ناتوان است . . . . » اين مغالطه‌اى « 1 » از نوع مغالطه بالذّات است به جاى مغالطه بالعرض . در اين مورد فرمودهء خداوند سبحان در جواب كفايت مىكند ؛ آن گاه كه از سليمان بن داود عليهما السلام حكايت مىكند كه به هم نشينان خود گفت :\r\n« يا ايّها الملاءُ ايّكم يَأتينى بِعَرشِها قبلَ انْ يَأتونى مُسْلِمينَ ، قالَ\r\n\r\n\r\n","description":"","footnote":"\r\n( 1 ) . « مغالطه » : در لغت ، يعنى كسى را به غلط انداختن ، و در اصطلاح منطق ، قياس فاسداست . فساد يا از جهت ماده است و يا از جهت صورت ، يا از هر دو جهت ؛ افادهء تصديق در طرف مىكند ، ولى مطابق واقع نيست و اقسامى دارد و يكى از اقسام مغالطه مابالذات را به جاى مابالعرض قرار دادن است ؛ يعنى چيزى ذاتاً جايز نباشد ، ولى بالعرض جايز باشد . در مثال فوق ، توجّه در شفاى مريض‌ها و يا ساير حوايج به غير از خدا ، بالذات شرك است ؛ يعنى آنان را در مقابل خدا دانستن و به آنان در برابر خدا استقلال دادن ، ولى اگر بگوييم شفا دادن آنان بالذات نيست ، بلكه بالعرض است ؛ يعنى خدا اين قدرت را به آنان داده ، اين شرك نيست .\r\n","page_name":" 136 ","page_number":136},
  {"content":"\r\n\r\nعِفْرِيتٌ مِنَ الْجِن انا اتيك بِهِ قَبْلَ انْ تَقُومَ مِنْ مَقامِكَ وَ انّى عَليه لَقَوِىٌّ امين ، قالَ الَّذى عِنْدَهُ عِلْمٌ مِنَ الكتابَ انا آتيكَ بِهِ قَبْلَ انْ يَرْتَدَّ الَيكَ طَرْفُكَ » ؛ « 1 »\r\nاى بزرگان ! كدام يك از شما تخت او را براى من مىآورد پيش از آن كه به حال تسليم پيش من آيند ؟ عفريتى از جنّ گفت : من آن را نزد تو مىآورم پيش از آن كه از مجلست برخيزى و من نسبت به اين امر توانا هستم ، امّا كسى كه دانشى از كتاب داشت گفت : پيش از آنكه چشم بر هم زنى آن را نزد تو خواهم آورد .\r\nخداوند - تبارك و تعالى - مىفرمايد :\r\nسليمان بن داود از يكى از هم نشينان خود دربارهء اين تقاضا كه ، آوردن تخت سلطنت عظيم از يك مسافت بسيار دور سؤال كرد . انجام تقاضاى سليمان‌عليه السلام قطعاً از قدرت بشر مخلوق خارج بود در حالى كه سليمان پادشاهى بود كه تجهيزات و نفرات قدرتمند در اختيار داشت همان گونه كه خداى - تبارك و تعالى - مىفرمايد :\r\n« ارْجِعْ الَيهم فَلَنَأتينَّهُم بِجُنُودٍ لا قِبَلَ لَهُمْ بِها وَ لَنَخْرُجَنّهُمْ مِنْها اذِّلَةً وَ هُمْ صاغِرون » ؛ « 2 »\r\nبه سوى آنان باز گرد ( و اعلام كن ) با لشكريانى به سراع آنان مىآييم كه قدرت مقابله با آن را نداشته باشند و آنان را از آن ( سرزمين آباد ) با ذلّت و خوارى بيرون مىرانيم .\r\nو سليمان‌عليه السلام در آن روز در شهر بيت‌المقّدس در حالى كه تخت\r\n\r\n\r\n","description":"","footnote":"\r\n( 1 ) . نحل ( 16 ) آيهء 38 .\r\n( 2 ) . نحل ( 16 ) آيهء 37 .\r\n","page_name":" 137 ","page_number":137},
  {"content":"\r\n\r\nملكهء سبادر يمن قرار داشت كه فاصله‌اى حدود پانصد فرسنگ رفت و همين مقدار برگشت راه بود .\r\nحال اگر كمك طلبيدن و استمداد در جايى كه از قدرت و توان بشر خارج است شرك محسوب شود - العياذ باللَّه - بايد گفت سليمان پيامبرعليه السلام مشرك بوده ؟ ! زيرا در كارى كه از توان بشرى خارج بوده ، به مخلوقى از آفريده‌هاى خداوند متوسّل شده كه يكى از افراد حاضر در جلسهء حضرت سليمان‌عليه السلام بوده است . پس آيا مىتوان حكم كرد كه سليمان نبى با اين كار به شرك خداوند برگشته است ؟ ! سوگند به خدايى كه محمّد « ص » را به حق مبعوث كرد چنين نيست زيرا خداوند متعال اگر بخواهد به كسى قدرتى فوق قدرت بشر عادى بدهد دقيقاً مثل اين است كه بخواهد قدرت معمول و متداول را به كسى عطا فرمايد و براى خدا هر دو يكسان است . پس همان گونه كه كمك خواستن در قدرت عادى ، شرك و از اقسام دوگانه پرستى نيست ، در قدرت غيرعادى و الهى نيز شرك نخواهد بود همان گونه كه در قدرت عادى معترف است كه شرك نيست .\r\nخلاصه آن كه ، قدرت عادى و غيرعادى و الهى همه از فيض خدا بر بنده است و صاحب قدرت خارق‌العاده ، خود بندهء ناتوان و بى چاره و نيازمند است و به ذهن حاجت مندان خطور نمىكند كه اين قدرت‌ها خود جوش بوده ، بلكه اين قدرت نيز مانند قدرت عادى از ناحيهء خدا به آنان عطا شده و از ناحيهء خود فقير محض‌اند پس توسّل به آنان در مقابل خدا ؛ خدايى ديگر قرار دادن نيست و روح شرك عبارت از : بدون اذن الهى به در خانه كسى رفتن است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبنابراين ، از آن‌چه گفتيم روشن شد كه ؛ رو آوردن و توجّه به آن‌چه كه در زمان نزول وحى شايع بود ، نوعى از دوگانه پرستى بود و منع استمداد از اين جهت نبود كه فوق توان و طاقت بشرى است ، بلكه به اين دليل است كه خداوند چنين اذن و اجازه‌اى به آنان نداده بود كه به آنها پناه ببرند و از آنها كمك بطلبند و آن‌چه در جزيرةالعرب در زمان نزول وحى كافى شمردن ، طلب شفاعت كردن و كمك طلبيدن و حتّى پرستشِ بتها مشهور و متداول بود نه به اين دليل بود كه آنان به دو خداوند معتقد بودند كه چون عبادت خداوند سبحان يكى را در عرض خداوند قرار داده عبادت كنند ، بلكه آنها را واسطه‌ها و وسيله‌ها قرار مىدادند همان گونه كه در قرآن به صراحت فرموده است :\r\n« ما نَعبدُهُمْ الّا ليُقَرِّبونا الىَ اللَّه زُلْفى » آنها ( بت‌ها ) را عبادت نمىكنيم مگر اين كه ما را به سوى خداوند نزديك سازند .\r\nپس ، خداوند آنها را در پرستش بت‌هايى كه براى واسطه‌گرى نزد خداوند مىتراشيدند به خاطر اين عمل‌شان توبيخ كرد ، چرا كه عمل آنها دخالت در چيزى بود كه حق خداوند و در سلطه و قدرت اوست .\r\nبه عبارت ديگر ، ديانت و عبادت موجود در ميان آنها ، در اصل و فرع با آن‌چه خداوند به آنها اذن نداده بود در هم آميخته بود و آنان منكر خداوند بزرگ و همچنين منكران يگانگى ذات مقدّس او نبودند ؛ بدين معنا كه ، معتقد بودند خدا را در آفرينش شريكى نيست ، بلكه به دليل گذشت زمان و قرون و اعصار دين‌شان شبيه چيزى بود كه از دين و ديندارى خارج بود زيرا دين تركيب شده از خارج و داخل - همان‌گونه كه گفته شد - خارج از\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nدين است و در دين واسطه قرار دادن تنها نياز به اذن الهى دارد و اگر بدون اذن او باشد ، ديگر آن دين هم ساخته و پرداخته خيال باطل خود مىشود .\r\nدر اين مورد نيز آنها دو گروه بودند : گروه اوّل ، آنانى كه بت‌ها را به طور مستقل پرستش و در برابر آنها تضرّع و زارى مىكردند و از آنها استمداد مىجستند بدون اين كه آنها را واسطه قرار دهند . دوم ، مشركانى كه از پيش خود حلال‌ها را حرام مىنمودند بدون اين كه از ناحيهء خدا اذنى داشته باشند و خداوند در آيهء شريفه مىفرمايد :\r\n« سَيَقولُ الّذينَ اشْركُوا لَوشاءاللَّه ما اشْركنا و لا آباؤنا وَ لاحَرَّمْنا مِنْ شىء كذلِك كَذَّب الّذينَ مِنْ قَبْلِهم حَتّى ذاقوا بَأسَنا قُلْ هَلْ عِنْدكُم مِنْ عِلْم فَتُخْرِجُوهُ لَنا انْ تَتّبِعونَ الّا الظَّن وَ انْ انْتُم الّا تَخْرِصون قُلْ فَلِلّهِ الحُجَّةُ البالِغَة فَلَوشاءَ لَهَداكُم اجمَعين قُلْ هَلُمَّ شُهَداءكُم الّذينَ يَشْهَدون انَّ اللَّهَ حَرَّمَ هذا فَان شَهِدُوا فَلا تَشْهَدُ مَعَهُمْ وَ لا تَتَّبعْ اهْواء الّذينَ كَذَّبوا باياتِنا وَ الّذينَ لايؤمِنونَ بالآخِرة وَ هُمْ بِرَبِّهِم يَعْدِلُونَ » « 1 » ؛\r\nبه زودى مشركان ( براى تبرئه خويش ) مىگويند : اگر خدا مىخواست نه ما مشرك مىشديم و نه پدران ما و نه چيزى را تحريم مىكرديم .\r\nكسانى كه پيش از اينها بودند نيز همين‌گونه دروغ مىگفتند و سرانجام ( طعم ) كيفر ما را چشيدند . بگو آيا دليل قاطعى ( بر اين موضوع ) داريد ؟\r\nپس به ما ارائه دهيد . شما فقط از پندارهاى بىاساس پيروى مىكنيد و تخمين‌هاى نابه جا مىزنيد .\r\n\r\n\r\n","description":"","footnote":"\r\n( 1 ) . انعام ( 6 ) آيه‌هاى 148 - 150 .\r\n","page_name":" 140 ","page_number":140},
  {"content":"\r\n\r\nبگو براى خدا دليل رسا ( و قاطع ) است ( به طورى كه بهانه‌اى براى هيچ كس باقى نمىگذارد ) امّا اگر او بخواهد همهء شما را ( از طريق اجبار ) هدايت مىكند ( ولى چون هدايت اجبارى بىثمر است اين كار را نمىكند ) .\r\nبگو گواهان خود را كه گواهى مىدهند خداوند اينها را حرام كرده است بياوريد ، اگر آنها ( به دروغ ) گواهى بدهند تو با آنها ( هم صدا نشو ) گواهى مده و از هوا و هوس كسانى كه آيات ما را تكذيب كردند و كسانى كه به آخرت ايمان ندارند و براى خدا شريك قائلند پيروى مكن .\r\nاز اين آيهء شريفه چنين استفاده مىشود كه مشركان به خداوند - تبارك و تعالى - و اين كه مشيّت و ارادهء نافذ او ، برتر و بالاتر از هر اراده‌اى است ، معترف بودند و اقرار مىكردند و چنين استدلال مىكردند : دليل اين كه ما بت‌ها را شريك‌هاى خداوند قرار داديم اين است كه خداوند سبحان خود چنين خواسته و مشيّت الهى بر اين قرار گرفته است .\r\nبدين ترتيب ، بت‌پرستى خود را معلول و نتيجهء مشيّت الهى و مأذون و مجاز از سوى او قرار مىدادند . پس نياز به اجازه در رو آوردن و پرستش بارى تعالى در درون افكار و اذهان مشركان وجود داشت جز اين كه در يك نكته راه خطا و غلط مىپيمودند و آن اين كه بت‌پرستى آنها نتيجه و معلول ارادهء و خواست خودشان بود . خواست و ارادهء خداوند سبحان بر حسب اختيار و گزينش خود آنها ( بت‌پرستان ) قرار مىگرفت ، نه بر اساس خواست و مشيّت خداوند و به هر حال به وجود خداوند\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nسبحان اعتراف مىكردند و معتقد بودند كه مشيّت و جريان كار بر اساس مشيّت خداوند است و خواست آنها و شرك ورزيدن به خدا و شرك در آمال و آرزوهايشان جزء مشيّت الهى است گويى آنها چنين مىگفتند : « اگر خواست و اراده الهى نبود ، ما بت‌ها را پرستش نمىكرديم و خداوند در مشيّت و ارادهء تكوينى ( آفرينش ) در پرستش بت‌ها چنين اجازه‌اى به ما داده است » .\r\nهمچنين از آيات مذكور ، تحريم بعضى از حيوانات و اشيا - كه آن را نيز بر اساس مشيّت و اراده الهى مىدانستند استفاده مىكردند . اينك شما متوجّه مىشويد كه بت‌پرستان ، در نياز دين ، چه در اصول و چه در فروع ، به اذن و اجازهء صريح و آشكار خدا راه درست پيموده‌اند و نيز در اين كه اذن صحيح و درست آن اذنى است كه مستند و برگرفته از وحى الهى باشد چنان‌كه اين مطلب از ظاهر گفتار الهى آشكار است آن جا كه مىفرمايد :\r\n« قُلْ هَلْ عِنْدَكُمْ مِنْ عِلْمٍ فَتُخْرجُوهُ لنا » ؛ بگو آيا دليل قاطعى ( بر اين موضوع ) داريد ؟ پس به ما ارائه دهيد .\r\nحال اگر براى آنها اجازهء صريح و آشكارى بر گرفته از مبدأ وحى الهى بود ، خداوند متعال آنها را مؤاخذه نمىفرمود . ليكن آنها دليل قابل استناد در اين باره نداشتند ، مگر استناد و استدلال به آن‌چه كه صحيح نبود و كار پدران‌شان بود . سپس خداى متعال مىفرمايد : « فَلِلَّهِ الحُجّةُ البالِغة » « 1 » و مواردى كه اذن الهى صادر شده و مواردى كه اجازه داده نشده همه به وسيلهء\r\n\r\n\r\n","description":"","footnote":"\r\n( 1 ) . « براى خدا دليل و حجت رسا و قاطع است » .\r\n","page_name":" 142 ","page_number":142},
  {"content":"\r\n\r\nفرستادهء خداوند ابلاغ شده است .\r\nبنابراين ، اگر خداوند كسى را مجازات كند ؛ مجازاتى بدون بيان و حجتى بدون برهان نخواهد بود ؛ سپس در كلّ اعتقادات خود براى پرستش بت‌ها و تحريم پاره‌اى از چيزهاى پاك خواستار شاهد مىباشد و مىفرمايد : اگر شهادت دهند و بگويند خداوند سبحان چنين خواسته و اجازه فرموده ، تو اى رسول ! با آنها هم صدا مشو و شهادت نده ؛ زيرا گفته‌ها و ادّعاهاى آنها مستند به علمِ برگرفته از وحى نيست كه بتوان از آن بهرهء عمده‌اى برد .\r\nاصل مطلب دربارهء منع اين است كه ، اذن از جانب خدا نرسيده است ؛ اگر آنها ( بت‌پرستان ) اجازه‌اى مستند و از جانب وحى الهى داشتند و عنوان مىكردند ، مشمول مجازات و توبيخ خداوند سبحان نمىگرديدند و اصل موضوع بين دو طرف پذيرفته شده است و منازعه و گفت‌وگو در صغراى موضوع « 1 » مىباشد . آنها گمان مىكردند نبودن اجازه در زمان آفرينش ( تكوينى ) و اصل و ريشهء آن از جانب خداوند است و خداوند در اين مورد آنها را خطاكار شمرده ؛ زيرا اذن صحيح اذنى است كه از طريق شرع و تشريعى است ، نه اذن تكوينى كه در اختيار آنها باشد . آنها آن را اذن نادرست نمىپنداشتند ، ازاين‌رو اگر چنين بود كه آنها گمان مىكردند ، مستوجب هيچ گونه سرزنشى نبودند و اگر چه كار آنها شرك طولى بود جز اين كه بت‌پرستان بت‌ها را برابر و در عرض خداوند قرار مىدادند و اين\r\n\r\n\r\n","description":"","footnote":"\r\n( 1 ) . قضيه اوّل و كوچك را صغراى قياس مىگويند و اين اصطلاح برگرفته از علم منطق‌است .\r\n","page_name":" 143 ","page_number":143},
  {"content":"\r\n\r\nدخالت در حوزهء قدرت و سلطهء خداوند مىباشد و هر دو كار ( عبادت بت‌ها و تحريم آن‌چه حلال و روا بود ) دست زدن به كارى بود كه از جانب الهى اجازه‌اى در آن باره صادر نشده بود و برگشت همهء آنها دست يازيدن در سلطنت و قدرت خداوند و تسليم نشدن به ذات مقدّس او بود .\r\nهمهء سخن باز داشتن از كارى است كه اذن و رخصت از جانب خداوند در آن داده نشده است .\r\nامّا آن‌چه در اختصاص كمك خواستن از خدا يادآور شده ، براى ردّ پندار آنهاست كه اين‌گونه پناه جستن را مانند كمك خواستن از نيروهاى عطا شدهء تحت ارادهء ما جايز و روا مىشمارند و اين تفسير براى « اياك نستعين » دليلى براى آن نيست ، بلكه در مقام منحصر كردن كمك طلبيدن بىقيد و شرط از خداوند سبحان و نه جز او - حتّى زمانى كه به اسباب و واسطه‌اى كه خود او ، داناى بزرگ ، بنابر توحيد افعالى بخشيده متوسّل مىشويم - مىباشد و اين كه همهء كارها حتّى هنگامى كه تمام اسباب عادى و ظاهرى هم فراهم باشد ، در دست قدرت الهى است و اين كه نمازگزار به هنگام نماز و دعا به خداوند متعال پناه مىبرد و چنين مىگويد : ما در عين اين كه به اسباب عادى و واسطه‌هاى ظاهرى متوسّل مىشويم جز اين نيست كه از تو كمك و استعانت مىجوييم ، نه غير تو ؛ زيرا همهء دگرگونىها و نيروها در دست خداوند عظيم است .\r\nپس ما از اين كه به اسباب و وسايل ركون كنيم ، دورى مىجوييم و در عين حال كه به اسباب و وسايل دست مىيازيم ، ولى فقط به آنها تكيه نمىكنيم ، بلكه از جهت اين كه خدا اين اسباب را فراهم آورده ،\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبه اين اسباب دلبستگى داريم .\r\nبه اين آيه دقت كنيد :\r\n« ما قَطَعْتُم مِنْ لينَةٍ او تَرَكْتُمُوها قائمةً عَلى اصولِها فَبِأذن اللّه » ؛ « 1 » هر درخت با ارزش نخل را قطع كرديد يا نكرديد همه به فرمان خدا بود .\r\nو نيز در اين آيه ، هنگامى كه جنگ احد پيش آمد :\r\n« اذْ تَقُولُ لِلْمؤمنينَ الَنْ يكَفيكُمْ أن يَمُدَّكُم رَبُّكُم بِثَلاثةِ آلافٍ مِنَ الملئكة مُنْزَلينَ بلى انْ تَصْبرُوا وَ تَتّقوا وَ يأتوكُم مِنْ فَورِهم هذا يُمْددكُم رَبُّكُم بِخَمْسَةِ آلافٍ مِنَ المَلائكة مُسوِّمين » ؛ « 2 »\r\nدر آن هنگام كه تو به مؤمنان مىگفتى : آيا كافى نيست پروردگارتان شما را به سه هزار نفر از فرشتگان كه ( از آسمان ) فرود آيند يارى كند ؟ آرى ( امروز هم ) اگر استقامت و تقوا پيشه كنيد و دشمن به همين زودى به سراغ شما آيد ، خداوند شما را به پنج هزار نفر از فرشتگان كه نشانه‌هاى مخصوصى دارند مدد خواهد داد .\r\nسپس خداوند متعال به عنوان يادآورى ، به مسلمانان مىفرمايد : به نيروى انسانى و تجهيزات مادّى و نفرات غيبى فريفته نشويد :\r\n« و ما جَعَلَهُ اللَّه الّا بُشرى لَكُمْ و لِتَطْمَئنّ قُلُوبُكُم بِهِ و مَا النّصْرُ الّا مِنْ عِنْداللَّه العَزيزِ الحكيم » ؛ « 3 »\r\n\r\n\r\n","description":"","footnote":"\r\n( 1 ) . حشر ( 59 ) آيهء 5 .\r\n( 2 ) . آل‌عمران ( 3 ) آيه‌هاى 124 و 125 .\r\n( 3 ) . آل‌عمران ( 3 ) آيهء 126 .\r\n","page_name":" 145 ","page_number":145},
  {"content":"\r\n\r\nولى اينها ( همه ) فقط براى بشارت و اطمينان خاطر شماست و گرنه پيروزى تنها از جانب خداوند تواناى حكيم است . بدين معنا كه او ( خداوند ) خدايى است توانا كه كسى بر او غلبه نتواند كرد و او را شكست نتواند داد و او دانايى است كه در پيروزى و در درماندگى بر اساس مصلحت عمل مىكند . خود چنين مىكند نه نفرات و تجهيزات و نه فرشتگان و فقط اوست كه آنها را مدد و يارى مىرساند و نويد و وعده مىدهد و نيرو به دل‌هاى آنان مىرساند .\r\nنتيجه : تعليم قرآن عظيم در چارچوب پناه بردن به سوى خداوند سبحان فقط در كارهايى خارج از فهم و قدرت بشرى محدود نمىشود ، بلكه حتّى در مواردى كه همهء وسايل و اسباب‌هاى مادّى نيز آماده باشد باز براى يك مسلمان جايز نمىداند كه به آن وسيله‌ها بدون در نظر گرفتن سبب‌ساز و به وجود آورنده اكتفا كند و آرام گيرد . آرى ، بر اوست كه آن‌چه از اسباب و وسايلى كه در اختيار او به وديعت نهاده شده فراهم آورد و هرگز هيچ يك از آنها را بيهوده و استفاده نشده رها نكند و با وجود اين ، واجب و لازم است كه تأمّل و ديد خود را به سوى فراهم آورندهء سبب‌ها و آسان كنندهء كارهاى دشوار بيفكند .\r\nاينك به گفتار سرور عابدان در صحيفه مبارك سجّاديه - صوات اللَّه عليه - نظر كنيم كه مىفرمايد :\r\nاللّهمَّ إنّك كَلَّفْتَني مِنْ نَفْسي ما أَنْتَ امْلَكُ بهِ منّي ؛\r\nبار خدايا ! تو به آن‌چه كه مرا تكليف فرموده‌اى از نفس من بيش‌تر به آن تسلّط دارى .\r\nو امّا طلب و كمك خواستن از صاحبان ضريح‌ها و قبور در مداواى\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبيماران و به عمل آمدن محصول ، خالى و دور از اسائهء ادب « 1 » نيست . از ايشان پرسيده مىشود : آيا مراد در اين موارد بيمارىهاى عادى است كه پزشكان توانايى مداوا و شفاى آنها را دارند ؟ ما كسى از مسلمانان را نمىشناسيم كه به ضريح و بارگاهى براى مداوا و شفاى امراض عادى مراجعه كرده باشد ، بلكه مراجعهء او به پزشكان و دوا و درمان آنهاست و در مواردى كه بيمارى درمان‌ناپذير و غير قابل معالجه باشد چه چيزى مانع روى آوردن به سوى صاحب ضريح و شفا طلبيدن از او در مداوا و معالجهء بيمارىاش كه در ظاهر قابل درمان نيست باز مىدارد ؟ و چه بسيار صاحبان ضريح‌هاى مبارك از پيشوايان معصوم - صلوات اللَّه عليهم اجمعين - هستند كه در شفاى بيمارىها ، كرامات آشكارى از آنان ظاهر شده است .\r\nابن‌بطوطه - كه در دوست داشتن مورد اتّهام نمىباشد « 2 » - در سفرنامه خود مىنويسد : « در شب مبعث به نجف اشرف وارد مىشود و ناتوانانى رامشاهده مىكند كه بيمارىهاى كهنه و ديرينه دارند و در اثر آفت‌ها و بلاها زمين‌گير شده‌اند . شب را در كنار تربت امام به صبح مىرسانند و با آمدن\r\n\r\n\r\n","description":"","footnote":"\r\n( 1 ) . در اذن دخول و ورود به حرم‌هاى پاك ائمه معصومين عليهم السلام در پاره‌اى از نوشته‌هاىاصحاب چنين آمده است : « خدايا ! اين بارگاه ممتازى است كه تو آن را پاكيزه كرده‌اى و مكانى است كه خود آن را شرافت بخشيده‌اى و نشانه‌هايى است كه آنها را پاك گردانده‌اى تا در آن جا دلايل يگانه‌پرستى و نيز دعاى دعاكنندگان عرش عظيم آشكار گردد » ، مفتايح الجنان ، ص 312 .\r\nهمچنين در زيارت جامعه آمده است : « خداوند شماها را به صورت نورهايى آفريد و در خانه‌هايى قرار داد كه خود اجازه فرموده در آن خانه‌ها نام مبارك او برده شود و بلند آوازه گردد » . به نظر مىرسد كه اين مقدار كافى باشد .\r\n( 2 ) . وى با اين كه در مذهب تسنن است ولى آن‌چه مىگويد از روى غلوّ نيست .\r\n","page_name":" 147 ","page_number":147},
  {"content":"\r\n\r\nصبح صادق از تمام بيمارىها و رنج‌هاى خود شفا يافته‌اند » .\r\nاين چيزى است كه ابن‌بطوطه خود شاهد آن بوده و آن را در سفرنامه‌اش ضبط كرده است . علاوه بر اين ، تعداد زيادى از اصحاب ما در تأليفات خود آورده‌اند كه خداى بزرگ از همهء آنها خشنود باد :\r\nشيخ حرّ عاملى - كه بهشت برين جايگاهش باد - دربارهء مشهد على بن موسى الرضاعليه السلام گفته است :\r\n مَا بَدا مِنْ بَركاتِ مشْهَدِهِ * في كلِّ يَومٍ أمْسُهُ مِثْل غَدِه\r\nوَ كَشفاءِ العُمىِ وَ المرضى بِهِ * اجابَة الدّعا في أعتابِهِ \r\nيعنى : هر آن‌چه از بركات و نيك‌بختىها در محل شهادت او ظاهر مىشود ، هر روز چون روزهاى ديگر است و نابينايان و بيماران شفا مىيابند ، قبولى دعا در آستان او صورت مىپذيرد .\r\nبه گفتهء من انتقاد كرده‌اند كه : اگر صورت ظاهر گفتار او ( خدا ) را كه مىفرمايد : « كَفى بِاللَّهِ حَسيباً » « 1 » و امثال آن را در نظر بگيريم ضدّ و نقيض بودن لازم مىآيد . . . و در صفحهء 53 چنين گفته‌اند :\r\nآيه دليل گواه بودن خداوند و كسى كه دانش الهى نزد اوست را ثابت مىكند و سياق جمله انحصار در خدا را نمىرساند و شهادت عبارت از اداى حق است و هر كس كه عالم به حق است مىتواند اداى شهادت كند ، اداى شهادت كجا و نجات از گرفتارىها و قضاى حوايج و شكايت بردن از امورى كه حضرت يعقوب آنها را به خدا اختصاص داده كجا ؟\r\n\r\n\r\n","description":"","footnote":"\r\n( 1 ) . « خداوند به عنوان حسابگر كفايت مىكند » .\r\n","page_name":" 148 ","page_number":148},
  {"content":"\r\n\r\nپاسخ : مقصود از آوردن آيهء « كَفى بِاللَّهِ حَسيباً » اين است : با در نظر گرفتن اين آيه كه كفايت و محاسبه را منحصر در خدا مىكند با اين حال تعارضى بين اين آيه و آيهء « قُلْ كفى باللَّه شَهيداً بَينى و بينَكُمْ وَ مَنْ عِنْدَهُ عِلْمٌ الكتاب » « 1 » نيست و ما درصدد اثبات توسّل و برآوردن حاجات نبوديم تا اشكال شما وارد شود و صرفاً بيان اين بود كه از مجموعهء آيات بايد برداشت كرد وگر نه ظاهر « كَفى بِاللَّهِ حَسيباً » با آيهء « قُلْ كَفى باللَّهِ شَهيداً » در تعارض است ؛ زيرا با وجود خدا ديگر نيازى به شهادت ديگرى نيست ، چرا كه خدا كافى است .\r\nدربارهء روايات احتجاج كه در صفحهء 57 آورده شده انتقاد نموده و مىگويد : تمام روايات كتاب احتجاج يا بيش‌تر محتواى آن احاديث مرسل است كه از تفسير امام حسن عسكرىعليه ال كل الحقوق محفوظه لام گرفته شده و در خود اين تفسير بحث و مناقشه است .\r\nپاسخ : در اثبات قدر و منزلت كتاب نخست آن‌چه مؤلّف قدس سره در اين باره ذكر كرده است نقل مىكنيم كه آن بزرگوار از اين كه اسناد روايات را نياورده پوزش مىطلبد و مىگويد :\r\nما در بيش‌تر رواياتى كه نقل كرديم اسناد آنها را ذكر نكرديم ، يا به اين دليل است كه اجماع علما آنها را تأئيد كرده‌اند ، يا عقل و خرد بر صحّت آنها دلالت مىكند و بالأخره به دليل مشهور بودن آنها در سيره و كتاب‌ها ؛ چه در نزد دوستدار موافق و چه در نزد مخالف ، به جز آن‌چه من آن را از امام ابىمحمد العسكرى - صلى الله عليه - نقل كرده‌ام\r\n\r\n\r\n","description":"","footnote":"\r\n( 1 ) . « بگو كافى است كه خداوند و كسى كه علم كتاب ( آگاهى بر قرآن ) نزد اوست گواه ( من ) باشد » .\r\n","page_name":" 149 ","page_number":149},
  {"content":"\r\n\r\nروايت آن تفسير در اشتهار و معروفيت در حد غير آن نمىباشد ولو اين كه مشابه آن‌چه باشد كه ما آن را پيش تر نقل كرده و آورده‌ايم .\r\nبه دليل آن‌چه خود مؤلف بزرگوار فرموده اصحاب به ايشان اعتماد كرده‌اند .\r\nعلّامهء مجلسى در آغاز كتاب بحارالأنوار در فصل دوم مىگويد :\r\nكتاب الاحتجاج گرچه بيش‌ترين روايات آن مرسل است ، ليكن از كتاب‌هاى شناخته شده است .\r\nسيّد بن طاووس كتاب را ستوده است و عدّه زيادى از علماى متأخّرين از اين كتاب نقل كرده‌اند و در كتاب روضات الجنّات آمده است :\r\nكتاب الاحتجاج با ارزش و مشهور بين طايفه است و مشتمل است بر تمام آن‌چه از احتجاجات پيامبر و امامان آمده ، بلكه تمام آن‌چه از اصحاب روايت شده است .\r\nعلّامه آقابزرگ صاحب كتاب الذّريعه پس از آن كه كتاب را مىستايد چنين مىگويد :\r\nپس آن كتاب از كتاب‌هاى معتبر و با ارزشى است كه علماى اعلام و دانشمندانى چون علّامه مجلسى و شيخ حرّ عاملى و امثال آنان بر آن كتاب اعتماد كرده‌اند .\r\nمن مىگويم : كتاب احتجاج طبرسى در اعتبار و ارزش مانند نهج‌البلاغهء سيّد رضى قدس سره مىباشد ؛ چرا كه در نهج‌البلاغه نيز همهء آن‌چه سيّد رضى از سخنرانىها و نامه‌ها و كلمات قصار نقل كرده مرسل بوده و آنها را بدون سند آورده است . سيّد رضى رضى الله عنه اسناد نهج‌البلاغه را حذف\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nنكرده ، مگر به دليل اين كه پيش شايستگان كاملًا روشن و واضح بوده كه اين خطبه‌ها و نامه‌ها شناخته شده و نيز روايات آن با سندها همراه بوده است و اين مثل خبر مرسلى نيست كه به هنگام گفت‌وگو دربارهء آن خبر هيچ‌گونه سندى براى آن پيدا نشود . ازاين‌رو مىبينيم خداوند سبحان تعدادى از علما و دانشمندان را موفق كرده و آنان در تك‌تك اسناد بحث و گفت‌وگو كرده‌اند . به عنوان مثال ، شرح علّامهء خويى و شيخ كاشف الغطاء و شيخ عبدالزهراء و ديگران و اين روش و عادت علماست .\r\nشيخ حرّ عاملى را مىبينيم كه در كتاب وسائل الشيعه رواياتى را با اسناد آنها آورده و پس از آن كتاب ديگرى تأليف كرده و خود روايات را آورده ، ليكن اسناد آنها را ذكر نكرده و نام كتاب را هِدايَةُ الانام گذاشته است ( قسمتى از اين كتاب در كتابخانه شخصى ما موجود و كتاب دست نوشته و از مخطوطات است ) .\r\nشيخ رضى الله عنه در اين كتاب به عنوان‌هاى قسمت‌ها و متن‌هاى روايات بدون ذكر اسناد آنها اكتفا كرده تا بدين ترتيب رعايت اختصار را كرده باشد .\r\nفقيه الهى ، محقّق همدانى در كتاب مصباح الفقيه در پاسخ اشكال تعدادى از كسانى كه در پاره‌اى از روايات « كُرّ » كه با سند ضعيف وارد شده ، مىگويد :\r\nضعف سند با وجود شهرت آن روايت ضرر نمىرساند و در بين فقها شاذ و نادر هستند كه اين چنين روايتى را قبول نكرده و طرح كنند ، تا چه رسد به روايتى اين چنين كه مشهور و مقبول در نزد فقهاست .\r\nنقد كننده دربارهء سخن من كه گفته‌ام : « و آن را تأييد مىكند ، بلكه دلالت\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبر مشروعيت و جايز بودن طواف ، اعمّ از طواف واجب يا مستحب ، دور خانهء كعبه دارد و آن نماز و پرستش و خضوع و تواضع در برابر سنگ‌هاست‌ش در « صفحه 58 » چنين مىگويد :\r\nآرى ، طواف دور كعبه نماز است ، ولى نماز براى خدا و طواف براى خدا نه دور كعبه و اگر مجرّد طواف براى كعبه باشد ، پس مىبايد سجده هم براى زمين باشد نه خدا !\r\nپاسخ : هدف - چنان‌كه بارها اشاره رفت - اين است كه خضوع در برابر جسم ، - كه طواف هم مصداق آن است - همان خضوع و خشوع در مقابل سنگ است و در ظاهر تفاوتى با همان خضوعى كه در ميان مشركان رسم بود ندارد و اين كه خضوع در برابر خدا قبول شده براى اين است كه به امر و دستور خداوند انجام پذيرفته است و در ظاهر خضوع براى خداوند است ؛ امّا آن‌چه درباره‌اش ايراد شده اين است كه ، در اين صورت لازم مىآيد كه سجده بر زمين هم پرستش زمين باشد و برگشت چنين استدلال به قياس استثنائى « 1 » است ؛ يعنى اگر طواف براى كعبه باشد لازم مىآيد كه سجده بر زمين نيز عبادت بر زمين باشد و اين تالى « 2 » ممنوع و مقدم نيز مثل تالى ممنوع است و وجه ملازمه بين مقدم و تالى همان خضوع است كه در\r\n\r\n\r\n","description":"","footnote":"\r\n( 1 ) . قياس استثنائى ، اصطلاح منطقى است ؛ يعنى استدلالى است كه نتيجه يا نقيض آن‌بالفعل در خود استدلال ذكر شود ، مثل : اگر اين مايع الكل باشد ، قابل احتراق است ، ليكن قابل احتراق نيست ، پس الكل نيست . نتيجهء « پس الكل نيست » خود استدلالى است .\r\n( 2 ) . تالى ، مقدّم ، هر دو اصطلاح منطقى است : تالى ؛ يعنى متأخر در شىء ، چرا كه تالى ازمادّهء « تِلْو » يعنى تأخّر و جملهء جزائيه از شرطيه را تالى مىگويند به جهت تأخر آن از جزء اوّل كه عبارت از شرط باشد كه به آن مقدّم مىگويند .\r\n","page_name":" 152 ","page_number":152},
  {"content":"\r\n\r\nهر دو هست .\r\nولى اين ملازمه ممنوع است ، چرا كه سجده ، خضوع و عبادت بر زمين نيست ؛ زيرا نهادن جَبهه بر خاك ، مصداق سجده است ، نه سجده در برابر خاك . سجده هيئت خاصى از خم شدن و دست‌ها را بر زمين نهادن و جبهه را بر خاك گذاشتن و به عبارت ديگر نهادن هفت عضو بر خاك همه مقوم مفهوم سجده است ، نه سجده در برابر خاك همان‌گونه كه نقدكننده توهم مىكند . بلكه مسجود غير خاك است ، حال آن مسجود ، مسجود حق باشد يا باطل ، همان‌گونه كه در آيات زير مسجود را مشخص مىكند :\r\n« وَ اذ قُلْنا لِلْمَلائكَة اسْجُدوا لِآدَم . . . » « 1 » و نيز از قول حضرت يوسف‌عليه السلام حكايت مىكند : « وَ الّشَمْس وَ القَمر رَأيتَهم لى ساجِدين » « 2 » و « رَفَع ابَويْهِ عَلى العَرش وَ خرّوا لَهُ سُجَّداً » « 3 » .\r\nدر مصباح مىگويد :\r\n« و سَجَدَ الرَّجُل ؛\r\nمرد سجده كرد » به اين معناست :\r\n« وَضَعَ جَبْهَتَهُ بِالارْض ؛\r\nپيشانى خود را بر زمين نهاد » و سجده در پيشگاه خداوند متعال در زبان شريعت عبارت از هيئت مخصوصى است . « 4 »\r\nنقد كننده ، در روايت :\r\n« حَتّى تأتوا خَلْقي هذا وَ تَقرّوا لَهُ بِذُنُوبِكم ثُمَّ تَسْألوا ذلك الْخَلقَ . . . ؛\r\nبه پيش مخلوق من برويد و به گناهان خود در نزد او اعتراف كرده سپس حوايج خود را از اين مخلوق بخواهيد . . . . » ترديد كرده و مىگويد :\r\n\r\n\r\n","description":"","footnote":"\r\n( 1 ) . « آن‌گاه كه به فرشتگان گفتيم كه به آدم سجده كنيد . . . » .\r\n( 2 ) . « آفتاب و ماه را ديدم كه در برابرم سجده مىكنند » .\r\n( 3 ) . « پدر و مادر خود را بر تخت نشاند و سپس همگى بخاطر او به سجده افتادند » .\r\n( 4 ) . مصباح المنير ، ص 266 .\r\n","page_name":" 153 ","page_number":153},
  {"content":"\r\n\r\nآيا روايت از نظر درستى و استوارى در جايگاهى هست كه حاكم بر آيهء قرآن باشد و بعد اين روايت آشكار است كه از اسرائيليات است ؛ زيرا اقرار و اعتراف به گناهان نزد روحانيون و پارسايان مسيحى همواره از آداب و سنّت‌هاى رايج بين آنها بوده و مشاهدهء اين كار را ما در آثار اسلامى نمىبينيم كه كسى در پيش امامى اقرار به گناه كند تا او را ببخشد .\r\nدر پاسخ مىگويم : آن‌چه ايشان در اين باره گفته‌اند به دو موضوع برگشت دارد : نخست اين كه ، درست بودن روايت ثابت نيست دوم ، محتواى روايت شبيه راه و رسم رايج در ميان مسيحيان است .\r\nپيش از آن كه به هر دو ايراد پاسخ گوييم مىگوييم : از فحواى سخن چنين برمىآيد كه در حاكم بودن روايت بر آيه نوع ويژه‌اى از صحّت را در آن معتبر مىدانند تا بر ديگر روايات صحيح برترى داشته باشد . به نظر مىرسد در معناى كلمهء « حكومت » دچار اشتباه شده كه اگر روايتى مىخواهد حاكم شود ، بايد براى صحّت آن مرتبهء فوقى باشد تا بتواند حاكم بشود و به نظر مىرسد غفلت از معناى حكومت است ؛ زيرا حكومت به معناى شرح است - همان‌گونه كه در جاى خود بحث و در گذشته نيز گفته شد - و در روايت شارح ، بيش‌تر از صحّتِ معتبر كه در هر روايتى لازم است ، به چيز ديگرى نياز نيست .\r\nبنابراين ، مىگوييم : سند روايت در كتاب شريف كافى از گروهى : از احمد ، از ابن‌فضّال ، از حكم بن مسكين ، از اسحاق بن عمّار ، از امام جعفر صادق - سلام اللَّه عليه - روايت شده است . مراد از احمد ،\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nاحمد بن محمد بن ابىنصر معروف به بزنطى به قرينهء روايت او از حسن بن على بن فضّال ، كه او خود در مرتبه‌اى بلند و مورد اعتماد قرار دارد و از اصحاب اجماع « 1 » است .\r\nاما حسن بن فضّال كسى است كه نجّاشى از او ستايشى بس بزرگ به عمل آورده است . آرى ، او به فطحى بودن مشهور است ، ليكن علماى علم رجال به برگشت او به مذهب حق ( شيعه اثناعشرى ) تصريح كرده‌اند .\r\nاما حكم بن مسكين ، وى كسى است كه ابن‌ابىعمير و حسن بن محبوب كه هر دو از اصحاب اجماع هستند از او روايت نقل كرده‌اند ، همچنين به جز آنها از بزرگان علما مانند : ابن‌فضّال و محمّد بن الحسن بن ابىالخشاب از او نقل روايت نموده‌اند . نه يك ، بلكه تعدادى از علماى علم رجال گفته‌اند : او زياد روايت نقل كرده و مورد قبول واقع شده است و وحيد بهبهانى در حاشيه مدارك از محقّق نقل كرده كه او ( محقّق ) به درستى رواياتش حكم كرده است بنابراين ، با توجّه به مطالب فوق روايات منقول از او در شمار روايت‌هاى صحيح خواهد بود .\r\nامّا اسحاق بن عمّار موسوم به « اثنان » اوّلى عبارت است از : محدّثى به نام اسحاق بن عمّار بن حيّان كوفى الصيرفى ، و دومى اسحاق بن عمار بن موسى الساباطى .\r\nاوّلى ثقه و داراى آيينى درست است ، همان‌گونه كه نجاشى به اين مطلب تصريح كرده و گفته است : « او از بزرگان اصحاب است و دومى نيز چون او\r\n\r\n\r\n","description":"","footnote":"\r\n( 1 ) . اصحاب اجماع ، افرادى هستند كه اجماع قائم شده در هر روايتى كه از آنان نقل شده صحيح است ؛ يعنى تا اين افراد بررسى مىشود ، ولى بعد از آنان تا معصوم بررسى نمىگردد ( فوائد وحيد ، ص 29 ) .\r\n","page_name":" 155 ","page_number":155},
  {"content":"\r\n\r\nدر شمار راويان ثقه مىباشد . شيخ الطائفه طوسى در كتاب الفهرست از او نام برده و گفته است : اين راوى نيز صاحب اصل است . گرچه فطحى مذهب بوده ، ليكن مورد اعتماد و ثقه مىباشد . علّامه بحرالعلوم معتقد است كه :\r\n« فطحيه در نقل روايات مورد اعتماد ( ثقه ) هستند و به گفتهء آنها مىتوان اعتماد كرد » .\r\nعلماى علم رجال همان‌گونه كه فساد عقايد آنان را نكوهش كرده‌اند ثقه بودنشان را نيز تأييد و تصريح نموده‌اند و آنها از بزرگان فقها مىباشند .\r\nواقعيت دربارهء روايت مورد بحث اين است كه به قرينه حكم بن المسكين ، منظور راوى اوّل ، يعنى اسحاق بن عمار بن حيان الكوفى الصيرفى است ، پس وضع سند مشكلى ندارد و روايت صحيح يا موثّق است .\r\nاما اشكال در دلالت و مفهوم روايت : ما هيچ‌گونه مشكلى در اين روايت نمىبينيم و آن‌چه به عنوان شبهه ذكر كرده‌اند سندى بر آن نيست و پيدا نكردن ايشان دليل بر نبود مىباشد ، نفس اقرار به گناه در جاى جاى دعاهاى وارده از ائمه عليهم السلام زياد است . همين دعايى كه از امام ابىالحسن موسى بن جعفر - صلوات الله عليهما - دربارهء سجدهء شكر وارد شده براى شما كافى است كه :\r\nرَبِّ عَصَيْتُك بِلِساني وَ لَو شِئْتَ لَأخْرَسْتَني . . . ؛\r\nپروردگارا ! من به وسيلهء زبانم گناه مرتكب شدم و اگر تو مىخواستى سوگند به عزّت و شوكتت ، مرا لال مىكردى .\r\nپس چرا دور بدانيم كه خداوند سبحان بعضى از بندگان خود را گرامى و عزيز بدارد و برخى ديگر را امر فرمايد تا به يكى از چنين بندگان مقرّب\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nدرگاهش رو آورند و اقرار و اعتراف در پيش آنها را چون اقرار در پيشگاه مقدّس خودش قبول نمايد و بخشش آن بندهء مقرّب را در حكم بخشايش خويشتن محاسبه فرمايد .\r\n چون چنين خواهى خدا خواهد چنين * حق برآرد آرزوى متّقين \r\nامّا آن‌چه دربارهء عمل روحانيان و دانشمندان مسيحيت به عنوان فضيلت و برترى ذكر كرده‌اند ، در اصلْ عمل آنها چنين نيست ، بلكه از اين جهت كه آنها به اين كار بدون داشتن اجازهء خاص يا رخصت عمومى مبادرت كرده بودند مىباشد مانند آن‌چه در صحيفهء مباركهء سجاديه دربارهء نماز جمعه آمده است كه امام - صلوات اللَّه عليه - مىفرمايد :\r\n« اللّهمَ انَّ هذا المَقام لِخُلفائك و اصْفِيائك قَد ابْتَزُّوها و أنت المقدِّرُ لِذلك . . . ؛\r\nخدايا ! اين جايگاه و رتبت جانشينان و برگزيدگان توست كه به زور گرفته‌اند تويى تقدير كننده بر اين » .\r\nو اين دلالت بر عدم جواز و عدم مشروعيت نماز جمعه نمىكند ، بلكه آنان آن را با نيروى خود از اهل آنها گرفته‌اند ، اين همان است كه مسيحيان انجام مىدهند .\r\nانتقاد كننده حرف خود را چنين توجيه و مىگويد : « پناه جستن و كمك طلبيدن در اين قبيل از دعاها عبارت از اين است كه ، ما از امامان عليهم السلام بخواهيم كه ما را شفاعت نمايند يا به وسيلهء آنان متوسّل به خدا مىشويم كه توسّط آنها و به خاطر آنها ببخشايد و اين عمل جايز و به آن در قرآن تصريح شده است » .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمىگويم : چگونه معناى پناه جستن و كمك خواستن تبديل به درخواست شفاعت گرديده است ؟ زيرا اين از آن جا كه درك معناى طلب شفاعت از «\r\nاستغاثه\r\n؛ پناه خواستن » مثل اين كه پناه‌جو كه مىگويد :\r\nپناهم دهيد ، يا از «\r\nاستنصار\r\n؛ مدد جستن » مثل سخن كسى كه استمداد مىكند و مىگويد «\r\nانصرنى\r\n؛ كمكم كنيد » بر دو صورت مىتواند باشد : اوّل دلالت پناه بردن و مدد خواستن در معنا و مفهوم لغوى عبارت از شفاعت است . دوم ظهور و فهم عرفى ، گرچه معناى لغوى هم آن را يارى نكند .\r\nهر دو به دور از تحقيق است ؛ زيرا اگر كسى به شخص معيّنى كه صاحب قدرت و توان باشد بگويد : اى فلان ! پناهم ده و يارىام كن عرفاً و در اصطلاح از سخن گوينده جز طلب مدد و پناه چيز ديگرى فهميده نمىشود . آرى ، اگر به دليل هراس از گناهان ، برگشت و توبه و يارى خواستن منظور باشد ، در اين صورت در هر دو مورد مىتوان معناى شفاعت از آن استنباط كرد ، بااين حال پناه جستن و كمك طلبيدن از معنا و مفهوم لغوى خود خارج نمىشود ، بلكه منطبق بر شفاعت مىگردد و نه اين كه مفهوم و يارى به معناى شفاعت باشد . پس آن‌چه ايشان ذكر كرده‌اند به نظر مىرسد كه از باب اشتباه مفهوم به مصداق است .\r\nدربارهء گفتهء ما كه : « عبادت و پرستشِ سنگ مثل عبادت خدا مىشود . » اعتراض نموده و مىگويد : « تعبير به عبادت در برابر سنگ يا كعبه يا امام اين گمان و فكر را پيش مىآورد كه آن عبادت و پرستش غير خداست ، ولى مأذون و اجازه داده شده است در حالى كه اين اصولًا عبادت نيست و ما تاكنون اطلاق عبادت را جز به خداوند ، نه به كعبه و نه به امام ، در جايى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nپيدا نمىكنيم . نتيجه آن كه ، بزرگداشت كعبه ، يا امام ، يا پيامبر با دستور خدا جايز است ؛ هم‌چنان‌كه سجده بر زمين جايز مىباشد . بحث در اين است ؛ آيا اين عمل عبادت آنهاست و براى آنها اذن صادر شده ؟ تا چون استثنا از كل آن‌چه دلالت بر حرام بودن عبادت غير خدا باشد قرار گيرد ؟ يا اين كه آن اعمال اطاعت و عبادت خداوند است و كافى مىباشد ؟ و من جواز اطلاق عبادت را جز در جايى كه ارتباط با خداوند پيدا مىكند نمىبينم .\r\nپس عبادت همان‌گونه كه در تعريف آن ، علىرغم اختلاف در تعبيرها ، تصريح شده عبارت است از : كمال و نهايت خضوع و فروتنى در برابر كسى كه انسان آن را خدا قرار داده است . بدين ترتيب ، خضوع و فروتنى در مقابل احدى بدون اعتقاد به خداوندى او اصلًا عبادت نمىباشد » .\r\nپاسخ : حاصل سخن اين است كه بزرگداشت خانهء كعبه ، امام يا پيامبر ، چون سجده بر زمين جايز است . حال آيا اين بزرگداشت عبادت آنها بوده و عبادتى باشد كه اجازه داده شده باشد ، پس در اين صورت مشروعيّت آن حاصل شده و خود دليل است كه : « عبادت جز براى خداوند جايز نيست » تخصيص خورده پس دليل در اين جا مُخصّص است . يا اين كه بزرگداشت عبادت محسوب نمىشود ؛ چرا كه معنا و مفهوم عبادت ، كمال خضوع همراه اعتقاد به الوهيت ( خدا بودن ) است ، در اين صورت ، بزرگداشت كعبه عبادت نخواهد بود ، زيرا از موضوع عبادت خارج شده و اصطلاحاً به آن تخصص مىگويند .\r\nدر اين جا ما درصدد بيان اين نكته نيستيم كه اين دعا ؛ يعنى توسّل و كمك طلبيدن و كافى شمردن عبادت است يا نه و حتى مىگوييم ، اين با\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاستدلال و دليل خارج شد ، بلكه مىگوييم : انتقاد كننده گمان دارد اين كارها ويژهء خداوند است و بس و متوسل شدن به غير خداوند مطلقاً شرك و از دايرهء توحيد الهى بيرون است . ازاين‌رو به آن بزرگوار پاسخ داديم :\r\n« موضوع نهى در توسّل و كمك خواستن در مورد عبادت كسى است كه خداوند به او چنين اذن و اجازه نداده ، يا اذن از طرف غير خداوند و نظاير چنين تعبيرات در قرآن كريم صورت گرفته است .\r\nحال اگر فرض كنيم اذنى وارد شده ، در اين صورت نه تنها موضوع نهى از بين مىرود ، بلكه خضوع و فروتنى حتّى سجده نيز جايز مىشود ؛ زيرا به امر و دستور خداوند عمل انجام شده است و چنين سجده‌اى خضوع در برابر غير خداوند نمىباشد همان‌گونه كه امام صادق - صلوات الله عليه - چنين فرموده است .\r\nامّا اين كه عمل ، عبادت محسوب مىشود يا نه ، موضوع ديگرى است كه ان شاءالله دربارهء آن گفت‌وگو خواهيم كرد . امّا جواب سؤال اين است كه : عبادت و پرستش به معناى خضوع و فروتنى نمىباشد ، همان‌گونه كه استاد علّامه طباطبائى قدس سره در اين‌باره اشاره صريح دارد و مىفرمايد : عبادت خود متعدّى است ، ولى خضوع لازم است و با لام متعدّى مىشود و خضوع لازم به معناى عبوديّت است و نه خود عبوديّت و لازم چگونه مىتواند به معناى خود عبادت باشد ؟ بلكه مأخوذ از ريشهء عبد است و عبد يعنى مملوك انسان است ، يا از هر صاحب عقل و شعور كه خود را در مقام مملوكيّت خدا قرار دهد و به اين دليل است كه عبادت با استكبار و خود بزرگ بينى مغايرت پيدا مىكند و اين است تفسير استاد بزرگوار ما از مفهوم\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nعبادت و در معنا و مفهوم آن - همان‌گونه كه ملاحظه مىفرماييد - چنين نيست كه تنها براى خدا باشد ، بلكه قرار دادن خود انسان يا هر صاحب شعور و عقلى به صورت بنده ، تفاوت نمىكند براى خدا باشد يا غير خدا .\r\nپس نتيجه مىگيريم كه عبادت با شرك جمع مىشود ، ولى با استكبار جمع نمىگردد و به همين معنا نيز صراحت دارد .\r\nشايد چيزى كه موجب شده انتقاد كننده به دخول معناى الوهيت بينديشد اين باشد كه عبادت در عرف عموم مردم ، بدون قرينه و نشانه‌اى مطلق است و فكر انسان را به معناى تألّه ( بندگى و پرستش ) همان‌گونه كه در گفتار خداوند « قل انّما أُمرتُ ان اعبد الله و لا اشرك به » « 1 » نمايان است مىكشاند .\r\nخلاصه ، معناى الوهيّت را ( پرستيده شدن و بندگى ) از كلمه عبادت نمىتوان دريافت كرد ، بلكه اين كلمه در قرآن گاهى به معناى پيروى و طاعت آمده است چنان‌كه در آيهء : « الَمْ اعهَد اليكُمْ يا بَنىآدمَ الّا تَعبدُوا الشَّيطان » « 2 » در اين جا عبادت به معناى اطاعت و پيروى كردن است ؛ يعنى شيطان را پيروى و اطاعت نكنيد . همچنين به معناى تذلّل ، خضوع ، فروتنى و تواضع آمده است « وَ قَومهُما لَنا عابِدونَ » « 3 » اين جا عبادت\r\n\r\n\r\n","description":"","footnote":"\r\n( 1 ) . رعد ( 13 ) آيهء 36 ، « بگو ( اى پيامبر ) كه من به يقين فرمان يافته‌ام تا خدا را بپرستم و بر او انبازى نگيرم » .\r\n( 2 ) . يس ( 36 ) آيهء 60 ، « اى بنىآدم ! آيا ما از شما پيمان نگرفتيم كه شيطان راعبادت نكنيد ؟ » .\r\n( 3 ) . مؤمنون ( 23 ) آيهء 47 ، « در حالىكه قوم آنها ( بنىاسرائيل ) ما را عبادت مىكنند ( و بردگان ما هستند ) » .\r\n","page_name":" 161 ","page_number":161},
  {"content":"\r\n\r\nبه معناى اظهار كوچكى و بندگى است ؛ يعنى بردگان در برابر ما اظهار بندگى و تذلّل مىكنند و از اين جاست كه اصطلاح « الطّريق المَعبَّد » گرفته شده است ؛ يعنى راهى كه در اثر كثرت عبور و مرور هموار و صاف شده است . حال ما نمىتوانيم آن‌چه را ايشان به طور مطلق از معناى عبادت در نظر گرفته است تصديق و تأئيد كنيم و شايد تحقيق بهتر آن باشد كه ببينيم راغب در مفردات چه گفته است .\r\nراغب در معناى عبوديت و عبادت مىگويد : عبوديّت بيان و اظهار تواضع و افتادگى و رام شدن است و معناى عبادت بالاتر از آن است ؛ زيرا عبادت ، نهايت و اوج فروتنى است و سزاوار آن نيست مگر كسى كه نيكى و فضيلت را به حد كمال رساند و آن كس خداوند متعال است و به اين دليل است كه خداوند مىفرمايد : « الّا تَعْبُدوا الّا ايَّاه » « 1 » و در تفسير راغب نيز الوهيت در مفهوم عبادت اخذ نشده جز مفهوم كلّى ؛ يعنى غايت خضوع كه نهايت آن بايد در مقابل كسى باشد كه داراى نهايت كمال باشد . پس پندار نقد كننده در مفهوم عبادت صحيح به نظر نمىرسد . از نظر وجدان ، شك و ترديدى نيست كه طواف به دور چيزى از مصاديق نهايت خضوع است ، پس چنان‌چه كعبه محل طواف كنندگان باشد ، خود اين خضوع در مقابل كعبه است ، ولى چون به امر خداست ، خضوع در برابر خداست ، همچون امر مولى به دست بوسيدن بندهء خدا دست ديگرى را ، ترديدى نيست كه اين كارخضوع است و ازاين‌رو مىبينيم بعضى خود را بالاتر از آن دانسته و خوددارى مىكند ، ولى بالأخره چون به امر مولى است ، اطاعت از مولى\r\n\r\n\r\n","description":"","footnote":"\r\n( 1 ) . يوسف ( 12 ) آيهء 40 ، « كه جز او راعبادت نكنيد ( نپرستيد ) » .\r\n","page_name":" 162 ","page_number":162},
  {"content":"\r\n\r\nمحسوب مىشود . در توسّل هم اگر به اذن خدا باشد ، ديگر شرك نخواهد بود . ملاك رسيدن اذن است .\r\nنقد كننده ، در قبال جوابى كه داده‌ام چنين مىگويد :\r\n« وَ لَو انّهم اذْ ظَلَموا انفُسَهُم جاؤوك فَاسْتَغْفروا اللَّه وَاستَغْفر لَهُم الرَّسُولُ . . . » ؛ « 1 »\r\nو اگر اين مخالفان هنگامى كه به خود ستم مىكردند به نزد تو مىآمدند و از خدا طلب آمرزش مىكردند و پيامبر هم براى آنها استغفار مىكرد . . .\r\nآيه جز براى جواز درخواست آمرزش پيامبر از خدا براى گناهكاران دلالت ديگرى ندارد و اين همان شفاعت است و امّا بر اين كه رسول خدا خود بخشندهء گناهان باشد - آن چنان‌كه ادّعا همين است - دلالتى ندارد و اين معنا ( طلب مغفرت رسول خدا ) با آيهء ديگر كه مىفرمايد : « وَ مَنْ يَغْفِر الذّنُوبَ الّا اللَّه » « 2 » مخالفت و منافاتى ندارد و نيز با فرموده خداوند : « يا ابانا استَغْفِر لَنا ذُنُوبنا » « 3 » .\r\nنتيجه اين كه ؛ طلب دعا و آمرزش از آن بزرگواران ، چه در حال زندگى و چه پس از آن جايز است همان‌گونه كه از هر مؤمنى كه در درگاه خداوندتقرّب و منزلتى دارد جايز مىباشد ، امّا درخواست اين كه خود ببخشد آيات قرآنى اين معنا را اثبات نمىكند .\r\nدر پاسخ مىگوييم : ظاهر مطلب چنين مىنمايد كه انتقاد كننده گرامى\r\n\r\n\r\n","description":"","footnote":"\r\n( 1 ) . نساء ( 4 ) آيهء 64 .\r\n( 2 ) . آل عمران ( 3 ) آيهء 130 ، « چه كسى جز خداوند گناهان را مىبخشد » .\r\n( 3 ) . يوسف ( 12 ) آيهء 97 ، « اى پدر براى گناهان ما از خدا آمرزش بطلب » .\r\n","page_name":" 163 ","page_number":163},
  {"content":"\r\n\r\nامعان نظر و دقّت در آن‌چه ما گفتيم نكرده‌اند ؛ زيرا نگفتيم كه رسول خدا صلى الله عليه و آله و سلم خود بخشنده گناهان است - و هم اكنون درصدد اثبات آن نيستيم - بلكه همان‌گونه كه گفتيم درصدد اثبات اين هستيم كه طلب آمرزش از پيامبر ، نه شرك محسوب مىشود و نه مخالف توحيد و يگانگى ذات احديّت است . دليل آن هم آيهء : « وَ مَنْ يَغْفِرِ الذُّنوب الّا الله » است ، و نيز اين كه بخشش خواستن از پيامبر و قرار دادن او به عنوان واسطه در طلب آمرزش از خداوند ملازم با شرك نيست . همچنين آيه : « وَ لَو انَّهُمْ جاؤوك . . . » دليل ديگرى است . جناب ايشان طلب بخشايش از خداوند را به وسيله پيامبر براى گناهكاران شرك محسوب كرده و به فرمودهء خدا در قرآن كه : « وَ مَنْ يَغْفِرِ الذُّنوب الّا الله » استدلال كرده است و ما پاسخ آن را ، چنان‌كه در متن گذشت داده‌ايم .\r\nما نگفتيم بين دو آيه مخالفت يا منافاتى وجود دارد ، بلكه انتقاد كننده گمان كرده‌اند كه محدود و منحصر بودن بخشايش به خداوند سبحان لازمه‌اش اين است كه ، بخشايش طلبيدن از پيامبر اكرم صلى الله عليه و آله و سلم و واسطه و وسيله قرار دادن او شرك محسوب خواهد شد و در اين بارهء چنين گفته‌اند :\r\nآيهء مورد استناد در طلب بخشايش از پيامبر به معناى واقعى آن - كه طلب مغفرت باشد - نيست ، بلكه خداى متعال با دستور استغفار از رسول مىخواهد او را بزرگ داشته و تعظيم كند و انگيزهء چنين تعبيرى ، نماياندن مقام عظيم نبوى صلى الله عليه و آله و سلم است .\r\nما گفتيم محدود بودن مغفرت و بخشايش و بودن آن در دست قدرت خدا با طلب بخشايش از رسول خدا منافاتى ندارد . امّا اين كه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nرسول اكرم صلى الله عليه و آله و سلم خود آنان را ببخشايد يا نه ؟ گفتيم كه در حال حاضر ما درصدد اثبات آن نمىباشيم ، و اگر همچنين باشد ، باز با اختصاص مغفرت به خدا منافات نخواهد داشت ! زيرا موضوع كاملًا شبيه آن است كه كسى مستقلًا و تماماً مالك چيزى باشد و هيچ مالكيتى براى ديگرى نباشد ، و اين منافات ندارد كه همان ديگرى با اذن آن مالك حقيقى تصرّف كند ؛ زيرا برگشت تصرّف او به مالك حقيقى است .\r\nسپاس خداى را كه پروردگار عالميان است .\r\nبارالها !\r\n- اگر اين كوشش ناچيز از اين پير غلام آستان ملائك پاسبان رضوىعليه السلام مورد قبول ذات مقدّست قرار گيرد ؛\r\n- اگر اين ترجمه چراغى فرا راه گمشده‌اى گردد و در پرتو آن جست‌وجوگرى ، شاهراه حقيقت را بيابد و در نتيجه :\r\n- اگر لبخند سرورى بر لبان مبارك صديقه طاهره عليها السلام بنشيند ؛ مترجم ذخيره‌اى براى دهشت‌سراى قبرش و دستمزدى بس گران نصيبش شده است .\r\nبار خدايا !\r\nبه فرمودهء رسول گرامى است :\r\n« احسِنُوا الظنَّ الى اللّه » « 1 »\r\nچشم اميد و انتظارم به راه است ، تا چه قبول افتد و چه در نظر آيد .\r\n\r\n\r\n","description":"","footnote":"\r\n( 1 ) . « هماره به خداوند گمان نيك داشته باشيد » .\r\n","page_name":" 165 ","page_number":165},
  {"content":"\r\n\r\n\r\nسپاس :\r\nدر پايان مقال بر خود بايسته مىدانم از كمك‌هاى بىدريغ آيةاللّه زاده ، برادرزادهء عزيز و دانشمندم حضرت آقاى حاج سيد محمّد حسينى موسوى سپاس‌گزارى كنم كه اگر يارىشان نبود ، اين كار ديرگاهى مىكشيد و شايد انجام نمىگرفت . از خداوند منّان عاجزانه و ملتمسانه خواستارم كه توفيقات ايشان را در خدمت به اهل بيت عصمت و طهارت عليهم السلام روز به روز بيش‌تر و افزون‌تر نمايد .\r\nانّهُ قَريب مُجيب\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nخلاصهء نامهء استاد\r\nنويسندهء نامه معتقد است : دعا چون از مستحبات است ، از ديدگاهى حايز اهميت نمىباشد و حضور زائر در زيارت‌گاه و اداى سلام يا قرائت آيه‌اى از قرآن كافى و وافى است . طالبان دعا و مناجات بايد دعاهايى را بخوانند كه اسناد صحيح داشته و از پيامبر يا ائمهء اطهار عليهم السلام رسيده باشد .\r\nمانند : دعاى كميل ، صحيفهء سجّاديه و زيارت امين‌الله كه مفاد آنها برگرفته از قرآن و متون‌شان اظهار عجز و بندگى و توحيد خالص است .\r\nدربرابر اين دعاها ، دعاهايى است كه سند ضعيف دارند و منقول از امام معصوم نيستند كه دشمنان از آنها براى ضربه زدن به اسلام استفاده مىكنند .\r\nنگارندهء نامه نمونه‌هايى از اين قبيل دعاها را از كتاب‌هاى قديم و جديد گرد آورده و نوشته است :\r\nبر شيعيان واجب است تا چهرهء راستين اسلام را براساس قرآن و معرّفى ائمه اطهار عليهم السلام و دور از خرافات به جهانيان بشناسانند .\r\nنويسنده همچنين در موضوع واسطه قراردادن پيامبر و ائمه اطهار عليهم السلام به دليل علوّ شأن و مقام آن بزرگواران نزد خداوند ، با استناد به آيات قرآن مىگويد : « براى اين كار در قرآن و سنّت دليلى وجود ندارد ، بلكه دلايلى ، بر خلاف آن هست » . ازاين‌رو ، آياتى از قرآن مطرح نموده و بر اساس برداشت خود آنها را تفسير كرده و توضيح داده است .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nچكيدهء پاسخ نامه\r\nوصول نامهء شما را كه مشحون از آيات قرآنى و شواهدى از سنّت نبوى بود اعلام مىكنم و از تأخير پاسخ پوزش مىطلبم . چون هدف روشن كردن حقيقت است ، انجام كار به عنايت الهى آسان خواهد بود .\r\nدر آغاز مىگويم : هر نوع مباحثه و تنازل ، در صورتى كه دشمن لجوج باشد ، مفيد فايده نيست . مصداق اين سخن احمد امين مصرى و امثال او از نويسندگان هستند . با اينان هر گونه سخن بگوييم باز در اعتراض خود باقى خواهند بود و اگر سكوت هم پيشه كنيم باز ما را رها نخواهند كرد . پس بهتر است با تكيه بر خداى لايزال رهايشان كنيم تا با گفت‌وگوهاى بىثمرشان بازى كنند . و به مآخذ و منابعى چون : كتاب كافى ، توحيد و نهج‌البلاغه ، كه بويى از قرآن و نسيمى از نبوّت دارند استناد نماييم . اگر اين مآخذ نبودند ، اسلام به مستشرقان منسوب مىگرديد و از آنان بايد اخذ مىشد .\r\nپيشواى مذهب ما ( امام صادق‌عليه السلام ) به ما توصيه فرموده : « مايهء زينت مكتب اسلام باشيم و نه موجب سرافكندگى . » با برادران اهل تسنّن حسن سلوك و زندگى مسالمت‌آميز داشته باشيم . معناى اين سخن اين نيست كه به سخنان و آراى آنها كه اغلب ريشه در هواهاى نفسانى دارد ، تمايل و اعتماد كنيم . همهء كوشش ما براى نجات مستضعفان و آنانى است كه اميد خير در آنان مىرود . بنابراين ، هرگز روانيست كه خداى ناكرده براى جلب\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nخشنودى آنها حق را رها كنيم .\r\nمولاى ما اميرمؤمنان - صلوات الله عليه - حقيقت و مفهوم جهاد را گفت‌وگوى علنى و نااميد كردن آنان معرّفى فرمود است و در روايتى از رسول خدا صلى الله عليه و آله و سلم مىخوانيم كه ، دو قبيلهء بنىتيم و بنىعدى اسلام را به قهقرا سوق مىدهند ، پس چه قهقرايى از پيروى اينان از گذشتگانشان بدتر است ؟\r\nآرى ، اشاعره را بنگريد كه فخر رازى ، طبق نقل فيض كاشانى مىگويد :\r\nنصارى به سه خدا ( اقانيم ثلاثه ) ولى اشاعره به نُه قديم اقرار و اعتقاد دارند و چه زشت برگشتى به نياكانشان است . پس اى دانشمند ! از طريق حق به دليل كمى طرفداران و خودنمايى دشمنان نبايد وحشت زده باشيم ، بلكه به اميرالمؤمنين عليه السلام اقتدا كنيم كه مىفرمايد : « اگر من به تنهايى در برابر آنها ( دشمنان ) قرار مىگرفتم و آنها پهنهء كرهء زمين را پركرده بودند ، نه اهميّت مىدادم و نه وحشت مىكردم ؛ زيرا به حقانيّت راه خود يقين دارم » .\r\n\r\nخلاصهء مفهوم شرك\r\nشرك براساس قرآن كريم بر دونوع است : شرك واقعى يا شرك عرضى ؛ و شرك طولى . شرك عرضى مانند عقيدهء مجوسان آتش پرست است كه به يزدان منشأ خيرها و اهريمن منشأ بدىها در عرض هم و مساوى در تمام شئون الوهيّت قائل هستند .\r\nدر شرك طولى ، بدون صدور اذن از جانب الهى در توّجه به سوى او\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nشريك قرار مىدهند . خداوند در قرآن « 1 » با استدلال‌هاى گوناگون با شرك نوع اوّل احتجاج فرموده و پاسخ داده است . در شرك طولى اعتقاد بر يكتايى آفريدگار جهان وجود دارد ، ليكن در اوصاف براى ذات مقدّسش شريك قائل مىشوند ؛ به اين معنا واسطه‌هايى كه به عقيدهء آنها مرتبت و الا نزد خداوند دارند قرار مىدهند در حالى كه براى اين كارشان هيچ اجازه‌اى از جانب خداوند نداشته‌اند و اين كار منجرّ به تراشيدن بت‌ها و پرستش آنها گرديده است . عمل گروه دوم نيز از دو ديدگاه باطل است ؛ زيرا اوّلًا بت‌هاى پرستش شده جماداتى بودند كه مشركان به دست خود مىتراشيدند و اصولًا سود و زيانى نمىتوانستند داشته باشند . در اين باره خداوند در قرآن « 2 » اين گروه را مورد توبيخ قرار داده است .\r\nديدگاه دوم ، كه ديدگاه اصلى و محورى است اين است كه :\r\nبراى پرستش بت‌ها اصولًا اجازه و اذنى از طرف بارى تعالى صادر نشده بود و اگر احياناً صادر مىشد برگشت آن به عبادت خداوند بود .\r\nپيامبران با شرك نوع دوم روبه‌رو بوده‌اند . كتب تاريخ و تفسير دلالت بر اين معنا دارد و مشركان در قرآن دليل پرستش بت‌ها را با استدلال باطل و سست پيروى روش پدرانشان ذكر مىكنند . « 3 » قرآن سخن از امّت حضرت ابراهيم مىگويد كه به بت‌ها آثار الوهيت قايل هستند و زندانيان‌بت‌پرست هم بند حضرت يوسف به پرستش آبا و اجدادشان استدلال مىكنند .\r\n\r\n\r\n","description":"","footnote":"\r\n( 1 ) . نحل ( 16 ) آيهء 51 ؛ انبياء ( 21 ) آيهء 22 ؛ مائده ( 5 ) آيه‌هاى 72 و 75 .\r\n( 2 ) . صافات ( 37 ) آيهء 95 و 96 ؛ شعراء ( 26 ) آيه‌هاى 72 و 73 .\r\n( 3 ) . هود ( 11 ) آيه‌هاى 25 ، 26 و اعراف ( 7 ) آيه‌هاى 70 و 71 و انعام ( 6 ) آيهء 81 .\r\n","page_name":" 170 ","page_number":170},
  {"content":"\r\n\r\nدر زمان پيامبر اسلام نيز طبق شواهد قرآنى ، بت پرستان به آفرينندهء جهان اعتقاد داشته‌اند « 1 » ، ليكن اعتقاد ناخالص و آميخته با شرك بود ازاين‌رو پيامبر آنان را به ترك پرستش بت‌ها دعوت مىفرمود . « 2 » توبيخ مشركان در قرآن نه از جهت توجّه به چيزى كه نه سود و زيان دارد ، بلكه به دليل نداشتن اذن و عدم صدور اجازه مىباشد . اگر فرض كنيم اجازه از جانب خدا داشتند توبيخ نمىشدند ، زيرا عبادت آنان با اجازه و رخصت خداوند بود . در حقيقت مشركان خالق جهان را خداى يگانه مىدانستند و بت‌ها را وسيلهء تقرّب براى نيل به منزلتى در پيش خدا مىشمردند ، نه اين كه آنها را خدا بدانند و عبادتشان كنند و برايشان آثارى قايل باشند .\r\nخلاصه ، مشركان جزيرة العرب معتقد بودند كه آفريننده جهان يكى است و آن اللَّه بىشريك است . جز اين كه آنان آن‌چه را خود تراشيده و ساخته بودند وسيلهء تقرّب خداوند قرار مىدادند و عبادتشان مىكردند در حالى كه پروردگار چنين اجازه و اذنى صادر نفرموده بود .\r\nامّت‌هاى گرفتار دوگانه پرستى به وحدانيت خدا قايل بودند . ليكن دليل توبيخ آنها در محور قائل بودن به آثار خدايى در آن‌چه مىپرستيدندنه خود شرك و به آثار نيز هيچ‌گونه اذنى از طرف خداوند صادر نشده بود و اگر چنين مىشد عبادتشان شرك محسوب نمىشد ؛ زيرا شرك ممنوع در قرآن اعتقاد به اين است كه بت‌ها يا غير آنها كه مورد پرستش\r\n\r\n\r\n","description":"","footnote":"\r\n( 1 ) . عنكبوت ( 29 ) آيه‌هاى 61 و 62 .\r\n( 2 ) . روم ( 30 ) آيهء 35 .\r\n","page_name":" 171 ","page_number":171},
  {"content":"\r\n\r\nقرار مىگيرند ، آثار الوهيت چون خداوند يكتا دارند .\r\n\r\nورود اذن در قرآن\r\nآياتى در قرآن كريم آمده است كه بر اساس آنها استمداد و فرياد خواهى از پيامبران و اوصيا و نيز درخواست رفع گرفتارى در مشكلات از آنها جايز مىباشد . براى نمونه درخواست بنىاسرائيل از حضرت موسىعليه السلام كه دلالت صريح و آشكار بر اين موضوع دارد . « 1 »\r\nقرآن دليل چنين درخواستى را مقام شامخ نبوت الهى و عهد و پيمان او با خدا ذكر مىكند . نكته شايان توجّه در اين جا اين است : اگر سؤال قوم بنىاسرائيل سؤال به جا و درستى نبود يقيناً پيامبر خدا نه فقط وظيفه داشت آنها را متوجّه خطاهايشان بكند و تذكر لازم را بدهد ، بلكه آنان را توبيخ مىكرد و برحذرشان مىداشت . در حالى كه مىبينيم موسىعليه السلام نه تنها ايرادى نگرفته ، بلكه به هيچ وجه سخن از اين كه سؤالشان شرك به خدا مىباشد به ميان نياورده است .\r\nحضرت موسىعليه السلام پيامبرى صاحب كتاب است و براى زدودن شرك و كفر مبعوث شده بود ، ولى مىبينيم به فرياد خواهى مرد اسرائيلى پاسخ مثبت مىدهد و با قدرت و نيروى جسمى كه داشتند به دفاع از او در مقابل مردقبطى مىپردازد و او را از ميان برمى دارد . پس تفكر در آيات مربوطه به ما مىآموزد كه توسّل به غير خدا با اذن خدا شرك نيست ، بلكه مأذون و جايز مىباشد .\r\n\r\n\r\n","description":"","footnote":"\r\n( 1 ) . اعراف ( 7 ) آيهء 34 .\r\n","page_name":" 172 ","page_number":172},
  {"content":"\r\n\r\nدربارهء اين كه خداوند كفايت كارها را مىكند باز طبق آيات قرآن « 1 » مىبينيم كه خداوند متعال آنان را كه دانش قرآن دارند بر ذات مقدّس خود عطف فرموده و به عنوان شاهد و گواه آنها را هم كافى مىشمارد . حال اگر ما ظاهر هر آيه‌اى ديگر را كه مىفرمايد : « خداوند براى محاسبه كارها كافى است » و آياتى از اين قبيل كه به ظاهر دلالت بر انحصار مىنمايد ، در نظر بگيريم ، لازمه‌اش تناقض در گفتار خدا خواهد بود كه از ساحت كلام الهى دور است .\r\nمفاد و متون زيارت‌ها نيز مؤيّد سخن ماست كه پس از شكوه به درگاه الهى سخن از برگزيدگان مخلوقات الهى به ميان مىآيد كه به آنها نيز شكوه و شكايت مىكنيم و دليل آن را كرامت و فضل زيادى مىدانيم كه از جانب خدا بر آنان عطا شده است . پس اين قسمت از زيارت نيز همراه آيات قرآن هر دو به يك اصل و يك مطلب واحد اشاره دارند و آن وجود عهد و پيمان و كرامتى است كه از سوى خداوند به ذوات مقدّس پيامبران و اوصياى آنان بخشيده شده است و به همين دليل ، ما به آنان متوسّل مىشويم و شكايت پيش آنان مىبريم .\r\n\r\nورود اذن در روايات\r\n« سجده به غير خدا جايز نيست . سجده به حضرت آدم‌عليه ال كل الحقوق محفوظه لام سجده به خداوند است ، چون به امر او بوده است » . اين گفتار امام صادق‌عليه السلام در حقيت جواز مشروعيت طواف كعبه كه خود نمازى است مىباشد و بدين ترتيب\r\n\r\n\r\n","description":"","footnote":"\r\n( 1 ) . رعد ( 13 ) آيهء 2 .\r\n","page_name":" 173 ","page_number":173},
  {"content":"\r\n\r\nچرخيدن به دور سنگ به امر خدا شرك نخواهد بود .\r\nامام‌عليه السلام داستان بانويى پرهيزكار را شرح مىدهد كه خداوند متعال شرط قبول توبه و بخشايش خود را منوط به بخشايش آن بانو مىفرمايد . در عين حال در قرآن مىخوانيم « چه كسى جز خداوند گناهان را مىآمرزد » ؟\r\nكه از اين‌گونه روايات فهميده مىشود بخشش كسى كه خداوند چنين اذنى به او داده باشد عين بخشايش الهى است . با همين دلالت و با تواتر معنوى ، چنين حكمى را دربارهء ذوات مقدّسه ائمه معصومين عليهم السلام صادر و استنباط مىكنيم . دربارهء ابليس نيز مىگوييم : رانده شدن او از درگاه نه به خاطر سجده نكردن به آدم بود ، بلكه به دليل سرتافتن از امر خدا بود .\r\nدر قسمتى از دعاى فرج كه مىگوييم : «\r\nيا محمد يا على . . .\r\n» تعارضى با نصّ قرآن ندارد ؛ زيرا آيات قرآنى صراحت دارد كه يارى طلبيدن از كسى كه خداوند با او پيمان نبوّت و يا عقد وصايت بسته دقيقاً خواستن كمك از خداوند است ، نه غير او . اين چنين يارى جستن از كسانى كه رخصت از طرف خدا صادر شده را نمىتوان با عمل مشركان مقايسه كرد . ما نبايد تنها ظاهر آيات را به تنهايى در نظر بگيريم ؛ زيرا در اين صورت موضوع با توسّل به اسباب كه خود خداوند از قدرت در آنها قرار داده مخالف خواهد بود ؛ در نتيجه بايد تمام اسباب ظاهرى را در عالم كنار بگذاريم .\r\nمثلًا كشت و زرع را ترك كنيم ؛ زيرا خداوند مىفرمايد : « ءَانتُم تَزرَعُونَهُ أم نَحنُ الزّارعُون » آرى ، خداوند با افاضه فيض فاعل است و افاضه هر اثر در طول اثر خداوند است ولو به ظاهر هر كار را به كننده نسبت مىدهيم .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nپس قدرتى كه خداوند به ذوات مقدسّه عطا فرموده بيش از قدرت‌هايى است كه با اسباب ظاهرى در عالم هستى وجود دارد و اعمال اين قدرت كه با اذن خود خداست منافاتى با توحيد الهى ندارد . اگر حضرت مسيح بنا به درخواست كسى مرده را زنده مىكند ، يا بيمارى را شفا مىدهد قطعاً شرك نيست ؛ زيرا خود مسيح‌عليه السلام بلافاصله مسئله رخصت و اذن از جانب خدا مطرح مىفرمايد . « 1 » همچنين درخواست از پيامبر و اوصياى ايشان از زيارت‌ها و دعاها در كتب شيعهء اماميه ؛ كمك خواستن و توسّل به ائمه ، به طور تواتر معنوى از خود آنها نه از طريق واسطه‌ها نقل و تأييد شده است . به عنوان مثال ، مىتوان به كتاب عروة الوثقى ، در باب نماز گشايش مهمات كارها ؛ باقيات صالحات محدّث قمى ، يا مفتاح الفلاح و دعاهاى مأثوره از ائمه در آنها مراجعه كرد .\r\nاستاد جملهء «\r\nواياب الخلق اليكم و حسابهم عليكم\r\n. » را ذكر و به تعدادى از آيات قرآن ( آيهء 26 سوره غاشيه و آياتى نظير آن ) اشاره و آنها را معارض جمله در زيارت جامعه مىداند . در حالى كه پاسخ عيناً جواب قبلى است كه اگر اجازه و رخصتى از جانب خدا باشد منافاتى ندارد ؛ زيرا برگشت اختصاص‌ها به سوى ذات مقدّس خداست ولو حساب را ديگرى انجام دهد ، از دايرهء انحصار الهى خارج نخواهد بود ، و نيز چنين است در امر وكالت فرشتگان كه جان‌هاى انسان‌ها را مىستانند ؛ يعنى آيات قرآن بعضى ، بعضى ديگر را تفسير مىكنند و فرشته‌هاى مرگ را نمىتوان شريك در كار خدا شمرد ؛ زيرا وكيل فقط مجرى امر موكّل است و بس و اگر جز\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 49 .\r\n","page_name":" 175 ","page_number":175},
  {"content":"\r\n\r\nاين باشد ، نوعى حيرانى و بىنظمى در اجراى كار احساس مىشود . اگر به عنوان مثال و فرض ، كسى به فرشتهء مرگ بگويد : مرا اندكى مهلت ده و جانم نستان ! آيا درخواست كننده را مىتوانيم مشرك بشماريم ؟\r\nدر حالى كه در روايت آمده و پيامبر اكرم به عزرائيل فرمود : « مرا تا زمانى كه برادرم جبرئيل بيايد مهلت بده » .\r\nاستناد به آيهء 75 سورهء نحل دربارهء اين كه فرشته بنده‌اى است كه قدرت هيچ كارى ندارد صحيح است ولى در صورتى است كه براى انجام كار موكّل فرمانى نداشته باشد و الّا وكيل و بنده ( غلام ) دو كلمهء مترادف هم نيستند . اگر اذن بارى تعالى را از مسئله حذف كنيم ، اصولًا قياس در اين باره بىمورد است . دليل اين متون دعاى صباح امير مؤمنان‌عليه السلام و دعاى افتتاح است .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nفهرست آيات\r\nءَانتُم تَزرَعُونَهُ أم نَحنُ الزّارعُون 174\r\n. . . أَتُجادِلُونَنِى فِى أَسْماءٍ سَمَّيْتُمُوها أَنْتُمْ وَآباؤُكُمْ ما نَزَّلَ اللَّهُ بِها مِنْ سُلْطانٍ . . . 62\r\nأَتَعْبُدُونَ ما تَنْحِتُونَ ، وَاللَّهُ خَلَقَكُمْ وَما تَعْمَلُونَ 58\r\nادْعُ بِعَهْدِهِ عِنْدَكَ وَ هُوَ الّنبوَّة أَو بِالّذى عَهِدَ إليك . . . 125\r\nادْعُ لَنا رَبّك 105 ، 125 ، 126\r\nإِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الأَدْبارَ 111\r\nاذْ تَقُولُ لِلْمؤمنينَ الَنْ يكَفيكُمْ أن يَمُدَّكُم رَبُّكُم بِثَلاثةِ آلافٍ مِنَ الملئكة مُنْزَلينَ . . . 145\r\nارْجِعْ الَيهم فَلَنَأتينَّهُم بِجُنُودٍ لا قِبَلَ لَهُمْ بِها وَ لَنَخْرُجَنّهُمْ مِنْها اذِّلَةً وَ هُمْ صاغِرون 137\r\nأَفَرَأَيْتُمْ ما تَحْرُثُونَ ، أَ أَنْتُمْ تَزْرَعُونَهُ أَمْ نَحْنُ الزّارِعُونَ 88\r\nالّا تَعْبُدوا الّا ايَّاه 162\r\nالا لِلَّهِ الدّين الخالص 60\r\nاللَّهُ يَتَوفّى الأَنْفُسَ حِينَ مُوتِها 37 ، 96 ، 95\r\nالَمْ اعهَد اليكُمْ يا بَنىآدمَ الّا تَعبدُوا الشَّيطان 161\r\nأَلَيْسَ اللَّهُ بِكافٍ عَبْدَهُ 41 ، 70 ، 75\r\nأَمْ أَنْزَلْنا عَلَيْهِمْ سُلْطاناً فَهُوَ يَتَكَلَّمُ بِما كانُوا بِهِ يُشْرِكُونَ 64\r\nامَّن يُجيبُ المُضْطَرَّ اذا دَعاه . . . 129\r\nامَّنْ يُجيب المُضْطَرّ اذا دَعاهُ وَ يَكشِفُ الّسوُء . . . 69 ، 126\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nأَمْواتٌ غَيْرُ أَحْياءٍ وَما يَشْعُرُونَ أَيّانَ يُبْعَثُونَ 59\r\nإِنَّ إلينا إِيابَهُم ثُمَّ إنَّ عَلَينا حِسابَهُمْ 21 ، 26 ، 42 ، 93\r\nانْ تَنازَعْتُمْ فى شَىء فُردّوُهُ الى اللّه وَ رَسُولِه 12\r\nانَّ حِسابُهُم الّا عَلى ربّى 93\r\nإِنْ حِسابُهُمْ إِلّا عَلى رَبِّى لَوْ تَشْعُرُونَ 42\r\nإِنَّكَ مَيِّتٌ وَ إِنَّهُمْ مَيِّتُونَ 38\r\nانَّما أَشْكوبَثّي و حُزْني إلى اللَّه 80 ، 115\r\nأَنّى أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ 110\r\nأَنّى قَدْ جِئْتُكُمْ بِآيَةٍ مِنْ رَبِّكُمْ أَنّى أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ . . . 90\r\nانّى مَعَكُمْ 111\r\nايّاكَ نَسْتَعين 130 ، 133 ، 144\r\nايّاك نعبُد 131\r\nأَلَيْسَ اللَّهُ بكافٍ عبده 22\r\nبِغير سلطان اتاهُم 55\r\nبِما عَهدَ عِنْدَك 74 ، 126 ، 126\r\nتاللَّه انْ كنَّا لَفى ضَلالٍ مُبين اذ نُسوِّيكم بِرَبِّ الْعالمين 99\r\nتَاللَّهِ إِنْ كُنّا لَفِى ضَلالٍ مُبِينٍ ، إِذ نُسَوِّيكُمْ بِرَبِّ العالَمِينَ 38\r\nذَرْهُمْ يَأْكُلُوا و يَتَمَتَّعُوا وَ يُلْهِهِمُ الأَمَلُ فَسَوْفَ يَعْلَمُونَ 52\r\nرَبِّهِ إِنَّهُ لا يُفْلِحُ الْكافِرُونَ 42\r\nرَفَع ابَويْهِ عَلى العَرش وَ خرّوا لَهُ سُجَّداً 153\r\nسَوفَ استَغْفِرلَكُمْ 104\r\nسَيَقولُ الّذينَ اشْركُوا لَوشاءاللَّه ما اشْركنا و لا آباؤنا وَ لاحَرَّمْنا مِنْ شىء كذلِك . . . 140\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nعَبْداً مَمْلُوكاً لا يَقْدِرُ عَلى شَىءٍ 98\r\nعَلَينا الحِساب 93\r\nفَأَصْبَحَ فِى المَدِينَةِ خائِفاً يَتَرَقَّبُ فَإِذا الَّذِى اسْتَنْصَرَهُ بِالأَمْسِ يَسْتَصْرِخُهُ قالَ لَهُ . . . 78\r\nفَانّما حِسابُهُ عِندَ ربّه 93\r\nفَإنَّه لِلأوّابينَ غَفُوراً 44\r\nفَلِلَّهِ الحُجّةُ البالِغة 142\r\nفَلَمْ تَقْتُلُوهُمْ 35 ، 112\r\nفَلَمْ تَقْتُلُوهُمْ وَلكِنَّ اللَّهَ قَتَلَهُمْ 34 ، 112\r\nفَمَنْ يَنْصُرُنِى مِنَ اللَّهِ إِنْ عَصَيْتُهُ 41\r\nقالُوا اجِئتنا لِنَعْبُدَ اللَّه وَحْدَهُ وَ نَذَرَ ما كَانَ يَعْبُد آباءُنا 62\r\nقُلِ اللَّهُ ثُمَّ ذَرْهُمْ فِى خَوْضِهِمْ يَلْعَبُونَ 50\r\nقل انّما أُمرتُ ان اعبد الله و لا اشرك به 161\r\n. . . قُلْ كَفى بِاللَّهِ شَهِيداً بَيْنِى وَبَيْنَكُمْ وَمَنْ عِنْدَهُ عِلْمُ الكِتابِ 79\r\nقُلْ كفى باللَّه شَهيداً بَينى و بينَكُمْ وَ مَنْ عِنْدَهُ عِلْمٌ الكتاب 149\r\nقُلْ هَلْ عِنْدَكُمْ مِنْ عِلْمٍ فَتُخْرجُوهُ لنا 142\r\nقُلْ يا أَهْلَ الكِتابِ لا تَغْلُوا فِى دِينِكُمْ غَيْرَ الحَقِّ وَلا تَتَّبِعُوا أَهْواءَ قَوْمٍ . . . 43 ، 105\r\nقُلْ يَتَوَفّاكُمْ مَلَكُ المَوْتِ الَّذِى وُكِّلَ بِكُمْ ثُمَّ إِلى رَبِّكُمْ تُرْجَعُونَ 95 ، 36 ، 95\r\nكَشَفْتَ عَنَّا الرِّجز 125\r\nكَفى بِاللَّهِ حَسيباً 79 ، 148 ، 149 ، 149\r\nكَلّا بَلْ رانَ عَلى قُلُوبِهِمْ ما كانُوا يَكْسِبُونَ 48\r\nلَئن كَشَفْتَ عنَّا الضُّر 128\r\nلا تَتَّخِذُوا إِلهَيْنِ اثْنَيْنِ 56\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nلاضَرَر وَ لاضِرارَ ؛ در اسلام ضرر ديدن و ضرر رساندن نيست با دلائل 68\r\nلايَقْدِرُ عَلى شَئٍ 98\r\nلَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ 108\r\nلَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَما مِنْ إِلهٍ إِلّا إِلهٌ واحِدٌ 56\r\nلَقَدْ كَفَرَ الّذين قالُوا انَّ اللَّه هُوَ المسيح 107\r\nلَوْ كانَ فِيهِما آلِهَةٌ إِلّا اللَّه‌ُلَفَسَدَتا 56\r\nما المَسِيحُ ابْنُ مَرْيَمَ إِلّا رَسُولٌ قَدْ خَلَتْ مِنْ قَبْلِهِ الرُّسُلُ وَأُمُّهُ صِدِّيقَةٌ . . . 57\r\nما عَليكَ مِنْ حِسابِهمْ مِنْ شىء 43 ، 93\r\nما قَطَعْتُم مِنْ لينَةٍ او تَرَكْتُمُوها قائمةً عَلى اصولِها فَبِأذن اللّه 145\r\nما نَعبدُهُمْ الّا ليُقَرِّبونا الىَ اللَّه زُلْفى 139\r\nمِن دُون اللَّه 55\r\nمِنْ دُونِ اللَّه أو مِنْ بَعْدِه 93\r\nنحن نزّلنا الذّكر و انّا لَه لحافظون 12\r\nوَأتُوا البُيوتَ مِنْ ابْوابِها 110\r\nوَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالآخِرَةِ وَ إِذا ذُكِرَ الَّذِينَ . . . 41\r\nوَ إذا مَرِضْتُ فَهُوَ يَشفينِ 75\r\nوَ اذ قُلْنا لِلْمَلائكَة اسْجُدوا لِآدَم . . . 153\r\nوَأَعِدُّوا لَهُمْ ما اسْتَطَعْتُمْ مِنْ قُوَّةٍ وَمِنْ رِباطِ الخَيْلِ . . . 71\r\nوَ الّشَمْس وَ القَمر رَأيتَهم لى ساجِدين 153\r\nو إِنْ ما نُرِيَنَّكَ بَعْضَ الَّذِى نَعِدُهُمْ أَوْ نَتَوَفَّيَنَّكَ فَإِنَّما عَلَيْكَ البَلاغُ وَعَلَيْنا الحِسابُ 42 وَ انْ يَخْذُلكُمْ فَمَنْ ذَا الّذى يَنْصُركُمْ مِنْ بَعْدِهِ . . . 69 ، 40\r\nوَ انْ يَمْسَسْك اللَّهُ بِضُرٍّ فَلا كاشِفَ لَهُ الّا هُو . . . 69 ، 76\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nو ايّاك نستعين 131\r\n. . . و أتُوا البُيوتَ مِن ابوابِها . . . . 81\r\nوَ تَعاوَنوا عَلَى البِرّ وَ التّقوى 130\r\nوَدَخَلَ المَدِينَةَ عَلى حِينِ غَفْلَةٍ مِنْ أَهْلِها فَوَجَدَ فِيها رَجُلَيْنِ يَقْتَتِلانِ هذا . . . 76\r\nوَ قَومهُما لَنا عابِدونَ 161\r\nوَكَفى بِاللَّهِ حَسِيباً 41 ، 43 ، 93\r\nوَ كفى بِنا حاسِبين 21\r\nوُكِّلَ بِكُمْ 95\r\nوَكَيْفَ أَخافُ ما أَشْرَكْتُمْ وَلا تَخافُونَ أَ نَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ . . . 62\r\nوَلَئِنْ سَأَلْتَهُمْ مَنْ خَلَقَ السَّمواتِ وَالأَرْضَ وَسَخَّرَ الشَّمْسَ وَالقَمَرَ . . . 63\r\nوَلَئِنْ سَأَلْتَهُمْ مَنْ نَزَّلَ مِنَ السَّماءِ ماءً فَأَحْيا بِهِ الأَرْضَ مِنْ بَعْدِ مَوْتِها . . . 64\r\nوَلَقَدْ أَرْسَلْنا نُوحاً إِلى قَوْمِهِ إِنِّى لَكُمْ نَذِيرٌ مُبِينٌ ، أَنْ لاتَعْبُدُوا إِلّا اللَّهَ . . . 61\r\nوَلكنّ اللَّه رَمى 36\r\nوَلَمّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّك بِما عَهِدَ عِنْدَك عَنّا . . . 73\r\nوَ لَمْ تكن لَهُ فئةٌ يَنْصُرونَهُ مِنْ دون اللَّه 41\r\nوَلَنْ تَرْضى عَنْكَ اليَهُودُ وَلَا النَّصارى حَتّى تَتَّبِعَ مِلَّتَهُمْ 51\r\nوَلَوْ أَنَّهُمْ إِذ ظَلَمُوا أَنْفُسَهُمْ جاءُوكَ فَاسْتَغْفَرُوا اللَّهَ وَاسْتَغْفَرَ لَهُمُ . . . 39 ، 103 ، 163\r\nوَ لَو انَّهُمْ جاؤوك . . . 164\r\nوَما آتاكُمُ الرَّسُولُ فَخُذُوهُ وَما نَهاكُمْ عَنْهُ فَانْتَهُوا . . . 71\r\nوَ ما النّصرُ الّا مِنْ عِنْدِاللَّه 115 ، 130\r\nوَ مَا النَصْرُ الّا مِنْ عِنْداللَّهِ العَزيزِ الحَكيم 26 ، 41 ، 70 ، 75\r\nوَ ما انْتَ رَمَيْتَ وَلكن اللَّه رمى 112\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nوَ ما جَعَلْنا الرّويا الّتى أَريناك 120\r\nو ما جَعَلَهُ اللَّه الّا بُشرى لَكُمْ و لِتَطْمَئنّ قُلُوبُكُم بِهِ و مَا النّصْرُ الّا مِنْ عِنْداللَّه . . . 145\r\nوَما رَمَيْتَ إِذ رَمَيْتَ وَلكِنَّ اللَّهَ رَمى 34 ، 112\r\nوَ ما رَمَيْتَ انْت يا مُحَمَّد إذ رَمَيْتَ 35\r\nوَما كانَ لَهُمْ مِنْ أَوْلِياءَ يَنْصُرُونَهُمْ مِنْ دُونِ اللَّهِ 40 ، 69 ، 87\r\nوَما يَسْتَوِى الأَحْياءُ وَلَا الأَمْواتُ 39\r\nوَمَنْ يَدْعُ مَعَ اللَّهِ إِلهاً آخَرَ لابُرْهانَ لَهُ بِهِ فَإِنَّما حِسابُهُ عِنْدَ 42\r\nوَ مَنْ يَغْفِرُ الذُّنوبَ الّا اللَّه 85 ، 104 ، 163 ، 164 ، 164\r\nوَ نُخَوّفَهُم فَما يزيدهم الّا طُغْياناً كبيراً 121\r\nوَيا قَوْمِ مَنْ يَنْصُرُنِى مِنَ اللَّهِ إِنْ طَرَدْتُهُمْ 41\r\nهَلْ يَسْمَعُونَكُمْ إِذ تَدْعُونَ ، أَوْ يَنْفَعُونَكُمْ أَوْ يَضُرُّونَ 58\r\nيا ابانا استَغْفِر لَنا ذُنُوبنا 163\r\nيا ابانا اسْتَغْفِرلَنا ذُنُوبَنا انَّا كُنَّا خاطئين 104\r\nيا أَهْلَ الكِتابِ لا تَغْلُوا فِى دِينِكُمْ وَلا تَقُولُوا عَلَى اللَّهِ إِلّا الحَقَّ . . . 44 ، 106\r\nيا أَيُّها الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الأَدْبارَ ، وَمَنْ يُوَلِّهِمْ . . . 35\r\nيا ايّها الملاءُ ايّكم يَأتينى بِعَرشِها قبلَ انْ يَأتونى مُسْلِمينَ ، قالَ عِفْرِيتٌ مِنَ الْجِن . . . 137\r\nيا صاحِبَىِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الواحِدُ القَهّارُ ، ما تَعْبُدُونَ . . . 63\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nفهرست روايات\r\nاحْسِنوا الظّنَّ إِلى اللَّه 27 ، 165\r\nاكفياني وَ انصراني 91\r\nالّذين اخْتَرتَهُم لِنَفْسِكَ وَ خَصَّصْتَهم بِمَعْرِفَتك وَ ألْبَسْتَهُم ثوبَ نُورك . . . 101\r\nالشّجرة المَلعونة في القرآن 120 ، 121\r\nالصّادعْ بِالحِّقَ مُجاهِدٌ 51\r\nالطّوافُ فِي البَيتِ صَلاةٌ 84\r\nالْغَوثْ الْغَوثْ 105\r\nاللّهمَ انَّ هذا المَقام لِخُلفائك و اصْفِيائك قَد ابْتَزُّوها و أنت المقدِّرُ لِذلك . . . 157\r\nاللَّهمّ إنّي اسئَلكَ وَ أتَوجَّهُ إليكَ بنبيكَ محمّد نَبيّ الرّحْمَة يا مُحَمَّد إنّي أتوجّهُ بِكَ . . . 14\r\nالّلهم إنّي أصْبَحْتُ وَ أمْسَيْتُ لامَلجأ وَ لامنجى غَيْرَ مَنْ توّسَلتُ بِهِم إلَيهِم . . . 115\r\nإلهي وَفِّقني لِما تُحِبُّ وَ تَرضى 27\r\nانْ افْتَخَرْتُمْ لِقَتْلِهِم فَأَنْتُمْ لَمْ تَقتلُوهُمْ وَلكِنّ اللَّه قَتَلَهُمْ 35\r\nإنّ الّله تبارك و تعالى قد جعل في اسمه بركة فما الظّنّ بمسمّاه 17\r\nاو ذا مَقدرةٍ روحيّة . . . 129\r\nإِيابُ الخَلْقِ إِلَيْكُمْ 42\r\nأَشْهَدُ أَنَّ مُحمّداً عَبْدُه وَ رَسوُلهُ 38\r\n. . . أفيعقل أن يكون فيه ما أشرك مَأثوراً عن الصّحابة و التابعين عن وضع تلك . . . 18\r\nأمّا ما كانَ في حياته الدّنيا فهو مشهور مستفيضٌ بَلْ متواتر امتلَأَت بهِ كتب . . . 17\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nثُمَّ تَسأَلوا انْ يَغْفِرَ لَكُمْ 85\r\nثُمّ هَل هذا إِلّا تَكْفير . . . 122\r\nحَتّى تأتوا خَلْقي هذا وَ تَقرّوا لَهُ بِذُنُوبِكم ثُمَّ تَسْألوا ذلك الْخَلقَ . . . 153\r\nرَبِّ عَصَيْتُك بِلِساني وَ لَو شِئْتَ لَأخْرَسْتَني . . . 156\r\nفَانتم لَم تَقتُلُوهُم وَ لكن اللّهَ قَتَلَهُم 112\r\nفَانَّهُ لايَغْفِرُ الذّنوُبَ إلّاانْتَ 85\r\nكَلمةُ حَقٍ يُراد بَها الباطِل 18\r\nلا الهَ الّا اللَّه محمّداً رسول اللَّه 13\r\nلِانّ أثره . . . 113\r\nلَيسَ لي وَراءَ اللَّه وَ وَرائَكم يا سادتي مُنْتَهى . . . 115\r\nوالشّجرة المَلْعونة في 120\r\nوَ إِليك يا رَبِّ المُشتكى في عظيمِ المُهمَّاتِ بِخَيرَتِكَ مِن خَلقِك وَ ذلك . . . 80\r\nوَ إيابُ الخَلْقِ إليكُمْ و حِسابُهُم عَلَيكُمْ 21 ، 93 ، 175\r\nوَضَعَ جَبْهَتَهُ بِالارْض 153\r\nولكنّ اللَّه رَمى 113\r\nوَ ما رَمَيْتَ انْت يا مُحَمَّد إذ رَمَيْتَ 35\r\nيا مُحمّد يا رَسول اللَّه أشْكُو إلَى اللَّه وَ إلى أهْلِ بيتك الراشدين حاجَتي . . . 115\r\nيا محمد يا على . . . 174\r\nيا مُحَّمَد يا عَليّ اكفِياني وَ انصُراني 40\r\nيا مُحمّدُ يا عَلي و يا عَلي يا محمّدُ وَانصراني فَإِنّكُما ناصِران 25 ، 115\r\nيا محمّدُ ، يا عَليّ ، يا عَليّ يا محمّدَ ، اكفياني فإنّكُما كافيان 86\r\nيا مَولاتي يا فاطِمة أغيثيني . . . 115\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nملخص\r\nيعد الشرك عقيدة وسلوكا سيئين ويدعو إلى غضب الله سبحانه واستنادا إلى آيات قرآنية متعددة فإن الله لن يغفر لمشرك ، فعلى اهل الايمان أن لايقربوا حدود الشرك ويتبرؤوا مما يشوبه الشرك من الأعمال وقد اعتبر البعض و من منطق عدم وعيهم أن التوسل بأولياء الله واتخاذ الوسيلة إلى الله شرك ايضا ، فينبغي الابتعاد عنهما . إذا فما هي حقيقة الشرك ؟ و ما هي المعايير فيه .\r\nالكتاب هذا يتكلف بالبحث والنقاش حقيقة الشرك وهو في الحقيقة ينطوي على رسائل متبادلة بين آية الله السيد عزالدين الزنجاني و احد الأساتذه الجامعيين و ذلك ما أضفى عليه صياغة جذابة و رائقة و يستوض مواضيع كلامية و اعتقادية بقلم سلس و معمق في الآن نفسه .\r\nالناشر\r\nمؤسسه بوستان كتاب\r\nمركز الطباعة والنشر التابع لمكتب الاعلام الاسلامي\r\nالناشر الأفضل على المستوى الوطني\r\nعنوان المكتب المركزي : إيران ، قم ، أول شارع شهداء ، ص ب : 917\r\nالهاتف : 982517742155 + ، الفاكس : 982517742154 + ، التوزيع : 982517743426 +\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nمعيار الشرك في القرآن\r\nآية الله السيد عزالدين الحسيني الزنجاني\r\nترجمة : السيد ابوالفضائل المجتهدي\r\nمؤسسة بوستان كتاب\r\n1388 / 1430\r\n\r\n","description":"","footnote":"","page_name":" 186 ","page_number":186},
  {"content":"\r\n . \r\n","description":"","footnote":"","page_name":" 187 ","page_number":187},
  {"content":"\r\n . \r\n\r\n","description":"","footnote":"","page_name":" 188 ","page_number":188}
  ]