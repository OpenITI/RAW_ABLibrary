[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nفضائل ومصائب\r\nحضرت زهرا عليها السلام\r\n( چاپ دوم )\r\nحضرت آيت الله العظمى\r\nسيد محمدصادق روحانى ( مدظله العالى )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nروحانى ، محمدصادق ، 1305 -\r\nفضائل و مصائب حضرت زهرا عليها السلام / از مجموعه\r\nاستفتائات حضرت آيت الله العظمى سيدمحمد صادق روحانى ( دام ظله ) - قم ؛\r\nمهر امير المؤمنين عليه السلام ، 1391 120 ص .\r\n15000 isbn : 978 - 964 - 159 - 081 - 1\r\nفهرست نويسى براساس اطلاعات فيپا .\r\nكتابنامه به صورت زيرنويس .\r\n1 . فاطمه زهرا ( س ) ، 13 ؟ قبل از هجرت - 11 ق . -\r\nمصائب - پرسشها و پاسخها . الف . عنوان .\r\n6 ف 9 ر / 272 / bp\r\n973 / 297\r\nانتشارات مهر اميرالمؤمنين\r\nنام كتاب : فضائل ومصائب حضرت زهرا عليها السلام\r\nمؤلف : حضرت آيت الله العظمى سيدمحمدصادق روحانى ( دام ظله )\r\nناشر : مهراميرالمؤمنين عليه السلام\r\nنوبت چاپ : سوم ، 1391\r\nچاپخانه : شريعت\r\nشمارگان : 3000 جلد\r\nقيمت : 2500 تومان\r\nشابك : 1 - 081 - 159 - 964 - 978\r\nمركز پخش : قم\r\nخيابان صفائيه - كوچه 28 - پلاك 149\r\nتلفن : 7746546 تلفكس : 783853 همراه 09122752029\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبخش اول : پرسش‌ها و پاسخ‌هاپيرامون فضيلت‌هاى حضرت فاطمه ( عليها السلام )\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n1 . تفسير روايت « لَوْلاكَ لَمَا خَلَقْتُ الْأَفْلاكَ » چيست ؟\r\nس . تفسير اين حديث شريف چيست كه مىفرمايد :\r\n« ي - ا أَحْمَدُ ! لَوْلاكَ لَما خَلَقْتُ الْأَفْلاكَ ، وَ لَوْلا عَلِىٌّ لَما خَلَقْتُكَ ، وَ لَوْلا فاطِمَةُ لَما خَلَقْتُكُما » ؛ « 1 »\r\nهان اى احمد ! اگر تو نبودى ، جهان را نمىآفريدم و اگر على نبود ، تو را ، و اگر فاطمه نبود ، من شما دو نفر را نمىآفريدم .\r\nج : باسمه جلت اسمائه\r\n« أللّهُمَّ صَلِّ عَلى فاطِمَة وَ أَبِيْها وَ بَعْلِها وَ بَنِيْها وَ السِّرِ الْمُسْتِوْدِعِ فِيْها » ؛ « 2 »\r\nمن در سخنان همه علماى شيعه و بسيارى از\r\n\r\n\r\n","description":"","footnote":"\r\n( 1 ) - الجنّة العاصمة ، ص 149 با اندك تفاوت در واژه‌ها ؛ ضياء العالمين ، ص 187 وكشف اللئالى عن جابر بسند وثيق وفى ذيله ثم قال جابر هذا من الاسرار التى امرنا رسول‌الله ( صلى الله عليه وآله ) بكتمانه الا عن اهله ؟ وملتقى البحرين ، ص 14 ، ومجمع البحرين .\r\n( 2 ) - بار خدايا ! درود بفرست بر فاطمه و پدر او ، و بر همسرش و دو فرزند او ، و بر راز به‌امانت سپرده شده در وجود نازنين او .\r\n","page_name":" 11 ","page_number":11},
  {"content":"\r\n\r\nدانشمندان أهل‌سنّت و جماعت بسيار پژوهش نمودم و دريافتم كه سرمايه و موادّ اصلى دنياى وجود ظاهرى صدّيقه طاهره حضرت فاطمه زهرا ( عليها السلام ) از موادّ اين جهان خاكى و فناپذير نيست ، بلكه بخش مادى و ظاهرى آن وجود گرانمايه ، از بهشت پرطراوت و زيباى خدا و از بلندترين درختان و برترين ميوه‌هاى آن است .\r\nامّا روح ارجمند آن بانوى بزرگ نيز كه از سوى خداوند حكيم متناسب و هماهنگ با اين جسم مبارك برگزيده شده ، از رازها و اسرار الهى است كه ما حقيقت آن را درنمىيابيم و نمىشناسيم . تنها چيزى كه ما در اين مورد درمىيابيم ، همان چيزى است كه بهوسيله روايات ، رسيده و بيانگر آن است كه روح تابناك حضرت فاطمه ( عليها السلام ) از فروغ عظمت و شكوه خدا آفريده شده است .\r\nچنين مفهوم و سخنى را برخى از كتاب‌هاى روايى از جمله كتاب « معانى الْأخبار صدوق » از امام صادق و او نيز از نياى گرانقدرش سالار پيامبران خدا آورده است كه فرمود :\r\n« خُلِقَ نِورُ فاطِمَة قَبْلَ أنْ يُخْلقَ الْأرْضُ وَ السَّماءُ . . . » ؛ « 1 »\r\nنور وجود فاطمه پيش از آفرينش آسمان و زمين آفريده شد !\r\nبرخى از مردم پرسيدند : اى پيامبر خدا ! آيا گوهر وجود فاطمه ( عليها السلام ) از انسانها نيست ؟\r\n\r\n\r\n","description":"","footnote":"\r\n( 1 ) - صدوق ، معانى الْأخبار ، ص 396 .\r\n","page_name":" 12 ","page_number":12},
  {"content":"\r\n\r\nپيامبر ( صلى الله عليه وآله ) فرمود : فاطمه حوريه‌اى است در سيماى انسان ، و خدا او را پيش از آفرينش آدم و عالم و ديگر ارواح انسانها . . . از فروغ تابناك خود آفريد .\r\n« فاطِمَةُ حَوْراءٌ إنْسِيّة خَلَقَهَااللهُ عزَّ وَ جَلَّ مِن نُورِهِ قَبْلَ أنْ يُخْلَقَ آدَم . . . » . « 1 »\r\nبا اين بيان ، با نگرش به محتواى اين حديث شريف قدسى كه در بسيارى از مجموعه‌هاى روايى آمده است ، اين معمّا حل مىشود كه :\r\n« لَوْلاكَ لَمَا خَلَقْتُ الْأَفْلاكَ ، وَ لَوْلا عَلِىٌّ لَما خَلَقْتُكَ ، وَ لَوْلا فاطِمَةُ لَما خَلَقْتُكُما » ؛\r\nاگر تو نبودى ، جهان را نمىآفريدم و اگر على نبود ، تو را ، و اگر فاطمه نبود ، شما را پديد نمىآوردم ، يعنى چه ؟\r\nو نيز روشن مىگردد كه چرا در روز رستاخيز به هنگام ورود فاطمه ( عليها السلام ) به بهشت پرطراوت و زيباى خدا ، پيامبران از آدم گرفته تا ديگران به زيارت او مىشتابند ، و حتى سالار پيامبران خدا حضرت محمّد ( صلى الله عليه وآله ) به ديدار دخت فرزانه خويش مىرود .\r\nو نيز روشن مىشود كه چرا پيامبر ( صلى الله عليه وآله ) پس از برانگيخته شدن مردم و پايان حسابرسى از آنان ، نخستين كسى است كه به سوى بهشت خدا مىرود و تنها يك گروه از او پيشى مىگيرد كه آن گروه ارجمند نيز گروه فاطمه ( عليها السلام ) است .\r\n\r\n\r\n","description":"","footnote":"\r\n( 1 ) - صدوق ، معانى الأخبار ، ص 396 .\r\n","page_name":" 13 ","page_number":13},
  {"content":"\r\n\r\n\r\n2 . مشكل فلسفى در روايت « وَلَوْلا فاطِمَةُ لَما خَلَقْتُكُما »\r\nس . در كتاب « عوالم فاطمة الزّهراء ( عليها السلام ) » به نقل از كتاب « مجمع النّورين » فاضل مرندى و نيز از كتاب « ضياء العالمين » علّامه نباطى فتونى نياى بزرگ‌تر مرحوم صاحب جواهر از طرف مادر ، حديث شريف\r\n« لَوْلاكَ لَمَا خَلَقْتُ الْأَفْلاكَ »\r\nبه اين صورت آمده است :\r\n« لَوْلاكَ لَمَا خَلَقْتُ الْأَفْلاكَ ، وَ لَوْلا عَلِىٌّ لَما خَلَقْتُكَ ، وَ لَوْلا فاطِمَةُ لَما خَلَقْتُكُما »\r\n؛ اگر تو نبودى ، جهان را نمىآفريدم و اگر على نبود ، تو را ، و اگر فاطمه نبود ، شما را پديد نمىآوردم .\r\nو اينك پرسش اين است كه :\r\nالف . آيا در اين روايت ، مشكل فلسفى ، نظير لزوم\r\n« تقدّمُ الشّىء عَلى نفسه »\r\nيا مشكل ديگر فلسفى نيست ؟\r\nب . آيا اين روايت از نظر فلسفى و از ديدگاه عقلى مورد پذيرش است ؟\r\nج . خلاصه اين‌كه آيا اين روايت را مىتوان به‌صورت منطقى تفسير و تحليل نمود ؟ اين پرسش بدان جهت است كه برخى چنين پنداشته‌اند كه اين روايت با برخى باورها و عقايد مسلّم دينى ناسازگار است و ادّعا نموده‌اند كه همه علماى ما ، گوينده و معتقد به اين روايت را در اين مورد در اشتباه و بيراهه مىپندارند .\r\nج : باسمه جلت اسمائه\r\nالف . حقيقت اين است كه مشكل و محذور ، تنها در علّت آفرينش و ايجاد ممكن است و نه در هدف نهايى آفرينش ؛ با\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاين بيان ، اگر از آن حضرت به‌صورت مسامحه به هدف نهايى نيز تعبير گردد ، اشكال مورد اشاره پيش نمىآيد . البته طرح كامل اين بحث ، فرصت و مجال گسترده‌اى مىطلبد .\r\nب . اشكال و محذور فلسفى مورد اشاره تنها در علّت موجبه است ، و امّا برابر ظاهر روايت كه پيشوايان معصوم هدف نهايى از آفرينش جهان باشند ، در اين صورت موردى براى اشكال و توهّم يادشده نمىماند .\r\nج . پس از آن‌كه پيامبر گرامى ( صلى الله عليه وآله ) نه تنها برترين پديده آفرينش كه والاترين انسان شناخته شد ، و پس از آن‌كه آن حضرت سبب نيك‌بختى بشريت و عامل نائل‌آمدن بندگان كمالجوى خدا به‌جايگاه والاى انسانى و كمالات معنوى و زندگى جاودانه عنوان يافت ، و با عنايت به اين نكته ظريف كه درخشش آن وجود گرانمايه و پايندگى و پويندگى راه و رسم مترقى او نيز در گرو وجود ارجمند على و فاطمه و فرزندان معصوم آن دو وجود ارجمند ( عليهم السلام ) است ، در آن صورت دورترين و نهايىترين هدف آفرينش جهان و جهانيان براى انديشمندان ژرف‌نگر قابل درك و دريافت است .\r\nبهويژه كه به‌جايگاه والاى على ( عليه السلام ) در قرآن بنگريم كه مىفرمايد : « بَلِّغْ ماأُنْزِلَ إلَيْكَ مِنْ رَبِّكَ مِنْ وِلَايةِ عَلِىٍّ وَ إنْ لَمْ تَفْعَلْ فَما بَلَّغْتَ رِسالَتَهُ . . . » ؛ اى پيامبر ! آنچه از جانب پروردگارت در مورد ولايت على ( عليه السلام ) به‌سوى تو فروفرستاده شده است ، آن را به مردم برسان ؛ و اگر 
  ] چنين [ نكنى پيام او را نرسانده‌اى ؛ و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n
  ] در اين راه هيچ نگرانى به دل راه مده كه [ خدا تو را از 
  ] گزند [ مردم نگاه مىدارد ، چراكه خدا گروه كفرگرا را راه نمىنمايد . « 1 »\r\nو نيز در مورد مقام پرفراز فاطمه ( عليها السلام ) بينديشيم و به‌ياد داشته باشيم كه پيامبر گرامى ( صلى الله عليه وآله ) او را نه در جايگاه دخت سرفراز خود ، بلكه در مقام والاى مادر گرانقدر پدر مىخواند و از او به عنوان « أمّ أَبِيْها » تعبير و تجليل مىفرمود .\r\nبا اين بيان و اين نكته‌ها ، براى ما اين پندار برخى روشن نشد كه دليل ناسازگارى اين حديث با باورهاى استوار دينى در كجاست ؟ و نيز در اشتباه و بيراهه پنداشتن كسى كه اين حديث را باور دارد ، براى ما سخنى قابل فهم و معنا به‌نظر نمىرسد .\r\n\r\n3 . پرسش‌هايى پيرامون حديث « وَلَوْلا فاطِمَةُ لَما خَلَقْتُكُما »\r\nس 1 . آيا از ديدگاه شما درستى اين حديث قدسى ثابت است كه مىفرمايد :\r\n« ي - ا أَحْمَدُ ! لَوْلاكَ لَمَا خَلَقْتُ الْأَفْلاكَ ، وَ لَوْلا عَلِىٌّ لَما خَلَقْتُكَ ، وَ لَوْلا فاطِمَةُ لَما خَلَقْتُكُما جَمِيْعاً » ؛ « 2 »\r\nاى احمد ! اگر تو نبودى ، جهان را نمىآفريدم و اگر على نبود ، تو را ، و اگر فاطمه نبود ، همه شما را پديد نمىآوردم ؟\r\nس 2 . تفسير و توجيه درست اين روايت چگونه است ؟\r\nس 3 . يكى از دانشمندان در مورد اين حديث چنين گفته است :\r\nدر اين حديث ، گويى علّت از نظر رتبه يا وجود يا هردو ، بر معلول مقدّم\r\n\r\n\r\n","description":"","footnote":"\r\n( 1 ) - مائده : آيه 67 .\r\n( 2 ) - الجنّة العاصمة ، ص 149 با اندك تفاوت در واژه‌ها .\r\n","page_name":" 16 ","page_number":16},
  {"content":"\r\n\r\nاست ؛ پس ، اعتبار جزء دوم از نصّ اگر صحيح باشد ، باعث تقدّم پديده و همزمان و در يك لحظه باعث تأخر آن بر معلول خود مىشود ، و روشن است كه تقدم پديده بر وجود خود ، به‌طور قطع باطل است .\r\nافزون بر آن ، اگر اين حديث به‌طور كامل درست شمرده شود ، موجب تسلسل نزولى مىگردد ، كه سخنى است باطل و نادرست ؛ و اگر كسى در انديشه شكستن اين حلقه تسلسل در آيد ، به يك « دور » آشكار - كه در بطلان آن ترديدى نيست - برخورد مىكند . اينك تفسير و ارشاد شما در اين مورد چيست ؟\r\nج : باسمه جلت اسمائه\r\n1 . فراز نخست روايت كه مىفرمايد :\r\n« لَوْلاكَ لَمَا خَلَقْتُ الْأَفْلاكَ »\r\nدر بسيارى از كتابهاى حديثى ما رهروان مذهب‌اهل بيت و نيز كتاب‌هاى اهل‌سنّت آمده است .\r\n« قندوزى حنفى » اين حديث را آورده و « عجلونى » معناى آن را درست شمرده است .\r\nاما فراز دوّم حديث ، در كتاب وحيد بهبهانى آمده است .\r\nاما فراز سوّم حديث ، در كتاب مجمع النّورين به نقل از بحرالمعارف آمده است .\r\n2 . روايت مورد بحث به‌خاطر روشنى معنا و مفهوم ، نياز به توجيه ندارد ، چراكه معناى حديث اين است كه : وجود ارزشمند اين پنج وجود مقدّس ، ميوه و رهاورد همه پديده‌هاى هستى است ، و آنان در حقيقت ، هدف و غرض نهايى آفرينش افلاك هستند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n3 . گرچه برابر دقّت عقلى و آموزه‌هاى درست دينى ، پديدآورنده و هستىبخشِ ناچيزترين ذرّات تا بزرگ‌ترين كهكشانها ، تنها خداى يكتاست ، امّا در اين حقيقت جاى گفتگو نيست كه قانون جهان شمول « علّيت » در نظام هستى ، اصلى است كه خِرد انسان آن را اثبات نموده ، و از ضروريات عقلى مىشمارد ، و همه بحث‌هاى عقلى و علمى نيز بر آن بنياد مىگردد .\r\nافزون بر اين ، قرآن شريف اين قانون جهان‌شمول عقلى و علمى را تصديق مىكند ، و انسان نيز به‌طور طبيعى و فطرى اين اصل را درك و دريافت مىدارد كه هر پديده مادى ، علّتى دارد كه آن علّت ، به ظاهر باعث پيدايش آن شده است ، امّا پديدآورنده هستى ، تنها خداى يكتا و\r\nبىهمتاست ، و ذات پاك اوست كه اين قانون جهان‌شمول را بر كران تاكران هستى حاكم ساخته و جريان آفرينش و تدبير جهان و جهانيان را با سلسله‌اى از علل و اسباب مقرر فرموده است ؛ چراكه : «\r\nأَبِىاللهُ أنْ يُجْرِى الْأمُورَ إلّا بِأسْبابِها . »\r\nو در كتاب منظومه ، به اين اصل نظر دارد كه مىگويد :\r\nدر منطق انسان توحيدگرا ، هستىبخش يا بخشنده اصلى وجود ، همان آفريدگار و تدبيرگر شئون هستى است ، و سلسله علل و اسباب و قوانين طبيعى نيز آفريده و فرمانبردار آن علت العلل هستند ، امّا انسان ماديگرا بخشنده حركت يا سلسله\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nعلل و اسباب و قوانين طبيعى را آفريدگار مىداند .\r\nبا اين بيان ، قانون عليت درست است ، اما در ايجاد و پديدآوردن ، و نه هدف آفرينش و يا علّت نهايى ديدن ، و گرنه علت از معلول متأخر خواهد شد كه باطل است . پس ، اشكال فلسفى « تقدّمُ الشّىء عَلى نفسه » در حديث مورد بحث پيش نمىآيد .\r\n\r\n4 . چرا حضرت فاطمه ( عليها السلام ) « أمّ أبِيْها » لقب يافت ؟\r\nس . چرا پيامبر گرامى ، دخترش فاطمه ( عليها السلام ) را « أمّ أبِيْها » خواند ؟ آيا اطلاق اين لقب به آن بزرگ بانوى دانش و كمال ، نشانگر راز و جايگاه ويژه‌اى است ؟\r\nج : باسمه جلت اسمائه\r\nشمارى از علماى اهل سنّت و در صدر آنان ، صاحب « كفاية الطّالب » تصريح نموده‌اند كه پيامبر خدا از دخترش فاطمه ( عليها السلام ) به « أُمّ أبِيْها » تعبير مىفرمود ، و در نتيجه در بسيارى از كتاب‌هاى تاريخى ، اين تعبير از پيامبر ( صلى الله عليه وآله ) در مورد دخترش فاطمه ( عليها السلام ) آمده است ، امّا چرا و راز آن چيست ؟\r\nاز واژه « أُمّ » و نحوه استفاده آن در ادبيات و فرهنگ عرب ، چنين دريافت مىشود كه در عرب ، هر انجام‌رسان و گردآورنده كار بزرگ يا پيشگام در آن كه پيروان و رهروانى داشته باشد را « أُمّ » مىنامند ؛ به‌همين جهت است كه به كاسه و پوششى كه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمغز را در خود گرفته « أُم‌ّالرَّأس » ، و به‌پرچمى كه لشكرى زير آن گرد آمده‌اند\r\n« أماً »\r\nمىگويند .\r\nدر قرآن نيز « أُمّ الْكتاب » براى لوح محفوظ به‌كار رفته است كه مىفرمايد : « وَ عِنْدَهُ أُمّ الْكتاب » . « 1 »\r\nو نيز بر آيات محكم « أُمّ الْكتاب » اطلاق شده است كه مىفرمايد : « هُنَّ أُمّ الْكِتاب » « 2 »\r\nبنابراين ، از تعبير پيامبر ( صلى الله عليه وآله ) در مورد دخترش حضرت فاطمه ( عليها السلام ) كه او را « أُمّ أبِيْها » مىخواند ، باتوجّه به مقام والاى معنوى آن حضرت - كه آخرينِ فرستادگان خدا و سالار و برترين پيامبران و جلوه‌گاه كامل پيام و پيامبرى به‌سوى همه بشريت است ، و به‌گواهى روشن قرآن از روى شيفتگى و هواى دل سخن نمىگويد ، بلكه هماره سنجيده و حكيمانه سخن مىگويد « 3 » - چنين دريافت مىشود كه آن بزرگوار با اين تعبير در مورد آن بانوى بزرگ ، در حقيقت بر آن است كه دريايى پهناور بلكه اقيانوسى بىكرانه از فضيلت‌ها را با اين تعبير براى ما گرد آورَد و عالَمى بزرگ از مكارم اخلاقى و انسانى را كه در وجود ارجمند حضرت فاطمه ( عليها السلام ) موج مىزند ، به ما نشان دهد ، تا دنيايى از ارزش‌ها و گنجينه‌هايى از افتخارات بزرگ ، كه رسالت نبوى را آراسته و پايه‌هاى آن را برپا ساخته و امامت و\r\n\r\n\r\n","description":"","footnote":"\r\n( 1 ) - رعد ، آيه 39 .\r\n( 2 ) - آل‌عمران ، آيه 7 .\r\n( 3 ) - نجم ، آيه‌هاى 3 - 4 .\r\n","page_name":" 20 ","page_number":20},
  {"content":"\r\n\r\nولايت راستين را بنيان و استوار نموده است ، در برابر ديدگان ما جلوه‌گر شود .\r\nبا اين بيان ، تعبير پرمعناى « أُمّ أبِيْها » ، به‌روشنى جايگاهى پُرشكوه و عظمتى بىنظير را براى آن بانوى معنويت و كمال ترسيم مىكند .\r\n\r\n5 . حضرت فاطمه ( عليها السلام ) و پوشاندن چهره مبارك\r\nس 1 . آيا اين سخن برخى درست است كه حضرت فاطمه ( عليها السلام ) چهره و دو دست خود را به صورت كامل مىپوشاند ؟\r\nس 2 . اگر پاسخ مثبت است ، با اين‌كه خدا در قرآن چنين كارى را براى ما واجب نساخته است ، چرا آن دو بانوى بزرگ ، چهره و دو دست خويشتن را نيز به صورت كامل مىپوشاندند ؟\r\nج : باسمه جلت اسمائه\r\n1 . هيچ فرد شايسته‌كردارى با بزرگ بانوى اسلام حضرت‌فاطمه ( عليها السلام ) درخور مقايسه نيست ، « 1 » چراكه او سالاربانوان در كران تاكران هستى است ، و به نظر مىرسد كه اين‌گونه پوشش و وقار آن حضرت ، با دلايل قطعى به اثبات رسيده است .\r\n2 . امّا در مورد اين‌گونه پوشش در قرآن ، نخست آن‌كه قرآن به‌گونه‌اى نسبت به آشكار ساختن زينت و زيبايى ، هشدار و به\r\n\r\n\r\n","description":"","footnote":"\r\n( 1 ) - لايقاسُ بِآلِ مُحَمَّد مِنْ هذِهِ الْأُمَّةِ أحَدٌ . . . نهج البلاغه ، خ 2 .\r\n","page_name":" 21 ","page_number":21},
  {"content":"\r\n\r\nفرونهادن‌ديدگان فرمان مىدهد . « 1 »\r\nدوّم آن‌كه ، بسيارى از احكام در قرآن نيست ، و در سخنان پيشوايان معصوم آمده است و آن نصوص چنين پوششى را براى آن دو بانوى بزرگ اسلام بيان مىكند .\r\nو سوم آن‌كه هيچ كس ترديد نمىكند كه پوشش و وقار ظاهرى و برخاسته از پاك‌انديشى و پاكى باطنى و اخلاقى ، در زندگى انسان سدّى در برابر بسيارى از تباهىها و زشتىها است ، با اين وصف آيا مىتوان چنين پنداشت كه سروران بانوان گيتى اين جهت را رعايت نمىكنند ؟\r\n\r\n\r\n","description":"","footnote":"\r\n( 1 ) - « وَقُلْ لِلْمُؤْمِنَاتِ يغْضُضْنَ مِنْ أَبْصَارِهِنَّ وَيحْفَظْنَ فُرُوجَهُنَّ وَلَا يبْدِينَ زِينَتَهُنَّ إِلّا مَا ظَهَرَ مِنْهَا وَلْيضْرِبْنَ بِخُمُرِهِنَّ عَلَى جُيوبِهِنَّ وَلَا يبْدِينَ زِينَتَهُنَّ إِلَّا لِبُعُولَتِهِنَّ أَوْ آبَائِهِنَّ أَوْ آبَاءِ بُعُولَتِهِنَّ أَوْ أَبْنَائِهِنَّ أَوْ أَبْنَاءِ بُعُولَتِهِنَّ أَوْ إِخْوَانِهِنَّ أَوْ بَنِى إِخْوَانِهِنَّ أَوْ بَنِى أَخَوَاتِهِنَّ أَوْ بَنِى أَخَوَاتِهِنَّ أَوْ نِسَائِهِنَّ أَوْ مَا مَلَكَتْ أَيمَانُهُنَّ أَوْ التَّابِعِينَ غَيرِ أُوْلِى الْارْبَةِ مِنْ الرِّجَالِ أَوْ الطِّفْلِ الَّذِينَ لَمْ يظْهَرُوا عَلَى عَوْرَاتِ النِّسَاءِ وَلَا يضْرِبْنَ بِأَرْجُلِهِنَّ لِيعْلَمَ مَا يخْفِينَ مِنْ زِينَتِهِنَّ وَتُوبُوا إِلَى اللهِ جَمِيعاً أَيهَا الْمُؤْمِنُونَ لَعَلَّكُمْ تُفْلِحُونَ * » نور / آيه 31 .\r\nو به زنان با ايمان بگو : ديدگان خود را 
  ] از هر نگاه ناروا [ فروبندند و پاكدامنى ورزند و زيورهاى خود را جز آنچه خود هويداست آشكار نسازند ، و بايد روسرى خود را برگردن و سينه خود زنند و زيورهاى خود را جز براى شوهرانشان يا پدرانشان يا پدران شوهرانشان يا پسرانشان يا پسران شوهرانشان يا برادرانشان يا پسران برادرانشان يا پسران خواهرانشان يا زنان 
  ] هم دين [ خود يا كنيزانشان يا خدمتكاران مرد 
  ] نما [ كه 
  ] از زن [ بىنيازند ، 
  ] و [ يا كودكانى كه بر اندام‌هاى جنسى زنان آگاهى نيافته‌اند آشكار نسازند ، و پاهاى خود را 
  ] به زمين [ نكوبند تا آنچه از زيورهايشان نهان مىدارند دانسته شود . اى ايمان‌آوردگان ! همگى به‌سوى خدا روى به آوريد ، باشد كه رستگار گرديد .\r\n","page_name":" 22 ","page_number":22},
  {"content":"\r\n\r\n\r\n6 . حضرت فاطمه ( عليها السلام ) و عوارض زنانه\r\nس . آيا حضرت فاطمه ( عليها السلام ) نيز همانند ديگر بانوان خون مىديد ؟\r\nج : باسمه جلت اسمائه\r\nبا پژوهش در نصوص ، چنين دريافتم كه آن بزرگوار خون حيض و نفاس نديد ، و در اين مورد جايى براى ترديد نمىبينم .\r\n\r\n7 . حضرت فاطمه ( عليها السلام ) و روايات ديدار سلمان\r\nس . در برخى از منابع حديثى ، رواياتى هست كه از اشتياق حضرت فاطمه ( عليها السلام ) براى ديدار سلمان يا برخى از چهره‌هاى وزين و بافضيلت در صدر اسلام سخن مىگويد ، و من به‌عنوان يك شيعه ، اين‌ها را نمىپذيرم ، جز آن‌كه عالم و فقيهى بزرگ برايم شرح دهد .\r\nج : باسمه جلت اسمائه\r\n1 . من در سخنان همه علماى شيعه و بسيارى از دانشمندان أهل‌سنّت پژوهش نمودم و دريافتم كه سرمايه و موادّ اصلى دنياى وجود حضرت فاطمه ( عليها السلام ) از بهشت پرطراوت و زيباى خدا و از برترين ميوه‌ها و درختان آن است ، و روح ارجمند آن بانوى بزرگ نيز كه از سوى خداى حكيم متناسب با اين جسم مبارك برگزيده شده ، از رازها و اسرار الهى است كه ما حقيقت آن را نمىشناسيم . تنها چيزى كه ما در اين مورد درمىيابيم ، همان چيزى است كه بهوسيله روايات اسلامى رسيده ، و بيانگر آن است كه روح تابناك حضرت فاطمه ( عليها السلام ) از فروغ عظمت و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nشكوه خدا آفريده شده است ، و به همين جهت پيامبر خدا فرمود :\r\n« فاطِمَةُ حَوْراءٌ إنْسِيَّةٌ . . . » « 1 »\r\nحضرت فاطمه ( عليها السلام ) حوريه‌اى است در سيماى انسان ؛ بنا بر اين رواياتِ مورد نظر و پرسش ، به‌باور من از مجعولات است . والله العالم .\r\n\r\n8 . هماهنگى ميان آزردن حضرت فاطمه ( عليها السلام ) و حرمت آنچه باعث آزار او گردد\r\nس . آيا اين پندار درست است كه حضرت فاطمه ( عليها السلام ) از گفتار يا رفتارى كه از جانب خدا تحريم نشده است ، احساس ناراحتى و آزار نمايد ؟\r\nج : باسمه جلت اسمائه\r\nاز مقام والاى آن حضرت بسى دور است كه از گفتار يا رفتارى روا و شايسته در مورد خود ناخشنود گردد ؛ چراكه بدون ترديد او كسى است كه به آنچه خدا خشنود گردد ، خشنود مىشود و از ناخشنودى خدا ناخشنود مىشود و بس .\r\n\r\n9 . آيا آنچه باعث آزار حضرت فاطمه ( عليها السلام ) گردد حرام است ؟\r\nس . در كتاب نكاح آيت الله العظمى خويى قدّس سرّه چنين مىخوانيم :\r\n« . . . بلكه حتى اگر فرض گردد كه نكاح اميرمؤمنان ( عليه السلام ) باعث آزردن آن\r\n\r\n\r\n","description":"","footnote":"\r\n( 1 ) - اين روايت با اندك تفاوت به اين صورت نيز آمده است كه پيامبر مىفرمود : « ابْنَتى فاطِمَةٌ حَوْراءٌ آدَميةٌ ! » دخترم ، حضرت فاطمه حوريه‌اى است در سيماى آدميان . الصّواعق المحرقة / ص 96 ؛ أسعاف الرّاغبين / ص 173 .\r\n","page_name":" 24 ","page_number":24},
  {"content":"\r\n\r\nحضرت گردد ، اين كار حرام نيست ؛ چراكه در جاى خود بحث نموديم كه هيچ دليلى بر حرمت كارى مباح كه باعث آزرده‌شدن انسانى با ايمان گردد ، نداريم ، و موضوع مورد بحث از همين قبيل است ؛ چراكه ازدواج دوّم در جاى خود كارى است مباح و روا و مجرد پندار آزرده‌شدن حضرت فاطمه ( عليها السلام ) از آن ، اقتضاى حرمت آن را نمىنمايد . »\r\nاينك پرسش ما اين است كه آيا اين سخن از مرحوم آيت الله العظمى خويى است ؟\r\nج : باسمه جلت اسمائه\r\nاطمينان دارم كه جمله « مجرد تأذى فاطمه ( عليها السلام ) لا يقتضى حرمته » ، به‌طور قطع سخن آيت الله خويى قدّس سرّه نيست ؛ چراكه روايت رسيده از پيامبر از مسلّمات است كه فرمود :\r\n« فَاطِمَةُ بَضْعَةٌ مِنِّى يُرِيْبُنِى ما رابَها وَ يُؤْذِيْنِى ما آذاها » ؛ « 1 »\r\nفاطمه پاره تن من است ، آن‌چه او را ناراحت كند ، مرا ناراحت مىسازد و آن‌كه او را بيازارد ، مرا آزرده است .\r\nاز نكاتى كه بر اين اطمينان گواهى مىدهد ، استدلال پيش از اين سخن است كه مىگويد : هيچ دليلى بر حرمت كارى مباح كه باعث آزرده‌شدن انسان مؤمن گردد ، نداريم ، چراكه در اين مورد نكاح مجدّد باعث آزرده‌شدن حضرت فاطمه ( عليها السلام ) به عنوان بانويى با ايمان نيست ، بلكه دليل حرمت در اين مورد ، آزرده‌شدن حضرت فاطمه ( عليها السلام ) به عنوان پاره‌اى از وجود\r\n\r\n\r\n","description":"","footnote":"\r\n( 1 ) - مسند احمد ، ج 4 ، ص 328 ؛ خصائص نسائى ، ص 35 .\r\n","page_name":" 25 ","page_number":25},
  {"content":"\r\n\r\nارجمند پيامبر خداست كه بارها فرمود :\r\n« فَاطِمَةُ بَضْعَةٌ مِنِّى ، فَمَنْ أَغْضَبَها فَقَدْ أَغْضَبَنى » ؛ « 1 »\r\nپس ، نيك بينديش و تدبّر كن .\r\n\r\n10 . جواز شفاخواستن از حضرت فاطمه ( عليها السلام )\r\nس . اگر در دعاى خويش بگويم : ياعلى ! و يا بگويم : بارخدايا به حق حضرت فاطمه زهرا ( عليها السلام ) مرا شفا عنايت فرما ؛ آيا اين دعا و سخن درست‌است ؟\r\nج : باسمه جلت اسمائه\r\nهيچ مانعى در اين دو اسلوب از سخن و دعا وجود ندارد ، زيرا همان‌گونه كه روىآوردن به‌بارگاه خدا در طلب حاجت‌ها و خواسته‌ها ، كارى درست و بدون اشكال است ، توسّل به محمّد و آل محمّد ( عليهم السلام ) و روىآوردن بهوجود نورانى پيشوايان معصوم ( عليهم السلام ) نيز براى طلب حوائج ، خواسته‌ها و واسطه‌قرار دادن آنان در بارگاه خدا كارى درست است ؛ چون خود ذات بىهمتاى خدا آنان را واسطه فيض و رحمت خويش بر مخلوق قرار داده و مقام ولايت بر ناچيزترين ذرّات تا بزرگ‌ترين كهكشانها را به آنان ارزانى داشته تا به اذن خدا بر پناه‌دادن به همه مخلوقات و برآوردن نيازها و خواسته‌هاى آنها توانايى\r\n\r\n\r\n","description":"","footnote":"\r\n( 1 ) - فاطمه پاره وجود من است ؛ پس ، هر كس او را به خشم آورد مرا خشمگين‌ساخته است . خصائص نسايى ، ص 35 ؛ صحيح بخارى ، ج 5 ، ص 21 .\r\n","page_name":" 26 ","page_number":26},
  {"content":"\r\n\r\nداشته باشند . « 1 »\r\nدرك و دريافت اين حقيقت ظريف ، مسأله‌اى است كه همه نصوص شريف ، ما را به‌سوى آن ارشاد و راهنمايى مىكند . از آن جمله روايتى از امام صادق ( عليه السلام ) در چگونگى نماز استغاثه به حضرت فاطمه زهرا ( عليها السلام ) است كه در آن بيان شريف مىفرمايد :\r\n« ثُمَّ اسْجُد و قُل مئة مَرَّة : يا مَوْلاتِى يا فاطمة أَغِيْثِينِى » ؛ « 2 »\r\nسپس سجده كن و صد مرتبه با واسطه قراردادن حضرت فاطمه ( عليها السلام ) در پيشگاه خدا بگو : اى سرور من ! اى فاطمه زهرا ! پناهم بده .\r\nو نيز آمده است كه يكى از ياران امام صادق ( عليه السلام ) به آن حضرت گفت :\r\n« إنِّى اخْترعتُ دُعاءً »\r\nمن جمله‌اى براى دعا و نيايش با خدا ساخته‌ام ، كه آن بزرگوار فرمود : اختراع خودت را رها كن و هنگامىكه گرفتارى بر تو فرود آمد به سوى پيامبر خدا پناه ببر . . . تا آنجايى كه مىفرمايد : در توّسل به پيامبر خدا و واسطه‌قرار دادن او در بارگاه خدا ، محاسن خود را به دست چپ بگير و گريه كن و يا سيما و هيئت گريه‌كننده را به‌خود بگير و بگو :\r\n« يامُحَمّد ! يا رَسُول‌َالله أشْكُو إلَى اللهِ وَ إلَيْكَ حاجَتِى » ؛ « 3 »\r\nگفتنى است كه روايات در اين مورد و اين معنا به‌راستى فراوان است .\r\n\r\n\r\n","description":"","footnote":"\r\n( 1 ) - آل‌عمران ، آيه 49 .\r\n( 2 ) - مستدرك الوسائل ، باب 22 از ابواب بقية الصلوات المندوبة ، ح 3 .\r\n( 3 ) - وسائل الشّيعة ، باب 28 از ابواب بقية الصلوات المندوبة ، ح 5 .\r\n","page_name":" 27 ","page_number":27},
  {"content":"\r\n\r\n\r\n11 . استغاثه به حضرت فاطمه زهرا ( عليها السلام )\r\nس . در نماز استغاثه به حضرت فاطمه زهرا ( عليها السلام ) آمده است كه : نمازگزار سجده مىكند و مىگويد :\r\n« يا فاطِمة أغيثِينِى\r\n» در اين مورد ، ناصبىها به اتهام‌زدن پرداخته‌اند كه گويى ما به حضرت فاطمه زهرا ( عليها السلام ) يا به امامان نور ( عليهم السلام ) سجده مىكنيم !\r\nما پاسخ اين اتهام ناروا و زدودن اين شبهه نابجا را به بيان روشنگر شما واگذار مىكنيم تا با پاسخ روشن خود ، مكر كينه‌توزان را بر طرف سازيد .\r\nج : باسمه جلت اسمائه\r\nسجده نمودن ، تنها براى خداست ، و استغاثه به بانوى دوعالم حضرت فاطمه زهرا ( عليها السلام ) تنها به خاطر آن است كه او نيز همانند امامان معصوم ( عليهم السلام ) داراى ولايت تكوينى است ؛ و منظور از چنين ولايتى نيز عبارت است از قدرت بر تصرّف در امور و شئون جهان هستى به صورت ايجابى و يا سلبى و يا فرمانبردار بودن عالم طبيعت از آنان در پرتو قدرت و خواست خدا و در طول قدرت و فرمانروايى او ، و نه به‌صورت مستقل و جداگانه و در عرض آن .\r\nبه بيان ديگر ، همان‌گونه كه خداى حكيم قدرت انجام كارهاى اختيارى و انتخابى را به ما داده است ، به پيشوايان معصوم ( عليهم السلام ) اين توانايى و فرمانروايى را داده است تا در امور و شئون عالم طبيعت به‌هر صورتى كه بخواهند تصرّف كنند ، و هنگامىكه اين\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nقدرت بر تصرّف در امور و شئون عالم طبيعت از آنان سلب گردد و يا از سوى آفريدگار و تدبيرگر هستى به آنان افاضه نشود ، ديگر قدرت و فرمانروايى در امور و شئون جهان طبيعت را نخواهند داشت . از اين مطلب آشكار مىگردد كه استغاثه به بانوى دوعالم حضرت فاطمه زهرا ( عليها السلام ) مستلزم شرك نيست و پندار شرك و ناسازگارى با توحيد در اين مورد ، پندارى سست و بىاساس است .\r\n\r\n12 . برترين اعمال در آخرين ساعت روز جمعه\r\nس . ما را به انجام كدام‌يك از نمازها و دعاها در آخرين ساعت عصر جمعه - كه برترين ساعت دعا و مناجات است - راهنمايى مىكنيد ؟\r\nج : باسمه جلت اسمائه\r\nبه دعاى سمات و دعاى ندبه و نماز جعفر طيار و استغاثه به حضرت فاطمه زهرا ( عليها السلام ) .\r\n\r\n13 . نماز استغاثه به حضرت زهرا ( عليها السلام ) يا دروازه برآمدن حوائج\r\nس . دعاى طلب سلامت و عافيت‌خواهى از بارگاه خدا چيست ؟\r\nج : باسمه جلت اسمائه\r\nدر اين مورد دعاى عهد نيكوست ، و نماز استغاثه به صدّيقه طاهره فاطمه زهرا ( عليها السلام ) تجربه شده است . نماز استغاثه به پرچمدار عاشورا حضرت قمر بنى هاشم ، جناب عبّاس بن\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nعلى ( عليهما السلام ) نيز همين‌گونه است .\r\n\r\n14 . مقام علمى حضرت زهرا ( عليها السلام )\r\nس . دوست دارم از جايگاه علمى حضرت فاطمه زهرا ( عليها السلام ) و وزن و اندازه دانش او آگاه گردم . مىدانم كه او سالار بانوان گيتى است و داراى همان جايگاه علمى است كه به پدرش محمّد ( صلى الله عليه وآله ) ارزانى شد ، امّا اينك در جستجوى روايتى هستم كه بيانگر اين مطلب باشد ؛ زيرا نمىدانم چرا آن حضرت با آن‌كه به بركت علم و دانش خود مىدانست كه از « فدك » ارث نمىبرد ، آن را مطالبه كرد ؟\r\nو نيز چرا ابوبكر ايشان را از حق خودش محروم ساخت ؟\r\nج : باسمه جلت اسمائه\r\nدر كتاب عيون المعجزات از جناب سلمان و از عمّار در حديثى آمده است كه : حضرت فاطمه ( عليها السلام ) اميرمؤمنان را ندا داد و گفت :\r\n« يا عَلى ، أدن لِأحدّثك بِما كان وَ بِما هُوَ كائِن وَ بِما لَمْ يَكُن إلى يَوْم القيامَةِ حِيْنَ تَقومُ النّاس » ؛ « 1 »\r\nعلى جان ! نزديك بيا تا از رخدادهاى گذشته و حال و آينده و آنچه تا روز رستاخيز رخ خواهد داد ، به شما خبر دهم !\r\nو نيز در همين كتاب عيون المعجزات ، ضمن حديثى از خود آن حضرت آمده است كه :\r\n\r\n\r\n","description":"","footnote":"\r\n( 1 ) - بحار الْأنوار ، ج 43 ، ص 8 .\r\n","page_name":" 30 ","page_number":30},
  {"content":"\r\n\r\n« وَ أَنَا مِن ذلِكَ النّور أعْلمُ ما كان وَ ما يَكُون وَ ما لَمْ يَكُن إلى يَوم القيامَةِ حِيْنَ تَقومُ النّاس » « 1 »\r\nو من از همان فروغ محمّدى هستم ، و رخدادهاى گذشته و حال و آينده و آنچه را تا روز رستاخيز رخ خواهد داد ، مىدانم .\r\nاين روايت را مرحوم صدوق در كتاب‌هاى خويش نظير عيون و علل الشّرايع و معانى الْأخبار و . . . آورده است .\r\nافزون بر آنچه آمد ، رواياتى به اين مضمون از پيشوايان معصوم ( عليهم السلام ) رسيده است كه گواه و اثبات اين حقيقت هستند ؛ نظير اين روايت كه :\r\n« أنَّ الْأئِمَّةَ حُجَجُ اللهِ عَلى خَلْقِهِ وَ فاطمةُ\r\nحُجة الله عَلَيْهِم » « 2 »\r\nپيشوايان اهل بيت ( عليهم السلام ) حجّت‌ها و\r\n\r\n\r\n","description":"","footnote":"\r\n( 1 ) - بحارالانوار ، ج 43 ، ص 8 .\r\n( 2 ) - از پيامبر آورده‌اند كه در اين مورد فرمود : انَّ اللهَ جَعَلَ عَلِياً وَ زَوْجَتَهُ وَ أبْنائَهُ حُجَجُ الله عِلى خَلقهِ وَ هُم أبْوابُ الْعِلْمِ فِى أُمَّتِى ، مَن اهْتَدى بِهم هُدى إلى صَراط مُسٌتَقيم .\r\nخداى فرزانه على و همتاى ارجمند او و فرزندانش را حجّت‌هاى خويش بر مردم برگزيد ؛ آنان دروازه‌هاى دانش در ميان امّت من هستند ؛ از اين رو هر كس به آنان تمسّك جويد ، به راه راست راه يافته است . عوالم العلوم / ج 11 / ص 78 .\r\nو نيز از اميرمؤمنان است كه خطاب به خود آن بانوى بزرگ فرمود : مَعاذَ اللهِ ! أَنْتِ أَعْلَمُ بِاللهِ ، وَ أَبَرُّ وَ أَتْقى وَ أَكْرَمُ وَ أَشَدُّ خَوْفاً مِنَ اللهِ مِنْ أَنْ أُوَبِّخَكِ بِمُخالِفَتِى ! وَ قَدْ عَزَّ عَلَىّ مُفارِقَتُكِ وَ فَقْدُكِ . الّا أَنَّهُ أَمْرٌ لابُدَّ مِنْهُ . وَاللهِ لَقَدْ جَدَّدْتِ عَلَىَّ مُصِيبَةَ رَسُول‌ِاللهِ ، وَ قَدْ عَظُمَتْ وَفاتُكِ وَ فَقْدُكِ فَإِنّا لِللهِ وَ إَنّا اليهِ راجِعُونَ .\r\nپناه بر خدا ! به‌خداى سوگند كه تو داناتر و نيكوكارتر و پرواپيشه‌تر و گرامىتر و خداترس‌تر از آن هستى كه من وجود گرانمايه‌ات را جز آنچه گفتى بنگرم و يا ميان من و تو جايى براى ناسازگارى باشد و من به‌خاطر آن ، تو را مورد نقد و سرزنش قرار بدهم ؛ پناه بر خدا !\r\nفاطمه جان ! جدايى تو بسى بر من گران است ، امّا چه مىتوان كرد ؟ اين قانون آفرينش است و از آن گريزى نيست . به‌خداى سوگند كه با شهادت جانسوزت مصيبت سهمگين رحلت پيامبر را بر من تجديد مىكنى . حقيقت اين است كه فراق تو در اين شرايط ، از رحلت پيامبر نيز بر من سهمگين‌تر خواهد بود ! بنابراين بايد از اين مصيبت فاجعه‌بار به خدا پناه برد كه اين مصيبتى است كه از آن نمىتوان آرامش دل يافت و سوگ بزرگى است كه جايگزين نخواهد داشت . جلاء العيون شُبّر / ج 1 / ص 217 ؛ بحار / ج 43 / ص 187 .\r\nو نيز از امام باقر آورده‌اند كه فرمود : لمّا ولدت فاطمة اوحىالله الى ملك فأنطق به لسان محمّد ( صلى الله عليه وآله ) فسمّاها فاطمة ، ثمّ قال : انّى فطمتك بالعلم . بحارالانوار / ج 43 / ص 65 .\r\nهنگامى كه حضرت فاطمه ولادت يافت ، خدا به يكى از فرشتگان دستور داد كه واژه مقدّس فاطمه را بر زبان محمّد ( صلى الله عليه وآله ) جارى سازد ؛ آن‌گاه خدا به او پيام داد كه : من دانش و معنويت را جانشين غذاى مادّى براى تو ساختم . آن‌گاه امام باقر ( عليه السلام ) فرمود :\r\nوالله لقد فطمها اللهُ بالعلم . به خداى سوگند كه آفريدگارش او را از علم و دانش سرشار ساخت . بحار / ج 43 / ص 13 .\r\nو نيز نظير اين روايت از امام عسكرى كه فرمود : نَحْنُ حُجَجُ اللهِ عَلى خَلْقِهِ وَ فاطمةُ حُجةٌ عَلينا . ما حجّت‌ها و برگزيدگان خدا بر آفريدگانش مىباشيم ، و حضرت فاطمه ، حجّت راستين و پُرشكوه خدا بر ما مىباشد . تفسير أطيب البيان / ج 13 / ص 236 .\r\nو نيز از امام مهدى ( عج ) كه مرقوم فرمود : وَ فِى إبْنَةِ رَسُولِ اللهِ لِى أُسْوَةٌ حَسَنَةٌ .\r\nبراى من ، در وجود نازنين دخت والاى پيامبر خدا ، سرمشق و الگويى نيكوست . بحارالانوار / ج 53 / ص 180 ؛ غيبت طوسى / ص 173 .\r\n","page_name":" 31 ","page_number":31},
  {"content":"\r\n\r\nبرگزيدگان خدا بر آفريدگانش هستند و فاطمه ، حجّت راستين و پُرشكوه خدا بر آنان است .\r\nو يا بسان اين حديث كه مىفرمايد : فاطمه ( عليها السلام ) پاره‌اى از وجود پيامبر ( صلى الله عليه وآله ) است ؛ از اين رو خدا به خشنودى او خشنود و به\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخشم او خشمگين مىگردد . « 1 »\r\nروشن است كه اين ملازمت و هماهنگى خشنودى و خشم خدا با او ، نيازمند علم و دانش به همه چيزهايى است كه خدا را خشنود و يا خشمگين مىكند ، و باز در شكوه دانش و خِرد و جايگاه والاى علمى حضرت فاطمه ( عليها السلام ) همين بس كه چنين حجم عظيمى از دانش و معنويت ، از راه آموزش‌هاى عادى و شناخته شده به دست نخواهد آمد .\r\nو اما موضوع خشم و آزردگى وجود گران‌قدر حضرت زهرا ( عليها السلام ) ، به دليل غصب خلافت شرعى اميرمؤمنان بود ، و جريان غصب فدك نيز در جهت تضعيف اقتصادى آن بزرگوار و در تنگنا قرادادن او دنبال شد ، زيرا آن حضرت در آن شرايط بحران‌زا نخستين منتقد و بزرگ‌ترين مخالف جريان خلافت غاصب و\r\n\r\n\r\n","description":"","footnote":"\r\n( 1 ) - از پيامبر آورده‌اند كه در وصف حضرت فاطمه ( عليها السلام ) فرمود : « مَنْ عَرَفَ هذِهِ فَقَدْ عَرَفَها وَ مَنْ لَم‌ْيعْرِفْها ، فَهِىَ بَضْعَةٌ مِنّى ، هِىَ قَلْبِى وَ رُوحِى الَّتِى بَينَ جَنْبَىَّ ، فَمَنْ آذاها فَقَدْ آذانِى »\r\nهر كس اين بانوى سرفراز را مىشناسد كه مىشناسد ، و هر كس نمىشناسد بداند كه او پاره وجود و روح من است ؛ پس ، هر كه او را بيازارد مرا آزرده است . نورالْأبصار / ص 49 ؛ الفصول المهمّة / ص 150 ؛ نزهة المجالس / ج 2 / ص 228 .\r\nو مىفرمود : « فَاطِمَةُ بَضْعَةٌ مِنِّى ، فَمَنْ أَغْضَبَها فَقَدْ أَغْضَبَنى »\r\nفاطمه پاره وجود من است ؛ پس ، هر كس او را به خشم آورد مرا خشمگين‌ساخته است . خصائص نسائى / ص 35 ؛ صحيح بخارى / ج 5 / ص 21 .\r\n","page_name":" 33 ","page_number":33},
  {"content":"\r\n\r\nزورمدار بود ، و نيز مىدانيم كه حضرت زهرا ( عليها السلام ) پس از آن‌كه غاصبان در جريان سقيفه ، شأن نزول و داستان فرود آيه قُربى بر پيامبر و آن‌گاه فراخواندن دخترش فاطمه و اعطاى فدك به او را انكار نمودند ، از راه ارث پدرى ، آن را مطالبه كرد ، چون موضوع دفاع از حق و بازپس گرفتن آن از غاصب و ظالم ، نه تنها يك عمل شرعى و اخلاقى كه گاه لازم و واجب است ، هم‌چنان‌كه بر غاصب نيز بازگرداندن حقوق ديگران واجب است .\r\n\r\n15 . مُصحف حضرت فاطمه ( عليها السلام ) ؛ شامل رويدادهايى است كه اتفاق مىافتد\r\nس . شب شهادت سالار بانوان گيتى حضرت فاطمه زهرا ( عليها السلام ) در يك مجلس مذهبى از سخنران آن ، مطلبى در مورد قرآن حضرت فاطمه ( عليها السلام ) شنيدم ، و چون من به‌راستى چيزى در مورد اين قرآن نمىدانم ، تقاضا مىكنم مرا آگاه بفرمائيد .\r\nج : باسمه جلت اسمائه\r\nاز معصوم ( عليه السلام ) در مورد مُصحف سالار بانوان حضرت فاطمه ( عليها السلام ) سؤال شد ، در پاسخ فرمود : حضرت فاطمه ( عليها السلام ) پس از رحلت جانسوز پيامبر هفتادوپنج روز در اين جهان زيست در حالىكه اندوهى بزرگ از غروب خورشيد رسالت بر گستره قلب نازنين\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاو نشست . به‌همين جهت فرشته وحى در آن مدّت ، گاه و بىگاه‌به ديدارش مىآمد و براى آرامش‌خاطر بخشيدن به او درآن سوگ جانسوز ، تسليت مىگفت و از شرايط و جايگاه‌والاى پدرش در آن سرا او را آگاه مىساخت ، و نيز ازرويدادهاى سختى خبر مىداد\r\nكه براى نسل ارجمندش در راه بود ، و او به اميرمؤمنان مىگفت و آن حضرت آن‌ها را مىنوشت ، در نهايت ، مُصحف حضرت فاطمه ( عليها السلام ) از اين نوشته‌ها تشكيل شد .\r\nدر روايت ديگرى از امام صادق ( عليه السلام ) آمده است كه فرمود : مُصحف حضرت فاطمه ( عليها السلام ) نوشته‌اى است همانند قرآن ، اما به خداى سوگند كه حرفى از قرآن شما در آن نيست . در آن نوشته چيزى از حلال و حرام نيست ، بلكه در آن علم و آگاهى از هر رويدادى است كه روى خواهد داد . و اين نوشته اينك نزد امام عصر ( عليه السلام ) است . « 1 »\r\n\r\n\r\n","description":"","footnote":"\r\n( 1 ) - در روايات بسيارى از پيشوايان راستين آمده است كه : مُصحف حضرت فاطمه ( عليها السلام ) نزد امامان اهل بيت ( عليهم السلام ) است ؛ براى نمونه :\r\nدر كتاب « صافى » به روايت از « بصائر الدّرجات » آمده است كه امام صادق ( عليه السلام ) فرمود : فاطمه ( عليها السلام ) « مُصحفى » را به‌يادگار نهاد كه نزد پيشوايان اهل بيت است . آن « مُصحف » نه قرآن خدا ، امّا سخنى از پيام اوست كه بر فاطمه ( عليها السلام ) فرو فرستاده و پيامبر ، آن را املا نموده و اميرمؤمنان آن را نوشته است . بصائر الدّرجات ، ص 156 ، ح 14 .\r\n","page_name":" 35 ","page_number":35},
  {"content":"\r\n\r\n\r\n16 . مُصحف حضرت زهرا ( عليها السلام ) ؛ وحى خداوند بر ايشان است\r\nس . نظر شما در مورد سخن كسى كه با اشاره به مُصحف حضرت فاطمه ( عليها السلام ) مىگويد : آن حضرت نخستين كسى است كه در تاريخ اسلام دست به تأليف و نگارش زد و مُصحف را نوشت ، چيست ؟\r\nآن‌گاه در اين مورد مىافزايد : واژه مُصحف از صُحف به معنى اوراق است و در اينجا منظور همان ورق‌هايى است كه حضرت فاطمه ( عليها السلام ) هر آنچه از مقررات شرعى ، پند ، اندرز ، سفارش‌ها و توصيه‌ها از زبان پيامبر ( صلى الله عليه وآله ) مىشنيد را در آنها مىنوشت ، و آن اوراق به صورت كتابى شد و آن كتاب نزد ما مردم نيست ، بلكه نزد پيشوايان اهل بيت ( عليهم السلام ) است ؛ با عنايت به اين مطلب كه شمارى از روايات معتبر در كافى و بصائر الدّرجات اشاره دارد كه مُصحف حضرت فاطمه ( عليها السلام ) از كلام فرشته وحى به حضرت زهرا ( عليها السلام ) است و آن مفاهيم و محتوا به املاى اميرمؤمنان است ، نه سخن پيامبر در مورد مقررات دينى و پند و اندرز و سفارش‌هاى ايشان كه به قلم حضرت فاطمه ( عليها السلام ) آمده باشد ، نظر شما در اين موردچيست ؟\r\nج : باسمه جلت اسمائه\r\nمُصحف مورد اشاره ، نه از املاى اميرمؤمنان است ، و نه احكام شرعى و نه پند و اندرز و سفارش‌هاى پيامبر به قلم حضرت فاطمه ( عليها السلام ) ؛ بلكه مُصحف حضرت فاطمه ( عليها السلام ) ، پرتويى از وحى و الهام خدا بر آن حضرت است ، و اميرمؤمنان نگارنده چيزى بود كه بر حضرت فاطمه ( عليها السلام ) وحى و الهام مىشد ، و آن نوشته اينك نزد وجود گرامى امام عصر ( عليه السلام ) است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n17 . معناى حديث « نَحْنُ حُجَةُاللهِ عَلى خَلْقِهِ وَ فاطِمةُ حُجَّةٌ عَليَنا »\r\nس الف . در روايتى از پيشوايان اهل‌بيت ( عليهم السلام ) آمده است كه :\r\n« نَحْنُ حُجَةُ اللهِ عَلى خَلْقِهِ وَ فاطِمَةُ حُجَّةُاللهِ عَليَنا » ؛ « 1 »\r\nما حجّت خدا بر آفريدگانش هستيم ، و فاطمه ، حجّت خدا بر ما . به نظر شما معنى « حُجَّة » و منظور از آن چيست ؟\r\nب . آيا معناى حديث اين نيست كه حضرت زهرا ( عليها السلام ) به دلالت اين حديث كه حجَّت خدا بر فرزندان معصوم ( عليهم السلام ) خويش است ، از آنان برتر است ؟\r\nج : باسمه جلت اسمائه\r\nالف . به نظر مىرسد كه منظور از كلمه « حُجَّت » ، معناى لغوى آن ، يعنى دليل و راهنما است . منظور از آن ، چيزى است كه به آن استدلال و به وسيله آن رهنمود داده مىشود . با اين بيان معناى حديث اين مىشود كه : خدا بر مردم به وسيله عبادت و فرمانبردارى و تسليم در برابر مقرراتش به مرحله‌اى كه پيشوايان أهل بيت ( عليهم السلام ) رسيده‌اند استدلال مىكند و بر اهل‌بيت ( عليهم السلام ) نيز در صورتى كه لازم آيد ، به آن جايگاه پرفرازى كه مادر گران‌قدرشان حضرت فاطمه ( عليها السلام ) اوج گرفته است\r\n\r\n\r\n","description":"","footnote":"\r\n( 1 ) - اين روايت از امام عسكرى به اين صورت آمده است كه فرمود : نَحْنُ حُجَجُ اللهِ عَلى خَلْقِهِ وَ فاطمةُ حُجةٌ عَلينا . ما حجّت‌ها و برگزيدگان خدا بر آفريدگانش مىباشيم ، و فاطمه ، حجّت راستين و پُرشكوه خدا بر ما مىباشد . تفسير أطيب البيان / ج 13 / ص 236 . مترجم .\r\n","page_name":" 37 ","page_number":37},
  {"content":"\r\n\r\nاستدلال مىكنند . والله العالم .\r\nب . پاسخ اين پرسش از سخنى كه گذشت دريافت مىگردد ، چراكه در اين بيان منظور شأنيت و شايستگى احتجاج و استدلال است ، و نه فعليت آن . آرى ، اگر از سوى آنان در كارى كوتاهى گردد ، به وسيله او استدلال مىشود ، امّا هرگز نه از سوى آنان در انجام وظايف كوتاهى مىگردد و نه نيازى به احتجاج و استدلال پيدا مىشود .\r\nو اين بيان تنها نشانگر جايگاه پرفرازى است كه آن حضرت به وسيله عبادت خالصانه خدا و فرمانبردارى از او و تسليم در برابر مقررات خدا به آن ، اوج گرفته است ، و اگر فعليت هم اراده شود ، به نوعى نشانگر برترى او از يك جنبه و جهت است و نه برترى مطلق او بر آنان .\r\n\r\n18 . پرسش‌هايى پيرامون برخى فرازهاى « حديث كسا »\r\nس . در سايه ترديد و ترديدافكنى در سند حديث معروف كسا در منتخب و عوالم ، اين پرسش‌ها مطرح است :\r\n1 . آيا در مورد تصحيح سند و توثيق راويان آن انديشيده‌ايد ؟\r\n2 . نظرتان در مورد دلالت حديث چيست ؟\r\n3 . چرا خدا در پاسخ پرسش جبرئيل جريان را از حضرت فاطمه ( عليها السلام ) آغاز مىكند و او را مدار و محور پاسخ قرار مىدهد و با آن‌كه پيامبر برترين موجودات است ، از او آغاز نمىكند ؟\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n4 . راز اجازه خواستن جبرئيل از پيامبر ( صلى الله عليه وآله ) براى ورود به كسا ، پس از اجازه گرفتن از خدا چيست ؟\r\nج : باسمه جلت اسمائه\r\n1 . سند حديث كه از « صاحب عوالم العلوم قدّس سرّه » آغاز و به صحابى بزرگوار ، « جابربن‌عبدالله رضوان‌الله عليه » پايان مىپذيرد ، در نهايت اعتبار است و در ميان راويان آن ، كسى كه در امانت و ثقه‌بودن آن بتوان اندك چون و چرا و گفتگو نمود ، جز « قاسم‌بن‌يحيى » كسى به چشم نمىخورد ، كه او هم به نظر ما مورد توثيق و اعتماد است ؛ چراكه جناب « بزنطى » - كه جز از افراد ثقه و مورد اعتماد روايت نمىكند - از او روايت نموده است .\r\nبا اين بيان با صرف‌نظر از نقل روايت از او به وسيله « بزنطى » نيز ، خودِ درستى و صحّت سند براى جناب « بزنطى » براى معتبر بودن او و آن روايت كافى است و نيازى به نگرش به احوال راويانِ پس از او نيست ؛ چراكه جناب « بزنطى » از كسانى است كه علماى ما در نقل حديث بر صحيح‌شمردن روايتى كه از او نقل شده است ، اجماع نموده‌اند ؛ پس ، حديث شريف كسا از نظر سند بدون خدشه و اشكال ، از احاديث صحيح به شمار مىرود .\r\n2 . افزون بر آن ، مضمون و محتواى حديث شريف به‌راستى عالى و سرشار از فضيلت‌ها و كمالات محمّد و آل محمّد ( عليهم السلام ) است ، كه اين مضامين و مفاهيم در روايات بىشمار و معتبرى وارد شده است ؛ بنا بر اين ، در محتوا و مضامين حديث شريف و\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدلالت آن ، چيزى براى ترديد به نظر نمىرسد .\r\n3 . شايد نكته اين‌كه حديث از صدّيقه طاهره ( عليها السلام ) آغاز مىگردد ، آن باشد كه وجود ارجمند او ، محور و مدار و رشته گردآورنده ميان نور رسالت و امامت آسمانى است ؛ زيرا از روايات بيانگر « عالم انوار » چنين دريافت مىگردد كه دو نور پرشرافت رسالت و امامت ، از آغاز آفرينش ، يك نور بود و در وجود پاكان روزگاران از نسلى به نسل ديگر انتقال يافت تا به وجود پرشرافت جناب عبدالمطلّبرسيد ، و در آنجا بود كه خدا آن فروغ مبارك را به دو بخش تقسيم نمود . بخشى از آن فروغ كه نور رسالت و نبوّت بود در وجود جناب عبدالله قرار گرفت و بخش ديگر كه نور امامت آسمانى بود در وجود ارجمند ابوطالب ، و اين دو فروغ تابناك از هم جدا بود تا بار ديگر در وجود نورانى صدّيقه طاهره فاطمه زهرا ( عليها السلام ) به‌هم پيوست و وجود ارجمند حضرت فاطمه ( عليها السلام ) قرارگاه و ديدارگاه آن دو نور شد و آن حضرت به ديدارگاه دو نور رسالت و امامت و نقطه پيوند و گردآمدن دو درياى بىكران فضيلت و جلوگاه دو مقام والاى نبوت و ولايت آسمانى عنوان يافت ؛ و به‌همين جهت هم ، حديث شريف كسا به نام بلند و پرشكوه او آغاز مىشود و نام ارجمند ايشان پيش از آمدن نام هر يك از آن انوار الهى به صورت جداگانه آورده مىشود ، تا آن دو نور رسالت و امامت محور باشند و دو نور وجود امام حسن و حسين ( عليهما السلام ) بر گرد آن بگردند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n4 . شايد راز اجازه‌خواستن فرشته وحى از پيامبر بدون واسطه ، پس از اجازه‌گرفتن از خدا براى حضور در كسا به همراه محمّد و آل محمّد ( عليهم السلام ) اين باشد كه حقيقت پرشكوه و شرافتى كه در زير آن كسا و درون آن بود مقام پرفراز و جايگاه بلندى بود كه جز محمّد و آل محمّد ( عليهم السلام ) به آن نايل نيامد ، و آنچه در وجود فرشته وحى با آن عظمت و مقام والايش مىگذشت ، نايل آمدن به آن مرتبه رفيع بود و به‌همين جهت هم براى كسب يقين به رسيدن به آن مقام و جايگاه ، پس از اجازه‌گرفتن از خدا براى حضور در كسا به همراه محمّد و آل محمّد ( عليهم السلام ) بار ديگر از پيامبر ( صلى الله عليه وآله ) اجازه‌گرفت .\r\nو نيز محتمل است كه اذن و اجازه خدا ، به‌صورت طولى و در گرو اجازه خواستن از پيامبرش بود ، و به همين جهت هم بر فرشته وحى لازم شد تا پس از اجازه‌گرفتن از خدا ، از پيامبر ( صلى الله عليه وآله ) او نيز اجازه بخواهد ، چراكه اذن خدا در گرو اذن پيامبر ( صلى الله عليه وآله ) او و مشروط بر آن بود .\r\n\r\n19 . حضرت زهرا ( عليها السلام ) و داستان مباهله\r\nس . در داستان مباهله مىخوانيم كه پيامبر گرامى به فرمان خدا « 1 » وجود\r\n\r\n\r\n","description":"","footnote":"\r\n( 1 ) - در اين مورد قرآن مىفرمايد : « فَمَنْ حاجَّكَ فِيهِ مِنْ بَعْدِ ما جاءَكَ مِن‌َالْعِلْمِ فَقُلْ تَعالَوْا نَدْعُ أَبْناءَنا وَ ابْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ . . . »\r\nاى پيامبر ! اينك ، پس از دانشى كه در مورد مسيح به تو رسيد ، هر كس درباره او با تو به‌ستيزه پرداخت ، بگو : بياييد ما پسرانمان را فراخوانيم و شما نيز پسرانتان را ، ما زنانمان را و شما نيز زنانتان را ، ما خودمان را و شما نيز خودتان را ؛ آن‌گاه « مباهله » كنيم و لعنت خدا را بر دروغگويان قرار دهيم . آل‌عمران / آيه‌هاى 59 / 61 .\r\nاين آيات روشنگر ، از رخدادى بزرگ - كه از هنگام رخ دادن آن تا كنون در ميان مردم مسلمان از شهرت بسيارى برخوردار است - سخن دارد . تمام مفسران و محدّثان - جز شمارى چند - بر اين باورند كه اين آيه ، هنگامى بر پيامبر فرود آمد كه ميان او و مسيحيان « نجران » گفتگويى درباره مسيح ( عليه السلام ) به ميان آمد ؛ چراكه اسقف بزرگ آنان ، مسيح را پسر خدا مىپنداشت و با اين آيه مخالفت ميورزيد كه : « انَّ مَثَلَ عيسى عِنْدَ اللهِ كَمَثَلِ آدَم خَلَقَهُ مِنْ تُراب . . . » بىترديد وصف آفرينش عيسى ، نزد خدا همانند وصف آفرينش آدم است . خدا او را از خاك آفريد و به او فرمود : « موجود باش ! پس وجود يافت . »\r\nبه‌همين جهت پيامبر ( صلى الله عليه وآله ) به فرمان خدا براى نشان‌دادن راستى دعوت خود ، آنان را به مباهله فراخوند و در ساعت مقرر دست در دست عزيزترين‌هايش به ميعادگاه آمد و دست به دعا بر داشت و از على ، فاطمه ، حسن و حسين ( عليهم السلام ) خواست تا آمين بگويند .\r\nهيئت « نجران » با تماشاى چهره‌هاى پرمعنويت آنان ، از تصميم خويش پشيمان شد و درخواست صلح و مسالمت داد .\r\nمحدّثان و مفسران بر آنند كه پيامبر ( صلى الله عليه وآله ) در جريان « مباهله » ، از ميان همه مردان و زنان و كودكان ، تنها على ، فاطمه ، حسن و حسين ( عليهم السلام ) را به‌همراه برد ، و با آن‌كه همسران و عمّه‌هاى او و ديگر زنان لايق هاشمى و مهاجر و انصار بودند ؛ همين تنها بردن حضرت فاطمه ( عليها السلام ) با وجود تعبير آيه به « نِسائَنا وَ نِسائَكُمْ » ، نشانگر آن است كه تنها حضرت فاطمه ( عليها السلام ) سراپا شايسته حضور در « مباهله » بود ، و اين امتياز از اوست كه پيامبر ( صلى الله عليه وآله ) تنها او را برگزيد .\r\nپيامبر ( صلى الله عليه وآله ) فرمود : اگر خدا در روى زمين بندگانى برتر از على ، فاطمه ، حسن و حسين داشت ، به من دستور مىداد كه با آنان به « مباهله » بروم ، امّا چون نبود ، دستور آمد كه با اينان بروم ، و اين سند برترى آنان‌است . ينابيع المودّة / ص 244 .\r\n","page_name":" 41 ","page_number":41},
  {"content":"\r\n\r\nارجمند حضرت فاطمه ( عليها السلام ) و همسرش اميرمؤمنان و دو نورديده‌اش\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nحسن و حسين ( عليهم السلام ) را به مباهله فراخواند و به\r\nآنان فرمود : هنگامىكه من دعا كردم ، شما آمين بگوييد ؛ پرسش اين است كه چرا پيامبر ( صلى الله عليه وآله ) آنان را به اين كار فرمان داد ؟\r\nحقيقت اين است كه ما از يك اهل علم شنيديم كه راز اين كار و اين فرمان را چنين توجيه مىنمود :\r\nمعنى اين كار و اين فرمان آن است كه : منِ رسول خدا با اين وصف و مقام كه خاتم پيامبران هستم ، دعايم از نظر مقتضى برآورده است و خواسته‌ام از بارگاه خدا تضمين شده است ، امّا شرط فعليت‌يافتن آن اقتضا و تحقق آن دعا ، نَفَس پاك صدّيقه طاهره ( عليها السلام ) است كه بايد آن وجود پاك با دست گشودن به‌سوى آسمان و آمين گفتن خود ، شرط اين فعليت و تحقق را فراهم آورد . اين شرط را وحى الهى چنين مقرر فرمود و سيره و سنّت پيامبر ( صلى الله عليه وآله ) بر آن جارى شد ؛ امّا در اين مقام ، جاى اين بحث است كه اگر اين توجيه را بپذيريم ، معنايش اين است كه شرط پذيرفته‌شدن خواسته و دعاى پيامبر خدا ( صلى الله عليه وآله ) ، آمين صدّيقه طاهره ( عليها السلام ) است ، و مىدانيم كه اثرگذارى مقتضى در گرو شرط آن است ، و در مقام مباهله نيز ، شرط بر آمدن خواسته و پذيرفته شدن دعاى پيامبر ( صلى الله عليه وآله ) در داستان مباهله با مسيحيان نجران نيز در گرو بالارفتن دست‌هاى مبارك چهار وجود مقدس ديگر ، يعنى على و فاطمه و حسن و حسين ( عليهم السلام ) است ، در غير اين صورت دعاى پيامبر ( صلى الله عليه وآله ) تحقق نمىيابد ؛ آيا توجيه اين عالم به اينجا نمىانجامد ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nج : باسمه جلت اسمائه\r\nدر روايات مورد اعتماد و كلمات علماى بزرگ ، وجوه ديگرى نيز براى همراه بردن حضرت فاطمه و فرزندانش ( عليهم السلام ) به مباهله بيان شده است ؛ براى نمونه در روايتى مورد اعتماد از امام رضا ( عليه السلام ) آمده است كه در پاسخ پرسش مأمون - كه از برترين فضيلت اميرمؤمنان ( عليه السلام ) در قرآن مىپرسيد - فرمود :\r\n« آيَةُ المباهِلَة تَدُّلُّ عَلى ذلِك . . . » ؛ برترين فضيلت اميرمؤمنان ( عليه السلام ) در قرآن شريف آيه مباركه مباهله است .\r\nو نيز يكى از بزرگ‌ترينِ علماى دين در پاسخ اين پرسش كه در آيه مباهله ، قراردادن زنان و فرزندان در كنار پيامبر به چه معنا و مفهوم است ؟ چنين پاسخ داده است :\r\nاين سبك از قراردادن زنان و فرزندان در كنار نفس نفيس پيامبر ( صلى الله عليه وآله ) ، تأكيد بر اعتماد و اطمينان قلبى پيامبر ( صلى الله عليه وآله ) بر حقانيت موضع و يقين داشتن او به درستى دعوتش مىباشد ؛ چراكه وقتى كسى جرئت مىكند تا افزون بر خطرنمودن در كارى به‌بهاى جان شيرين خود ، عزيزترين‌ها و محبوب‌ترين‌ها و پاره‌هاى جگرش را نيز در راه\r\nهدف خويش در معرض خطر قرار دهد ، اقدام به اين كار بزرگ و پرخطر ، از سويى نشانگر درستى دعوت و صداقت او در گفتار است ، و از سوى ديگر نشان‌دهنده اعتماد او به نابودى طرف مقابل و خاندان و عزيزان او در صورت حق‌ستيزى است ؛ و او با اين ايمان و يقين به همراه عزيزترين‌هايش به مباهله برمىخيزد تا هدف خود را تحقق\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبخشد و دشمن اصلاح‌ستيز را يا به راه درست آورد و يا به همراه عزيزانش به بوته هلاكت و نابودى بسپارد .\r\n\r\n20 . سالار بانوان گيتى حضرت مريم است يا حضرت زهرا ( عليها السلام )\r\nس . خدا در قرآن شريف به صراحت آيه مباركه ، حضرت مريم ، دختر عمران را « سَيِّدةُ نِساءِ الْعالَميْن » ناميده است ، با اين وصف چگونه ما بگوييم كه حضرت فاطمه زهرا ( عليها السلام ) سالار بانوان گيتى يا « سَيِّدةُ نِساءِ الْعالَميْن » است ؟ آيا اين سخن با صراحت قرآن شريف ناسازگار نيست ؟\r\nافزون بر اين ، ما به برخى از روايات رسيده از پيامبر گرامى ( صلى الله عليه وآله ) استدلال مىكنيم كه مىفرمايد : « إنَّ مَرْيَم سَيِّدةُ نِساءِ عالَمِها » امّا آيا اين سخن با بيان قرآن ناسازگار به نظر نمىرسد كه مىفرمايد :\r\n« وَإِذْ قَالَتْ الْمَلَائِكَةُ يَا مَرْيَمُ إِنَّ اللهَ اصْطَفَاكِ وَطَهَّرَكِ وَاصْطَفَاكِ عَلَى نِسَاءِ الْعَالَمِينَ * » ؛ « 1 » و هنگامى را 
  ] به‌ياد آور [ كه فرشتگان گفتند : اى مريم ! به‌يقين خدا تو را برگزيده و پاك 
  ] و پاكيزه‌ات [ ساخته و تو را بر زنان گيتى برترى بخشيده است ؟\r\nدرجه اعتبار اين احاديث با وجود آيه شريف چيست ؟\r\nج : باسمه جلت اسمائه\r\nدر قرآن كريم عبارت « سَيِّدةُ نِساءِ الْعالَميْن » نيامده ، بلكه اين جمله در روايات و تفاسير آمده است . قرآن در مورد حضرت\r\n\r\n\r\n","description":"","footnote":"\r\n( 1 ) - آل عمران / آيه 42 .\r\n","page_name":" 45 ","page_number":45},
  {"content":"\r\n\r\nمريم مىفرمايد :\r\n« وَإِذْ قَالَتْ الْمَلَائِكَةُ يَا مَرْيَمُ إِنَّ اللهَ اصْطَفَاكِ وَطَهَّرَكِ وَاصْطَفَاكِ عَلَى نِسَاءِ الْعَالَمِينَ * » ؛ « 1 » و هنگامى را 
  ] به‌ياد آور [ كه فرشتگان گفتند : اى مريم ! به‌يقين خدا تو را برگزيده و پاك 
  ] و پاكيزه [ ساخته و تو را بر زنان گيتى برترى بخشيده است .\r\nدر تفسير اين آيه آمده است كه : گزينش مريمِ پاك از جانب خدا ، گزينش از ميان بانوان و دختران معاصر و روزگار مريم بر مادرى مسيح و به دنيا آوردن آن پيامبر بزرگ ، به صورت باكره و بدون دست‌زدن بشرى بر آن دختر پاك و پاكيزه بود ؛ امّا روايات رسيده در وصف و ستايش « سَيِّدةُ نِساءِ الْعالَميْن » ، نشانگر هماهنگى و انطباق آنها با وجود ارجمند حضرت فاطمه ( عليها السلام ) به صورت اطلاق است و نه مقيد به برترين بانوى روزگار خود بودن ، كه وصف حضرت مريم ( عليها السلام ) مادر مسيح است .\r\nبا اين بيان ، كمترين مخالفتى ميان اين بيان و آيه شريفه وجود ندارد ، بهويژه اگر بر اين باور باشيم كه بيان مفاهيم و معارف و آموزه‌هاى قرآن و تأويل آن از حقوق اختصاصى خاندان عصمت است ، درست همانگونه كه در قرآن به‌صراحت چنين آمده است : « وَمَا يَعْلَمُ تَأْوِيلَهُ إِلَّا اللهُ وَالرَّاسِخُونَ فِي الْعِلْمِ » « 2 » امّا\r\n\r\n\r\n","description":"","footnote":"\r\n( 1 ) - آل عمران / آيه 42 .\r\n( 2 ) - « هُوَ الَّذِى أَنْزَلَ عَلَيكَ الْكِتَابَ مِنْهُ آياتٌ مُحْكَمَاتٌ هُنَّ أُمُّ الْكِتَابِ وَأُخَرُ مُتَشَابِهَاتٌ فَأَمَّا الَّذِينَ فِى قُلُوبِهِمْ زَيغٌ فَيتَّبِعُونَ مَا تَشَابَهَ مِنْهُ ابْتِغَاءَ الْفِتْنَةِ وَابْتِغَاءَ تَأْوِيلِهِ وَمَا يعْلَمُ تَأْوِيلَهُ إِلَّا اللهُ وَالرَّاسِخُونَ فِى الْعِلْمِ يقُولُونَ آمَنَّا بِهِ كُلٌّ مِنْ عِنْدِ رَبِّنَا وَمَا يذَّكَّرُ إِلَّا أُوْلُوا الْالْبَابِ »\r\nاوست آن كسى كه اين كتاب را بر تو فروفرستاد . برخى از آن ، آيات محكم است 
  ] و پيام آن روشن [ ، كه آن‌ها بنياد كتاب است ، و 
  ] برخى [ ديگر متشابه‌است 
  ] و تأويل‌پذير [ . امّا كسانى كه در دل‌هايشان كژى است ، از 
  ] آيات [ آن ، آنچه را متشابه است پىمىگيرند تا فتنه‌جويى كنند و درپى تأويلِ 
  ] دلخواه [ آن بر آيند ، با آن‌كه تأويل آن را جز خدا و فرورفتگان در دانش ، كسى نمىداند ؛ 
  ] و آنان هم [ مىگويند : ما به 
  ] همه [ آن ايمان آورديم . سراسر 
  ] آن [ از نزد پروردگار ماست ؛ و جز خِردمندان كسى به خود نمىآيد . آل عمران / آيه 7 .\r\n","page_name":" 46 ","page_number":46},
  {"content":"\r\n\r\nكسانى كه در دل‌هايشان كژى است ، از 
  ] آيات [ آن ، آنچه را متشابه است پىمىگيرند تا فتنه‌جويى كنند و درپى تأويلِ 
  ] دلخواه [ آن بر آيند ، با آن‌كه تأويل قرآن را جز خدا و فرورفتگان در دانش ، كسى نمىداند . . . .\r\nگفتنى است كه « ألرَّاسِخُونَ فِى الْعِلْمِ » يا فرورفتگان در دانش ، به امامان اهل‌بيت ( عليهم السلام ) تفسير شده است .\r\n\r\n21 . مقام سيادت و سرورى حضرت مريم و حضرت زهرا ( عليهما السلام )\r\nس . برخى مىگويند كه حضرت فاطمه ( عليها السلام ) ، سالار بانوان گيتى نيست ، چراكه اين فضيلت به بيان قرآن شريف ، به حضرت مريم اختصاص يافته است كه مىفرمايد :\r\n« وَإِذْ قَالَتْ الْمَلَائِكَةُ يَا مَرْيَمُ إِنَّ اللهَ اصْطَفَاكِ وَطَهَّرَكِ وَاصْطَفَاكِ عَلَى نِسَاءِ الْعَالَمِينَ » ؛ « 1 » و هنگامى را به‌ياد آور كه فرشتگان گفتند : اى مريم !\r\n\r\n\r\n","description":"","footnote":"\r\n( 1 ) - آل عمران / آيه 42 .\r\n","page_name":" 47 ","page_number":47},
  {"content":"\r\n\r\nبه‌يقين خدا تو را برگزيده و پاكيزه ساخته و تو را بر زنان گيتى برترى بخشيده است .\r\nبا اين بيان ، آن رواياتى كه دلالت بر برترى صدّيقه طاهره فاطمه ( عليها السلام ) دارد در برابر اين آيه مباركه تاب ايستادگى ندارد ؛ آيا اين سخن درست است ؟\r\nج : باسمه جلت اسمائه\r\nبه‌هنگام تعارض و رويارويى ميان آيه و حديث ، بايد به سراغ مرجّحات رفت و در آن مورد جستجو نمود و عالمانه و فنّى تصميم گرفت و انتخاب نمود ، امّا هنگامى كه روايات ، تفسيرگر آيه باشد ، در آن صورت بايد بر معناى آن ملتزم گرديد ، چراكه نپذيرفتن سخن معصوم ( عليه السلام ) در حقيقت نپذيرفتن كتاب خداست .\r\nآيه مورد بحث بدون روايت ، داراى دو وجه و دو احتمال است :\r\nالف . يكى احتمال گزينش مريم ( عليها السلام ) به عنوان برترين بانوى روزگار خويش ؛\r\nب . و ديگر احتمال گزينش مريم ( عليها السلام ) به عنوان برترين بانوىروزگاران ؛ هردو احتمال ممكن است ، امّا هنگامىكه به راستى روايتى از جانب پيشوايى معصوم ( عليه السلام ) در تفسير آيه شريفه برسد و منظور و مفهوم آيه شريفه را به‌صورت روشنى بيان‌كند ، و به هر پژوهشگر و انسان حقجو توضيح دهد كه حضرت فاطمه ( عليها السلام ) پاره وجود پيامبر برگزيده خداست ، و در پيشگاه خدا و رسول او داراى جايگاهى است كه خدا به خشنودى او خشنود مىگردد و به\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nخشم او خشمگين ، و اوست كه سالار بانوان عالم در همه عصرها و نسل‌هاست ، در آن صورت ديگر جايى براى اين سخن نمىماند كه : آيه شريفه بر روايت يا روايات مقدّم است .\r\n\r\n22 . مَهريه حضرت زهرا ( عليها السلام )\r\nس . آيا ممكن است در مورد مَهريه‌اى كه حضرت فاطمه ( عليها السلام ) از اميرمؤمنان خواست ، آگاهى بدهيد ، و روشنگرى بفرماييد كه آيا ازدواج آن حضرت با على ( عليه السلام ) به تصميم پيامبر ( صلى الله عليه وآله ) و يك تكليف الهى بود ، يا با هماهنگى پيامبر ( عليه السلام ) با حضرت فاطمه ( عليها السلام ) و همراه با انتخاب و اختيار او ؟\r\nج : باسمه جلت اسمائه مرحوم كلينى « 1 » در كتاب شريف كافى آورده است كه پيامبر گرامى ( صلى الله عليه وآله ) به حضرت فاطمه ( عليها السلام ) فرمود : دخترم ! ازدواج تو ، نه از سوى من و در زمين انجام گرفت ، بلكه از سوى خدا و در آسمان‌ها انجام شد و مهريه تو نيز تا آسمان‌ها و زمين برپاست ، يك پنجم اين جهان است .\r\nو نيز در روايت ديگرى در اين مورد آمده است كه\r\n\r\n\r\n","description":"","footnote":"\r\n( 1 ) - مرحوم « محمّد بن يعقوب رازى » ، مشهور به « ثقة الاسلام كلينى » ، صاحب كتاب كافى از دانشمندان نامدار مذهب اهل بيت ( عليهم السلام ) است ، كه در سال 329 از هجرت در بغداد جهان را بدرود گفت و قبرش در بازار بغداد است .\r\n","page_name":" 49 ","page_number":49},
  {"content":"\r\n\r\nاميرمؤمنان ( عليه السلام ) زره خود را به پانصد درهم فروخت و بهاى آن را به حضرت فاطمه ( عليها السلام ) تقديم نمود .\r\n\r\n23 . فرمان خدا به ازدواج حضرت زهرا ( عليها السلام )\r\nس . ازدواج حضرت فاطمه ( عليها السلام ) با اميرمؤمنان ( عليه السلام ) برابر خواست و فرمان خدا بود ، زيرا ازدواج نور با نور بود ، آيا ازدواج مردم عادى نيز به تقدير و قضاى الهى انجام مىپذيرد و كار ازدواج در حقيقت به دست خداست و اختيار انديشه و تصميم و انتخاب رايج زن و مرد ، اختيارى ظاهرى و پندارى است يا انتخاب و اختيارى واقعى است و آنان تصميم‌ساز و تصميم‌گيرنده‌اند ؟\r\nج : باسمه جلت اسمائه\r\nدر اين حقيقت ، همه سرنوشت مشتركى دارند كه از كران تا كران هستى ، هر چيز و هر كارى برابر فرمان تكوينى و اندازه‌گيرى خدا ، يا « قضا و قدر الهى » - كه نفىكننده اختيار انسان نيست - صورت مىگيرد ، امّا ظاهر روايات بيانگر آن است كه ازدواج اين دو نور پرفروغ رسالت و امامت ، با فرمان خدا به پيامبرش انجام پذيرفت ؛ و گرنه فرمان استحبابى ازدواج كه جهانشمول است براى همه آمده است .\r\nروشن است كه ازدواج در شرايط عادى براى انسان ، مستحب مؤكد است ، امّا انجام ازدواج برابر فرمان تكوينى و اندازه‌گيرى\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nخدا ، يا « قضا و قدر الهى » چنان نيست كه از انسان سلب اراده و اختيار نمايد و او را مجبور به آن سازد . بهترين دليل اين سخن ، نداى وجدان هر انسان و تلاش هر فرد و خانواده‌اى براى گزينش بهتر در اين مورد است .\r\n\r\n24 . فروغ معنوى حضرت زهرا ( عليها السلام )\r\nس . بخشى از روايات رسيده در فضائل و كمالات معنوى حضرت فاطمه ( عليها السلام ) بيانگر آن است كه آفرينش نور آن حضرت پيش از آفرينش آسمان و زمين بوده است ؛ نظر شما درباره شخصى كه پيرامون اين روايات دستخوش ترديد شود ، چيست ؟ البته با عنايت به اين نكته كه سخت‌گيرى در سند برخى از روايات ، نظير روايت « سدير صيرفى » - كه مرحوم شيخ صدوق آن را در معانى الْأخبار آورده است - آن را از دايره اعتبار خارج نمىكند . « 1 »\r\nج : باسمه جلت اسمائه\r\nمن از ديرزمان به روايات اهل بيت ( عليهم السلام ) در اين موضوع مراجعه كرده و روايات معتبرى ديده‌ام كه بر اين حقيقت دلالت و راهنمايى مىكند ؛ پس ، كسى كه در اين موضوع ترديد دارد اگر به روايات مراجعه نمايد و باز هم در همان حالت ترديد باقى بماند ، من نه او را تكفير مىكنم و نه مورد طعن و عيبجويى قرار\r\n\r\n\r\n","description":"","footnote":"\r\n( 1 ) - معانى الْأخبار / ص 396 باب المعانى / ح 53 .\r\n","page_name":" 51 ","page_number":51},
  {"content":"\r\n\r\nمىدهم ، بلكه مىگويم دين تو براى خودت و دين من هم از آنِ من ؛ امّا اگر بدون مراجعه به روايات ، در اين موضوع ترديد ورزد ، بايد خود را به يك عالم ژرف‌نگر دينى معرفى كند تا در بهبود حال او تدبيرى بينديشند .\r\n\r\n25 . حضرت زهرا ( عليها السلام ) يك بانوى عادى نيست\r\nس . فردى در مورد شخصيت و كمالات معنوى حضرت فاطمه زهرا ( عليها السلام ) و حضرت زينب ( عليها السلام ) و حضرت خديجه ( عليها السلام ) و حضرت مريم و حضرت آسيه همسر توحيدگرا و حق‌طلب فرعون ، چنين مىگويد :\r\n. . . و هنگامىكه بعضى از مردم از برخى خصوصيات غير عادى و فراطبيعى در شخصيت اين بانوان نامدار تاريخ بشر سخن مىگويند ، ما در وجود آنان خصوصيتى جز ظرفيت گسترده طبيعى و شرايط مطلوب و فضاى مساعدى نمىيابيم كه به آنان ، چنان امكان رشد و بالندگى روانى و عقلى و التزام\r\nعملى به منطق و منش نيك و آراستگى به ارزش‌ها و معيارهاى والايى داده است كه توانستند مايه‌ها و استعدادهاى طبيعى خود را در راه بالندگى و شكوفايى ، متوازن و هماهنگ سازند و در ميدان زندگى پيشرفت نمايند ؛ بر اين اساس لزومى ندارد كه به وجود ويژگىهاى فراطبيعى و غيبى در وجود و شخصيت آنان معتقد شد ، چراكه در مقام اثبات نمىتوان براى چنين ويژگىهايى به قطع و يقين رسيد . . .\r\nنظر شما در مورد گوينده اين سخن كه گويى مقام معنوى اين بانوان بزرگ\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو تاريخ‌ساز را ناديده گرفته و رشد و شكوفايى شگفت‌انگيز آنان را رهاورد تلاش و كوشش بسيار و وجود شرايط مطلوب و امكانات طبيعى براى رشد و اوج مىبيند ، چيست ؟\r\nج : باسمه جلت اسمائه\r\nهرگز مادر ارجمند امامان معصوم ( عليهم السلام ) يا « أمُّ الْأئِمَّة » حضرت فاطمه زهرا ( عليها السلام ) را نمىتوان با ديگر زنان روزگاران گرچه اهل دانش و فرهنگ و رشد و معنويت باشند ، مقايسه نمود ؛ چراكه آن حضرت از نظر منشأ آفرينش چنان بود كه خدا به پيامبر معصوم خويش با آن نيايش و عبادت و معنويت ، باز هم فرمان داد تا چهل روز به نيايش و عبادت و رياضت معنوى بپردازد ، آن‌گاه از بهشت زيبا براى او ميوه آمد تا بخورد ، تا وجود زمينى فاطمه ( عليها السلام ) از آن ميوه‌هاى بهشتى پديد آيد ، و هنوز ديده به جهان نگشوده با مادرش سخن گويد ! و پس از ولادت ، چنان در راه كمال و جمال اوج گيرد كه پيامبر ( صلى الله عليه وآله ) بر دست او بوسه زند و آن وجود ارجمند را « أمُّ أبِيْها » خطاب نمايد !\r\nچنين وجود مباركى بدون ترديد داراى امتيازات ويژه‌اى است ؛ و هم اوست كه جبرئيل برايش ، وحى و پيام الهى را مىآورد و او محدّثه مىشود .\r\nزنان نامدار و بامعنويت ديگر ، نظير حضرت زينب ( عليها السلام ) نيز ممكن است در پرتو انديشه بلند و دانش و بينش عميق و منش و عملكرد شايسته خود ، به مقامات والاى معنوى برسند ؛ چنان‌كه\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nعلّامه مامقانى در مورد عقيله بنىهاشم حضرت زينب ( عليها السلام ) چنين مىنويسد : من در مورد شخصيت والاى حضرت زينب ( عليها السلام ) ، نه مىتوانم بگويم كه او داراى مقام والاى عصمت است ، و نه مىتوانم اين ويژگى بزرگ و باشكوه را از او نفى كنم .\r\nبا اين بيان ، بانوان بزرگ و بامعنويتى چون حضرت فاطمه زهرا ( عليها السلام ) و حضرت زينب ( عليها السلام ) و حضرت خديجه ( عليها السلام ) و حضرت مريم ( عليها السلام ) افزون بر همه كمالات و امتيازات عادى ، داراى ويژگى فراطبيعى بودند و نمىتوان آنان‌را با ساير بانوان ، حتى اگر از نوابغ و خوبان و شايستگان روزگار باشند ، مقايسه نمود . « 1 »\r\n\r\n26 . رابطه ميان شب قدر و حضرت فاطمه زهرا ( عليها السلام )\r\nس . چه رابطه‌اى ميان شب مبارك قدر و شخصيت با معنويت صدّيقه طاهره ، حضرت فاطمه زهرا ( عليها السلام ) وجود دارد ؟\r\nج : باسمه جلت اسمائه\r\nدر تفسير صافى ذيل آيه‌هاى آغازين سوره مباركه دخان مىفرمايد :\r\n« بِسْمِ اللهِ الرَّحْمَنِ الرَّحِيمِ * حم * وَالْكِتَابِ الْمُبِينِ * إِنَّا أَنزَلْنَاهُ فِي لَيْلَة مُبَارَكَة إِنَّا كُنَّا مُنذِرِينَ * فِيهَا يُفْرَقُ كُلُّ أَمْر حَكِيم » « 2 » به‌نام خداوند مهرگستر مهربان حا ، ميم . سوگند به اين كتاب\r\n\r\n\r\n","description":"","footnote":"\r\n( 1 ) - لايقاسُ بِآلِ مُحَمَّد مِنْ هذِهِ الْأُمَّةِ أحَدٌ ، . . . نهج البلاغه / خ 2 .\r\n( 2 ) - دخان / آيه‌هاى 4 - 1 .\r\n","page_name":" 54 ","page_number":54},
  {"content":"\r\n\r\nروشنگر ، كه ما آن را در شبى خجسته فرو فرستاديم ، چراكه ما بيم‌دهنده‌ايم . در آن شب ، هر كار استوارى مشخص مىگردد .\r\nدر ذيل اين آيات آورده‌اند كه : مردى مسيحى از امام كاظم ( عليه السلام ) از باطن اين آيات پرسيد ، آن حضرت فرمود : امّا منظور از « حم » ، وجود ارجمند محمّد ( صلى الله عليه وآله ) است ، و منظور از « وَالْكِتَابِ الْمُبِينِ » يا كتاب روشنگر ، اميرمؤمنان ( عليه السلام ) است ، و منظور از « لَيْلَة مُبَارَكَة » يا كلمه شب ، وجود مبارك حضرت فاطمه ( عليها السلام ) است ، و امّا اين سخن كه : « فِيهَا يُفْرَقُ كُلُّ أَمْر حَكِيم » در آن شب ، هر كار استوارى مشخص مىگردد ، به اين حقيقت اشاره دارد كه از آن بانوى بزرگ ، خير و بركت بسيارى به جهان و جهانيان خواهد رسيد ؛ أمّا حم * فَهُوَ مُحَمَّد ( صلى الله عليه وآله ) ، وَ أمَّا الْكِتَابُ الْمُبِين فَهُوَ أمِيْرالْمؤمنين علىّ ( عليه السلام ) ، وَ أمَّا اللَّيْلَة ، فَفاطمة ( عليها السلام ) ، وَ أمَّا قَوْلهُ فِيهَا يُفْرَقُ كُلُّ أَمْر حَكِيم يَقُول يَخْرجُ منْها خَيْرٌ كثيرٌ . . .\r\nكوتاه سخن آن‌كه ، همانگونه كه شب پربركت قدر ، براى مردم مايه رحمت و بركت است ، وجود گران‌قدر مادر امامان معصوم ( عليهم السلام ) ، حضرت فاطمه زهرا ( عليها السلام ) نيز مايه خير و رحمت بسيارى براى جهان و جهانيان است .\r\n\r\n27 . دعاى مخصوص حضرت فاطمه زهرا ( عليها السلام )\r\nس . دعايى است مشهور و معروف كه چنين است :\r\n« أللّهُمَّ إنِّى أَسْئَلُكَ بِحَقِّ فاطِمَة وَ أَبِيْها وَ بَعْلِها وَ بَنِيْها وَ السِّرِ الْمُسْتِوْدِعِ فِيْها\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nأنْ تُصَلِّىَ عَلى مُحَمَّد وَ آلِ مُحَمَّد وَ أنْ تَفْعَلَ بِى ما أنْتَ أهْلُهُ وَ لا تَفْعَلَ بِى ما أنَا أهْلُهُ بِرَحْمَتِكَ يا أَرْحَمَ الرّاحِمِين » « 1 »\r\nآيا خواندن اين دعا در قنوت جائز است ؟\r\nج : باسمه جلت اسمائه\r\nاگر به عنوان ورود خوانده شود ، جائز نيست ؛ امّا به عنوان مطلق دعا و نيايش باخدا ، نه تنها جائز كه نيكوست .\r\n\r\n28 . اثر سازنده ختم « أللّهُمَّ صَلِّ عَلى فاطِمَة ( عليها السلام ) . . . » بر جنين\r\nس . من در روايات و دروس و سخنرانىها و كتابهاى مهم ، بسيار جستجو نمودم تا از دعاها و مفاهيم و دستورات دينى ، چيزهايى بيابم كه انجام و رعايت آنها از آغاز تشكيل جنين تا مراحل مختلف تربيت كودك و نوجوان ، در فرزندان انسان اثر نيك مىگذارد و آنان را به راه هدايت و ايمان و پيروى از مذهب اهل‌بيت ( عليهم السلام ) راهنمايى مىكند ، امّا چيزى كه نظر و خواسته مرا تأمين كند نيافتم ؛ از آنجايى كه من بسيار در اين انديشه‌ام و دوست دارم كه فرزندم - كه اينك در مرحله جنين است - در آينده انسانى دانشمند و حافظ قرآن و خدمتگزار امام حسين ( عليه السلام ) تربيت شود ، از\r\n\r\n\r\n","description":"","footnote":"\r\n( 1 ) - بارخدايا ! از تو خاضعانه مىخواهم كه به حق فاطمه و پدر او و همسرش و دو فرزندش و راز به‌امانت سپرده شده در وجود نازنين او ، كه درود بفرستى بر محمّد و خاندان محمّد و به رحمت و مهر خودت با من چنان رفتار كنى كه خود شايسته آن هستى و چنان رفتار نكنى كه من شايسته آن هستم اى مهربان‌ترين مهربانان !\r\n","page_name":" 56 ","page_number":56},
  {"content":"\r\n\r\nشما - كه خدا وجود مباركتان را حفظ نمايد - تقاضا دارم مرا به منابع و مصادر و نوشته‌هايى در اين جهت راهنمايى فرماييد كه براى رسيدن به اين آرزو از كدام دعاها و اذكار استفاده كنم ؟\r\nج : باسمه جلت اسمائه\r\nدر اين مورد خواندن با اخلاص دعاى عهد و زيارت عاشورا در هر روز ، اثر دارد ؛ و از ختم‌هاى مؤثر نيز آن است كه با طهارت و اخلاص و در جايى دور از چشم ديگران ، 530 مرتبه اين دعا را زمزمه كنيد كه :\r\n« أللّهُمَّ صَلِّ عَلى فاطِمَة وَ أَبِيْها وَ بَعْلِها وَ بَنِيْها وَ السِّرِ الْمُسْتِوْدِعِ فِيْها بِعَدَد ما أَحاطَ بِهِ عِلْمُك » ؛ بارخدايا ! درود و سلام بفرست بر وجود گرامى حضرت فاطمه و بر پدر گران‌قدر او و همسر ارجمند او و دو فرزندش و بر راز به‌امانت سپرده شده در وجود نازنين او ، به شمار آنچه علم و دانش بىكران تو آن را فراگرفته است .\r\n\r\n29 . شهادت در اذان به مقام سيادت و سرورى حضرت فاطمه ( عليها السلام )\r\nس . آيا نمازگزار هنگام اذان و اقامه ، افزون بر شهادتها و گواهىهاى سه‌گانه ، مىتواند به قصد رجاء و تقرّب به خدا ، نه به قصد ورود و جزء بودن آن ، شهادت بر مقام سيادت و سرورى حضرت فاطمه زهرا ( عليها السلام ) را\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nنيز اضافه كند يا نه ؟ به عنوان مثال ، پس از شهادت بر يكتايى خدا و رسالت محمّد ( عليها السلام ) چنين بگويد :\r\n. . . أشْهَدُ أنَّ عَلِياً أميرالمؤمنين و أنَّ فاطِمَة سَيِّدةُ نِساء الْعالَمِينَ وَ أوْلادهَا الْمَعْصُومِينَ حُجَجُ الله . . . ؟\r\nج : باسمه جلت اسمائه\r\nهيچ اشكال و ايرادى در رُجحان گواهى به ولايت اميرمؤمنان ( عليه السلام ) در اذان و اقامه نيست ، بلكه از شعائر مذهب شيعه است كه سزاوار نيست كسى آن را ترك كند ؛ امّا گواهى به ولايت فرزندان معصوم ( عليهم السلام ) آن حضرت به قصد ذكر و ياد خدا نيكوست ، و نه به قصد ورود ؛ همين‌گونه است گواهى به اين حقيقت كه حضرت فاطمه ( عليها السلام ) آراسته به ويژگى عصمت ، و سرور بانوان دو عالم است .\r\n\r\n30 . برترى تسبيح حضرت فاطمه زهرا ( عليها السلام ) بر نافله\r\nس . كدام يك از اين دو كار بزرگ عبادى و معنوى ، از نظر ثواب و پاداش برتر است ، انجام نماز نافله مغرب و عشاء يا پرداختن به تسبيح حضرت فاطمه زهرا ( عليها السلام ) ؟\r\nج : باسمه جلت اسمائه\r\nتسبيح حضرت فاطمه زهرا ( عليها السلام ) از نظر ثواب و پاداش برتر است ؛ چراكه در حديثى معتبر از امام باقر ( عليه السلام ) آورده‌اند\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nكه‌فرمود :\r\n« ما عُبِدَاللهُ بِشَىء مِنَ الَّتمْجِيْدِ أَفْضَل مِنْ تَسْبِيْحِ فاطِمَة ، وَلَوْ كانَ شَىءٌ أَفْضَل مِنْهُ لَنَحِلَهُ رَسول‌ُاللهِ فاطِمَةَ » ؛\r\nخداى فرزانه به وسيله چيزى برتر از تسبيحات حضرت فاطمه ( عليها السلام ) پرستش نشده است . اگر شيوه‌اى براى پرستش خدا برتر از اين بود ، پيامبر آن را به دخت گرانمايه‌اش ارمغان مىداد . « 1 »\r\nو در روايتى ديگر از امام صادق ( عليه السلام ) آورده‌اند كه فرمود : تسبيح حضرت فاطمه زهرا ( عليها السلام ) هر روز پس از نماز ، از هزار ركعت نماز برايم محبوب‌تر است .\r\nو نيز فرمود : هر كس باتسبيح حضرت فاطمه ( عليها السلام ) ، خدا را خالصانه ستايش نمايد ، به‌راستى او را فراوان ياد كرده است .\r\nگفتنى است كه روايات بيانگر برترى ثواب و پاداش تسبيح حضرت فاطمه ( عليها السلام ) بسيار است .\r\n\r\n31 . برترى پرداختن به تسبيح حضرت فاطمه زهرا ( عليها السلام ) پس از نماز\r\nس . پس از سلام نماز جماعت ، كدام يك از اين دو كار عبادى و معنوى ، از نظر ثواب و پاداش برتر است ، نخست فرستادن صلوات بر محمّد و آل محمّد ( عليهم السلام ) و بعد پرداختن به تسبيح حضرت زهرا ( عليها السلام ) ؟ يا نخست\r\n\r\n\r\n","description":"","footnote":"\r\n( 1 ) - بحار / ج 43 / ص 64 ؛ سفينة البحار / ج 1 / ص 593 .\r\n","page_name":" 59 ","page_number":59},
  {"content":"\r\n\r\nپرداختن به تسبيح حضرت زهرا ( عليها السلام ) و آن‌گاه فرستادن صلوات بر محمّد و آل محمّد ( عليهم السلام ) ؟\r\nج : باسمه جلت اسمائه\r\nدر حديثى معتبر از امام صادق ( عليه السلام ) آورده‌اند كه فرمود : نمازگزار آگاه و بامعنويت پس از سلام نماز ، مطلقا تسبيح حضرت زهرا ( عليها السلام ) را بر هر كارى ، حتى بر فرستادن صلوات بر محمّد و آل محمّد ( عليهم السلام ) مقدم مىدارد .\r\n\r\n32 . حضرت فاطمه زهرا ( عليها السلام ) تنها دختر پيامبر\r\nس . در مورد شمار دختران پيامبر ، ميان تاريخ‌نگاران و محدّثان بحث و گفتگوست ، كه آيا حضرت زينب ، رقيه و أُم‌كلثوم نيز دختران آن حضرت هستند يا دختران خديجه و يا دختران هاله ، خواهر خديجه ( عليها السلام ) هستند و آن بانوى بزرگ ، به‌خاطر منش و اخلاق نيكو و امكانات بسيار ، آنان را همچون فرزندان خود زير بال محبت مادى و معنوى خود گرفت و اداره نمود و در سايه بلندپايه پيامبر بزرگ اسلام ( صلى الله عليه وآله ) تربيت كرد ؟\r\nرواياتى با سند صحيح و معتبر رسيده است كه : چون رقيه دختر پيامبر ( صلى الله عليه وآله ) از دنيا رفت ، آن حضرت فرمود : به‌گذشتگان صالح و نيكوكردارمان بپيوند . . . « 1 »\r\nو در كتاب كافى با سلسله سند خود از محمّد بن يحيى ، و از احمد بن\r\n\r\n\r\n","description":"","footnote":"\r\n( 1 ) - كافى / ج 3 / ص 241 .\r\n","page_name":" 60 ","page_number":60},
  {"content":"\r\n\r\nمحمّد ، و از بكير ، و از زراره و او نيز از امام صادق ( عليه السلام ) آورده است كه فرمود : حضرت فاطمه ( عليها السلام ) به اميرمؤمنان ( عليه السلام ) وصيت كرد كه پس از او با دختر خواهرش ازدواج نمايد و آن حضرت نيز چنين كرد . « 1 »\r\nو نيز در مقنعه شيخ مفيد و تهذيب شيخ طوسى در دعاى روزهاى ماه رمضان در صلوات بر پيامبر ( صلى الله عليه وآله ) و امامان نور ، از قول پيشوايان اهل‌بيت ( عليهم السلام ) چنين آمده است :\r\nأللّهُمَّ صَلِّ عَلى رقيّة بِنْت نَبِيَّك وَ الْعَن مَن آذى نَبِيَّك فِيْها ، أللّهُمَّ صَلِّ عَلى أم‌كُلثُوم بِنْت نَبِيَّك وَ الْعَنْ مَن آذى نَبِيَّك فِيْها . . . » ؛\r\nبارخدايا درود فرست بر رقيه دختر پيامبرت و بر كسى كه پيامبرت را در رفتار با او آزرد ، لعنت فرست . بارخدايا درود فرست بر أُم‌كلثوم دختر پيامبرت و كسى كه پيامبرت را در مورد او آزرد ، لعنت كن .\r\nو نيز برخى از روايات و دعاها نشانگر آن است كه آنها دختران پيامبر ( صلى الله عليه وآله ) بودند و نه دختران حضرت خديجه و يا هاله ؛ اينك نظر شما چيست ؟\r\nج : باسمه جلت اسمائه\r\nمن در اين مورد پژوهش و تحقيق نموده‌ام و همچون گروهى از علماى پيشين ، نظير مرحوم سيد مرتضى بر اين باورم كه حضرت خديجه ( عليها السلام ) به هنگام ازدواج با پيامبر خدا ، دوشيزه بود و به‌هنگام عقد ، 40 ساله نبود بلكه 24 ساله بود ؛ بنا بر اين ،\r\n\r\n\r\n","description":"","footnote":"\r\n( 1 ) - كافى / ج 5 / ص 555 .\r\n","page_name":" 61 ","page_number":61},
  {"content":"\r\n\r\nبىترديد آنان دختران خواهر حضرت خديجه ( عليها السلام ) بودند ، نه دختران او و پيامبر ( صلى الله عليه وآله ) .\r\n\r\n33 . پاكيزه و دورداشتن حضرت زهرا ( عليها السلام ) از كار مكروه\r\nس . روايتى در مسند حضرت فاطمه آمده است كه‌گويى آن حضرت چنين فرمود :\r\n« مَرَّ بِى رَسُول‌ُاللهِ وَ أَنَا مُضْطَجَعَةٌ مُتَصَبَّحَةٌ ، فَحَرَّكَنِى بِرِجْلِهِ وَ قالَ : يابُنَيَّةُ ! قُوْمِى فَاشْهَدِى رِزْقَ رَبِّكِ وَ لاتَكُونِى مِنَ الْغافِلِيْنَ ، فَإِن‌َّاللهَ يُقَسِّمُ أَرْزاقَ النّاسِ ما بَيْنَ طُلُوعِ الْفَجْرِ إِلى طُلُوعِ الشَّمْسِ » ؛ « 1 »\r\nدر خواب صبحگاهى بودم ، كه پيامبر خدا بر من گذر نمود ، و مرا اندكى با پاى مبارك خودش تكان داد و فرمود : دخترم ! برخيز و گواه رزق و روزى پروردگارت باش و از غفلت‌زدگان مباش ، چراكه خداى بنده‌نواز رزق و روزى مردم را ميان طلوع فجر تا طلوع خورشيد تقسيم مىكند .\r\nآيا به نظر مبارك شما اين روايت درست است ؟\r\nج : باسمه جلت اسمائه\r\nمن به روايتى كه تنها از طريق أهل سنّت آمده باشد ، به دلايلى كه در جاى خود بحث شده است ، اعتماد نمىكنم ، و اين روايت از آن نمونه است كه تنها از طريق آنان رسيده است .\r\nافزون بر آن ، از نظر معنا و دلالت نيز مشكل دارد ، چراكه از\r\n\r\n\r\n","description":"","footnote":"\r\n( 1 ) - سيوطى / مسند فاطمة الزّهراء / ص 220 .\r\n","page_name":" 62 ","page_number":62},
  {"content":"\r\n\r\nسويى از خواب سحرگاهى حضرت فاطمه ( عليها السلام ) سخن دارد كه بدون عُذر كارى است مكروه ؛ و نيز از نوعى توبيخ پيامبر از خواب او در آن ساعت خبر مىدهد ، كه اينها با ويژگى عصمت آن بانوى نمونه ناسازگار است ؛ والله العالم .\r\n\r\n34 . مقايسه مقام حضرت زهرا و امامان ( عليهم السلام )\r\nس . آيا مقام حضرت زهرا ( عليها السلام ) بيشتر است يا امام حسن و ديگر امامان ( عليهم السلام ) ؟\r\nج : باسمه جلت اسمائه\r\nدر چند روايت آمده است كه ائمه ( عليهم السلام ) حجت بر خلق خداى تعالى مىباشند و حضرت فاطمه ( عليها السلام ) حجت بر آنان است . پيغمبر اكرم ( صلى الله عليه وآله ) دست فاطمه زهرا ( عليها السلام ) را مىبوسيد و در وقت آمدن او به مجلس تمام قد مىايستاد ؛\r\n
  ] ايشان [ اين احترامات را - كه قطعاً الهى بوده - بر حضرت امير ( عليه السلام ) نكردند و مع ذلك من در اين مسئله نظر قطعى ندارم .\r\n\r\n35 . آيا روايتى با مضمون روح‌القدس حضرت فاطمه صحت دارد ؟\r\nس . آيا روايتى با مضمون ( روح‌القدس حضرت فاطمه ) صحت دارد ؟\r\nج : باسمه جلت اسمائه علماء شيعه عموماً و سنىها اكثراً فرموده‌اند اصل ماده بدن\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nصديقه طاهره ، حضرت فاطمه زهراء ( عليها السلام ) از ماده اين عالم نيست بلكه از بهشت و از عالىترين ميوه‌هاى بهشتى است ، و اما روح مناسب با اين بدن را كه خداى تعالى براى ايشان اختيار فرموده است از اسرار الهى است و ما قادر به فهميدن آن از روايات - آن روح‌ها از نور عظمت الله تعالى خلق شده است - نيستيم . پيغمبر ( صلى الله عليه وآله ) در روايتى فرموده است خدا نور حضرت فاطمه ( عليها السلام ) را قبل از خلق زمين و آسمان و قبل از خلق آدم ( عليه السلام ) از نور خودش خلق نمود .\r\n\r\n36 . اثبات سيلى خوردن حضرت فاطمه زهرا ( عليها السلام ) و ماندن ميان در و ديوار\r\nس . آيا اين مطلب كه به حضرت فاطمه ( عليها السلام ) سيلى زده شده و ايشان ميان در و ديوار مانده است اثبات شده است ؟\r\nج : باسمه جلت اسمائه\r\nروايات و تاريخ به حدى است كه شك باقى نمىماند ، بخصوص روايات وارده از طرف مخالفين\r\n\r\n37 . چرا پيامبر دست حضرت فاطمه ( عليها السلام ) را مىبوسيد ؟\r\nس . چرا پيامبر اسلام حضرت فاطمه را نور چشم خود مىدانست ، او را بزرگ مىداشت و دست او را مىبوسيد با اينكه فرزندان ديگرى هم‌داشت ؟\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nج : باسمه جلت اسمائه\r\nچون ماده جسد حضرت زهراء ( عليها السلام ) از ماده اين عالم نبود بلكه از بهشت و از ميوه‌هاى آن بود همانگونه كه شيعه و سنى نقل كرده‌اند . و اما روح متناسب با آن بدن از اسرار است كه ما آن را نمىفهميم و فقط از اخبار چنين مىفهميم كه روح آن حضرت از نور عظمت خداى تعالى است . در معانى الاخبار صدوق نقل كرده است : قال رسول الله ( صلى الله عليه وآله ) خلق نور حضرت فاطمه قبل آن تخلق الارض والسماء فقال بعض الناس يا بنىالله فليست هى النسيه فقال ( صلى الله عليه وآله ) حضرت فاطمه حوراء انسيه خلقها الله عزوجل من نوره قبل آن يخلق آدم الحديث .\r\n\r\n38 . حكم عالمى كه عصمت حضرت زهرا ( عليها السلام ) را انكار كند\r\nس . حكم عالمى كه يكى از ضروريات مذهب ، همانند عصمت امامان نور ( عليهم السلام ) يا نسبت سهودادن به آنان در غير تبليغ دين ، يا انكار عصمت حضرت فاطمه ( عليها السلام ) يا ويژگى بتول‌بودن او را انكار كند ، چيست ؟\r\nج : باسمه جلت اسمائه\r\nاگر انكاركننده عصمت حضرت فاطمه ( عليها السلام ) يا منكر صفت بتول بودن او ، از علماى آگاه از مدارك شرعى باشد كه احتمال شبهه در مورد او نمىرود ؛ من به مسلمانى او حكم نمىكنم ، چراكه اين حقيقت پس از مراجعه درست به مدارك دينى از واضحات است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\n39 . حجاب حضرت زهرا ( عليها السلام )\r\nس . آيا مردم با ايمان و تقوا يا اهل بهشت ، بانوى دو عالم حضرت زهرا ( عليها السلام ) را مىبينند ؟ همين مردم با ايمان و اهل بهشت ، آيا در عالم خواب مىتوانند آن بانوى بزرگ را ببينند و در سيماى پرمعنويت او بنگرند ؟\r\nروايات رسيده در مورد حضرت فاطمه ( عليها السلام ) نشانگر آن است كه هنگام عبور آن حضرت از ميان مردم ، فرمان خدا بر فروبستن ديدگان صادر مىشود ، و اگر إن شاءالله اهل بهشت باشيم موضوع برايمان آشكار مىگردد .\r\nامّا كسى كه آن بانو را در خواب ببيند ، از روايات چنين دريافت مىگردد كه نمىتواند بر سيماى پرفروغ او بنگرد .\r\n\r\n40 . حضور حضرت فاطمه ( عليها السلام ) در شهادتگاه امام حسين ( عليه السلام )\r\nس . نظر شما در مورد روايات رسيده كه از حضور حضرت پيامبر و حضرت زهرا ( عليها السلام ) در كنار بدن نازنين امام حسين ( عليه السلام ) پس از شهادتش سخن مىگويد ، چيست ؟\r\nج : باسمه جلت اسمائه\r\nدر اين مورد اگر تنها يك روايت ضعيف هم مىبود و دلالت مىنمود ، من بر حضور آنان كنار آن نازنين بدن ، يقين داشتم تا چه رسد به اين همه روايت كه در اين مورد رسيده است .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\n41 . بوسيدن دست حضرت فاطمه ( عليها السلام ) توسط پيامبر ( صلى الله عليه وآله و سلم )\r\nس . آيا بوسيدن دست حضرت فاطمه ( عليها السلام ) توسط پيامبر اكرم ( صلى الله عليه وآله و سلم ) سنديت دارد و آيا اسناد آن صحيح مىباشند ؟\r\nج : باسمه جلت اسمائه\r\nبوسيدن رسول خدا ( صلى الله عليه وآله ) دستِ سيد النساء حضرت فاطمه الزهراء ( عليها السلام ) را شيخ طوسى در امالى ج 2 و بحارالانوار ج 43 و از عامه هم حاكم نيشابورى نقل كرده و آن را صحيح دانسته‌اند .\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nبخش دوم : پرسش‌ها و پاسخ‌ها پيرامون مظلوميت و شهادت حضرت فاطمه زهرا ( عليها السلام )\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\n42 . ترتيب رنج‌هايى كه بر حضرت زهرا ( عليها السلام ) فرود آمد\r\n( * ) س . مىدانيم كه پس از رحلت جانسوز پيامبر ( صلى الله عليه وآله ) ، رنج‌ها و مصيبت‌هايى جانكاه ، همچون غصب خلافت ، مصادره فدك ، شكستن دنده و آزردن پهلو بر دخترش حضرت فاطمه زهرا ( عليها السلام ) از سوى غاصبان وارد آمد ، اينك پرسش اين است كه ترتيب اين رويدادهاى غمبار چگونه بود و حضور و خطبه معروف آن بانوى بزرگ در مسجد پيامبر ( صلى الله عليه وآله ) پس از فرود كدامين مصيبت بود ؟\r\nج : باسمه جلت اسمائه\r\nنخست خلافت غصب شد ، آن‌گاه فدك را گرفتند و پس از آن ، شكستن دنده و آزردن پهلو پيش آمد و خطبه معروف حضرت فاطمه زهرا ( عليها السلام ) در مسجد پدرش پيامبر ( صلى الله عليه وآله ) پس از اين زنجيره رنج‌ها و مصيبت‌ها بود .\r\n\r\n43 . داستان فدك\r\n( * ) س . داستان فدك چيست ؟\r\nج : باسمه جلت اسمائه\r\nروايات رسيده از طريق شيعه و أهل سنّت بر اين موضوع\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nراهنماست كه هنگام فرود آيه « فَآتِ ذَالْقُرْبى حَقَّهُ » « 1 » ، پيامبر ( صلى الله عليه وآله ) دخترش حضرت فاطمه ( عليها السلام ) را فراخواند و فدك را - كه بخش بهتر سرزمين‌هاى خيبر بود و برخى از يهود ، به او واگذار نمودند و به فرمان خدا ، ملك خالص او گرديد - به آن حضرت بخشيد . « 2 »\r\n\r\n\r\n","description":"","footnote":"\r\n( 1 ) - روم / آيه 38 .\r\n( 2 ) - « فَآتِ ذَالْقُرْبى حَقَّهُ وَ الْمِسْكِينَ وَ ابْنَ السَّبِيلِ » روم / آيه 38 .\r\nپس حقّ خويشاوند و بينوا و در راه‌مانده را بده . . .\r\nدر اين آيه ، خدا به پيامبر ( صلى الله عليه وآله ) فرمان مىدهد كه حق نزديكانش را به آنان بدهد ؛ اينك بايد ديد ، نزديكان او كيانند و « حقِّ » آنان چيست ؟\r\nروشن است كه منظور از نزديكان پيامبر ( صلى الله عليه وآله ) در اين‌گونه آيات ، عبارتند از : على ، فاطمه ، حسن و حسين ( عليهم السلام ) ؛ با اين بيان پيام صريح قرآن اين است كه : اى پيامبر ، حقوق اين چهره‌هاى ارجمند را - كه نزديك‌ترين خويشانت هستند - به آنان بده .\r\nدر اين مورد آورده‌اند كه : با فرود اين آيه ، پيامبر ( صلى الله عليه وآله ) « فدك » را به فاطمه ( عليها السلام ) وانهاد تا به‌هر صورتى كه مىخواهد آن را اداره كند و از آن بهرهور گردد .\r\nاز امام باقر و صادق ( عليهما السلام ) نيز ، اين موضوع روايت شده‌است . به‌همين جهت اين حقيقت در ميان بزرگان شيعه ، مشهور است .\r\nافزون بر دانشمندان شيعه ، بسيارى از محدّثان اهل سنت نيز اين روايت را در مهم‌ترين منابع خويش آورده و بر درستى آن گواهى كرده‌اند ؛ براى نمونه :\r\n1 . در « كنز العمّال » و مختصر آن - كه در حاشيه « مسند احمد بن‌حنبل » چاپ شده ، ضمن عنوان « صله رحم » از كتاب « اخلاق » - از « خدرى » آورده است كه : با فرود آيه « فَآتِ ذَالْقُرْبى حَقَّهُ » ، پيامبر ( صلى الله عليه وآله ) خطاب به دخت فرزانه‌اش فرمود : « يا فاطِمَةُ لَكِ فَدَك ! » فاطمه جان ! « فدك » از اين پس از آنِ تو خواهد بود .\r\n2 . « حاكم » در تاريخ خود ، و « سيوطى » در « الدّر المنثور » آورده‌اند كه : پس از فرود آيه : « فَآتِ ذَالْقُرْبى حَقَّهُ » ، پيامبر ( صلى الله عليه وآله ) ، دخترش فاطمه ( عليها السلام ) را خواست و « فدك » را به‌فرمان خدا به او بخشيد . الدّر المنثور / ج 4 / ص 177 .\r\n3 . « ابن ابىالحديد » در « شرح نهج‌البلاغه » بر آن است كه اين روايت ، از راه‌هاى گوناگون ديگر نيز روايت شده است كه : وقتى آيه « فَآتِ ذَالْقُرْبى حَقَّهُ » ، فرود آمد ، پيامبر ( صلى الله عليه وآله ) ، فاطمه ( عليها السلام ) را فراخواند و « فدك » را به او بخشيد .\r\n","page_name":" 72 ","page_number":72},
  {"content":"\r\n\r\nپس از رحلت پيامبر ( صلى الله عليه وآله ) خليفه آن را غصب كرد و كارگزار حضرت زهرا ( عليها السلام ) را از آنجا بيرون راند ، و آن حضرت براى دفاع از حق و مبارزه با غصب و ظلم ، با بهترين روش آن را مطالبه نمود ، امّا خليفه حق او را انكار و گواهانش را نپذيرفت . آن حضرت از راه ارث وارد شد و حق خويشتن را خواست و استدلال‌ها نمود ، امّا خليفه باز هم فدك را به او نداد .\r\n\r\n44 . گستره فدك\r\n( * ) س . همانگونه كه مىدانيد ، « فدك » بخشش پيامبر ( صلى الله عليه وآله ) به دخترش حضرت زهرا ( عليها السلام ) بود ، به همين جهت از حضرتعالى اين پرسش را دارم كه اين سرزمين مبارك از نظر جغرافياى جهان‌نما از كجا آغاز مىشود ؟ تا كجا امتداد مىيابد ؟ و مساحت آن چه‌قدر است ؟\r\nج : باسمه جلت اسمائه\r\nهمان‌گونه كه « ياقوت حموى » در « معجم البلدان » آورده است ، « فدك » دهكده‌اى در سرزمين حجاز بود و ميان آن و مدينه به باور برخى ، دو يا سه روز راه بود . اين دهكده نزديك خيبر بود و اينك موجود است و نزد مردم مدينه معروف و شناخته شده است ، امّا با نهايت تأسف رها شده است !\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nدر برخى از روايات رسيده ، گستره حقيقى آن ، از سويى تا عدن و سمرقند و از سوى ديگر تا آفريقا و سيف البحر امتداد مىيابد . اين روايات نشانگر آن است كه آنچه از اهل بيت ( عليهم السلام ) غصب شده است ، نه بوستان و دهكده فدك بلكه گستره خلافت و امامت علمى و معنوى و اخلاقى و مديريت بر مسلمانان و سرزمين‌هاى اسلامى است .\r\nبا اين بيان از نظر اين دسته از روايات ، همه زمين و زمان حكم فدك را دارد ، و كسى كه در ادّعاى خود راستگوست و بر آن است كه دست غصب و ستم را از فدك بردارد و آن را به صاحبانش برگرداند ، بر اوست كه دست سلطه و سيطره‌اش را از كران تاكران زمين بردارد و مردم را آزاد بگذارد ، چراكه بازگرداندن آنچه غصب شده است جز با بازگرداندن كامل آن انجام نمىپذيرد .\r\n\r\n45 . داستان فدك داستانى عقيدتى است يا يك رويداد تاريخى ؟\r\n( * ) س . به نظر شما داستان غم‌انگيز فدك حضرت زهرا ( عليها السلام ) داستانى عقيدتى است يا تاريخى ؟\r\nج : باسمه جلت اسمائه\r\nبه‌نظر ما داستان فدك يك موضوع و داستان عقيدتى است ؛ چراكه بر اثر رويدادهاى غم‌انگيزِ پس از رحلت پيامبر ( صلى الله عليه وآله ) و غصب خلافت ، دفاع از ولايت و امامت آسمانى اميرمؤمنان ( عليه السلام )\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبر آن بنياد و آميخته شده است .\r\n\r\n46 . فدك در خلافت اميرمؤمنان ( عليه السلام )\r\n( * ) س . اميرمؤمنان ( عليه السلام ) در دوران خلافت خويش در مورد فدك چگونه رفتار نمود ؟\r\nج : باسمه جلت اسمائه\r\nبرخى از سخنان اميرمؤمنان ( عليه السلام ) در اين مورد نشانگر آن است كه « فدك » در دوران خلافت آن حضرت تصرّف گرديد و در دست او بود ، كه مىفرمايد :\r\n« بَلَى كَانَتْ فِي أَيْدِينَا فَدَكٌ مِنْ كُلِّ مَا أَظَلَّتْهُ السَّمَاءُ فَشَحَّتْ عَلَيْهَا نُفُوسُ قَوْم وَ سَخَتْ عَنْهَا نُفُوسُ قَوْم آخَرِينَ وَ نِعْمَ الْحَكَمُ اللَّهُ ؛ وَ مَا أَصْنَعُ بِفَدَك وَ غَيْرِ فَدَك وَ النَّفْسُ مَظَانُّهَا فِي غَد جَدَثٌ تَنْقَطِعُ فِي ظُلْمَتِهِ آثَارُهَا وَ تَغِيبُ أَخْبَارُهَا وَ حُفْرَةٌ لَوْ زِيدَ فِي فُسْحَتِهَا وَ أَوْسَعَتْ يَدَا حَافِرِهَا لَأَضْغَطَهَا الْحَجَرُ وَ الْمَدَرُ وَ سَدَّ فُرَجَهَا التُّرَابُ الْمُتَرَاكِمُ . . . » ؛ « 1 »\r\nآرى ، از تمامى آن‌چه آسمان نيلگون بر آن سايه افكنده است ، تنها « فدك » در دست ما بود كه گروهى بر آن بخل ورزيدند و گروهى ديگر كريمانه از آن گذشتند و سخاوتمندانه چشم پوشيدند . راستى كه خدا بهترين داور است . . .\r\nبه باور برخى از اين سخن ، به‌ظاهر چنين دريافت مىگردد كه\r\n\r\n\r\n","description":"","footnote":"\r\n( 1 ) - نهج البلاغه / نامه 41 .\r\n","page_name":" 75 ","page_number":75},
  {"content":"\r\n\r\n« فدك » در دوران خلافت آن حضرت پس گرفته شد ، امّا به نظر ما چنين دريافتى بعيد به نظر مىرسد ، بهويژه كه اين عبارت نهج البلاغه در زمان خلافت آن حضرت به صيغه ماضى به قلم آمده ، و نشانگر آن است كه در مورد رويدادهاى گذشته « فدك » سخن مىگويد .\r\nبه هر حال شواهد تاريخى در مورد چگونگى برخورد آن حضرت با « فدك » در آن زمان راهگشا نيست ، و روشن نمىكند كه آن را به صاحبان اصلىاش - كه ورثه حضرت فاطمه زهرا ( عليها السلام ) بودند - بازگرداندند و يا فرصت پرداخت به آن را نداشتند و آن را در همان شرايطى كه بود رها كردند .\r\n\r\n47 . اعتراض حضرت زهرا ( عليها السلام ) به حضرت على ( عليه السلام ) يا آگاه نمودن مردم از اوضاع\r\n( * ) س . آيا سخنان حضرت زهرا ( عليها السلام ) خطاب به حضرت على ( عليه السلام ) كه فرمودند :\r\n« يا بن أبي طالب اشتملت شملة الجنين وقعدت حجرة الضنّين ، نقضت قادمة الجدل فخانك ريش الأعزل ، هذا ابن أبي قحافة يبتزّني نحلتي وبلغة ابني ، ويلاه في كل شارق ويلاه في كل غارب ، مات العمد ووهن العضد . . . إلى آخره »\r\nنوعى اعتراض و تعدى به مقام امامت محسوب نمىشود ؟\r\nج : باسمه جلت اسمائه\r\nهيچ ترديدى نيست در اينكه حضرت فاطمه زهرا ( عليها السلام ) با اذن حضرت اميرالمؤمنين ( عليه السلام ) از منزل به سوى مسجد خارج شدند و آن خطبه بسيار مهم را در دفاع از حريم ولايت و امامت ايراد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنمودند . ايشان ، بعد از آنكه امام على ( عليه السلام ) با شيخين مخالفت نمود و حوادثى كه بعد از آنها اتفاق افتاد ، فقط در جهت بيان حق و دفاع از آن ، و اقامه حجت و دليل به دستور حضرت على ( عليه السلام ) از منزل خارج شدند و امام ( عليه السلام ) از همه برنامه ايشان آگاه بودند زيرا آنها هر دو انسان معصومند و تكاليف خود را در هر مقامى بهتر مىدانند .\r\nبنابراين حضرت فاطمه ( عليها السلام ) سربازى است كه با دستور فرمانده رفت و مأموريتش را با دلايل و براهين كامل و روشن به خوبى انجام داد و آنگاه كه برگشت با امام ( عليه السلام ) گفتگوى خاصى انجام داد كه از حوزه سخنان زناشوئى خارج بود زيرا كه ايشان از يك مجاهدت و انجام وظيفه بسيار سنگين جهادى برگشته بود لذا با امام ( عليه السلام ) با زبان سرباز جهادگر سخن گفت و نگفت : اى عموزاده ، يا اباالحسن ، بلكه گفت : اى پسر ابوطالب ! همانند جنين در شكم مادر ، زانوهايت را بغل گرفتى و به حدى فانى فى ذات الله شدى كه گويا دنيائى نيست و غير خدا و اسلام چيزى را نمىبينى ، و اين فناء فى الله را به اختيار و اراده خود اختيار نموده‌اى نه با قصور و تقصير ، و اين لباس بىاعتنائى به دنيا و زخارف آن است كه به تن كرده‌اى و لذا « لايأخذك فى الله لومة لائم » ، در صورتى كه براى خدا انجام داده اصلا به فكر دنيا نيستى يعنى تمامى آزار و اذيت‌ها را در راه خشنودى خدا به جان خريده‌اى و اين چنين گوشه نشين و چون يك فرد متهم واقع شده‌اى و اين اگرچه خطاب به امام ( عليه السلام ) است ولى مقصود\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nآگاهى دادن به مردم است چرا كه اين وضعيت را براى آن حضرت\r\nپيش آوردند و روح دين را از كالبدش جدا كردند ؛ ولى بايد دقت كرد كه حضرت اميرالمؤمنين ( عليه السلام ) در ارتباط با اين توطئه بسيار خطرناك و خطرساز مسيرى را برگزيده بودند كه اساس دين و سنت پيامبر اسلام ( صلى الله عليه وآله ) را از شر آن نگهدارى كنند و هيچ توجهى به زرق و برق و رياست دنيا نداشتند تا به خاطر آن دست به شمشير ببرند چونكه حضرت در مقام فناء در ذات خدا چنان اوج گرفته كه فقط خدا را مىبيند و خود را تسليم كامل اراده او نموده و هرچه را خداى متعال از او خواسته با تمام وجودش به آن رضا مىداد و پوشيدن همين لباس تقوا و تسليم به معناى دست كشيدن از زرق و برق دنيايى كه در آن حب مقام و جاه و رياست وجود دارد مىباشد . ايشان در انديشه چنين مسائلى نبودند تا به خاطر آنها دست به هر كارى بزنند بلكه حضرت مقام بسيار رفيع و والائى دارند كه فقط خداى متعال از آن آگاه است و چنان قدرت و شجاعتى داشتند كه مىتوانستند تمام مخالفين را از سر راه خود بردارند ، ولى امام ( عليه السلام ) بنده خدا بود و به فرمانش عمل مىكرد : ( لايسبقونه بالقول وهم بامره يعْملون ) امامان معصوم ( عليهم السلام ) در گفتار از خدا پيشى نمىگيرند و در هر حال به فرمان او عمل مىكنند ؛ يك روز به تنهايى در جنگ بدر و احد و . . . از پيامبر اسلام ( صلى الله عليه وآله ) دفاع مىكند و تمامى پهلوانان نامدار دشمن را درهم مىكوبد و روزى در برابر توطئه‌ها صبر و شكيبائى مىكند و اين همان تسليم و رضا به\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nخواسته خداى متعال است . و انتخاب گوشه منزل يك كار ساده‌اى نبود بلكه او حجت خدا است ، در هر كارش هدفى مقدس و نورانى وجود دارد كه مىخواست دست‌آوردهاى رسالت را حفظ كند و جامعه بشرى را با آن آشنا سازد و لذا در جايگاه مقام الهى خويش كوتاه نيامد و مسئوليت بسيار سخت و دشوار خود را به خوبى انجام داد و هر پيشامدى در منظر و نگاهش چون بر طبق حكمت الهى بود از آن استقبال مىكرد اگرچه دلخراش و كمرشكن بود و خلاصه مثال « همچون جنين در شكم مادر زانوانت را بغل كرده‌اى » به اين معناست كه فانى فى الله مىباشى و اصلا متوجه مسائل دنيا مانند رياست ، حكومت و . . . نيستى ، مانند كودكى كه از مسائل خارج از شكم مادر بىخبر است و كسى كه براى رضاى خدا - با اينكه قدرت بر انجام هر كارى دارد - تحمل اذيت بكند و آن كار را انجام ندهد در نظر مردم متهم محسوب مىشود ، اين نتيجه كارى است كه براى خدا نموده تا عين فناء فى ذات الله باشد و اين لباس فناء فى ذات الله را اراده و اختيار نموده نه براى قصور يا تقصير ، اين همان لباس بىاعتنائى به دنيا و كافران است و براى همين « لا تأخذ فى الله لومة لائم » .\r\n\r\n48 . جبران ضعف برخى از روايات غير فقهى با شهرت عملى\r\n( * ) س . در ميان فقهاى مذهب اهل‌بيت ( عليهم السلام ) روشن است كه شهرت عملى ، جبران‌كننده ضعف سند روايت است ، بر اين باور اگر روايتى از نظر سند\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nضعيف باشد ، امّا پيشينيان اصحاب ما به آن\r\nعمل نموده باشند ، خود عمل آنان به دلالت آن حديث ، ضعف سند آن را جبران مىكند ، چراكه بسا آنان كه به زمان صدور نزديك بودند ، قرائن و شواهدى بر درستى آن ديده‌اند و مورد اعتماد آنان قرار گرفته كه اين قرائن و شواهدِ درستى سند در گذر زمان به متأخرين نرسيده است و اگر مىرسيد باعث اعتماد بر صدور آن مىگرديد . حال آيا اين سبك و مبنا را مىتوان بر غير روايات فقهى نيز گسترش داد ؟ براى نمونه : همين موضوع فاجعه‌بار شكستن دنده و پهلوى حضرت زهرا ( عليها السلام ) در داستان غم‌انگيز يورش به‌خانه او ، به‌صورتى از سوى پيشينيان اصحاب پذيرفته شده و با آن رفتار سنجيده‌اى گرديده كه با اندك دقّت باعث اعتماد به صدور آن مىگردد . پس ، هنگامى كه در جبران ضعف سند روايت ، سبك برخورد و پذيرش آن از سوى پيشينيان اصحاب ، باعث جبران آن مىگردد ، اين ملاك در اين رويداد غمبار و نظير آن نيز جريان مىيابد ؛ با اين توضيح كه روايت فاجعه‌بار شكستن دنده و پهلوى حضرت زهرا ( عليها السلام ) تنها نمونه است و پرسش ما از سبك و روش است ؛ نظر شما در اين مورد چيست ؟\r\nج : باسمه جلت اسمائه\r\nدرست است ، اين دليل ، روايات غيرفقهى را هم شامل مىشود ، امّا بايد به خاطر داشت كه شهرت داراى اقسامى است :\r\n1 . شهرت روايى ،\r\n2 . شهرت عملى ،\r\n3 . و شهرت فتوايى .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nامّا شهرت روايى ، عبارت از اسباب ترجيح يكى از دو روايت رسيده در موضوعى ، بر ديگرى است .\r\nامّا شهرت عملى ، عبارت از استناد مشهور به روايتى در صدور فتواست ، و اين شهرت عملى از مميزات حجّت از عدم حجّت است .\r\nاما شهرت فتوايى ، نه جبران كننده ضعف سند روايت است و نه از اسباب ترجيح ؛ با اين بيان اگر مورد سؤال از قبيل شهرت عملى باشد نكته مورد نظر شما درست است ، و اين ملاك در غير روايات فقهى نيز جريان مىيابد ، و گر نه اثرى در عمل پيشينيان اصحاب بر جبران ضعف سند حديث نيست و ضعف سند آن را جبران نخواهد كرد . در اين مورد بيشتر دقت كنيد .\r\n\r\n49 . اميرمؤمنان به‌هنگام هجوم به حضرت فاطمه ( عليها السلام )\r\n( * ) س . موضوعى ذهن مرا به خود معطوف مىدارد و تحمّل آن برايم طاقت‌فرساست ، و آن موضوع اين است كه : از سويى غيرت و شهامت اهل‌بيت ( عليهم السلام ) را در حق‌طلبى و دفاع از حق و عدالت ، به ويژه پدر شهيدان امام حسين روحى له الفداء مىبينم كه وصف‌ناپذير است ؛ آن‌حضرت را هنگام شهادت فرزندش على اكبر مىنگرم كه پيكر پاك او را بر روى ريگ‌هاى تفتيده كربلا مىگذارد و به‌سوى خواهرش عقيله بنىهاشم حضرت زينب روحى لهَا الفداء مىرود تا مباد خطرى متوجه حرمت و كرامت او گردد ، با ديدن اين روحيه بلند و پرشكوه ، با اين پرسش روبه‌رو\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمىشوم كه هنگام يورش طغيانگران بر سالار و سرورمان حضرت فاطمه زهرا روحى لهَا الفداء ، اميرمؤمنان ( عليه السلام ) كجا بود ؟ و موضع آن نمونه جوانمردى و شهامت در برابر اين جنايت زشت و دهشتناك چگونه بود ؟ و دلايل ما پيرامون اين موضع چيست ؟\r\nج : باسمه جلت اسمائه\r\nلازم است پيش از پاسخ به اين پرسش به نكته‌اى مهم اشاره كنم كه : ما به اين‌خاطر كه رهروان مذهب اهل بيت ( عليهم السلام ) هستيم ، به تسليم در برابر آموزه‌ها و امر و نهى آنان فرمان يافته‌ايم ، گرچه حقيقت فرمان يا هشدارى از آنان براى ما روشن نباشد ؛ چراكه بسا در اين موارد راز و حكمتى باشد كه ما از آن آگاهى نيافته‌ايم . « 1 »\r\n\r\n\r\n","description":"","footnote":"\r\n( 1 ) - براى نمونه به اين روايت در اين مورد بنگريد . مردى به حضور امام حسن ( عليه السلام ) آمد و گفت : اى فرزند پيامبر ! من از شيعيان و رهروان راه پرافتخار شما هستم ! آن حضرت در ترسيم معيار شيعه بودن ، چنين فرمود :\r\n« يا عَبْدَاللهِ ! إنْ كُنْتَ لَنا فِى أوامِرِنا وَزَواجِرِنا مُطيعاً فَقَدْ صَدَقْتَ ، وَ إنْ كُنْتَ بِخِلافِ ذلِكَ فَلا تَزِدْ فِى ذُنُوبِكَ بَدَعْواكَ مَرْتَبَةً شَرِيفَةً لَسْتَ مِن اهْلِها ؛ لاتَقُلْ أنَا مِنْ شِيعَتِكُمْ ، ولكِن قُلْ أنَا مِنْ مُوالِيكُمْ وَ مُحِبِّيكُمْ وَ مُعادِى أعْدائِكُمْ ، وَ أنْتَ فِى خَير وَ إلى خَير ؛ » اى بنده خدا ! اگر در انجام فرمان‌ها و دورىگزيدن از هشدارهاى خدا ، قانون‌گرا و درست‌رفتار هستى ، آنچه در مورد شيعه‌بودن خويش مىگويى ، درست مىگويى ؛ امّا اگر اين‌گونه نمىانديشى و رفتار نمىكنى و در انديشه و منش و عمل ، رهرو راه ما نيستى ، با اين ادّعاى گزاف بر گناهان خويش ميفزاى ؛ چراكه شيعه و رهرو ما خاندان پيامبر بودن ، مقام پُرفرازى است ، و تو با گفتار بدون منش و عملكرد عادلانه و زيبا ، هر گز در خور آن نخواهى بود ؛ پس مگو من شيعه شما خاندان پيامبر هستم ، بلكه بگو : من از دوستداران و هواخواهان شما و از مخالفان دشمنان شما هستم كه در اين صورت ، تو در خير و نيكى به سر مىبرى و در مسير نيك‌انديشى قرار خواهى گرفت . مجموعه ورّام / ص 113 / چاپ مؤسسه حيدرى .\r\n","page_name":" 82 ","page_number":82},
  {"content":"\r\n\r\nاز پيشوايان اهل‌بيت ( عليهم السلام ) اين روايت رسيده است كه :\r\n« إنَّ أمْرَنا صَعْبٌ مُسْتَصْعَبٌ لا يَحْتَمِلُهُ إلّا مَلَكٌ مِقرَّبٌ ، أَوْنَبِىٌّ مُرْسَلٌ ، أَوْ عَبْدٌ امْتَحَن‌َاللهُ قَلْبَةُ لِلْإيْمانِ . . . » ؛ « 1 »\r\nبىترديد كار و راه ما دشوار و دشوارىآور است و جز فرشته مقرّب يا پيامبر فرستاده‌شده يا بنده‌اى كه خدا قلب او را به ايمان آزموده است ، كسى بار مسئوليت آن را نمىتواند به دوش كشد . . . .\r\nامّا موضع اميرمؤمنان ( عليه السلام ) در اين داستان غم‌انگيز و فاجعه‌بار ؛ آرى ، درست است كه اميرمؤمنان ( عليه السلام ) سالار همه غيرتمندان و حق‌طلبان روزگاران است ، امّا اگر شرايط روزگار و ماندگارى دين و آيين چنان بطلبد كه آن حضرت بر هر بيدادى در حقّ خود و خاندانش شكيب ورزد ، آيا باز هم مىتواند دست به شمشير شجاعت و مقاومت ببرد ؟ بهويژه كه از برادرش رسول خدا ( صلى الله عليه وآله ) در اين مورد آينده‌نگرى و اخبارى درباره رويدادهاى تلخ پس از رحلت آن بزرگوار نزد اوست ، و پيامبر خدا ( صلى الله عليه وآله ) آن حضرت را در برابر آن رويدادهاى تلخ آگاه ساخته و به شكيب و بردبارى فرمان داده است ، و همان تجاوزكاران نيز از اين اخبار و احاديث آگاهى داشتند و به‌همين جهت هم گستاخى تهاجم به‌خانه او را\r\n\r\n\r\n","description":"","footnote":"\r\n( 1 ) - خصال صدوق / ص 290 . گفتنى است كه در برخى نسخه‌ها به‌جاى واژه « أمْرَنا » ، « حَدِيثَنا » آمده است كه تفاوتى در معنا نمىبينيم .\r\n","page_name":" 83 ","page_number":83},
  {"content":"\r\n\r\nدر خود يافته‌اند و بر بيدادى زشت و ظالمانه دست مىيازند ؛ آيا اميرمؤمنان ( عليه السلام ) در اين شرايط مىتواند فرمان شكيبايى پيامبر ( صلى الله عليه وآله ) را فراموش كند و با تكيه بر دليرى و توانايىاش پاسخ آنان را با شمشير عدالت بدهد ؟\r\nروشن است كه هرگز ؛ به برخى از روايات رسيده در اين مورد بنگريد .\r\nاز جمله آن روايات ، اين است كه « سُليم بن قيس » در كتاب خويش چنين آورده است :\r\n« ثُمَّ أَقْبَلَ ( صلى الله عليه وآله ) إبْنَتَهُ فَقالَ ( صلى الله عليه وآله ) : أنْتِ أَوَّلُ مَنْ يلحقنِى مِنْ أَهْلِ بيْتِى وَ أنْتِ سَيِّدةُ نِساءِ أهْلِ الْجَنَّة ، وَ سَترِيْنَ بَعْدِى ظُلْماً وَ غَيْظاً حَتّى تُضْربِى وَ يُكْسَرُ ضِلعٌ مِنْ أضْلاعِكَ ! لَعَنَ اللهُ قاتِلكِ . . . » ؛ « 1 »\r\nآن‌گاه پيامبر خدا ( صلى الله عليه وآله ) روى به‌سوى دخترش حضرت فاطمه زهرا ( عليها السلام ) نمود و با اندوهى جانكاه فرمود : فاطمه جان ! تو نخستين فرد از خاندانم هستى كه به من خواهد پيوست . دخترم ! تو سالار بانوان بهشت هستى و با اينوصف پس از من ظلم و دشمنى سختى خواهى ديد ، تا جايى كه تو را كتك مىزنند و يكى از دنده‌هايت شكسته مىشود ! خداى قاتل تو را لعنت كند . . .\r\nدر ادامه روايت آورده است كه سپس آن حضرت رو به اميرمؤمنان ( عليه السلام ) نمود و فرمود :\r\n\r\n\r\n","description":"","footnote":"\r\n( 1 ) - كتاب سليم بن قيس / 427 ؛ احتجاج طبرسى / ج 1 / ص 111 ؛ الغيبة / ص 193 .\r\n","page_name":" 84 ","page_number":84},
  {"content":"\r\n\r\n« وَ أمّا أنْتَ يا أَبَالْحَسَن ! فَإنَّ الْأُمَّة تَغْدِرُ بِكِ فَإنْ وَجَدْتَ أعْواناً فَجاهِدْهُم ، وَ إلّا فَكَف يَدَكَ ، وَاحْقِنْ دَمَكَ ، فَإنَّ الشَّهادَةَ مِنْ وَرائِكَ . . . » ؛ « 1 »\r\nامّا تو اى أبالحسن ! پس از من جامعه و امّت نسبت به تو مكر و عهدشكنى مىكند ، در آن شرايط دشوار اگر يارانى استوار و كافى يافتى ، بر ضدّ فريب و بيداد جهاد كن ، و گرنه دست نگاهدار و خون خود را حفظ نما ، و بدان كه شهادت بر سر راه توست و فرجام كارت شهادت در راه خداست .\r\nو نيز در منابع مختلف در شرح رويداد تلخ يورش بر خانه حضرت فاطمه ( عليها السلام ) چنين آمده است : على ( عليها السلام ) در يورش سپاه استبداد به خانه‌اش ، دليرانه از جاى جست و كمربند « عمر » را گرفت و او را چنان بر زمين كوبيد كه بينى و گردنش به شدّت درد گرفت و آن حضرت تصميم گرفت تا او را به كيفر تجاوزگرى و شرارتش بكشد ، كه ناگاه سخن پيامبر خدا ( صلى الله عليه وآله ) و سفارش او را به‌ياد آورد ، و ناگاه « عمر » را رها كرد و خروشيد كه :\r\n« وَ الَّذِى أَكْرَمَ مُحَمَّداً بِالنُّبُوَّةِ يَابْنَ صَهّاك ! لَولا كِتابٌ مِن‌َاللهِ سَبَقَ ، وَ عَهدهُ إلى رَسُول‌ِاللهِ لَعَلِمْتَ أَنَّكَ لاتَدْخُلُ بَيْتِى . . . » ؛ « 2 »\r\nهان اى پسر صهّاك ! به آن خدايى كه محمّد ( صلى الله عليه وآله ) را به رسالت گرامى داشت ، اگر خواست و نوشته حكيمانه خدا بر اين رويداد پيشى\r\nنگرفته بود و عهد او با پيامبرش نبود ، تو خوب\r\n\r\n\r\n","description":"","footnote":"\r\n( 1 ) - همان .\r\n( 2 ) - بيت الأحزان / ص 110 ؛ بحار / ج 28 / ص 266 ؛ تفسير قمّى / ج 2 / ص 159 .\r\n","page_name":" 85 ","page_number":85},
  {"content":"\r\n\r\nمىدانستى كه جرئت نداشتى اين‌گونه زورمدارانه به خانه من‌در آيى . . . .\r\n\r\n50 . شكيبايى اميرمؤمنان به‌خاطر مصالح دين\r\n( * ) س . ما بر اين عقيده هستيم كه پس از عهدشكنى جريان سقيفه و رقم‌خوردن رويدادهاى فاجعه‌بار پس از آن و يورش به‌خانه صدّيقه طاهره فاطمه ( عليها السلام ) و خود آن بانوى بزرگ ، اميرمؤمنان به يك مبارزه فكرى و فرهنگى و اجتماعى و سياسى هوشمندانه و شجاعانه ، براى نجات دين و جامعه دست زد و پس از اتمام حجّت ، به‌خاطر سفارش پيامبر ( صلى الله عليه وآله ) و رعايت مصالح دين و پرهيز از فروپاشى جامعه ، به‌ناگزير به شكيبى تلخ و سكوتى مظلومانه چونان خارى در چشم و استخوانى در گلو تن داد ، « 1 » امّا اگر كسى اين حقيقت را نپذيرد كه سكوت شكوهمند آن حضرت پس از آن اعتراض و مبارزه و اتمام حجّت ، تنها براىمصلحت دين و آيين و وحدت امّت بود ، پاسخ كوبنده در اين مورد چيست ؟\r\nج : باسمه جلت اسمائه\r\nاگر كسى بپرسد كه آيا خورشيد فروزان است يانه ؟ و ديگرى\r\n\r\n\r\n","description":"","footnote":"\r\n( 1 ) - أَمَا وَاللهِ لَقَدْ تَقَمَّصَهَا فُلَانٌ وَ إِنَّهُ لَيعْلَمُ أَنَّ مَحَلِّى مِنْهَا مَحَلُّ الْقُطْبِ مِنَ الرَّحَى ، ينْحَدِرُ عَنِّى السَّيلُ وَ لَا يرْقَى إِلَى الطَّيرُ ، فَسَدَلْتُ دُونَهَا ثَوْباً ، وَ طَوَيتُ عَنْهَا كَشْحاً ، وَ طَفِقْتُ أَرْتَئِى بَينَ أَنْ أَصُولَ بِيد جَذَّاءَ أَوْ أَصْبِرَ عَلَى طَخْية عَمْياءَ ، يهْرَمُ فِيهَا الْكَبِيرُ ، وَ يشِيبُ فِيهَا الصَّغِيرُ ، وَ يكْدَحُ فِيهَا مُؤْمِنٌ حَتَّى يلْقَى رَبَّهُ ! فَرَأَيتُ أَنَّ الصَّبْرَ عَلَى هَاتَا أَحْجَى ، فَصَبَرْتُ وَ فِى الْعَينِ قَذًى وَ فِى الْحَلْقِ شَجًا ، أَرَى تُرَاثِى نَهْباً . . . نهج البلاغه / خ 6 .\r\n","page_name":" 86 ","page_number":86},
  {"content":"\r\n\r\nپاسخ دهد كه : آرى ، و آن‌گاه بگويد : دليل اين فروزش خورشيد چيست ؟ و او به آرامى و متانت پاسخ دهد كه : نور خورشيد ، دليل فروغ آن است ، و نفر اول اگر باز هم بگويد : نور و فروزش آن مرا قانع نمىكند ، آيا آن بنده خدا مىتواند دليل ديگرى بر اين پرسشگر حق‌ستيز و لجباز بياورد ؟\r\nبه‌باور رهروان راه اهل‌بيت ( عليهم السلام ) ، پيامبر بزرگ اسلام ( صلى الله عليه وآله ) در واپسين روزهاى زندگى ، اميرمؤمنان ( عليه السلام ) را از رويدادهاى دهشتناك و غمبار پس از رحلت خود باخبر ساخت و به آن بزرگوار فرمان شكيبايى و بردبارى داد ، و اين فرمان شكيبايى نيز به‌خاطر مصالح دين خدا و كيان جامعه نوبنياد اسلامى بود و رفتار اميرمؤمنان ( عليه السلام ) نيز در اين راستا بود و بس . « 1 »\r\n\r\n51 . هنگامه خطبه درخشان حضرت فاطمه ( عليها السلام )\r\n( * ) س . ما در مورد تاريخ و هنگامه خطبه درخشان حضرت فاطمه ( عليها السلام ) پرسشى داريم كه پاسخ درستى براى آن نيافته‌ايم ، اين موضوع باعث\r\n\r\n\r\n","description":"","footnote":"\r\n( 1 ) - از آن حضرت روايت شده است كه ضمن تأييد اين مطلب ، خطاب به عُمر چنين هشدار داد : « يا بْنَ السَّوداء ! أَمّا حَقّى فَقَدْ تَرَكْتُهُ مَخافَةَ أَنْ يرْتَدَّ النّاسُ عَنْ دِينِهِمْ ، وَ امّا قَبْرُ فاطِمَة فَوَالَّذى نَفْسُ عَلَىٍّ بِيدِهِ ، لَئِنْ رُمْتَ وَ أَصْحابُكَ شَيئاً مِنْ ذلِكَ لَأَسْقِينَّ الْأَرْضَ مِنْ دِمائِكُمْ . . . »\r\nاى بىريشه و تبار ! اگر ديدى از حقوق پايمال‌شده خويش با كرامت گذشتم ، بدان‌جهت بود كه از دين‌گريزى مردم ، به خاطر عملكرد زشت و ظالمانه شما ترسيدم ، نه از شما ، امّا در مورد آرامگاه فاطمه‌ام چنين نخواهد شد . به‌خدايى كه جان على در كف قدرت اوست ! اگر تو و ياران تجاوزكارت بخواهيد آن را نبش كنيد ، زمين را از خون پليدتان سيراب خواهم ساخت . بحار الأنوار / ج 43 / ص 171 .\r\n","page_name":" 87 ","page_number":87},
  {"content":"\r\n\r\nبرخى شبهه‌ها در مورد مظلوميت صدّيقه طاهره حضرت فاطمه زهرا ( عليها السلام ) مىگردد ؛ بهويژه كه مخالفان مذهب اهل‌بيت ( عليهم السلام ) در تلاش ظالمانه هستند تا در مورد مظلوميت‌ها و رنج‌هاى حضرت فاطمه ( عليها السلام ) ترديدافكنى نمايند .\r\nسؤال اين است كه : آيا تاريخ سخنرانى و هنگامه خطبه درخشان حضرت فاطمه ( عليها السلام ) در مسجد پيامبر ( صلى الله عليه وآله ) ، پيش از هجوم سپاه استبداد به خانه آن بانوى بزرگ بود يا پس از آن ؟ اگر پس از آن بود آيا دليل نقلى قاطعى در اين مورد داريم ؟\r\nدر صورتى كه پاسخ ، آرى باشد ، از نتيجه اين پاسخ ، دو اشكال ديگر پديدار مىشود :\r\nالف . چرا آن حضرت در خطبه درخشانش - كه همه حقايق را بر كوير دل‌ها باراند - از هجوم به خود و خانه‌اش و نيز شكستن دنده‌اش چيزى نفرمود ؟\r\nب . چگونه آن بانوى بزرگ با آن دنده و پهلوى آسيب‌ديده و با آن دل‌شكسته و داغدار ، توانست بر روى پاى خود ايستاده و آن‌گونه با قامت برافراشته و روحيه توانا به مسجد برود و در برابر آن جمعيت انبوه و آن شرايط پراختناق حكومت كودتا ، آن خطبه درخشان را بخواند و توفانى در دل‌ها پديد آورد ؟\r\nبه نظر مىرسد قرائن خارج از خطبه صدّيقه طاهره فاطمه زهرا ( عليها السلام ) و نيز قرائنى كه از درون آن دريافت مىگردد ، نشانگر آن است كه آن خطبه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nنورافشان و حكيمانه پس از گرفتن بيعت زورمدارانه از اميرمؤمنان ( عليه السلام ) بوده است ، اگر به نظر شما دلائلى هست كه نشانگر آن مىباشد كه خطبه آن بانوى بزرگ دانش و معنويت پس از يورش به‌خانه‌اش بوده ، آن دلايل كدام است ؟\r\nج : باسمه جلت اسمائه\r\nحقيقت اين است كه حضرت فاطمه زهرا ( عليها السلام ) دو خطبه درخشان و روشنگر و پربار داشته است :\r\nالف . خطبه نخست ، خطبه‌اى است طولانى و جامع ، كه در مسجد پيامبر ( صلى الله عليه وآله ) بيان شده است ، و خطبه دوّم خطبه‌اى است كه در خانه‌اش در برابر انبوه زنان مهاجر و انصار بيان گرديده ، كه گويى چند روز پيش از شهادت جانسوزش به عيادت او رفته بودند .\r\nاز منابع متعدد تاريخى و روايى آشكار مىگردد كه يورش به خانه آن بانوى بزرگ ، سه بار بوده است ، و آن جنايت بزرگ‌تر در يورش سوّم روى داد كه باعث بيمارى و بسترى شدن آن حضرت شد و سرانجام به شهادت جانسوزش انجاميد ! و خطبه درخشان آن حضرت در مسجد پيامبر ( صلى الله عليه وآله ) پيش از يورش سوّم و آن رويداد زشت‌تر و ظالمانه‌تر بود .\r\nب . با بيان قبل ، پاسخ اشكال دوم هم داده شد ؛ مىماند مسئله شكستگى دنده و . . . و آزردگى بازو و پهلو ، كه آن را اميرمؤمنان ( عليه السلام ) هنگام مراسم غسل پيكر پاك او دريافت و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nهمانسان كه روايات به حقيقت تصريح دارد ، پس از شهادت حضرت آشكار شد و سر زبانها افتاد .\r\nاما چرا آن حضرت در خطبه روشنگر و توفنده‌اش با زنان مدينه به يورش برخانه خويش و رويدادهاى ظالمانه مربوط به خودش نپرداخت ، چون آن بانوى درايت از حق‌پذيرى و هدايت آن گروه خودكامه و نيز فرصت‌طلبان و بىتفاوت‌ها مأيوس بود ؛ درست همان‌گونه كه در آغاز سخن نورانىاش به صراحت آن را بيان كرد و چنين فرمود :\r\n« أَصْبَحْتُ - وَاللهِ - عائِفَةً لِدُنْياكُنَّ ، قالِيَةً لِرِجالِكُنَّ ، لَفَظْتُهُمْ بَعْدَ أَنْ عَجَمْتُهُمْ وَ شَنَأْتُهُمْ بَعْدَ أنْ سَبَرْتُهُمْ ، فَقُبْحاً لِفُلُول‌ِالْحَدِّ ، وَ اللَّعْبِ بَعْدَ الْجِدِّ ، وَ قَرْعِ الصَّفاةِ ، وَ صَدْعِ الْقَناةِ ، وَ خَطَلِ الْآراءِ ، وَ زَلَلِ الْأَهْواءِ ، وَ بِئْسَ ما قَدَّمَتْ لَهُمْ أَنْفُسُهُمْ أَنْ سَخَطَاللهُ عَلَيْهِمْ وَ فِى الْعَذابِ هُمْ خالِدُونَ * » لاجَرَمَ لَقَدْ قَلَّدَتْهُمْ رِبْقَتَها ، وَ حَمَّلْتُهُمْ أَوْقَتَها ، وَ شَنَنْتُ عَلَيْهِمْ عارَها . . . » ؛ « 1 »\r\nبه خداى سوگند ! در\r\nحالى شب را به سپيده آوردم كه از دنياى شما بيزار ، و به مردنمايان شما ، به‌خاطر عملكردشان خشمگين هستم . آنان را در فراز و نشيب‌هاى زندگى آزمودم ، و به دور افكندم و امتحان نمودم و خشمگين شدم . راستى چه زشت است كندى شمشيرها در برابر بيداد ! و چه ناپسند است به‌شوخى گرفتن سرنوشت دين و جامعه پس از تلاش و جديت در راه آن ! و چه‌ناگوار است سر بر\r\n\r\n\r\n","description":"","footnote":"\r\n( 1 ) - احتجاج طبرسى / ج 1 / ص 286 .\r\n","page_name":" 90 ","page_number":90},
  {"content":"\r\n\r\nسنگ خارا زدن و كار بىحاصل نمودن ، و آن‌گاه شكاف برداشتن نيزه‌ها و تسليم شدن در برابر بيداد ! و چه دردناك است تباهى عقيده ، و انحراف انديشه و تزلزل اراده‌ها ! و چه بد چيزى براى خود از پيش فرستادند كه خدا بر آنان خشم گرفت و در عذاب او ماندگار خواهند بود .\r\nآرى ، من شرايط را چنين نامطلوب و ظالمانه نگريستم و مسئوليت آن را به گردن خودشان افكندم ، و بار گران گناه آن را بر دوش آنان نهادم ، و رهاورد شوم و عار و ننگ آن را بر عهده خودشان قرار دادم . پس بينى آنان بريده و زخم‌خورده باد و هماره از رحمت خدا دور باشند .\r\n\r\n52 . شكستگى دنده و پهلوى حضرت فاطمه ( عليها السلام ) در هجوم بيدادگران\r\n( * ) س . ما را به نصوصى معتبر در مورد شكستن دنده و پهلوى حضرت فاطمه ( عليها السلام ) راهنمايى فرماييد .\r\nج : باسمه جلت اسمائه\r\nكسى كه سخنان تاريخ نگاران مسلمان و روايات رسيده در مورد رويدادهاى تلخ پس از رحلت پيامبر ( صلى الله عليه وآله ) را پىگيرى كند ، فكر نمىكنم در اين مورد دستخوش ترديد گردد . اينك به برخى از آنچه در اين مورد آمده است مىنگريم :\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n1 . مرحوم « كلينى » « 1 » به سند صحيح از امام كاظم ( عليه السلام ) در باب مولد حضرت فاطمه ( عليها السلام ) حديث دوّم ، چنين آورده است :\r\n« إنَّ فاطمه صِدِّيْقَةٌ شَهِيدة » ؛ فاطمه ( عليها السلام ) صديقه شهيد است .\r\nو مرحوم مجلسى در « مرآة العقول » پس از توصيف خبر فوق به درستى و صحيح بودن ، در شرح اصول كافى چنين مىنويسد :\r\nبىترديد اين خبر دلالت بر اين دارد كه حضرت فاطمه ( عليها السلام ) ، شهيد راه حق است ؛ و اين از اخبارِ متواتر است ، و سبب آن هم اين است كه پس از غصب خلافت و انحصار قدرت از سوى جريان سقيفه ، قنفذ درب خانه حضرت فاطمه ( عليها السلام ) را چنان بر شكم آن بانوى بزرگ زد كه پهلوى آن حضرت شكست و بر اثر آن ، فرزندش را كه پيامبر ( صلى الله عليه وآله ) محسن ناميده بود ، ناخواسته از دست داد و دستخوش بيمارى گرديد و سرانجام به شهادت رسيد . « 2 »\r\nآن‌گاه مرحوم مجلسى به بيان رواياتى از علماى شيعه و اهل سنّت مىپردازد كه اين موضوع را تأييد مىكند . از آن جمله روايتى است طولانى از « سليم بن قيس هلالى » كه فرازى از آن چنين است :\r\nحضرت فاطمه ( عليها السلام ) شهيد راه خداست ، و سبب آن هم اين است\r\n\r\n\r\n","description":"","footnote":"\r\n( 1 ) - مرحوم « محمّد بن يعقوب رازى » ، مشهور به « ثقة الْإسلام كلينى » ، صاحب كتاب كافى از دانشمندان نامدار مذهب اهل بيت ( عليهم السلام ) است ، كه در سال 329 از هجرت در بغداد جهان را بدرود گفت و اينك قبرش در بازار بغداد است .\r\n( 2 ) - اصول كافى / ج 5 / ص 315 .\r\n","page_name":" 92 ","page_number":92},
  {"content":"\r\n\r\nكه پس از غصب خلافت به وسيله جريان سقيفه ، قنفذ برده عمر حضرت فاطمه ( عليها السلام ) را زد و به شدت هُل داد و در نتيجه آن جنايت ، دنده‌اى از پهلوى آن حضرت شكست و بر اثر آن ، جنين خود را افكند ، و دستخوش بيمارى گرديد و به شهادت رسيد . « 1 »\r\n2 . و نيز از جمله آن روايات بسيار ، اين روايت طولانى است كه مرحوم صدوق ، از ابن‌عبّاس و او از پيامبر خدا ( صلى الله عليه وآله ) آورده است كه فرازى از آن چنين است :\r\n. . . و هنگامىكه فاطمه‌ام را مىبينم ، به‌ياد مىآورم آن ظلم و بيدادى را كه پس از رحلت من در حق او انجام مىشود ، گويى مىنگرم كه زور و ذلّت از سوى ظالمان بر خانه او واردشده ، حرمت او درهم‌شكسته ، حقوق او غصب گرديده ، از ارث خود بازداشته شده ، و پهلويش را\r\nمىشكنند و فرزندش را به دنيا نيامده ، مىكشند ! و او نداى دادخواهى سرمىدهد و مىگويد : وامحمّداه ! امّا كسى به دادخواهى و نداى مظلوميت او پاسخ مثبت نمىدهد ! و او از ظلم و شرارت استبداد پناه و دادرس مىجويد ، اما كسى به او پناه نمىدهد و دادش را از بيدادگران نمىستاند . « 2 »\r\n3 . و نيز از جمله آن روايات بسيار ، زيارتنامه حضرت فاطمه ( عليها السلام )\r\n\r\n\r\n","description":"","footnote":"\r\n( 1 ) - همان .\r\n( 2 ) - صدوق / متوفى 381 هجرى / أمالى / ج مجلس 24 / ص 100 - 99 .\r\n","page_name":" 93 ","page_number":93},
  {"content":"\r\n\r\nاست كه مرحوم سيدبن طاووس در كتاب « اقبال الْأعمال » آن را آورده است ، كه فرازى از آن چنين است :\r\nوَ صَلِّ عَلىَ الْبَتُولِ الطّاهِرَة . . . تا مىفرمايد :\r\nالْمَغْصُوبِ حقُّها ، و الْمَمْنُوعِ إرْثُها أَلْمَكْسُور ضِلْعُها . . . ؛ « 1 »\r\nو درود بفرست بر فاطمه بتول ، همان بانوى پاك و پاك‌منش و پاك‌روش . . . ، همان بانويى كه حقوق او غصب شد ، و از ميراث پدرى بازداشته شد ، و در فشار بيدادگران دنده‌اش شكست . . .\r\nاما روايات بيانگر برافروختن آتش بر درب خانه حضرت فاطمه ( عليها السلام ) ، فشردن آن حضرت ميان در و ديوار ، اسقاط جنين او - كه ملازم با شكسته شدن دنده و پهلوى اوست - بسى فراوان است . اين روايات را علماى شيعه و اهل سنّت آورده‌اند .\r\nدر اين رابطه به كتاب مرحوم شيخ الطّائفه ابوجعفر طوسى در تلخيص شافى بنگريد كه چنين مىنويسد : شيعه و علماى شيعه بر اين رويداد غمبار اتفاق نظر دارند كه حضرت فاطمه ( عليها السلام ) ، هدف بيداد « عمر » قرار گرفت و غلام او چنان ظالمانه بر شكم دختر پيامبر ( صلى الله عليه وآله ) زد كه جنين او را - كه محسن ناميده شده بود - ساقط نمود و به شهادت رساند .\r\n\r\n\r\n","description":"","footnote":"\r\n( 1 ) - . . . و نيز چنين آمده است : « السَّلامُ عَلَيكِ يا سَيدَةَ نِساءِ الْعالَمِينَ ! السَّلامُ عَلَيكِ يا والِدَةَ الْحُجَجِ عَلَى النّاسِ أَجْمَعينَ ! السَّلامُ عَلَيكِ أَيتُهَا الْمَظْلُومَةُ ، الْمَمْنُوعَةُ حَقُّها ! أَللّهُمَّ صِلِّ عَلى أَمَتِكَ وَ ابْنَةِ نَبِيكَ وَ زَوْجَةِ وَصِىِّ نَبِيكَ ، صَلاةً تَزْلِفُها فَوْقَ زُلْفى عِبادِكَ الْمُكَرَّمِينَ مِنْ أَهْلِ السَّماواتِ وَ الْأَرَضِينَ . » اقبال / ص 152 . براى او چند زيارتنامه ديگر از امامان نور ( عليهم السلام ) رسيده ، كه در كتاب‌هاى دعا و زيارات آمده است .\r\n","page_name":" 94 ","page_number":94},
  {"content":"\r\n\r\nآرى ، روايت بيانگر اين واقعيت تلخ ، و آوردن هيزم براى به آتش‌كشيدن خانه حضرت فاطمه ( عليها السلام ) كه گروهى از دوستداران اهل بيت در آن پناه جسته بودند ، در ميان\r\nرهروان مذهب اهل‌بيت ( عليهم السلام ) مشهور و معروف است . . . تا مىنويسد : البته ما اين روايت را از طريق علماى اهل سنّت از جمله « بلاذرى » آورديم ، و روايات علماى شيعه در اين مورد بسيار است و هيچ اختلافى هم در ميان آنان در اين مورد نيست . « 1 »\r\nمسعودى ، مؤلف كتاب معروف « مروج الذّهب » در كتاب ديگر خودش ، به نام « اثبات الوصيّة » چنين مىنويسد :\r\n« پس ، طرفداران خليفه به سوى منزل اميرمؤمنان ( عليه السلام ) روى آوردند و بر آن خانه يورش بردند و با به آتش كشيدن درب خانه ، آن حضرت را زورمدارانه از خانه‌اش بيرون آوردند ، و سرور بانوان بهشت ، حضرت فاطمه ( عليها السلام ) را ميان در و ديوار فشردند تا فرزندش محسن را سقط نمود . . . « 2 » . » « 3 »\r\n\r\n\r\n","description":"","footnote":"\r\n( 1 ) - تلخيص شافى / ج 3 / ص 76 .\r\n( 2 ) - عباس عموى پيامبر ( صلى الله عليه وآله ) از اميرمؤمنان ( عليه السلام ) پرسيد : چرا عمر از حقوق كارگزارانش ، به عنوان ماليات كاست ، امّا از حقوق و مزاياى « قُنفذ » چيزى نكاست و آن را به‌طور كامل پرداخت ، آن حضرت بر گرد خويش نظاره كرد ، و در حالى كه جام ديدگانش لبريز از اشك گرديد و فروباريد ، در پاسخ او فرمود :\r\n« شَكَّرَ لَهُ ضَرْبَةً ضَرَبَها فاطِمَةَ بِالسَّوطِ ، فَماتَتْ وَ فِى عَضُدِها أَثَرُهُ كَأَنَّهُ الدُّمْلُج »\r\nپرداخت كامل حقوق « قنفذ » براى قدرشناسى از او به‌خاطر تازيانه‌هاى بيدادى بود كه بر پيكر حضرت فاطمه نواخت ؛ به‌گونه‌اى كه وقتى دخت محبوب پيامبر جهان را بدرود گفت ، اثر آن تازيانه بيداد در بازوى او بسان بازوبند نمايان بود . كتاب سُليم بن قيس / ص 134 .\r\n( 3 ) - اثبات الوصية / ص 122 .\r\n","page_name":" 95 ","page_number":95},
  {"content":"\r\n\r\n\r\n53 . شكستن پهلو و دنده را جز نادان و حق‌ناپذير انكار نمىكند\r\n( * ) س . آيا دنده و پهلوى بانوى بزرگ اسلام حضرت فاطمه ( عليها السلام ) در هجوم به خانه‌اش شكست ؟ افرادى هستند كه مىگويند : در آن زمان ورودى خانه‌ها با تكّه‌اى از قماش و همانند آن پوشيده مىشد و در و ديوارى به سبك امروز نبود تا دختر پيامبر ميان آن پناه گيرد و فشرده شود !\r\nج : باسمه جلت اسمائه\r\nظلم و بيدادى كه در حق دختر پيامبر حضرت فاطمه زهرا ( عليها السلام ) انجام شد ، از امورى است كه به وسيله نصوص معتبر و فراوان ثابت شده است ، و جز آدم نادان و حق‌ستيز كسى نمىتواند آن را انكار نمايد .\r\n\r\n54 . مصيبت شكستن پهلوى حضرت زهرا ( عليها السلام ) موضوعى عقيدتى است\r\n( * ) س . آيا داستان شكسته‌شدن دنده و پهلوى بانوى بزرگ اسلام حضرت فاطمه ( عليها السلام ) در هجوم به‌خانه‌اش ، يك داستان تاريخى و بدون رابطه با باورهاى مذهب شيعه و اهل‌بيت ( عليهم السلام ) است يا يك بحث عقيدتى مىباشد ؟\r\nج : باسمه جلت اسمائه\r\nظلم و بيدادى كه در حق دختر پيامبر حضرت فاطمه زهرا ( عليها السلام ) رفت ، از هجوم به خانه تا مصادره مال و شكستن دنده و پهلوى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nآن بانوى بزرگ ، همه و همه به‌خاطر عدالت‌خواهى و ظلم‌ناپذيرى و دفاع از حق و امام معصوم ( عليه السلام ) بود ، كه فرازهاى مختلف خطبه درخشان آن حضرت گواه روشن و روشنگر اين حقيقت است ؛ با اين بيان چگونه اين جهاد و دفاع بزرگ بانوى اسلام حضرت فاطمه ( عليها السلام ) مىتواند از نظريه امامت آسمانى اميرمؤمنان ( عليه السلام ) جدا باشد ؟ و اگر در ارتباط با آن باشد - كه برابر اسناد فراوان چنين است - در آن صورت دفاع شجاعانه و تلاش خستگىناپذير و نابرابر او ، اصلى است كه شيعه را از ديگران ممتاز مىسازد ، پس ، اگر چنين است ، چگونه مىتواند ربطى به‌باور و عقيده ما نداشته باشد و تنها يك داستان غمبار تاريخى شمرده شود ؟ !\r\n\r\n55 . با تازيانه زدن حضرت زهرا ( عليها السلام )\r\n( * ) س . آيا بزرگ بانوى اسلام حضرت فاطمه ( عليها السلام ) را بدون واسطه و با دست زدند يا با تازيانه ؟\r\nج : باسمه جلت اسمائه\r\nنصوص و مدارك معتبرى كه در اين مورد رسيده ، نشانگر آن است كه تازيانه را به‌كار گرفتند .\r\n\r\n56 . تكذيب به زنجيركشيدن اميرمؤمنان\r\n( * ) س . در نگاه به رويدادهاى دردناك پس از رحلت پيامبر ( صلى الله عليه وآله ) ، به برخى از روايات برخوردم ، و ديدم اين روايات بيانگر آن است كه : وقتى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاميرمؤمنان ( عليه السلام ) با ابوبكر بيعت نكرد ، و\r\nبراى اجبار او به بيعت ، به خانه‌اش هجوم بردند ، آن حضرت را چون شيرى به زنجير كشيدند ! ! به‌باور برخى اين موضوع با تهديد « عمر » به اين‌كه خانه را به آتش خواهد كشيد ، ناسازگار است ، درجه درستى اين روايات چه‌قدر است ؟\r\nبه‌علاوه ، نظر شما در مورد اين رويداد و ثبت آن در تاريخ چيست ؟\r\nپرسش ديگر آن است كه امام على ( عليه السلام ) در آن هنگام كه حرمت حريم او و حريم رسول الله ( صلى الله عليه وآله ) به وسيله سپاه استبداد شكست ، در چه شرايطى بود و چه مىكرد ؟ اگر آن حضرت براى پرهيز از پراكندگى و فروپاشى امّت ، ناگزير صبر و شكيبايى به سفارش پيامبر ( صلى الله عليه وآله ) بود ، چگونه آن خداوندگار شهامت و غيرت توانست در برابر شكسته شدن دنده و پهلوى فاطمه ( عليها السلام ) سكوت كند ؟\r\nو نيز خواندم كه به هنگام يورش به خانه اميرمؤمنان ( عليه السلام ) ، حضرت فاطمه ( عليها السلام ) به پسر و دخترى به نام محسن و محسنه باردار بود ، و به هنگام فشرده شدن دختر ارجمند پيامبر ( صلى الله عليه وآله ) ميان در و ديوار و شكسته شدن دنده و پهلويش ، آن دو ، كشته شدند ! آيا اين خبر دردناك صحيح است ؟\r\nج : باسمه جلت اسمائه\r\nجريان زنجير و به زنجير كشيدن اميرمؤمنان ( عليه السلام ) ، سخن معتبرى نيست .\r\nو نيز به‌هنگام فشرده‌شدن حضرت فاطمه ( عليها السلام ) ميان در و ديوار ، امام على ( عليه السلام ) حاضر نبود .\r\nبه راز سكوت آن بزرگوار نيز اشاره رفت ، امّا كشتن جنين او ،\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمحسن درست است ، و وجود دخترى به نام محسنه و كشته شدن او ، به ظاهر حقيقت ندارد .\r\n\r\n57 . مفهوم شهادت در حديث « فاطِمَة ( عليها السلام ) صِدِّيْقَةٌ شَهِيْدةٌ »\r\n( * ) س . برخى از تفسير و تحليل‌ها پيرامون حديث\r\n« إنَّ فاطِمَة ( عليها السلام ) صِدِّيْقَةٌ شَهِيْدةٌ »\r\nرا خواندم و ديدم اگر بر آن باشيم كه از واژه « شَهِيْدةٌ » در اين روايت ، معنى فقهى آن را بگيريم ، كه نادرستى آن روشن است ؛ چراكه شهيد با احكام ويژه‌اش در فقه ، كسى است كه در ميدان نبرد كشته شود ، امّا اگر بر آن باشيم كه از واژه‌ى « شَهِيْدةٌ » معناى تشبيهى و همانندى در پاداش را بگيريم ، زن نيز اگر در حال عادت ماهانه و به دنياآودن فرزند از دنيا برود ، در اين معنا و پاداش آن مشترك است ، و در نتيجه افتخار و عظمتى براى حضرت زهرا ( عليها السلام ) نيست كه در اين رديف قرار گيرد و گفته شود كه :\r\n« إنَّ فاطِمَة ( عليها السلام ) صِدِّيْقَةٌ شَهِيْدةٌ » ؛\r\nبنا براين ، تنها اين معنا مىماند كه منظور از معنى واژه‌ى « شَهِيْدةٌ » همان معناى برتر و مرتبه والايى باشد كه سرور بانوان دو عالم در رديف پيامبران و صدِّيقين و\r\nشهيدان و گواهانى قرار گيرد كه گواه و الگوى مردم هستند ، امّا دريافت اين مفهوم از واژه « شهيد » با استدلال به اين حديث ممكن نيست ، چراكه واژه شهيد و شهيده در معنا و مفهوم اعمّ از مدّعاست .\r\nج : باسمه جلت اسمائه\r\nشهيد به معنى كسى است كه در راه دفاع از حق به وسيله\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nشمشير يا سلاح و يا وسيله ديگرى كه بر او بزنند ، كشته شود . چنين كسى اگر در ميدان نبرد كشته شد ، حكمى از احكام فقه به او اختصاص دارد و آن عدم نياز به غسل است .\r\nو با اينوصف ، آيا كسى مىتواند چنين پندارد كه اميرمومنان ( عليه السلام ) به‌خاطر آن‌كه در ميدان نبرد كشته نشد ، شهيدنيست ؟\r\nاما استناد مرگ حضرت فاطمه ( عليها السلام ) به زدن آن حضرت با تازيانه و فشردن ميان در و ديوار ، واقعيت غمبارى است كه روايات رسيده در اين مورد بسيار است . در اين باره به « كامل الزّيارات » و به خبر « حمّاد بن‌عثمان » از امام صادق ( عليه السلام ) بنگريد كه مىگويد : در سفر معراج پيامبر ( صلى الله عليه وآله ) ، به هنگام گزارش از آينده امّت ، به آن حضرت گفته شد : امّا دخترت زهرا ( عليها السلام ) ، پس از رحلت تو ، مورد ستم قرار خواهد گرفت . او را در حالى كه باردار است ، خواهند زد و او جنين خود را بر اثر آن ضربات ظالمانه خواهد افكند و به شهادت خواهد رسيد ! « وَ امّا إبْنَتُكَ فاطِمَة فَتُظْلَم وَ هِىَ . . . . » . « 1 »\r\n\r\n58 . زنده‌داشتن روز شهادت حضرت زهرا ( عليها السلام ) به روايت چهل روز\r\nس . نظر شما در اين مورد چيست كه بنا به برخى از روايات ، سالروز شهادت حضرت فاطمه ( عليها السلام ) را چهل روز پس از رحلت پيامبر ( صلى الله عليه وآله ) قرار دهيم و در زنده‌ساختن و بزرگداشت اين روز بكوشيم ؟ وظيفه شيعه آل\r\n\r\n\r\n","description":"","footnote":"\r\n( 1 ) - كامل الزِّيارات / ص 333 .\r\n","page_name":" 100 ","page_number":100},
  {"content":"\r\n\r\nمحمّد ( عليهم السلام ) در برابر اين مناسبت چيست ؟\r\nج : باسمه جلت اسمائه\r\nمنطق پيشوايان دين اين است كه رهروان راه اهل‌بيت ( عليهم السلام ) از فزونى سرشت آنان آفريده شده‌اند ، و به‌همين جهت ، در اندوه آنان اندوهگين مىشوند و در سرور و شادى آنان شادمان مىگردند ؛ و به مقتضاى اين بيان روشنگر ، تلاش در زنده و پرشكوه‌داشتن هر روزى كه به نظر مىرسد روز شهادت جانسوز حضرت فاطمه ( عليها السلام ) باشد ، كارى پسنديده و تلاشى زيبنده است و يكى از آن روزها ، روز اربعين پيامبر خدا ( صلى الله عليه وآله ) مىباشد .\r\n\r\n59 . اهميت كتاب سليم بن قيس\r\n( * ) نظر شما در مورد كتاب « سليم بن قيس هلالى » از نظر سند و دلالت متن آن - كه پاره‌اى از علما در برخى اسناد و يا دلالت برخى از روايات آن مناقشه مىكنند - چيست ؟ به‌نظر مىرسد مهم‌ترين مناقشه همان است كه از سوى مرحوم آيت‌الله العظمى خويى « قدّس سرّه » در اين مورد صورت گرفته است ، و ما دوست داريم ديدگاه شما را در اين مورد بدانيم .\r\nج : باسمه جلت اسمائه\r\nمرحوم آيت الله العظمى خويى « قدّس سرّه » گرچه بر كتاب « سليم بن قيس هلالى » ، اشكال‌هايى وارد نموده ، اما بسيارى از اشكال‌ها را نيز از آن كتاب بر طرف ساخته است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nآن بزرگوار در آن كتاب در چيزى مناقشه كرده است كه سستى و نادرستى آن روشن است ، و با اين كار خودش ، سستى و بىبنيانى ايرادهاى ديگر را نشان داده و با اين روش عالمانه خود ، به آن كتاب سود رسانده است .\r\nمرحوم مجلسى نيز نسبت به كتاب « سليم بن قيس هلالى » گامى سودبخش برداشته كه هيچ كس پس از ملاحظه كار آن بزرگوار در مورد آن كتاب ، ديگر به ترديد و تزلزل نمىافتد . او روايتى از امام صادق ( عليه السلام ) آورده است كه مىفرمايد : هركس از شيعيان ما كتاب « سليم بن قيس هلالى » را نزد خود نداشته باشد ، در حقيقت چيزى از امر و اسرار ما نزد او نيست ، و چيزى از اسرار ما را نمىداند ؛ چراكه اين كتاب حروف ابجد يا فشرده معلومات شيعه و اخبار و اسرار آنان است !\r\nمرحوم علّامه مامقانى نيز در كتاب رجال خود ، چيزى در اين مورد مىنويسد كه باعث اطمينان انسان مىگردد كه همين كتابى كه اينك در دست ما مىباشد ، به اتفاق آراء ، همان كتاب « سليم بن قيس هلالى » است .\r\nبر آنچه آمد ، اين نكته را نيز بيفزاى كه موضوع شكستن پهلو و دنده بزرگ بانوى اسلام ، موضوعى است كه روايات بسيارى در ثبوت آن در پاسخ به پرسش‌هاى گذشته آورديم ، پس ، به آنها بازگرد و نيك بنگر .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\n60 . حكم كسى كه مظلوميت حضرت فاطمه ( عليها السلام ) را انكار كند\r\n( * ) س . از دوستان اهل بيت رسول خدا ( عليهم السلام ) ، كسى كه رنج‌ها و مصائب و مظلوميت سرور و سالار ما صدّيقه طاهره فاطمة الزّهراء ( عليها السلام ) و جنايت‌هايى را كه از سوى ظالمان و غاصبان در حق او رفت ، انكار كند ، حكمش چيست ؟ وظيفه دوستان اهل بيت ( عليهم السلام ) در برابر چنين شخصى چيست ؟\r\nج : باسمه جلت اسمائه\r\nكسى كه رنج و مظلوميت حضرت فاطمه ( عليها السلام ) و جنايت‌هاى تكاندهنده‌اى را كه در حق او روا شد ، انكار كند ، يا نا آگاه است ، يا از دوستان اهل‌بيت ( عليهم السلام ) است امّا نمىتواند باور كند كه پليدى برخى تا آنجا مىرسد كه چنين جنايت‌هاى حيرت‌آورى را در حق صدّيقه طاهره ( عليها السلام ) روا دارند !\r\nامّا برابر روايات رسيده از طريق هردو گروه از مسلمانان ، يعنى شيعه و اهل‌سنّت اين ظلم‌ها و جنايت‌ها اثبات مىگردد ، پس ، انكار كننده اين بيداد و خشونت دهشتناك ، يا بايد حق‌ستيزباشد ، يا ناآگاه و يا دستخوش اشتباه شده و مىپندارد كه اعتراف به اين جنايت‌ها باعث تفرقه و پراكندگى ميان مسلمانان مىگردد ، و تفرقه و پراكندگى در اين زمان باعث ضعف اسلام و مسلمانان مىشود . به‌هر حال وظيفه اسلامى و انسانى دوستان اهل بيت ( عليهم السلام ) در اين مورد آشكار است .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\n61 . انكار رنج‌ها و مصائب حضرت فاطمه ( عليها السلام ) و خروج از مذهب\r\n( * ) س . آيا مىتوان كسى را كه مىگويد حضرت فاطمه ( عليها السلام ) به شهادت نرسيده است ، خارج از مذهب به شمار آورد ؟\r\nج : باسمه جلت اسمائه\r\nچنين گفتارى گاه از موضع انكار و حق‌ستيزى در برابر روايات رسيده از امامان معصوم ( عليهم السلام ) سرچشمه مىگيرد ، و گاه از نادانى و ناآگاهى و بىاطلاعى از رويدادهاى تاريخى و روايات رسيده ؛ و اين دو باهم فرق مىكند ؛ بنا براين ، اگر از نوع دوم باشد ، باعث خروج از\r\nمذهب نمىگردد ، بر خلاف قسم نخست كه روايات رسيده از امامان معصوم را عامداً انكار مىنمايند .\r\n\r\n62 . سن شهادت حضرت زهرا ( عليها السلام )\r\n( * ) س . حضرت زهراء ( عليها السلام ) در چه سنى به شهادت رسيدند ؟\r\nج : باسمه جلت اسمائه\r\nمرحوم كلينى و ابن شهر آشوب نوشته‌اند كه آن حضرت پنج سال بعد از مبعث متولد شده است و همين امر بين اصحاب ما مشهور است ، و از امام باقر ( عليه السلام ) روايت شده است . اما مشهور بين اهل سنت اين است كه آن حضرت پنج سال قبل از مبعث متولد شده است ، و ظاهراً اين كلام اهل سنت از روى اشتباهى در روايت آنها بين كلمه « قبل » و « بعد » مىباشد . بنابراين سن مبارك ايشان حين شهادت همانگونه كه معروف بين شيعه است هجده سال بوده است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n63 . صحت و سقم مصيبت‌هاى وارده به حضرت فاطمه زهرا ( عليها السلام )\r\nس . بعضى در كتاب‌هاى خود نوشته‌اند : « بعضى از مصيبت‌ها و تظلم‌ها كه براى سيده زهراء مرضيه ( عليها السلام ) بر منبرها خوانده مىشود ، از قبيل احراق باب ، كسر ضلع ، شهادت محسن و شبانه‌روز گريه و آه و فغان كردن ، بعيد به نظر مىرسد و بعدها براى مصالح سياسى و براى ايجاد انقلاب بر عليه بنىاميه و بنىعباس توسط شيعيان افراطى ايجاد شده است كه در اين زمان گفتن اين مطالب موجب تفرقه بين مسلمين و باعث ضعف قدرت مسلمين مىباشد » .\r\nلطفا در اين رابطه بيان فرماييد كه به طور كلى ، تظلم‌هايى كه براى حضرت زهراء ( عليها السلام ) خوانده مىشود صحت دارد يا فقط شهرت است ؟\r\nج : باسمه جلت اسمائه\r\nبسيارى از اين مطالبى كه نقل كرده‌اند از مسلمات است ؛ به راستى قبول آنها مايه شگفتى و بسيار سخت است كه شقاوت افرادى به مرحله غير تصورى برسد كه چنين اعمالى از آنها ، نسبت به چنين شخصيتى كه هرچه در عظمت او بگوييم كم گفته‌ايم سر بزند .\r\nآيا آن اعمال موجب تفرقه نشده است ولى نقل آن اتفاقات - آن هم در بين دوستان - موجب تفرقه است ؟ خداوند به همه قدرى انصاف بدهد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n64 . دليل پنهان بودن قبر حضرت فاطمه زهرا ( عليها السلام )\r\n( * ) س . به نظر شما دليل پنهان بودن قبر دختر گرامى پيامبر اسلام حضرت فاطمه زهراء ( عليها السلام ) چه مىباشد ؟\r\nج : باسمه جلت اسمائه\r\nدليل پنهان بودن قبر ايشان روشن‌تر از آن است كه نيازى به بيان داشته باشد ، زيرا پنهان بودن مزار دختر رسول خدا ( صلى الله عليه وآله ) در حالى كه قبور افرادى كه از لحاظ مقام از ايشان پايين‌تر هستند ، مشخص مىباشد در نزد هر شخصى كه به زيارت مدينه منوره مىرود و يا تاريخ را مطالعه مىكند ايجاد پرسش مىنمايد ؛ و جواب اين پرسش را تنها مىتوان در پژواك فريادهاى حضرتش در طول تاريخ جستجو نمود .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nاعلاميه آيت الله روحانى در سالروز شهادت حضرت فاطمه ( عليها السلام )\r\n« بِسْمِ اللهِ الرَّحْمنِ الرَّحِيم * السَّلامُ عَلَى الصِّدِّيْقَةِ الشَّهِيْدة * السَّلامُ عَلَى مُحْسِنِها الشَّهِيْد * السَّلامُ عَلَى ضِلْعِها الْكَسِير * السَّلامُ عَلَى جَنْبِهَا الْجَرِيْح * السَّلامُ عَلَى عييْنِهَا الدّامِيَة * السَّلامُ عَلَى صَدْرِهَا النّازِف » ؛ سلام بر صدّيقه شهيد ( عليها السلام ) ! * سلام بر محسن شهيد او ! * سلام بر دنده شكسته فاطمه ( عليها السلام ) در راه حق و عدالت ! * سلام بر پهلوى زخم‌خورده فاطمه ( عليها السلام ) ! * سلام بر چشمان خونگرفته او ! * و سلام بر سينه خونچكان فاطمه ( عليها السلام ) !\r\nدر اين روزهاى جانسوز و غمبار ، سالروز شهادت حزن‌انگيز آن هديه بزرگ خدا به پيامبر ، حضرت فاطمه ( عليها السلام ) - كه جان جهانيان به فداى خاك پاى او باد - تجديد مىگردد ، و در آستانه آن\r\nروز ، دردها و رنج‌ها تازه مىشود ، و ابرها از طنين نداى مظلوميت او به‌لرزه درآمده و فرشتگان از بزرگى فاجعه ، گريان و نالان گشته ، و قلب نازنين صاحب الزّمان از غم\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nجانگداز اين مصيبت پاره‌پاره مىشود !\r\nآرى ، سالروز شهادت صدّيقه طاهره ، حضرت فاطمه زهرا ( عليها السلام ) است ؛ شهادتى غمبار كه خدا اراده فرمود تا آن‌گاه كه دنياخواران دين‌ستيز براى غصب و غارت ، يورش بردند و بر نابودى نداى حق و عدالت و خاموش ساختن آن ، توطئه‌ها چيدند ، ميزانى دقيق و عادلانه ميان حق و باطل و جداسازنده عدالت از فريب و ستم گردد .\r\nشهادت جانسوز بزرگ بانوى تاريخ بشر ، صدّيقه طاهره ، حضرت فاطمه زهرا ( عليها السلام ) در آن شرايط دشوار ، آن هم با انواع دردها و رنج‌ها ، همچون به آتش‌كشيدن خانه ، شكستن پهلو و دنده ، كشتن جنين ، زدن و آزردن بازو و پهلو ، نواختن سيلى بر چهره و ديده ، فشردن ريحانه ارجمند پيامبر ( صلى الله عليه وآله ) ميان در و ديوار ، مجروح ساختن سينه ، و هتك حجاب آن حضرت رخ داد تا به‌صورت غريوى ماندگار و فريادى جاودانه در كران تا كران تاريخ براى رسواساختن غاصبان و ظالمان طنين‌انداز باشد .\r\nآرى ! در يك جمله مىتوانيم بگوييم كه شهادت صدّيقه طاهره ، حضرت فاطمه زهرا ( عليها السلام ) ، از سويى مشعل نورافشان دوستى اهل‌بيت ( عليهم السلام ) و از سوى ديگر آتش پرشراره دشمنى با آن خاندان است ؛ بر اين باور ، هر كس راه درست را گم كرده و نمىداند حقيقت و عدالتِ درخور پيروى و اقتدا كجاست ، پيام و رسالت شهادت جانسوز حضرت فاطمه زهرا ( عليها السلام ) آن است كه دست او را بگيرد و وى را به‌شاهراه امامت آسمانى اميرمؤمنان ( عليه السلام ) راه نمايد و از بيراهه غاصبان و ظالمان دورش سازد .\r\nبر اين اساس است كه ما همه مسلمانان را در كران تاكران گيتى به مطالعه و پژوهش در رنج‌ها و مصائب آن بزرگ بانوى ستمديده ، در منابع و مصادر و كتاب‌هاى خودشان فرامىخوانيم ، تا سنگينى حجم آن رويداد سهمگين و بزرگى آن مصيبت‌ها را بشناسند ، و از انگيزه‌ها و اسباب آن بجويند تا به آن بخش از حقيقت كه بر آنان نهان مانده است ، راه‌يابند ؛ همچنان‌كه فرزندان حضرت زهرا ( عليها السلام ) و شيعيان او را فرا مىخوانيم و بر آنان تأكيد و اصرار ميورزيم كه تلاش خود را به\r\nزنده‌داشتن اين رويداد بزرگ و اين مصيبت سهمگين چندين و چند برابر سازند ؛ چراكه اين رويداد غمبار ، جداسازنده رهرو مذهب اهل‌بيت ( عليهم السلام ) و شيعه آنان از ديگران است ؛ بلكه اگر بگوييم اين رويداد عظيم ، علّت ماندگارى و راز جاودانگى امامت آسمانى\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاميرمؤمنان ( عليه السلام ) و عترت پاك او در گذر زمان است ، مبالغه‌اى نكرده‌ايم . امّا هان اى فرزندان حضرت زهرا ( عليها السلام ) ! و اى شيعيان آن بانوى بزرگ ! از تلاش‌هاى فريبكارانه‌اى كه در انديشه نديده‌انگاشتن و به حاشيه‌راندن اين روز و رويداد بزرگ و هدف والاى آن و افشاندن بذر ترديد در آن است ، برحذر باشيد ؛ چراكه نقشه نديده‌انگاشتن و به حاشيه‌راندن اين روز بزرگ و اين رويداد عظيم و هدف والاى آن ، نيرنگ خطيرى است كه اگر موفق گردد ، به‌زودى اثرى بسيار خطرناك بر اساسىترين رويدادهاى تاريخ اسلام و مسلمانان در ارتباط با مرجعيت دينى و خلافت الهى و امامت آسمانى پس از رحلت\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nسالار پيامبران و آخرين فرستادگان خدا بر جاى مىنهد .\r\nدر پايان ، گرم‌ترين تسليت‌هاى خود را به‌ساحت مقدس ولىّ الله الْأعظم ارواحنا لتراب مقدمه الفداء تقديم مىداريم و از خداى بزرگ مىخواهيم كه ما را زير پرچم و فرمان او از خونخواهان مادر والايش صدّيقه شهيد قرار دهد ؛ « وَإنّا للهِ وَ إنّا إلْيهِ راجِعُون » .\r\nمحمّد صادق حسينى روحانى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nآشنايى با آثار : حضرت آيت‌الله العظمىروحانى ( دام‌ظله )\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\nحضرت آيت الله العظمى روحانى از ابتداى زندگى علمى خويش در راستاى نشرمعارف اهل‌بيت ( عليهم السلام ) و گسترش دانش اسلام ، هرگز آرام‌نگرفتند . زمانى بر مسند تدريس مىنشينند و به تربيت وپرورش هزاران دانشمند فاضل و فرزانه مىپردازند و زمانىديگر دست به قلم مىشوند و به تأليف كتب ماندگار اسلامى مىپردازند .\r\nايشان به محض ورود به حوزه علميه قم و احساس نياز جامعه حوزوى و اسلامى ، همزمان با تدريس درس خارج فقه و اصول در سنين جوانى ، دست به تأليف دايرة المعارف فقه اسلامى مىزنند . كتابى ماندگار كه بزرگان و اساتيد نام آورِ خبره حوزه ، مراجع بزرگ تقليد و مدرسين ، سر تعظيم و تمجيد در برابرش فرومىآورند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nحضرت آيت الله العظمى بروجردى ( قدس سره ) دوبار كتاب « فقه‌الصادق » را همراه خود به جلسه تدريس‌شان مىبرند و به عنوان سند از آن نقل قول و به آن استناد مىكنند .\r\nحضرت آيت الله العظمى خويى ( قدس سره ) طى نامه‌اى مرقوم‌فرمودند كه : من كتاب « فقه الصادق » را شخصاً براى آيت‌الله كاشف الغطاء بردم و گفتم : ببيند من چه خدمت بزرگى به عالم اسلام و فقاهت نموده‌ام و چنين عالم محققى را تربيت‌كرده‌ام .\r\nرييس دانشگاه الازهر ( مهمترين و عالىترين مركز علمى اهل‌تسنن ) نيز طى نامه‌اى كتاب عظيم « فقه الصادق » رامىستايد .\r\nاين كتاب ساليان سال است كه يكى از رساترين ، معتبرترين و مهمترين منبع تدريس فقه و اصول تشيع است . يكى از دلايل مرجعيت و اعلميت ايشان ، ناشى از اين تأليفات بخصوص كتاب گرانسنگ « فقه الصادق » است .\r\nتاليفات\r\n1 - فقه الصادق ( به زبان عربى ) : دايرة المعارف كامل فقه تشيع . اين كتاب عظيم و بزرگ كه به عنوان يك منبع مرجع شناخته شده است در 26 جلد بارها در داخل و خارج كشور به چاپ رسيده است . چاپ جديد آن هم اكنون در 41 جلد ( با ذكر منابع و مصادر ) منتشر شده‌است .\r\nاز تأليف كتاب عظيم « جواهر الكلام » كه شامل تمامى ابواب فقه\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمىباشد نزديك به 200 سال مىگذرد و كتاب « فقه الصادق » كه به اعتقاد بعضى از مراجع و بزرگانِ خبره حوزه ، از « جواهرالكلام » رساتر و كامل‌تر است ؛ اولين و كامل‌ترين دايرة المعارف تمام ابواب فقه در دو سده\r\nاخير است . اين كتاب كه درسنين جوانى معظم‌له به رشته تحرير درآمده ، مورد عنايت خاصه تمامى مراجع تقليد و بزرگان حوزه‌هاى علميه است . اين كتاب در ميان علماء عامه ( اهل تسنن ) نيز شناخته شده و مورد استناد است . كتاب « فقه الصادق » در دانشگاه‌هاى معروف غرب ( بخش مطالعات اسلام‌شناسى ) يكى از منابع مورد قبول و قابل استناداست .\r\n2 - « زبدة الاصول » ( به زبان عربى ) : دوره كامل علم اصول فقه كه به صورت بحث استدلالى ارائه گرديده است . اين كتاب در 6 جلدمىباشد .\r\n3 - « منهاج الفقاهه » ( به زبان عربى ) : در 6 جلد مىباشد كه حاشيه‌اى است بر « مكاسب » شيخ انصارى ( قدس سره ) كه به شيوه‌اى نو و ابتكارى تمامى موارد ارائه شده را بحث و بررسىكرده‌اند .\r\n4 - « المسائل المستحدثه » ( به زبان عربى ) : حضرت آيت الله مبتكرمسائل مستحدثه و ارائه مسائل جديد با ذكر مسايل فقهى ، روايى هستند . اين كتاب كه بارها وبارها در خارج و داخل‌كشور به چاپ رسيده است شامل ارائه مسائل جديد ، نو و مورد ابتلاى جامعه با ذكر دلايل و مستندات فقهى ، روايى و قرآنى مىباشد .\r\n5 - تعليق بر « منهاج الصالحين » در 3 جلد ( به زبان عربى )\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n6 - تعليق بر « عروة الوثقى » در 2 جلد ( به زبان عربى )\r\n7 - تعليق بر « وسيلة النجاة » ( به زبان عربى )\r\n8 - رساله در لباس مشكوك ( به زبان عربى )\r\n9 - رساله در قاعده لاضرر ( به زبان عربى )\r\n10 - الجبر و الاختيار ( به زبان عربى )\r\n11 - رساله در قرعه ( به زبان عربى )\r\n12 - مناسك الحج ( به زبان عربى )\r\n13 - المسائل المنتخبه ( به زبان عربى )\r\n14 - رساله در « فروع العلم الاجمالى » ( به زبان عربى )\r\n15 - الاجتهاد و التقليد ( به زبان عربى )\r\n16 - القواعد الثلاثه ( به زبان عربى )\r\n17 - اللقاء الخاص ( به زبان عربى ) استفتائات\r\n18 - « شرح مناسك الحج والعمرة » ( به زبان عربى )\r\n19 - « اجوبة المسائل الاعتقادية » ( به زبان عربى ) استفتائات\r\n20 - « السيدة الزهرا ( س ) بين الفضائل والظلامات » ( به زبان‌عربى )\r\n21 - رساله « توضيح المسائل » ( به زبان فارسى و اردو )\r\n22 - جبر و اختيار ( به زبان فارسى )\r\n23 - « نظام حكومت در اسلام » ( به زبان فارسى و تركى واردو )\r\n24 - مناسك حج ( به زبان فارسى )\r\n25 - منتخب احكام ( به زبان فارسى )\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n26 - « استفتائات قوه قضائيه و مؤسسه حقوقى وكلاى بين الملل »\r\n( به زبان فارسى )\r\n27 - احكام فقهى مسائل روز ( به زبان فارسى )\r\n28 - استفتائات ( پرسش و پاسخ‌هاى مسائل شرعى ) ( به زبان فارسى ) : كه تاكنون در 7 جلد به صورت سؤال و جواب ارائه شده‌است .\r\n29 - « سلسله فتاوى و استفتائات » ( به زبان عربى ) : شامل استفتائات و پاسخ‌هاى مسائل شرعى مىباشد كه در 18 جلد تهيه شده و هر جلد شامل 1000 سؤال و جواب است . كه تاكنون 2 جلد ( التقليد والعقائد - الطهارة ) آن به چاپ رسيده‌است .\r\n30 - فضائل و مصائب حضرت زهرا ( عليها السلام ) ( فارسى و عربى )\r\n31 - اجوبة المسائل ( فى الفكر والعقيدة والتاريخ والاخلاق ) كه تاكنون 2 جلد آن منتشر شده است .\r\n32 - عاشورا و قيام امام حسين ( عليه السلام ) از نگاه حضرت آيت الله العظمى روحانى ( مدظله العالى )\r\n33 - امام زمان عليه السلام از ولادت تا ظهور\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nمعرفى سايت‌هاى : دفتر حضرت آيت الله العظمى روحانى ( مدظله العالى )\r\n1 . سايت فارسى معظم‌له :\r\nنسخه جديد سايت فارسى با ارائه اسناد و دستخطهاى منحصر به فردى كه براى اولين بار است منتشر مىشود ، توسط بخش فرهنگى دفتر ايشان راه‌اندازى شده است . براى مشاهده سايت ايشان مىتوانيد به آدرس  www . rohani . ir  مراجعه نماييد .\r\nدر اين سايت بر زندگىنامه علمى و مبارزات سياسى ايشان به طور جداگانه پرداخته شده و تعدادى از بيانيه‌ها و سخنرانىهاى معظم‌له در دوران مبارزات ضد رژيم ستم‌شاهى نيز براى اطلاع محققان و جلوگيرى از تحريف تاريخ ! قرار داده شده است .\r\nدر بخش ديگرى از سايت نيز تعدادى از نامه‌هاى تاريخى همچون نامه‌هاى آيت الله العظمى خوئى ( قدس سره ) به ايشان ، همراه با تصاوير آنها كه حاوى نكات بسيار مهمى هست ، آورده شده ؛ از جمله اين نامه‌ها مىتوان\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبه تأييد مقام علمى آيت الله العظمى روحانى ( دام ظلّه ) توسط آيت الله العظمى خوئى ( قدس سره ) آن هم در حالى كه سن ايشان تنها 14 سال بوده است ، اشاره‌كرد .\r\nلازم به ذكر است امكان خريد مجموعه آثار عربى و فارسى معظم له - كه تاكنون 76 عنوان آن منتشر شده است - نيز در بخش انتشارات سايت ، فراهم گشته است .\r\n\r\n2 . پايگاه اطلاع‌رسانى مجموعه آثار ( كتابخانه ديجيتال ) :\r\nپايگاه اطلاع‌رسانى مجموعه آثار حضرت آيت الله العظمى روحانى ( ره ) ( در قالب كتابخانه ديجيتال ) و به آدرس  www . rohanibooks . com  راه‌اندازى شد . در اولين اقدام متن كامل مجموعه فقهى كم‌نظير « فقه الصادق » با امكان جستجوى قوى و پيشرفته در سايت قرار داده شده و به تدريج ساير كتب فقهى و اصولى ايشان نيز در اين سايت آورده خواهد شد . در طراحى اين پايگاه از قابليت‌هاى مفيد و منحصر به فرد موجود در نرم‌افزارها ، و نيز قابليت‌هاى مفيد موجود در شبكه كه حتى در نرم‌افزارها قابل دستيابى نبوده ، استفاده شده‌است .\r\n\r\n3 . سايت‌هاى دفتر استفتائات به زبانهاى عربى و فارسى :\r\nنسخه جديد سايت‌هاى دفتر استفتائات حضرت آيت الله العظمى روحانى ( قدس سره ) براى پاسخ‌گويى سريع‌تر و ارتباط نزديك‌تر با مقلدين ايشان و همچنين پاسخ‌گويى به سؤالات اعتقادى هموطنان\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nراه‌اندازى شده است . از جمله نكات مهم لحاظ شده در سايت ، بخش سؤالات مرتبط هست كه در انتهاى هر سؤال شرعى و اعتقادى قرار داده شده است تا مخاطب امكان دسترسى آسان‌ترى نسبت به سؤالات مورد نياز خود داشته باشد . لازم به ذكر است كه در حال حاضر درهر كدام از اين دو سايت بيش از 4 هزار استفتاء موجودمىباشد و به طور هفتگى بر استفتائات موجود در آن‌اضافه مىشود . آدرس سايت فارسى دفتر استفتائات  www . istefta . net  آدرس سايت عربى دفتر :  www . istefta . com  مىباشد .\r\n\r\n\r\n","description":"","footnote":"","page_name":" 120 ","page_number":120}
  ]